{"id": "422965", "url": "https://ta.wikipedia.org/wiki?curid=422965", "title": "திருச்செந்துறை சந்திரசேகரர் கோயில்", "text": "திருச்செந்துறை சந்திரசேகரர் கோயில்\n\nதிருச்செந்துறை சந்திரசேகரர் கோயில் திருச்சி மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருச்சி-கரூர் சாலையில் முத்தரசநல்லுர், அல்லூர், ஜீயபுரத்தை அடுத்து அமைந்துள்ளது. சாலையோரத்தில் கோயில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் சந்திரசேகரர் ஆவார். இறைவி மானேந்தியவல்லி ஆவார். \n\nSection::::பிற சன்னதிகள்.\nதிருச்சுற்றில் சுப்பிரமணியர், துர்க்கையம்மன் சன்னதிகள் உள்ளன. வலது புறத்தில் இறைவி சன்னதி உள்ளது. \n"}
{"id": "422969", "url": "https://ta.wikipedia.org/wiki?curid=422969", "title": "ஹரிஸ் சோகைல்", "text": "ஹரிஸ் சோகைல்\n\nஹரிஸ் சோகைல் (Haris Sohail (பிறப்பு: 9 சனவரி 1989) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். இடதுகை மட்டையாளரான இவர் இடதுகை கழல் திருப்பப் பந்து வீச்சாளர் ஆவார். இவர் \"சியல்கோட் ஸ்டாலியன்ஸ், சராய் தரகியாத்தி வங்கி லிமிடட் துடுப்பாட்ட அணி, சியல்கோட் துடுப்பாட்ட அணி மற்றும் பெஷாவர் சல்மி\" ஆகிய அணிகளுக்காக உள்ளூர்ப் போட்டிகளில் விளையாடி வருகிறார். ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::சர்வதேச போட்டிகள்.\nSection::::பன்னாட்டு இருபது20.\n2013 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப்பயணம் செய்து விளையாடியது. சூலை 28 இல் கிங்டவுனில் மேற்கிந்தியத் தீவுகள் துடுப்பாட்ட அணிக்கு எதிராக நடைபெற்ற இரண்டாவது பன்னாட்டு இருபது20 போட்டியில் இவர் அறிமுகமானார். மட்டையாட்டத்தில் 4 பந்துகளில் ஓர் ஓட்டங்களை எடுத்து பத்ரி பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 11 ஓட்டங்களில் வெற்றி பெற்றது.\n\n2018 ஆம் ஆண்டில் சூலை 5 இல் அராரேவில் நடைபெற்ற முத்தரப்பு பன்னாட்டு இருபது20 தொடரில் சிம்பாப்வே துடுப்பாட்ட அணிக்கு எதிராக நடைபெற்ற ஐந்தாவது போட்டியில் இவர் சந்தித்த முதல் பந்திலேயே ரிச்சர்ட்சன் பந்துவீச்சில் ஆட்டமிழந்தார்.இந்தப் போட்டியில் பாக்கித்தான் அணி 45 ஓட்டங்களால் வெற்றி பெற்றது.\n\nSection::::ஒருநாள் போட்டிகள்.\n2013 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப்பயணம் செய்து விளையாடியது. சூலை 19 இல் \"கிராஸ் இஸ்லத்தில்\" நடைபெற்ற மூன்றாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 36 பந்துகளில் 26 ஓட்டங்களை எடுத்து கீமர் ரோச் பந்துவீச்சில் ஆட்டமிழந்தார். இந்தப் போட்டி சமனில் முடிந்தது.\n\n2018 ஆம் ஆண்டில் பாக்கித்தான் துடுப்பாட்ட அணி மற்றும் நியூசிலாந்து துடுப்பாட்ட அணி ஐக்கிய அரபு அமீரகத்தில் சுற்றுப்பயணம் செய்து விளையாடியது.நவம்பர் 11 இல் துபாயில் நடைபெற்ற மூன்றாவது ஒருநாள் பன்னாட்டுத் துடுப்பாட்டப் போட்டியில் இவர் விளையாடினார். இந்தப் போட்டியில் 59 பந்துகளில் 60 ஓட்டங்களை எடுத்து பெர்கூசன் பந்துவீச்சில் ஆட்டமிழந்தார். இந்தப் போட்டிக்கு முடிவு எட்டப்படவில்லை.\n\nSection::::தேர்வுத் துடுப்பாட்டம்.\n2017 ஆம் ஆண்டில் இலங்கைத் துடுப்பாட்ட அணி பாக்கித்தானில் சுற்றுப் பயணம் செய்து விளையாடியது. செப்டம்பர் 28 இல் அபுதாபியில் நடைபெற்ற முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 13 ஓவர்கள் பந்துவீசி 51 ஓட்டங்களை விட்டுக் கொடுத்து ஓர் இலக்கினைக் கைப்பற்றினார். பின் மட்டையாட்டத்தில் 161 பந்துகளை சந்தித்த இவர் 76 ஓட்டங்களை எடுத்தார். இரண்டாவது ஆட்டப் பகுதியில் 5 ஓவர்கள் வீசி 7 ஓட்டங்களை விட்டுக் கொடுத்து ஓர் இலக்கினைக் கைப்பற்றினார். பின் மட்டையாட்டத்தில் 69 பந்துகளை சந்தித்த இவர் 34 ஓட்டங்கள் எடுத்து பெராரா பந்துவீச்சில் ஆட்டமிழந்தார்.இந்தப் போட்டியில் இலங்கை அணி 21 ஓட்டங்களில் வெற்றி பெற்றது.\n"}
{"id": "422975", "url": "https://ta.wikipedia.org/wiki?curid=422975", "title": "துடையூர் விஷமங்களேஸ்வரர் கோயில்", "text": "துடையூர் விஷமங்களேஸ்வரர் கோயில்\n\nதுடையூர் விஷமங்களேஸ்வரர் கோயில் திருச்சி மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருச்சி-முசிறி-நாமக்கல்-சேலம் சாலையில் 10 கிமீ தொலைவில் துடையூர் அமைந்துள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் விஷமங்களேஸ்வரர் ஆவார். இறைவி மங்களநாயகி ஆவார். இறைவன் பெயர் கடம்பவனேசுவரர் என்றும், இறைவியின் பெயர் வீரமங்களேசுவரி என்றும் முன்னர் குறிப்பிடப்பட்டுள்ளது.\n\nSection::::பிற சன்னதிகள்.\nதிருச்சுற்றில் விநாயகர், சுப்பிரமணியர், பைரவர், பிரம்மா, துர்க்கை ஆகியோர் உள்ளனர். வலது புறத்தில் இறைவி சன்னதி உள்ளது. \n"}
{"id": "422978", "url": "https://ta.wikipedia.org/wiki?curid=422978", "title": "முகமது அப்பாஸ் (துடுப்பாட்டக்காரர்)", "text": "முகமது அப்பாஸ் (துடுப்பாட்டக்காரர்)\n\nமுகமது அப்பாஸ் (Mohammad Abbas (பிறப்பு: 10 மார்ச், 1990) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். வலதுகை மட்டையாளரான இவர் வலதுகை பந்து வீச்சாளர் ஆவார். இவர் \"சியல்கோட் ஸ்டாலியன்ஸ், கான் ஆய்வக அணி ,பாக்கித்தான் தொலைக்காட்சி அணி ,சியல்கோட் துடுப்பாட்ட அணி மற்றும் சியல்கோட் 19வயதிற்குட்பட்டோர் அணி\" ஆகிய அணிகளுக்காக உள்ளூர்ப் போட்டிகளில் விளையாடி வருகிறார். 2018 ஆம் ஆண்டில் இங்கிலாந்தில் நடைபெற்ற மாகானத் துடுப்பாட்ட வாகையாளர் கோப்பைக்கான தொடரில் இவர் \"லீசெஸ்டெர்ஷயர்\" மாகாண துடுப்பாட்ட அணிக்காக விளையாட ஒப்பந்தம் ஆனார். ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::ஆரம்ப வாழ்க்கை.\nமுகமது அப்பாஸ் பாக்கித்தானில் உள்ள சம்பிரல் எனும் சிற்றூரில் பிறந்தார். இவர் முதல் தரத் துடுப்பாட்டப் போட்டிகளில் விளையாடுவதற்கு முன்பாக தோல் தொழிற்சாலையில் பற்றவைக்கும் வேலையில் ஈடுபட்டு வந்தார்.\n\nSection::::உள்ளூர்ப் போட்டிகள்.\n2015-16 ஆம் ஆண்டுகளில் நடைபெற்ற \"குவைத்-இ- அசாம்\" கோப்பைக்கான தொடரில் இவர் விளையாடினார். அந்தத் தொடரில் சிறப்பாக பந்துவீசி 61 இலக்குகளைக் கைப்பற்றினார். இதன் மூலம் அந்தத் தொடரில் அதிக இலக்குகள் வீழ்த்தியவர்கள் வரிசையில் முதலிடம் பிடித்தார்.பின் அதற்கு ஆண்டு நடந்த தொடரிலும் சிறப்பான ஆட்டத்தை வெளிப்படுத்தி 71 இலக்குகளை கைப்பற்றி அதிக இலக்குகள் வீழ்த்தியவர்கள் வரிசையில் முதலிடம் பிடித்தார். மேலும் 2017-18 ஆம் ஆண்டுகளில் நடைபெற்ற தொடரில் இவர் \"சூயி வடக்கு வாயு பைப்லைன்ஸ் லிமிடட்\" அணி சார்பாக விளையாடிய இவர் ஏழு போட்டிகளில் விளையாடி 37 இலக்குகளைக் கைப்பற்றினார்.\n\nSection::::சர்வதேசப் போட்டிகள்.\n2017 ஆம் ஆண்டில் பாக்கித்தான் அணி மேற்கிந்தியத் தீவுகளில் சுற்றுப்பயணம் செய்து விளையாடியது. மேற்கிந்தியத் தீவுகள் அணிக்கு எதிரான தேர்வுத் துடுப்பாட்டப் போட்டியில் இவருக்கு இடம் கிடைத்தது. ஏப்ரல் 21, 2017 இல் \"சபினா பார்க்கில்\" தனது முதல் போட்டியில் விளையாடினார். தனது முதல் ஓவரின் இரண்டாவது பந்தில் கிரெய்க் பிராத்வெய்ட் இலக்கினை வீழ்த்தினார். இந்தப் போட்டியின் முடிவில் இவர் மூன்று இலக்குகளைக் கைப்பற்றினார். இந்தத் தொடரின் மூன்றாவது போட்டியில் முதல் முறையாக ஐந்து இலக்குகளைக் கைப்பற்றினார்.\n\n2018 ஆம் ஆண்டு இங்கிலாந்துக்கு எதிரான இரண்டு தேர்வுத் துடுப்பாட்டம் கொண்ட தொடரில் விளையாடும் வாய்ப்பினைப் பெற்றார். மே மற்றும் சூன் 2018 இல் நடைபெற்ற போட்டியில் முத்ல் முறையாக பத்து இலக்குகளைக் கைப்பற்றினார். மேலும் அந்தத் தொடரின் தொடர் நாயகன் விருதினைப் பெற்றார். 2018 ஆம் ஆண்டில் நடைபெற்ற பாக்கித்தான் துடுப்பாட்ட அண்டு விழாவில் இவரை ஆண்டின் சிறந்த தேர்வுத் துடுப்பாட்ட வீரராக பாக்கிஸ்தான் துடுப்பாட்ட வாரியம் தேர்வு செய்தது. அதே ஆண்டில் ஆத்திரேலியத் துடுப்பாட்ட அணிக்கு எதிராக நடைபெற்ற போட்டியில் தனது 50ஆவது தேர்வு இலக்கினைக் கைப்பற்றினார். இது இவரின் பத்தாவது போட்டி ஆகும்.இதன்மூலம் மிகக் குறைவான போட்டிகளில் தேர்வுத் துடுப்பாட்டப் போட்டிகளில் 50 இலக்குகளைக் கைப்பற்றிய பாக்கித்தானிய வீரர் எனும் சாதனை படைத்தார். இந்தத் தொடரின் இறுதிப் போட்டியின் இரண்டு ஆட்டப் பகுதிகளிலும் ஐந்து இலக்குகளைக் கைப்பற்றினார். மேலும் ஐக்கிய அரபு அமீரகாரகத்தில் ஒரு மித வேகப் பந்துவீச்சாளர் ஒருவர் பத்து இலக்குகளைக் கைப்பற்றுவது இதுவே முதல் முறையாகும்.\n"}
{"id": "422982", "url": "https://ta.wikipedia.org/wiki?curid=422982", "title": "கெர்மான் மாகாணம்", "text": "கெர்மான் மாகாணம்\n\nகெர்மான் மாகாணம் (\"Kerman Province\" (, \"Ostān-e Kermān\") என்பது ஈரானின் முப்பத்தோறு மாகாணங்களில் மிகப்பெரிய மாகாணமாகும். ஈரானின் தென்கிழக்கில் உள்ள இந்த மாகாணத்தின் நிர்வாக மையமாக கெர்மேன் நகரம் உள்ளது. 2014 இல் இந்த மாகாணமானது ஈரானின் ஐந்தாம் வட்டாரத்தின் ஒரு பகுதிகாக ஆக்கப்பட்டது. பண்டைய காலத்தில் குறிப்பாக அகாமனிசியப் பேரரசு காலத்தில் இப்பகுதியானது கார்மேனியா எனக் குறிப்பிடப்பட்டது குறிப்பிடத்தக்கது. இது ஈரானின் முதல் பெரிய மாகாணமாக பரப்பளவு கொண்டதாக உள்ளது. இது ஈரானின் நிலப்பரப்பில் கிட்டத்தட்ட 11 சதவிகிதத்தை வகிக்கிறது. மாகாணத்தின் மக்கள் தொகை சுமார் 3 மில்லியன் (நாட்டில் 9 வது இடம்) ஆகும்.\n\nSection::::வரலாறும், பண்பாடும்.\nகெர்மான் மாகாணமாகாணமானது இங்கு உள்ள பல்வேறு புவியியல் காலங்களைச் சேர்ந்த முதுகெலும்பி புதைபடிவங்களின் உள்ளதன் காரணமாக புதைப்படிம ஆயாவாளர்களின் சொர்கமாக உள்ளது. \n\nகெர்மான் பிரதேசத்தில் மனித குடியேற்றங்களின் வரலாறு கி.மு. நான்காயிரம் ஆண்டுகளுக்கு முற்பட்டதாக உள்ளது. இந்த பகுதி ஈரானின் பண்டைய பிராந்தியங்களில் ஒன்றாக கருதப்படுகிறது. மேலும் இங்கு மதிப்புமிக்க வரலாற்று சின்னங்கள் கண்டுபிடிக்கப்பட்டுள்ளன. கி.மு. 2500 க்கு முன்பு அறியப்படாத குடியேற்றக் குடியேற்றக்காரர்களால் நிறுவப்பட்ட இடமாக தொல்லியல் ஆய்வாளர்களால் நிறுவப்பட்ட இடத்திற்கு சான்றாக மாகாணத்தின் ஜிரோப்ட் பகுதி உள்ளது. ஈரானின் கலாச்சார பாரம்பரிய அமைப்பின் கூற்றுப்படி, கெர்மான் மாகாணத்தில் மொத்தம் 283 வரலாற்றுச் சுவடுகள் மற்றும் தளங்களைக் கொண்டுள்ளது. பண்டைய கைவிடப்பட்ட கோட்டைகளான அர்கா-ஈ பாம் மற்றும் ரையன் கோட்டையகம் போன்றவை 2,000 ஆண்டுகளாக பாலைவனத்தில் பாதுகாக்கப்பட்டுள்ளன.\n\nSection::::நிலவியல்.\nமாகாணத்தின் உயரமான பகுதிகளானது ஈரானின் மத்திய மலைத் தொடர்களின் தொடர்ச்சியில் உள்ளன. இந்த மலைத் தொடரானது அஜர்பைஜானில் தொடங்கி எரிமலை மடிப்புகளிலிருந்து நீண்டு, ஈரானின் மத்திய பீடபூமியில் கிளைந்து, பாலூஷ்காந்தில் முடிகின்றது. மாகாணமானது இந்த மலைத்தொடர்களுக்கு இடையில் பரந்த சமவெளிகளை கொண்டுள்ளது. பாகாகார்ட் மற்றும் குஹு-ஈ பானன் மலைகள் இந்த பிராந்தியத்தில் மிகப் பெரியவையாகும். இவை டோக்ரோல், அல்ஜெர்ட், பால்வார், சிராக், அபேரேக், தஹ்ரோட் போன்ற சிகரங்களைக் கொண்டுள்ளன. யாசிலிருந்து கர்மன் மற்றும் சாலேஹ்-யெ-ஜஸ்மூர் வரை நீண்டுள்ள பகுதிகளானது கடல் மட்டத்திலிருந்து 4501 மீட்டர் உயரமானவையாக உள்ளன. மேலும் குஹ்ர்-இ ஷா 4402 மீட்டர் உயரமானதாக உள்ளது.\n\nமாகாணத்தின் பெரும்பகுதியானது பெரும்பாலும் ஸ்டெப்பி புல்வெளிகள் அல்லது மணல் பாலைவனமாக உள்ளது. இதில் சில பாலைவனச்சோலைகளும் உள்ளன. இப்பகுதியில் பேரீச்சை, தோடம்பழம் (இவை ஈரானில் சிறந்தவை என்று கூறப்படுகிறது) பசுங்கொட்டை போன்றவை விளைவிக்கப்படுகின்றன. பழங்காலத்தில் இப்பகுதியின் \"கார்மேனியன்\" மதுவானது அதன் தரத்திற்காக புகழப்பட்டது [Strabo XV.2.14 (cap. 726)]. இந்த மாகாணமானது அதன் பாசனத்திற்காக குனான்கள் என்னும் நிலத்தடி நீர் வழிகளை சார்ந்துள்ளது. மாகாணத்தின் நடுப்பகுயான ஹெஸார் மலையின் உச்சியானது, கடல் மட்டத்திலிருந்து 4501 மீட்டர் உயரத்தில் உள்ளது.\n\nSection::::மாவட்டங்கள்.\nகர்மேன் மாகாணத்தின் மாவட்டங்களாக ருப்சன்ஜான் கவுண்டி, அபர்ணாபாத் கவுண்டி, ராப்சன் கவுன், ராபர்ட் கவுண்டி, சிரான் கவுண்டி, ஷர்ர்-இ-பாபாக் கவுண்டி, கர்மான் கவுண்டி, ரபார் கவுண்டி, ஆர்ஜிய்யூ கவுண்டி, ஃஹஹ்ராஜ் கவுண்டி, ஃபரியப் கவுண்டி, ரவார் கவுண்டி போன்றவை உள்ளன.\n"}
{"id": "422987", "url": "https://ta.wikipedia.org/wiki?curid=422987", "title": "கஞ்சாறு ஆனந்த தாண்டேசுவரர் கோயில்", "text": "கஞ்சாறு ஆனந்த தாண்டேசுவரர் கோயில்\n\nகஞ்சாறு ஆனந்த தாண்டேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nமயிலாடுதுறை-சீர்காழி சாலையில் 1 கிமீ தொலைவில் உள்ளது. கஞ்சாறு, கஞ்சாறூர் என்றும் ஆனதாண்டவபுரம் என்றும் அழைக்கப்படுகிறது. \n\nSection::::இறைவன்,இறைவி.\nஇக்கோயிலில் உள்ள இறைவன் ஆனந்த தாண்டேசுவரர் ஆவார். இறைவி பிருகந்நாயகி ஆவார். \n\nSection::::பிற சன்னதிகள்.\nதிருச்சுற்றில் விநாயகர், சுப்பிரமணியர் சன்னதிகள் உள்ளன. ஆஞ்சநேயர், பைரவர், நவக்கிரகம், சனீசுவரர், சூரியன், சந்திரன் சன்னதிகளும் உள்ளன. இத்தலம் மானக்கஞ்சாற நாயனார் அவதரித்த தலமாகும். அவருடைய திருமேனியும், அவருடைய மகளின் திருமேனியும் இக்கோயிலில் உள்ளன.\n"}
{"id": "422988", "url": "https://ta.wikipedia.org/wiki?curid=422988", "title": "கிள்ளுகுடி அகத்தீசுவரர் கோயில்", "text": "கிள்ளுகுடி அகத்தீசுவரர் கோயில்\n\nகிள்ளுகுடி அகத்தீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகீவளூர் (கீழ் வேளூர்) கச்சினம் சாலையில் கிள்ளுகுடி உள்ளது. கிள்ளிகுடி என்றும் இவ்வூர் அழைக்கப்படுகிறது. \n\nSection::::இறைவன்,இறைவி.\nஇக்கோயிலில் உள்ள இறைவன் அகத்தீசுவரர் ஆவார். இறைவி சிவகாமசுந்தரி ஆவார். \n\nSection::::பிற சன்னதிகள்.\nசிறிய கோயிலாக உள்ளது. மூலவர் மேற்கு பார்த்த நிலையில் உள்ளார். வள்ளி தெய்வானையுடன் சுப்பிரமணியர், பைரவர் ஆகியோர் காணப்படுகின்றனர். \n"}
{"id": "422990", "url": "https://ta.wikipedia.org/wiki?curid=422990", "title": "கீழத்தஞ்சாவூர் ஸ்ரீமூலநாதர் கோயில்", "text": "கீழத்தஞ்சாவூர் ஸ்ரீமூலநாதர் கோயில்\n\nகீழத்தஞ்சாவூர் ஸ்ரீமூலநாதர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருவாரூர்-திருமருகல்-(வழி) கங்களாஞ்சேரி-திருப்பயத்தங்குடி அடுத்து, புத்தகரம் உள்ளது. அங்கிருந்து வலப்புறத்தில் உள்ளது. கீழத்தஞ்சாவூர் என்றும் இவ்வூர் அழைக்கப்படுகிறது. \n\nSection::::இறைவன்,இறைவி.\nஇக்கோயிலில் உள்ள இறைவன் ஸ்ரீமூலநாதர் ஆவார். இறைவி அகிலாண்டேசுவரி ஆவார். \n\nSection::::பிற சன்னதிகள்.\nதிருச்சுற்றில் மகாலட்சுமி, பைரவர், சந்திரன், சனீசுவரர் சன்னதிகள் உள்ளன. இத்தலம் செருத்துணை நாயனார் அவதரித்த தலமாகும். \n"}
{"id": "422992", "url": "https://ta.wikipedia.org/wiki?curid=422992", "title": "கீழையூர் செம்மலைநாதர் கோயில்", "text": "கீழையூர் செம்மலைநாதர் கோயில்\n\nகீழையூர் செம்மலைநாதர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nநாகப்பட்டினம்-வேதாரண்யம்/திருத்துறைப்பூண்டி சாலையில், வலப்புறமாக திருத்துறைப்பூண்டி சாலையில் கருங்கண்ணியை அடுத்து கீழையூர் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் செம்மலைநாதர் ஆவார். இறைவி வண்டமரும் பூங்குழலாள் ஆவார். \n\nSection::::பிற சன்னதிகள்.\nதிருச்சுற்றில் விநாயகர், சுப்பிரமணியர், இறைவி சன்னதிகள் உள்ளன. \n"}
{"id": "422993", "url": "https://ta.wikipedia.org/wiki?curid=422993", "title": "கொத்தங்குடி கோடீசுவரர் கோயில்", "text": "கொத்தங்குடி கோடீசுவரர் கோயில்\n\nகொத்தங்குடி கோடீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகும்பகோணம்-காரைக்கால் சாலையில் மாந்தைபிள்ளையார் கோயில் அடுத்து, அங்கிருந்து பிரிகின்ற கோமல் சாலையில் 2 கிமீ தொலைவில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் கோடீசுவரர் ஆவார். இறைவி பிருகந்நாயகி ஆவார். \n\nSection::::பிற சன்னதிகள்.\nகோயிலின் வாயிலை அடுத்து இடது புறம் வரசித்தி விநாயகர், பாலசுப்பிரமணியர் உள்ளனர். நவக்கிரக சன்னதி மற்றும் இறைவி சன்னதிகள் உள்ளன. \n"}
{"id": "423006", "url": "https://ta.wikipedia.org/wiki?curid=423006", "title": "கொண்டல் தாரகபரமேசுவரர் கோயில்", "text": "கொண்டல் தாரகபரமேசுவரர் கோயில்\n\nகொண்டல் தாரகபரமேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nசீர்காழி-பனங்காட்டங்குடி சாலையில் வள்ளுவக்குடியை அடுத்து கொண்டல் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் தாரகபரமேசுவரர் ஆவார். இறைவி சன்னதி இல்லை. \n\nSection::::பிற சன்னதிகள்.\nஇந்த சிவன் கோயிலை குமார சுப்பிரமணியர் கோயில் என்றும் கொண்டல் முருகன் கோயில் என்றும் அழைக்கின்றனர். முன் மண்டபத்தை அடுத்து முருகன் சன்னதி உள்ளது. அதற்கடுத்து தாரகபரமேசுவரர் சன்னதி உள்ளது. \n"}
{"id": "423008", "url": "https://ta.wikipedia.org/wiki?curid=423008", "title": "ஷான் மசூத்", "text": "ஷான் மசூத்\n\nஷான் மசூத் (Shan Masood Khan (பிறப்பு: அக்டோபர் 14 ,1989) இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20 போட்டிகளில் விளையாடி வருகிறார். இடது-கை மட்டையாளரான இவர் வலது-கை மிதவேகப் பந்து வீச்சாளர் ஆவார். இவர் \"துர்ஹாம் எம்சிசியு, ஃபெடரல் ஏரியாஸ், கராச்சி ஒயிட்ஸ், முல்தான் சுல்தான்ஸ், பாக்கித்தான் அ அணி, 19 வயதிற்கு உட்பட்ட பாக்கித்தான் அணி\" ஆகிய அணிகளுக்காக உள்ளூர்ப் போட்டிகளில் விளையாடி வருகிறார். ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::ஆரம்பகால வாழ்க்கை.\nஷான் மசூத் அக்டோபர் 14, 1989இல் குவைத்தில் பிறந்தார். அவரின் தந்தை வங்கியில் வேலை பார்த்து வந்தார். குவைத் தாக்குதலுக்குப் பிறகு இவரின் குடும்பம் தனது சொந்த நாடான பாக்கித்தானுக்குச் சென்றது.\n\nSection::::உள்ளூர்ப் போட்டிகள்.\n2007 ஆம் ஆண்டில் நடைபெற்ற முதல் தரத் துடுப்பாட்டப் போட்டிகளில் இவர் அறிமுகமானார். அந்தத் தொடரில் ஐதராபாத் அணிக்கு எதிரான போட்டியில் கராச்சி அணிக்காக விளையாடிய இவர் 54 ஓட்டங்கள் எடுத்தார். இவர் துவக்க வீரரான \"அசாத் சபிக்குடன்\" இணைந்து முதல் இணைக்கு 154 ஓட்டங்கள் எடுத்தார். மேலும் இவர் தர்ஹாம் பல்கலைக்கழக அணிக்காக மூன்று முதல் தரத் துடுப்பாட்டப் போட்டிகளில் விளையாடியுள்ளார்.\n\nதற்போது இவர் பாக்கித்தான் தேசிய வங்கி அணிக்காக விளையாடி வருகிறார். 2011 ஆம் ஆண்டில் \"குவைத் -இ-அசாம் வாகையாளர்\" கோப்பைத் தொடரில் ஐதராபாத் அணிக்காக இவர் விளையாடினார். அந்தத் தொடரில் அந்த அணி கோப்பையை வென்றது. 2018 ஆம் ஆண்டில் நடைபெற்ற பாக்கித்தான் கோப்பைத் தொடரில் \"கைபர் பக்துன்குவா\" அணிக்காக விளையாடினார். இந்தத் தொடரில் இவர் துணைத் தலைவராக இருந்தார்.\n\nSection::::சர்வதேச போட்டிகள்.\nமசூத் தென்னாப்பிரிக்கத் துடுப்பாட்ட அணிக்கு எதிரான தனது அறிமுகப் போட்டியில் 75 ஓட்டங்கள் எடுத்தார். தனது பிறந்த நாள் அன்று தனது முதல் போட்டியில் இவர் விளையாடினார். 2013 ஆம் ஆண்டில் பாக்கித்தான் துடுப்பாட்ட அணி மற்றும் தென்னாப்பிரிக்க அணி ஐக்கிய அரபு அமீரகத்தில் சுற்றுப் பயணம் செய்து விளையாடியது. அக்டோபர் 14 இல் அபுதாபியில் நடைபெற்ற முதல் தேர்வுத் துடுப்பாட்டப் போட்டியில் இவர் அறிமுகமானார்.பின் மட்டையாட்டத்தில் 140 பந்துகளை சந்தித்த இவர் 75 ஓட்டங்களை எடுத்து ஜே பி டுமினி பந்துவீச்சில் ஆட்டமிழந்தார். பின் மட்டையாட்டத்தில் 2 பந்துகளை சந்தித்த இவர் ஓட்டங்கள் எதுவும் எடுக்காமல் பிலாண்டரின் பந்துவீச்சில் ஆட்டமிழந்தார்.இந்தப் போட்டியில் பாக்கித்தான் அணி 7 இழப்புகளால் வெற்றி பெற்றது.தான் விளையாடிய முதல் எட்டு தேர்வுத் துடுப்பாட்டப் போட்டிகளில் சிறப்பான ஆட்டத் திறனை வெளிப்படுத்தத் தவறினார். இலங்கைத் துடுப்பாட்ட அணிக்கு எதிரான போட்டியில் தனது முதல் நூறு ஓட்டங்களைப் பதிவு செய்தார். யூனிசு கானுடன் இணைந்து பாக்கித்தான் அணி 7 இலக்குகளால் வெற்றி பெற உதவி புரிந்தார். 2016 ஆம் ஆண்டில் \"ஓல்ட் டிரபோர்டில்\" நடைபெற்ற இங்கிலாந்துத் துடுப்பாட்ட அனிக்கு எதிரான போட்டியில் முதல் முறையாக பந்து வீசினார். தனது முதல் பந்தினை நோபாலாக வீசினார்.\n\n2018 ஆம் ஆண்டில் நடைபெற்ற ஆசியக் கிண்ணம் 2018 போட்டித் தொடரில் பாக்கித்தான் அணியில் இடம்பெற்றார். ஆனால் விளையாடும் வாய்ப்பு இவருக்கு கிடைக்கவில்லை.\n\n"}
{"id": "423009", "url": "https://ta.wikipedia.org/wiki?curid=423009", "title": "சிவப்பள்ளி கைலாசநாதர் கோயில்", "text": "சிவப்பள்ளி கைலாசநாதர் கோயில்\n\nசிவப்பள்ளி கைலாசநாதர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருச்செம்பள்ளி என்று தற்போது வழங்கப்படுகின்ற சிவப்பள், செம்பொன்னார் கோயிலின் ஒரு பகுதியாகும். \n\nSection::::இறைவன்,இறைவி.\nஇறைவன் கைலாசநாதர் ஆவார். இறைவி பார்வதி ஆவார். \n\nSection::::பிற சன்னதிகள்.\nகோயில் முழுவதும் அழிந்துவிட அங்கிருந்த கைலாசநாதர், பார்வதி, வீரபத்திரர், சண்டேசுவரர் ஆகிய சிற்பங்களை இங்குள்ள சுப்பிரமணிய சுவாமி கோயிலின் மகா மண்டபத்தில் அமைத்துள்ளனர். மகா மண்டபத்தில் கைலாச நாதரும், அருகில் வீரபத்திரரும், மறுபுறம் பார்வதியும் உள்ளனர். \n"}
{"id": "423011", "url": "https://ta.wikipedia.org/wiki?curid=423011", "title": "செம்பங்குடி ருத்ரகோடீசுவரர் கோயில்", "text": "செம்பங்குடி ருத்ரகோடீசுவரர் கோயில்\n\nசெம்பங்குடி ருத்ரகோடீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nசீர்காழி பழைய பேருந்து நிலையத்திலிருந்து திருமுல்லைவாசல் சாலையில் 1 கிமீ தொலைவில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் ருத்ரகோடீசுவரர் ஆவார். இறைவி திரிபுரசுந்தரி ஆவார். \n\nSection::::பிற சன்னதிகள்.\nகோயில் வெட்ட வெளியில் உள்ளது. திருச்சுற்றில் விநாயகர், வள்ளி தெய்வானையுடன் முருகன், இறைவி சன்னதிகள் உள்ளன. \n\nSection::::அருகிலுள்ள கோயில்.\nஅருகில் நாகநாத சுவாமி கோயில் உள்ளது. அங்குள்ள இறைவன் நாகநாதர், இறைவி கற்பூரவல்லி. கோஷ்டத்தில் தட்சிணாமூர்த்தி, லிங்கோத்பவர், துர்க்கை ஆகியோர் உள்ளனர். \n"}
{"id": "423012", "url": "https://ta.wikipedia.org/wiki?curid=423012", "title": "நல்லத்துக்குடி ஆலந்துறையப்பர் கோயில்", "text": "நல்லத்துக்குடி ஆலந்துறையப்பர் கோயில்\n\nநல்லத்துக்குடி ஆலந்துறையப்பர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nமயிலாடுதுறை-நெடு மருதூர் சாலையில் மயிலாடுதுறையிலிருந்து 3 கிமீ தொலைவில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் ஆலந்துறையப்பர் ஆவார். இறைவி குயிலாடு நாயகி, குயிலாண்ட நாயகி ஆவார். \n\nSection::::பிற சன்னதிகள்.\nமுன் மண்டபத்தில் விநாயகர், வள்ளி தெய்வானையுடன் சுப்பிரமணியர் உள்ளனர். இடது புறம் இறைவி சன்னதி உள்ளது. \n"}
{"id": "423014", "url": "https://ta.wikipedia.org/wiki?curid=423014", "title": "யாசிர் ஷா", "text": "யாசிர் ஷா\n\nகுயாசிர் ஷா (Yasir Shah (; பிறப்பு: மே 2, 1986) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். தேர்வுத் துடுப்பாட்டப் போட்டிகளில் விரைவாக 100 இலக்குகளை வீழ்த்தியவர்கள் வரிசையில் இரண்டாம் இடம் பிடித்தார். இடது கை கழல்திருப்பப் பந்துவீச்சாளரான இவர் சிறந்த பந்துவீச்சாளர்களில் ஒருவராக அறியப்படுகிறார். நவீன துடுப்பாட்டத்தில் உள்ள சிறந்த கழல் திருப்பப் பந்துவீச்சாளர்களில் ஒருவர் இவர் என ஷேன் வோர்ன் தெரிவித்தார். 1986 ஆம் ஆண்டில் கைபர் பக்துன்குவாவில் பிறந்தார்.\n\n2014 ஆம் ஆண்டில் ஐக்கிய அரபு அமீரகத்தில் ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். பாக்கித்தான் துடுப்பாட்ட அணி இலங்கையில் சுற்றுப் பயணம் செய்து விளையாடியது . இந்தத் தொடரில் இலக்கினை வீழ்த்திய போது தேர்வுத் துடுப்பாட்டப் போட்டியில் விரைவாக 50 இலக்குகளை வீழ்த்திய பாக்கித்தானிய வீரர் எனும் சாதனை படைத்தார்.\n\nஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::குடும்பம்.\n1986 ஆம் ஆண்டில் கைபர் பக்துன்க்வாவின் ஸ்வாபியில் ஒரு பஷ்தூன் குடும்பத்தில் பிறந்த ஷா, பாகிஸ்தான் வேகப்பந்து வீச்சாளர் ஜுனைத் கான் மற்றும் ஆஸ்திரேலிய சுழற்பந்து வீச்சாளர் ஃபவாத் அகமது ஆகியோரின் உறவினர் ஆவார்.\n\nSection::::உள்ளூர் போட்டிகள் மற்றும் இருபது20.\nபாகிஸ்தான் முதல் தர உள்நாட்டு துடுப்பாட்ட சுற்றில் கைபர் பக்துன்க்வா துடுப்பாட்டப் அணி, அபோட்டாபாத் ரைனோஸ், பாகிஸ்தான் சுங்க துடுப்பாட்டப் அணி மற்றும் சுய் வடக்கு எரிவாயு பைப்லைன்ஸ் லிமிடெட் உள்ளிட்ட பல அணிகளுக்காக ஷா விளையாடியுள்ளார். பாகிஸ்தான் அ துடுப்பாட்ட அணிக்காகவும் துடுப்பாட்டப் போட்டிகளில் விளையாடியுள்ளார் . இவர் 2017–18 பிக் பாஷ் லீக் பருவத்திற்காக சக பாகிஸ்தானிய வீரர் சதாப் கானுடன் பிரிஸ்பேன் ஹீட் துட்ப்பாட்ட அணிக்காக விளையாடத் தேர்வு செய்யப்பட்டார். 2018–19 பங்களாதேஷ் பிரீமியர் லீக்கிற்கான வரைவைத் தொடர்ந்து, அக்டோபர் 2018 இல், குல்னா டைட்டன்ஸ் அணிக்கான அணியில் இடம் பெற்றார்.\n\nSection::::சர்வதேசப் போட்டிகள்.\nஷா 2011 ஆம் ஆண்டில் பாக்கித்தான் துடுப்பாட்ட அணி சிம்பாப்வேயில் சுற்றுப் பயணம் செய்து விளையாடியது. செப்டம்பர் 14 இல் சிம்பாப்வே துடுப்பாட்ட அணிக்கு எதிரான மூன்றாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 10 ஓவர்கள் வீசி 51 ஓட்டங்களை விட்டுக் கொடுத்து ஜிம்பாப்வேயின் தொடக்க ஆட்டக்காரர் வுசி சிபாண்டா மற்றும் நட்சத்திர விக்கெட் கீப்பர்-பேட்ஸ்மேன் டடெண்டா தைபு ஆகிய 2 இலக்கினை வீழ்த்தினார். ஆகஸ்ட் 2018 இல், பாகிஸ்தான் கிரிக்கெட் வாரியம் (பிசிபி) 2018–19 சீசனுக்கான மைய ஒப்பந்தத்தை வழங்கிய முப்பத்து மூன்று வீரர்களில் இவரும் ஒருவர் ஆவார் \n\nSection::::தேர்வுத் துடுப்பாட்டம்.\n2014 ஆம் ஆண்டில் பாக்கித்தான் துடுப்பாட்ட அணி ஐக்கிய அரபு அமீரகத்தில் சுற்றுப் பயணம் செய்து விளையாடியது. ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் ஆத்திரேலியத் துடுப்பாட்ட அணிக்கு எதிரான போட்டியில் இவர் அறிமுகமானார். சயீத் அஜ்மல் பந்துவீச்சில் முறையானதாக இல்லை என இவர் போட்டிகளில் விளையாடத் தடை விதிக்கப்பட்டது. எனவே அவருக்குப் பதிலாக ஷாவிற்கு வாய்ப்பு கிடைத்தது. இந்தப் போட்டியில் 116 ஓட்டங்கள் விட்டுக் கொடுத்து 7 இலக்குகளைக் கைப்பற்றினார். ஸ்டீவ் சிமித்தின் இலக்கினை தனது முதல் இலக்காகக் கைப்பற்றினார். இந்தப் போட்டியில் பாக்கித்தான் அணி 221 ஓட்டங்கள் வித்தியாசத்தில் வெற்றி பெற்றது. இரண்டாவது போட்டியில்; 91 ஓட்டங்கள் விட்டுக் கொடுத்து 5 இலக்குகளைக் கைப்பற்றினார். இந்தப் போட்டியில் பாக்கித்தான் அணி 356 ஓட்டங்களில் வெற்றி பெற்று தொடரைக் கைப்பற்றியது. இந்தத் தொடரின் முடிவில் 207 ஓட்டங்களுக்கு 12 இலக்குகளைக் கைப்பற்றி அதிக இலக்குகள் வீழ்த்தியவர்கள் பட்டியலில் இரண்டாம் இடம் பிடித்தார்.\n\nசூன் 2015 இல் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இலக்கினை வீழ்த்தியதன் மூலம் 50 இலக்குகளைக் கைப்பற்றினார். இது இவரின் ஒன்பதாவது போட்டியாகும். இதன் மூலம் விரைவாக 50 இலக்குகளை வீழ்த்திய முதல் பாக்கித்தானிய வீரர் மற்றும் சர்வதேச அளவில் ஐந்தாவது கழல் திருப்பப் பந்துவீச்சாளர் னும் சாதனை படைத்தார். இதற்கு முன்பாக வக்கார் யூனிசு, முகமது ஆசிப், சபிர் அகமது ஆகியோர் பத்துப் போட்டிகளில் 50 இலக்குகளை வீழ்த்தியதே சாதனையாக இருந்தது.\n\n2016 ஆம் ஆண்டில் பாக்க்கித்தான் துடுப்பாட்ட அணி இங்கிலாந்தில் சுற்றுப் பயணம் மேற்கொண்டு துடுப்பாட்டப் போட்டிகளில் விளையாடியது. ஜூலை 2016 இல் இலார்ட்சு மைதானத்தில் , இங்கிலாந்துத்துத் துடுப்பாட்ட அணி எதிரான தேர்வுத் துடுப்பாட்டப் போட்டியில் இவர் ஐந்து இலக்குகளைக் கைப்பற்றினார். இதன்மூலம் 1996 இல் முஷ்டாக் அகமதுவுக்குப் பிறகு லார்ட்ஸில் நடந்த ஒரு தேர்வுத் துடுப்பாட்டப் போட்டியில் ஐந்து இலக்குகளைக் வீழ்த்திய முதல் கால் சுழற்பந்து வீச்சாளரர் எனும் சாதனை படைத்தார். மேலும் இலார்ட்சு மைதானத்தில் ஒரு போட்டியில் அதிக இலக்குகளைக் கைப்பற்றிய பந்து வீச்சாளர் என்ற பெருமையையும் பெற்றார்.\n\nஜூலை 18, 2016 அன்று, தேர்வுத் துடுப்பாட்டப் பந்து வீச்சாளர்களுக்கான ஐ.சி.சி தரவரிசையில் ஷா முதலிடத்தைப் பிடித்தார், 1996 டிசம்பரில் அகமதுவுக்குப் பிறகு பாகிஸ்தான் பந்து வீச்சாளர் ஒருவர் உதல் இடத்தினைப் பிடிப்பது இதுவே முதல் முறையாகும். இவர் இங்கிலாந்துத் துடுப்பாட்ட அணியின் வேகப் பந்து வீச்சளரான ஜிம்மி ஆண்டர்சனை பின்னுக்குத் தள்ளி இவர் முதல் இடம் பிடித்தார். மேலும் 2005 ஆம் ஆண்டில் வார்னுக்குப் பிறகு முதல் இடம் பெற்ற சுழற்பந்து வீச்சாளர் எனும் சாதனையினையும் படைத்தார். இருப்பினும், எட்டு நாட்களுக்குப் பிறகு இரண்டாவது தேர்வுத் துடுப்பாட்டப் போட்டியில் அவரது மோசமான செயல்திறனைத் தொடர்ந்து, இவர் நான்கு இடங்கள் குறைந்து ஐந்தாவது இடத்திற்கு முன்னேறினார்.\n"}
{"id": "423016", "url": "https://ta.wikipedia.org/wiki?curid=423016", "title": "எத்தில் ஐசோவலேரேட்டு", "text": "எத்தில் ஐசோவலேரேட்டு\n\nஎத்தில் ஐசோவலேரேட்டு (\"Ethyl isovalerate\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். எத்தில் ஆல்ககால் மற்றும் ஐசோவலேரிக் அமிலம் இரண்டும் வினைபுரிந்து இந்த எசுத்தர் சேர்மம் உருவாகிறது. பழத்தின் வாசனையையும் நறுமணச் சுவையையும் பெற்று உணவுக்கூட்டுப் பொருளாகவும் வாசனைத் திரவியங்கள் தயாரிப்பிலும் எத்தில் ஐசோவலேரேட்டு பயன்படுத்தப்படுகிறது.\n"}
{"id": "423017", "url": "https://ta.wikipedia.org/wiki?curid=423017", "title": "சுல்பிகர் பாபர்", "text": "சுல்பிகர் பாபர்\n\nசுல்பிகர் பாபர் (Zulfiqar Babar (பிறப்பு: 10 டிசம்பர், 1978, ஒகாரா, பஞ்சாப் (பாக்கிஸ்தான்) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார்.வலதுகை மட்டையாளரான இவர் இடதுகை கழல் திருப்பப் பந்துவீச்சாளர் ஆவார். இவர் பாக்கித்தான் தேசிய அணி. \"முல்தான் டைகர்ஸ், குவெத்தா பியர்ஸ், நீர் மற்றும் ஆற்றல் நிருவாக அணி, மற்றும் பாக்கித்தான் அ அணி ஆகிய\" அணிகளில் விளையாடி வருகிறார்.\n\nSection::::உள்ளூர்ப் போட்டிகள்.\n2009 -10 ஆண்டிற்கான \"குவைத் -இ-அசாம்\" கோப்பைக்கான தொடரில் 69 இலக்குகளை 16.42 எனும் சராசரியோடு எடுத்தார். ஆனால் தேசிய அணியில் இடம் கிடைக்கவில்லை. பின் 2012-13 ஆம் ஆண்டிற்கான தொடரில் 13 போட்டிகளில் 93 இலக்குகளைக் கைப்பற்றினார். இவரின் பந்துவீச்சு சராசரி 17.04 ஆகும்.இந்தத் தொடரில் சிறப்பாக விளையாடியதன் மூலம் தேர்வாளர்களின் கவனத்தை ஈர்த்தார்.\n\nபாக்கித்தான் முதலமைச்சர் அணி மற்றும் பாக்கித்தான் அவைத்தலைவர் அணிக்கும் நடைபெற்ற போட்டியில் 22 ஓட்டங்களை விட்டுக் கொடுத்து 6 இலக்குகளைக் கைப்பற்றினார்.\n\n2016 ஆம் ஆண்டில் பாக்கித்தான் சூப்பர் லீக் தொடரில் கிராண்ட் எலியட்டுடன் இணைந்து பத்தாவது இணைக்கு 63 ஓட்டங்கள் எடுத்தார். இதன்மூலம் பத்தாவது இணைக்கு அதிக ஓட்டங்கள் எடுத்த இணை எனும் சாதனை படைத்தார். . 2018 -19 ஆண்டிற்கான குவைத் -இ- அசாம் வாகையாளர் கோப்பைகான தொடரில் 6 போட்டிகளில் . 31 இலக்குகளை வீழ்த்தினார். இதன்மூலம் அதிக இலக்குகள் வீழ்த்தியவர்கள் வரிசையில் முதலிடம் பிடித்தார்.\n\nSection::::சர்வதேசப் போட்டிகள்.\n2013 ஆம் ஆண்டில் மேற்கிந்தியத் தீவுகள் துடுப்பாட்ட அணிக்கு எதிரான பன்னாட்டு இருபது20 தொடரில் இவர் அறிமுகமானார். தனது 34 வயதில் முதல் சர்வதேசப் போட்டியில் விளையாடினார். இன்சமாம் உல் ஹக்கிற்கு அடுத்தபடியாக அதிக வயதில் அறிமுகமான துடுப்பாட்ட விரர் இவர் ஆவார். இந்த வயது பிரச்சினைகள் அனைத்தையும் நான் அல்லாவிடத்தில் விட்டு விடுவேன். இந்த வயதில் மற்றவர்கள் பிறவற்றைப் பற்றி யோசிக்கும் வேளையில் நான் பாக்கித்தான் அணிக்காக விளையாடுகிறேன் என அவர் தெரிவித்தார். இந்தப் போட்டியில் 23 ஓட்டங்களை விட்டுக் கொடுத்து 3 இலக்குகளைக் கைப்பற்றினார். மேலும் பந்துவீச்சில் 17 பந்துகளில் இறுதிவரை ஆட்டமிழக்காமல் 17* ஓட்டங்களை எடுத்தார். ஆட்டத்தின் இறுதிப் பந்தில் ஆறு ஓட்டங்கள் அடித்து பாக்கித்தான் அணி 2 இலக்குகள் வித்தியாசத்தில் வெற்றி பெற உதவினார். இரண்டாவது போட்டியில் 6 பந்துகளில் இறுதிவரை ஆட்டமிழக்காமல் 11* ஓட்டங்கள் எடுத்தார். பின் பந்துவீச்சில் 37 ஓட்டங்களை விட்டுக் கொடுத்து 2 இலக்குகளைக் கைப்பற்றினார். மேலும் இந்தத் தொடரில் அதிக இலக்குகள் வீழ்த்தியவர்கள் வரிசையில் முதலிடம் பிடித்து தொடர் நாயகன் விருதினையும் வென்றார். இதன்மூலம் அறிமுகப் போட்டியில் தொடர் நாயகன் விருதினை வென்றவர் எனும் சாதனை படைத்தார்.\n\n2013 ஆம் ஆண்டில் பாக்கித்தான் துடுப்பாட்ட அணி ஐக்கிய அரபு அமீரகத்தில் சுற்றுப் பயணம் செய்தது. அக்டோபரில் தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இவர் அறிமுகமானார். போட்டியின் முதல் ஆட்டப் பகுதியில் ஜே பி டுமினி, டு பிளஸ்சி, மற்றும் ரொபின் பீட்டர்சன் ஆகியோரின் இலக்கினை வீழ்த்தினார். இரண்டாவது ஆட்டப் பகுதியில் அசீம் ஆம்லாமற்றும் டேல் ஸ்டெய்ன் ஆகியோரின் இலக்கினை வீழ்த்தினார். இந்தப் போட்டியில் பாக்கித்தான் அணி 7 இலக்குகள் வித்தியாசத்தில் வெற்றி பெற்றது.\n\n2014 ஆம் ஆண்டில் பாக்கித்தான் அணி ஐக்கிய அரபு அமீரகத்தில் சுற்றுப்பயணம் செய்தது. அக்டோபர் 7 இல் ஆத்திரேலியத் துடுப்பாட்ட அணிக்கு எதிரான் ஒருநாள் பன்னாட்டுத் துடுப்பாட்டப் போட்டியில் இவர் அரிமுகமானார்.\n"}
{"id": "423027", "url": "https://ta.wikipedia.org/wiki?curid=423027", "title": "தொல்பொருள் அருங்காட்சியகம்", "text": "தொல்பொருள் அருங்காட்சியகம்\n\nதொல்பொருள் அருங்காட்சியகம் (\"Archaeological Museum\") என்பது இன்றைய பாக்கித்தானின் பஞ்சாப் மாகாணத்திலுள்ள அரப்பாவில் அமைந்துள்ள ஒரு தொல்பொருள் அருங்காட்சியகமாகும் . 1926 ஆம் ஆண்டில் நிறுவப்பட்ட இந்த அருங்காட்சியகத்தின் கட்டிடம் பின்னர் 1966 ஆம் ஆண்டில் பாக்கித்தான் அரசாங்கத்தால் கட்டப்பட்டது . \n"}
{"id": "423030", "url": "https://ta.wikipedia.org/wiki?curid=423030", "title": "மெய்சி காலம்", "text": "மெய்சி காலம்\n\n, \"Meiji era\") என்பது 1868 அக்டோபர் 23 முதல் 1912 சூலை 30 வரை அமைந்திருந்த சப்பானியப் பேரரசின் முதல் அரைக்காலப் பகுதியைக் குறிக்கிறது. இக்காலப்பகுதியை சப்பானியப் பேரரசை ஆண்டவர் பேரரசர் மெய்சி ஆவார். இக்காலத்தில் சப்பானில் நடந்த சமுக, பொருளாதார, கல்வி போன்ற துறைகளில் ஏற்பட்ட பெரும் மாற்றமே மெய்சி மறுமீள்வு அழைக்கப்படுகிறது. தனிமைப்படுத்தப்பட்ட நிலமானிய சமூகம் மேற்கத்தைய சமூகமாக மாற்றமடைந்தது. இக்காலப்பகுதியில் ஏற்படுத்தப்பட்ட அடிப்படை மாற்றங்கள் சப்பானின் சமூக அமைப்பு, உள்ளூர் அரசியல், பொருளாதாரம், இராணுவ மற்றும் வெளியுறவுக் கொள்கைகளில் பெரும் தாக்கத்தை ஏற்படுத்தியது. \n\n"}
{"id": "423040", "url": "https://ta.wikipedia.org/wiki?curid=423040", "title": "அன்வர் அலி (துடுப்பாட்டக்காரர்)", "text": "அன்வர் அலி (துடுப்பாட்டக்காரர்)\n\nஅன்வர் அலி (Anwar Ali (பிறப்பு:25 நவமபர், 1987 ) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார்.வலதுகை மட்டையாளரான இவர் வலது கை மித வேகப் பந்துவீச்சாளர் ஆவார்.இவர் 19 வயதிற்கு உட்பட்ட பாக்கித்தான் அணி, மற்றும் \"கராச்சி செப்ராஸ், சிந்த் டால்பின்ஸ்\" ஆகிய அணிகளுக்காக உள்ளூர்ப் போட்டிகளில் விளையாடி வருகிறார். 2006 ஆம் ஆண்டில் நடைபெற்ற 19 வயதிற்கு உட்பட்டோர் துடுப்பாட்ட உலகக் கிண்ணக் கோப்பை வென்ற பாக்கித்தான் அணியில் இருந்தார். மேலும் இறுதிப்போட்டியில் இவர் ஆட்டநாயகன் விருதினைப் பெற்றார்.\n\nSection::::உள்ளூர்ப் போட்டிகள்.\nஅனவர் அலி கராச்சியில் உள்ள சிந்த் மாகாணத்தில் வாழ்ந்து வந்தார். இளமைக் காலத்தில் தொழிற்சலையில் வேலை பார்த்து வந்தார். இவர் இங்கிலாந்தில் உள்ள \"லங்காஷயர்\" லீக்கில் காலணி துடுப்பாட்ட சங்கத்திற்காக தொழிற்முறை துடுப்பாட்டத்தில் விளையாடினார். பின் 2012 ஆம் ஆண்டில் வடக்கு அயர்லாந்து துடுப்பாட்ட சங்கத்திற்காக விளையாடினார்.\n\n2018 ஆம் ஆண்டில் நடைபெற்ற பாக்கித்தான் கோப்பைக்கான தொடரில் இவர் பலூசிஸ்தான் (பாகிஸ்தான்) அணிக்காக விளையாடினார்.\n\nSection::::சர்வதேசப் போட்டிகள்.\n2008 ஆம் ஆண்டில் சிம்பாப்வே துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார். அக்டோபர் 12 இல் நடைபெற்ற இந்தப் போட்டியில் இரண்டு ஓவர்கள் வீசி 9 ஓட்டங்களை விட்டுக் கொடுத்தார். ஆனால் இலக்கினைக் கைப்பற்ற இயலவில்லை. பின் அதற்கு அடுத்த இரு போட்டிகளிலும் தலா இரு இலக்குகளை வீழ்த்தினார். அந்தத் தொடரை பாக்கித்தான் அணி வென்றது. சிம்பாப்வே தொடரிலும் அதன் பின் நடந்த உள்ளூர்ப் போட்டிகளில் சிறப்பாக விளையாடியதாலும் இவருக்கு ஒருநாள் போட்டிகளில் விளையாடும் வாய்ப்பு கிடைத்தது. தென்னாபிரிக்கத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். அந்தப் போட்டியில் \"பிலாவல் பாத்தியுடன்\" இணைந்து ஓவர்களை வீசினார். இதில் 6 ஓவர்களை வீசி 26 ஓட்டங்களை விட்டுக் கொடுத்து 2 இலக்குகளைக் கைப்பற்றினார். இந்தப் போட்டியில் பாக்கித்தான் அணி வெற்றி பெற்றது. பின் இலங்கைத் துடுப்பாட்ட அணிக்கு எதிரான போட்டியில் இறுதிவரை ஆட்டமிழக்காமல் 41* ஓட்டங்களை எடுத்தார். பந்துவீச்சில் ஓர் இலக்கினையும் வீழ்த்தினார்.\n\n2015 ஆம் ஆண்டில் பாக்கித்தான் துடுப்பாட்ட அணி இலங்கையில் சுற்றுப் பயணம் செய்தது. இலங்கைத் துடுப்பாட்ட அணிக்கு எதிரான பன்னாட்டு இருபது20 தொடரில் விளையாடினார். அதில் இலங்கை அணி முதலில் துடுப்பாடி 20 ஓவர்களில் 172 ஓட்டங்களை எடுத்தது. பாக்கித்தான் அணி 40 ஓட்டங்களில் 5 இலக்குகளை இழந்தது. பின் பாக்கித்தான் அணியின் தலைவர் (துடுப்பாட்டம்) சாகித் அஃபிரிடி 22 பந்துகளில் 45 ஓட்டங்களை எடுத்தார். பின் அஃப்ரிடி ஆட்டம் இழந்த பின் அனவர் அலி 17 பந்துகளில் 40 ஓட்டங்கள் எடுத்தார். இதில் 3 நான்குகளும் 4 ஆறுகளும் அடங்கும்.இந்தப் போட்டியில் பாக்கித்தான் அணி 1 இலக்குகளில் வெற்றி பெற்றது. மேலும் இவர் ஆட்டநாயகன் விருதினைப் பெற்றார். இந்தத் தொடரை 2-0எனும் கணக்கில் பாக்கித்தான் கைப்பற்றியது.\n\n"}
{"id": "423042", "url": "https://ta.wikipedia.org/wiki?curid=423042", "title": "இமாத் வசிம்", "text": "இமாத் வசிம்\n\nசையத் இமாத் வசிம் ஹைதர் (Syed Imad Wasim Haider, பொதுவாக இமாத் வசிம் என அறியப்படும் இவர் (பிறப்பு: டிசம்பர் 18, 1988) வேல்சில் பிறந்த பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார்.இடதுகை மட்டையாளரான இவர் இடதுகை கழல் திருப்பப் பந்துவீச்சாளர் ஆவார். இவர் 2006 ஆம் ஆண்டில் நடைபெற்ற 19 வயதிற்கு உட்பட்டோருக்கான உலகக் கோப்பையினை வென்ற பாக்கித்தான் அணியில் விளையாடினார். மேலும் இவர் பாக்கித்தான் அணிக்காக முதல் தரத் துடுப்பாட்டப் போட்டிகளிலும் விளையாடியுள்ளார். பாக்கித்தான் அணிக்காக பட்டியல் அ துடுப்பாட்ட இருபது20 போட்டிகளிலும் விளையாடி வருகிறார்.மேலும் \"இஸ்லாமாபாத் சிறுத்தை புலி அணிக்காக\" ஃபௌசல் வங்கி இருபது20 கோப்பைக்கான தொடரில் விளையாடுகிறார். கராச்சி கிங்ஸ் அணியின் தலைவராக தர்போது உள்ளார்.ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது. இவர் பாக்கித்தான் அணி , 19 வயதிற்கு உட்பட்ட பாக்கித்தான் அணி, இஸ்லாமாபாத் மாநிலத் \"துடுப்பாட்ட அணி,இஸ்லாமாபாத் சிறுத்தைப் புலிஅணி, ஜமைக்கா தலாவஸ் மற்றும் கராச்சி கிங்ஸ் ஆகிய அணிகளுக்காகவும் விளையாடி வருகிறார்.\"\n\nSection::::ஆரம்பகால வாழ்க்கை.\nஇமாத் வசிம் வேல்சில் உள்ள சுவன்சியாவில் பிறந்தார். இவரின் தந்தை இலண்டனில் பொறியாளராகப் பணிபுரிந்து வந்தார். தனது இளமைக் காலத்திலேயே தனது குடும்பத்தினருடன் இவர் பாக்கித்தான் குடியேறினார். அங்கு முதல் தரத் துடுப்பாட்டப் போட்டிகளில் விளையாடினார். வேல்சில் பிறந்து பாக்கித்தான் அணிக்காக விளையாடிய முதல் வீரர் எனும் சாதனை படைத்தார்.\n\nSection::::சர்வதேசப் போட்டிகள்.\n201 5ஆம் ஆண்டில் சிம்பாப்வே துடுப்பாட்ட அணிக்கு எதிராக நடைபெற்ற பன்னாட்டு இருபது20 தொடரில் இவர் அறிமுகமானார். பின் சூலை 19, 2015 இல் இலங்கைத் துடுப்பாட்ட அணிக்கு எதிரான் ஒருநாள் பன்னாட்டுத் துடுப்பாட்டப் போட்டியில் அறிமுகமானார். 2016 ஐசிசி உலக இருபது20 போட்டித் தொடரில் பாக்கித்தான் அணியில் இடம்பெற்றார். 2017 ஆம் ஆண்டில் நடைபெற்ற ஐசிசி வாகையாளர் கோப்பைத் தொடரில் வெற்றி பெற்ற பாக்கித்தான் அணியில் விளையாடினார். அந்தத் தொடரின் இறுதிப் போட்டியில் இந்தியத் துடுப்பாட்ட அணிக்கு எதிரான போட்டியில் 21 பந்துகளில் 25 ஓட்டங்கள் எடுத்து 338 ஓட்டங்கள் இலக்கினை எடுக்க உதவினார். மேலும் முதல் ஐசிசிவாகையாளர் கோப்பையினை பாக்கித்தான் அணி வென்றது. 2019 ஆம் ஆண்டில் இலங்கைத் துடுப்பாட்ட அணி பாக்கித்தானில் சுற்றுப் பயணம் செய்து விளையாடியது. செப்டம்பர் 30, கராச்சி துடுப்பாட்ட அரங்கத்தில் நடைபெற்ற இலங்கைத் துடுப்பாட்ட அணிக்கு எதிரான இரண்டாவது ஒருநாள் பன்னாட்டுத் த்ஹ்டுப்பாட்டப் போட்டியில் ஏழு ஓவர்களை வீசி 38 ஓட்டங்களை விட்டுக் கொடுத்தார். அதில் ஒரு ஓவரை மெய்டனாக வீசி ஓர் இலக்கினைக் கைப்பற்றினார். மட்டையாட்டத்தில் எட்டு பந்துகளில் 12 ஓட்டங்கள் எடுத்து உதானா பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 97 ஓட்டங்களில் வெற்றி பெற்றது.\n\nSection::::சர்ச்சை.\n2017 ஆம் ஆண்டில் ஆப்கானித்தானில் பிறந்த இடச்சுக் குடியரசை சேர்ந்த பெண் ஒருவர் தான் இமாத் வசிமுடன் உறவில் இருந்ததாகக் குற்றம் சாட்டினார். தாங்கள் இருவரும் இலண்டனில் சந்தித்தாகவும் . இமாத் தன்னை திருமணம் செய்வதாகக் கூறி பின் தன்னை ஏமாற்றியதாகவும் கூறிய அவர் இமாத் நேர்மையற்றவர் எனவும் குற்றம் சாட்டினார். ஆனால் இமாத் அந்தப் பெண் கூறுவது உணமை அல்ல எனவும் அவர் ஊடக வெளிச்சத்திற்காகப் பொய் கூறுபவர் எனவும் தெரிவித்தார். இதனால் அந்தப் பெண் இவர்கள் உரையாடிய வாட்சப் செய்திகளை வெளியிட்டார்.\n\nSection::::விருது.\nபாக்கிஸ்தான் துடுப்பாட்ட வாரியம் 2017 ஆம் ஆண்டிற்கான சிறந்த இருபது20 வீரர் விருதினை இவருக்கு வழங்கியது\n\nSection::::உள்ளூர்ப் போட்டிகள்.\nSection::::முதல்தரத் துடுப்பாட்டம்.\n2007 ஆம் ஆண்டில் நடைபெற்ற சில்வர் லீக் குவைத் - இ- அசாம் கோப்பைத் துடுப்பாட்டத் தொடரில் இவர் இஸ்லாமாபாத் மாநிலத் துடுப்பாட்ட அணி சார்பாக விளையாடினார். சனவரி 12, இஸ்லாமாபாத்தில் உள்ள அரங்கில் குவெத்தா துடுப்பாட்ட அணிக்கு எதிரான முதல்தரத் துடுப்பட்டப்போட்டியில் இவர் அறிமுகமனார். இந்தப் போட்டியின் முதல் ஆட்டப் பகுதியில் இரு ஓவர்கள் வீசி 12 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. மட்டையாட்டத்தில் 58 பந்துகளில் 33 ஓட்டங்களை எடுத்து இம்ரான் கான் பந்துவீச்சில் ஆட்டமிழந்தார். இரண்டாவது ஆட்டப் பகுதியில் 11 ஓவர்களை வீசி 63 ஓட்டங்களை விட்டுக் கொடுத்தார். அதில் ஒரு ஓவரை மெய்டனாக வீசி இரு இலக்குகளைக் கைப்பற்றினார். இந்தப் போட்டியில் இஸ்லாமாபாத் அணி ஓர் ஆட்டப் பகுதி மற்றும் 125 ஓட்டங்களில் வெற்றி பெற்றது. 2019 ஆம் ஆண்டில் நடைபெற்ற குவைத் - இ- அசாம் கோப்பைத் துடுப்பாட்டத் தொடரில் இவர் பாக்கித்தானின் வடக்கு அணி சார்பாக விளையாடினார். செப்டமபர், 14 அப்போதாபாத்தில் உள்ள அரங்கில் கைபர் பக்துன்வா துடுப்பாட்ட அணிக்கு எதிரான முதல்தரத் துடுப்பட்டப்போட்டியில் இவர் விளையாடினார். இந்தப் போட்டியின் முதல் ஆட்டப் பகுதியில் 16 ஓவர்கள் வீசி 22 ஓட்டங்களை விட்டுக் கொடுத்தார். இரு ஓவர்களாஇ மெய்டனாக வீசி ஓர் இலக்கினைக் கைப்பற்றினார்.88 ஓட்டங்களை எடுத்து சலத் கான் பந்துவீச்சில் ஆட்டமிழந்தார். இந்தப் போட்டி சமனில் முடிந்தது.\n\nSection::::பட்டியல் அ.\n2006 ஆம் ஆண்டில் நடைபெற்ற ஏ பி என் - அம்ரோ கோப்பைத் துடுப்பாட்டத் தொடரில் இவர் இஸ்லாமாப்த் லிபோர்ட்ஸ் துடுப்பாட்ட அணி சார்பாக விளையாடினார். மார்ச் 11, இஸ்லாமாப்பாத்தில் உள்ள மைதானத்தில் கராச்சி டால்பின்ஸ் துடுப்பாட்ட அணிக்கு எதிரான பட்டியல் அ துடுப்பாட்டம் போட்டியில் இவர் அறிமுகமனார். இந்தப் போட்டியில் 10 ஓவர்களை வீசி 31 ஓட்டங்களை விட்டுக் கொடுத்தார். அதில் ஒரு ஓவரை மெய்டனாக வீசி இரு இலக்குகளைக் கைப்பற்றினார்.இந்தப் போட்டியில் இஸ்லாமாபாத் லிபோர்ட்ஸ் துடுப்பாட்ட அணி ஒன்பது இலக்குகளில் வெற்றி பெற்றது. 2019 ஆம் ஆண்டில் இலங்கைத் துடுப்பாட்ட அணி பாக்கித்தானில் சுற்றுப் பயணம் செய்து விளையாடியது. செப்டம்பர் 30, கராச்சி துடுப்பாட்ட அரங்கத்தில் நடைபெற்ற இலங்கைத் துடுப்பாட்ட அணிக்கு எதிரான பட்டையல் அ போட்டியில் ஏழு ஓவர்களை வீசி 38 ஓட்டங்களை விட்டுக் கொடுத்தார். அதில் ஒரு ஓவரை மெய்டனாக வீசி ஓர் இலக்கினைக் கைப்பற்றினார். மட்டையாட்டத்தில் எட்டு பந்துகளில் 12 ஓட்டங்கள் எடுத்து உதானா பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 97 ஓட்டங்களில் வெற்றி பெற்றது.\n"}
{"id": "423043", "url": "https://ta.wikipedia.org/wiki?curid=423043", "title": "கிளிசரின் அசிட்டேட்டு", "text": "கிளிசரின் அசிட்டேட்டு\n\nகிளிசரின் அசிட்டேட்டு (\"Glycerine acetate\") என்பது கிளிசராலும் (1) அசிட்டிக் அமிலமும் சேர்ந்து ஈடுபடும் எசுத்தராக்கல் வினையில் உற்பத்தி செய்யப்படும் எசுத்தர்களின் கலவையாகும். இவ்வினையின் மூலம் பல்வேறு விளைபொருள்களை உருவாக்க முடியும். மோனோ அசிட்டைல் கிளிசரால்கள் (2,3), டையசிட்டைல் கிளிசரால்கள் (4,5), டிரையசிட்டைல் கிளிசரால்கள் (டிரையசிட்டீன், 6) உள்ளிட்டவை இத்தயாரிப்புப் பொருள்களில் உள்ளடங்கும். \n\nஎரிபொருள் கூட்டுசேர் பொருட்களாக டையசிட்டைல் கிளிசரால்கள் மற்றும் டிரையசிட்டைல் கிளிசரால்கள் பயன்படுத்தப்படுகின்றன. கேசோலினின் உள்வெடிப்பு அல்லது பயோடீசல் எனப்படும் உயிரி எரிபொருளின் குளிர்ச்சி, பாகுத்தன்மை ஆகியவற்றை மேம்படுத்த இவை உதவுகின்றன. \n"}
{"id": "423044", "url": "https://ta.wikipedia.org/wiki?curid=423044", "title": "ஹசன் அலி (துடுப்பாட்டக்காரர்)", "text": "ஹசன் அலி (துடுப்பாட்டக்காரர்)\n\nஹசன் அலி( Hasan Ali (பிறப்பு: 2 சூலை,1994) பாக்கித்தானியத் துடுப்பாட்ட வீரர் ஆவார்.அக்டோபர் 2013 ஆம் ஆண்டில் சியல்கோட் அணிக்காக முதல் தரத் துடுப்பாட்டப் போட்டிகளில் அறிமுகமானார். ஆகஸ்டு, 2016 இல் ஒருநாள் பன்னாட்டுத் துடுப்பாட்டப் போட்டிகளில் விளையாடினார். 2017 ஐசிசி வாகையாளர் கோப்பைத் தொடரில் பாக்கித்தான் அணியில் இடம்பெற்றார். இந்தத் தொடரில் 13 இலக்குகளை வீழ்த்தியதன் மூலம் தொடர் நாயகன் விருதினைப் பெற்றார். ஒருநாள் பன்னாட்டுத் துடுப்பாட்டப் போட்டிகளில் விரைவாக 50 இலக்குகளை வீழ்த்திய பாக்கித்தானிய வீரர்கள்பட்டியலில் முதலிடம் பிடித்தார்.\n\nSection::::சர்வதேசப் போட்டிகள்.\n2016 ஆம் ஆண்டில் இங்கிலாந்து துடுப்பாட்ட அணி மற்றும் அயர்லாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடருக்கான பாக்கித்தான் அணியில் இவர் இடம் பெற்றார். ஆகஸ்டு 18 , 2016 இல் அயர்லாந்துக்கு எதிரான ஒருநாள் போட்டியில் இவர் அறிமுகமானார். செப்டம்பர் 2016 இல் இங்கிலாந்துத் துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார்.\n\n2017 ஆம் ஆண்டில் ஆத்திரேலியத் துடுப்பாட்ட அணிக்கு எதிரான ஒருநாள் போட்டியில் தனது முதல் ஐந்து இலக்குகளைக் கைப்பற்றினார்.\n\nஏப்ரல் 2017 இல் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டத் தொடருக்கான பாக்கித்தான் அணியில் இவர் இடம்பெற்றார். மே 10, 2017 இல் மேற்கிந்தியத் தீவுகள் அணிக்கு எதிராக தனது முதல் போட்டியில் விளையாடினார்.\n\n2017 ஐசிசி வாகையாளர் கோப்பைத் தொடரில் விளையாடினார். இந்தத் தொடரில் சிறப்பாக விளையாடி 13 இலக்குகளைக் கைப்பற்றினார். மேலும் இந்தியாவிற்கு எதிரான இறுதிப் போட்டியில் சிறப்பாக விளையாடி 180 ஓட்டங்களில் வெற்றி பெற உதவினார் மேலும் அந்தத் தொடரின் ஆட்டநாயகன் விருது மற்றும் தங்கப்பந்து விருதினையும் பெற்றார். 13 இலக்குகளை வீழ்த்தியதன் மூலம் வாகையாளர் கோப்பைத் தொடரில் அதிக இலக்குகளை வீழ்த்தியவர்கள் பட்டியலில் ஜெரோம் டெய்லருடன் இணைந்து முதலிடத்தில் உள்ளார்.\n\nஅக்டோபர் 2017 இல் இலங்கைத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இலக்கினை வீழ்த்தியதன் மூலம் ஒருநாள் போட்டிகளில் விரைவாக 50 இலக்குகளை வீழ்த்திய பாக்கித்தானிய வீரர் எனும் சாதனை படைத்தார். அதே மாதத்தில் பன்னாட்டுத் துடுப்பாட்ட அவையின் சிறந்த பந்து வீச்சாளர்களுக்கான தரவரிசையில் முதலிடம் பிடித்தார். அறிமுகமான 426 நாட்களில் இவர் முதலிடம் பிடித்தார. இதன்மூலம் விரைவாக முதலிடம் பிடித்த பாக்கித்தானிய வீரர் மற்றும் சர்வதேச அளவில் நானகவது வீரர் எனும் சாதனை படைத்தார்.\n\n2017 ஆம் ஆண்டில் ஒருநாள் போட்டிகளில் 45 இலக்குகளை வீழ்த்தினார். இதன்மூலம் அந்த ஆண்டில் அதிக இலக்குகளை வீழ்த்திய பந்து வீச்சாளர் எனும் சாதனை படைத்தார். மேலும் பாக்கிஸ்தான் துடுப்பாட்ட வாரியம் அந்த ஆண்டிற்கான சிறந்த வீரர் விருதினை இவருக்கு வழங்கியது.மேலும் அதே ஆண்டில் பன்னாட்டுத் துடுப்பாட்ட அவையின் சிறந்த பந்து வீச்சாளர்களுக்கான தரவரிசையில் முதலிடம் பிடித்தார்.பின் பன்னாட்டுத் துடுப்பாட்ட அவை 2017 ஆண்டிற்கான சிறந்த வளர்ந்து வரும் வீரர் எனும் விருதினை இவருக்கு வழங்கியது.\n\n"}
{"id": "423048", "url": "https://ta.wikipedia.org/wiki?curid=423048", "title": "கிளைக்கால் டைசிடீயரேட்டு", "text": "கிளைக்கால் டைசிடீயரேட்டு\n\nகிளிசரால் டைசிடீயரேட்டு (\"Glycol distearate\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சிடீயரிக் அமிலம் மற்றும் எத்திலீன் கிளைக்கால் இரண்டும் வினைபுரிவதால் உருவாகும் ஒரு டையெசுத்தர் கிளைக்கால் டைசிடீயரேட்டு ஆகும். இச்சேர்மம் பெரும்பாலும் சுகாதாரம் மற்றும் ஒப்பனைப் பொருட்களில் காணப்படுகிறது. அங்கு ஒளியியல் விளைவுகளை உருவாக்கவும், ஈரப்பதமுட்டியாகச் செயல்படவும் பயன்படுத்தப்படுகிறது.\n\nSection::::தயாரிப்பு.\nசிடீயரிக் அமிலம் (அல்லது சிடீயரிக் அமில எசுத்தர்கள்) எத்திலீன் கிளைக்காலுடன் சேர்க்கப்பட்டு எசுத்தராக்கல் வினைக்கு உட்படும்போது கிளிசரால் டைசிடீயரேட்டு உருவாகிறது. சிடீயரிக் அமிலம் எத்திலீன் ஆக்சைடுடன் வினைபுரிவதாலும் இச்சேர்மம் உருவாகிறது . \n\nSection::::பயன்பாடுகள்.\nமெல்லிய தட்டுகளாக கிளைக்கால் டைசிடீயரேட்டை படிகமாக்கும்போது உருவாகும் திரவங்களும் அரைத்திண்மக் கரைசல்களும் ஒளிரும் தோற்றத்தைக் கொடுக்கின்றன . மழைக்குளியல் திரவங்கள் போன்ற தனிநபர் உடல்நலப் பாதுகாப்ப்பு பொருள்களிலும், தோலை ஈரப்பதத்துடன் வைத்திருக்க உதவும் ஈரப்பதமுட்டிகளிலும் இவ்வொளிர் கரைசல்களை உற்பத்தியாளர்கள் பயன்படுத்துகிறார்கள்.\nபொதுவாக நுண்ணோக்கியலில் ஓர் உட்பொதியும் முகவராக கிளைக்கால் டைசிடீயரேட்டு பயன்படுத்தப்படுகிறது.\n"}
{"id": "423056", "url": "https://ta.wikipedia.org/wiki?curid=423056", "title": "சார்சியா இராச்சியம்", "text": "சார்சியா இராச்சியம்\n\nசியார்சியா இராச்சியம் (\"Kingdom of Georgia\", ), அல்லது சியார்சியா பேரரசு (\"Georgian Empire\"), என்பது ஒரு நடுக்கால ஐரோவாசிய முடியாட்சி ஆகும். இது அண். கி.பி. 1008 காலத்தில் இருந்தது. இது அதன் பொற்காலத்தை 11-ஆம், 13-ஆம் நூற்றாண்டுகளுக்கு இடையில் நான்காம் டேவிட் மற்றும் ராணி பெரிய தமர் ஆட்சியில் அரசியல் மற்றும் பொருளாதாரத்தில் வலிமையாக இருந்த பொழுது அடைந்தது. கிறித்தவக் கிழக்கு ஜார்ஜியா ஒரு முக்கியமான நாடாக இருந்தது. காக்கேசியா பகுதியிலிருந்த இப்பேரரசு மிகப்பெரிய அளவில் இருந்த பொழுது கிழக்கு ஐரோப்பா மற்றும் வடக்கு காக்கேசியா பகுதியிலிருந்து ஈரான் மற்றும் அனத்தோலியாவின் வடக்குப் பகுதி வரை பரவியிருந்தது. எருகலேத்தின் சிலுவை மடாலயம் மற்றும் வடக்கு கிரேக்கத்தின் இவிரோன் மடாலயம் போன்ற இடங்களைக் கொண்டிருந்ததன் மூலம் தங்கள் நாட்டுக்கு வெளியிலும் மதரீதியான இடங்களை இப்பேரரசு கொண்டிருந்தது. தற்கால சியார்சியா வரலாற்று ரீதியான முதன்மை முன்னோடி இந்த இராச்சியமே ஆகும்.\n\nபல நூற்றாண்டுகளுக்கு நீடித்த இந்த இராச்சியம் 13ம் நூற்றாண்டில் மங்கோலியத் தாக்குதலுக்கு உள்ளானது. எனினும் 1340களில் மீண்டெழுந்தது. பின்வந்த தசாப்தங்களில் கறுப்புச் சாவு மற்றும் தைமூர் தலைமையிலான பல்வேறு படையெடுப்புகளுக்கு உள்ளானது. தைமூர் இந்த நாட்டின் பொருளாதாரம், மக்கள்தொகை மற்றும் நகர்ப்புறங்களுக்கு பெரும் சேதம் விளைவித்தார். இந்த இராச்சியத்தின் புவி அரசியல் நிலைமை ட்ரெபிசோன்ட் பேரரசின் வீழ்ச்சிக்குப் பிறகு மேலும் மோசமானது. மேற்குறிப்பிட்ட நிகழ்வுகளால் 15ம் நூற்றாண்டின் இறுதியில் சார்சியா ஒரு உடைந்து போன பகுதியானது. 1386ல் தொடங்கிய தைமூரின் புதிய தாக்குதல்கள் மற்றும் காரா கோயுன்லு மற்றும் அக் கோயுன்லு ஆகியவர்களின் பிந்தைய படையெடுப்புகள் ஆகியவற்றால் 1466ல் இந்த இராச்சியம் சிதறுண்டது. கர்ட்லி, ககேட்டி மற்றும் இமேரேடி ஆகிய இராச்சியங்கள் சுதந்திர மாநிலங்களாக 1490 மற்றும் 1493க்கு இடையில் ஒன்றை மற்றொன்று அங்கீகரித்து கொண்டன. இதில் ஒவ்வொன்றும் பக்ரேசன் அரசமரபின் எதிர் எதிர்க் கிளைகளால் தலைமைதாங்கப்பட்டன. இவை தங்களது சொந்த நிலப்பிரபுத்துவ இனங்களால் ஆளப்பட்ட 5 பகுதியளவு சுதந்திரம் கொண்ட குறுநில நாடுகளாயின.\n\nSection::::பின்புலம்.\nநெடிய உரோமானிய மற்றும் பாரசீகப் போர்களுக்கு இடையில் இது அமைந்திருந்தது. ஆரம்பகால சார்சியா இராச்சியங்கள் பல்வேறு நிலப்பிரபுத்துவப் பகுதிகளாக ஆரம்ப நடுக்காலத்தில் சிதறுண்டன. இதன் காரணமாக எஞ்சிய சார்சியப் பகுதிகள் 7ம் நூற்றாண்டின் ஆரம்ப முஸ்லிம் படையெடுப்புகளுக்கு எளிதான தாக்குதல் இரையாயின. முஸ்லிம் படையெடுப்புகளால் கொண்டுவரப்பட்ட பரந்த அரசியல் மற்றும் கலாச்சார மாற்றங்கள் ஐபீரியாவில் இருந்த அகதிகளை சார்சியாவின் மேற்குப் பகுதிகளான அப்காசியா அல்லது டவோ-க்லர்ஜெடிக்குக் கொண்டு வந்தன. அந்த அகதிகள் தங்களது கலாச்சாரத்தையும் இப்பகுதிக்குக் கொண்டுவந்தனர்.\n\nஅரேபிய ஆக்கிரமிப்பிற்கு எதிரான போராட்டத்தில் பக்ரேசன் அரசமரபின் இளவரசர்கள் தாவோ-க்லர்ஜெடி மற்றும் ஐபீரியாவின் முன்னாள் தெற்குப் பகுதிகள் ஆகியவற்றை ஆண்டனர். ஐபீரியாவின் கோவுரோபலடேட் என்ற குறுநில அரசைத் தோற்றுவித்து பைசாந்தியப் பேரரசுக்குக் கப்பம் கட்டுபவர்களாக இருந்தனர். பக்ரேசன் அரசமரபினர் கர்ட்லியின் டுச்சி என்று அழைக்கப்பட்ட மத்திய சியார்சிய நிலப்பரப்புக்கு அப்காசியா இராச்சியம், திபிலிசியின் ஆமிர்கள் மற்றும் ஏன் ககேடியன் மற்றும் தஷிர்-ட்ஜோரகெட்டின் ஆர்மீனிய ஆட்சியாளர்களுடனும் போரிட்டனர். ஐபீரிய அரசை மீட்டெடுப்பது 888ல் தொடங்கியது. எனினும் பக்ரேசன் அரசமரபால் அவர்களது இராச்சியத்தை ஸ்திரத்தன்மையுடன் நடத்த முடியவில்லை. இராச்சியமானது அந்த அரசமரபின் இரண்டு கிளைகளுக்கிடையில் பிரித்து கொள்ளப்பட்டது. முக்கியமான கிளை தாவோ பகுதியையும் மற்றொரு கிளை க்லர்ஜெடிப் பகுதியையும் ஆண்டன.\n"}
{"id": "423058", "url": "https://ta.wikipedia.org/wiki?curid=423058", "title": "கிளைக்கால் சிடீயரேட்டு", "text": "கிளைக்கால் சிடீயரேட்டு\n\nகிளைக்கால் சிடீயரேட்டு (\"Glycol stearate\") என்பது C20H40O3 என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இச்சேர்மத்தை கிளைக்கால் மோனோசிடீயரேட்டு அல்லது எத்திலீன் கிளைக்கால் மோனோசிடீயரேட்டு என்ற பெயர்களாலும் அழைக்கிறார்கள். சிடீயரிக் அமிலம் மற்றும் எத்திலீன் கிளைக்கால் இரண்டும் வினைபுரிவதால் உருவாகும் ஒரு எசுத்தர் வகைச் சேர்மம் கிளைக்கால் சிடீயரேட்டு ஆகும். பல வகையான தனிநலம் பராமரிப்பு பொருட்கள் மற்றும் மழைக்குளியல் திண்மக் கரைசல்கள், முடி பிசுபிசுப்பு கட்டுபடுத்திகள், தோல் குழைமங்கள் போன்றவற்றின் உட்கூறாக கிளைக்கால் சிடீயரேட்டு பயன்படுத்தப்படுகிறது. \n\n"}
{"id": "423062", "url": "https://ta.wikipedia.org/wiki?curid=423062", "title": "கெர்மான்ஷா மாகாணம்", "text": "கெர்மான்ஷா மாகாணம்\n\nகெர்மான்ஷா மாகாணம் (\"Kermanshah Province\" (, \"Ostān-e Kermanšah\") என்பது ஈரானின் முப்பத்தோறு மாகாணங்களில் ஒன்று ஆகும். 1969 முதல் 1986 வரை \"கெர்மான்ஷாவானது\" 1986 முதல் 1995 வரை \"பாக்தரன்\" என்று அறியப்பட்டது. 2014 இல் இந்த மாகாணமானது உள்துறை அமைச்சகத்தால் ஈரானின் நான்காம் வட்டாரத்தின் ஒரு பகுதிகாக ஆக்கப்பட்டது. இந்த மாகாணத்தின் நிர்வாக மையமாக கெர்மன்சா நகரம் உள்ளது. மாகாணத்தின் பெரும்பான்மை மக்களாக சியா இசுலாமியர்களும், சிறுபான்மை மக்களாக சுன்னி இசுலாமியர் மற்றும் யர்சானிசத்தவர்களும் உள்ளனர்.\n\nSection::::மாவட்டங்கள்.\nகெர்மான்ஷா மாகாணமானது 14 மாவட்டங்களைக் கொண்டுள்ளது. அவை கிலான்-இ-கர்ர்ப் கவுண்டி; ஹர்சின் கவுண்டி; இஸ்லாமாபாத்-இ கர்ர்ப் கவுண்டி; ஜாவான்ரூட் கவுண்டி; கங்காவர் கவுண்டி; கெர்மன்ஷா கவுண்டி; பவேஷ் கவுண்டி; கியாசர்-இ ஷிரின் கவுண்டி; ராவணர் கவுண்டி; சஹ்னாஹ் கவுண்டி; சர்போல்-இ ஜஹாப் கவுண்டி; சலாஸ்-இ பாபாஜானி கவுண்டி; சோனகர் கவுண்டி ஆகியவை ஆகும்.\nகெர்மான்ஷா மாகாணத்தில் கெர்மன்சா; இஸ்லாமாபாத்-இ கர்ர்ப்; பவேஷ்; ஹர்சின்; கங்கவர்; சன்கியூர்; சவன்ரூத்; ரவன்சர்; கிலான்-இ-கர்ர்ப்; சகா; கஸ்ர்-இ ஷிரின் & சர்போல்-இ ஜஹாப் போன்ற உள்ள மாநகரங்களும் நகரங்களும் உள்ளன.\n\nSection::::நலைநகரம்.\nமாகாணத்தின் தலைநகரான கெர்மன்சா () ஈரானின் மேற்குப் பகுதியின் மையத்தில் அமைந்துள்ளது. நகரின் மக்கள் தொகையானது 822,921 ஆகும்.\n\nஇந்த நகரமானது செஃபிடு கோச் மலைச் சரிவுகளில் அமைந்துள்ளது. இது கடந்த இரு தசாப்தங்களாக தெற்காக வளர்ந்து வருகிறது. கட்டப்பட்டுவரும் பகுதிகளானது சரப் ஆறு மற்றும் சரப் பள்ளத்தாக்கிற்கு அருகே உள்ளன. கடல் மட்டத்திலிருந்து சராசரியாக 1350 மீட்டர் உயரத்தில் நகரம் உள்ளது.\n\nகர்மாண்ஷா மற்றும் தெகுரானுக்கு இடையே உள்ள தூரம் 525 கிமீ ஆகும். பிராந்தியத்தில் உற்பத்தியாகும் தானியங்கள், அரிசி, காய்கறி, பழங்கள், எண்ணெய் வித்துக்களை போன்ற வேளாண் பொருட்களின் மையமாக இது திகழ்கிறது. இங்கு பல தொழில்துறை மையங்களான, எண்ணெய் மற்றும் சர்க்கரை சுத்திகரிப்பு நிலையங்கள் மற்றும் சிமெண்ட், ஜவுளி மற்றும் மாவு தொழிற்சாலைகள் உள்ளன. இந்த நகரின் வானூர்தி நிலையமானது (ஷாஹித் அஷ்ரஃபி எஸ்பாஹானி விமான நிலையம்) நகரின் வட கிழக்கில் அமைந்துள்ளது. இது தெஹ்ரானில் இருந்து வான் வழியாக 413 கிமீ தொலைவில் உள்ளது.\n\nSection::::வரலாறு.\nஇந்த மாகாணமானது பழமையான பாரம்பரிய இடங்கள் பலவற்றைக் கொண்டுள்ளது. இங்கு பழைய கற்கால மக்கள் வாழ்ந்த பல குகைகள் கணக்கிடப்பட்டுள்ளன அல்லது அகழாய்வு செய்யப்பட்டுள்ன. இந்த குகை தளங்கள் சில கெர்மான்சாவின் வடக்கிலும், பிஸெட்டிலும் அமைந்துள்ளன. ஈரானில் உள்ள பிசுத்தியூன் குகையில் நியாண்டர்தால் மனிதன் உடற்கூறின் எச்சம் கண்டுபிடிக்கப்பட்டது. டூ-அஷ்காஃப்ட், கோபே, வார்வாசி, மற்றும் மார் தரிக் போன்றவை இப்பகுதியில் உள்ள நடு பழைய கற்கால தலங்களாகும். கெர்மன்சாவில் பல புதிய கற்கால தளங்களும் உள்ளன, அவற்றில் கஞ்ச் தரே, சரப், ஆசியா ஆகியவை மிகவும் பிரபலமானவையாக உள்ளன. கஞ்ச் டேரேயில் ஆதிகாலத்தில் ஆடு வளர்க்கப்பட்டதற்கான ஆதாரம் ஆவணப்படுத்தப்பட்டுள்ளது. 2009 மே மாதம் ஹமேடன் மற்றும் இலண்டன் பல்கலைக்கழகக் கல்லூரியால் நடத்தப்பட்ட ஒரு ஆய்வின் அடிப்படையாக கொண்டு, ஈரானின் கலாச்சார பாரம்பரியம் மற்றும் சுற்றுலா அமைப்பின் தொல்லியல் ஆராய்ச்சி மையத்தின் தலைவர் கி.மு 9800 ஆண்டுளுக்கு முந்தையதும், மத்திய கிழக்கின் பழைய வரலாற்றுக் காலத்துக்கு முந்தைய கிராமமானது கெர்மன்சாவின் மேற்கில் அமைந்த சஹனாவில் கண்டுபிடிக்கப்பட்டது என்று அறிவித்தார்.\n"}
{"id": "423067", "url": "https://ta.wikipedia.org/wiki?curid=423067", "title": "சகீன் அஃப்ரிடி", "text": "சகீன் அஃப்ரிடி\n\nசகீன் ஷா அஃப்ரிடி (Shaheen Shah Afridi (; ; பிறப்பு: ஏப்ரல்6, 2000) என்பவர் பாக்கித்தானியத் துடுப்பட்ட வீரர் ஆவார். இவர் பாக்கித்தான் அணிக்காகத் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இவர் மணிக்கு 90கிமீ வேகத்தில் பந்து வீசக்கூடிய திறன் பெற்றவராக அறியப்படுகிறார். இவர் துடுப்பாட்டத்தில் சகலத் துறையராக அறியப்படுகிறார். ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::ஆரம்பகால வாழ்க்கை மற்றும் தொழில்.\nசகீன் அஃப்ரிடி பஷ்தூன் இனத்தைச் சேர்ந்தவர். அவர் ஆப்கானிஸ்தானின் எல்லையில் உள்ள பாகிஸ்தானின் கைபர் மாவட்டத்தில் உள்ள லாண்டி கோட்டல் என்ற ஊரில் வளர்ந்தார். இவரின் பெற்றோர்களுக்கு பிறந்த ஏழு சகோதரர்களில் இவர் இளையவர் ஆவார்; அவரது மூத்த சகோதரர், இவரைவிட15 வயது மூத்தவர், மேலும் அவர் 2004 ஆம் ஆண்டில் அவர் பாகிஸ்தானுக்காக தேர்வுத் துடுப்பாட்டப் போட்டியில் விளையாடிய ரியாஸ் அப்ரிடி ஆவார். ஷாஹீன் தனது துடுப்பாட்ட வாழ்க்கையை லாண்டி கோட்டலில் உள்ள டடாரா மைதானத்தில் இருந்து தொடங்கினார், இது டாடாரா மலைகளின் அருகில் உள்ளது .\n\nரியாஸ் அஃப்ரிடி 2015 ஆம் ஆண்டில் இவரை 16 வயதுக்குட்பட்ட ஹார்ட்-பால் கிரிக்கெட்டுக்கு அறிமுகப்படுத்தினார், ஷாஹீன் அதுவரை டென்னிஸ் பந்து கிரிக்கெட்டில் மட்டுமே விளையாடினார். அங்கு இவர் சிறப்பான திறனை வெளிப்படுத்தியதன் மூலம் நவம்பர் 2015 இல் ஆஸ்திரேலியாவின் 16 வயதுக்குட்பட்ட சுற்றுப்பயணத்திற்கான துடுப்பாட்ட தொடரில் இவர் தேர்வானார், அங்கு அவர் ஒருநாள் மற்றும் இருபது -20 தொடர்களில் 2–1 எனும் கணக்கு அணி வெற்றி பெற உதவினார் மேலும் அந்தத் தொடரில் முத்தமாக 4 இலக்கினை கைப்பற்றினார்\n\nSection::::உள்ளூர்ப் போட்டிகள்.\nடிசம்பர் 2016 இல் 2016 ஆம் ஆண்டில் ஆசியக் கோப்பை தொடரில் 19 வயதிற்கு உட்பட்ட பாக்கித்தான் அணியில் இவர் இடம்பெற்றார். சிங்கப்பூர் அணிக்கு எதிரான முதல் போட்டியில் 27 ஓட்டங்கள் விட்டுக் கொடுத்து 3 இலக்குகளைக் கைப்பற்றினார். இந்தப் போட்டியில் பாக்கித்தான் அணி 9 இலக்குகளில் வெற்றி பெற்றார் \n\nசெப்டம்பர் 2017 இல் வங்காளதேச பிரீமியர் லீக் தொடரில் தாக்கா டைனமைட்ஸ் அணிக்காக இவர் விளையாட ஒப்பந்தம் ஆனார். பின் 2017-18 ஆம் ஆண்டுகளில் நடைபெற்ற குவைத்-இ-அசாம் தொடரில் \"கான் ரிசர்ச் லேபாரடரீஸ்\" அணிக்காக இவர் முதல் தரத் துடுப்பாட்டப் போட்டிகளில் இவர் அறிமுகமானார். இதன் இரண்டாவது போட்டியில் 39 ஓட்டங்களை விட்டுக் கொடுத்து 8 இலக்குகளைக் கைப்பற்றினார். இதன் மூலம் முதல் தரத் துடுப்பாட்டப் போட்டிகளில் சிறந்த பந்துவீச்சாக இது அமைந்தது.\n\n2017 ஆம் ஆண்டில் டிசம்பரில் 19 வயதிற்கு உட்பட்டோருக்கான துடுப்பாட்டத் தொடரில் இவருக்கு விளையாடும் அணியில் இடம் கிடைத்தது. இந்தத் தொடரில் 12 இலக்குகளைக் கைப்பற்றினார். இதன்மூலம் அதிக இலக்குகளைக் கைப்பற்றியவர்கள் வரிசையில் முதலிடம் பிடித்தார். அதே ஆண்டில் பன்னாட்டுத் துடுப்பாட்ட அவை இவரை வளர்ந்து வரும் நட்சத்திர வீரர் என அறிவித்தது.\n\n2018 ஆம் ஆண்டில் நடைபெற்ற பாக்கித்தான் சூப்பர் லீக் தொடரில் இவர் \"லாகூர் கலாந்தர்ஸ்\" அணிக்காக இவர் இருபது 20 போட்டிகளில் அறிமுகமானார். அதற்கு அடுத்த தொடரில் \"முல்தான் சுல்தான்\" அணிக்கு எதிரான போட்டியில் நான்கு ஓட்டங்களை விட்டுக் கொடுத்து ஐந்து இலக்குகளைக் கைப்பற்றினார். இந்தப் போட்டியில் லாகூர் அணி 6 இலக்குகளால் வெற்றி பெற்றது. இந்தப் போட்டியின் ஆட்ட நாயகன் விருதினைப் பெற்றார்.\n\n2018 ஆம் ஆண்டில் நடைபெற்ற பாக்கித்தான் கோப்பைத் தொடரில் பலூசிஸ்தான் (பாகிஸ்தான்) அணியில் இடம்பெற்றார். ஏப்ரல் 25, 2018 இல் பலூசிஸ்தான் அணிக்காக பட்டியல் அ துடுப்பாட்டப் போட்டிகளில் விளையாடினார்.\n\nஜூலை 2019 இல், யூரோ டி 20 ஸ்லாம் துடுப்பாட்ட போட்டியின் தொடக்க பதிப்பில் ரோட்டர்டாம் ரைனோஸ் அணிக்காக விளையாடத் தேர்வு செய்யப்பட்டார். இருப்பினும், அதற்கு அடுத்த மாதம் போட்டி ரத்து செய்யப்பட்டது.\n\nSection::::சர்வதேசப் போட்டிகள்.\n2018 ஆம் ஆண்டில் மேற்கிந்தியத் தீவுகள் துடுப்பாட்ட அணிக்கு எதிரான பன்னாட்டு இருபது20 தொடரில் இவர் அறிமுகமானார். ஏப்ரல் 3 இல் தனது முதல் போட்டியில் விளையாடினார். ஆசியக் கிண்ணம் 2018 இல் பாக்கித்தான் அணியில் இவருக்கு இடம் கிடைத்தது. செப்டம்பர் 21 இல் ஆப்கானித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார்..\n\n2018 ஆம் ஆண்டில் நியூசிலாந்து துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இவர் அறிமுகமானார்.\n\nஏப்ரல் 2019 இல், அவர் 2019 துடுப்பாட்ட உலகக் கோப்பைக்கான பாகிஸ்தான் அணியில் இடம் பெற்றார். 5 ஜூலை 2019 அன்று, பங்களாதேஷுக்கு எதிரான போட்டியில், உலகக் கோப்பை போட்டியில் 35 ஓட்டங்களை விட்டுக் கொடுத்து ஆறு இலக்குகளைக் கைப்பற்றினார். இதன்மூலம் ஐந்து விக்கெட்டுகளை வீழ்த்திய இளாம் பாக்கித்தானிய வீச்சாளர் என்ற பெருமையை ஷாஹீன் பெற்றார். உலகக் கோப்பை போட்டியில் பாகிஸ்தானுக்காக ஒரு பந்து வீச்சாளரின் சிறந்த பந்துவீச்சு புள்ளிவிவரங்களும் இவைதான். உலகக் கோப்பையைத் தொடர்ந்து, சர்வதேச கிரிக்கெட் கவுன்சில் (ஐ.சி.சி) அஃப்ரிடியினை வளர்ந்து வரும் நட்சத்திர வீரராக அறிவித்தது.\n\nSection::::தேர்வுத் துடுப்பாட்டம்.\n2018 ஆம் ஆண்டில் நியூசிலாந்துத் துடுப்பாட்ட அணி ஐக்கிய அரபு அமீரகத்தில் சுற்றுப்பயணம் செய்து விளையாடியது .டிசம்பர் 3 அபுதாபியில் உள்ள துடுப்பாட்ட அரங்கில் நடைபெற்ற நியூசிலாந்துத் துடுப்பாட்ட அணிக்கு எதிரான மூன்றாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 2 பந்துகளில் ஓட்டங்கள் எதுவும் எடுக்காமல் இறுதிவரை ஆட்டமிழக்காமல் இருந்தார். பின் பந்துவீச்சில் 23 ஓவர்களை வீசி 52 ஓட்டங்களை விட்டுக் கொடுத்தார். ஓர் இல்லகினைக் கைப்பற்றிய இவர் ஆறு ஓவர்களை மெய்டனாக வீசினார். இரண்டாவது ஆட்டப் பகுதியில் ஆறு பந்துகளில் 2 ஓட்டங்கள் எதுஎடுத்து வும் இறுதிவரை ஆட்டமிழக்காமல் இருந்தார். பின் பந்துவீச்சில் 20 ஓவர்களை வீசி 85 ஓட்டங்களை விட்டுக் கொடுத்தார். இரு இலகினைக் கைப்பற்றிய இவர் ஐந்து ஓவர்களை மெய்டனாக வீசினார். இந்தப் போட்டியில் நியூசிலாந்து அணி 123 ஓட்டங்களில் வெற்றி பெற்றது\n\n"}
{"id": "423075", "url": "https://ta.wikipedia.org/wiki?curid=423075", "title": "அலுமினியம் மோனோசிடீயரேட்டு", "text": "அலுமினியம் மோனோசிடீயரேட்டு\n\nஅலுமினியம் மோனோசிடீயரேட்டு (\"Aluminium monostearate\") என்பது Al(OH)CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சிடீயரிக் அமிலம் மற்றும் அலுமினியம் இரண்டும் வினைபுரிவதால் அலுமினியம் மோனோசிடீயரேட்டு உப்பு உருவாகிறது. டையதராக்சி(ஆக்டாடெக்கேனோட்டோ- O-) அலுமினியம் அல்லது டையைதராக்சி(சிடீயரேட்டோ)அலுமினியம் என்ற பெயர்களாலும் இதை அழைக்கிறார்கள்.\nமருந்துகளை பொட்டலமாக்க உதவும் குழைமங்கள் உருவாக்கவும், ஒப்பனைப் பொருட்களுக்குத் தேவையான நிறங்கள் தயாரிக்கவும் அலுமினியம் மோனோசிடீயரேட்டு பயன்படுகிறது. வழக்கமாக வணிகப் பொருட்களை பொட்டலமாக்குவதற்கு இது பாதுகாப்பானது என்றாலும் அலுமினியம் உடலில் திரள்வதற்கு வழியாகிறது . \n"}
{"id": "423076", "url": "https://ta.wikipedia.org/wiki?curid=423076", "title": "சப்ஜா விதை", "text": "சப்ஜா விதை\n\nசப்ஜா விதை திருநீற்றுப்பச்சை, கரந்தை அல்லது துன்னூத்துப் பச்சிலை (Basil; தாவரவியல் பெயர்: Ocimum basilicum) வீடுகளில் வளர்க்கப்படும் ஒரு மூலிகை செடியாகும். இந்த செடியின் விதைகள் சப்ஜா விதைகள் என அழைக்கப்படுகின்றது. இது குளிர்பானங்களில் அதிக அளவில் பயன்படுத்தப்படுகின்றது. பார்ப்பதற்கு எள் மற்றும் கருஞ்சீரகத்தினை போல் இருக்கும். நீரில் 15 நிமிடங்கள் ஊரவைத்தால் நீரினை உறிஞ்சி வழவழப்புத்தன்மையுடன் இருக்கும். சர்பத்கள் மற்றும் பலூடாவிலும் இது சேர்க்கப்படுகிறது.\n\n"}
{"id": "423080", "url": "https://ta.wikipedia.org/wiki?curid=423080", "title": "ஜெப்ரி வான்டர்சே", "text": "ஜெப்ரி வான்டர்சே\n\nஜெப்ரி டெக்சுடர் பிரான்சிசு வான்டர்சே (Jeffrey Dexter Francis Vandersay, பொதுவாக ஜெப்ரி வான்டர்சே (பிறப்பு:5 பெப்ரவரி ,1990) என்பவர் இலங்கைதத் துடுப்பாட்ட அணியின் வீரர் மற்றும் முன்னாள் உவெசுலி கல்லூரி, கொழும்பு மாணவர் ஆவார்.\n\nSection::::உள்ளூர்ப் போட்டிகள்.\n2017-18 நான்கு மாகாணங்களுக்கு இடையே நடைபெற்ற துடுப்பாட்டத் தொடரில் இவர் தம்புல்லா அணி சார்பாக விளையாடினார். 2018 ஆம் ஆண்டில் \"மாகாணங்களுக்கு இடையேயான சூப்பர் ஒருநாள் துடுப்பாட்டத் தொடரில் தம்புலா அணி\" சார்பாக விளையாடினார். 2018 ஆம் ஆண்டில் \"இலங்கை சூப்பர் லீக் தொடரில் காலி\" அணி சார்பாக விளையாட உள்ளார்.\n\nSection::::சர்வதேச போட்டிகள்.\n2015 ஆம் ஆண்டில் இலங்கைத் துடுப்பாட்ட அணி பாக்கித்தானில் சுற்றுப் பயணம் செய்து விளையாடியது. பாக்கித்தான் அணிக்கு எதிரான போட்டியில் இவர் இலங்கை லெவன் அணி சார்பாக விளையாடினார்.\n\nஅதே ஆண்டில் இலங்கைத் துடுப்பாட்ட அணிக்கு எதிரான போட்டியில் இவர் பன்னாட்டு இருபது20 போட்டியில் இவர் அறிமுகமானார். இந்தப் போட்டியில் 4 ஓவர்கள் வீசி 25 ஓட்டங்கள் விட்டுக் கொடுத்தார். ஆனால் இலக்கினைக் கைப்பற்ற இயலவில்லை.\n\nடிசம்பர் 25, 2015 இல் நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். 167 வீரராக ஒருநாள் போட்டிகளில் இவர் அறிமுகமானார். இந்தப் போட்டியில் இறுதிவரை ஆட்டமிழக்காமல் 7 ஓட்டங்கள் எடுத்தார். பின் பந்துவீச்சில் 2 ஓவர்கள் வீசி 34 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இந்தப் போட்டியில் இலங்கை அணி 10 இலக்குகளில் வெற்றி பெற்றது. பின் ஓவலில் நடைபெற்ற மூன்றாவது ஒருநாள் போட்டியில் 42 ஓட்டங்கள் விட்டுக் கொடுத்தார். ஓர் இலக்கினைக் கைப்பற்றினார்.\n\n\"பே ஓவலில்\" நியூசிலாந்துத் துடுப்பாட்ட அணிக்கு எதிராக நடைபெற்ற பன்னாட்டு இருபது20 போட்டியில் இவர் அறிமுகமானார். தனது முதல் இலக்காக கோரி ஆன்டர்சன் இலக்கினை வீழ்த்தினார். பின் 2016 ஐசிசி உலக இருபது20 போட்டித் தொடரில் இவருக்கு அணியில் இடம் கிடைத்தது. நியூசிலாந்து மற்றும் பாக்கித்தான் அணிக்கு எதிரான தொடர்களில் சிறப்பாக விளையாடததால் உலகக் கோப்பைத் தொடரில் இவருக்கு வாய்ப்பு வழங்கப்படவில்லை. ஆனால் லசித் மாலிங்கா காயம் காரணமாக விலகியதால் இவருக்கு வாய்ப்பு வழங்கப்பட்டது.\n\n2017 ஆம் ஆண்டில் தென்னாபிரிக்கத் துடுப்பாட்ட அணிக்கு எதிரான துடுப்பாட்டத் தொடரில் இவருக்கு வாய்ப்பு வழங்கபட்டது.\n\nநவம்பர் , 2017 இல் இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இவருக்கு வாய்ப்பு வழங்கப்படவில்லை. ஆனால் ரங்கன ஹேரத் காயம் காரணமாக விலகியதால் இவருக்கு வாய்ப்பு வழங்கப்பட்டது. ஆனால் இவர் விளையாடும் அணியில் இடம் பெறவில்லை. பின் மே ,2018 இல் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் தொடரில் இடம் பெற்றார். ஆனால் இவர் எந்தப் போட்டியிலும் விளையாடவில்லை. பின் மூன்றாவது மற்றும் இறுதிப் போட்டியில் இவரின் தவறான நடத்தைக்காக இவர் நாடு திரும்பினார்.\n\nமே, 2018 இல் ஆகஸ்டு 2018 இல் இலங்கைத் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n"}
{"id": "423082", "url": "https://ta.wikipedia.org/wiki?curid=423082", "title": "சீன உடைகள்", "text": "சீன உடைகள்\n\nசீன உடைகள், காலத்தாலும் பிரதேசத்தாலும் வேறுபட்டு, தொன்மையானவையும் நவீனமானவையுமான பல்வேறு உடை வகைகளை உள்ளடக்குகின்றது. இவ்வாறான ஆடைகள் பற்றிய தகவல்கள் சீனப் பண்பாட்டுக்குரிய கலைப்பொருட்களிலும், பிற கலை வடிவங்களிலும் பதிவு செய்யப்பட்டுள்ளன. சீன ஆடைகள், இயங்குநிலையில் உள்ள சீன மரபினாலும், வெளியார் செல்வாக்கினாலும் மாற்றமடைந்து செல்கின்றன. சீனப் பண்பாட்டின் மரபுவழியான பாங்குகளைச் சீன உடைகள் வெளிக்காட்டுவதுடன், சீன நாகரிகத்தின் முக்கியமானதொரு பகுதியாகவும் அவை விளங்குகின்றன. \n\nSection::::பேரரசுவாதச் சீனா.\n'ஆன்ஃபு' அல்லது மரபுவழி ஆன் (Han) உடைகள், மிங் வம்சம் வரையான 3000 ஆண்டுகள் பதிவு செய்யப்பட்ட வரலாற்றுக் காலத்தைச் சேர்ந்த ஆன் சீனர்களின் எல்லா வகையான மரபுவழி உடைகளையும் உள்ளடக்குகின்றது. பழங்காலச் சீனாவில், வெவ்வேறு சமூக வகுப்புக்கள் அவற்றின் தகுதி நிலைக்கு ஏற்ப வேறுபட்ட வகையிலான உடைப் பாங்குகளைப் பின்பற்றின. பெரும்பாலான ஆண்கள் கறுப்பு நிறப் பருத்திக் காலணிகளை அணிந்தனர். வசதி படைத்த உயர் வகுப்பு ஆண்கள், முக்கியமான நிகழ்வுகளில் கருநிறத் தோலால் ஆன காலணிகளைப் பயன்படுத்தினர். பெரும் பணக்காரர்களான ஆண்கள் பிரகாசமான வண்ணங்களில் அமைந்த பட்டுக் காலணிகளை அணிந்தனர். இப்பட்டுக் காலணிகளின் உட்புறம் தோலால் ஆனதாக இருப்பது உண்டு. பெண்கள் பட்டுக் காலணிகளை அணிவது வழக்கம். பாத வளர்ச்சியைக் கட்டுப்படுத்தும் வழக்கத்தைக் கைக்கொள்ளும் பணம் படைத்த பெண்கள் தாமரைக் காலணிகளை அணிவர். இது அவர்களின் சமூகத் தகுதியைக் காட்டும் ஒன்றாக 20 ஆம் நூற்றாண்டின் தொடக்கப் பகுதிவரை நீடித்திருந்தது. பெண்களின் காலணிகள் ஆண்களுடைய காலணிகளைவிட நுணுக்கமான வேலைப்பாடுகளுடன் கூடியவையாக இருந்தன.\n\nஅக்காலத்துச் சீனக் குடிசார் அதிகாரிகளும், படைத்துறை அதிகாரிகளும் தமது பதவி நிலைகளைப் பல்வேறு விதங்களில் வெளிக்காட்டினர். இவற்றுள் பெரிதும் அறியப்படுவது 'மான்டரின் சதுரம்' எனப்படும் பதவி நிலைப் பட்டை ஆகும். தொப்பியின் மேலே பொருத்தப்படும், பல நிறங்களில் அமைந்த தொப்பிக் குமிழ்கள் சமூகத் தகுதியையும் குடிசார் பதவி நிலையையும் காட்டும் இன்னொரு வழியாகப் பயன்பட்டன. ஒன்பது வகையான குடிசார் மற்றும் படைத்துறைப் பதவி நிலைகளைக் குறிக்க 12 வகையான தொப்பிக் குமிழ்கள் பயன்பட்டன.\n\nSection::::சிங் வம்சம் (1644-1912).\nமாஞ்சுக்களின் சிங் வம்சத்தின் எழுச்சியுடன், பிரபுக்களும், அதிகாரிகளும் பல வழிகளிலும் புதிய பாணிகளிலான ஆடைகளை அணியவேண்டி இருந்தது. காலப்போக்கில் மேற்குறித்த பாணிகள் பொதுமக்கள் மத்தியிலும் பரவலாகப் பயன்பட்டது. ஆண்கள் அணியும் 'சாங்சான்' எனப்படும் உடையையும், பெண்கள் அணியும் சிப்பாவோ என்னும் உடையையும் உள்ளடக்கிய 'தாங்சுவாங்', இக்காலத்தில் புதிதாக உருவான உடைப் பாணி. மாஞ்சு அலுவலர்களின் தலைப்பாகைகள் மின் வம்சத் தலைப்பாகைகளில் இருந்து வேறுபட்டுக் காணப்பட்டன. எனினும் மான்டரின் சதுரம் என்னும் பதவிநிலைப் பட்டை தொடர்ந்தும் பயன்பாட்டில் இருந்தது. இக்காலத்திலேய பெண்களின் பாத வளர்ச்சியைக் கட்டுப்படுத்தும் வழக்கம் பிரபலமானது.\n\nSection::::குடியரசுக் காலம்.\n1912 இல் ஏற்பட்ட பேரரசுவாதச் சீனாவின் வீழ்ச்சியைத் தொடர்ந்து உடைகளிலும், பிற பழக்க வழக்கங்களிலும் உடனடியான தாக்கங்கள் ஏற்பட்டன. தூக்கி எறியப்பட்ட சிங் வம்சத்தின் உத்தரவு காரணமாக ஆன் சீனர்கள் வளர்த்துவந்த 'கியூ' என அறியப்பட்ட தலைமுடி வளர்ப்பை அவர்கள் கைவிட்டனர். நாட்டின் தலைவர் சுன்-யாட்-சென் புதிய பாணியிலான ஆண்கள் உடையொன்றைப் பிரபலம் ஆக்கினார். முன்னர் அணிந்த நீளமான உடைக்குப் பதிலாக, இது ஒரு மேலாடையையும், நீளக் காற்சட்டையையும் கொண்டிருந்தது.\n"}
{"id": "423083", "url": "https://ta.wikipedia.org/wiki?curid=423083", "title": "பலுசிஸ்தான் வரலாறு", "text": "பலுசிஸ்தான் வரலாறு\n\nபலுசிஸ்தான் வரலாறு (history of Balochistan) புவியியல் படி பலுசிஸ்தான் நிலப்பரப்பை, பாகிஸ்தான் நாட்டின் பலூசிஸ்தான் என்றும் ஈரான் நாட்டின் சிஸ்தான் மற்றும் பலுசிஸ்தான் என்றும் மற்றும் ஆப்கானித்தான் நாட்டின் பலுசிஸ்தான் என மூன்றாகப் பிரிப்பர். \nபலுசிஸ்தான் வரலாறு பழைய கற்காலத்திலிருந்து தொடங்குகிறது. \n\nSection::::இசுலாமுக்கு முந்தைய வரலாறு.\nபுதிய கற்காலத்தில் கிமு 7,000 - 5,500 வரை பலுசிஸ்தான் நிலப்பரப்புகளில் கற்களால் ஆன வேட்டைக் கருவிகளைக் கொண்டு விலங்குகளை வேட்டையாடும் மனிதர்களின் தற்காலிக குடியிருப்புகளில் வாழ்ந்தனர். இவர்களின் குடியிருப்புகள் பாகிஸ்தான் நாட்டின் பலூசிஸ்தான் மாகாணத்தில் நடுவில் உள்ள போலன் மாவட்டத்தின் மெஹெர்கர் தொல்லியல் களத்தில் கண்டெடுக்கப்பட்டது. \n\nகிமு 2500ல் செப்புக் காலத்தில், பாகிஸ்தான் பகுதியின் பலுசிஸ்தான் நிலப்பரப்பு, சிந்துவெளி பண்பாட்டுக் களத்தின் மேற்கு விரிவாக்கப் பகுதியாக விளங்கியது. \n\nகிமு 650ல் கிரேக்க வரலாற்று அறிஞரான எரோடோட்டசின் குறிப்புகளின் படி, பலுசிஸ்தான் பகுதிகளை பாரசீகர்கள் ஆண்டதாக குறிப்பிடுகிறார்.\n\nகிமு முதல் நூற்றாண்டின் இறுதி முதல் கிபி நான்காம் நூற்றாண்டின் நடுப்பகுதி வரை பலுசிஸ்தான் பகுதிகள் இந்தோ-பார்த்தியப் பேரரசு மற்றும் இந்தோ பார்தியப் பேரரசால் ஆளப்பட்டது. \n\nகிமு 322ல் பேரரசர் அலெக்சாந்தர் பலுசிஸ்தான் பகுதிகளை தனது பேரரசில் இணைத்தார். \n\nSection::::பலுசிஸ்தான் மீதான இசுலாமியப் படையெடுப்புகள்.\nஇசுலாமிய மதம் பரப்புவதற்காக, கிபி ஏழாம் நூற்றாண்டில் பாரசீகத்தை கைப்பற்றிய அரேபியர்கள் பலுசிஸ்தான் மீது படையெடுத்து, பலூச்சி மக்களை இசுலாமிற்கு மதம் மாற்றினர்.\n\nகிபி 644ல் கலிபா உமர் காலத்தில் அரேபியர்கள் பலுசிஸ்தானைக் கைப்பற்றி, இசுலாமை பரப்பினர். \n\nகிபி 652ல் கலிபா உதுமான் காலத்தில் மீண்டும், தன்னாட்சி பெற்றிருந்த பலுசிஸ்தானை மீண்டும் கைப்பற்றினர்.\n\nகிபி 660ல் ஹரிஸ் இப்னு மரா அப்டி தலைமையிலான படைகள், கடுமையான போரில் பலுசிஸ்தானைக் கைப்பற்றினர். கிபி பத்தாம் நூற்றாண்டு வரை அரேபியர்கள் ஆட்சி பலுசிஸ்தானில் அமைந்தது. \n\nSection::::மத்திய காலம்.\nகஜானவித்து வம்சத்தின் பேரரசர் முகமது கசினியின் ஆட்சிக் காலத்தில் பலுசிஸ்தானைக் கைப்பற்றினார். பின்னர் இதனை குரியத்து அரச மரபினர் ஆண்ட பின் குவாரசமிய அரச மரபினர் கிபி 1231 வரை ஆண்டனர். கிபி 13ம் நூற்றாண்டில் செங்கிஸ் கானின் மங்கோலியப் பேரரசில் இருந்த பலுசிஸ்தான், 14ம் நூற்றாண்டில் தைமூர் பேரரசில் சென்றது. கிபி 15ம் நூற்றாண்டு முதல் முகலாயப் பேரரசில் ஒரு பகுதியாக பலுசிஸ்தான் இருந்தது. \n\nகிபி 17-ஆம் நூற்றாண்டில் முதல் 1948 முடிய பலுசிஸ்தான், பிரித்தானிய இந்தியா அரசின் கீழ் ஒரு சமஸ்தானமாக விளங்கியது.\n\n1947ல் நடைபெற்ற இந்தியப் பிரிவினைக்குப் பின்னர் பலூசிஸ்தான் பகுதி, 1947 முதல் பாகிஸ்தான் நாட்டின் ஒரு மாகாணமாக உள்ளது.\n\nSection::::பலுசிஸ்தான் பிணக்குகள்.\nSection::::முதல் பிணக்கு.\n1948 பாகிஸ்தான் அரசமைப்புச் சட்டப்படி, பலுசிஸ்தான் மன்னராட்சிப் பகுதி, பாகிஸ்தான் ஒன்றியத்துடன் இணைக்கப்பட்டது. இதனை எதிர்த்து சூலை 1948ல் பலுசிஸ்தான் இளவரசரின் படைகள் துப்பாக்கிகள் ஏந்தி, பாகிஸ்தானிய அரசுப் படைகளுக்கு எதிராக 1950ம் ஆண்டு வரை கலகம் செய்தனர். பாகிஸ்தான் அதிபர் முகமது அலி ஜின்னாவும், அவருக்குப் பின் வந்தவர்களும், பலுசிஸ்தான் சமஸ்தானத்தை 1955ல் கலைக்கும் வரை விட்டு வைத்தனர்.\n\nSection::::இரண்டாம் பிணக்கு.\nபாகிஸ்தான் அரசு அறிமுகப்படுத்திய ஒரு நாட்டுக் கோட்பாட்டினால், பலுசிஸ்தான் பழங்குடி மக்களுக்கு மைய அரசில் போதுமான பிரதிநிதித்துவம் கிடைக்காத காரணத்தினால், நவாப் நௌரோஸ் கான் குழுவினர், பாகிஸ்தான் அரசுப் படைகளுக்கு எதிராக 1958 முதல் 1959 முடிய ஆயுதமேந்தி கொரில்லாப் போரில் ஈடுபட்டனர். இறுதியாக நவாப் நௌரோஸ் கான் குழுவினரை சிறை பிடித்து தூக்கிலிட்டு, பலுசிஸ்தானியர்களின் கிளர்ச்சியை அடக்கினர். Nawab Nauroz Khan fought a lone battle as the rest of Balochistan did not support the uprising.\n\nSection::::மூன்றாம் பிணக்கு.\n1960களில் தனி பலுசிஸ்தான் நாடு கோரிக்கையை முன்வைத்து போராட்டம் வெடித்தது. பாகிஸ்தான் அரசுப்படைகளுக்கு எதிராக 1963 முதல் 1969 முடிய கொரில்லாப் போர் நடைபெற்றது. பலுசிஸ்தானியர்களின் தொடர் எதிர்ப்பின் காரணமாக, 1970ல் பாகிஸ்தான் அதிபர் யாகியா கான் ஒரே நாடு, ஒரே அரசு என்ற ஒரு அலகு கோட்பாட்டை கைவிட்டு\n, பலுசிஸ்தானை பாகிஸ்தானின் ஒரு மாகாணமாக அங்கீகரிப்பட்டதுடன், அனைத்து மாகாணங்களுக்கும், மைய அரசின் அதிகாரங்களைப் பிரித்து வழங்கினார். \n\nSection::::நான்காம் பிணக்கு 1973–77.\n1973ல் பாகிஸ்தான் அதிபராக இருந்த சுல்பிக்கார் அலி பூட்டோ, பலுசிஸ்தான் மற்றும் கைபர் பக்துன்வா மாகாண அரசுகளை கலைத்து இராணுவ ஆட்சியை கொண்டு வந்தார். இதனால் தனி நாடு கோரி, மீர் அசர் கான் ராம்கனி தலைமையில் பலுசி\nஸ்தான் மக்கள் விடுதலைப் படை என்ற ஆயுதமேந்திய அமைப்பு தோன்றிது.பலுசிஸ்தான் கொரில்லாப்படைகளுக்கும், ஈரான் உதவியுடன் கூடிய பாகிஸ்தானிய இராணுவத்திற்கு இடையே நடைபெற்ற மோதல்களில், பாகிஸ்தான் இராணுவ வீரர்களில் 300 - 400 வரையும், பலுசிஸ்தான் கொரில்லா வீரர்கள் மற்றும் பொதுமக்களில் 7,300 - 9,000 வரை கொல்லப்பட்டனர். \n\nSection::::ஐந்தாம் பிணக்கு 2004 - தற்போது வரை.\n2004ல் பலுசிஸ்தான் தனி நாடு கோரும் புரட்சிப் படையினரால், சீனாவின் உதவியுடன் கட்டப்பட்டுக் கொண்டிருந்த குவாதார் துறைமுகத்தில் பணியாற்றிக் கொண்டிருந்த மூன்று சீனர்கள் கொல்லப்பட்டனர், நான்கு பேர் காயமடைந்தனர். 2005ல் பலுசிஸ்தான் அரசியல் தலைவர்கள் நவாப் அக்பர் கான் புக்தி மற்றும் மீர் பாலச் மர்ரி ஆகியோர் பாகிஸ்தான் அரசுக்கு 15 அம்ச கோரிக்கையை அனுப்பினர்.\n\n15 அம்ச கோரிக்கையின் முக்கியமானது, பலுசிஸ்தானில் கிடைக்கும் கனிம வள வருவாயில் கனிசமான பங்கு பலுசிஸ்தான் மாகாண அரசுக்கு வழங்குதல் மற்றும் பலுசிஸ்தானில் உள்ள இராணுவ கட்டமைப்புகளுக்காக, பலுசிஸ்தான் மாகாணத்திற்கு பெருந்தொகை வழங்க ஈட்டுத்தொகையாக வேண்டும் என்பதே. 15 டிசம்பர் 2005ல் பலுசிஸ்தானுக்கு ஹெலிகாப்டரில் சென்ற பாகிஸ்தான் எல்லைப்பாதுகாப்புப் படையின் தலைவர் மற்றும் துணைத் தலைவரை, பலுசிஸ்தான் புரட்சிபடையினர் சுட்டுக் காயப்படுத்தினர். \n\nஆகஸ்டு 2006ல் புரட்சிப்படைத் தலைவர் நவாப் அக்பர் கானை பிடிக்க வந்த, இராணவ வீரர்களில் 60 பேர் மற்றும் 7 இராணுவ அதிகாரிகள் கொல்லப்பட்டனர். பாகிஸ்தான் அதிபர் பெர்வேஸ் முஷாரஃப்பின் கட்டளையால் பலுசிஸ்தான் பகுதிகளில் குண்டு மழை பொழிந்தது. குண்டு வீச்சில் பலுசிஸ்தான் விடுதலைப் படைத் தலைவர் நவாப் அக்பர் கான் கொல்லப்பட்டார். \n\n3 ஏப்ரல் 2009ல் பலூசிஸ்தான் தேசிய இயக்கத் தலைவர் குலாம் முகமது பலூச் மற்றும் அதன் இரண்டு துணைத் தலைவர்களையும், கை விலங்கிட்டு, கண்களை துணியால் மூடி சரக்கு வாகானத்தில் அடையாளம் தெரியாதவர்களால் தூக்கிச் செல்லப்பட்டனர். \n\nஐந்து நாள் கழித்து 8 ஏப்ரல் 2009ல் கடைவீதியில் துப்பாக்கிக் குண்டுகள் பாய்ந்த மூவரின் உயிரற்ற சடலங்கள் கடைவீதியில் கண்டெடுக்கப்பட்டது.இதனால் பலுசிஸ்தான் மாகாணம் முழுவதும் பதற்றம் ஏற்பட்டது.\n\n12 ஆகஸ்டு 2009ல் பலுசிஸ்தானின் முன்னாள் கலாத் சமஸ்தானத்தின் மன்னர் மீர் சுலைமான் தாவூது கான் தன்னை பலுசிஸ்தான் நாட்டின் மன்னராக அறிவித்துக் கொண்டதுடன், ஒரு அமைச்சரவையையும் நியமித்துக் கொண்டார். \n\nபலுசிஸ்தானில் நடைபெற்ற பொதுமக்கள் கருத்துக் கணிப்பில் 37% மக்கள் தனி பலுசிஸ்தான் நாடு கோரிக்கைக்கு வாக்களித்தனர்.\n\n\n\n"}
{"id": "423084", "url": "https://ta.wikipedia.org/wiki?curid=423084", "title": "மேல் மெசொப்பொத்தேமியா", "text": "மேல் மெசொப்பொத்தேமியா\n\nகிபி எழாம் நூறாண்டின் நடுவில் மத்திய கிழக்கு நாடுகளில் நடைபெற்ற இசுலாமிய படையெடுப்புகளுக்குப் பின்னர் மெசொப்பொத்தேமியா பகுதிகளை, அரபு மொழியில் அல்-ஜெசிரா என அழைக்கப்படுகிறது. \nயூப்பிரடீஸ் ஆறு மற்றும் டைகிரிசு ஆறுகள் மெசொப்பொத்தேமியாவை தீவுப் பகுதியாக மாற்றியுள்ளது.\n\nமேல் மெசொப்பொத்தேமியா பிரதேசத்தின் தெற்கில், அனதோலியா மலைத்தொடர்கள், கிழக்கில் பாயும் யூப்பிரடீஸ் ஆற்றின் இடது கரை வரையும், மேற்கில் டைகிரிஸ் ஆற்றின் வலது கரை வரை படர்ந்துள்ளது. மேலும் துருக்கியில் உற்பத்தியாகும் காபூர் ஆறு மேல் மெசொப்பொத்தேமியாவில் 400 கிலோ மீட்டர் தொலைவிற்கு பாய்ந்து யூப்பிரடீஸ் ஆற்றில் கலக்கிறது.\n\nஈராக் நாட்டின் நினிவே ஆளுநரகம் வரை மேல் மெசொப்பொத்தேமியாவின் கிழக்குப் பகுதி பரந்துள்ளது. மேல் மெசொப்பொத்தேமியாவின் வடக்கில் துருக்கி மாகாணங்களான சன்லியுர்பா, மார்டின் மற்றும் தியர்பக்கிர் மாகாணத்தின் பகுதிகள் அமைந்துள்ளது. \n\nமேல் மெசொப்பொத்தேமியாவின் புகழ்பெற்ற நகரங்களாக சிரியாவின் தீர் எஸ்-சோர், அல்-றக்கா, அல்-அசகா, குவாமிசிலி நகரங்கள் மற்றும் ஈராக்கின் மோசுல், சாமர்ரா மற்றும் அல் நசிரியா நகரங்கள் விளங்குகிறது.\nமேல் (வடக்கு) மெசொப்பொத்தேமியாவின் மேற்கில் உள்ள சிரியாவின் அல்-அசகா மாகாணத்தை சிரியாவின் தானியக் களஞ்சியம் எனப்பெயர் பெற்றது. இதன் தெற்கில் கீழ் மெசொப்பொத்தேமியா அமைந்துள்ளது.\n\nSection::::புவியியல்.\n \n\nSection::::வரலாறு.\nSection::::முந்தைய வரலாறு.\nமேல் மெசொப்பொத்தேமியா, கிமு 5,000 ஆண்டுகளுக்கு முந்தைய பல தொல்லியல் களங்களைக் கொண்டது.\nஇப்பகுதியில் துவக்க கால வேளாண்மை முறைகள், காட்டு விலங்குகளில் சிலவற்றை வீட்டு விலங்குகளாகப் பயன்படுத்தினர். \n\nSection::::துவக்க வரலாறு.\nகிமு 25 நூற்றாண்டுகளுக்கு முன்னர், மேல் மெசொப்பத்தோமியாவில் அசிரியர்களின்வின் தாயகம் நிறுவப்பட்டது. கிமு 24-ஆம் நூற்றாண்டில் இப்பகுதியை அக்காடியப் பேரரசின் கீழ் இருந்தது. அக்காடியப் பேரரசின் வீழ்ச்சிக்குப் பின்னர், அசிரியர்கள் கிமு 2050 முதல் கிமு 605 வரை பண்டைய அசிரியா, பழைய அசிரியப் பேரரசு (கிமு 2050 - 1750), மத்திய அசிரியப் பேரரசு (கிமு 1365-1020) மற்றும் புது அசிரியப் பேரரசுகளை (கிமு 911-605) நிறுவி ஆண்டனர். \n\nபுது அசிரியப் பேரரசுசின் வீழ்ச்சிக்குப் பின்னர், மேல் மெசொப்பத்தோமியாவை, கிமு 605 முதல் தெற்கு மெசொப்பத்தோமியாவின் புது பாபிலோனியப் பேரரசின் கீழும், கிமு 539 முதல் பாரசீகத்தின் அகாமனிசியப் பேரரசின் கீழும் சென்றது. கிமு 323 முதல் பண்டைய கிரேக்கத்தின் செலூக்கியப் பேரரசின் கீழ் சென்றது.\n\nபின்னர் மேல் மெசொப்பத்தோமியா பார்த்தியப் பேரரசு மற்றும் உரோமைப் பேரரசு ஆகியவற்றின் கீழ் சென்றது. கிபி ஏழாம் நூற்றாண்டில் இசுலாமிய படையெடுப்புகளுக்கு முன்வரை இப்பகுதி சசானியப் பேரரசின் கீழ் இருந்தது. \n\nஉதுமானியப் பேரரசு மற்றும் சசானியப் பேரரசுகளுக்கு இடையே அமைந்த மேல் மெசொப்பத்தோமியா முக்கிய வணிக மையமாக விளங்கியது.\n\n\nSection::::இசுலாமியப் பேரரசுகள்.\nமேல் மொசொபத்தோமியாவை ராசிதீன் கலீபகம் கைப்பற்றி ஆண்ட போது, மக்கள் மீதான ஜிசியா வரியை நீக்கினர்.\n\nராசிதீன் கலிபகத்தின் சிரியாவின் ஆளுநரான மூஆவியா நிர்வாகத்திலும், பின் வந்த உமையா கலிபாவின் ஆட்சிக் காலத்தில் ஆர்மீனியா, அசர்பைஜான் கைப்பற்றி கலீபகத்தில் இணைத்தனர்.\n\nநீர் வளம், நில வளம் மிக்க வடக்கு மெசொப்பத்தோமியாவில் வேளாண் உற்பத்தி பெருகியதால், இப்பகுதியை அரேபியர்களும், பாரசீகர்களும், பைசாண்டியப் பேரரசினரும் கைப்பற்ற போரிட்டனர்.\n\nசசானியப் பேரரசு மற்றும் உதுமானியப் பேரரசின் பல நகரங்கள் மேல் மெசொப்பத்தோமியாவில் இருந்தன.\n\nபாக்தாத் நகரம் அப்பாசித்து கலிபகத்தின் அரசியல் மையமாக விளங்கியது. இறுதியில் முதல் உலகப் போர் முடிவு வரை மேல் மெசொப்பத்தோமியா, உதுமானியப் பேரரசில் இருந்தது. பின்னர் மேல் மெசொபத்தோமியாவின் பகுதிகள் சிரியா, ஈராக், துருக்கியின் பகுதிகளானது.\n\nSection::::நவீன வரலாறு.\nமேல் மெசொப்பொத்தேமியா என்றும் அசிரியர்களின் தாயகமாகவே இருந்துள்ளது. முதல் உலகப் போரின் போது, துருக்கியின் உதுமானியப் பேரரசிலிருந்து வெளியேறிய ஆயிரக்கணக்கான அரமேய மொழி பேசிய கிறித்துவர்கள் மேல் மெசொபத்தோமியாவில் அடைக்கலம் தேடி வந்தனர். 9 ஆகஸ்டு 1937ல் ஈராக்கின் மோசுல் நகரத்தில் ஏற்பட்ட சிரியாக் கிறித்தவ இன அழிப்பின் போது, 24,000 அசிரியக் கிறித்தவர்கள் மேல் மெசொபத்தோமியாவில் அடைக்கலம் தேடிச் சென்றனர்.இதனால் மேல் மெசொபத்தோமியாவில் அசிரிய மற்றும் ஆர்மீனியக் கிறித்துவர்களின் மக்கள்தொகை பெருகியது.\n\nஇதனால் பாரசீகப் பேரரசும், உதுமானியப் பேரரசுகள் மற்றும் குர்து இன மக்களும் ஒன்றிணைந்து, மேல் மெசொபத்தோமியாவில் வாழ்ந்த எண்ணற்ற அசிரிய, ஆர்மீனிய கிறித்தவ மக்களை கொன்று குவித்து இன அழிப்பு மேற்கொண்டனர். மேல் மெசொப்பத்தோமியாவில் ஆர்மீனிய-அசிரியக் கிறித்தவர்கள் வாழ்ந்த நகரங்களை இசுலாமிய குர்திஸ்தான் இன மக்கள் தங்கள் வாழ்விடங்களாகக் கொண்டனர்.\n\nSection::::தற்கால நிலை.\nமேல் மெசொப்பத்தோமியாவில் சிரியாக் கிறித்தவர்களின் நான்கு மறை மண்டலங்கள் உள்ளது. அவைகள் சிரியாவின் அலெப்போ, ஹோம்ஸ், ஹமா மற்றும் டமாஸ்கஸ் நகரங்களில் உள்ளது.\n\nதற்போது கடந்த நாற்பது ஆண்டுகளாக, மேல் மெசொப்பத்தோமியாவில் வாழும் மக்கள், அடிப்படை இசுலாமிய தீவிரவாதம் தலைதூக்கியதாலும், இசுலாமிய குர்து மக்களுடனான சர்ச்சைகளாலும், குறிப்பாக அசிரிய கிறித்தவர்கள் வேற்று நாடுகளில் புலம்பெயர்ந்து செல்கின்றனர்.\n\n\n"}
{"id": "423085", "url": "https://ta.wikipedia.org/wiki?curid=423085", "title": "தலி இராச்சியம்", "text": "தலி இராச்சியம்\n\nதலி இராச்சியம் அல்லது தலி மாநிலம் (; பய்: தப்லிட் குவைஃப்) என்பது சீனாவின் தற்கால யுன்னான் மாகாணத்தில் அமைந்திருந்த ஒரு இராச்சியம் ஆகும். இது 937 முதல் 1253 வரை அமைந்திருந்தது. பின்னர் மங்கோலியர்களால் கைப்பற்றப்பட்டது. இதன் அரசர்கள் இப்பகுதியை மங்கோலியர்களுக்குக் கப்பம் கட்டுபவர்களாக ஆண்டனர். கப்பம் கட்டுவது மிங் அரச மரபினர் யுன்னானைக் கைப்பற்றும் வரை நீடித்தது.\n\nSection::::வரலாறு.\nSection::::தோற்றம்.\n902ல் நன்ஜவோ தூக்கி எறியப்பட்டார். சிறிது காலத்திற்குள் மூன்று அரச மரபுகள் தொடர்ச்சியாக ஆட்சிக்கு வந்தன. கடைசியில் துவான் சிபிங் 937ல் அதிகாரத்திற்கு வந்தார். தலியில் தன் அரசை அமைத்தார். இந்த துவான் இனம் ஹான் வம்சாவளியைச் சேர்ந்தவர்கள் என்று கூறப்பட்டது.\n\nSection::::சாங் அரசுமரபுடன் உறவுகள்.\nதலி அரசு அமைந்திருந்த காலம் முழுவதும் சாங் அரசமரபுடனான அதன் உறவு சுமூகமாகவே இருந்துள்ளது. 965ல் சாங் அரசமரபினர் பிந்தைய சூவை வென்றபோது தலி அரசு வாழ்த்துக்கள் தெரிவித்தது. 982ல் தாமாகவே முன்வந்து சாங் அரசிற்குக் கப்பம் கட்டியது. ஆனால் அடிப்படையில் தலி ஒரு சுதந்திரமான மாநிலமாகும். சில நேரங்களில் சாங் அரசமரபினர் தலி அரசைக் கப்பம் கட்ட வேண்டாம் என்று கூடக் கூறினர். .\n\nசாங்கிற்குத் தலியின் முக்கியத்துவம் அதன் குதிரைகள் ஆகும். அக்குதிரைகள் விலை உயர்ந்தவையாகவும், தேவையுள்ள ராணுவச் சொத்தாகவும் சாங் அரசால் மதிக்கப்பட்டன. குறிப்பாக வடக்கு சாங் அரசமரபின் வீழ்ச்சிக்குப் பிறகு இவ்வாறு மதிக்கப்பட்டன.\n\nSection::::வீழ்ச்சி.\n1252ல் மோங்கே கான் தனது தம்பி குப்லாய் கானிடம் தலி படையெடுப்புக்குத் தலைமை ஏற்கச் சொன்னார். 1253ல் குப்லாய் கானின் ராணுவம் ஜின்சா ஆற்றைக் கடந்தது. துவான் க்ஷிங்ஜி சரணடைந்தார். அவர் 1256ல் மோங்கே கானுக்கு யுன்னானின் வரைபடங்களைக் கொடுத்தார். தலியின் துவான் க்ஷிங்ஜியை குப்லாய் கான் மகாராஜாவாகப் (摩诃罗嵯) பதவியில் நீடிக்க விட்டார். துவான் அரசகுடும்பம் மகாராஜா என்ற பட்டத்தை யுன்னானில் தொடர்ந்து பயன்படுத்தியது. மங்கோலிய ஏகாதிபத்திய இளவரசர்கள் மற்றும் முஸ்லிம் ஆளுநர்களின் மேற்பார்வையில் மங்கோலியர்களுக்குக் கப்பம் கட்டியது. துவான் குடும்பம் தலியை ஆட்சி செய்தது. அதேநேரத்தில் ஆளுநர்கள் குன்மிங்கில் இருந்து பணி செய்தனர். மிங் அரசமரபினர் யுன்னானை வெற்றி கொண்ட பிறகு, துவான் அரச குடும்பத்தினர் சீனாவின் தொலைதூரப் பகுதிகளுக்கு கோங்வு பேரரசரால் விரட்டப்பட்டனர்.\n\nSection::::மங்கோலியர்களின் ஆட்சியில் யுன்னான்.\nதுவான் குடும்பம் யுன்னானின் பூர்வீகக் குடிமக்களை 11 தலைமுறைக்கு மங்கோலிய ஆட்சி முடியும் காலம் வரை ஆண்டது. அவர்கள் சுய விருப்பத்தின் பேரில் மங்கோலியர்களின் சாங் அரசமரபு மீதான படையெடுப்புக்கு வீரர்களை வழங்கினர். 1271ல் யுன்னானில் ஒரு மங்கோலியக் கலகம் ஏற்பட்டது. அதை முறியடிக்க யுவான் அரசமரபுக்கு இவர்கள் உதவி செய்தனர்.\n\n1274ல் சயித் சம்ஸ் அல்-தின் ஒமர் யுன்னானை அமைதிப்படுத்த குப்லாய் கானால் அனுப்பப்பட்டார். அவர் அப்பகுதியைச் சேர்ந்தவர்களைத் தலைவராக்கும் முறையைக் கொண்டு வந்தார். இம்முறை டுசி என அழைக்கப்பட்டது. பதவிகளும், தரவரிசைகளும் உள்ளூர்த் தலைவர்களுக்குக் கொடுக்கப்பட்டன. இம்முறை அப்பகுதிக் கலாச்சாரத்தை அடிப்படையாகக் கொண்ட விதிகளைப் பின்பற்றியது. மூன்று கடமைகளைத் தவிர அனைத்து விஷயங்களிலும் உள்ளூர் மக்களுக்குச் சுயாட்சி வழங்கப்பட்டது. ஒன்று அவர்கள் சரணடைந்த வீரர்களை யுவான் அரசாங்கத்திற்குக் கொடுப்பர். இரண்டு உள்ளூர்த் தலைவர்கள் யுவான் அரசவைக்குக் கப்பம் கட்டுவர். மூன்று நியமிப்பு, பதவிக்கு அடுத்து வருபவர், பதவி உயர்வு, சீரழிவு, வெகுமதி மற்றும் உள்ளூர்த் தலைவர்களுக்கான தண்டனை ஆகிய விஷயங்களில் யுவான் அரசால் உருவாக்கப்பட்ட விதிகளைப் பின்பற்றுவர்.\n\nயுவான் ஆட்சி யுன்னானுக்கு குறிப்பிடத்தகுந்த முஸ்லிம் தாக்கத்தையும் அறிமுகப்படுத்தியது.\n"}
{"id": "423088", "url": "https://ta.wikipedia.org/wiki?curid=423088", "title": "இலித்தியம் சிடீயரேட்டு", "text": "இலித்தியம் சிடீயரேட்டு\n\nஇலித்தியம் சிடீயரேட்டு (\"Lithium stearate\") என்பது LiOC(CH)CH என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். முன்னதாக இதை ஒரு சோப்பு என்று அழைத்தார்கள். அதாவது கொழுப்பு அமிலத்தினுடைய உப்பு சோப்பு ஆகும். இலித்தியம் சிடீயரேட்டு வெண்மையான மென்மையான திண்மமாகும். சிடீயரிக் அமிலத்துடன் இலித்தியம் ஐதராக்சைடு வினைபுரிவதால் இலித்தியம் சிடீயரேட்டு உருவாகிறது.\n\nஇலித்தியம் சிடீயரேட்டும் இலித்தியம் 12-ஐதராக்சிசிடீயரேட்டும் இலித்தியம் சோப்புகள் எனப்படுகின்றன. மேலும் இவை இலித்தியம் மசகு எண்ணெயின் பகுதிப்பொருள்களாகவும் உள்ளன. \n"}
{"id": "423091", "url": "https://ta.wikipedia.org/wiki?curid=423091", "title": "வடக்கு கொராசான் மாகாணம்", "text": "வடக்கு கொராசான் மாகாணம்\n\nவடக்கு கொரசான் மாகாணம் (\"North Khorasan Province\" (, \"Ostān-e Khorāsān-e Shomālī\") என்பது ஈரானின் முப்பத்தோறு மாகாணங்களில் ஒன்று ஆகும். இது நாட்டின் வட பகுதியில் உள்ளது. மாகாணத்தின் தலைநகராக பொஜ்னோர்டு  உள்ளது. வடக்கு கொரசான் மாகாண மாவட்டங்களாக  ஷெர்வான் கவுண்டி, எஸ்பரயன் கவுண்டி, மன்ஹே மற்றும் சாமல்கன் கவுண்டி, ரஸ் மற்றும் ஜர்கலன் கவுண்டி, ஜஜார் கவுண்டி, ஃபுரூஜ் கவுண்டி, கர்மீ கவுண்டி போன்றவை உள்ளன. 2004 இல் கொரசான் மாகாணத்தைப் பிரித்து உருவாக்கப்பட்ட மூன்று மாகாணங்களில் வட கொரசான் மாகாணமும் ஒன்றாகும். இந்த மாகாணமானது 2014 ஆம் ஆண்டு உள்துறை அமைச்சகத்தால் ஈரானின் நான்காம் வட்டாரத்தின் ஒரு பகுதிகாக ஆக்கப்பட்டது.\n\nSection::::வரலாறு.\nவரலாற்று காலம் முழுவதும் பெரிய குராசான் பிராந்தியமானது பல வம்சங்கள் மற்றும் அரசாங்கங்களின் எழுச்சியையும் வீழ்ச்சியும்  கண்டிருக்கிறது. பாரசீகர்கள், அராபியர்கள், துருக்கியர்கள், குர்துகள்,  மங்கோலியர்கள், துர்க்மெனியர்கள், ஆப்கானியர்கள் போன்ற பல்வேறு பழங்குடிகள் பல்வேறு காலகட்டங்களில்  இப்பகுதியில் மாற்றங்களைக் கொண்டு வந்திருக்கின்றனர்.\n\nஈரானின் பண்டைய புவியியலாளர்கள் ஈரானை எட்டு பிரிவுகளாகப் பிரித்தனர், இவற்றில் பரப்பளவில் மிகப் பெரியதானது பெரிய குராசான் ஆகும்.\n\nகுராசானில் உள்ள மெர்வினை அடிப்படையாக கொண்டு பல ஆண்டுகள் பார்த்தியா பேரரசு இருந்தது.\n\nசசானியப் பேரரசு காலத்தின் போது, மாகாணத்தை நான்கு பிரிவுகளாக கொண்டு    \"பாட்கோஸ்பான்\"  எனப்பட்ட தளபதிகள் பகுதிக்கு ஒருவராக என மொத்தம் நான்கு தளபதிகளால் இந்த மாகாணமானது நிர்வகிக்கப்பட்டது.\n\n651ஆம் ஆண்டில் இஸ்லாமிய அரேபியப் படைகளால் கொராசனை கைப்பற்றப்பட்டது.   இப்பகுதி 820 வரை அப்பாசிய மரபினரின்  கையில் இருந்தது. அதன்பிறகு 896 ஆம் ஆண்டு ஈரானிய தாஹீத் குலத்தின் ஆட்சியிலும், 900 இல் சாமனித்து வம்சத்தாலும் ஆளப்பட்டது. பாரசீகத்தை முஸ்லீம்கள் ஆக்கிரமித்த போது கொராசான் நான்கு பகுதிகளாக பிரிக்கப்பட்டது. ஒவ்வொன்றும் இங்கு இருந்த நான்கு பெரிய நகரங்களான நிஷாபர், மெர்வ், ஹெரட், பால்க் போன்றவற்றின் பெயர்களால் அழைக்கப்பட்டன.\n\nகசினியின் மகுமூது  994 இல் கொரசானை வென்றார். 1037ஆம் ஆண்டு செல்யூக் பேரரசின் ஆட்சியாளரான முதலாம் துர்கூல் பேக், நிஷாபூரை வெற்றி கொண்டார்.\n\nபல படையெடுப்பாளர்களுக்கு எதிரான பதிலடியை கசினி முகமது கொடுத்துவந்தார். இறுதியாக கஜினி துருக்கியரால் சுல்தான் சான்ஜர் தோற்கடிக்கப்பட்டார். ஆனார் அதன்பிறகும் பலர் படையெடுத்து வந்தனர்.  1157 ஆம் ஆண்டில்  கொராசானை குவாரசமிய அரசமரபினர் கைப்பற்றினர்.  1220இல் இப்பகுதியானது செங்கிஸ் கானால் மங்கோலியப் பேரரசுடன் இணைக்கப்பட்டது.  1226 ஆம் ஆண்டில் செங்கிஸ் கான் இறந்த பிறகு, கொரசனானின் மரபுரிமையை அவரது மகன் டோலியும் அதன் பின்னர் டோலியின் மகன் ஹூலு என்பவரும் பெற்றனர்.\n\n1368இல் தைமூரின் வசம் கொரசான் வந்தது.\n\n1507இல், கொராசான் உஸ்பெக் பழங்குடியினரால் ஆக்கிரமிக்கப்பட்டது. 1747இல் நாதிர் ஷாவின் மரணத்திற்குப் பிறகு இப்பகுதியை ஆப்கானியர் கைப்பற்றினர்.\n\nபின்னர் பாரசீகர்களின் கைகளுக்கு வந்த இப்பகுதிகள் ஈராக்கின் மிகப் பெரிய மாகாணமான கொராசானாக இருந்தது. இது 2004 செப்டம்பர் 29 அன்று இரசாவி கொரசான் மாகாணம், வடக்கு கொரசான் மாகாணம், தெற்கு கொரசான் மாகாணம் என மூன்று மாகாணங்களாக பிரிக்கப்பட்டது.\n"}
{"id": "423100", "url": "https://ta.wikipedia.org/wiki?curid=423100", "title": "பெரம்பலூர் மாவட்டத்திலுள்ள கல்வி நிலையங்கள்", "text": "பெரம்பலூர் மாவட்டத்திலுள்ள கல்வி நிலையங்கள்\n\nபெரம்பலூர் மாவட்டத்தில் 2017 புள்ளிவிபர கணக்கீட்டின்படி கலை அறிவியல் கல்லூரிகள் 5ம் பாரதிதாசன் பல்கலைக்கழகத்தின்கீழும், பொறியியல் கல்லூரிகள் 8ம் அண்ணா பல்கலைக்கழகத்தீன்கீழும், மருத்துவ கல்லூரிகள் 1, \nஆசிரியர் பயிற்சி கல்லூரிகள் 20, செவிலியர் பயிற்சி கல்லூரிகள், மருந்தியல் கல்லூரிகள், பாலிடெக்னிக் கல்லூரிகள் 7, வேளாண்மைக் கல்லூரிகள் 1,\nகல்வியியல் கல்லூரிகள், தொழில் பயிற்சி நிறுவனங்கள் 3ம் உள்ளன.\n\nபள்ளிகளை பொறுத்தமட்டில் தொடக்க பள்ளிகள் 209, நடுநிலைப்பள்ளிகள் 57, உயர் நிலைப்பள்ளிகள் 49, மேல்நிலைப்பள்ளிகள் 40 CBSE மற்றும் சிறப்பு பள்ளிகள் உள்ளிட்ட கல்வி நிறுவனங்களின் பட்டியலாகும்.\n\n\n\n\n\n\n\n\n\n\n\n\n\n"}
{"id": "423103", "url": "https://ta.wikipedia.org/wiki?curid=423103", "title": "காட்மியம் சிடீயரேட்டு", "text": "காட்மியம் சிடீயரேட்டு\n\nகாட்மியம் சிடீயரேட்டு (\"Cadmium stearate\") என்பது CHCdO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இதை காட்மியம் டைசிடீயரேட்டு என்றும் அழைக்கலாம். அமெரிக்காவின் அவசரகாலத் திட்டமிடல் பிரிவு 302 இன் படியும் சமூக தகவல் அறியும் சட்டம் (42 யூ.எசு.சி.11002) பிரிவும் காட்மியம் சிடீயரேட்டு மிகவும் ஆபத்தான ஒரு பொருளாக வகைப்படுத்தப்பட்டுள்ளது. இதனால் காட்மியம் சிடீயரேட்டை உற்பத்தி செய்வது, சேமிப்பது அல்லது குறிப்பிடத்தக்க அளவுக்கு பயன்படுத்துவது போன்ற நடவடிக்கைகளுக்கு கடுமையான கட்டுப்பாடுகள் விதிக்கப்பட்டுள்ளன .\n\nநெகிழிகளுக்கான உயவுப்பொருள் மற்றும் வெப்ப நிலைநிறுத்தியாகப் பயன்படுத்துவதும் இதனுடைய முதன்மைப் பயன்களாகும். \nகாட்மியம் குளோரைடுடன் சோடியம் சிடீயரேட்டை வினைபுரியச் செய்வதால் காட்மியம் சிடீயரேட்டு உருவாகிறது.\n\nSection::::முன்பாதுகாப்பு.\nகால்சியம் சிடீயரேட்டு ஒரு புற்று நோய் ஊக்கியாகும் . .\n"}
{"id": "423104", "url": "https://ta.wikipedia.org/wiki?curid=423104", "title": "கன்சோவு", "text": "கன்சோவு\n\nகன்சோவு () அல்லது கன்சோவ் என்பது சீனாவின் தெற்கு ஜியாங்க்ஷியில் உள்ள ஒரு மாவட்டநிலை நகரம் ஆகும். இதன் கிழக்கில் ஃபுஜியான், தெற்கில் குவாங்டோங், மேற்கில் ஹுனான் ஆகியவை எல்லைகளாக உள்ளன. இதை ஆளும் பகுதி ஜங்கோங் மாவட்டத்தில் உள்ளது. 2010ல் இதன் மக்கள்தொகை 8,361,447 ஆகும். அதில் 1,977,253 மக்கள் மெட்ரோவில் உள்ளனர்.\n\nSection::::வரலாறு.\n201ல் ஹான் பேரரசர் கவோசு தற்கால கன்சோவின் எல்லைக்குள் ஒரு கவுன்டியை நிறுவினார். அந்த ஆரம்பகால வருடங்களில் அப்பகுதியில் ஹான் சீனர்களின் வசிப்பிடம் மற்றும் அதிகாரமானது பெரும்பாலும் கான் ஆற்றுப்படுகைக்கு உள்ளே அமைந்திருந்தது. இந்த ஆறு போயங் ஏரி மூலமாக யாங்சே ஆற்றுக்குத் துணை ஆறாக உள்ளது. வடக்குப் பகுதியில் இருந்து தகவல் தொடர்பு வர பயன்படுத்தப்பட்டுள்ளது. அரிசி விவசாயத்திற்கு பாசன வசதி கொடுத்துள்ளது.\n\nசுயி அரசமரபின் காலத்தில் கவுன்டி அதிகாரமானது ப்ரிபெக்சர் என்ற நிலைக்கு உயர்த்தப்பட்டது. மேலும் இப்பகுதி கியான்சோவு என்று அழைக்கப்பட்டது.(). சாங் அரசமரபின் ஆட்சிக்காலத்தில் வடக்குப் பகுதியில் இருந்து மக்கள் இடம்பெயர்ந்து உள்ளூர் மக்கள்தொகை அதிகரித்தது. இதன் காரணமாக உள்ளூர் பழங்குடியினர் மலைப் பகுதிகளுக்கு செல்லும் நிலை ஏற்பட்டது. 1126ல் ஜிங்கங் நிகழ்வில் தலைநகரமானது ஜின் அரசமரபால் வெல்லப்பட்டது. இதனால் மக்கள் இடம்பெயர்வது மேலும் அதிகரித்தது.\n\nஇந்த மாகாணத்தின் பெயரானது கன்சோவு என்று தெற்கு சாங் ஆட்சியில் (1127–1279) அதிகாரபூர்வமாக மாற்றப்பட்டது.\n\nபிந்தைய 1800களில் கன்சோவு ஒரு தெற்கு ஒப்பந்தத் துறைமுகமாகத் திறக்கப்பட்டது. அயல் நாட்டு நிறுவனங்களுக்கு ஒரு சிறு தளமாக அமைந்தது. 1929 மற்றும் 1934க்கு இடையில் கன்சோவு சீனப் பொதுவுடமைக் கட்சியின் தளமான ஜியாங்க்ஷி-ஃபுஜியான் சோவியத்தின் ஒரு பகுதியாக இருந்தது. சிவப்புத் தலைநகரமான ருயிஜினின் அருகில் இருந்ததால் கன்சோவு குறிப்பிடத்தக்க எண்ணிக்கையிலான குவோமின்டங் சுற்றிவளைப்புப் பிரச்சாரங்களுக்கு ஆளானது.\n1939 மற்றும் 1945க்கு இடையில் சியாங் சிங்-குவோ சீனக் குடியரசு அரசாங்கத்தால் கன்னன் ப்ரிபெக்சரின் ஆணையராக நியமிக்கப்பட்டார். கன்னன் ப்ரிபெக்சர் () என்பது கன்சோவைச் சுற்றியிருந்த பகுதிகளின் அப்போதைய பெயராகும். அங்கு அவர் புகைபிடித்தல் மற்றும் சூதாட்டம் ஆகியவற்றை தடைசெய்தார். அரசாங்க மேலாண்மையை ஆய்வு செய்தார். பொருளாதார விரிவு மற்றும் சமூகக் கண்ணோட்டம் மாற வழிவகுத்தார். இவரது செயல்கள் சீன அரசியல் போரின் ஒரு அதிசயமாகப் போற்றப்பட்டன. இது அந்நேரத்தில் \"கன்னன் புது ஒப்பந்தம்\" () எனப்பட்டது. கன்னனில் இவர் இருந்த நேரத்தில் 1940 முதல் \"பொது தகவல் மேசை\" என்ற ஒன்றை ஏற்படுத்தினார். அங்கு பொதுமக்கள் தங்களுக்கு ஏதும் பிரச்சினைகள் இருந்தால் இவரை சந்திக்க முடியும். பதிவுகளின்படி சியாங் சிங்-குவோ மொத்தமாக 1,023 பேரை 1942ல் இந்த சந்திப்புகளின் போது சந்தித்தார். போரின் காரணமாக கன்சோவில் ஏராளமான அகதிகள் இருந்ததால் ஆயிரக்கணக்கானோர் தெருவில் வாழ்ந்தனர். ஜூன் 1942ல் சியாங் சிங்-குவோ அதிகாரபூர்வமாக சீன குழந்தைகள் கிராமத்தை () கன்சோவின் வெளிப்பகுதியில் அமைத்தார். அக்கிராமத்தில் நர்சரி, மழலையர் பள்ளி, ஆரம்பப் பள்ளி, மருத்துவமனை மற்றும் உடற்பயிற்சிக் கூடம் ஆகியவை இருந்தன.\n"}
{"id": "423106", "url": "https://ta.wikipedia.org/wiki?curid=423106", "title": "இரசாவி கொராசான் மாகாணம்", "text": "இரசாவி கொராசான் மாகாணம்\n\nஇரசாவி கொரசான் மாகாணம் (\"Razavi Khorasan Province\" (Persian, \"Ostâne Xorâsâne Razavi\") என்பது ஈரானின் முப்பத்தோறு மாகாணங்களில் ஒன்று ஆகும். இந்த நிலப்பகுதியானது, ஈரானின் வடகிழக்குத் திசையில் அமைந்துள்ள, ஒரு மாகாணம் ஆகும். மசுகது என்ற நகரமானது, இம்மாகாணத்தின் நடுவில் அமைந்து, இதன் தலைநகரமாகத் திகழ்கிறது. மாகாணத்தில் உள்ள பிற நகரங்கள் குவான், டர்காஸ், செரன், சரக்ஸ், ஃபரிமானன், டோர்பட்-இ ஹேடிரிஹே, டோர்பட்-இ ஜாம், டபத், கஃப், ரோஷ்தகர், காஷ்மீர், பர்தாஸ்கன், நிஷாபூர், சபாஸ்வர், கோனாபாத், கலட் ஆகியவை ஆகும். இரசாவி கொரசான் மாகாணத்தின் மாவட்டங்களாக கலிலாபாத் கவுண்டி, மஹவெத் கவுண்டி, சேனாரன் கவுண்டி, டர்காஸ் கவுண்டி, கலாட் கவுன்ட், கச்சான் கவுண்டி, மஷ்காட் கவுண்டி, சரசஸ் கவுண்டி, நிஷப்பூர் கவுண்டி, ஃபிரூசே கவுண்டி, கோசாப் கவுண்டி, ஜொய்ய்ய்ன் கவுண்டி, ஜோகாத்தி கவுண்டி, தாவாரான் கவுண்டி, சாப்சேவர் குவாந்தான் கவுன்ட், ரோஷ்கார்க் கவுண்டி, டப்பாட் கவுண்டி, பாக்ஸ்ஜ் கவுண்டி, ஜவேக் கவுண்டி, ஃபரிமின் கவுன்ட், டோர்பாட்-ஜாம் கவுண்டி, டோர்பட்-இ ஹேடரிஹெய்ன் டவுன் & டார்பேபே மற்றும் ஷான்சிஸ் கவுண்டி போன்றவையாகும். இந்த ஈரான் மாகணத்தின் சில முக்கிய நகரங்களாக, குச்சன், தர்காசு, செனரன், சரக், பாஃரிமன், டொர்பட்-இ கெய்தாரீ, டொர்பாட்-இ யாம், டெய்பாத், காஃப், ஈரான், ரோசுத்கர், காசுசுமர், பர்தாசுகன், , சசேவர், கோனாபாத், கலத், ரசாவி கோரசன் போன்றவற்றைக் கூறலாம். ஈராக்கின் மிகப் பெரிய மாகாணமான கொராசானாக இருந்து 2004 செப்டம்பர் 29 அன்று பிரிக்கப்பட்ட மூன்று மாகாணங்களில் இரசாவி கொரசான் மாகாணமும் ஒன்று ஆகும். இந்த மாகாணமானது 2014 ஆம் ஆண்டு உள்துறை அமைச்சகத்தால் ஈரானின் ஐந்தாம் வட்டாரத்தின் ஒரு பகுதிகாக ஆக்கப்பட்டது.மசுகது என்ற நகரானது, நிருவாகப் பகுதிகளின் தலைமைச் செயலகமாகச் செயற்படுகிறது.\n\nSection::::வரலாறு.\nகுராசான் பகுதிகளானது, வரலாற்றுப் பக்கங்கள் முழுவதும் தெரியப்படுத்துவது என்னவென்றால், இதன் நிலப்பகுதிகள் முழுவதும், பல்வேறு அரசப் பரம்பரைகளும், அரசாங்கங்களின் எழுச்சியும், வீழ்ச்சிகளுமாகக் காணப்படுகிறது. குறிப்பாக, அரேபியர்கள், துருக்கியர்கள், குர்துகள், பஷ்டூன்கள், துர்க்மென்சுகளும், மங்கோலியர்களும் இந்நில எல்லைகளை மாறி, மாறி ஆண்டு, பல்வகை மாற்றங்களை, இம்மக்களிடையே, நேரத்திற்கு நேரம் கொண்டு வந்தனர்.\n\nஈரானின் பண்டையப் புவியியலாளர்கள் ஈரானை(\"சாசானியப் பேரரசு-Ēranshahr\"), எட்டு பிரிவுகளாகப் பிரித்து இருந்தனர். அவற்றுள் குராசன்-இன் நிலப்பரப்பு, மிகவும் செழிப்பானதும், மிகப்பெரியதுமாக இருந்தது. ஈரானுக்குள் நுழைந்த, ஆரிய பழங்குடியினர் வசிப்பதற்கான நடுப்பகுதிகளில் ஒன்றாக, ஈசுபரயென் (Esfarayen), மாகாணம், பிற நகரங்களுக்கு நடுவில் திகழ்ந்தது.\n\nவரலாற்றின் பார்த்தியாப் பேரரசு, கோரசன் பகுதியில் இருந்த மெரி (Merv) நிலப்பகுதியில் பல ஆண்டுகள் இருந்தது. சாசானியப் பேரரசு காலத்தில், இந்த நிலப்பகுதியானது, \"சாபோத்து (Spahbod-Lieutenant General)\" என்று அழைக்கப்பட்டவர் ஆட்சி செய்தார். அவருக்கு கீழ் இருந்த நான்கு நிலப்பகுதிகளும், தனித்தனி 'மார்கிரேவ்சு' என்னும் தளபதிகளால் (பாட்கோஸ்பான்\" )கட்டுப்படுத்தப்பட்டு, இந்த மாகாணங்கள் நிருவகிக்கப்பட்டன.\n\nபாரசீகத்தை முஸ்லீம்கள் ஆக்கிரமித்த போது கொராசான் நான்கு பகுதிகளாக பிரிக்கப்பட்டது. ஒவ்வொன்றும் இங்கு இருந்த நான்கு பெரிய நகரங்களான நிஷாபர், மெர்வ், ஹெரட், பால்க் போன்றவற்றின் பெயர்களால் அழைக்கப்பட்டன.\n\n651ஆம் ஆண்டில் இஸ்லாமிய அரேபியப் படைகளால் கொராசனை கைப்பற்றப்பட்டது. இப்பகுதி 820 வரை அப்பாசிய மரபினரின் கையில் இருந்தது. அதன்பிறகு 896 ஆம் ஆண்டு ஈரானிய தாஹீத் குலத்தின் ஆட்சியிலும், 900 இல் சாமனித்து வம்சத்தாலும் ஆளப்பட்டது.\n\nகசினியின் மகுமூது 994 இல் கொரசானை வென்றார். 1037ஆம் ஆண்டு செல்யூக் பேரரசின் ஆட்சியாளரான முதலாம் துர்கூல் பேக், நிஷாபூரை வெற்றி கொண்டார்.\n\n1507இல், கொராசான் உஸ்பெக் பழங்குடியினரால் ஆக்கிரமிக்கப்பட்டது. 1747இல் நாதிர் ஷாவின் மரணத்திற்குப் பிறகு இப்பகுதியை ஆப்கானிய துரானியப் பேரரசு கைப்பற்றியது.\n\nகஜார்பரம்பரைக் காலத்தில், இங்கிலாந்தும், அயர்லாந்தும் இணைந்த ஐக்கிய இராச்சியம், ஆப்கானியர்களைத் தங்கள் கிழக்கிந்திய கம்பெனியைப் பாதுகாக்க ஆதரவளித்தனர். இவ்வாறு தான், ஏறாத் நகரமானது, பெர்சியாவிலிருந்து பிரிக்கப்பட்டது. நாசர்-அல்-தின் ஷா, ஏறாத் நகரத்தினைத் திரும்பப் பெற, ஆங்கிலேயர்களைப் போரில் தோற்கடிக்க முடியவில்லை. இறுதியாக, 1903 ஆம் ஆண்டில் 'பாரிஸ் ஒப்பந்தம்' முடிவுக்கு கொண்டு வந்தது. ஹெராத் மற்றும் இன்றைய ஆப்கானிஸ்தான் பகுதிகளையும், ஏறாத் நகரத்தினையும் ஆட்சி செய்ய ஆங்கிலேயர்கள், ஈரானுடன் பிணக்கு ஏற்படுத்திக் கொள்ளவில்லை.\n\nபின்னர் பாரசீகர்களின் கைகளுக்கு வந்த இப்பகுதிகள் ஈராக்கின் மிகப் பெரிய மாகாணமான கொராசானாக இருந்தது. பெரிய குராசான் எனப்பட்ட இது 2004 செப்டம்பர் 29 அன்று இரசாவி கொரசான் மாகாணம், வடக்கு கொரசான் மாகாணம், தெற்கு கொரசான் மாகாணம் என மூன்று மாகாணங்களாக பிரிக்கப்பட்டது.\n\nSection::::சுற்றுலா.\nஇந்த மாகாணத்தில் பல்வேறு வரலாற்றுப் பெருமை வாய்ந்த இடங்களும், இயற்கைச் சூழல் இடங்களும் உள்ளன. அதில் குறிப்பிட்ட தக்கன யாதெனில், கனிம நீர் நீரூற்றுகள், சிறிய ஏரிகள், பொழுதுபோக்கு இடங்கள், குகைகள், பாதுகாக்கப்பட்ட பகுதிகள், பல்வேறு நடைபயணம் பகுதிகள் என்பன ஆகும். இவை தவிர, கோரசன் ஏராளமான மத அடிப்படையிலானக் கட்டிடங்களையும், புனித யாத்திரைகளுக்கு உரிய இடங்களையும் உள்ளடக்கி உள்ளது. இதில் இமாம் ரேசாவும், கோஹர்ஷாத் மசூதியும், பல கல்லறைகளும், இமாம்சாதேக்களும் முக்கிய காணவேண்டிய இடங்களுள் அடங்கும். ஈரானின் கலாச்சாரப் பாரம்பரியம், கோராசனின் மூன்று மாகாணங்களிலும் விட வரலாற்றிலும், கலாச்சாரத்திலும் முக்கியத்துவம் வாய்ந்தவைகள் ஆகும். இம்முக்கியம் வாய்த இடங்கள் என, 1179 தளங்களை பட்டியலிடப் பட்டுள்ளது.\nஇடுசு(Tus) நகரில், கி.பி 935–1025 ஆண்டுகளில் வாழ்ந்த, அக்கீம் அபு ஈ-காசின் பிர்தௌசி துசி அல்லது பிர்தௌசி (Hakim Abu ʾl-Qasim Ferdowsi Tusi Firdawsi) என்பவர், ஒரு புகழ்பெற்ற பாரசீகக் கவிஞரும், \"சாநாமா\"(\"Shahnameh\";\"Book of Kings\") என்னும் தேசியப் பெருங்காப்பியம் (epic poem) இயற்றியனார். இந்த பெருங்காப்பியமே உலகின் நீளமான, காவியமாகக் கருதப்படுகிறது. இவர் பாரசீகப் பெரும்பாவலரும் ஆவார். எ சாமனிதுப் பேரரசின் காலத்திலும் காசனாவிதுப் பேரரசின் காலத்திலும், அவர் புரவலராக இருந்தபொழுது, இது எழுதப்பெற்றது.\nஈரானின், மாசாத்தில், திமுரிட் காலத்தில் கட்டப்பட்ட, ஒரு பெரிய மசூதி இருக்கிறது. இது இப்போது இமாம் ரேசா சன்னதி வளாகத்திற்குள் உள்ள, வழிபாட்டு அரங்குகளில் ஒன்றாக செயற்படுகிறது. கி.பி 1418 இல், திமுரிட் பரம்பரையைச் சேர்ந்த, சாருக்கின் மனைவி, பேரரசர் கோஹர்ஷாத்தின் உத்தரவின் பேரில், இதனை கட்டி எழுப்பினார். இந்த மசூதியை, கட்டிடக் கலைஞர் கவாமெடின் சிராசி என்ற பன்னாட்டு அரசக் கட்டிடக் கலைஞரின் மேற்பார்வையில் கட்டப்பட்டது. இந்த மசூதிக்குள், கண்கவர் மொசைக் ஓடுகளின் வேலைகளும்,பல்வேறு கல்வெட்டுகளும், அதன் முற்றத்தில், ஷா அப்பாஸ், ஷா சொல்தான் ஹுசைன், ஷா சோலிமான் சபாவிட் போன்ற சஃபாவிட் ஷாக்களின் பெயர்கள் குறிப்பிடப்பட்டு, அவர்கள் சன்னதி மீதான பக்தியையும், அந்த மசூதிக் கட்டிடத்தை செம்மையாக கட்டி எழுப்ப, அவர்கள் செய்த பங்களிப்புகளையும் குறித்த விவரங்கள் காணப்படுகின்றன.\n"}
{"id": "423122", "url": "https://ta.wikipedia.org/wiki?curid=423122", "title": "முண்டிகாக்", "text": "முண்டிகாக்\n\nமுண்டிகாக் (Mundigak) (), ஆப்கானித்தான் நாட்டின் கந்தகார் மாகாணத்தில் அமைந்த வரலாற்றுக் காலத்திற்கு முந்தைய தொல்லியல் நகரம் ஆகும். இப்பண்டைய தொல்லியல் நகரம், காந்தாரத்திற்கு வடமேற்கே 55 கிலோ மீட்டர் தொலைவில் ஷா மக்சூத் அருகே, குஷ்க்-இ-நக்கூத் ஆற்றின் சமவெளியில் உள்ளது. பண்டைய முண்டிகக் நகரம், சிந்து சமவெளி நாகரீக பொருட்களுடன் மிகவும் நெருங்கிய தொடர்புகள் கொண்டிருந்தது.\n\nSection::::வரலாறு.\nவரலாற்றுக்கு முந்தைய பண்டைய முண்டிகக் நகரம், கிமு ஐந்தாயிரத்திற்கும், இரண்டாயிரத்திற்கும் இடைப்பட்ட காலத்தில் செழித்து விளங்கியதை, முண்டிகக் நகரத்தின் ஒன்பது மீட்டர் உயரம் கொண்ட தொல்லியல் மேட்டை அகழ்வாய்வு செய்தபோது கிடைத்த தொல்பொருட்கள் மூலம் அறியமுடிகிறது.\n\nமுண்டிகக் தொல்லியல் களத்தில் கிடைத்த கிமு மூவாயிரம் ஆண்டு காலத்திய மட்பாண்டங்கள் மற்றும் பிற தொல்பொருட்கள் மூலம், முண்டிகக் நகரம் முக்கிய மையமாக விளங்கியதையும், இந்நகரம் தற்கால பலுசிஸ்தான், துருக்மேனிஸ்தான் மற்றும் சிந்து வெளியின் அரப்பாவுடன் வணிகத் தொடர்பு கொண்டிருந்தது.\n\nஆப்கானித்தானின் ஹெல்மெண்ட் பண்பாட்டுக் காலத்தின் போது, முண்டிகக் நகரம் செழிப்புடன் விளங்கியது.\n\n21 ஹெக்டேர் பரப்பளவு கொண்ட முண்டிகக் தொல்லியல் களம், ஹெல்மண்டு பண்பாட்டின் இரண்டாவது பெரிய தொல்லியல் களமாகும். பண்டைய முண்டிகக் நகரம் கிமு 2,200 முதல் வீழச்சியடையத் துவங்கியது. \n\nSection::::சிந்து வெளியுடனானத் தொடர்புகள்.\nஆப்கானித்தானின் பண்டைய முண்டிகக் நகரம், சிந்து சமவெளி நாகரீக பொருட்களுடன் மிகவும் நெருங்கிய தொடர்புகள் கொண்டிருந்தது. அவைகளில் பீங்கானால் செய்யப்பட்ட பாம்புகள், திமில்கள் கொண்ட காளைகள் மற்றும் பிற பொருட்கள், சிந்து வெளி தொல்லியல் களங்களில் கண்டெடுத்த தொல்பொருட்கள் போன்று உள்ளது.\n\nசிந்து வெளி தொல்லியல் களங்களில் ஒன்றான கோட் திஜி தொல்லியல் களத்தில் கண்டெடுத்த மட்பாண்டஙகளும், ஆப்கானித்தானின் முண்டிகக் தொல்லியல் களாத்தில் கண்டெடுத்த மட்பாண்டங்களும் வடிவத்திலும், தரத்திலும் ஒரே மாதிரியாக உள்ளது.\n\nSection::::கட்டிடக் கலை.\nமுண்டிகக் தொல்லியல் களத்தை 1951-58களில் சாசல் என்பவர் அகழ்வாய்வு செய்தார். \nகண்டிகக் தொல்லியல் களத்தின் ஒரு மேட்டில், அரண்மனையின் சிதிலமடைந்த பகுதிகள் கண்டெடுக்கப்பட்டது. மற்றொரு தொல்லியல் மேட்டில் பெரிய கோயில் போன்ற அமைப்பின் சிதிலங்கள் கண்டெடுக்கப்பட்டது. இதன் மூலம் கண்டிகக் தொல்லியல் களம் நகரப் பண்பாட்டுடன் விளங்கியது எனக் கருதப்படுகிறது.\n\nகிமு 3,000களில் முண்டிக் தொல்லியல் களத்தின் வெள்ளையடிக்கப்பட்ட கட்டிட அமைப்புகளும், சிவப்பு வண்ணம் தீட்டப்பட்ட கதவுகளும், பெருந்தூண்களும், இவ்விடம் சமய வழிப்பாட்டு மன்றமாக இருந்ததற்கு சான்றாக விளங்குகிறது. \n\nSection::::கண்டெடுக்கப்பட்ட தொல்பொருட்கள்.\nகண்டிகக் தொல்லியல் களத்தில் மட்பாண்டங்களுடன், வண்ணம் தீட்டப்பட்ட மட்பாண்டங்களும், மற்றும் சுட்ட களிமண்ணால் உருவாக்கப்பட்ட பயங்கரமான தோற்றம் கொண்ட திமில்களுடன் கூடிய காளை மற்றும் மனித உருவங்களும், கோடாரிகளும், புலித் தோற்றம் மனித உருவங்களும் கண்டெடுக்கப்பட்டுள்ளது. துளையிட்ட அச்சுகள், வெண்கல அச்சுகள் மற்றும் சுடுமண் வடிகால் குழாய்கள் இத்தொல்லியல் களத்தில் கண்டெடுக்கப்பட்டது.புலி உருவ மனிதர்களின் ஓவியம் வரைந்த மட்பாண்டங்களும், அத்தி மர இலைகளின் வண்ணம் தீட்டப்பட்ட மட்பாண்டங்களும் இத்தொல்லியல் களத்தில் கண்டெடுக்கப்பட்டது. மேலும் பல கல் பொத்தான் முத்திரைகளும் கண்டிகக் தொல்லியல் களத்தில் கண்டெடுக்கப்பட்டது. வட்ட வடிவ மணிகள், உருளை வடிவ மணிகள்,தாமிர அச்சு முத்திரைகள், தாமிர ஊக்குகளும், சுருள் கொக்கிகளும் இத்தொல்லியல் களத்தில் கண்டெடுக்கப்பட்டது. கிமு மூவாயிரம் ஆண்டிற்கு முந்தைய ஐந்து செண்டி மீட்டர் உயரம் கொண்ட பெண் தோற்றம் கொண்ட மனித உருவங்களும் இத்தொல்லியல் களத்தில் கண்டெடுக்கப்பட்டது.\n\nகண்டிகக் தொல்லியல் களத்தில் கண்டெடுத்த முக்கியத் தொல்பொருட்கள் காபூல் அருங்காட்சியகம் மற்றும் பிரான்சு நாட்டின் குய்மெட் அருங்காட்சியகங்களில் காட்சிக்கு உள்ளது.\n\n\n"}
{"id": "423124", "url": "https://ta.wikipedia.org/wiki?curid=423124", "title": "நாசீசிஸ ஆளுமைக் குறைபாடு", "text": "நாசீசிஸ ஆளுமைக் குறைபாடு\n\nநாசீசிச ஆளுமைக் குறைபாடு (\"Narcissistic personality disorder\") என்பது நீண்ட காலமாக மனிதருக்குள் நிகழக்கூடிய ஆளுமைச் சிதைவு ஆகும். இந்தக் குறைபாடு உள்ளவர்கள் தங்களின் சுய உணர்வுகளுக்கு அதிக முக்கியத்துவம் தருபவர்களாகவும், அதிகமாக பாராட்டுகளை விரும்புபவர்களாகவும், மற்றவர்களை புரிந்து கொள்ள முயற்சி செய்யாமலும் இருப்பார்கள். இதனால் பாதிக்கப்பட்டவர்கள் அதிகாரத்தைக் கைப்பற்றுவது பற்றியோ, வெற்றியை அடைவது பற்றியோ, அவர்களின் தோற்றத்தைப் பற்றியோ சிந்திப்பதில் நிறைய நேரம் செலவிடுவார்கள். அவர்கள் பெரும்பாலும் அவர்களைச் சுற்றியுள்ள மக்களைப் பயன்படுத்திக் கொள்ள விரும்புவார்கள். இந்த நடத்தை பொதுவாக ஒருவரின் இளமைக்காலத்தில் ஆரம்பித்து பல்வேறு சமூக சூழ்நிலைகளின் காரணமாக வெளிப்படுகிறது.\n\nநாசீசிச ஆளுமைக் குறைபாடிற்கான காரணம் இன்னும் கண்டறியப்படவில்லை. குறைபாடு உள்ளவராகக் கருதப்படும் நபரை மருத்துவ நிபுணர்கள் நேர்காணல் செய்வது மூலம் பாதிகப்பட்டுள்ளாரா என்பது கண்டறியப்படுகிறது. இதற்கான சிகிச்சைகள் இன்னும் நன்கு ஆய்வு செய்யப்படவில்லை. குறைபாடு கொண்டிருக்கும் நபர்கள் தங்களிடம் ஒரு பிரச்சனை இருப்பதாக கருதிக் கொள்ளாததால், சிகிச்சை அளிப்பது மிகவும் கடினமானதாக இருக்கிறது. சுமார் ஒரு சதவீத மக்கள் தங்கள் வாழ்க்கையில் ஏதேனும் ஒரு காலகட்டத்தில் இந்த குறைபாட்டிற்கு பாதிக்கப்படுகின்றனர். இது பெண்களை விட ஆண்களில் அடிக்கடி வெளிப்படுகிறது மேலும் இது முதியவர்களைவிட இளைஞர்களை அதிகம் பாதிக்கிறது. இந்த ஆளுமை குறைபாட்டினை 1925ம் ஆண்டு ராபர்ட் வேய்ல்டர் என்பவர் முதன் முதலில் விவரித்தார்.\n\nSection::::அறிகுறிகள்.\nநாசீசிச ஆளுமைக் குறைபாட்டின் அறிகுறிகள், பாதிக்கப்பட்டவர்கள் தொடர்ந்து விறுவிறுப்புடன் செயல்படுவார்கள், தங்களுக்கு அதிக பாராட்டுகள் வேண்டும் என விரும்புவார்கள், அலட்சியமாக இருப்பார்கள். அதேபோல் மற்றவர்கள் மீது அனுதாபம் இல்லாதவர்களாகவும் இருப்பார்கள். இதனால் பாதிக்கப்பட்டவர்களிடம் அகந்தை வெளிப்படும், மற்றவர்களிடம் அதிகாரத்தையும் கட்டுப்பாட்டையும் நிறுவ முற்படுவார்கள். தன்னம்பிக்கைக் குணமும் நாசீசிச ஆளுமைக் குறைபாடும் வேறுபட்டது. இந்தக்குறைபாடு உள்ளவர்கள் மற்றவர்களுடைய உணர்ச்சிகளையும் விருப்பங்களையும் வெளிப்படையாகப் புறக்கணித்து, அவர்களின் உண்மையான நிலை அல்லது சாதனைகளைப் பொருட்படுத்தாமல் தங்களை உயர்ந்ததாகக் கருதவேண்டும் என்று விரும்புவார்கள். நாசீசிச ஆளுமைக் குறைபாடு கொண்ட நபர் வழக்கமாக ஒரு அகங்காரம் கொண்டிருப்பார், விமர்சனத்திற்கான சகிப்புத்தன்மை இல்லாமை, மற்றும் மற்றவர்களைக் குறைத்து மதிப்பிடும் போக்கு ஆகியவற்றை வெளிப்படுத்துவார்.\n\nSection::::காரணங்கள்.\nநாசீசிச ஆளுமைக் குறைபாட்டிற்கான காரணங்கள் இன்னும் அறியப்படவில்லை. வல்லுநர்களின் ஆய்வுப்படி சுற்றுச்சூழல், சமூக, மரபணு மற்றும் நரம்பியல் காரணிகளின் கலவையே இந்த ஆளுமைக் கோளாறை உருவாக்குவதாக நம்பப்படுகிறது. நாசீசிஸ ஆளுமைக் குறைபாடு பாரம்பரியமாக இருக்கிறது என்பதற்கான சான்றுகள் உள்ளன. குடும்ப வரலாற்றில் இந்தக் குறைபாடு இருந்தால் அந்தக் குடும்பத்தில் உள்ள நபர்களுக்கு இந்தக் குறைபாடு உருவாகும் வாய்ப்பு அதிகமாக இருக்கும். சுற்றுச்சூழல் மற்றும் சமூகக் காரணிகளும் இந்தக் குறைபாடு ஆரம்பிக்க காரணமாக கருதப்படுகிறது.\n\nSection::::சிகிச்சை.\nநாசீசிச ஆளுமைக் குறைபாட்டிற்காக மனநல மருத்துவ சிகிச்சையை விரும்பும் மக்கள் மிகவும் அரிதாகவே உள்ளனர். சிகிச்சைக்கு வரும் நோயாளிகளும் பொதுவாக மனத்தளர்ச்சி சீர்குலைவு, பொருள் பயன்பாடு சீர்குலைவுகள், இருமுனை சீர்குலைவு, உணவு சீர்குலைவுகள் போன்ற மற்ற பிரச்சனைக்காகவே வருகிறார்கள். அல்லது உறவினர்கள் மற்றும் நண்பர்களின் வலியுறுத்தலின் பெயரில் வருகிறார்கள். அவர்கள் பொதுவாக மோசமான நுண்ணறிவு பெற்றிருப்பதோடு அவர்களது கருத்துக்களையும் உணர்ந்துகொள்ளத் தவறி விடுகின்றனர்.\n\n"}
{"id": "423125", "url": "https://ta.wikipedia.org/wiki?curid=423125", "title": "சபாஷ் கார்கி", "text": "சபாஷ் கார்கி\n\nசபாஷ் கார்கி அல்லது சபாஷ்கார்கி (Shahbaz Garhi, or Shahbazgarhi), அசோகரின் கல்வெட்டுகள் கொண்ட கிராமம் ஆகும். இக்கிராமம் பாகிஸ்தானின் வடமேற்கில் அமைந்த கைபர் பக்துன்வா மாகாணத்தின், மார்தன் மாவட்டத்தில், கடல் மட்டத்திலிருந்து 293 மீட்டர் (964 அடி) உயரத்தில் உள்ளது.\n\nஇமயமலையில் பசுமை சூழ்ந்த சபாஷ் கார்கி கிராமம், மார்தன் மாவட்டத்தின் நிர்வாகத் தலைமையிடமான மார்தன் நகரத்திலிருந்து பனிரெண்டு கிலோ மீட்டர் தொலைவில் உள்ளது. \n\nபழைய காலத்தில் படை வீரர்கள் இக்கிராமத்தில் தங்கி இளைப்பறிச் செல்வர். வரலாற்றுச் சிறப்பு மிக்க அசோகரின் கல்வெட்டுகளின் ஒன்று சபாஷ் கார்கி கிராமத்தில் உள்ளது. அசோகரின் மௌரியப் பேரரசில் சபாஷ் கார்கி பௌத்தர்களின் நகரமாக விளங்கியது. பண்டைய காலத்தில் சபாஷ் கார்கியைச் சுற்றிலும் பிக்குகளின் வழிப்பாட்டு தலமான சைத்தியங்களும், தூபிகளும் கொண்டிருந்தது.\n\nSection::::அமைவிடம்.\nசபாஷ் கார்கி நகரம் மூன்று பண்டைய நகரங்களை இணைக்கும் வழியில் உள்ளது. அவைகள்:\n\n\nSection::::பண்டைய பாறை கல்வெட்டுகள்.\nSection::::அசோகரின் கல்வெட்டுகள்.\n \n\nபழம்பெரும் பாறைக் கல்வெட்டுகள் கொண்டிருக்கும் சபாஷ் கார்கி நகரத்தில், இரண்டு பெரிய பாறைகளில் கரோஷ்டி எழுத்து முறையில் எழுதப்பட்ட கல்வெட்டுக் குறிப்புகள் உள்ளது. இப்பாறை கல்வெட்டுகள் கிமு மூன்றாம் நூற்றாண்டில் (கிமு 272 - 231 ), மௌரியப் பேரரசர் அசோகரின் ஆணையால் நிறுவப்பட்டது. \n\nசபாஷ் கார்கியின் இப்பாறைக் கல்வெட்டுகளை யுனெஸ்கொ நிறுவனம் உலகப் பாரம்பரிய பண்பாட்டுக் களங்களில் ஒன்றாக 30 சனவரி 2004 அன்று அறிவித்துள்ளது. கரோஷ்டி மொழியில் எழுதப்பட்ட இப்பாறைக் கல்வெட்டுகளின் குறிப்புகளை மொழிபெயர்த்து அருகில் உள்ள பலகையில் எழுதப்பட்டுள்ளது.\n\n\n"}
{"id": "423126", "url": "https://ta.wikipedia.org/wiki?curid=423126", "title": "சினிங்", "text": "சினிங்\n\nசினிங் (\"Xining\", \"சினிங்\", \"ஜிலிங்\") என்பது மேற்கு சீனாவின் சிங்கை மாகாணத்தின் தலைநகரம் ஆகும். திபெத்திய பீடபூமியில் இதுவே மிகப் பெரிய நகரமாகும். 2010 மக்கள்தொகை கணக்கெடுப்பின்படி இதன் மக்கள்தொகை 2,208,708 ஆகும் அதில் 1,198,304 பேர் நான்கு நகர்ப்புற மாவட்டங்களில் வசிக்கின்றனர்.\n\nஇந்நகரம் வடக்குப்பட்டுப் பாதையின் ஹெக்ஷி நடைபாதையுடன் சேர்ந்த வணிக இடமாகச் சுமார் 2000 ஆண்டுகளுக்கும் மேலாக இருந்து வருகிறது. மேற்கிலிருந்து வரும் நாடோடிகளின் தாக்குதலுக்கு எதிர்ப்புக்கான ஒரு கோட்டையாக ஹான், சுயி, தாங் மற்றும் சாங் அரசமரபினருக்கு இப்பகுதி இருந்து வந்துள்ளது. இது பல காலமாக கன்சு மாகாணத்தின் பகுதியாக இருந்துள்ளது. 1928ல் சிங்கை மாகாணத்தில் இணைக்கப்பட்டது. இது மத ரீதியாக முஸ்லிம்கள் மற்றும் புத்த மதத்தினருக்கு முக்கியத்துவம் வாய்ந்த டோங்குவான் பள்ளிவாசல் மற்றும் தயேர் மடாலயம் ஆகிய தளங்களைக் கொண்டுள்ளது. இந்நகரம் ஹுவாங்ஷுயி ஆற்றுப் பள்ளத்தாக்கில் அமைந்துள்ளது. கடல் மட்டத்திலிருந்து உயரமான பகுதியில் அமைந்திருப்பதால் இது குளிர்ந்த பகுதி வறண்ட காலநிலையைக் கொண்டுள்ளது. இது லாசா மற்றும் திபெத் ஆகிய பகுதிகளுக்கு ரயில் மூலமும் லான்சோவு, கன்சு மற்றும் க்ஷின்ஜியாங்கின் உரும்கி ஆகிய பகுதிகளுக்கு வேகமான ரயில் மூலமும் இணைக்கப்பட்டுள்ளது.\n\nSection::::வரலாறு.\nசினிங் 2100 வருடங்களுக்கும் மேற்பட்ட வரலாற்றைக் கொண்டுள்ளது. திபெத்திற்கான ஹெக்ஷி நடைபாதை வணிகவண்டி வழித்தடத்தில் முதன்மை வணிக மையமாக இருந்துள்ளது. இங்கு முக்கியமாக மரம், கம்பளி மற்றும் உப்பு ஆகியவை பழங்காலத்தில் வணிகம் செய்யப்பட்டுள்ளன. ஹெக்ஷி நடைபாதையுடன் சேர்ந்த வணிகமானது ஒரு பெரிய வணிக நடைபாதையான வடக்குப்பட்டுப் பாதையின் ஒரு பகுதியாகும். வடக்குப் பட்டுப்பாதையின் உபயோகமானது கி.மு. 1ம் நூற்றாண்டில் ஹான் அரசமரபினர் இதனைக் கட்டுப்படுத்த முயற்சித்தபோது அதிகரித்தது.\n\nஹான் அரசமரபின் (கி.மு. 206 – கி.பி. 220) கீழ் உள்ளூர் சியாங் பழங்குடியினரைக் கட்டுப்படுத்த லிங்கியாங் கவுன்டி ஏற்படுத்தப்பட்டது. இது எல்லைப்புறக் கவுன்டியாக சுயி (581–618) மற்றும் தாங் (618–907) அரசமரபினரின் கீழ் மீண்டும் இருந்தது. 7ம் மற்றும் ஆரம்பகால 8ம் நூற்றாண்டுகளுக்கு இடையில் இது துயுகுன் மற்றும் திபெத்திற்கு இடையேயான தொடர்ந்த போரின் ஒரு மையமாக இருந்தது. 763ல் திபெத்தியர்கள் இதனை வென்றனர். திபெத்தியர்களின் கட்டுப்பாட்டின் கீழ் இது \"சிங்டங்செங்\" என்று சீனர்களால் அழைக்கப்பட்டது. 1104ல் சாங் அரசமரபினரால் இது மீட்டெடுக்கப்பட்டது. இதற்கு சினிங் என்ற பெயர் கொடுக்கப்பட்டது. இதன் பொருள் \"மேற்கிலுள்ள அமைதி\" என்பதாகும். அன்று முதல் இது ப்ரிபெக்சர் அல்லது பெரிய ப்ரிபெக்சரின் தலைமையிடமாக இருந்து வந்துள்ளது. பிந்தைய 16ம் நூற்றாண்டில் சுமார் தென்கிழக்கில் கும்பும் மடாலயம் நிறுவப்பட்டது. இதனால் பௌத்தர்களின் கெலுக் பள்ளியின் ஒரு முக்கியமான மத மையமாக சினிங் உருவானது.\n\nமே 22, 1927ல் ரிக்டர் அளவுகோலில் 7.6 ஆகப் பதிவான ஒரு பெரிய பூகம்பம் ஏற்பட்டது. சீனாவில் ஏற்பட்ட பூகம்பங்களிலேயே இது மிகுந்த உயிர்ச்சேதத்தை ஏற்படுத்திய பூகம்பங்களுள் ஒன்றாகும். இதில் சுமார் 40,000 பேர் இறந்தனர். நிலப்பகுதியிலும் மிகப்பெரிய விரிசல் ஏற்பட்டது.\n\nசினிங் நகரமானது கோகோ நோரின் எல்லைக்கு வெளியிலிருந்து கட்டுப்படுத்திய ஒரு தலைநகரமாக ஆனது. இது 1928 வரை கன்சுவில் இருந்தது. பிறகு புதிதாக நிறுவப்பட்ட சுதந்திர மாகாணமான சிங்கையின் மாகாணத் தலைநகரமானது.\n\n1941ல் இரண்டாம் சீன ஜப்பான் போரில் சினிங் ஜப்பானியப் போர் விமானங்களால் வான்வழித் குண்டுவீச்சுக்கு உள்ளானது. இந்தத் குண்டுவீச்சு உள்ளூர் சிங்கை மங்கோலியர்கள் மற்றும் சிங்கை திபெத்தியர்கள் உள்பட அனைத்து இனத்தை சேர்ந்த மக்களையும் ஜப்பானியர்களுக்கு எதிராகத் தூண்டியது. சலர் முஸ்லிம் தளபதியான ஹான் யூவென் ஜப்பானிய விமானங்களின் வான்வழித் தாக்குதலின்போது பாதுகாப்பு நடவடிக்கைகளை எடுத்தார். ஹான் சிங்கையில் ஜப்பானிய விமானங்களின் வான்வழி குண்டுவீச்சில் இருந்து தப்பித்தார். அப்போது மா புஃபங்கிடம் இருந்து ஹான் தொலைபேசியில் கட்டளைகளைப் பெற்றுக்கொண்டிருந்தார். மா புஃபங் வான்வழித் தாக்குதலில் இருந்து தப்பிக்க ஒரு ராணுவ முகாமில் பதுங்கிப் பேசிக்கொண்டிருந்தார். இந்நிலையில் தாக்குதலால் ஹான் இடிபாடுகளுக்கிடையில் சிக்கினார். பின்னர் அதிலிருந்து மீட்டு எடுக்கப்பட்டார். இரத்தம் சிந்திக் கொண்டிருந்த அவர் ஒரு இயந்திரத் துப்பாக்கியை எடுத்து ஜப்பானிய போர் விமானங்கள் மீது சுட்டுக் கொண்டு தனது சொந்த மொழியில் ஜப்பானியர்களை நாய்கள் என்று திட்டினார்.\n\nசினிங் மீது ஜப்பானியப் போர் விமானங்கள் குண்டுவீசியபோது போது மா புகாங் மற்றும் மா புஃபங் ஆகியோர் மா பியாவோ பற்றிய ஒரு விவாதத்தில் இருந்தனர்.\n\nசினிங் 1945ல் நகராட்சி என்ற நிலைக்கு உயர்த்தப்பட்டது.\n\nஆளுநர் மா புஃபங்கின் ஆட்சியின் கீழ் மற்ற சிங்கை பகுதிகளைப் போலவே சினிங்கும் தொழில்மயமாக்கல் மற்றும் நவீனமயமாக்கலுக்கு உட்பட்டது. 1947ல் ஐக்கிய அமெரிக்க நாடுகள் ஒரு குழாய் நீர் (கழிவுநீர்) அமைப்பை மா புஃபங்கிற்கு விற்றது. இது சினிங்கில் பொருத்தப்பட்டது. மா புஃபங் கல்விக்கும் ஊக்கமளித்தார். சினிங்கை முறையாகச் சுத்தம் செய்வதற்காக இவர் வர்த்தகர்களைப் பூச்சி அழிப்பவர்களாகப் பயன்படுத்தினார். ஈக்களைக் கொன்று அப்பகுதியைச் சுத்தமாக வைத்திருக்க செய்தார்.\n\nஅருகிலுள்ள கன்சு மாகாணத்தில் லியுஜியா ஜார்ஜ் அணை மற்றும் நீர்மின் திட்டம் செயல்படுத்தப்பட்டதில் இருந்து சினிங் உயர் மின் அழுத்த மின்சாரக் கட்டத்தால் லியுஜியா மற்றும் லன்சோவுடன் 1950களில் இருந்து இணைக்கப்பட்டுள்ளது. இது வடக்கிலுள்ள டடோங்க்ஷியனில் உள்ள சுரங்கங்களிலிருந்து உள்ளூர் நிலக்கரியையும் பயன்படுத்துகிறது. 1957க்கு முன் சினிங்கில் ஒரு நவீன கம்பெனி ஆலை நிறுவப்பட்டது. இந்நகரம் ஒரு தோல் தொழில் மற்றும் கைதம் பகுதியில் இருந்து வரும் உப்புக்கு ஒரு சந்தையாகவும் உள்ளது. 1950களில் நடுத்தர அளவுடைய இரும்பு மற்றும் உருக்குத் தொழில் இங்கு நிறுவப்பட்டன. இங்கிருந்து லன்சோவுக்கு உலோகம் கொடுக்கப்பட்டது.\n\nகனிம வளமிக்க கைதம் படுகைக்கான ஒரு நெடுஞ்சாலையின் கட்டமைப்பு மற்றும் 1959ல் முடிக்கப்பட்ட கன்சு மாகாணத்திலுள்ள லன்சோவு வழியான சீன ரயில் இணையத்துடனான ஒரு தொடர்பு ஆகியவை இங்கு தொழில்துறை வளர்ச்சியை தூண்டின. சீனாவிலுள்ள எண்ணெய் மற்றும் மேய்ச்சல் வளங்களை வேகமாக சுரண்ட மத்திய அரசாங்கத்தால் 1950களில் தொடங்கப்பட்ட ஒரு திட்டத்தின் பகுதியே இந்த முயற்சியாகும்.\n"}
{"id": "423139", "url": "https://ta.wikipedia.org/wiki?curid=423139", "title": "டைதயோபென்சாயிக் அமிலம்", "text": "டைதயோபென்சாயிக் அமிலம்\n\nடைதயோபென்சாயிக் அமிலம் (\"Dithiobenzoic acid\") என்பது CHCSH என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கரிமக் கந்தகச் சேர்மமான இது பென்சாயிக் அமிலத்தின் செயலொத்த ஒரு டைதயோகார்பாக்சிலிக் அமிலமாகும். ஆனால் நிறமும் அமிலத்தன்மையும் மிகுந்த ஒரு அமிலமாகும்.\n\nSection::::தயாரிப்பு.\nபென்சால் குளோரைடுடன் கந்தகமேற்றம் அல்லது கிரிக்கனார்டு வினைப்பொருளான பீனைல்மக்னீசியம்புரோமைடுடன் கார்பன் டைசல்பைடு சேர்த்து தொடர்ந்து அமிலமாக்கல் வினைக்கு உட்படுத்துதல் போன்ற செயல்முறைகளில் டைதயோபென்சாயிக் அமிலம் தயாரிக்கப்படுகிறது. \n\nSection::::வினைகள்.\nபென்சாயிக் அமிலத்தைக் காட்டிலும் டைதயோபென்சாயிக் அமிலம் 100 மடங்கு அதிக அமிலத்தன்மையைக் கொண்டதாகும். இதனுடைய இணைகாரம் டைதயோபென்சோயேட்டு ஆகும். இவ்விணைகாரம் S-ஆல்க்கைலேற்ற வினைக்கு உட்பட்டு டைதயோகார்பாக்சிலேட்டு எசுத்தர்களைக் கொடுக்கின்றன. இதேபோல டைதயோபென்சோயேட்டு மென் உலோக உப்புகளுடன் வினைபுரிந்து Fe(SCCH) மற்றும் Ni(SCCH) போன்ற அணைவுச் சேர்மங்களைக் கொடுக்கின்றன.\n\nடைதயோபென்சாயிக் அமிலத்தைக் குளோரினேற்றம் செய்தால் தயோ அசைல் குளோரைடு (CHC(S)Cl) உருவாகிறது.\n"}
{"id": "423144", "url": "https://ta.wikipedia.org/wiki?curid=423144", "title": "2,2’-டைபிரிடைல்டைசல்பைடு", "text": "2,2’-டைபிரிடைல்டைசல்பைடு\n\n2,2’-டைபிரிடைல்டைசல்பைடு (\"2,2'-Dipyridyldisulfide\") என்பது CHNS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். தயோல்களைத் தயாரிக்க இவை உதவுகின்றன. கார்பாக்சிலிக் அமிலங்களுடன் டிரைபீனைல்பாசுப்பீனுடன் சேர்த்து கீழ்காணும் வினையின் மூலம் செயலூக்கவும் அல்லது பாதுகாக்கவும் பயன்படுகின்றன\n\nSection::::பயன்கள்.\nமூலக்கூற்று உயிரியலில் ஆக்சிசனேற்றும் முகவராகவும் இது பயன்படுகிறது. உதாரணமாக தனி தயோல்களை ஆக்சிசனேற்றம் செய்து புரதங்களிலுள்ள டைசல்பைடு பிணைப்புகளாக உருவாக்குகின்றன.\n"}
{"id": "423152", "url": "https://ta.wikipedia.org/wiki?curid=423152", "title": "ஜப்பானிய முள்ளங்கி", "text": "ஜப்பானிய முள்ளங்கி\n\nடைக்கோம் என்பது முள்ளங்கியின் ஜப்பானிய பெயர் ஆகும். உதாரணத்திற்கு, ஐரோப்பிய முள்ளங்கியை, ஹட்சுகாடைகோன் என்று ஜப்பானில் குறிப்பிடுவர். மேற்கு பகுதிகளில், டைகோன் என்பதை நீண்ட வெள்ளை முள்ளங்கி என்று அழைப்பர்.\n\nSection::::வகைகள்.\nஜப்பானில், மிகவும் பொது வகை முள்ளங்கிகளில், நீண்ட வேர்களையும், பெரிய வெள்ளை உருவத்தைக் கொண்ட கேரட் போலவும் தோன்றும். பல சீன மற்றும் இந்தியாவில் விளையும் முள்ளாங்கிகளும் இந்த வடிவம் கொண்டவை. ஆனால் அவை அளவில் சிறியவை.\n\nபெரிய நூக்கல் வடிவ, வெள்ளை முள்ளங்கி ஜப்பானில் ககோஷிமா என்ற இடத்தில் விளைவிக்கப்படுகிறது. இது 50 செ.மீ விட்டத்தையும், 45 கிலோ எடையையும் கொண்டது.\n"}
{"id": "423156", "url": "https://ta.wikipedia.org/wiki?curid=423156", "title": "தெற்கு கொராசான் மாகாணம்", "text": "தெற்கு கொராசான் மாகாணம்\n\nதெற்கு கொரசான் மாகாணம் (\"South Khorasan Province\" ( \"Ostān-e Khorāsān-e Jonūbī\" ) என்பது ஈரானின் முப்பத்தோறு மாகாணங்களில் ஒன்று ஆகும். மாகாணத்தின் தலைநகராக பிரிஜென்ட் நகரம் உள்ளது. மாகாணத்தின் பிற முக்கிய நகரங்கள் பெர்டோவ்ஸ், தாபாஸ் மற்றும் கெயென் ஆகியவையாகும். இந்த மாகாணமானது 2014 ஆம் ஆண்டு உள்துறை அமைச்சகத்தால் ஈரானின் நான்காம் வட்டாரத்தின் ஒரு பகுதிகாக ஆக்கப்பட்டது.\n\nஇந்தப் புதிய மாகாணமானது, ஈரானிய புதிய நிர்வாக திட்டத்தின்கீழ் உருவாக்கப்பட்டது. இது அடிப்படையில் பழைய குவாஷிஸ்தானைக் கொண்டு உருவாக்கி, இதனுடன் பெரிய குராசானின் சில பகுதிகளும் சேர்க்கப்பட்டுள்ளன. எனினும், வரலாற்று ரீதியாக குவாஷிஸ்தானானது தனித்துவமான ஒரு அமைப்பைக் கொண்டுள்ளது. இது ஒரு தனித்துவமான கலாச்சாரம், வரலாறு, சுற்றுச்சூழல், சூழலியல் ஆகியவற்றைக் கொண்டுள்ளது.\n\nஈராக்கின் மிகப் பெரிய மாகாணமான பெரிய குராசான் மாகாணமானது 2004 செப்டம்பர் 29 அன்று இரசாவி கொரசான் மாகாணம், வடக்கு கொரசான் மாகாணம், தெற்கு கொரசான் மாகாணம் என மூன்று மாகாணங்களாக பிரிக்கப்பட்டபோது இந்த மாகாணம் உருவாக்கப்பட்டது. தொடக்கத்தில், புதிதாக உருவாக்கப்பட்ட தெற்கு கொரேசன் மாகாணத்தில் பிர்ஜண்ட் கவுண்டி மாவட்டம் மற்றும் சில மாவட்டங்களிலிருந்து பிரிக்கப்பட்ட புதிய மாவட்டங்களை (அதாவது நேபபன், தர்மியன் மற்றும் சர்பிஷேஹ்) மட்டுமே உள்ளடக்கியதாக இருந்தது, அடுத்தடுத்த ஆண்டுகளில், பழைய குவாஷினைச் சேர்ந்த (குவான், பெர்தோசு, டாபாஸ் போன்றவை ) வடக்கு மற்றும் மேற்கு நகரங்கள் மற்றும் பிரதேசங்கள் தெற்கு கொராசானுக்குள் இணைக்கப்பட்டன.\n\nதெற்கு கொரசான் மாகாணமானது 11 மாவட்டங்களைக் கொண்டுள்ளது. அவை: பிரிஜ்சாண்டு கவுண்டி: ஃபெர்டோஸ் கவுண்டி, தாபாஸ் கவுண்டி, கயேன் கவுண்டி, நெஹபான்டான் கவுண்டி, டாரியியன் கவுண்டி, சர்பிஷெஹௌன், பாஷூய்ஹௌய் கவுண்டி, சரேன் கவுண்டி, ஸுர்ஹுக் கவுண்டி மற்றும் கஸ்ஃப் கவுண்டி ஆகியவை ஆகும்.\n\nSection::::வரலாறு.\nவரலாற்று காலம் முழுவதும் பெரிய குராசான் பிராந்தியமானது பல வம்சங்கள் மற்றும் அரசாங்கங்களின் எழுச்சியையும் வீழ்ச்சியும் கண்டிருக்கிறது. பாரசீகர்கள், அராபியர்கள், துருக்கியர்கள், குர்துகள், மங்கோலியர்கள், துர்க்மெனியர்கள், ஆப்கானியர்கள் போன்ற பல்வேறு பழங்குடிகள் பல்வேறு காலகட்டங்களில் இப்பகுதியில் மாற்றங்களைக் கொண்டு வந்திருக்கின்றனர்.\n\nஈரானின் பண்டைய புவியியலாளர்கள் ஈரானை (\"சாசானியப் பேரரசு\") எட்டு பிரிவுகளாகப் பிரித்தனர், இவற்றில் பரப்பளவில் மிகப் பெரியதானது பெரிய குராசான் ஆகும்.\n\nகுராசானில் உள்ள மெர்வினை அடிப்படையாக கொண்டு பல ஆண்டுகள் பார்த்தியா பேரரசு இருந்தது. \n\nசாசானியப் பேரரசு காலத்தின் போது, மாகாணத்தை நான்கு பிரிவுகளாக கொண்டு \"பாட்கோஸ்பான்\" எனப்பட்ட தளபதிகள் பகுதிக்கு ஒருவராக என மொத்தம் நான்கு தளபதிகளால் இந்த மாகாணமானது நிர்வகிக்கப்பட்டது.\n\nபாரசீகத்தை முஸ்லீம்கள் ஆக்கிரமித்த போது கொராசான் நான்கு பகுதிகளாக பிரிக்கப்பட்டது. ஒவ்வொன்றும் இங்கு இருந்த நான்கு பெரிய நகரங்களான நிஷாபர், மெர்வ், ஹெரட், பால்க் போன்றவற்றின் பெயர்களால் அழைக்கப்பட்டன.\n\n651ஆம் ஆண்டில் இஸ்லாமிய அரேபியப் படைகளால் கொராசனை கைப்பற்றப்பட்டது. இப்பகுதி 820 வரை அப்பாசிய மரபினரின் கையில் இருந்தது. அதன்பிறகு 896 ஆம் ஆண்டு ஈரானிய தாஹீத் குலத்தின் ஆட்சியிலும், 900 இல் சாமனித்து வம்சத்தாலும் ஆளப்பட்டது.\n\nகசினியின் மகுமூது 994 இல் கொரசானை வென்றார். 1037ஆம் ஆண்டு செல்யூக் பேரரசின் ஆட்சியாளரான முதலாம் துர்கூல் பேக், நிஷாபூரை வெற்றி கொண்டார்.\n\nபல படையெடுப்பாளர்களுக்கு எதிரான பதிலடியை கசினி முகமது கொடுத்துவந்தார். இறுதியாக கஜினி துருக்கியரால் சுல்தான் சான்ஜர் தோற்கடிக்கப்பட்டார். ஆனார் அதன்பிறகும் பலர் படையெடுத்து வந்தனர். 1157 ஆம் ஆண்டில் கொராசானை குவாரசமிய அரசமரபினர் கைப்பற்றினர். 1220இல் இப்பகுதியானது செங்கிஸ் கானால் மங்கோலியப் பேரரசுடன் இணைக்கப்பட்டது. \n\n1507இல், கொராசான் உஸ்பெக் பழங்குடியினரால் ஆக்கிரமிக்கப்பட்டது. 1747இல் நாதிர் ஷாவின் மரணத்திற்குப் பிறகு இப்பகுதியை ஆப்கானியர் கைப்பற்றினர்.\n\nபின்னர் பாரசீகர்களின் கைகளுக்கு வந்த இப்பகுதிகள் ஈராக்கின் மிகப் பெரிய மாகாணமான கொராசானாக இருந்தது. இது 2004 செப்டம்பர் 29 அன்று இரசாவி கொரசான் மாகாணம், வடக்கு கொரசான் மாகாணம், தெற்கு கொரசான் மாகாணம் என மூன்று மாகாணங்களாக பிரிக்கப்பட்டது.\n"}
{"id": "423172", "url": "https://ta.wikipedia.org/wiki?curid=423172", "title": "உஸ்மான் கான் சின்வாரி", "text": "உஸ்மான் கான் சின்வாரி\n\nஉஸ்மான் கான் சின்வாரி (Usman Khan Shinwari (; பிறப்பு: 1 மே, 1994) பாக்கித்தனியத் துடுப்பாட்ட வீரர் ஆவார். இவர் பாக்கித்தான் அணிக்காக ஒருநாள் பன்னாட்டுத் துடுப்பாட்டம், தேர்வுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இடது கை வேகப் பந்துவீச்சாளரான இவர் \"சரய் தராகியத்தி வங்கி\" அணிக்காக முதல் தரத் துடுப்பாட்டப் போட்டிகளில் விளையாடி வருகிறார். அதற்கு முன்பாக இவர் கான் ஆய்வக அணி சார்பாக விளையாடினார் .2013 ஆம் ஆண்டு டிசம்பரில் நடைபெற்ற இருபது20 போட்டித் தொடரின் இறுதிப் போட்டியில் 4 ஓவர்கள் வீசி 9 ஓட்டங்களில் 5 இலக்குகளைக் கைப்பற்றினார்.மேலும் இலங்கைத் துடுப்பாட்ட அணிக்கு எதிராக ஐக்கிய அரபு அமீரகத்தில் நடைபெற்ற இருபது 20போட்டியிலும் பாக்கித்தான் தேசிய அணி சார்பாக விளையாடினார். ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::ஆரம்பகால வாழ்க்கை.\nஉஸ்மான் சின்வாரி பஷ்தூன் இனத்தைச் சேர்ந்தவர் ஆவார். இவர் பாக்கித்தான், கைபர் மாவட்டத்தில் உள்ள லந்தி கொடலில் வளர்ந்தார். இந்தப் பகுதி ஆப்கானித்தான் எல்லை அருகே உள்ளது. இங்கு உள்ள ததாரா மைதானத்தில் தனது துடுப்பாட்ட வாழ்க்கையை ஆரம்பித்தார். இதற்கு அருகில் ததாரா மலைப் பகுதி இருந்ததால் இந்தப் பெயர் வந்தது.\n\nSection::::உள்ளூர்ப் போட்டிகள்.\nஇவர் \"இசட் டி பி எல் இ அணிக்காக உள்ளூர்ப் போட்டிகளில்\" விளையாடி வருகிறார். 2013 ஆம் ஆண்டில் டிசம்பரில் ஃபைசல் பேங் இருபது20 கோப்பைகான தொடர் நடந்தது. அந்தத் தொடரில் \"சூயி வடக்கு எரிவாயு பைபலைன்ஸ்\" அணிக்கு எதிரான இறுதிப் போட்டியில் நான்கு ஓவர்கள் வீசி 9 ஓட்டங்களை விட்டுக் கொடுத்து 5 இலக்குகளைக் கைப்பற்றினார். இந்தப் போட்டியில் மிஸ்பா-உல்-ஹக் இலக்கினை வீழ்த்தி அணியினை வெற்றி பெற உதவினார். இந்தத் தொடரின் 6 போட்டிகளில் விளையாடி 11 இலக்குகளைக் கைப்பற்றினார். இதன்மூலம் அதிக இலக்குகளை வீழ்த்திவர்கள் பட்டியலில் முதலிடம் பிடித்தார்.\n\n2018 ஆம் ஆண்டிற்கான \"பாக்கித்தான் கோப்பைக்கான\" தொடரில் இவர் \"ஃபெடரல் ஏரியாஸ்\" அணிக்காக விளையாடினார். \"பாக்கித்தான் சூப்பர் லீக் தொடரில்\" இவர் \"கராச்சி கிங்ஸ்\" அணி சார்பாக 2017 ஆம் ஆண்டு முதல் விளையாடி வருகிறார்.\n\nSection::::சர்வதேசப் போட்டிகள்.\nஉள்ளூர்ப் போட்டிகளில் சிறப்பாக விளையாடியதால் இவர் பாக்கிஸ்தான் தேர்வுக் குழுவினரின் கவனத்தை ஈர்த்தார். அதனால் 2013-14 ஆம் ஆண்டிற்கான் இலங்கைத் துடுப்பாட்ட அணிக்கு எதிரான் பன்னாட்டு இருபது20 தொடரில் பாக்கித்தான் அணியில் இடம் பெற்றார். டிசம்பர் 11, 2013 இல் ஐக்கிய அரபு அமீரகத்தில் நடைபெற்ற முதல் பன்னாட்டு இருபது20 போட்டியில் இவர் அறிமுகமானார். அந்தப் போட்டியில் ஒரு ஓவர் வீசி 9 ஓட்டங்களை விட்டுக் கொடுத்தார். ஆனால் இலகினைக் கைபப்ற்றவில்லை. பின் இரண்டாவது போட்டியில் நான்கு ஓவர்கள் வீசி 52 ஓட்டங்க:ளை விட்டுக் கொடுத்தார். ஆனால் இலக்கினைக் கைப்பற்றவில்லை. பின் மட்டையாட்டத்தில் 3 பந்துகளில் இறுதிவரை ஆட்டமிழக்காமல் 2 ஓட்டங்கள் எடுத்தார்.\n\n2017 ஆம் ஆண்டில் மேற்கிந்தியத்தீவுகள் துடுப்பாட்ட அணிக்குஎதிரான பன்னாட்டு இருபது20 தொடரில் பாக்கித்தான் அணியில் இடம்பெற்றார். பின் அதே அண்டில் அக்டோபரில் இலங்கைத்ய் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடருக்கான அணியில் இடம்பெற்றார். அக்டோபர் 20 இல் நடைபெற்ற போட்டியில் இவர் அமுகமானார். இந்தத் தொடரின் இரண்டாவது போஒட்டியில் 21 பந்துகளி வீசி தனது முதல் ஐந்து இலக்குகளைக் கைப்பற்றினார். இந்தப் போட்டியில் பாக்கித்தான் அணி வெற்றி பெற்றது. இவர் ஆட்டநாயகனாகத் தேர்வானார். மேலும் பாக்கித்தான் அணி தொடரை 5-0 எனக்கைப்பற்றியது.\n"}
{"id": "423184", "url": "https://ta.wikipedia.org/wiki?curid=423184", "title": "சந்தேரி", "text": "சந்தேரி\n\nசந்தேரி (Chanderi) (இந்தி: चंदेरी ) இந்தியாவின் மத்தியப் பிரதேசம் மாநிலத்தின் அசோக்நகர் மாவட்டத்தில் நகராட்சி மன்றக் குழுவுடன் அமைந்த ஊராகும்.\n\nலலித்பூரிலிருந்து 37 கிலோ மீட்டர் தொலைவிலும், இதன் மாவட்டத் தலைமையிட நகரமான அசோக்நகரத்திலிருந்து 55 கிலோ மீட்டர் தொலைவிலும் சந்தேரி நகரம் உள்ளது. \n\nபேட்வா ஆற்றிற்கு தென்மேற்கே அமைந்த இந்த நகரத்தைச் சுற்றிலும் மலைகளாலும், காடுகளாலும் சூழப்பட்டது.\n\nசந்தேரி நகரத்தில் சந்தேல இராசபுத்திர மன்னர்கள் மற்றும் மால்வா சுல்தான்களின் நினைவுச் சின்னங்கள் உள்ளது.\n\nSection::::வரலாறு.\nமால்வா மற்றும் புந்தேல்கண்ட் இடையே அமைந்த சந்தேரி நகரம் இராணுவ முக்கியத்துவம் வாய்ந்த பகுதியாகும். \n\nசந்தேரி நகரம் 11-ஆம் நூற்றாண்டில் மத்திய இந்தியாவின் வணிக மையமாக விளங்கியது. \n\nமகாபாரத காவியத்தில் சேதி நாட்டு மன்னர் சிசுபாலனின் தலைநகராகச் சந்தேரி நகரத்தை குறிப்பிடுகிறது. தில்லி சுல்தானின் படைத்தலைவர் கியாசுதீன் பால்பன் 1251ல் சந்தேரி நகரத்தைக் கைப்பற்றினார். 1438ல் தில்லி சுல்தான் அலாவுதீன் கில்ஜி சந்தேரியை கைப்பற்றினார். 1520 மேவார் மன்னர் ராணா சங்கா சந்தேரியைக் கைப்பற்றி, தில்லி சுல்தானகத்தின் இராசபுத்திர அமைச்சர் மேதினிராஜிடம் ஒப்படைத்தார். சந்தேரிப் போரில் முகலாய மன்னர் பாபர், சந்தேரியைக் கைப்பற்றினார். \n\n1540ல் தில்லி ஆப்கானியச் சுல்தான் சேர் சா சூரி சந்தேரி நகரத்தைக் கைப்பற்றினார்.\nஅக்பர் ஆட்சிக் காலத்தில், மால்வா ஆளுநகரத்தின் தலைமையிடமாக சந்தேரி நகரம் விளங்கியது. அயினி அக்பரி எனும் அக்பரின் தன் வரலாறு நூலில், சந்தேரி நகரம் 14,000 கல் வீடுகளும். 384 வணிகச் சந்தைகளும், 380 சாவடிகளும், குதிரை லாயங்களும் மற்றும் 1,200 மசூதிகளும் இருந்ததாக குறிப்பிட்டுள்ளது. \n\n1586ல் சந்தேல இராசபுத்திரர்கள் சந்தேரி நகரத்தைக் கைப்பற்றினர். பிரித்தானியர்கள் 1811ல் சந்தேரி நகரத்தை குவாலிய இராச்சியத்துடன் இணைத்தனர். 1844ல் சந்தேரி நகரம் பிரித்தானிய இந்தியா ஆட்சியில் இணைக்கப்பட்டது. இந்திய விடுதலைக்குப் பின்னர், சந்தேரி நகரம், மத்தியப் பிரதேச மாநிலத்த்துடன் இணைக்கப்பட்டது. \n\nSection::::மக்கள்தொகை பரம்பல்.\n2011 இந்திய மக்கள்தொகை கணக்கெடுப்பின் படி, சந்தேரி நகரத்தின் மொத்த மக்கள்தொகை 28,313 ஆகும். அதில் ஆண்கள் 52% மற்றும் பெண்கள் 48% உள்ளனர். எழுத்தறிவு 62% ஆகும். ஆறு வயதிற்குட்பட்ட குழந்தைகள் 17% ஆகும். \n\n"}
{"id": "423185", "url": "https://ta.wikipedia.org/wiki?curid=423185", "title": "சூரூ", "text": "சூரூ\n\n\"சூரூ (Churu\"') (चूरु) இந்தியாவின் இராஜஸ்தான் மாநிலத்தின் தார் பாலைவனத்தில் அமைந்த சூரூ மாவட்டத்தின் நிர்வாகத் தலைமையிட நகரம் ஆகும். \n\nSection::::வரலாறு.\nஜாட் மக்களின் தலைவர் \"சுகாரு\" என்பவர் 1620ல் சூரூ நகரத்தை நிறுவினார். இந்திய விடுதலைக்கு முன்னர் இந்நகரம் பிகானேர் இராச்சியத்தில் 1947 வரை இருந்தது. இந்திய விடுதலைக்குப் பிறகு, பிகானேர் இராச்சியம், இந்தியாவுடன் இணைக்கப்பட்ட பிறகு, இந்நகரம் சூரூ மாவட்டத்தின் நிர்வாகத் தலைமையிடமானது.\n\nSection::::பொருளாதாரம்.\nதார் பாலைவனத்தில் அமைந்த சூரூ நகரத்தின் பொருளாதாரம் ஆடு, மாடு, ஒட்டகம் போன்ற கால்நடைகள் மேய்ச்சல் தொழிலில் உள்ளது. மேலும் ஆமணக்கு போன்ற எண்ணெய் வித்துகளும், சிறுதானியங்களும் பயிரிடப்படுகிறது. பளிங்குக் கல் பலகைகள் மற்றும் ஓடுகள் உற்பத்தியில் முன்னிலை வகிக்கிறது. \n\nSection::::புவியியல் மற்றும் தட்பவெப்பம்.\nசூரூ நகரம் தார் பாலைவனத்தில் உள்ளதால் பாலைவன மணற்புயலால் பாதிக்கப்படுகிறது. \nஇங்கு கோடைக்கால அதிகபட்ச வெப்ப நிலை 55 பாகை செல்சியாகவும், குளிர்கால குறைந்தபட்ச வெப்பநிலை 7.7 பாகை செல்சியாகவும் உள்ளது. \nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின் படி, சூரு நகரத்தின் மொத்த மக்கள்தொகை 1,19,856 ஆகும். அதில் ஆண்கள் 61,611 ஆகவும், பெண்கள் 58,245 ஆகவுள்ளனர். எழுத்தறிவு 74.23% ஆகவுள்ளது. பாலின விகிதம் ஆயிரம் ஆண்களுக்கு 945 பெண்கள் வீதம் உள்ளனர். மொத்த மக்கள்தொகையில், ஆறு வயதிற்குட்பட்ட குழந்தைகள் 16,712 ஆக உள்ளனர்.இந்நகரத்தில் இந்துக்கள் 56.24%, இசுலாமியர்கள் 43.33% மற்ற சமயத்தினர் 0.43% உள்ளனர். \n\nSection::::போக்குவரத்து.\nபுதுதில்லி - பிகானேர் செல்லும் இருப்புப் பாதையில் சூரூ தொடருந்து நிலையம் உள்ளது. தேசிய நெடுஞ்சாலை எண் 65, சூரூ நகரத்தை நாட்டின் முக்கிய நகரங்களுடன் இணைக்கிறது. \n\n\n\nSection::::வெளி இணைப்புகள்.\n \n"}
{"id": "423186", "url": "https://ta.wikipedia.org/wiki?curid=423186", "title": "நீலகிரி புகைப்படச் சுருள் தொழிற்சாலை", "text": "நீலகிரி புகைப்படச் சுருள் தொழிற்சாலை\n\nநீலகிரி புகைப்படச் சுருள் தொழிற்சாலை இந்துஸ்தான் போட்டோ ஃபிலிம்ஸ் என்றும் அழைக்கப்படுகின்றது. நீலகிரி மாவட்டத்திலுள்ள ஒரே பொதுத் துறை நிறுவனமாகவும், தெற்காசியாவில் அமைக்கப்பட்ட ஒரே ஃபிலிம் தொழிற்சாலையுமாகும். 24 ஏப்ரல் 2018 ல் இதனை மூடுவதாக மத்திய அரசு அறிவித்தது. .\n"}
{"id": "423188", "url": "https://ta.wikipedia.org/wiki?curid=423188", "title": "தோல்பூர்", "text": "தோல்பூர்\n\nதோல்பூர் (Dholpur), இந்தியாவின் இராஜஸ்தான் மாநிலத்தின் கிழக்கில் உள்ள தோல்பூர் மாவட்டத்தின் நிர்வாகத் தலைமையிட நகரமும், நகராட்சியும் ஆகும். இந்நகரம் சம்பல் ஆற்றின் கரையில் உள்ளது. இந்நகரம், இந்திய விடுதலைக்கு முன்னர் இந்நகரம் தோல்பூர் சமஸ்தானத்தின் தலைநகரான இருந்தது. \n\nSection::::புவியியல்.\nவடக்கில் 26° 42' 0\" , கிழக்கில் 77° 54' 0\" பாகையில் தோல்பூர் நகரம் உள்ளது.\n\nSection::::வரலாறு.\nகிபி எட்டாம் நூற்றாண்டு முதல் பத்தாம் நூற்றாண்டு வரை சௌகான் இராசபுத்திர குலத்தினர் இந்நகரத்தை ஆண்டனர். கிபி 1050-இல் தோமர் குல மன்னர் தோலன் தேவின் வழித்தோன்றலான மன்னர் தவால் தேவ், தோல்பூர் நகரத்தை நிறுவினார். பின்னர் தோமர்கள் தோல்பூர் நகரத்தை கரௌலியின் யாதவகுல மன்னர்களிடம் இழந்தனர். கரௌலி யாதவ குல மன்னர் தரம்பால், கிபி 1120-இல் தோல்பூர் நகரத்தைச் சுற்றி கோட்டை கட்டினார். கிபி 1194-இல் கோரி முகமதுவிடம் இந்நகரம் சென்றது. பின்னர் இந்நகரம் தில்லி சுல்தானகம் மற்றும் முகலாயப் பேரரசின் ஆட்சிப் பகுதியில் இணைந்தது. \n\nஅவுரங்கசீப்பின் மறைவிற்குப் பின், தோல்பூர் நகரத்தை இராஜா கல்யாண் சிங் குஜ்ஜர் கைப்பற்றி 1761 முடிய ஆண்டார். பின்னர் பரத்பூர் இராச்சிய ஜாட் மன்னர் சூரஜ்மால் தோல்பூர் நகரத்தை கைப்பற்றி 1947 முடிய ஆண்டார்.\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின் படி, தோல்பூர் நகரத்தின் மொத்த மக்கள்தொகை 1,33,229 ஆகும். பாலின விகிதம் ஆயிரம் ஆண்களுக்கு 862 பெண்கள் வீதம் உள்ளனர். மொத்த மக்கள்தொகையில் ஆறுவயதிற்குட்ட குழந்தைகள் 17,510 ஆக உள்ளனர். சராசரி எழுத்தறிவு 75.56% ஆகவுள்ளது. இந்நகரத்தில் இந்துக்கள் 105,771 (79.48 %), இசுலாமியர் 25,431 (19.11 %), பிறசமயத்தினர் 1.41% ஆகவுள்ளனர்.\nSection::::தட்பவெப்பம்.\nதோல்பூர் நகரத்தின் அதிகபட்ச கோடைக்கால வெப்பம் 40°C மேலாகவும்; குளிர்கால குறைந்தபட்ச வெப்பம் பூஜ்ஜியம் பாகைக்கும் கீழாகவும் உள்ளது.\n\n \n"}
{"id": "423190", "url": "https://ta.wikipedia.org/wiki?curid=423190", "title": "ஹன்லின்", "text": "ஹன்லின்\n\nஹன்லின் என்பது மியான்மர் நாட்டில், சாகைங் பிரதேசத்தில் ஸ்வெபூ நகரத்திற்கு அருகில் உள்ள ஒரு கிராமம் ஆகும்.பியூ நகரக் குழும காலத்தில் (கி.பி இரண்டாம் நூற்றாண்டு) இக்கிராமம் சிறந்து விளங்கியதாக கருதப்படுகிறது. தற்போது இக்கிராமம் அதில் உள்ள வெந்நீர் ஊற்றுகளுக்காகவும், தொல்லியல் இடங்களுக்காகவும் அறியப்படுகிறது. ஹலின், பிக்தனோ, ஸ்ரீ சேத்ரா ஆகிய நகரங்கள் பியூ ராஜாங்கத்தி வறண்ட ஐராவதி ஆற்றுப்படுகையில் இருந்த பாசன பகுதிகளில் எழுப்பப்பட்ட பண்டைய நகரங்களாகும்.\nஇவை இதன் பாரம்பரியத்திற்காக யுனெஸ்கோவால் மே 2014 அன்று வெளியிடப்பட்ட தென்கிழக்கு ஆசியாவின் உலக பாரம்பரிய சின்னங்கள் பட்டியலில் இடம்பெற்றது. இதன் காலம் கி.மு 200 இல் இருந்து கி.பி 900 வரை ஆகும். ஆயிரம் ஆண்டுகளுக்கு முற்பட்டவை. \n\nSection::::புவியியல்.\nஹன்லினில் உள்ள தொல்பொருள் நினைவுச்சின்னங்கள், சாகைங் பிரதேசத்தில் ஸ்வெபூ மாவட்டத்தில் உள்ள வாட்லெட் இல் உள்ள கிராமத்தின் மேலே அமந்துள்ளது. are located above the village in the Watlet Township, Shwebo District, Sagaing Division. It has a population of about 6,400 (2014). 2014 ஆம் ஆண்டு கணக்கெடுப்பின்படி இப்பகுதியின் மக்கள் தொகை 6,400.\n\nSection::::வரலாறு.\nஹன்லினின் வரலாறு கி.மு 200 இல் இருந்து கி.பி 900 வரை பினாகா, ஸ்ரீ சேத்ரா, மங்காமோ, ஹிலன்கி ஆகிய பகுதிகளில் வாழ்ந்த பியூ மக்களின் வரலாற்றுடன் தொடர்புடையதாகும். இம்மக்கள் திபெத்திய-பர்மிய மொழி பேசினார்கள். இவர்கள் சீனாவுடனும், இந்தியாவுடனும் வர்த்தகத் தொடர்பு வைத்திருந்தார்கள். பியூவின் ராஜாங்கம் பதினெட்டு ராஜாங்கங்கமா விரிவடைந்தது. பெரும்பாலும் இப்பகுதிகள் மியான்மரின் தென்பகுதிகளில் அமைந்துள்ளன. அவர்கள் பழக்கவழக்கங்கள், ஆடை அலங்காரங்கள், கலாச்சாரம், கலை ஆகியவற்றில் மேம்பட்டவர்களாக இருந்தார்கள். இவர்கள் சர்வாஸ்திவாத பௌத்தப் பள்ளியில் பௌத்தர்களாக இருந்தார்கள். இந்தக் கட்டிடகலைகள் 11 முதல் 14 ஆம் நூற்றாண்டைச் சார்ந்தது என்பதற்கான ஆதாரங்கள் பாகன் பகுதியில் கிடைக்கப்பெறுகின்றன. ஆரம்பகாலத்தில் இதன் தலைநகரமாக ஐராவதி ஆற்றுப்படுகையின் வடக்கு மூலையில் இருந்த ஸ்ரீ சேத்ரா இருந்தது. ஏழாம் நூற்றாண்டில் தலைநகரை ஹிலன்கி பகுதிக்கு பியூ மக்கள் மாற்றினார்கள். இது ஒரு வறன்ட பகுதியாகும். வெளிநாடுகளுடன் வனிக தொடர்பு வைத்துக்கொள்வதர்காக ஸ்ரீ சேத்ராவிலும் நிர்வாகம் நடைபெற்றது. இவர்களின் தென்பகுதி அண்டை நிலத்தவர்கள் திரிவேத புத்த மதத்தை பின்பற்றும் மான் இன மக்கள். \n\nதொல்பொருள் ஆராச்சியின் அடிப்படையில் வெண்கல காலத்தில் இருந்து ஹன்லின் மக்கள் வழ்விடமாக கருதப்படுகிறது. ஹன்லின் நகரம் கிமு 1 அல்லது 2 ஆம் ஆண்டில் பியு மக்களால் உருவக்கப்பட்டது.\n\nSection::::யுனஸ்கோ அங்கிகாரம்.\n1996 ஆம் ஆண்டு அக்டோபர் மாதம் ஹன்லின், பெய்க்தனோ, ஸ்ரீ சேத்ரா ஆகிய இடங்கள் யுனெஸ்கோவின் உலக பாரம்பரிய சின்னங்களின் பட்டியலில் இடம்பெற வேண்டும் என கோரிக்கை வைக்கப்பட்டது. அதனை யுனெஸ்கோ 2014 ஆம் ஆண்டு மே மாதம் கத்தாரின் தோகாவில் நடைபெற்ற உலக பாரம்பரிய குழுவின் 38 ஆவது மாநாட்டில் அங்கிகரித்தது. யுனெஸ்கோவின் அறிக்கைபடி பியூ ராஜ்ஜியம் கிமு 200 முதல் கிபி 900 வரை சுமார் ஆயிரம் ஆண்டுகள் செழிப்பாக இருந்ததாகக் கருதப்படுகிறது. இந்த மூன்று இடங்களும் சேர்த்து 5,809 ஹெக்டேர் நிலப்பரப்பை ஆக்ரமித்துள்ளது.\n"}
{"id": "423191", "url": "https://ta.wikipedia.org/wiki?curid=423191", "title": "பி. என். சுந்தரம்", "text": "பி. என். சுந்தரம்\n\nபி. என். சுந்தரம் (\"P. N. Sundaram\", 18 மார்ச் 1934 - 22 மார்ச் 2010) 250 திரைப்படங்களுக்கு மேல் பணிபுரிந்த ஒரு இந்திய ஒளிப்பதிவாளர் ஆவார். இவர் தமிழ், ஆங்கிலம், தெலுங்கு, கன்னடம், மலையாளம், இந்தி ஆகிய மொழி திரைப்படங்களில் பணிபுரிந்துள்ளார். ஒரு நடுத்தர வர்க்க குடும்பத்தை சேர்ந்த அவர் இளம் வயதில் மிகவும் வறுமையில் வாடினார். தன் முதல் வேலையை கேமரா உதவியாளராக தொடங்கினார். FEFSI மற்றும் SICA ஆகிய அமைப்புகள் தோன்றுவதற்கு முக்கிய காரணமாக இருந்தவர். உயர்ந்த மனிதன் என்னும் திரைப்படத்திற்காக தமிழ்நாடு அரசின் சிறந்த ஒளிப்பதிவாளர் விருதை 1968-ஆம் ஆண்டு பெற்றார்.\n\n\nSection::::திரைப்படங்கள்.\nமேலும் எம்,ஜி.ஆர், சிவாஜி கணேசன், கமலஹாசன், ஶ்ரீதேவி உட்பட பல முன்னனி நடிகர்களுடன் பணி புருந்துள்ளார்.\n"}
{"id": "423200", "url": "https://ta.wikipedia.org/wiki?curid=423200", "title": "ஜலோர் மாவட்டம்", "text": "ஜலோர் மாவட்டம்\n\nஜலோர் மாவட்டம் (Jalore District) இந்தியாவின் இராஜஸ்தான் மாநிலத்தின் தென்மேற்கில் உள்ளது. இம்மாவட்ட நிர்வாகத் தலைமையிட நகரம் ஜலோர் ஆகும். இம்மாவட்டம் 10,640 சதுர கிலோ மீட்டர் பரப்பளவு கொண்டது. இம்மாவட்டத்தின் மக்கள்தொகை 1,828,730 ஆகும். \n\nSection::::மாவட்ட எல்லைகள்.\nஜலோர் மாவட்டத்தின் வடமேற்கில் பார்மேர் மாவட்டம், வடகிழக்கில் பாலி மாவட்டம், தென்கிழக்கில் சிரோஹி மாவட்டம், தென்மேற்கில் குஜராத் மாநிலத்தின் பனஸ்கந்தா மாவட்டம் எல்லையாகக் கொண்டது.\n\nSection::::புவியியல்.\nஇம்மாவட்டத்தில் பாயும் முக்கிய ஆறான லூனி ஆற்றில் மழைக்காலங்களில் மட்டும் நீர் பாயும்.\n\nSection::::மாவட்ட நிர்வாகம்.\nஜலோர் மாவட்டத்தை, வருவாய் நிர்வாக வசதிக்காக ஒன்பது வருவாய் வட்டங்களாகப் பிரித்துள்ளனர். அவைகள்; அகோர், ஜலோர், பின்மால், ரனிவாரா, சயாலா, பகோடா, ஜஸ்வந்த்புரா, சிதால்வானா மற்றும் சஞ்சோர் ஆகும்.\nமேலும் ஊரக வளர்ச்சிக்காக, இம்மாவட்டம் ஏழு ஊராட்சி ஒன்றியங்களைக் கொண்டது.\n\nஇம்மாவட்டத்தின் 264 கிராம ஊராட்சிகளில் 1111 கிராமங்களும், 767 வருவாய் கிராமங்களும் உள்ளது. இம்மாவட்டத்தில் ஜலோர், பின்மால் மற்றும் சஞ்சோர் என மூன்று நகராட்சிகள் கொண்டது. \n\nSection::::பொருளாதாரம்.\nஜலோர் மாவட்டத்தின் முக்கியப் பொருளாதரம் வேளாண்மை மற்றும் கால்நடைகளைப் பராமரித்தலே ஆகும். இம்மாவட்டத்தின் நிலத்தடி சுரங்கங்களில் ஜிப்சம், சுண்ணாம்ப்புக்கல், பளிங்குக் கல் கனிசமாகக் கிடைக்கிறது.\n\nSection::::போக்குவரத்து.\nபதிந்தா - கண்ட்லா துறைமுகத்தை இணைக்கும் தேசிய நெடுஞ்சாலை எண் 15, ஜலோர் மாவட்டம் வழியாகச் செல்கிறது.\n\nஇரண்டு நடைமேடைகள் கொண்ட ஜலோர் தொடருந்து நிலையம், அகமதாபாத், பெங்களூர், பிகானேர், ஜோத்பூர், காந்திதாம் மற்றும் பார்மர் நகரங்களுடன் இணைக்கிறது.\n\nSection::::மக்கள்தொகையியல்.\n10,640 சதுர கிலோ மீட்டர் பரப்பளவு கொண்ட ஜலோர் மாவட்டத்தின் 2011-ஆம் ஆண்டின் மக்கள்தொகை கணக்கெப்பின் படி, மொத்த மக்கள்தொகை 1,828,730 ஆகும். அதில் ஆண்கள் 936,634 ஆகவும்; பெண்கள் 892,096ஆகவும் உள்ளனர். பாலின விகிதம் ஆயிரம் ஆண்களுக்கு, 952 பெண்கள் வீதம் உள்ளனர். பத்தாண்டுகளில் மக்கள்தொகை வளர்ச்சி விகிதம் ( 2001 - 2011) 26.21% ஆக உயர்ந்துள்ளது. மக்கள்தொகை அடர்த்தி ஒரு சதுர கிலோ மீட்டர் பரப்பில் 172 நபர்கள் வீதம் வாழ்கின்றனர். சராசரி எழுத்தறிவு 54.86% ஆகவுள்ளது. ஆறு வயதிற்குட்பட்ட குழைந்தைகள் 316,455 ஆகவுள்ளனர். \n\nஜலோர் மாவட்ட மக்கள்தொகையில் இந்துக்கள் 17,32,852 (94.76%);; இசுலாமியர்கள் 78,990 (4.32 %) ஆகவும் உள்ளனர். பிற சமயத்தவர்கள் 0.92% ஆகவுள்ளனர்.\nSection::::தட்பவெப்பம்.\nஜலோர் மாவட்டத்தின், கோடைக்கால அதிகபட்ச வெப்பம் 50 பாகை செல்சியமும்; குளிர்கால குறைந்தபட்ச வெப்பம் 4 பாகை செல்சியசாகவும் உள்ளது. ஆண்டு சராசரி மழைப்பொழிவு 412மிமீ ஆகும்.\n\n"}
{"id": "423203", "url": "https://ta.wikipedia.org/wiki?curid=423203", "title": "ஒலிபீன் மாற்றும் தொழில்நுட்பம்", "text": "ஒலிபீன் மாற்றும் தொழில்நுட்பம்\n\nஒலிபீன் மாற்றும் தொழில்நுட்பம் (\"Olefin Conversion Technology\") என்பது புரோப்பலீனை எத்திலீன் மற்றும் 2-பியூட்டீனாகவும், எத்திலீன் மற்றும் 2-பியூட்டீனை புரோப்பைலீனாகவும் மாற்றும் ஒரு தொழிற்துறை செயல்முறை ஆகும். பிலிப்சு மூவொலிபீன் செயல்முறை என்ற பெயராலும் இச்செயல்முறை அழைக்கப்படுகிறது . எத்திலீனிலிருந்து புரோப்பைலீன் தயாரிக்கும் செயல்முறை என்ற பெயராலும் இதை அழைக்கிறார்கள். ஒலிபீன் மாற்றும் தொழில்நுட்பச் செயல்முறையில் எத்திலீன் இருபடியாக்கம் செய்யப்பட்டு 1-பியூட்டீன் ஆக மாற்றப்படுகிறது. பின்னர் இது மாற்றியமாக்கலுக்கு உட்பட்டு 2-பியூட்டீன்களாக மாற்றப்படுகிறது. 2 பியூட்டீன் எத்திலீனுடன் இடம்பெயரல் வினைக்கு உட்படுகிறது.\n\nஇரேனியம் மற்றும் மாலிப்டினத்தைக் கொண்டிருக்கும் பல்லின வினையூக்கிகள் இவ்வினையில் பயன்படுத்தப்படுகின்றன. இப்பொழுதெல்லாம் தலைகீழ் வினைகள் மட்டுமே அதாவது எத்திலீன் மற்றும் 2-பியூட்டீனை புரோப்பைலீனாக மாற்றும் வினைகள் மற்றுமே செயல்படுத்தப்படுகின்றன:\n\nபிலிப்சு பெட்ரோலியம் நிறுவனத்தில் ஆல்கீன்கள் மறுபகிர்வு அல்லது ஒலிபீன் இடம்பெயர்தல் செயல்முறையின் போது இத்தொழில் நுட்பம் கண்டறியப்பட்டது. மாலிப்டினம் எக்சாகார்பனைல், தங்குதன் எக்சாகார்பனைல், அலுமினாவுடன் கூட்டாக மாலிப்டினம் ஆக்சைடு போன்றவை அசலாக விவரிக்கப்பட்ட செயல்முறையில் வினையூக்கிகளாகப் பயன்படுத்தப்பட்டன.\n"}
{"id": "423204", "url": "https://ta.wikipedia.org/wiki?curid=423204", "title": "கசுலு லெட்சிநரசு செட்டி", "text": "கசுலு லெட்சிநரசு செட்டி\n\nகசுலு லெட்சிநரசு செட்டி (Gazulu Lakshminarasu Chetty) (1806–1868) பிரித்தானிய இந்தியாவின் வணிகரும், சமூக, அரசியல் ஆர்வலரான இவர் மெட்ராஸ் மக்கள் சங்கம் எனும் அமைப்பை நிறுவி கிரசண்ட் எனும் செய்தி நாளிதழை முதலில் வெளியிட்டவர். சென்னை மாகாணத்தைத் தாண்டியும் அவர் புகழ் பரவியவதிற்கு, வணிகத்தைவிட முக்கியமான காரணங்கள் சமூகப் பணிகளும் அரசியல் செயல்பாடுகளும்தான்.\n\nSection::::இளமை வாழ்க்கை.\nசென்னை பெரியமேட்டில், இண்டிகோ சாயத்தொழில் மற்றும் ஜவுளித் துறை வணிகரான சிந்துலு செட்டியாருக்கு 1806ல் கசுலு லெட்சுமிநரசு பிறந்தார். துவக்க பள்ளிப் படிப்பை மட்டும் முடித்த கசுலு லெட்சுமிநரசு செட்டியார் தனது தந்தை செய்து கொண்டிருந்த வணிகத்தில் ஈடுபட்ட்டார். அத்துடன் பிரித்தானியர்களின் அரசியல் மற்றும் சமூகப் பிரச்சனைகளையும் விவாதித்தார்.\n\nஇண்டிகோ சாயத்தொழில் மற்றும் ஜவுளித்துறையில் பெரும் வணிகரான சித்துலு செட்டியாருக்கு 1806ல் கசுலு லெட்சுமிநரசு செட்டி, சென்னையில் பிறந்தார். ஆரம்பப் பள்ளிப் படிப்பை முடித்த லெட்சுமிநரசு செட்டி, இளமையிலே குடும்ப வணிகத்தை மேற்கொண்டார். அரசியல், சமூக முன்னேற்றத்திற்கு அறக்கொடைகள் வழங்கினார். \n1852ல் ’’மெட்ராஸ் நேட்டிவ் அசோசியேஷன்’’ என்ற அமைப்பை நிறுவினார். சில ஆண்டுகள் கழித்து ஒரு பத்திரிக்க்கையை வாங்கி அதற்கு ``த கிரசென்ட்`` எனப்பெயரிட்டார்.\n\n1854-ம் ஆண்டிலிருந்து வாரம் இருமுறை இதழாக அது வெளிவர ஆரம்பித்தது. கிறித்தவ மிஷனரிகளின் ‘தி ரெக்கார்டு’ என்ற பத்திரிகைக்கு எதிர்க் குரலாக ‘தி கிரசென்ட்’ பத்திரிகை வெளிவந்தது. கிறித்துவ மிஷனரிகள் குறித்து ``மெட்ராஸ் நேட்டிவ் அசோசியேசன்`` எனும் தமிழ் இதழ் துவக்கினார்.\n\nஅரசுப் பள்ளிகளில் பைபிளை அறிமுகப் படுத்துவதைத் தடுப்பதில் அவரும் வழக்கறிஞர் ஜான் புருஸ் நார்ட்டனும் வெற்றி கண்டனர்.\n\nபுலனாய்வு இதழியலில் ‘தி கிரசென்ட்’ ஒரு முன்னோடி. இந்த இதழின் மூலம் பிரிட்டிஷ் நாடாளுமன்ற எதிர்க் கட்சியைச் சேர்ந்த டேன்பி சேமோரை லட்சுமிநரசு இந்தியாவுக்கு வரச் செய்தார். உள்ளூர் விவசாயிகளை நிலபிரபுக்கள் எவ்வளவு மோசமாக நடத்துகிறார்கள் என்பதை டேன்பி சேமோர் கண்டார். சேமோரை அழைத்துக் கொண்டுபோய் எல்லா அவலங்களையும் லட்சுமிநரசு காண்பித்தபோது நிலபிரபுக்களின் அட்டூழியங்களைக் கண்டு சேமோர் அதிர்ந்துபோனார். இதுகுறித்து பிரிட்டிஷ் நாடாளுமன்றக் கீழவையில் கடுமையான கேள்விகளை சேமோர் எழுப்பினார். அதன் விளைவாக ‘விவசாயிகள் சித்ரவதை குறித்த கமிஷன்’ 1854-ல் அமைக்கப்பட்டது. நிலைமையை மேம்படுத்த அந்த கமிஷனின் அறிக்கைகள் அதிகம் உதவவில்லை என்றாலும் தொழிலாளர்களின் நாயகனாய் லட்சுமிநரசு தன்னை நிலைநிறுத்திக்கொள்ள முடிந்தது.\n‘தி கிரசென்ட்’ இதழ் வெளியிட்ட புலனாய்வு கட்டுரைகள், செய்திகளின் பின்னணியில் அரசாங்கத்துக்குள் ஒரு கையாள் இருப்பதை ஆளுநர் கண்டறிந்தார். அந்தக் கையாள் மூலமாக ‘தி கிரசென்ட்’ இதழுக்கு ரகசியத் தகவல்கள் கசிவது தெரிந்ததும் அரசும் பிரிட்டிஷ்காரர்களும் அந்த இதழுக்கு விளம்பரம் தருவதை நிறுத்திக்கொண்டார்கள். அந்த இதழை மூட வேண்டியதாக ஆயிற்று. உடனடியாக லட்சுமிநரசு ‘தி ரைஸிங் சன்’ என்ற இதழை ஆரம்பித்தார். அதன் மூலமாக எண்ணற்ற செயல்பாடுகளை மேற்கொண்டார்.\n\n1863-ல் சென்னை மாகாணத்தின் சட்டமன்ற உறுப்பினராக லெட்சுமிநரசு நியமிக்கப்பட்டார். இந்தச் சிறப்பைப் பெற்ற இரண்டாவது இந்தியர்அவர். \n\nSection::::மெட்ராஸ் மக்கள் சங்கம்.\nபிரித்தானியக் கிழக்கிந்திய நிறுவன அரசின் நியாமற்ற செயல்களை எதிர்த்து குரல் கொடுக்க, கசுலு லெட்சுமிநரசு செட்டி, 1849ல் மெட்ராஸ் மக்கள் சங்கத்தை (Madras Native Association) நிறுவினார். https://www.gktoday.in/question/the-madras-native-association-the-first-political\n\n1852ல் இந்தியர்களின் குறைகளையும், பிரித்தானிய கிழக்கிந்திய அதிகாரிகளின் நியாமற்ற நடவடிக்கைகளையும் விவரமாகத் தொகுத்து பிரித்தானிய நாடாளுமன்றத்திற்கு கடிதம் வாயிலாக அனுப்பினார். இக்கடிதத்தின் உள்ளடக்கங்கள் 25 பிப்ரவரி 1853 அன்று பிரபுக்கள் சபையில் விவாதிக்கப்பட்டது.\n\nSection::::பெற்ற சிறப்புகள்.\n1861ல் லெட்சுநரசு செட்டி, ஆங்கிலேயர் வழங்கும் விருது போட்டியாக இந்தியாவில் இந்தியர்களுக்கு வழங்குவதற்காக Order of the Star of India எனும் விருதை நிறுவினார். 1863ல் செட்டியார் சென்னை மாகாணச் சட்டமன்ற உறுப்பினராக நியமிக்கப்பட்டார்.\n\nSection::::இறப்பு.\nதனது அனைத்துச் செல்வங்களையும் சமூக, அரசியல் முன்னேற்ற நடவடிக்கைகளில் இழந்த லெட்சுமிநரசு செட்டி 1868ல் வறுமையில் இறந்தார்.\n\n"}
{"id": "423206", "url": "https://ta.wikipedia.org/wiki?curid=423206", "title": "ரீடிங் பிரபு", "text": "ரீடிங் பிரபு\n\nரீடிங் பிரபு (10 அக்டோபர் 1860 – 30 டிசம்பர் 1935) யூதரான ரீடிங் பிரபு, பிரித்தானிய இந்தியாவின் வைஸ்ராயாக 1921 முதல் 1926 முடிய பணியாற்றியவர். மேலும் இவர் லண்டனில் அரசு வழக்கறிஞராகவும், நீதியரசராகவும், லிபரல் கட்சி சார்பாக பிரித்தானிய நாடாளுமன்ற உறுப்பினராகவும், ஐக்கிய இராச்சியத்தின் வெளியுறவுத் துறை அமைச்சராகவும் பணியாற்றியவர். \n\n \n"}
{"id": "423212", "url": "https://ta.wikipedia.org/wiki?curid=423212", "title": "தோரணக் கோட்டை", "text": "தோரணக் கோட்டை\n\nதோரணக் கோட்டை (Torna Fort) இந்தியாவின் மகாராட்டிரா மாநிலத்தின், புனே மாவட்டத்தில், மேற்குத் தொடர்ச்சி மலைத்தொடரில் அமைந்துள்ளது.\n\nசத்திரபதி சிவாஜி தனது 16வது வயதில், 1643-ஆம் ஆண்டில் முதலாவதாக கைப்பற்றிய கோட்டையே, சிறு அளவில் மராத்தியப் பேரரசு நிறுவ காரணமாக அமைந்தது. கடல் மட்டத்திலிருந்து 1403 மீட்டர் உயரத்தில் மேற்கு தொடர்ச்சி மலைத்தொடரில் அமைந்த இக்கோட்டை, புனே மாவட்டத்தில் உள்ள கோட்டைகளில் உயர்ந்த கோட்டையாகும்.\n\nSection::::வரலாறு.\nபதினெட்டாம் நூற்றாண்டில் சத்திரபதி சிவாஜியின் மகன் சம்பாஜியின் மறைவிற்குப் பின்னர் இக்கோட்டையை, முகலாயப் பேரரசர் அவுரங்கசீப் கைப்பற்றினார். 1776ல் ஏற்பட்ட புரந்தர் உடன்படிக்கையின் படி, இக்கோட்டையை மராத்திய கூட்டமைப்பினர் தோரணக் கோட்டையை மறுசீரமைத்துக் கட்டினர்.\n\nSection::::அமைவிடம்.\nதோரணக் கோட்டை புனே நகரத்திலிருந்து தென்கிழக்கே 50 கிலோ மீட்டர் தொலைவில் உள்ள வேல்கே தாலுக்காவின், மேற்கு தொடர்ச்சி மலையில் அமைந்துள்ளது. புனே – சாத்தாரா செல்லும் வழியில் அமைந்த நரசப்பூர் என்ற ஊரின் வலது பக்க சாலை வழியாக இக்கோட்டையின் அடிப்பகுதியை அடையலாம்.\n\nSection::::சுற்றுலா.\nதென்மேற்கு பருவ காலமான செப்டம்பர் - டிசம்பர் மாதங்களில் இக்கோட்டையைக் காண சுற்றுலாப் பயணிகள் அதிகம் வருவர். தோரணா கோட்டையிலிருந்து புணேவில் உள்ள புரந்தர் கோட்டை, ராய்கட் கோட்டை, சிங்ககாட் கோட்டைகளை கண்டு களிக்கலாம்.\n\n"}
{"id": "423215", "url": "https://ta.wikipedia.org/wiki?curid=423215", "title": "இப்திகார் அகமது", "text": "இப்திகார் அகமது\n\nஇப்திகார் அகமது (Iftikhar Ahmed (பிறப்பு: செப்டமபர், 3 1990) ஒரு பாக்கித்தானியத் துடுப்பாட்டக்காரர். இவர் தேர்வுத் துடுப்பாட்டப் போட்டி, பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n\nSection::::உள்ளூர்ப் போட்டிகள்.\n2017-18 ஆம் ஆண்டிற்கான \"குவைத்-இ-அசாம்\" கோப்பைக்கான தொடரில் இவர் \"சூயி வடக்கு எரிவாயு துடுப்பாட்ட அணிக்காக\" விளையாடினார். அந்தத் தொடரில் 11 போட்டிகளில் விளையாடி 735 ஓட்டங்கள் எடுத்தார். இதன் மூலம் அதிக ஓட்டங்கள் எடுத்த வீரர்கள் வரிசையில் முதலிடம் பெற்றார்.\n\n2016-17 ஆம் ஆண்டுகளுக்கான மாகாண ஒருநாள் கோப்பைத் தொடரில் சனவரி 27 அன்று நடைபெற்ற போட்டியில் இறுதிவரை ஆட்டமிழக்காமல் 131* ஓட்டங்கள் எடுத்தார். பின் பந்துவீச்சில் 12 ஓட்டங்கள் விட்டுக் கொடுத்து 3 இலக்குகளைக் கைப்பற்றினார். அந்தப் போட்டியில் கவுகர் அலியுடன் இணைந்து ஆட்டநாயகன் விருதினைப் பெற்றார். பின் அதே ஆண்டில் நடைபெற்ற பாக்கித்தான் கோப்பைத் தொடரில் இவர் \"கைபர் பக்துவ்வா அணிக்காக\" இவர் விளையாடினார். இந்தத் தொடரின் நான்கு போட்டிகளில் 244 ஓட்டங்கள் எடுத்தார். இதன்மூலம் அதிக ஓட்டங்கள் எடுத்த வீரர்களின் வரிசையில் முதலிடம் பெற்றார்.\n\n2018 ஆம் ஆண்டிற்கான பாக்கித்தான் கோப்பைக்கான தொடரில் இவர் சிந்து மாகாண அணி சார்பாக விளையாடினார். இந்தத் தொடரில் பலூசிஸ்தான் (பாகிஸ்தான்) அணிக்கு எதிரான போட்டியில் 116 ஓட்டங்கள் எடுத்தார். மேலும் அந்தப் போட்டியின் ஆட்டநாயகன் விருதினைப் பெற்றார். மேலும் சிந்து மாகாண அணி 12 ஓட்டங்களில் வெற்றி பெற்றது. இந்தத் தொடரின் நான்கு போட்டிகளில் 230 ஓட்டங்கள் எடுத்தார்.\n\nSection::::சர்வதேசப் போட்டிகள்.\n2015 ஆம் ஆண்டில் இங்கிலாந்து துடுப்பாட்ட அணிக்கு எதிரான இரண்டு நாள் கொண்ட பயிற்சித் துடுப்பாட்டத்தில் பாக்கித்தான் அ அணி சார்பாக இவர் விளையாடினார். அந்தப் போட்டியில் அதிக ஓட்டங்கள் எடுத்த பாக்கித்தான் அணி வீரர்கள் வரிசையில் முதலிடம் பிடித்தார்.\n\n2016 ஆம் ஆண்டில் பாக்கித்தான் அணி இங்கிலாந்தில் சுற்றுப்பயணம் செய்து விளையாடியது. ஆகஸ்டு 11, இல் இலண்டனில் நடைபெற்ற இங்கிலாந்துத் துடுப்பாட்ட அணிக்கு எதிரான நான்காவது தேர்வுத் துடுப்பாட்டப் போட்டியில் தனது முதல் போட்டியில் விளையாடினார். அந்தப் போட்டியின் முதல் ஆட்டப் பகுதியில் இரண்டு ஓவர்கள் வீசி 12 ஓட்டங்களை விட்டுக் கொடுத்தார். பின் மட்டையாட்டத்தில் 4 பந்துகளில் 4 ஓட்டங்கள் எடுத்து கிறிஸ் வோக்ஸ் பந்துவீச்சில் ஆட்டமிழந்தார். பின் இரண்டாவது ஆட்டப் பகுதியில் 2 ஓவர்கள் வீசி 1 ஓட்டங்களை விட்டுக் கொடுத்து ஓர் இலக்கினைக் கைப்பற்றினார். இதில் ஒரு ஓவரை மெய்டனாக வீசினார். பாக்கித்தான் அணி 10 இலக்குகளால் வெற்றி பெற்றது.\n\n2015 ஆம் ஆண்டில் இங்கிலாந்து மற்றும் பாக்கித்தானியத் துடுப்பாட்ட அணிகள் ஐக்கிய அரபு அமீரகத்தில் சுற்றுப் பயணம் செய்தது. நவமபர் 13 இல் அபுதாபியில் நடைபெற்ற இரண்டாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இநதப் போட்டியின் பந்துவீச்சில் 6 ஓவர்கள் வீசி 31 ஓட்டங்களை விட்டுக் கொடுத்து ஓர் இலக்கினைக் கைப்பற்றினார். பின் மட்டையாட்டத்தில் 21 பந்துகளில் ஐந்து ஓட்டங்கள் எடுத்து ஆட்டமிழந்தார். இநதப் போட்டியில் இங்கிலாந்து அணி 95 ஓட்டங்கள் வித்தியாசத்தில் வெற்றி பெற்றது.\n"}
{"id": "423221", "url": "https://ta.wikipedia.org/wiki?curid=423221", "title": "ஆசிப் அலி (துடுப்பாட்டக்காரர்)", "text": "ஆசிப் அலி (துடுப்பாட்டக்காரர்)\n\nஆசிப் அலி (Asif Ali (பிறப்பு: அக்டோபர் 1, 1991) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக, பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். வலதுகை மட்டையாளரான இவர் வலதுகை மித வேகப் பந்து வீச்சாளர் ஆவார். இவர் \"பைசாலாபாத்\" அணிக்காக முதல் தரத் துடுப்பாட்டப் போட்டிகளில் விளையாடி வருகிறார். மேலும் பாக்கித்தான் சூப்பர் லீக் தொடர்களில் \"இஸ்லாமாபாத் யுனைட்டட்\" அணிக்காக விளையாடி வருகிறார்.ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது. \"போகரா ரைனோஸ், ஃபைசாலாபாத், பஞ்சாப் (பாக்கிஸ்தான்) துடுப்பாட்ட அணி ,எட்மண்ட் ராயல்ஸ் அணி ,கேப் டவுன் பிளிட்ஸ் அணி ஆகிய அணிகளுக்காக உள்ளூர்ப் போட்டிகளில் விளையாடி வருகிறார்.\"\n\nSection::::உள்ளூர்ப் போட்டிகள்.\n2017-18 ஆம் ஆண்டிற்கான \"குவைத்-இ-அசாம் கோப்பைக்கான\" தொடரில் இவர் ஃபைசாலாபாத் அணிக்காக விளையாடினார். இந்தத் தொடரில் சிறப்பாக விளையாடி ஆறு போட்டிகளில் 369 ஓட்டங்கள் எடுத்தார். இதன்மூலம் அந்தத் தொடரில் அதிக ஓட்டங்கள் எடுத்த வீரர்கள் வரிசையில் முதலிடம் பெற்றார். மேலும் இவர் 2017 ஆம் ஆண்டில் \"எவெரெஸ்ட் பிரீமியர் லீக்\" தொடரில் \"போகரா ரைனோஸ்\" அணிக்காக விளையாடினார்.\n\n2018 ஆம் ஆண்டிற்கான பாக்கித்தான் கோப்பைக்கான தொடரில் இவர் பஞ்சாப் (பாக்கிஸ்தான்) அணிக்காக விளையாடினார்.இந்தத் தொடரில் நான்கு போட்டிகளில் விளையாடி 328ஓட்டங்கள் எடுத்தார். இதன் மூலம் அதிக ஓட்டங்கள் எடுத்த பஞ்சாப் வீரர்கள் வரிசையில் முதலிடம் பெற்றார்.\n\n2018 ஆம் ஆண்டில் துவங்கப்பட்ட \"குளோபல் இருபது20 கனடா\" கோப்பைத் தொடரில் இவர் \"எட்மண்ட் ராயல்ஸ்\" அணி சார்பாக விளையாடினார்.\n\nமேலும் அதே ஆண்டில் நடைபெற்ற மசான்சி \"சூப்பர் லீக் இருபது20\" தொடரில் இவர் \"கேப் டவுன் பிளிட்ஸ்\" அணி சார்பாக விளையாடினார்.\n\nSection::::சர்வதேச போட்டிகள்.\nSection::::இருபது20.\n2018 ஆம் ஆண்டில் மேற்கிந்தியத் தீவுகள் அணி பாக்கித்தானில் சுற்றுப் பயணம் மேற்கொண்டது. ஏப்ரல் 1 இல் கராச்சியில் நடைபெற்ற முதல் பன்னாட்டு இருபது20 போட்டியில் இவர் அறிமுகமானார். இந்தப் போட்டியின் மட்டையாட்டத்தில் 2 பந்துகளைச் சந்தித்த இவர் 1 ஓட்டங்கள் எடுத்து பால் பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 143 ஓட்டங்கள் வித்தியாசத்தில் வெற்றி பெற்றது.\n\nஅதே ஆண்டில் நியூசிலாந்துத் துடுப்பாட்ட அணி ஐக்கிய அரபு அமீரகத்தில் சுற்றுப் பயணம் மேற்கொண்டது.நவபர் 4 இல் அபுதாபியில் நடைபெற்ற மூன்றாவது பன்னாட்டு இருபது20 போட்டியின் மட்டையாட்டத்தில் 3 பந்துகளைச் சந்தித்த இவர் 2 ஓட்டங்கள் எடுத்து இறுதிவரை ஆட்டமிழக்காமல் இந்தப் போட்டியில் பாக்கித்தான் அணி 47 ஓட்டங்கள் வித்தியாசத்தில் வெற்றி பெற்றது.\n\nSection::::ஒருநாள் போட்டிகள்.\n2018 இல் பாக்கித்தான் துடுப்பாட்ட அணி சிம்பாப்வேயில் சுற்றுப் பயணம் மேற்கொண்டது. சூலை 13 இல் \"புலுவாயோவில்\" நடைபெற்ற முதல் ஒருநாள் போட்டியில் போட்டியில் இவர் அறிமுகமானார். இந்தப் போட்டியின் மட்டையாட்டத்தில் 25 பந்துகளைச் சந்தித்த இவர் 46 ஓட்டங்கள் எடுத்து சதாரா பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 201 ஓட்டங்கள் வித்தியாசத்தில் வெற்றி பெற்றது.\n"}
{"id": "423227", "url": "https://ta.wikipedia.org/wiki?curid=423227", "title": "கூசித்தான் மாகாணம்", "text": "கூசித்தான் மாகாணம்\n\nகுஜெஸ்தான் மாகாணம் (\"Khuzestan Province\" ( \"Ostān-e Khūzestān\", \"Muḥāfaẓa Khūzistān\") என்பது ஈரானின் முப்பத்தோறுமாகாணங்களில் ஒன்று ஆகும். இந்த மாகாணமானது நாட்டின் தென்மேற்கு பகுதியில் ஈராக் மற்றும் பாரசீக வளைகுடாவை எல்லைகளாக கொண்டுள்ளது. மாகாணத்தின் தலைநகராக பிரிஜென்ட் அகுவாசு நகரம் உள்ளது. இதன் பரப்பளவு 63,238 கிமீ ஆகும். இந்த மாகாணமானது 2014 ஆம் ஆண்டு உள்துறை அமைச்சகத்தால் ஈரானின் நான்காம் வட்டாரத்தின் ஒரு பகுதிகாக ஆக்கப்பட்டது.\n\nபழமையான வரலாறு கொண்ட ஈரானிய மாகாணமான இது பெரும்பாலும் \"தேசத்தின் பிறப்பிடம்\" என்று குறிப்பிடப்படுகிறது, ஏனெனில் இங்குதான் ஈலாமின் வரலாறு தொடங்குகிறது. வரலாற்று ரீதியாக, பண்டைய அண்மைய கிழக்கின் மிக முக்கியமான பகுதிகளில் ஒன்றான குஜெஸ்தான் பகுதியில் இருந்த ஈலாமின் தலைநகராக பண்டைய சூசா இருந்ததாக வரலாற்று வல்லுநர்கள் குறிப்பிடுகின்றனர். \n\nSection::::புவியியலும், காலநிலையும்.\nகுஜெஸ்தான் மாகாணமானது இரண்டு பகுதிகளாக பிரிக்கப்படுகிறது. அவை அஹ்வாஸ் ரிட்ஜ் பாறைக் குன்றுகளில் வடக்கே உள்ள மலைப்பகுதிகள் மற்றும் அதன் தெற்கே உள்ள சமவெளிகளும் சதுப்பு நிலங்களும் ஆகும். இப்பகுதியில் பாயும் கரோன், கர்கெஹ், ஜராஹி, மரோன் போன்ற ஆறுகளால் பாசனவசதி பெறுகிறது. வடக்குப் பகுதியில் பாரசீகரல்லாத பாக்தாரி என்னும் சிறுபான்மையினரைக் கொண்டதாகவும், தெற்குப் பகுதியானது குஜிலிஸ் என்றழைக்கப்படும் பல சிறுபான்மை குழுக்களைக் கொண்டதாக நெடுங்காலமாக இருந்தது. 1940 களின் பின்னர், பாரசீக வளைகுடா கடற்கரைப் பகுதியில் உள்ள எண்ணெய் மற்றும் வர்த்தக மையங்களுக்கு ஈரான் முழுவதிலும் இருந்து வேலை தேடுவோர் வெள்ளமென வந்து சேர்ந்ததால், இந்த பிராந்தியமானது பாரசீக மொழி பேசும் பகுதியாக ஆனது. தற்பொழுது, குஜெஸ்தானமாகாணத்தில் இதை தாயகமாக கொண்ட பல்வேறு இனக் குழுக்கள் வாழ்கின்றனர். ஆனால் இவர்கள் அல்லாது தற்போது அரபியர்கள், பாரசீகர்கள், பாக்தாரி, குஷ்காய்ஸ், லோர்ஸ் ஆகியோரும் உள்ளனர்.\n\nகுஜெஸ்தான் மாகாணமானது வேளாண் துறையில் சிறந்து விளங்குகிறது. இது நாட்டின் பிற மாகாணங்களைவிட வேளாண்மையில் கிட்டத்தட்ட நிகரற்றதாக உள்ளது. மாகாணம் முழுவதும் பாயும் பெரிய மற்றும் ஆண்டு முழுக்க பாயக்கூடிய ஆறுகளானது வேளாண்மைக்குதுணை செய்கின்றன. கரான் ஆறானது, ஈரானின் பெரும்பகுதியில் சுமார் 850 கிலோமீட்டர் நீளத்திற்கு பாயும் ஆறாகும். இது இந்த மாகாணத்தின் வழியாக பாரசீக வளைகுடாவில் கலக்கிறது.\n\nகுஜெஸ்தான் மாகாணத்தின் பருவநிலை பொதுவாக மிகவும் வெப்பமானதாகவும், அவ்வப்போது ஈரப்பதமானதாகவும் இருக்கும். குறிப்பாக தெற்கில், குளிர்காலமானது குளிர்ந்தும், உலர்ந்ததாகவும் இருக்கும். கோடை கால வெப்பநிலை டிகிரி செல்சியஸ் வரை அதிகரிக்கும். மேலும் குளிர்கால வெப்ப நிலையானது உறைநிலைக்கு கீழே செல்கிறது. அக்சாவுக்கு தெற்கே தெற்கே எப்போதாவது பனிப்பொழிவு தென்படும்.\n\nSection::::முக்கிய நகரங்கள்.\nமாகாணத்தில் உள்ள நகரங்களானது தலைநகரான Ahvaz மற்றும் பிறநகரங்களான அஹாதாஸ், கோர்ராம்ஷாஹர், டீஸ்புல், ஆண்டிமேஷ்க், ஷஷ், ஷுஷ்தார், பெஹ்பஹான், பண்டார்-ஈம் கோம்னி, ஓமிதியா, இஸேஹ், பாக்-எ-மாலேக், பந்தர்-இ மஹ்ஷர், சுசன்கர்ட், ராம்ஹோர்மோஸ், ஷேடகன், மஸ்ஜீத் சோலேமன், ஹவ்ஸேஹ் போன்றவை ஆகும்.\n\nSection::::மாவட்டங்கள்.\nகுஜெஸ்தான் மாகாணத்தின் மாவட்டங்களாக அய்சிஷ் கவுண்டி, டீஸ்ஃபுல் கவுண்டி, லலி கவுண்டி, ஆன்டிகா கவுண்டி, கோட்வண்ட் கவுண்டி, ஷுஷு கவுண்டி, ஷுஷ்தார் கவுண்டி, மஸ்ஜீத் சாய்லேமன் கவுண்டி, இசீ கவுண்டி, டாஷ்-ஏ ஆஸத்கான் கவுண்டி, ஹவ்ஸிஹௌன் கவுண்டி, பாக் -இ மாலிக் கவுண்டி, ராம்ஷோர்ஸ் கவுண்டி, கர்ன் கவுண்டி, ராம்ஷிர் கவுண்டி, ஒமீடிவ் கவுண்டி, அஜஜரி கவுண்டி, பெஹ்பஹான் கவுண்டி, ஹெண்டிஜான் கவுண்டி, மஹ்ஷ்ஹார் கவுண்டி, ஷடெகான் கவுண்டி, கொர்ராம்ஷாஹர் கவுண்டி, அபாடான் கவுண்டி போன்றவை உள்ளன.\n"}
{"id": "423229", "url": "https://ta.wikipedia.org/wiki?curid=423229", "title": "நூற்றாண்டு முட்டை", "text": "நூற்றாண்டு முட்டை\n\nநூற்றாண்டு முட்டை அல்லது பிடான் (Century Egg) என்பது வாத்து, கோழி முட்டைகளையும் களிமண், உப்பு, சுன்னாம்பு ஆகியவற்றின் கலவையில் உருவாக்கப்பட்ட சீன உணவு ஆகும். இதன் வேறு பெயர்கள் பராமரிக்கப்பட்ட முட்டை, நூறு வருட முட்டை, ஆயிரம் வருட முட்டை, கருப்பு முட்டை ஆகும். இது சீனாவின் பாரம்பரியமிக்க உணவு ஆகும். இந்த செயல்பாட்டில் ஹைட்ரோஜன் சல்பைடு மற்றும் அம்மோனியாவின் இருப்பினால் முட்டையின் உட்கரு பச்சை மற்றும் இளங்கருப்பு நிறத்தில் மாறும். ஆல்கலைன் உப்பின் இருப்பினால் முட்டையின் pH 9-12 வரை உயர்த்தப்படுகிறது. இந்த வேதியல் மாற்றத்தினால் புரோட்டீன் மற்றும் கொழுப்பு உடைக்கப்படுகின்றது.\n\nசில முட்டைகளின் ஓரத்தில் பைன் மரத்தின் வடிவம் இடம் பெறும்.\n\nSection::::வரலாறு.\nமுட்டை அதிகமாக கிடைக்கும் போது ஆல்கலைன் வைத்து பராமறித்ததன் விளைவே நூற்றாண்டு முட்டையின் தோற்றம். மேற்கத்திய கலாச்சாரங்களில் இது ஒரு பழக்கமாக அமைந்தது. களிமண் முட்டையச் சுற்றி உறுதியடைந்து அது கெட்டுப்போகாமல் பாதுகாக்கும்.\n\nசில குறிப்புகளை ஒட்டி, நூற்றாண்டு முட்டை ஐந்து நூற்றாண்டுகள் வரலாறு கொண்டது. இவை 600 ஆண்டுகளுக்கு முன்பு மிங் சாம்ராஜ்யத்தை ஒட்டிய வரலாறு கொண்டவை. உப்பு அதிகமாக கூட்டினால் அதன் சுவை அதிகமாகும்.\n\nஒரு வீட்டு உரிமையாளர் முட்டையை இரண்டு மாதங்களுக்கு பிறகு பூமிக்கு அடியில் கண்டெடுத்தார். அதன் சுவை அறிந்து அதனை போலவே பல முட்டைகளை செய்ய முன்வந்தார். அதனுடன் அம்மோனியா உப்பு சேர்த்து தயாரிக்க ஆரம்பித்தார்.\n\nSection::::முறைகள்.\nSection::::பாரம்பரிய முறை.\nகளிமண்ணை உபயோகிப்பதற்கு பதில் மரத்தூள்களையும் உப்பையும் கொண்டு நூற்றாண்டு முட்டை தயாரித்தனர். இதன் மூலன் அவை கெட்டுப்போகாமல் பாதுகாக்க உதவும். நூற்றாண்டு முட்டை தயாரிப்பு , 3 பவுன்ட் தேயிலையை தண்ணீரில் போடுவதிலிருந்து துவங்குகிறது. அதனுடன் 9 பவுன்ட் கால்சியம் ஆக்ஸைடு, 7 பவுன்ட் கடல் உப்பு மற்றும் 7 பவுன்ட் சாம்பல் சேர்க்கப்படுகிறது. ஒவ்வொரு முட்டையும் கைகளைக் கொண்டு மூடப்படுகிறது.\n\nSection::::நவீன முறை.\nபல்வேறு சூழ்நிலைகளில் பாரம்பரிய முறை கடைபிடிக்கப்பட்டாலும், அறிவியல் வளர்ச்சியின் மூலம் நவீன முறை பின்பற்றப்பட்டது. இந்த முறையைக் கொண்டு நூற்றாண்டு முட்டையை ஒரு சில வாரங்களிலேயே உருவாக்க முடியும். \n\nSection::::பயன்கள்.\nநூற்றாண்டு முட்டை எந்தவிதமான தயாரிப்புமின்றி அப்படியே தோலை உறித்து சாப்பிடலாம். தாய்வானில் நூற்றாண்டு முட்டையை அழகாக் வெட்டி மற்ற உணவுகளுடன் சேர்ந்து சாப்பிடுவர். அவற்றை புதிய முட்டைகளுடன் சேர்த்து வைத்து சாப்பிடுவர்.\n\nசில சீன வீடுகளில், நூற்றாண்டு முட்டையை துண்டு துண்டாக வெட்டி அரிசி கஞ்சுடன் சேர்த்து சாப்பிடுவர்.\n\nSection::::தவறான புரிதல்கள்.\nநூற்றாண்டு முட்டைகள் குதிரையின் சிறுநீரில் முக்கி உருவாக்கப்பட்ட்வை என்று நம்பப்பட்டது. பிறகு குதிரை சிறுநீரின் pH கணக்கிடப்பட்டு, அது பொய் என நிரூபிக்கப்பட்டது. \n\nதாய்லாந்தில், நூற்றாண்டு முட்டையை, குதிரை சிறுநீர் முட்டை என்று குறிப்பிடுவர்.\n\nSection::::பாதுகாப்பு.\nபாரம்பரிய முறையில் சில நூற்றாண்டு முட்டைகள் தயாரிக்க பட்டாலும், சில தயாரிப்பாளர்கள் வேறு குறுக்கு வழிகளில் இதனை உருவாக்குகின்றனர். அவை உடல்நக்கேடு விளைவிக்கக்கூடியவை. சீனாவில் காப்பர் சல்பேட்டு கொண்டு உருவாக்கப்பட்ட நூற்றாண்டு முட்டையில் பல கலப்படங்கள் உள்ளது. சீன அரசாங்கம் இதனை தடுக்க சட்டம் கொண்டு வந்து முயற்சி செய்து வருகிறது.\n"}
{"id": "423230", "url": "https://ta.wikipedia.org/wiki?curid=423230", "title": "இரண்டாம் சாகுஜி போன்சலே", "text": "இரண்டாம் சாகுஜி போன்சலே\n\nஇரண்டாம் சாகுஜி போன்சலே (Raja Shahu II Bhonsle) (1763 - 3 மே 1808 ) மராத்தியப் பேரரசின் சத்திரபதி ஆவார்.மராத்தியப் பேரரசர் சிவாஜி பிறந்த போன்சலே வம்சத்தின் இரண்டாம் இராஜாராமின் வளர்ப்பு மகனான இவர், 11 டிசம்பர் 1777 முதல் 3 மே 1808 முடிய 30 ஆண்டுகள் மராத்தியப் பேரரசின் சத்திரபதியாக இருந்தவர். இவருக்குப் பின் பிரதாப் சிங் அரியணை ஏறினார். \n\n"}
{"id": "423231", "url": "https://ta.wikipedia.org/wiki?curid=423231", "title": "மோகனா அன்சாரி", "text": "மோகனா அன்சாரி\n\nமோகனா அன்சாரி (Mohna Ansari) () நேபாளத்தின் தேசிய மனித உரிமைகள் ஆணையத்தின் உறுப்பினர் ஆவார். இந்தப் பொறுப்பில் இவர் அக்டோபர் 2014 இல் நியமிக்கப்பட்டார். இவர் நன்கறியப்பட்ட வலதுசாரி செயற்பாட்டாளரும், இசுலாமிய சமுதாயத்திலிருந்து வந்த நேபாளத்தின் ஒரே பெண் வழக்கறிஞரும் ஆவார். இவர் 2010 ஆம் ஆண்டிலிருந்து 2014 ஆம் ஆண்டு வரை நேபாளத்தின் மகளிர் ஆணையத்தின் ஆணையராகவும் பணியாற்றியுள்ளார். மேலும், இவர் ஐடிய சர்வதேச அமைப்பின் மூத்த ஆலோசகரும் ஆனார்.\n\nSection::::தொடக்க கால வாழ்க்கை.\nமோகனா அன்சாரி பாங்கேயில் நேபாள்கஞ்ச் எனுமிடத்தில் ஒரு இசுலாமிய கீழ் நடுத்தர வர்க்கக் குடும்பத்தில் பிறந்தவர் ஆவார். இவர் தனது குடும்பத்தினருடன் அய்லணி நிலத்தில் (முறைசாரா வகையில் சொந்தம் கொள்ளப்பட்ட பொது நிலம்) வாழ்ந்து வந்தார். ஆறாம் வகுப்பு படிக்கும் பொழுது, நிலச்சீர்திருத்தத் திட்டம் அரசால் அறிமுகப்படுத்தப்பட்ட போது, இவரின் தந்தை நிலுவையில் உள்ள வரிகளை எல்லாம் செலுத்தி உரிமை கொண்டாட வாய்ப்பு ஏற்பட்டது. இருந்தபோதிலும், அதே நிலமானது மற்றுமொரு நபராலும் தனக்கு உரிமையானது என நீதிமன்றத்தில் கோரப்பட்டு அவரது தந்தையால் இழக்கப்பட்டது. இதன் காரணமாகவே அன்சாரி தனது வாழ்க்கையின் பிற்பகுதியில் வழக்குரைஞராக மாறுவதற்குத் தூண்டுகோலாக அமைந்ததாகக் கூறுகிறார்.   மோகனா அன்சாரியின் குடும்பத்தின் வருமானத்திற்கான ஒரே மூலம் அவரது தந்தையின் தச்சுத்தொழிலில் கிடைத்த வருமானமேயாகும்.  மோகனா அன்சாரியின் பெற்றோர் கல்வியறிவு இல்லாதவர்களாக இருந்தாலும், அவர்கள் தங்கள் குழந்தைகளை கல்வியறிவு பெற்றவர்களாகச் செய்ய வேண்டும் எனவும், வெவ்வேறு துறைகளில் பணியாற்ற வேண்டும் எனவும் விரும்பினர். இவரது சகோதரர்கள் ஆங்கில வழியில் உறைவிடப் பள்ளியில் படித்தனர். ஆனால், அன்சாரி அரசுப் பள்ளிக்குச் சென்றார். அங்கு அவரது கூற்றுப்படி தனது பெற்றோர் தன்னைப் பள்ளிக்கு அனுப்பியதே மிகவும் மகிழ்ச்சிக்குரியதென்றும் அதனால் தான் இசுலாமியக் கல்வியைத் தவிர்த்து நவீனக் கல்வியையும் தன்னால் பெற முடிந்ததெனவும் தெரிவிக்கிறார். \n\nநிதிச் சிக்கல்கள் அவரது கல்லூரிக் கல்வியை பாதித்த காரணத்தால், தனது முதல் வருடம் கல்வி முடிந்த நிலையில் கல்லூரியை விட்டு வெளியேற நிர்பந்திக்கப்பட்டார். பின்னர் கல்வி உதவித்தொகை ஒன்று கிடைத்த பிறகு மூன்று ஆண்டுகளுக்குப் பின்னர் மீண்டும் கல்லூரியில் சேர்ந்தார். அவர் மகேந்திரா பல்நிலைக் கல்லூரியில் இளங்கலை சட்டம் பயில சேர்ந்தார். இந்தக் கல்லூரியே நேபாள்கஞ்சில் உள்ள ஒரே அரசுக்கல்லூரியாகும். இவர் 2003 ஆம் ஆண்டில் தனது பட்டத்தைப் பெற்றார். அவர் தான் கல்வி பயின்ற காலத்தில் பள்ளிகளில் ஒரு தனியார் ஆசிரியராக கற்பிக்கும் பணியில் ஈடுபட்டு பணம் ஈட்டித் தன்னைத் தானே காத்துக்கொண்டார். இந்தக் காலகட்டத்தில் உள்ளூர் செய்தித்தாள்களில் பெண்கள் மற்றும் குழந்ைதகள் பாதிக்கப்பட்ட சம்பவங்கள் குறித்து எழுதுவதற்காகவும் தனது நேரத்தைச் செலவிட்டார். பின்னர் சமூகவியலில் தனது முதுகலைப் பட்டத்தைப் பெற்றார். 2004 ஆம் ஆண்டில் மனித உரிமைகளுக்கான தெற்காசிய அமைப்பினால் நடத்தப்பட்ட \"மனித உரிமைகளும் அமைதிக்கான கல்வியும்\" என்ற படிப்பையும் முடித்தார்.\n\nSection::::தொழில் வாழ்க்கை.\nமோகனா அன்சாரி தனது இளமைக் காலத்தில் தனது வாழ்க்கையை பத்திரிக்கையாளராகவே தொடங்கினார். தொடக்கத்தில் இவர் பெண்கள் மற்றும் குழந்தைகள் தொடர்பான பிரச்சனைகள் குறித்து எழுதினார். மேலும், பன்னாட்டு மன்னிப்பு அவையின் வேலைகளில் பகுதி நேரமாகவும் ஈடுபட்டார். 1994 ஆம் ஆண்டில் நேபாளத்தின் மத்திய மேற்குப் பகுதியின் மண்டல விளையாட்டு மேம்பாட்டுக் குழுவின் உறுப்பினராக அரசால் நியமிக்கப்பட்டார்.\n"}
{"id": "423241", "url": "https://ta.wikipedia.org/wiki?curid=423241", "title": "குட்லெகார் கோட்டை", "text": "குட்லெகார் கோட்டை\n\nகுட்லெகார் கோட்டை (\"Kutlehar Fort\") என்பது இமாச்சலப் பிரதேசத்திலுள்ள காங்க்ராவின் ஆட்சியாளரான சன்சார் சந்திராவால் கட்டப்பட்ட கோட்டை ஆகும். சோலாசிங்கி கோட்டை என்ற பெயராலும் இதை அழைக்கிறார்கள். 1809 ஆம் ஆண்டில் மகாராசா ரஞ்சித் சிங் இந்த கோட்டையை புதுப்பித்தார். இந்த கோட்டை கடல் மட்டத்திலிருந்து 1162 மீ உயரத்தில் சோலசிங்கி மலையின் மேல் அமைந்துள்ளது. இந்த கோட்டையின் மேற்கூரைகள் பெரிய கல் அடுக்குகளால் மூடப்பட்டுள்ளன. \n"}
{"id": "423246", "url": "https://ta.wikipedia.org/wiki?curid=423246", "title": "கோரி அரசமரபு", "text": "கோரி அரசமரபு\n\nகோரி அரசமரபு அல்லது குரித்து அரசமரபு (Ghurids or Ghorids) (; self-designation: , \"Shansabānī\") கிழக்கு பாரசீகத்தின் தற்கால மத்திய ஆப்கானித்தானின் கோர் பிரதேசத்தில் வாழ்ந்த கோரி மக்கள் பௌத்த சமயத்திலிருந்து இசுலாமிய சமயத்திற்கு மதம் மாறியவர்கள். கோரி வம்சத்தின் முதல் பேரரசரான அபு அலி இபினு முகமதுவின் (1011–1035) (ஆட்சிக் காலத்தில், கோர் பிரதேசத்தில் பள்ளிவாசல்கள் கட்டப்பட்டது. \n\n1186ல் கசானவித்து வம்ச சுல்தான் குசரவ் மாலிக்கின் தலைநகரான லாகூரைக் கைப்பற்றி, கசானவித்து வம்ச ஆட்சியை கோரி வம்சத்தினர் முடிவுக்கு கொண்டு வந்தனர். \n\nகோரி வம்சத்தினர் ஆட்சியின் உச்சத்தில் மேற்கே ஈரானின் குராசான் முதல், கிழக்கே வங்காளம் உள்ளிட்ட தற்கால ஈரான், நடு ஆசியாவின் தஜிகிஸ்தான், உஸ்பெகிஸ்தான், துருக்மெனிஸ்தான், கசகஸ்தான் மற்றும் தெற்காசியாவின் ஆப்கானித்தான், பாகிஸ்தான், வங்காளதேசம் மற்றும் வட இந்தியா பகுதிகள் இருந்தது. \n\nகோரி வம்சத்தினரனது முதல் தலைநகரமாக பிரோசோக் நகரமும், இறுதித் தலைநகரமாக ஹெறாத் நகரமும் விளங்கியது.இருப்பினும் குளிர்க் காலத்தில் கசினி மற்றும் லாகூர் நகரங்கள் கூடுதல் தலைநகரங்களாக இருந்தது. \nகோரி வம்சத்தினர் பாரசீகப் பண்பாட்டையும், மரபுகளையும் பேணிக் காத்தனர். \n\nSection::::தோற்றம்.\nகோரி அரச மரபினர் பாரசீகத்தின் தாஜிக் மக்கள் என வரலாற்று ஆய்வாளர்கள் கருதுகிறார்கள். கோரி வம்சத்தினர் பாரசீகத்தின் குவாரசமிய அரசமரபை வென்று கோரிப் பேரரசை நிறுவியவர்கள். \n\nSection::::வரலாறு.\nSection::::துவக்க கால வரலாறு.\nகிபி 12-ஆம் நூற்றாண்டின் நடுப்பகுதி வரை கஜானவித்துகள் மற்றும் செல்யூக் பேரரசுகளின் கீழ் 150 ஆண்டுகள் கோரி அரச மரபினர் சிற்றரரசர்களாக இருந்தனர். \nகிபி 1152ல் அலாவுதீன் உசைன கிரேக்க செல்யூக் பேரரசுக்கு கப்பம் கட்ட மறுத்தார். எனவே சுல்தான் அகமது சஞ்சர் என்பவரால் நாப் எனுமிடத்தில் கைது செய்யப்பட்டார். அலாவுதீன் உசைன் செல்யூக்குகளுக்கு அதிக கப்பம் கட்டிய பிறகு இரண்டாடுகளுக்குப் பின்னர் விடுவிக்கப்பட்டார். \n\nகிபி 1161 அலாவுதீன் உசைன் இறப்பதற்கு முன்னர் பாமியான் பகுதியில் குரியத் அரசமரபின் கிளையை நிறுவினார். \nபின்னர் அவரது மகன் சையூப் தீன் முகமது அரியணை ஏறினார். இரண்டு ஆண்டுகள் கழித்து ஒரு போரில் அவர் கொல்லப்பட்டார். \n\nSection::::புகழின் உச்சியில் கோரி அரச குலத்தினர்.\nகிபி 1173-இல் கோரி வம்ச கோரி வம்ச மன்னர் மூவிசால் தீன் முகமது, குவாரசமியர்களிடமிருந்து கஜானா மற்றும் குராசான் நகரங்களைக் கைப்பற்றினார்.\n1175-இல் கசானவித்துகளின் முல்தான் மற்றும் 1186-இல் லாகூர் நகரங்களைக் கைப்பற்றினார். இவரது ஆட்சிப் பரப்பில் தற்கால ஈரான், உஸ்பெகிஸ்தான், தஜிகிஸ்தான், துருக்மெனிஸ்தான், கசக்ஸ்தான், ஆப்கானித்தான், வட இந்தியா மற்றும் வங்காளதேசம் போன்ற பகுதிகள் இருந்தது.\n\nSection::::கோரி வம்ச ஆட்சியின் வீழ்ச்சி.\nகோரி ஆட்சியாளர்களுக்குள் பதவிச் சண்டை நடந்து கொண்டிருந்த காலத்தில், 1215ல்\nகுவாரசிமிய அரச மரபினர் குரித்துகளின் பேரரசை கைப்பற்றினர்.\n\nமேலும் கோரி அரச மரபினரின் இந்தியப் பகுதிகள், தில்லி மம்லுக் சுல்தானியர்கள் கீழ் சென்றது.\n\nSection::::பண்பாட்டுத் தாக்கங்கள்.\nகோரி வம்சத்தினர் பாரசீக மொழி மற்றும் பண்பாடு, நாகரீகங்களை போற்றி வளர்த்தனர். மேலும் பாரசீக மொழி, பண்பாடு, நாகரீகம் மற்றும் கட்டிடக் கலையை இந்தியத் துணைக்கண்டத்தில், பரப்பினர். குரியத்துகளின் ஆட்சியில் பாரசீக இலக்கியங்கள் பல படைக்கப்பட்டது. தில்லி சுல்தான்களின் அரசவை மொழியாக பாரசீகம் விளங்கியது. \n\n\n\n\n"}
{"id": "423247", "url": "https://ta.wikipedia.org/wiki?curid=423247", "title": "புத்த விகாரை, குல்பர்கா", "text": "புத்த விகாரை, குல்பர்கா\n\nகுல்பர்கா புத்த விகாரை (\"Buddha Vihara, Gulbarga\") என்பது இந்தியாவின் கர்நாடக மாநிலத்திலுள்ள குல்பர்கா என்னும் இடத்தில் அமைந்துள்ள ஓரு புத்தர் கோயில் மற்றும் ஓர் ஆன்மீக மையமாகும் \n\nSection::::வரலாறு.\nஇந்தியாவின் கர்நாடக மாநிலத்தில் உள்ள குல்பர்கா நகரில் புத்தமதத்தினருக்காக புத்த விகாரா என்ற இடம் அமைந்துள்ளது. 2007 ஆம் ஆண்டு சனவரி மாதம் 7 ஆம் நாள் இப்புத்த விகாரை தொடங்கப்பட்டது. \n\nசாஞ்சி, சாரநாத், அயந்தா மற்றும் நாக்பூர் ஆகிய இடங்களின் சிறப்புமிக்க கட்டிடக்கலையின் அம்சங்கள் கலந்த இடமாக இப்புத்த விகாரை வளாகம் அமைந்துள்ளது. பாரம்பரிய புத்தமத கட்டிடக்கலைக்கு இதுவொரு சிறந்த எடுத்துக்காட்டாகும் . \n"}
{"id": "423250", "url": "https://ta.wikipedia.org/wiki?curid=423250", "title": "கோட் திஜி", "text": "கோட் திஜி\n\nகோட் திஜி (Kot Diji) () பாகிஸ்தான் நாட்டின் சிந்து மாகாணத்தின் கைர்பூர் மாவட்டத்தில் அமைந்த சிந்து வெளி நாகரீக தொல்லியல் களங்களில் ஒன்றாகும். கிமு 3,300 பழமையான கோட் திஜி தொல்லியல் களம் இரண்டு பகுதிகளைக் கொண்டது. ஒரு தொல்லியல் மேட்டில் 12 மீட்டர் உயரத்தில் அமைந்த தொல் அரண்மனையும் மற்றும் அதன் வெளிப்புறங்களையும் கொண்டது.\n\nபாகிஸ்தான் நாட்டின் தொல்லியல் துறை, 1955 மற்றும் 1957-ஆண்டுகளில் கோட் திஜியில் அகழ்வாய்வு பணிகளை மேற்கொண்டது.\n\nகோட் திஜி தொல்லியல் களம், சிந்து மாகாணத்தில் உள்ள கைர்பூர் நகரத்திலிருந்து தெற்கே 24 கிலோ மீட்டர் தொலைவில், சிந்து ஆற்றின் கிழக்கு கரையில், மொகெஞ்சதாரோ தொல்லியல் களத்தின் ரோக்கிரி மலையடியரத்தில் இத்தொல்லியல் களம் உள்ளது. \n\nரோக்கிரி மலையில் கோட் திஜி மலைக்கோட்டை 1790ல் தல்பூர் வம்ச ஆட்சியாளர் மீர் சுராப் நிறுவினார். \n\nSection::::தொல்லியல்.\nSection::::துவக்க கால அரப்பா நகரங்கள் (கிமு 4000 – 3000).\nபலுசிஸ்தான் மற்றும் சிந்து மாகாணங்களில் பல்வேறு பகுதிகளில் வேளாண்மை வளர்ச்சி பெருகிய காலத்தில், கோட்டையுடன் கூடிய நகரங்கள் தோன்றியது. \n\nபாகிஸ்தானின் துவக்ககால கோட்டை நகரம், கிமு 4000 ல் பாகிஸ்தானின் வடமேற்கில் உள்ள கைபர் பக்துன்வாவின், ரெமான் தெக்ரியில், சோப் ஆற்றுச் சமவெளியில் கட்டப்பட்டது. \nதுவக்க அரப்பா காலத்திய மற்றொரு கோட்டை நகரமான பிற கோட்டை நகரங்களான அம்ரி (3600–3300 கிமு) மற்றும் கோட் திஜி மற்றும் காக்ரா ஆற்றின் கரையில் உள்ள இந்தியாவின் காளிபங்கான் ஆகும். \n\nSection::::கோட் திஜி பண்பாடு (3300–2600 கிமு).\nகோட் திஜி தொல்லியல் களம் 2.6 ஹெக்டேர் பரப்பு கொண்டது. இத்தொல்லியல் நகரம் துவக்க கால அரப்பா நாகரீகத்தைச் சேர்ந்தது.\n\nகோட் திஜியின் பண்பாட்டுக் காலத்தின் முதல் கட்டத்தில் (கிமு 2605), செப்பும், தாமிரமும் பயன்படுத்தப்படவில்லை. \n\nகோட் திஜி தொல்லியல் களத்தின் வீடுகள் மற்றும் கோட்டைகள் வெறும் கல் மற்றும் களிமண்ணால் மட்டுமே கட்டப்பட்டிருந்தது. செங்கற்கள் பயன்படுத்தப்படவில்லை. \nகோட் திஜியின் கட்டிட அமைப்புகள், முண்டிகாக் தொல்லியல் களத்தின் கட்டிட அமைப்புகள் போன்றுள்ளது. கோட் திஜியின் மட்பாண்டங்கள், அரப்பா போன்ற வடிக்கப்பட்டுள்ளது. பின்னர் சொந்த பயன்பாட்டிற்கான அணிகலன்களை செய்வதற்கு செப்பு பயன்படுத்தியுள்ளனர். மட்பாண்டம் செய்வதற்கான சக்கரங்கள் ஏற்கனவே பயன்பாட்டில் இருந்தது. \n\nதுவக்க கால அரப்பாவின் தொல்லியல் களங்களில் ஒன்றான கோட் திஜி இரண்டு அடுக்களை கொண்டது. ஒரு அடுக்கு மலை மீதும், மற்றொரு அடுக்கு மலையடிவாரத்திலும் உள்ளது. மலைமீது, சுற்றுச் சுவருடன் கூடிய 500 அடி நீளம், 350 அடி அகலம் கொண்ட ஒரு கோட்டையும், மலயடிவாரத்தில் ஒரு நகரமும் அமைக்கப்பட்டிருந்தது. நகரத்தில், கருங்கல் அஸ்திவாரங்களுடன், களிமண் செங்கற் சுவர்களால் வீடுகள் கட்டப்பட்டிருந்தது. இப்பகுதியில் கண்டெடுக்கப்பட்ட மட்பாண்டங்களில் கிடைமட்டத்தில் கோடுகளுடன் கூடியதாக இருந்தது.\n\nகோட் திஜி தொல்லியல் களத்தில் கண்டெடுக்கப்பட்ட பிற பொருள்கள் மண் பாணைகள், கிண்ணங்கள், தட்டுகள், தாழிகள், பொம்மை வண்டிகள், பந்துகள், வளையல்கள், மணிகள் மற்றும் விலங்குகள் மற்றும் தாய் தெய்வத்தின் சுடுமண் சிற்பங்கள் மற்றும் செப்பு விற்கள் ஆகும். \n\nSection::::அரப்பாவை நோக்கிய முன்னேற்றம்.\nபளபளக்கும் நவரத்தின கற்கள் கொண்டு மணிகள் தயாரிக்கப்பட்டது. சிவப்பு மற்றும் கருப்பு வண்ண மட்பாண்டங்கள் செய்வதிலிருந்து மாறி அழகிய கோட் திஜி மட்பாண்ட வகைகள் செய்தனர்.\nபின்னர் சிறிது சிறிதாக அரப்பா மட்பாண்டத்திற்கு முன்னேறினர்.சிந்துவெளியின் துவக்க கால எழுத்துகள், கோட் திஜி மட்பாண்டங்களிலும், முத்திரைகளிலும் காணப்படுகிறது. கோட் திஜி காலத்தில் எடையளவுக் கருவிகளாக முத்திரையிட்ட கல்வெட்டுக் கற்கள் பயன்படுத்தப்பட்டது. பிந்தைய கால கோட்-திஜி மட்பாண்டங்கள், தற்கால ஜம்மு காஷ்மீர் மாநிலத்தின் பர்சஹோமில் கண்டெடுக்கப்பட்டுள்ளது.\n\nSection::::பெரும் தீ.\nபண்டைய கோட்-திஜி தொல்லியல் நகரம் தீயில் முழுவதுமாக எரிந்ததற்கான தடயங்கள் கிடைத்துள்ளது. ஆனால் ஏன் இந்நகரம் எரிக்கப்பட்டது என்ற விவரம் தெரியவரவில்லை. \n\n\n"}
{"id": "423268", "url": "https://ta.wikipedia.org/wiki?curid=423268", "title": "அட்டோக் பாலம்", "text": "அட்டோக் பாலம்\n\nஅட்டோக் பாலம் (\"Attock Bridge\")‬ பாக்கித்தான் நாட்டில் உள்ள சிந்து நதியின் மீது அட்டோக் குர்து நகரத்தையும் கைராபாத் குந்து கிராமத்தையும் இணைக்கும் ஒரு பாலமாகும். பொதுவாக இப்பாலம் பழைய அட்டோக் பாலம் என்று அழைக்கப்படுகிறது. சிந்துநதியின் மீது அமைந்துள்ள இப்பாலம் மிகவும் முக்கியத்துவம் வாய்ந்த பாலமாகக் கருதப்படுகிறது. பஞ்சாபுக்கும் கைபர் பக்துன்வா மாகாணத்திற்கும் இடையில் நடைபெறும் வர்த்தக நடவடிக்கைகள் இப்பாலத்தையே அடிப்படையாகக் கொண்டுள்ளன என்பதால் இது பெரிதும் பலப்படுத்தப்பட்டிருக்கிறது. அசலாக முதலில் சர் கில்ட்ஃபோர்ட் மோலெசுவொர்த் என்பவரால் இப்பாலம் வடிவமைக்கப்பட்டது 24 மே 1883 இல் போக்குவரத்துக்காக திறக்கப்பட்ட அட்டோக் . பாலத்தின் கட்டுமான செலவு ரூ 3.2 மில்லியனுக்கும் அதிகமாகும்.\n\nசர் பிரான்சிசு கேல்லகன் என்பவரால் பாலம் மறு வடிவமைப்பு செய்யப்பட்டு 1929 ஆம் ஆண்டில் 2.5 மில்லியன் ரூபாய் செலவில் புனரமைக்கப்பட்டது. பாலம் இரண்டு நிலைகளும் ஐந்து நீட்டங்களும் கொண்டதாக கட்டப்பட்டுள்ளது. மூன்று நீட்டங்கள் 257 அடி நீளம் கொண்டவையாகவும் இரண்டு நீட்டங்கள் 312 அடி நீளம் கொண்டவையாகவும் அமைந்துள்ளன. பாலத்தின் மேல்நிலையில் இரயில் போக்குவரத்தும் கீழ்நிலையில் சாலைப்போக்குவரத்தும் நடைபெறுகின்றன. பாலத்தை அணுகும் வழிகள் திடமான பாதுகாப்புடன் கட்டப்பட்டுள்ளன. அருகிலுள்ள பாசுத்துன் பழங்குடியினரின் தாக்குதல்களுக்கு எதிரான பாதுகாப்பாக இது கருதப்படுகிறது.\nபுகழ்பெற்ற கிராண்ட் டிரங்க் சாலையின் ஒரு பகுதியாக இப்பாலம் இருந்தது. 1979 ஆம் ஆண்டில் ஒரு புதிய பாலம் கட்டப்பட்டு சாலை போக்குவரத்து அங்கு மாற்றப்பட்டது. இப்புதிய பாலம் \"புதிய அட்டோடாக் பாலம் என்று அழைக்கப்படுகிறது.\n\nபழைய அட்டோக் பாலத்தில் இன்னும் இரயில் போக்குவரத்து நடைபெற்று வருகிறது. \n"}
{"id": "423277", "url": "https://ta.wikipedia.org/wiki?curid=423277", "title": "நல்லாவூர் பசுபதீசுவரர் கோயில்", "text": "நல்லாவூர் பசுபதீசுவரர் கோயில்\n\nநல்லாவூர் பசுபதீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகும்பகோணம்-கொல்லுமாங்குடி சாலையில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் பசுபதீசுவரர் ஆவார். இறைவி சௌந்தரநாயகி ஆவார். \n\nSection::::பிற சன்னதிகள்.\nபைரவர், சூரியன், சம்பந்தர், அப்பர், சுந்தரர், சீனிவாசப்பெருமாள், சுப்பிரமணியர், மகாலட்சுமி உள்ளனர். \n"}
{"id": "423281", "url": "https://ta.wikipedia.org/wiki?curid=423281", "title": "நாகளேச்சரம் நாகேசுவரர் கோயில்", "text": "நாகளேச்சரம் நாகேசுவரர் கோயில்\n\nநாகளேச்சரம் நாகேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nசிதம்பரம்-சீர்காழி சாலையில் சீர்காழிக்கு நுழையும் முன்பாக இடப்பக்க மூலையில் சாலையின் ஓரத்தில் கோயில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் நாகேசுவரர் என்றும் நாகநாதர் என்றும் அழைக்கப்படுகிறார்.இறைவி பொன்னாகவல்லி ஆவார். \n\nSection::::பிற சன்னதிகள்.\nபைரவர், சூரியன், விநாயகர், ராகு, சனீசுவரர், நீளாதேவி சன்னதிகள் உள்ளன. \n"}
{"id": "423284", "url": "https://ta.wikipedia.org/wiki?curid=423284", "title": "பஞ்சாக்கை பஞ்சாட்சரபுரீசுவரர் கோயில்", "text": "பஞ்சாக்கை பஞ்சாட்சரபுரீசுவரர் கோயில்\n\nபஞ்சாக்கை பஞ்சாட்சரபுரீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதரங்கம்பாடி வட்டம் பஞ்சாக்கை என்னுமிடத்தில் கோயில் உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் பஞ்சாட்சரபுரீசுவரர் என்றும் அக்னிசுவரர் என்றும் அழைக்கப்படுகிறார். \n\nSection::::பிற சன்னதிகள்.\nலிங்கத்திருமேனி கொட்டகையில் வைக்கப்பட்டுள்ளது. மூவரைத் தவிர வேறு எதுவுமில்லை. \n"}
{"id": "423285", "url": "https://ta.wikipedia.org/wiki?curid=423285", "title": "பண்ணூர் ஆதிலிங்கேசுவரர் கோயில்", "text": "பண்ணூர் ஆதிலிங்கேசுவரர் கோயில்\n\nபண்ணூர் ஆதிலிங்கேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nமயிலாடுதுறை-கொல்லுமாங்குடி-காரைக்கால் சாலையில் பாவட்டக்குடி அடுத்து உள்ளது.\n\nSection::::இறைவன்,இறைவி.\nஇக்கோயிலில் உள்ள இறைவன் ஆதிலிங்கேசுவரர் என்றும் அகிலாண்டேசுவரி ஆவார். \n\nSection::::பிற சன்னதிகள்.\nவாயிலை அடுத்து மூலவர் சன்னதி உள்ளது. இடது புலம் இறைவி சன்னதி உள்ளது. வெளி வாயிலில் விநாயகர், சுப்பிரமணியர் சன்னதிகள் உள்ளன. \n"}
{"id": "423289", "url": "https://ta.wikipedia.org/wiki?curid=423289", "title": "புனித நிக்கோலசு தோட்டம்", "text": "புனித நிக்கோலசு தோட்டம்\n\nபுனித நிக்கோலசு தோட்டம் (The Saint Nicolas Garden) பெய்ரூத்தின் மிகப்பெரிய மாவட்டங்களில் ஒன்றான அச்ராஃபி மாவட்டத்திற்கு அருகாமையில் உள்ள தபரிசின் அருகாமையில் சார்லசு மாலேக் தெருவில் அமைந்துள்ள ஒரு பொதுமக்களுக்கான தோட்டமாகும். இந்தத் தோட்டமானது லெபனான் கட்டிடக்கலை நிபுணர் ஃபெர்டிலாண்ட் டேகெர் என்பவரால் 1964 ஆம் ஆண்டு வடிவமைக்கப்பட்டதாகும். இந்தத் தோட்டத்தின் பரப்பானது 22,000 சதுர மீட்டர் (2,40,000 சதுர அடி) ஆகும். இந்தத் தோட்டமானது, புனித நிக்கலசின் நினைவாக அமைந்துள்ள, பழமை வாய்ந்த கிரேக்க தேவாலயத்தைப் பார்க்கும் விதமாக அமைந்துள்ளது. \n"}
{"id": "423294", "url": "https://ta.wikipedia.org/wiki?curid=423294", "title": "அமைதித் தீவு", "text": "அமைதித் தீவு\n\nஅமைதித் தீவு (The Island of Peace) யோர்தான் நாட்டில் யோர்தான் ஆற்றங்கரையில் உள்ள ஒரு இடமாகும். இந்தப் பூங்காவானது யோர்தான் ஆறு மற்றும் யார்மெளக் ஆறு ஆகியவை சங்கமிக்கும் இடத்தில் அமைந்துள்ளது. இந்த இடத்திலிருந்து பின்காசு ரூட்டென்பெர்க்கின் நகராயிம் நீர் மின் சக்தி நிலையத்தைப் பார்க்க முடியும். \n\n1994 இஸ்ரேல்-ஜோர்டான் சமாதான உடன்படிக்கையானது யோர்தானிய இறையாண்மையின் கீழ் இந்தப் பகுதி இருப்பதை அங்கீகரித்தது. ஆனால், இஸ்ரேலிய நில உரிமையாளர்களின் நுழைவுக்கான சுதந்திரத்தை குத்தகைக்கு விட்டது. 25 ஆண்டுக்கான, புதுப்பிக்கத்தக்க குத்தகையானது 2019 ஆம் ஆண்டில் முடிவிற்கு வருகிறது. யோர்தானிய அரசு இந்தக் குத்தகையை முடிவிற்குக் கொண்டு வருவதற்கான தனது விருப்பத்தை அறிவித்துள்ளது. அமைதி உடன்படிக்கையும் யோர்தான் இவ்வாறு செய்வதற்கான உரிமையை ஒரே ஒரு நிபந்தனையின் பேரில் வழங்கியுள்ளது. இவ்வாறான முடிவு குறித்த அறிவிப்பானது குத்தகை முடிவதற்கான காலத்திற்கு ஓராண்டு முன்னதாக அறிவிக்கப்பட வேண்டும் என்பதே அந்த நிபந்தனையாகும். இந்த நிபந்தனைக்குத் தகுந்தவாறு யோர்தான் அக்டோபர் 2018 இல் இந்த அறிவிப்பை வெளியிட்டுள்ளது.\n\nSection::::வரலாறு.\nயோர்தான் ஆற்றின் வண்டல் படிவுகள் மற்றும் ஆற்றுப்படுகையின் நிலங்கள் இஸ்ரேல் அரசு நிறுவப்பட்டதற்கு முன்னதாக யூதர்களின் வசமாக இருந்தவையாகும்.1927 ஆம் ஆண்டில், பாலஸ்தீன் மின்சார நிறுவனத்தின் நிறுவனரான பின்சாஸ் ரூட்டென்பெர்க் ஜோர்தானின் முதலாம் அப்துல்லாவுடன் ஒரு நீர் மின்சக்தி நிலையம் கட்டுவதற்கான ஒப்பந்தத்தில் கையெழுத்திட்டார். இதற்காக கால்வாய்களும், அணைக்கட்டுகளும் இரண்டு நதிகளின் ஊடாகவும் கட்டப்பட்டன. இதன் விளைவாக, மனிதனால் உண்டாக்கப்பட்ட ஒரு தீவு படைக்கப்பட்டது. இந்த மின்சக்தி நிலையம் 1932 ஆம் ஆண்டில் மின்சாரத்தை வழங்கத் தொடங்கியது. 1948 ஆம் ஆண்டு அரேபிய இஸ்ரேல் போரின் போது மின் உற்பத்தி இயக்கமானது நிறுத்தப்பட்டன.\n\n1994 ஆம் ஆண்டில், இஸ்ரேல்-ஜோர்தான் அமைதி உடன்படிக்கையின் அடிப்படையில் ஜோர்தானிடம் ஒப்படைத்தது. கிப்புட்ஸ் அஸ்டோட் யாகோவ் ஆகியோரிடமிருந்து இஸ்ரேல் விவசாயிகளிடம் நிலத்தைப் பண்படுத்துவதற்காக மீண்டும் குத்தகைக்கு விட ஜோர்தான் சம்மதித்தது. பண்ணைத் தொழிலானது தானாக புதுப்பிக்கப்படக்கூடிய 25 ஆண்டு குத்தகையின் கீழ் நடைபெற்று வருகிறது. ஒரு இஸ்ரேலிய சுற்றுலாப் பயணிகள் பூங்காவை பார்வையிடத் தங்கள் அடையாள அட்டையை ஜோர்தானியக் காவலர்களிடம் காண்பித்து விட்டுப் பார்வையிட வசதியாக எல்லைப்புறத்தில் கதவொன்று உள்ளது. இதற்காக அவர்கள் கடவுச்சீட்டோ, விசாவோ தேவையில்லை. 2012 அன்றைய நிலையில், சுற்றுலாப் பயணிகள் ஒரு குழுவாகப் பார்வையிடும் போது அங்கீகரிக்கப்பட்ட வழிகாட்டி ஒருவருடன் தான் அனுமதிக்கப்படுவர். சுற்றுலா ஆராய்ச்சியாளர்கள் ஆலன் கெல்ப்மேன் மற்றும் டார்யா மாவோஸ் ஆகியோர் இஸ்ரேலிய சுற்றுலாப்பயணிகளுக்கு சுற்றுலா வழிகாட்டிகள் கூறிய கதைகளை பகுப்பாய்வு செய்து வெளியீடென்று ஒன்று வெளியிட்டனர்.\n\nSection::::1997 படுகொலை.\n1997 ஆம் ஆண்டு மார்ச் 13 ஆம் நாள் பெத்சாமேசில் உள்ள அமிட் ஃப்யூர்ஸ்ட் பள்ளியிலிருந்து கல்வி களப்பயணமாக வந்த இஸ்ரேலிய மாணவியர்களை ஜோர்தானைச் சார்ந்த படைவீரர் அகமது டாகாம்சே தனது துப்பாக்கியால் சுட்டதில் 13 அல்லது 14 வயதுடைய 7 மாணவியர்கள் இறந்தனர். மேலும் 6 மாணவியர்கள் படுகாயமடைந்தனர். ஜோர்தானின் அரசர் உசேன் பெத்சாமேசிற்கு நேரடியாக வந்து இறந்தவர்களுக்கான அஞ்சலியைச் செலுத்தியதோடு தனது நாட்டின் சார்பாக மன்னிப்பும் கோரினார். இந்த நடவடிக்கை இரு தரப்பிலும் நன்னம்பிக்கையையும், புரிந்துணர்வையும் அதிகரிக்க உதவும் என்ற விதத்தில் பார்க்கப்பட்டது.\n"}
{"id": "423300", "url": "https://ta.wikipedia.org/wiki?curid=423300", "title": "லிம்பர்க் (நெதர்லாந்து)", "text": "லிம்பர்க் (நெதர்லாந்து)\n\nலிம்பர்க் (, ; இடச்சு : \"(Nederlands-)Limburg\"; , ) நெதர்லாந்து நாட்டின் 12 மாகாணங்களில் இது தென் எல்லையில் அமைந்துள்ளது. இது நாட்டின் தென்கிழக்கு பகுதியில் அமைந்துள்ளது. இதன் பரப்பளவு வடக்கு மற்றும் தெற்காக பரவியுள்ளது. கெல்டர்லேண்டு பகுதிக்கு தெற்கே இதன் எல்லை அமைந்துள்ளது. இதன் தென்மேற்கு மற்றும் தெற்கே பெல்ஜியம் நாட்டு எல்லைகள் உள்ளது. வடக்கு மற்றும் வடமேற்கே வட பிராபினட் மாகாணம் அமைந்துள்ளது. கிழக்கு எல்லை முழுவதும் ஜெர்மனி நாட்டுடன் கொண்டுள்ளது.\n\n"}
{"id": "423302", "url": "https://ta.wikipedia.org/wiki?curid=423302", "title": "பொய்கைநல்லூர் நந்திநாதேசுவரர் கோயில்", "text": "பொய்கைநல்லூர் நந்திநாதேசுவரர் கோயில்\n\nபொய்கைநல்லூர் நந்திநாதேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nபொய்யூர் என்று வழங்கப்படும் இவ்வூர் வடக்குப் பொய்கைநல்லூர், தெற்குப் பொய்கைநல்லூர் என்று இரண்டாக உள்ளது. நாகப்பட்டினம் பழைய பேருந்து நிலையத்திலிருந்து ஈச்சங்குப்பம்-அக்கரப்பேட்டை வழியாக வேளாங்கண்ணி செல்லும் சாலையில் 6 கிமீ தொலைவில் உள்ள வடக்குப் பொய்கைநல்லூரில் கோயில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் நந்திநாதேசுவரர் ஆவார். இறைவி சௌந்தரநாயகி ஆவார். \n\nSection::::பிற சன்னதிகள்.\nதிருச்சுற்றில் விநாயகர், சுப்பிரமணியர், மகாலட்சுமி, பைரவர், சூரியன், சந்திரன் சன்னதிகள் உள்ளன. மூலவர் சன்னதியின் வலது புறத்தில் இறைவி சன்னதி உள்ளது. \n"}
{"id": "423304", "url": "https://ta.wikipedia.org/wiki?curid=423304", "title": "வால்சர்பெர்க்", "text": "வால்சர்பெர்க்\n\nவால்சர்பெர்க் (\"Vaalserberg\") மலை 322.4 மீட்டர் உயரம் கொண்டது (1,058 ft). இது நெதர்லாந்து நாட்டின் உயரமான பகுதி ஆகும். இது லிம்பர்க் மாகாணத்தில் அமைந்துள்ளது. நெதர்லாந்து நாட்டின் தென் கோடி முனை ஆகும்.\n\nSection::::முனை எல்லை பகுதி.\nவால்சர்பெர்க் பெல்ஜியம், நெதர்லாந்து, ஜெர்மனி ஆகிய மூன்று நாடு எல்லைப்புள்ளி பகுதியாகும். இடச்சு மொழியில் (Drielandenpunt) மூன்று நாடு புள்ளி, இடாய்ச்சு மொழியில் (Dreiländereck) மூன்று நாடு முனை மேலும் பிரெஞ்சு மொழியில் (Trois Frontières) மூன்று நாடு எல்லை என வழங்கப்படுகிறது.\n"}
{"id": "423305", "url": "https://ta.wikipedia.org/wiki?curid=423305", "title": "மணிக்கிராமம் திருமேனியழகர் கோயில்", "text": "மணிக்கிராமம் திருமேனியழகர் கோயில்\n\nமணிக்கிராமம் திருமேனியழகர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nசீர்காழி-பூம்புகார் சாலையில், திருவெண்காட்டினை அடுத்து மணிக்கிராமம் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் திருமேனியழகர் ஆவார். இறைவி சௌந்தரநாயகி ஆவார். \n\nSection::::பிற சன்னதிகள்.\nதிருச்சுற்றில் விநாயகர், வள்ளி தெய்வானையுடன் சுப்பிரமணியர், மகாலட்சுமி, பைரவர், துர்க்கை, நவக்கிரகங்கள் ஆகியோரின் சன்னதிகள் உள்ளன. \n"}
{"id": "423306", "url": "https://ta.wikipedia.org/wiki?curid=423306", "title": "சுபத்ரா குமாரி சவுஹான்", "text": "சுபத்ரா குமாரி சவுஹான்\n\nசுபத்ராகுமாரி சவுஹான் (Subhadra Kumari Chauhan) (16 ஏப்ரல் 1904 - 15 பிப்ரவரி 1948) ஒரு இந்தியக் கவிஞா், இந்தி மொழியில் பல கவிதைகளை இயற்றியவா். குறிப்பாக ஒன்பது ரசங்களில் ஒன்றான வீர ரசத்தில் பல கவிதைகள் எழுதிப் புகழ் பெற்றவா். இவருடைய புகழ் பெற்ற கவிதைகளில் ஒன்று “ஜான்சி கி ராணி” (ஜான்சி ராணியின் வீரத்தை குறித்தது) ஆகும்.\n\nSection::::ஆரம்பகால வாழ்க்கை.\nஇவா் உத்திரப் பிரதேச மாநிலம் அலகாபாத் மாவட்டத்தில் உள்ள நிகழ்பூா் என்னும் கிராமத்தில் பிறந்தவா். இவா் முதலில் அலகாபாத் நகரில் உள்ள கிராஸ்வெயிட் பெண்கள் பள்ளியில் படித்து 1919 ஆம் ஆண்டு இடைநிலைக் கல்வியில் தோ்ச்சி பெற்றாா். அதே ஆண்டு காந்வாவைச் சோ்ந்த தாக்குர் லட்சுமண சிங் சௌஹானைத் திருமணம் செய்தபின் ஜபல்பூரிற்கு குடிபெயா்ந்தாா். இவா்களுக்கு ஐந்து குழந்தைகள் இருந்தன.\n\nSection::::வாழ்க்கை.\n1921 ஆம் ஆண்டு சுபத்ரா குமாரியும் இவரது கணவரும், காந்திஜி துவக்கிய ஒத்துழையாமை இயக்கத்தில் பங்கேற்றனா். சுபத்ரா குமாரிதான் நாக்பூா் நகரில் விடுதலைப் போராட்டத்தில் பங்கேற்று சிறை சென்ற முதல் பெண்மணி ஆவாா். ஆங்கிலேயா்களை எதிா்த்து போராட்டத்தில் ஈடுபட்டு 1923 ஆம் ஆண்டும், 1942 ஆம் ஆண்டும் இருமுறைச் சிறைத் தண்டனை பெற்றுள்ளாா்.\n\nSection::::இலக்கியப் பணி.\nசுபத்ராகுமாரி இந்தியில் பல கவிதைகளை இயற்றியுள்ளாா். ராணி லட்சுமிபாயின் வீரத்தைக் குறித்து உணா்ச்சிகரமாக எழுதப்பட்ட “ஜான்சி - கி - ராணி” என்னும் கவிதை இவரால் எழுதப்பட்டவைகளில் மிகவும் புகழ்பெற்ற ஒன்று. இந்தி இலக்கியத்தில் அதிகமாக வாசிக்கப்பட்டதும் பாடப்பட்டதுமான கவிதைகளில் இது தலையானது ஆகும். ஜான்சி ராணியின் வீர வாழ்க்கை வரலாற்றையும் 1857 சிப்பாய் கலகத்தில் ராணியின் பங்களிப்பையும் உணா்ச்சிகரமாக இப்படைப்பு சித்தரிக்கும். இவரது கவிதை பல இந்தியப் பள்ளிகளில் பாடமாக வைக்கப்பட்டிருந்தது.\n\nஇவரது கவிதையின் சில புகழ் பெற்ற சில வரிகள் பின்வருமாறு.\n\nबुंदेले हरबोलों के मुँह हमने सुनी कहानी थी, \nखूब लड़ी मर्दानी वह तो झाँसी वाली रानी थी।।\n\n\"மொழிபெயா்ப்பு\":\n\n\"ஆணைப் போல எவ்வளவு வீரத்துடன் இவா் போரிட்டாா், ஏ ஜான்சி ராணியே, \nஒவ்வொரு திட்டிலும் துப்பாக்கி, மழையைப் போல பொழியும் குண்டுகள், எவ்வளவு வீரத்துடன் ஆணைப் போல போராடியவா் ஜான்சிராணி, என்னே வீரம்!!\"\n\nஇவரது மற்ற கவிதைகளான “வீ ரோன் கா கைசா ஹோ பசந்த்”, ராக்கி கி சுநௌட்டி மற்றும் வீடா, விடுதலைப் போராட்டத்தைக் குறித்தவைகளாகும். இவரது இந்தக் கவிதைகள் பல இந்திய இளைஞா்களை விடுதலைப் போராட்டத்தில் ஈடுபடத் தூண்டியது. ஜான்சி கி ராணியின் முதல் பத்தி பின்வருமாறு\nसिंहासन हिल उठे राजवंशों ने भृकुटी तानी थी,\nबूढ़े भारत में भी आई फिर से नयी जवानी थी,\nगुमी हुई आज़ादी की कीमत सबने पहचानी थी,\nदूर फिरंगी को करने की सबने मन में ठानी थी।\nचमक उठी सन सत्तावन में, वह तलवार पुरानी थी,\nबुंदेले हरबोलों के मुँह हमने सुनी कहानी थी,\nखूब लड़ी मर्दानी वह तो झाँसी वाली रानी थी।।\n\n\"மொழிபெயா்ப்பு\"\n\n\"தடைகள் தகா்க்கப்பட்டன, அரச குணங்கள் முகம் சுழிக்கவைக்கபட்டன, புதிய இளைஞா்களால் பழைய இந்தியா புதிய எழுச்சியுற்றது. இழந்த சுதந்திரத்தின் மதிப்பை மக்கள் உணா்ந்தனா். 1857 ஆம் ஆண்டு துருப்பிடித்த வாட்களுக்கு புது வடிவம் கிடைத்தது. அன்னியரைத் துரத்த அனைவரும் விழைந்தனா். காலமும் வந்தது. பந்தலின் நாடோடிப் பாடலைக் கேட்டோம்.\nஆணைப் போல் போரிட்டாள், அவளே ஜான்சியின் ராணி ஆவாள்\".\n\nசுபத்ரா குமாரி இந்தி மொழியில் காரிபோலி பேச்சு வழக்கில் மிக எளிய முறையில் பாமரருக்கும் புரியும் வண்ணம் எழுதிய கவிதைகள் எல்லோராலும் படிக்கப்பட்டு மிகவும் புகழடைந்தன. நடுத்தர வா்க்கத்தின் வாழ்க்கையை பிரதிபலிக்கும் ஒரு சில சிறுகதைகளையும் சுபத்ரா குமாரி எழுதியுள்ளாா்.\n\nSection::::இறுதிமுடிவு.\n1948 ஆம் ஆண்டு நாகபுரியிலிருந்து ஜபல்புரிக்குத் மோட்டாா் வண்டியில் திரும்பிக் கொண்டிருக்கும் போது சியோனி என்னுமிடத்தில் விபத்தில் சுபத்ராகுமாரி மரணமடைந்தாா். சுபத்ராகுமாரி மராட்டிய மாநிலத்தில் சட்டப் பேரவையின் உறுப்பினராக இருந்தாா். சட்டப்பேரவைக் கூட்டத்தில் கலந்து கொண்டு திரும்பும் பொழுது இந்த விபத்து நடந்தது.\n\n\nமிகவும் புகழ் பெற்ற “ஜான்சி கி ராணி”, “வீரோன் கா கைசா ஹோ பசந்த்”, “யே கதம் கா பேட்” போன்ற கவிதைகள் இந்தச் செய்யுள் திரட்டுகளின் ஒரு பகுதியாக இருந்தன.\n"}
{"id": "423308", "url": "https://ta.wikipedia.org/wiki?curid=423308", "title": "ஆத்தூர் மந்தாரவனேசுவரர் கோயில்", "text": "ஆத்தூர் மந்தாரவனேசுவரர் கோயில்\n\nஆத்தூர் மந்தாரவனேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nவைத்தீஸ்வரன்கோயில்-திருப்பனந்தாள் சாலையில் மணல்மேட்டினை அடுத்து, பந்தநல்லூர் சாலையில் திரும்பி கேசிங்கன் என்னும் ஊருக்கு அருகில் வலது புறத்தில் ஆத்தூர் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் மந்தாரவனேசுவரர் என்றும் சொர்ணபுரீசுவரர் என்றும் அழைக்கப்படுகிறார். இறைவி அஞ்சனாட்சி என்றும் அங்கயற்கண்ணி என்றும் அழைக்கப்படுகிறார். \n\nSection::::சிறப்பு.\nநந்தி பூசித்த, தவளை முத்தி பெற்ற தலம் என்ற பெருமைகளை உடையது. மந்தார வனம் என்பதே மந்தாரம் ஆயிற்று என்பர். \n"}
{"id": "423309", "url": "https://ta.wikipedia.org/wiki?curid=423309", "title": "ஆனைமாகாளம் மகாகாளேசுவரர் கோயில்", "text": "ஆனைமாகாளம் மகாகாளேசுவரர் கோயில்\n\nஆனைமாகாளம் மகாகாளேசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகீழ் வேளூரில் இடது புறத்தில் பிரிகின்ற வட காரை சாலையில் சிறிது தூரத்தில் நாங்குடி, ஆனமங்கலத்தை அடுத்துள்ள வெட்டாற்றைக் கடந்தால் மறு கரையில் கோயில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் மகாகாளேசுவரர் ஆவார். இறைவி மங்கள நாயகி ஆவார். \n\nSection::::தற்போதைய நிலை.\nலிங்கத்திருமேனி மட்டுமே உள்ளது. சிறிய கோயிலாக இடிபாடுற்ற நிலையில் உள்ளது. \n"}
{"id": "423312", "url": "https://ta.wikipedia.org/wiki?curid=423312", "title": "வாழ்குடி விசுவநாதர் கோயில்", "text": "வாழ்குடி விசுவநாதர் கோயில்\n\nவாழ்குடி விசுவநாதர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nஇவ்வூரை வாக்குடி என்றும் அழைக்கின்றனர். திருவாரூர்-மயிலாடுதுறை சாலையில் கங்களாஞ்சேரியை அடுத்து நாகூர் சாலையில் விற்குடி ரயிசில்வே கேட்டினை அடுத்து கல்யாண இருப்பு என்னுமிடத்தில திருப்பயத்தங்குடி, திருமருகல் சாலையில் வாக்குடி உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் விசுவநாதர் ஆவார். இறைவி விசாலாட்சி ஆவார். \n\nSection::::பிற சன்னதிகள்.\nதிருச்சுற்றில் விநாயகர், சுப்பிரமணியர், நவக்கிரகங்கள், பைரவர், சூரியன், சனீசுவரர் சன்னதிகள் உள்ளன. \n"}
{"id": "423315", "url": "https://ta.wikipedia.org/wiki?curid=423315", "title": "வடக்கு பிராபர்ன்ட்", "text": "வடக்கு பிராபர்ன்ட்\n\nவடக்கு பிராபர்ன்ட் (; ), பிராபர்ன்ட் எனவும் அழைக்கப்படுகிறது. இம் மாகாணத்திற்கு வடக்கே தென் ஒல்லாந்து மற்றும் கெல்டர்லேண்டு மாகாணம் அமைந்துள்ளது. கிழக்கே லிம்பர்க்கும், மேற்கே ஜீலேண்டும் மேலும் தெற்கே பெல்ஜியம் நாடும் அமைந்துள்ளது.\n"}
{"id": "423319", "url": "https://ta.wikipedia.org/wiki?curid=423319", "title": "ஜீலேண்டு", "text": "ஜீலேண்டு\n\nஜிலேண்டு (; , Zeelandic: \"Zeêland\" , historical English exonym Zealand) மேற்கு புற எல்லை மாகாணமாகவும் நெதர்லாந்து நாட்டின் குறைந்த மக்கள் தொகை கொண்ட மாகாணமாகும். நாட்டின் தென்மேற்கு பகுதியில் உள்ள மாகாணம் இதுவாகும். இம் மாகாணம் பல தீவுகளையும் தீபகற்பங்களையும் கொண்டிருக்கிறது மேலும் பெல்ஜியம் நாட்டுடன் எல்லையைக் கொண்டுள்ளது.\n"}
{"id": "423321", "url": "https://ta.wikipedia.org/wiki?curid=423321", "title": "உத்ரத்", "text": "உத்ரத்\n\nஉத்ரத் () நெதர்லாந்து நாடின் மையத்தில் அமைந்துள்ள மாகாணமாகும். இதன் எல்லைகள் வடக்கே ஈமியர் ஏரியும், கிழக்கே கெல்டர்லேண்டும், தெற்கே ரைன் ஆறு மற்றும் லீக் ஆறும், மேற்கே தென் ஒல்லாந்தும், வடமேற்கே வடக்கு ஒல்லாந்தும் அமைந்துள்ளது.\n\nSection::::இயற்கை அமைப்பு.\nமாகாணத்தில் மிகவும் கவர்ச்சிகரமான இயற்கைப் பகுதிகளில் ஒன்றான (வெட்ச்த்ஸ்டிரீக்) வேட்டுப் பகுதி, வட்டு ஆற்றின் இரு பக்கத்திலும் அமைந்துள்ளது. இந்த மாகாணத்தில் நெதர்லாந்தின் கிளை அலுவலகத்தின் தலைமையகத்தில் குடியேறிய ஒரு சர்வதேச இயற்கை பாதுகாப்பு அமைப்பு இயற்கைக்கான உலகளாவிய நிதி அமைப்பு (ஆங்கிலம்: WWF ) ஆகும். இயற்கை மற்றும் சுற்றுச்சூழல் அமைப்பு என்பது ஒரு தேசிய இயற்கை பாதுகாப்பு அமைப்பு ஆகும். அதன் தலைமையகம் இந்த மாகாணத்தில் (உத்ரத் நகரத்தில்) உள்ளது.\n"}
{"id": "423322", "url": "https://ta.wikipedia.org/wiki?curid=423322", "title": "மெட்டா-குமாரிக் அமிலம்", "text": "மெட்டா-குமாரிக் அமிலம்\n\nமெட்டா-குமாரிக் அமிலம் (\"m-Coumaric acid\") என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். சின்னமிக் அமிலத்தின் ஐதராக்சி வழிப்பொருளான இச்சேர்மம் ஒரு ஐதராக்சி சின்னமிக் அமிலமாகும் . ஆர்த்தோ-குமாரிக் அமிலம், மெட்டா-குமாரிக் அமிலம், பாரா-குமாரிக் அமிலம் என்று மூன்று வகையான மாற்றியன்கள் காணப்படுகின்றன. இவை ஒவ்வொன்றும் பீனைல் தொகுதியில் பதிலீடு செய்யப்பட்டுள்ள ஐதராக்சி குழுவின் இடவமைப்பைப் பொறுத்து வேறுபடுகின்றன. \n\nவினிகரில் மெட்டா-குமாரிக் அமிலம் காணப்படுகிறது. \n"}
{"id": "423324", "url": "https://ta.wikipedia.org/wiki?curid=423324", "title": "ஈமியர் ஏரி", "text": "ஈமியர் ஏரி\n\nஈமியர் () நெதர்லாந்து நாட்டில் உள்ள ஏரி ஆகும். இது நெதர்லாந்து நாட்டின் நடுவே பிலேவோலாண்டு, உத்ரத் மற்றும் வடக்கு ஒல்லாந்து மாகாணங்களுக்கிடையே அமைந்துள்ளது. இதன் மேற்பரப்பு\n(13.4 km2) 5.2 சதுர மையில்கள் ஆகும்.\n"}
{"id": "423326", "url": "https://ta.wikipedia.org/wiki?curid=423326", "title": "பிலால் ஆசிப்", "text": "பிலால் ஆசிப்\n\nமுகமது பிலால் ஆசிப் (Mohammad Bilal Asif (பிறப்பு: செப்டமபர் 24, 1985) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக, தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார்.ஆகஸ்டு 2018 இல் பாக்கிஸ்தான் துடுப்பாட்ட வாரியம் இவர் உட்பட முப்பத்து மூன்று வீரர்களுக்கு 2018-19 ஆம் ஆண்டிற்கான மத்திய ஒப்பந்த விருதினை வழங்கியது.\n\nSection::::தனிப்பட்ட வாழ்க்கை.\nமுகமது பிலால் ஆசிப் செப்டம்பர் 24, 1985 இல் பிறந்தார். இவரின் தந்தை குவைத்தில் மின் வினைஞராக வேலை பார்த்து வந்தார். இவரின் மருமகன் சாக்கித் சையத் உள்ளூர்ப் போட்டிகளில் வேகப் பந்து வீச்சாளராக விளையாடி வந்தார்.\n\nSection::::உள்ளூர்ப் போட்டிகள்.\nஇவர் விளையாடிய முதல் இருபது 20 போட்டியில் 114 ஓட்டங்கள் எடுத்தார். இதன் மூலம் அறிமுக பன்னாட்டு இருபது20 போட்டியில் அதிக ஓட்டங்கள் எடுத்தவர் எனும் சாதனை புரிந்தார். 2018 ஆம் ஆண்டிற்கான பாக்கித்தான் கோப்பைக்கான போட்டியில் இவர் சிந்து மாகாணம் சார்பாக விளையாடினார். இந்தத் தொடரின் நான்கு போட்டிகளில் விளையாடி 6 இலக்குகளைக் கைப்பறினார்.இதன் மூலம் அதிக இலக்குகளை வீழ்த்தியவர்கள் வரிசையில் முதலிடம் பிடித்தார்.\n\nSection::::சர்வதேசப் போட்டிகள்.\n2015 ஆம் ஆண்டில் இலங்கைத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடரில் பாக்கித்தான் அணியில் இடம் பெற்றார். ஆனால் விளையாடும் வாய்ப்பு கிடைக்கவில்லை. 2015 ஆம் ஆண்டில் பாக்கித்தான் துடுப்பாட்ட அணி சிம்பாப்வேயில் சுற்றுப் பயணம் மேற்கொண்டது. அக்டோபர் 3 இல் அராரே துடுப்பாட்ட அரங்கத்தில் நடைபெற்ற இரண்டாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியின் மட்டையாட்டத்தில் 3 பந்துகளைச் சந்தித்த இவர் ஓட்டங்கள் எடுக்காமல் பன்யங்கரா பந்துவீச்சில் ஆட்டமிழந்தார்.பந்துவீச்சில் 8 ஓவர்கள் வீசி 39 ஓட்டங்களை விட்டுக்கொடுத்தார். ஆனால் இலக்கினைக் கைப்பற்றவில்லை.இந்தப் போட்டியில் சிம்பாப்வே அணி டக்வோர்த் லூயிஸ் முறையில் 5 ஓட்டங்கள் வித்தியாசத்தில் வெற்றி பெற்றது.\n\nஅக்டோபர் 5 இல் நடைபெற்ற இரண்டாவது போட்டியில் தனது முதல் ஐந்து இலக்குகளைக் கைப்பற்றினார். இந்தப் போட்டியில் சிம்பாப்வே அணி 161 ஓட்டங்களில் அனைத்து இலக்குகளையும் இழந்தது.மேலும் பிலால் 25 ஓட்டங்களை விட்டுக் கொடுத்து 5 இலக்குகளைக் கைப்பற்றினார். பின் மட்டையாட்டத்தில் துவக்க வீரராக களம் இறங்கி 39 பந்துகளில் 38 ஓட்டங்களை எடுத்தார். ஆனால் இந்தப் போட்டியில் இவரின் பந்துவீச்சு முறையானது சந்தேகத்திற்கு உள்ளானது. இதனால் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டத் தொடரிலிருந்து விலக்கப்பட்டார். பின் இவரின் பந்துவீச்சு முறையானது பன்னாட்டுத் துடுப்பாட்ட அவையினால் அக்டோபர் 30, 2015 இல் ஏற்றுக்கொள்ளப்பட்டது.\n\n2017 ஆம் ஆண்டில் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் அணியில் இடம் பிடித்தார். ஆனால் விளையாடும் வாய்ப்புக் கிடைக்கவில்லை. பின் 2018 ஆம் ஆண்டில் ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இடம் பிடித்தார்.பின் அக்டோஅப்ர் 7 இல் தனது முதல் போட்டியில் விளையாடினார். இந்தப் போட்டியில் இவர் ஐந்து இலக்குகளைக் கைப்பற்றினார்.\n"}
{"id": "423330", "url": "https://ta.wikipedia.org/wiki?curid=423330", "title": "ஹமத் அசாம்", "text": "ஹமத் அசாம்\n\nஹமத் அசாம் (Hammad Azam (;பிறப்பு: மார்ச் 16, 1991 ) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக, பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். வலதுகை மட்டையாளரான இவர் வலதுகை மித வேகப்பந்து வீச்சாளர் ஆவார்.இவர் துடுப்பாட்டத்தில் சகலத் துறையராக விளையாடினார்.\n\nSection::::உள்ளூர்ப் போட்டிகள்.\n2018 ஆம் ஆண்டில் நடைபெற்ற பாக்கித்தான் கோப்பைத் தொடரில் இவர் கைபர் \"பக்துன்குவா\" அணி சார்பாக விளையாடினார்.\n\nSection::::சர்வதேசப் போட்டிகள்.\n2008 ஆம் ஆண்டில் ராவல்பிண்டி சார்பாக இவர் முதல் தரத் துடுப்பாட்டப் போட்டிகளில் விளையாடினார். அந்தத் தொடரில் சிறப்பாக விளையாடிய இவர் 6 போட்டிகளில் விளையாடி அதில் 173 ஓட்டங்களை எடுத்தார். இதில் அந்து போட்டிகளில் இறுதிவரை ஆட்டமிழக்காமல் இருந்தார். இந்தத் தொடரின் அரையிறுதிப் போட்டியில் மேற்கிந்தியத்தீவுகள் துடுப்பாட்ட அணிக்கு எதிராக நடைபெற்றது. இதில் இறுதிவரை ஆட்டமிழக்காமல் 92 ஓட்டங்களை எடுத்து அணியினை இறுதிப் போட்டிக்குச் செல்ல உதவினார். இந்தத் தொடரில் சிறப்பாக விளையாடியதன் மூலம் ஆத்திரேலியத் துடுப்பாட்ட அணிக்கு எதிரான பன்னாட்டு இருபது20 போட்டித் தொடருக்குத் தேர்வு செய்யப்பட்டார்.\n\nநியூசிலாந்தில் நடைபெற்ற 19 வயதிற்கு உட்பட்டோருக்கான உலகக் கோப்பைத் தொடரில் இவர் தேர்வானார். அதற்கு முன்பாக இவர் ஆறு முதல் தரத் துடுப்பாட்டப் போட்டிகளில் மட்டுமே விளையாடியுள்ளார்.\n\n2011 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. ஏப்ரல் 23 இல் \"கிராஸ் ஐலெட்டில்\" நடைபெற்ற முதலாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். செயிண்ட் லூசியாவில் நடைபெற்ற இந்தத் தொடரின் இரண்டாவது போட்டியில் மார்லன் சாமுவேல்சு இலக்கினை வீழ்த்தினார்.\n\n2015 ஆம் ஆண்டில் சிம்பாப்வே துடுப்பாட்ட அணி பாக்கித்தானில் சுற்றுப் பயணம் செய்து விளையாடியது. மே 31 இல் லாகூரில் நடைபெற்ற மூன்றாவது ஒருநாள் பன்னாட்டுத் துடுப்பாட்டப் போட்டியில் 12 பந்துகளைச் சந்தித்த இவர் 4 ஓட்டங்கள் எடுத்து \"கிரீமர்\" பந்துவீச்சில் ஆட்டமிழந்தார்.இந்தப் போட்டியின் முடிவு கிடைக்கவில்லை.\n\nSection::::பன்னாட்டு இருபது20.\n2012 ஆம் ஆண்டில் பாக்கித்தான் துடுப்பாட்ட அணி மற்றும் இங்கிலாந்துத் துடுப்பாட்ட அணி ஐக்கிய அரபு அமீரகத்தில் சுற்றுப் பயணம் செய்தது. பெப்ரவரி 23 இல் துபாயில் நடைபெற்ற பன்னாட்டு இருபது20 போட்டியில் இவர் அறிமுகமானார். ஆனால் இந்தப் போட்ட்டியில் மட்டையாடவும் பந்துவீசுவதற்கான வாய்ப்பு கிடைக்கவில்லை. ஆனால் இரண்டாவது போட்டியில் 15 பந்துகளைச் சந்தித்த இவர் 2 ஓட்டங்களை எடுத்து ரவி போபரா பந்துவீச்சில் ஆட்டமிழந்தார். இவர் தற்போதுவரை 5 பன்னாட்டு இருபது20 போட்டிகளில் விளையாடி உள்ளார்.\n\n2013 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்தது. சூலை 28 இல் கிங்ஸ்டவுனில் நடைபெற்ற பன்னாட்டு இருபது20 போட்டியில் இவர் 2 பந்துகளைச் சந்தித்த இவர் 1 ஓட்டங்களை எடுத்து சுனில் நரைன் பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 11 இலக்குகளால் வெற்றி பெற்றது.\n\n"}
{"id": "423339", "url": "https://ta.wikipedia.org/wiki?curid=423339", "title": "கர்தார்பூர், பாகிஸ்தான்", "text": "கர்தார்பூர், பாகிஸ்தான்\n\nகர்தார்பூர் (Kartarpur) (உருது کرتارپور) பாகிஸ்தான் நாட்டின் பஞ்சாப் மாகாணத்தின், நரோவல் மாவட்டத்தின், சகர்கர் வருவாய் வட்டத்தில், இந்திய-பாகிஸ்தான் எல்லையோரத்தில் அமைந்த நகரம் ஆகும். லாகூர் நகரத்திலிருந்து 180 கிமீ தொலைவில், இந்திய-பாகிஸ்தான் எல்லைப்புறத்தில் கர்த்தார்பூர் நகரம் உள்ளது.\n\nSection::::இனக்குழுக்கள்.\nகர்தார்பூர் நகரத்தில் பஞ்சாபி மொழி மற்றும் உருது மொழி பேசும் சீக்கிய, இசுலாமிய குஜ்ஜர், ஜாட் மற்றும் முஸ்லீம் இராசபுத்திர இன மக்கள் பெரும்பான்மையாக வாழ்கின்றனர். \n\nSection::::சமயம்.\nகர்தார்பூர் நகரத்தில் இசுலாமிய குஜ்ஜர் இன மக்கள் பெரும்பான்மையினராக உள்ளனர். 1947 இந்திய விடுதலையின் போது, கர்தார் நகரத்தில் வாழ்ந்த சிறுபான்மை மக்களான சீக்கிய மற்றும் இந்து சமயத்தினர் இந்தியாவிற்கு புலம்பெயர்ந்தனர். மேலும் இந்தியாவிலிருந்து பாகிஸ்தானுக்கு புலம்பெயர்ந்த இசுலாமியர்கள் கர்தார்பூர் நகரத்தில் குடியேறினர். \n\nSection::::வரலாறு.\n1522ல் சீக்கிய சமய நிறுவனரான குருநானக் கர்தார்பூர் நகரத்தை நிறுவினார். மேலும் கர்தார்பூர் நகரத்தில் இறந்த குருநானக் நினைவாக ஒரு தர்பார் சாகிப் குருத்துவார் கட்டப்பட்டது. \n\nSection::::கர்தார்பூர் - தேரே பாபா நானக் இணைப்புச் சாலைப் போக்குவரத்து திட்டம்.\nநவம்பர் 2019ல் குருநானக்கின் 550-வது பிறந்த ஆண்டை முன்னிட்டு, கர்தார்பூரையும், இந்தியாவின் பஞ்சாப் மாநிலத்தின் குர்தாஸ்பூர் மாவட்டத்தில் உள்ள தேரா பாபா நானக் நகரத்தையும் இணைக்கும் 6.4 கிமீ நீள பன்னாட்டு சாலைப்போக்குவரத்து அமைக்க இந்திய - பாகிஸ்தான் அரசுகள் அடிக்கல் நாட்டியுள்ளது. கர்தார்பூர் - தேரா பாபா நானக் இணைப்புச் சாலை 9 நவம்பர் 2019 அன்று பாகிஸ்தான் பகுதியின் கர்த்தார்பூர் சாலையை பிரதமர் இம்ரான் கானும், இந்தியப் பகுதியின் கர்த்தார்பூர் சாலையை இந்தியப் பிரதமர் நரேந்திர மோடியும் திறந்து வைத்தனர்.\n"}
{"id": "423344", "url": "https://ta.wikipedia.org/wiki?curid=423344", "title": "தேவாரகுட்டா தசரா திருவிழா", "text": "தேவாரகுட்டா தசரா திருவிழா\n\nதேவாரகுட்டா தசரா திருவிழா (\"Devaragutta Dasara festival\") இந்தியாவின் ஆந்திரப்பிரதேச மாநிலத்திலுள்ள கர்னூல் நகரத்திற்கு அருகிலுள்ள தேவாரகுட்டா கிராமத்தில் நடைபெறும் ஒரு திருவிழாவாகும். இந்துக்கள் கொண்டாடும் தசரா பண்டிகையின் போது இத்திருவிழா கொண்டாடப்படுகிறது. சுற்றுப்புற கிராமங்களைச் சேர்ந்த பொதுமக்கள் விழாவில் பங்க்கேற்று நீண்ட மூங்கில் கம்புகளை கைகளில் ஏந்தி கொண்டு தீவிரமாக கோல் சண்டையிடுவார்கள். வன்முறைப் போக்கில் நிகழும் இச்சண்டையில் ஏரளமான பக்தர்கள் காயமடைவதும் உண்டு . \n"}
{"id": "423347", "url": "https://ta.wikipedia.org/wiki?curid=423347", "title": "கர்தார்பூர், இந்தியா", "text": "கர்தார்பூர், இந்தியா\n\nகர்தார்பூர் (Kartarpur) இந்தியாவின் பஞ்சாப், பஞ்சாப் மாநிலத்தின் ஜலந்தர் மாவட்டத்தில் உள்ள பேரூராட்சி ஆகும். ஜலந்தர் மாவட்டத்தின் நிர்வாகத் தலைமையிட நகரமான ஜலந்தருக்கு 15 கிமீ தொலைவில் கர்த்தார்பூர் உள்ளது. \n\nSection::::மக்கள்தொகை பரம்பல்.\n15 வார்டுகளும், 5,332 வீடுகளும் கொண்ட கர்த்தார்பூர் பேரூராட்சி, 2011-ஆம் ஆண்டின் மக்கள்தொகை கணக்கெடுப்பின் படி, மொத்த மக்கள்தொகை 25,662 ஆகும். இதில் 13,368 ஆண்கள் ஆகவும்; பெண்கள் 12,294 ஆகவும் உள்ளனர். ஆறு வயதிற்குட்பட்ட குழந்தைகள் 2,684 ஆகவுள்ளனர். பாலின விகிதம் ஆயிரம் ஆண்களுக்கு 847 பெண்கள் வீதம் உள்ளனர். எழுத்தறிவு 83.94% ஆகவுள்ளது. \n\nகர்த்தார்பூர் நகரத்தில் இந்துக்கள் 73.52%, சீக்கியர்கள் 23.46%, இசுலாமியர் 2.51% மற்றவர்கள் 0.51% ஆகவுள்ளனர்.\n\n"}
{"id": "423351", "url": "https://ta.wikipedia.org/wiki?curid=423351", "title": "கிர்கி சண்டை", "text": "கிர்கி சண்டை\n\nகிர்கி சண்டை (Battle of Kirkee), தற்கால புணே நகரத்தின் கட்கி பகுதியில் இச்சண்டை நடைபெற்றதால் இதனை கட்கிச் சண்டை என்றும் அழைப்பர். கிர்கி சண்டை, 5 நவம்பர் 1817 அன்று, மராத்தியப் பேரரசின் பேஷ்வா இரண்டாம் பாஜி ராவ் தலைமையிலான படைகளுக்கும், பிரித்தானிய கம்பெனிப் படைகளுக்கும் இடையே, மூன்றாம் ஆங்கிலேய மராட்டியப் போரின் ஒரு பகுதியாக நடைபெற்றது. இச்சண்டையில் பிரித்தானியர்கள் வென்றனர். பிரித்தானிய இந்தியா அரசில் கிர்கி பகுதி பிரித்தானியப் படைகளின் பாசறை நகரமாக மாற்றப்பட்டது. \n\n"}
{"id": "423367", "url": "https://ta.wikipedia.org/wiki?curid=423367", "title": "ஏம்மிக் வினை", "text": "ஏம்மிக் வினை\n\nஏம்மிக் வினை (\"Hammick reaction\") என்பது கார்பனைல் சேர்மங்களின் முன்னிலையில் α- பிக்கோலினிக் அமிலங்கள் அல்லது இதனுடன் தொடர்புடைய சேர்மங்கள் வெப்ப கார்பாக்சில் நீக்கவினைக்கு உட்பட்டு 2-பைரிடைல் கார்பினால்கள் உருவாகும் வினையைக் குறிக்கிறது \n\nபாரா-சைமெனை இவ்வினையில் கரைப்பானாகப் பயன்படுத்தினால் உற்பத்தியின் அளவு அதிகரிக்கிறது .\n\nSection::::வினை வழிமுறை.\nα- பிக்கோலினிக் அமிலத்தைச் சூடாக்கும்போது அது தன்னிச்சையாக கார்பாக்சில் நீக்கம் அடைந்து ஏம்மிக் இடைநிலைவிளைபொருளாக (2) உருவாகிறது. இவ்விடைநிலைப்பொருள் ஓர் அரோமாட்டிக் இலைடாக, அதாவது ஒரு நடுநிலை இருமுனைய மூலக்கூறாகப் பார்க்கப்படுகிறது. ஆல்டிகைடு அல்லது கீட்டோன் போன்ற வலிமையான மின்னனுகவரி ஒன்றின் முன்னிலையில் இந்த இடைநிலை புரோட்டானேற்றத்தைக் காட்டிலும் வேகமாக அணுக்கருகவரியினால் தாக்கப்படுகிறது. இத்தாக்குதலுக்குப் பின்னர் மூலக்கூறிடை புரோட்டான் மாற்றம் நிகழ்ந்து தேவையான கார்பினால் கிடைக்கிறது. (4)\n\nகார்பாக்சில் குழு நீங்கும் அமிலங்களுக்கு மட்டும் இவ்வினையின் நோக்கம் கட்டுப்படுத்தப்படுகிறது. இங்கு கார்பாக்சில் குழுவில் α நைட்ரசன் இடம்பெற்றுள்ளது. (மூலக்கூறுகளில் அமிலங்கள் எந்த இடத்தில் இருந்தாலும் α நிலையைக் காட்டிலும் குறைந்த உற்பத்தியைக் கொண்டதாக இருக்கும் எனப் பதிவுகள் தெரிவிக்கின்றன) எனவே குயினோலினின் மற்றும் ஐசோகுயினோலினின் α-கார்பாக்சிலிக் அமிலங்கள் உள்ளிட்ட பொருத்தமான அடிமூலக்கூறுகளூக்கு மட்டும் α-பிக்கோலினிக் அமில வழிப்பெறுதிகள் கட்டுப்படுத்தப்படுகின்றன.\n"}
{"id": "423396", "url": "https://ta.wikipedia.org/wiki?curid=423396", "title": "யுரெக் ஐதன்டோயின் தொகுப்பு வினை", "text": "யுரெக் ஐதன்டோயின் தொகுப்பு வினை\n\nயுரெக் ஐதன்டோயின் தொகுப்பு வினை (\"Urech hydantoin synthesis\") என்பது அமினோ அமிலங்கள் பொட்டாசியம் சயனேட்டு மற்றும் ஐதரோகுளோரிக் அமிலத்துடன் வினைபுரிந்து ஐதன்டோயின்கள் எனப்படும் கிளைக்கோலைல்யூரியாக்களைக் கொடுக்கின்ற வேதி வினையைக் குறிக்கும்\n"}
{"id": "423404", "url": "https://ta.wikipedia.org/wiki?curid=423404", "title": "குறுதித்தான் மாகாணம் (ஈரான்)", "text": "குறுதித்தான் மாகாணம் (ஈரான்)\n\nகுர்திஸ்தான் மாகாணம் (\"Kurdistan Province\" (, \"Ostān-e Kordestān\") என்பது ஈரானின் முப்பத்தோறு மாகாணங்களில் ஒன்று ஆகும். இந்த மாகாணமானது 28,817 km² பரப்பளவு கொண்டது. இந்த மாகாணத்தில் நான்கில் ஒரு பகுதியானது குர்துகள் வாழும் பகுதியை உள்ளடக்கியது. ஈரானின் மேற்கு பகுதியில் அமைந்துள்ளது இது, ஈரானின் மண்டலம் 3இல் உள்ளது, இந்த மாகாணத்தின் மேற்கில் ஈராக்கும், வடக்கில் மேற்கு அசர்பைசான் மாகாணம், வடகிழக்கில் சஞ்சன் மாகாணம், கிழக்கே அமாதான் மாகாணம், தெற்கில் கெர்மான்ஷா மாகாணம் போன்றவை உள்ளன. குர்திஸ்தான் மாகாணத்தின் தலைநகர் சனந்தாஜ் () நகரம் ஆகும். மாகாணத்தில் உள்ள பிற முக்கிய நகரங்களாக மரிவன், பானே, சக்ஸ்கீஸ், கொரேவ், பிர்ஷான்ஹர், பிஜார், கமயாரன், டெகோகோலன், தீவன்தேர், சர்வபாத் ஆகியவை உள்ளன.\n\nSection::::நிலவியல்.\nகுர்திஸ்தான் மாகாணம் ஒரு மலைப்பாங்கான பகுதியாகும், இது சனந்தாஜ் நகரின் மேற்கு மற்றும் கிழக்கு பகுதிகளாக பிரிக்கப்பட்டுள்ளது. இதன் உயரம் மற்றும் மலைகளின் காரணமாக குர்திஸ்தான் மாகாணத்தில் உள்ள பல ஆறுகள், ஏரிகள், பனிப்பாறைகள், குகைகள் போன்றவை மாகாணத்தை அழகாக்குகின்றன. இதன் விளைவாக, குர்திஸ்தான் மாகாணமானது எப்போதும் மலையேற்றம், பனிச்சறுக்கு, நீர் விளையாட்டு போன்றவற்றின் விரும்பிகளை ஈர்க்கும் இடமாக உள்ளது.\n\n302 கிமீ நீளம் கொண்ட ஜாரினீ ஆறு இந்த மாகாணத்தின் மிக நீண்ட ஆறுகளில் ஒன்றாகும். அதன் ஆற்றங்கரைகளானது பொழுதுபோக்குக்கான சிறந்த இடங்களாக உள்ளது, இந்த ஆறானது நீர் விளையாட்டுக்கான சிறந்த இடமாக உள்ளது. இந்த ஆறு வடக்கில் தோன்றி இறுதியில் உர்மியா ஏரியை வந்து சேர்கிறது. இந்த மாகாணத்தில் இன்னொரு முக்கியமான ஆறு சிர்வான் நதி ஆகும். அது மாகாணத்தில் நீண்ட தூரம் ஓடி, இறுதியில் ஈராக்கில் டைக்ரிஸ் ஆற்றில் கலக்கிறது. இந்த ஆற்றின் கரைகளானது மக்களைக் கவரக்கூடியதாக உள்ளது. இந்த மாகாணத்தில் பாயும் குறிப்பிடத்தக்க மற்றொரு ஆறு சிமினே நதியாகும். மாகாணத்தின் பாயும் பல ஆறுகளானது பெருமளவிலான நீர் உயிரினங்கள் மற்றும் பறவைகளின் சிறந்த வாழ்விடங்களாக உள்ளதைக் காணலாம்.\n\nசாரிவர் ஏரியானது மாகாணத்தில் உள்ள மிக அழகான நீர்ப் பாதையாகும். இது உயரமான மலைகளின் அடிவாரத்தில் அழகாக காட்சிதரும் விதத்தில் அமைந்துள்ளது. இது ஒளி ஊடுருவும் நன்னீர் கொண்டதாக உள்ளது. இந்த ஏரியின் அதிகபட்ச ஆழம் 50 மீட்டராக உள்ளது. இதன் சராசரி ஆழமானது 3 மீட்டராக உள்ளது. இந்த ஏரியானது அடர்ந்த காடுகளால் சூழப்பட்டுள்ளது. இந்த ஏரியும் அதை ஒட்டிய மலைகள், காடுகள் ஆகியவை கண்ணைக்கவரும் அகலப்பரப்புக் காட்சியை அளிக்கின்றன. இந்த ஏரியானது, 5 கிமீ நீளமும், அதிகபட்சமாக 1.7 கிமீ அகலமும் கொண்டதாக, மரிவன் நகருக்கு மேற்கில் உள்ளது. சனந்தாஜ் நகரின் வடக்கில் உள்ள வனாதை ஏரியானது, மீன்பிடித்தல் மற்றும் நீர் விளையாட்டுகளுக்கான சிறந்த வாய்ப்புள்ள இடமாக உள்ளது.\n\nகுர்திஸ்தான் மாகாணத்தில் உள்ள பல பயனுள்ள கனிம நீர் நீரூற்றுகளானது நன்மை அளிப்பதாக கருதப்படுகிறது. இவற்றில் மிகச்சிறந்தவையாக: கம்யானின் வடமேற்கில் உள்ள கோவாஸ், பிஜார் அருகே உள்ள அபேட்டல்க், குரோவ் வடக்கில் பாபா கோர்கர் ஆகியவை ஆகும்.\n"}
{"id": "423405", "url": "https://ta.wikipedia.org/wiki?curid=423405", "title": "முகமது சல்மான்", "text": "முகமது சல்மான்\n\nமுகமது சல்மான் (Mohammad Salman (பிறப்பு: ஆகஸ்டு 7, 1981, கராச்சி) பாக்கித்தான் துடுப்பாட்ட அணி வீரர் ஆவார். இவர் பாக்கித்தான் அணிக்காக தேர்வுத் துடுப்பாட்டம், பன்னாட்டு இருபது20, ஒருநாள் பன்னாட்டுத் துடுப்பாட்டப் போட்டிகளில் விளையாடி வருகிறார். வலதுகை மட்டையாளரான இவர் குச்சக் காப்பாளராகவும் செயல்பட்டு வருகிறார். இவர் \"துணை வங்கி அணி, சசிலாபாத் கோட்ட துடுப்பாட்ட அணி, ஃபசிலாபாத் வோல்வ்ஸ், ஃபெடரல் ஏரியாஸ் லியோபர்ட், போர்ட் கசிம் அத்தாரிட்டி, பஞ்சாப் (பாக்கிஸ்தான்) அணி\" ஆகிய அணிகளுக்காக உள்ளூர்ப் போட்டிகளில் விளையாடி வருகிறார்.\n\nSection::::தேர்வுத் துடுப்பாட்டம்.\n2011 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. மே 12 இல் புராவிடன்சில் நடைபெற்ற மேற்கிந்தியத் தீவுகள் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 18 பந்துகளைச் சந்தித்த இவர் 4 ஓட்டங்களை எடுத்து பிசூவின் பந்துவீச்சில் ஆட்டமிழந்தார்.பின் இரண்டாவது ஆட்டப் பகுதியில் 2 பந்துகளைச் சந்தித்த இவர் ஓட்டங்கள் எதுவும் எடுக்காமல் எல் பி ட பிள்யூ முறையில் டேரன் சமி பந்துவீச்சில் ஆட்டமிழந்தார். இந்தப் போட்டியில் மேற்கிந்தியத் தீவுகள் அணி 40 ஓட்டங்களில் வெற்றி பெற்றது.\n\n2011 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. மே 20 இல் பசட்டராவில் நடைபெற்ற மேற்கிந்தியத் தீவுகள் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியின் பின் இரண்டாவது தேர்வுத் துடுப்பாட்டப் போட்டியின் முதல் ஆட்டப் பகுதியில் 33 பந்துகளைச் சந்தித்த இவர் 13 ஓட்டங்களை எடுத்து பிசூவின் பந்துவீச்சில் ஆட்டமிழந்தார்..பின் இரண்டாவது ஆட்டப் பகுதியில் 4 பந்துகளைச் சந்தித்த இவர் 8 ஓட்டங்கள் எடுத்து ராம்பால் பந்துவீச்சில் ஆட்டமிழந்தார். இந்தப் போட்டியில் பாக்கித்தான் அணி 196 ஓட்டங்கள் வித்தியாசத்தில் வெற்றி பெற்றது.\n\nSection::::ஒருநாள் போட்டிகள்.\n2011 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. ஏப்ரல் 23 இல் மேற்கிந்தியத் தீவுகள் அணிக்கு எதிரான முதல் ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் மட்டையாடவும் பந்துவீசவும் இவருக்கு வாய்ப்பு கிடைக்கவில்லை. பாக்கித்தான் அணி 8 இலக்குகளில் வெற்றி பெற்றது.\n\n2011 ஆம் ஆண்டில் பாக்கித்தான் துடுப்பாட்ட அணி அயர்லாந்தில் சுற்றுப் பயணம் செய்து விளையாடியது.மே 30 இல் மேற்கிந்தியத் தீவுகள் அணிக்கு எதிரான இரண்டாவது ஒருநாள் பன்னாட்டுத் துடுப்பாட்டப் போட்டியில் மட்டையாடவும் பந்துவீசவும் இவருக்கு வாய்ப்பு கிடைக்கவில்லை. பாக்கித்தான் அணி 5 இலக்குகளில் வெற்றி பெற்றது.\n\nSection::::பன்னாட்டு இருபது20.\n2011 ஆம் ஆண்டில் பாக்கித்தான் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. ஏப்ரல் 21 இல் மேற்கிந்தியத் தீவுகள் அணிக்கு எதிரான முதல் பன்னாட்டு இருபது20 துடுப்பாட்டப் போட்டியில் இவர் அறிமுகமானார். இந்தப் போட்டியில் 6 பந்துகளில் 5 ஓட்டங்கள் எடுத்து ரன் அவுட் முறையில் ஆட்டமிழந்தார். பாக்கித்தான் அணி 7 ஓட்டங்களில் வெற்றி பெற்றது.\n\n"}
{"id": "423406", "url": "https://ta.wikipedia.org/wiki?curid=423406", "title": "ரியூக்கியூவ மக்கள்", "text": "ரியூக்கியூவ மக்கள்\n\nரியூக்கியூவ மக்கள் (Ryukyuan people) கியூசு, தாய்வான் ஆகிய தீவுகளுக்கு இடையில் அமைந்துள்ள ரியூக்கியூ தீவுகளின் தாயக மக்கள் ஆவர். இவர்கள் சப்பானின் ஒக்கினாவா மாகாணம் அல்லது காகோசிமா மாகாணங்களுக்கு உட்பட்ட பகுதியில் வாழ்கின்றனர். இம்மக்கள், சப்பானிய மொழிக் குடும்பத்தின் இரண்டு கிளைகளுள் ஒன்றில் அடங்கும் ரியூக்கியூவ மொழிகளைப் பேசுகின்றனர். \n\nரியூக்கியூவர்கள், சப்பானில் ஒரு அங்கீகரிக்கப்பட்ட சிறுபான்மை இனக்குழு அல்ல. சப்பானிய அரசாங்கம் இவர்களை, ஐனுக்களுடனும், யமாத்தோக்களுடனும் உறவுடைய, சப்பானிய மக்களின் ஒரு துணைக் குழுவாகவே கருதுகின்றது. சிறுபான்மை இனக்குழுவாக ஏற்பு இல்லாதபோதும், இவர்களே சப்பானின் மிகப் பெரிய இனமொழிக் குழுவினர் ஆகும். ஒக்கினாவா மாகாணத்தில் மட்டும் இக்குழுவைச் சேர்ந்த 1.3 மில்லியன் மக்கள் வாழ்கின்றனர். இதைவிட 600,000 ரியூக்கியவர்களும், அவர்களது வழித்தோன்றல்களும் சப்பானின் பிற பகுதிகளில் வாழ்கின்றனர். வெளிநாடு வாழ் ரியூக்கியூவர்களும் குறிப்பிடத்தக்க எண்ணிக்கையில் காணப்படுகின்றனர். பல நாடுகளில், இக்குழுவினரையும் பிற சப்பானியரையும் வேறுபடுத்திப் பார்ப்பதில்லை ஆதலால், அத்தகைய நாடுகளில் ரியூக்கியவர்கள் தொடர்பில் சரியான புள்ளிவிபரங்கள் இல்லை.\n\nஅண்மைக்கால மரபியல், மானிடவியல் ஆய்வுகள், ரியூக்கியூவர்கள் ஐனு மக்களுடன் உறவுடையவர்கள் என்றும், வரலாற்றுக்கு முந்திய யோமோன் காலத்தில் (கிமு 10,000-1,000 க்கு முந்தியது) தென்கிழக்காசியாவில் இருந்து வந்து குடியேறி வாழ்ந்த மக்களுடனும், யமாத்தோ மக்களுடனும் ஒரே மூதாதையைக் கொண்டவர்கள் என்றும் காட்டுகின்றன. யாமாத்தோ மக்கள் பெரும்பாலும் கிழக்காசியாவில் (குறிப்பாகச் சீனா, கொரியத் தீவக்குறை ஆகிய பகுதிகள்) இருந்து புலம்பெயர்ந்தோருடனான யாயோய் காலத்துக் (கிமு 1,000 - கிபி 300) கலப்பினத்தவர் ஆவர். ரியூக்கியூவர்களுக்கு, சில தாய்வழி உரிமைக் கூறுகள், உள்ளூர்ச் சமயம், உணவு போன்ற தனித்துவமான பண்பாடு உண்டு. 12 ஆம் நூற்றாண்டுக்குப் பின்னறே இவர்களது உணவில் அரிசி சேர்க்கப்பட்டது. இம்மக்கள் பல நூற்றாண்டுகளாகத் தீவுகளில் தனிப்படுத்தப்பட்டு வாழ்ந்தனர். 14 ஆம் நூற்றாண்டில் தனித்தனியாக இருந்த மூன்று ஒக்கினாவ அரசுகளில் இருந்து ரியூக்கியூ இராச்சியம் உருவானது. இது 1372 இல் உருவான மிங் வம்ச சீனாவுடனான கடல்வழி வணிகத் தொடர்புகளையும், சிற்றரசு நிலையையும் தொடர்ந்து பேணியது. \n\nமெய்ஜி காலத்தில், ரியூக்கியூ இராச்சியம், ரியூக்கியூ ஆட்சிப்பகுதி (1872-1879) ஆனது. இதன் பின்னர் இது அரசியல் ரீதியாக சப்பானியப் பேரரசுடன் இணைக்கப்பட்டது. 1879 இல், இணைப்புக்குப் பின்னர், அதன் கடைசி மன்னர் டோக்கியோவுக்கு நாடுகடத்தப்பட்டதுடன், ஆட்சிப்பகுதி ஒக்கினாவா மாகாணம் ஆனது. 1895 ஆம் ஆண்டு இத்தீவுகள் மீதான தனது உரிமை கோரலை சீனா கைவிட்டது. இக்காலப்பகுதியில், ரியுக்கியூவ மக்களை சப்பானியருடன் ஓரினமாக்குவதற்காக, ஒக்கினாவா இன அடையாளம், மரபுரிமை, பண்பாடு என்பவற்றை மெய்ஜி அரசாங்கம் ஒடுக்கியது. \n\nSection::::வரலாறு.\n32,000-18,000 ஆண்டுகள் முன்பு இருந்தாவது ரியூக்கியூ தீவுகளில் மக்கள் வாழ்ந்துள்ளனர். அவர்கள் என்ன ஆனார்கள் என்பதோ, அவர்களுக்கும் ரியூக்கியூவ மக்களுக்கும் இடையிலான தொடர்பு குறித்தோ எதுவும் தெரியவில்லை. வடக்கு ரியுக்கியூவின் ஜோமோன் காலத்தில் மக்கள் வேட்டுவ-உணவு சேகர நிலையில் வாழ்ந்தனர். இவர்கள் தலை நிலத்தின் ஜோமோன் மட்பாண்டங்களைப் பயன்படுத்தினர். ஜோமோன் காலத்தின் பிற்பகுதியில் குடியிருப்புக்கள் கடற்கரை நோக்கி நகர்ந்திருப்பதை தொல்லியல் ஆய்வுகள் காட்டுகின்றன. இது மக்கள் மீன்பிடியில் ஈடுபட்டதைக் காட்டுகின்றது. ஜோமோன் காலத்தின் பின்னரைப் பகுதியில் இருந்து ரியூக்கியூத் தீவுகள் தமது சொந்தப் பண்பாட்டை உருவாக்கத் தொடங்கின. மொழி, பண்பாடு ஆகியவை தொடர்பான செல்வாக்குகள்; இன, இயற்பிய அம்சங்களின் செல்வாக்கைவிட மிகவும் பரந்தது எனச் சில அறிஞர்கள் கூறுகின்றனர்.\n"}
{"id": "423411", "url": "https://ta.wikipedia.org/wiki?curid=423411", "title": "கிறிஸ்தவ ஜனநாயக மேல்முறையீடுக் கட்சி", "text": "கிறிஸ்தவ ஜனநாயக மேல்முறையீடுக் கட்சி\n\nகிறிஸ்தவ ஜனநாயக மேல்முறையீடுக் கட்சி (, ; CDA) நெதர்லாந்து நாடின் ஓர் அரசியல் கட்சி ஆகும். இது 1977 ஆம் ஆண்டு முதல் இயங்கி வருகிறது.\nகிறிஸ்தவ ஜனநாயக மேல்முறையீடுக் கட்சியுடன் இணைந்தவை\nகத்தோலிக்க மக்கள் கட்சி, \nபுரட்சி எதிர்ப்புக் கட்சி, \nகிறிஸ்தவ வரலாற்று ஒன்றியம் முதலிய கட்சிகளாகும். இதன் கட்சி தலைவராக மே மாதம் 18ஆம் நாள் 2012ஆம் ஆண்டு முதல் சிப்ரான்ட் வான் ஹார்ஸ்மா பூமா இருந்து வருகிறார்.\n"}
{"id": "423413", "url": "https://ta.wikipedia.org/wiki?curid=423413", "title": "கத்தோலிக்க மக்கள் கட்சி", "text": "கத்தோலிக்க மக்கள் கட்சி\n\nகத்தோலிக்க மக்கள் கட்சி (, KVP) நெதர்லாந்து நாட்டின் ஓர் அரசியல் கட்சி ஆகும். இது 1945 ஆம் ஆண்டு முதல் செயல்பட்டு வந்தது. 1980 ஆம் ஆண்டு இக் கட்சி \nகிறிஸ்தவ ஜனநாயக மேல்முறையீடுக் கட்சியுடன் இனைந்துவிட்டது.\n"}
{"id": "423414", "url": "https://ta.wikipedia.org/wiki?curid=423414", "title": "கோவிந்தபுத்தூர் கங்காஜடேஸ்வரர் கோயில்", "text": "கோவிந்தபுத்தூர் கங்காஜடேஸ்வரர் கோயில்\n\nகோவிந்தபுத்தூர் கங்காஜடேஸ்வரர் கோயில் அல்லது விசயமங்கை, சம்பந்தர், அப்பர் ஆகிய சமயக் குரவர்களால் தேவாரப் பாடல் பெற்ற தலங்களில் சோழ நாடு காவிரி வடகரைத் தலங்களில் ஒன்றாகும். இத்தலம் சைவ இலக்கியங்களில் விசயமங்கை என்ற பெயராலேயே அழைக்கப்பெறுகிறது. விசயமங்கை என்பது கோவில் பெயரே ஊரின் பெயர் கோவிந்தபுத்தூர்(கோ கறந்த புத்தூர்). இத்தலம் தமிழ்நாட்டில் அரியலூர் மாவட்டத்தில் உள்ள கோவிந்தபுத்தூர் என்ற கிராமத்தில் அமைந்துள்ள பாடல் பெற்ற சிவதலம் ஆகும். தற்பொழுது உள்ள கோயில் கட்டடம் கி.பி 980-ல் உத்தம சோழனால் கட்டப்பட்டது. \n\nSection::::அமைவிடம்.\nஜெயங்கொண்டம்-மதனத்தூர் சாலையில், தா.பழூர், காரைக்குறிச்சி, திருபுரந்தன் அடுத்து இவ்வூர் உள்ளது. \n\nSection::::இறைவன், இறைவி.\nஇக்கோயிலில் உள்ள இறைவன் கங்காஜடேஸ்வரர் ஆவார். இறைவி மங்களநாயகி ஆவார். \n\nSection::::பிற சன்னதிகள்.\nதட்சிணாமூர்த்தி, இறைவி, ராஜராஜன், மனைவி, ராஜேந்திரன், சம்பந்தர், சப்தமாதர்ள், விநாயகர், மூலத்திருமேனிகள் உள் மண்டபத்தில் வரிசையாக வைக்கப்பட்டுள்ளன. \n\nSection::::திருத்தலப் பாடல்கள்.\nஇத்தலம் பற்றிய இரண்டு தேவாரப் பதிகங்கள் உள்ளன. \n\nSection::::கல்வெட்டு.\nமுதலாம் ராஜேந்திர சோழன் கல்வெட்டில், வடகரை ராஜேந்திர சிங்க வளநாட்டுப் பெரியவானவன் மாதேவி சதுர்வேதிமங்கலத்து விசயமங்கை என்றும், திரிபுவனச் சக்கரவர்த்தி மூன்றாம் குலோத்துங்க சோழன் கல்வெட்டில் விக்கிரம சோழன் நாட்டு இன்னம்பர் நாட்டு விசயங்கை எனவும் குறிக்கப்பட்டுள்ளது.\n\nமதுரை கொண்டு கோப்பரகேசரி வர்மன், பரகேசரி உத்தமச் சோழன், முதலாம் ராஜராஜசோழன், முதலாம் ராஜேந்திர சோழன், முதல் குலோத்துங்கச் சோழன், திரிபுவனச் சக்கரவர்த்தி ராஜராஜதேவன் ஆகியோர் காலங்களில் செதுக்கப்பட்ட கல்வெட்டுகள் இங்கு காணப்பெறுகின்றன. அதோடு இக்கல்வெட்டுகளில் விஜயமங்கலமுடைய மகாதேவர், விஜயமங்கலத்து மகாதேவர் மற்றும் விஜயமங்கலமுடைய பரமசாமி என இறைவனது திருப்பெயர்கள் குறிப்பிடப்பெற்றள்ளது. இவ்வூரில் திருத்தொண்டத் தொகையன் திருமடம் ஒன்று இருந்ததை திரிபுவனச் சக்கரவர்த்தி ராஜராஜ தேவரின் 32வது ஆண்டுக் கல்வெட்டு உணர்த்துகிறது.\n\nதிருஞானசம்பந்தர் பாடிய, வாழ்க அந்தணர் வாணவர் ஆயினம் என்னும் பாடல் இக்கோயிலில் கி.பி. 1248ல் எழுதப்படடுள்ள மூன்றாம் ராஜேந்திர சோழனுடைய கல்வெட்டின் தொடக்கத்தில் எழுதப் பட்டுள்ளது. பாடல் பெற்ற க்ஷேத்திரங்கள் பலவற்றிலும் பூஜையின்போது தேவாரம் ஓதப்பட்டன. அதுபோல இந்த கோவிந்தபுத்தூர் கோயிலிலும் தேவாரப் பதிகங்கள் ஓதப்பட்டன. கி.பி. 984ல் வடிக்கப்பட்ட உத்தமச் சோழரின் கல்வெட்டு இக்கோயிலில் தேவார திருப்பதிகம் விண்ணப்பம் செய்ததைப் பற்றி கூறுகின்றது.\n\nஇத்திருமறை ஓதலுக்காக இவ்வூர் சபையினரால் நெல் வழங்கப்பட்டதையும், முதலாம் ராஜராஜனின் கி.பி. 1014ம் ஆண்டு கல்வெட்டு ஒன்று செய்தி சொல்கிறது. பாண்டியர் மற்றும் விஜயநகர மன்னர்களின் கல்வெட்டுகளும் இங்கு பரவிக் கிடக்கின்றன.\nஇக்கோயிலில் கிடைத்துள்ள கல்வெட்டுகளில் ஆறு கல்வெட்டுகள் பாண்டியர் காலத்தைச் சேர்ந்தவை. 1426-ம் ஆண்டு விஜயநகர மன்னர்கள் காலத்தில் வடிக்கப்பட்ட கல்வெட்டு ஒன்றும் கிடைக்கப் பெற்றுள்ளது.\n\nஇன்னம்பூரில் கி.பி. 1372ம் ஆண்டு விஜயநகர மன்னன் கம்பண்ணரின் கல்வெட்டில் இவ்வூர் கோவிந்தப்புத்தூர் என்றும், இவ்வூர் இந்நாட்டின் தலைநகரமாக விளங்கியது என்றும் குறிப்பிடப்பட்டுள்ளது\n\nSection::::வெளி இணைப்புக்கள்.\nதிருவிசயமங்கை கோயில் கானொளி\n\nஅரியலூர் சுற்றுலா தலம்\n\nதிருஞானசம்பந்தர் பாடிய கதிகம்\n"}
{"id": "423417", "url": "https://ta.wikipedia.org/wiki?curid=423417", "title": "கோட்லாம்பாக்கம் சிதம்பரேசர் கோயில்", "text": "கோட்லாம்பாக்கம் சிதம்பரேசர் கோயில்\n\nகோட்லாம்பாக்கம் சிதம்பரேசர் கோயில் விழுப்புரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nபண்ருட்டி-திருவெண்ணெய்நல்லூர் சாலையில் புதுப்பேட்டையை அடுத்து உள்ள காசி விசுவநாதர் கோயில் உள்ள தெருவின் இடப்புறத்தில் இக்கோயில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் சிதம்பரேசர் என்றும், சிற்றம்பலநாதர் என்றும் அழைக்கப்படுகிறார். இறைவி சிவகாமசுந்தரி ஆவார். \n\nSection::::பிற சன்னதிகள்.\nவிநாயகர், லட்சுமி, நாராயணர், முருகன், அருணாசலேசுவரர் சன்னதிகள் உள்ளன. \n"}
{"id": "423420", "url": "https://ta.wikipedia.org/wiki?curid=423420", "title": "திண்டிவனம் திந்திரிணீசுவரர் கோயில்", "text": "திண்டிவனம் திந்திரிணீசுவரர் கோயில்\n\nதிண்டிவனம் திந்திரிணீசுவரர் கோயில் விழுப்புரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிண்டிவனத்தில் ஈஸ்வரன் கோயில் தெருவில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் திந்திரிணீசுவரர் ஆவார். இறைவி மரகதவல்லி ஆவார். \n\nSection::::பிற சன்னதிகள்.\nவிநாயகர், முருகன், நவக்கிரகம், சன்னதிகள் உள்ளன. கோஷ்டத்தில் விநாயகர், தட்சிணாமூர்த்தி, மகாவிஷ்ணு, பிரம்மா, துர்க்கை ஆகியோர் உள்ளனர். \n"}
{"id": "423424", "url": "https://ta.wikipedia.org/wiki?curid=423424", "title": "கஞ்சனூர் இராமலிங்கேசுவரர் கோயில்", "text": "கஞ்சனூர் இராமலிங்கேசுவரர் கோயில்\n\nகஞ்சனூர் இராமலிங்கேசுவரர் கோயில் விழுப்புரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nசென்னை-விழுப்புரம் சாலையில் விழுப்புரத்திற்கு முன்பாக உள்ள ரயில்வே கேட்டையொட்டி வலது புறம் செல்லும் விழுப்புரம்-செஞ்சி/திருவண்ணாமலை சாலையில் 12ஆவது கிமீ தொலைவில் உள்ள கூட்ரோட்டை அடுத்து 2 கிமீ தொலைவில் உள்ளது. தென் நாட்டில் கஞ்சனூர் என்ற பாடல் பெற்ற தலம் உள்ளது. எனவே இதனை வட கஞ்சனூர் என்று கூறுகின்றனர். இருப்பினும் இவ்வூர் கஞ்சனூர் என்றே அழைக்கப்படுகிறது.\n\nSection::::இறைவன்,இறைவி.\nஇக்கோயிலில் உள்ள இறைவன் இராமலிங்கேசுவரர் ஆவார். இறைவி சௌந்தரநாயகி ஆவார்.\n\nSection::::பிற சன்னதிகள்.\nவிநாயகர், வள்ளி தெய்வானையுடன் சுப்பிரமணியர், பைரவர், நவக்கிரகம் சன்னதிகள் உள்ளன. இறைவி சன்னதி தனியாக உள்ளது.\n"}
{"id": "423427", "url": "https://ta.wikipedia.org/wiki?curid=423427", "title": "கீழக்கடம்பூர் உத்ராபதி கோயில்", "text": "கீழக்கடம்பூர் உத்ராபதி கோயில்\n\nகீழக்கடம்பூர் உத்ராபதி கோயில் கடலூர் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nஇவ்வூர் கடம்பை இளங்கோயில் என்றும் அழைக்கப்படுகிறது. காட்டுமன்னார்குடியிலிருந்து 6 கிமீ தொலைவில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் உத்ராபதி ஆவார். இறைவி சௌந்தரநாயகி ஆவார்.\n\nSection::::பிற சன்னதிகள்.\nகோயில் அழிந்த நிலையில் உள்ளது. இரு லிங்கத்திருமேனிகளும், ஒரு நந்தியும் வெளியில் உள்ளன. \n"}
{"id": "423438", "url": "https://ta.wikipedia.org/wiki?curid=423438", "title": "புரட்சி எதிர்ப்புக் கட்சி", "text": "புரட்சி எதிர்ப்புக் கட்சி\n\nபுரட்சி எதிர்ப்புக் கட்சி (, ARP) நெதர்லாந்து நாட்டின் ஓர் அரசியல் கட்சி ஆகும். இக் கட்சி 1879 ஆம் ஆண்டு முதல் இயங்கி வந்தது. 1980 ஆம் ஆண்டு இக் கட்சி \nகிறிஸ்தவ ஜனநாயக மேல்முறையீடுக் கட்சியுடன் இனைந்துவிட்டது.\n"}
{"id": "423439", "url": "https://ta.wikipedia.org/wiki?curid=423439", "title": "தெர்னோப்பில்", "text": "தெர்னோப்பில்\n\nதெர்னோப்பில் (\"Ternopil\", ) மேற்கு உக்ரைனில் செரெத் ஆற்றுக் கரையில் அமைந்துள்ள ஒரு மாநகரம் ஆகும். 1944 ஆம் ஆண்டு வரை இந்நகரம் \"தர்னப்போல்\" என அழைக்கப்பட்டு வந்தது. இந்நகரம் மேற்கு உக்ரைனின் முக்கிய நகரங்களில் ஒன்றாகும், இந்நகரின் மக்கள்தொகை 217,800 (2015) ஆகும். இங்கு தெர்னோப்பில் வானூர்தி நிலையம் உள்ளது. இந்நகரம் தெர்னோப்பில் மாகாணத்தினதும், தெர்னோப்பில் மாவட்டத்தினதும் நிருவாக மையம் ஆகும்.\n\n\nSection::::காலநிலை.\nதெர்னோப்பில் நகரம் குளிர்காலநிலையையும், சூடான கோடைக் காலத்தையும் கொண்ட மிதமான பெருநிலக் காலநிலையைக் கொண்டுள்ளது.\n"}
{"id": "423445", "url": "https://ta.wikipedia.org/wiki?curid=423445", "title": "கிறிஸ்தவ வரலாற்று ஒன்றியம்", "text": "கிறிஸ்தவ வரலாற்று ஒன்றியம்\n\nகிறிஸ்தவ வரலாற்று ஒன்றியம் (, CHU) நெதர்லாந்து நாடின் ஓர் அரசியல் கட்சி ஆகும்.1980 ஆம் ஆண்டு இக் கட்சி \nகிறிஸ்தவ ஜனநாயக மேல்முறையீடுக் கட்சியுடன் இனைந்துவிட்டது. கிறிஸ்தவ ஜனநாயக மேல்முறையீடுக் கட்சியுடன் இணைந்தவை\nகத்தோலிக்க மக்கள் கட்சி, \nபுரட்சி எதிர்ப்புக் கட்சி, \nகிறிஸ்தவ வரலாற்று ஒன்றியம் முதலிய கட்சிகளாகும். இதன் கட்சி தலைவராக மே மாதம் 18ஆம் நாள் 2012ஆம் ஆண்டு முதல் சிப்ரான்ட் வான் ஹார்ஸ்மா பூமா இருந்து வருகிறார்.\n"}
{"id": "423452", "url": "https://ta.wikipedia.org/wiki?curid=423452", "title": "காம்லே மாவட்டம்", "text": "காம்லே மாவட்டம்\n\nகாம்லே மாவட்டம் (Kamle district, also Khemle), இந்திய நாட்டின் வடகிழக்கின் ஏழு சகோதரி மாநிலங்களில் ஒன்றான அருணாசலப் பிரதேசத்தின் 21-வது மாவட்டம் ஆகும். இம்மாவட்டத்தின் நிர்வாகத் தலைமையிட நகரம் \"ராகா\" ஆகும். \n\nமேல் சுபன்சிரி மாவட்டம் மற்றும் கீழ் சுபன்சிரி மாவட்டங்களின் மூன்று வருவாய் வட்டங்களைக் இம்மாவட்டம் அக்டோபர் 2017ல் துவக்கப்பட்டது.\n"}
{"id": "423455", "url": "https://ta.wikipedia.org/wiki?curid=423455", "title": "முகமது சைபுதீன்", "text": "முகமது சைபுதீன்\n\nமுகமது சைபுதீன் (Mohammad Saifuddin (பிறப்பு: நவமபர் 1, 1996) வங்காளதேசத் துடுப்பாட்ட ணியின் வீரர் ஆவார். இவர் வங்காளதேச அணிக்காக் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். துடுப்பாட்டத்தில் சகலத் துறையறாக விளங்குகிறார். 2015 ஆம் ஆண்டில் , 2016 ஆம் ஆண்டிற்கான 19வயதிற்கு உட்பட்டோருக்கான துடுப்பாட்ட உலகக் கிண்னத் தொடருக்கான வங்காளதேச அணியில் இடம் பெற்றார்.\n\nSection::::உள்ளூர்ப் போட்டிகள்.\n2016 -17 ஆம் ஆண்டிற்கான வங்காளதேச பிரீமியர் லீக் தொடரில் இவர் விளையாடினார். அந்தத் தொடரில் நவமப்ர் 13 இல் இவர் \"காமிக்கா விக்டோரியன்ஸ் அணி\" சார்பாக விளையாடினார்.\n\n2017-18 ஆம் ஆண்டிற்கான \"தாக்கா கோட்ட பிரீமியர் லீக் தொடரில் இவர்\" சினபூர் துடுப்பாட்ட அணி \"சார்பாக விளையாடினார்.\" அந்தத் தொடரில் சிறப்பாக விளையாடி 10 போட்டிகளில் 14 இலக்குகளைக் கைப்பற்றினார். இதன்மூலம் அதிக இலக்குகளைக் கைப்பற்றிய வீரர்கள் வரிசையில் முதல் இடம் பெற்றார். மேலும் அதே ஆண்டில் நடைபெற்ற வங்காளதேச கிரிக்கெட் லீக்கில் இவர் கிழக்கு மாகாண அணி சார்பாக விளையாடினார். ஏப்ரல் 2018 இல் நடைபெற்ற போட்டியில் இவர் நூறு ஓட்டங்களை அடித்தார். இது முதல் தரத் துடுப்பாட்டப் போட்டியில் இவரின் முதல் நூறு ஓட்டங்கள் இது ஆகும்.\n\n2018-19 ஆம் ஆண்டிற்கான வங்காளதேச பிரீமியர் லீக் தொடரில் இவர் \"கோமிலா விக்டோரியன்ஸ்\" அணி சார்பாக விளையாடினார்.\n\nSection::::சர்வதேச போட்ட்டிகள்.\nSection::::பன்னாட்டு இருபது20.\n2017 ஆம் ஆண்டில் வங்காளதேசத் துடுப்பாட்ட அணி இலங்கையில் சுற்றுப் பயணம் செய்து விளையாடியது. ஏப்ரல் 4 இல் கொழும்புவில் இலங்கைத் துடுப்பாட்ட அணிக்கு எதிரான முதல் பன்னாட்டு இருபது20 துடுப்பாட்டப் போட்டியில் இவர் அறிமுகமானார்.மட்டையாடும் வாய்ப்பு கிடைக்கவில்லை. பந்துவீச்சில் 3 ஓவர்கள் வீசி 24 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இலங்கை அணி 6 இலக்குகளில் வெற்றி பெற்றது. 2018 ஆம் ஆண்டில் இல்ங்கைத் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது. பெப்ரவரி 18 இல் சியால்கோட்டில் இலங்கைத் துடுப்பாட்ட அணிக்கு எதிரான இரண்டாவது பன்னாட்டு இருபது20 துடுப்பாட்டப் போட்டியில் 21 பந்துகளைச் சந்தித்த இவர் 20 ஓட்டங்களை எடுத்து \"உதானா\" பந்துவீச்சில் ஆட்டமிழந்தார். பந்துவீச்சில் 4 ஓவர்கள் வீசி 46 ஓட்டங்களை விட்டுக் கொடுத்து ஓர் இலக்கினைக் கைப்பற்றினார் இந்தப் போட்டியில் இலங்கை அணி 75 ஓட்டங்களில் வெற்றி பெற்றது.\n\nSection::::ஒருநாள் போட்டிகள்.\n2017 ஆம் ஆண்டில் வங்காளதேசத் துடுப்பாட்ட அணி தென்னாப்பிரிக்காவில் சுற்றுப் பயணம் செய்து விளையாடியது. அக்டோபர் 15 இல் கிம்பர்லியில் இலங்கைத் அணிக்கு எதிரான முதல் ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 11 பந்துகளில் 16 ஓட்டங்களை எடுத்து ரபடா பந்துவீச்சில் ஆட்டமிழந்தார். பின் பந்துவீச்சில் 5 ஓவர்கள் வீசி 46 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இந்தப் போட்டியில் தென்னாப்பிரிக்க அணி 10 இலக்குகள் வித்தியாசத்தில் வெற்றி பெற்றது. இதே ஆண்டில் அக்டோபர் 29 இல் நடைபெற்ற பன்னாட்டு இருபது20 போட்டியில் இவர் வீசிய ஒரு ஓவரில் டேவிட் மில்லர் தொடர்ச்சியாக 5 ஆறு ஓட்டங்கள் அடித்தார்.\n\nஅக்டோபர் 21, 2018 இல் மிர்புர், சேர்-இ-பங்களா துடுப்பாட்ட அரங்கத்தில் சிம்பாப்வே துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 68 பந்துகளில் 50 ஓட்டங்கள் எடுத்தார்.\n\n"}
{"id": "423458", "url": "https://ta.wikipedia.org/wiki?curid=423458", "title": "செனட் (நெதர்லாந்து)", "text": "செனட் (நெதர்லாந்து)\n\nசெனட் ( or simply ' , literally \"First Chamber\", or sometimes ' ) நெதர்லாந்து நாட்டின் நாடாளுமன்றத்தைச் சேர்ந்த தலைமையின் மேலவை ஆகும். மாகாண சபைத் தேர்தல்களில் மூன்று மாதங்களுக்குள் ஒவ்வொரு நான்கு ஆண்டுகளிலும் பன்னிரண்டு மாகாணங்களின் உறுப்பினர்கள் பட்டியலில் 75 உறுப்பினர்கள் தேர்ந்தெடுக்கப்படுகின்றனர். அனைத்து மாகாணங்களுக்கும் வெவ்வேறு மக்கள் தொகை அடிப்படையில் உறுப்பினர்கள் தேர்ந்தெடுக்கப்படுகின்றனர்.\n"}
{"id": "423463", "url": "https://ta.wikipedia.org/wiki?curid=423463", "title": "கீழவை (நெதர்லாந்து)", "text": "கீழவை (நெதர்லாந்து)\n\nகீழவை (, pronounced ; commonly referred to as the ', literally Second Chamber) இது நெதர்லாந்து நாட்டின் இரு சபை நாடாளுமன்றத்தின் ஒரு அவை ஆகும். மற்றொன்று செனட் என்ற மேலவை ஆகும். கீழவை கட்சி பட்டியல் விகிதாசார பிரதிநிதித்துவத்தை பயன்படுத்தி தேர்தல்கள் மூலம் நிரப்பப்பட்ட 150 இடங்கள் உள்ளடக்கத்தை கொண்டிருக்கிறது.\n"}
{"id": "423464", "url": "https://ta.wikipedia.org/wiki?curid=423464", "title": "மாகாண பிரதிநிதித்துவம் (நெதர்லாந்து)", "text": "மாகாண பிரதிநிதித்துவம் (நெதர்லாந்து)\n\nஇது நெதர்லாந்து நாட்டின் ஒவ்வொரு மாகாணத்திலும் உள்ள மாகாண பாராளுமன்றம் மற்றும் சட்டமன்ற கூட்டம் ஆகும். ஒவ்வொரு மாகாணத்திற்கும் ஒவ்வொரு நான்கு வருடங்களுக்கும் ஒரே நேரத்தில் தேர்ந்தெடுக்கப்பட்டிருக்கும் பிரதிநிதிகள் துணை தேசிய அல்லது பிராந்திய முக்கியத்துவம் வாய்ந்த விஷயங்களுக்கு இவர்கள் பொறுப்பு வகிப்பவர். மாகாணசபை பிரதிநிதிகள் ஒவ்வொரு மாகாணத்திலும் நேரடியாக மாகாணத்திலுள்ள வாக்காளர்களால் தேர்ந்தெடுக்கப்படுவர். ஒவ்வொரு மாகாணத்திலும் உள்ள மாகாணசபை பிரதிநிதிகளின் எண்ணிக்கை அதன் மக்கள்தொகை விகிதாசாரத்தை அடிப்படையாக கொண்டது.\n\n"}
{"id": "423467", "url": "https://ta.wikipedia.org/wiki?curid=423467", "title": "அரச ஆணையர் (நெதர்லாந்து)", "text": "அரச ஆணையர் (நெதர்லாந்து)\n\nஅரச ஆணையர் (, abbreviated to \"CvdK\") நெதர்லாந்து நாட்டில் ஒரு மாகாணத்தின் தலைவர் ஆவார். இவர் மாகாண சபை பிரதிநிதித்துவம் (நேரடியாக தேர்ந்தெடுக்கப்பட்ட மாகாண சட்டமன்றம்) மற்றும் மாகாண நிர்வாகிகள் சபை (நிறைவேற்றுக் கிளை) ஆகிய இரண்டின் அலுவலக நிர்வாகத் தலைவர் ஆவார். ஆதலால் தேர்தல் காலத்தில் இவருக்கு அரசை தேர்ந்தெடுக்க வாக்களிக்க உரிமை வழங்கப்படுகிறது. நெதர்லாந்து நாட்டின் 12 மாகாணங்களிலும் ஒவ்வொரு அரச ஆணையர் என 12 ஆணையர்கள் உள்ளனர். ஆட்சியிலிருப்பவர் அரசி எனில் இந்த 12 ஆணையர்கள் அரசியின் ஆணையர்கள் என வழங்கப்படுவர்."}
{"id": "423472", "url": "https://ta.wikipedia.org/wiki?curid=423472", "title": "காப்பி உற்பத்தியின் அடிப்படையில் நாடுகளின் பட்டியல்", "text": "காப்பி உற்பத்தியின் அடிப்படையில் நாடுகளின் பட்டியல்\n\nகாப்பி உற்பத்தியின் அடிப்படையில் நாடுகளின் பட்டியல் (\"List of countries by coffee production\") அதன் உற்பத்தியின் அடிப்படையில் இங்கு வரிசைப்படுத்தப்பட்டுள்ளன. \n"}
{"id": "423474", "url": "https://ta.wikipedia.org/wiki?curid=423474", "title": "ஆவுடையார்கோயில், புதுக்கோட்டை", "text": "ஆவுடையார்கோயில், புதுக்கோட்டை\n\nஆவுடையார்கோயில் அல்லது திருப்பெருந்துறை, தமிழ்நாட்டின் புதுக்கோட்டை மாவட்டத்தின், ஆவுடையார்கோயில் வட்டத்தின் நிர்வாகத் தலைமையிட ஊராகும். இதன் பழைய பெயர் திருப்பெருந்துறை ஆகும். இவ்வூரில் மாணிக்கவாசகர் சீரமைத்துக் கட்டிய, தேவாரப் பாடல் பெற்ற ஆவுடையார் கோயில் ஆத்மநாதசுவாமி கோயில் உள்ளது. \n\nமேலும் ஆவுடையார்கோயில் ஊராட்சி ஒன்றியத்தின் வட்டார வளர்ச்சி அலுவலகம் இவ்வூரில் உள்ளது. \n\nமாவட்டத் தலைமையிடமான புதுக்கோட்டை நகரத்திற்கு தென்கிழக்கே 33 கிலோ மீட்டர் (20.5 மைல்) தொலைவில் ஆவுடையார்கோயில் எனும் திருப்பெருந்துறை ஊர் உள்ளது. \n\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின் படி, ஆவுடையார்கோயில் ஊரின் மொத்த மக்கள்தொகை 6,464 ஆகும். \n"}
{"id": "423527", "url": "https://ta.wikipedia.org/wiki?curid=423527", "title": "குச்சுத்துதரா", "text": "குச்சுத்துதரா\n\nகுச்சுத்துதரா கௌதம புத்தரின் பெண் உபாசகர்களில் ஒருவர் ஆவார். பாலி மொழியின் அட்டகாதைகளில், மகத நாட்டு மன்னர் உதயணின் பட்டத்தரசியின் பணிபெண்ணாக குச்சுத்துராவை குறிப்பிடுகிறது. கௌசாம்பி நகரத்திற்கு வெளியே ஒரு பூங்காவில், கௌதம புத்தர் அருளும் உபதேசங்களை கேட்டு வந்து, தன்னிடம் அதனை கூறுமாறு உதயணனின் பட்டத்தரசி தனது பணிப்பெண்ணாக குத்சுத்துராவை அனுப்பினாள். அவளும் புத்தரின் உபதேசங்களை கேட்டு, மனதில் இருத்தி, அதனை பட்ட்டத்து அரசி உள்ளிட்ட 500 அரண்மனை பெண்களுக்கு எடுத்துக் கூறினாள்.\n\n\n\n"}
{"id": "423533", "url": "https://ta.wikipedia.org/wiki?curid=423533", "title": "வில்லியம் அலெக்சாண்டர் (நெதர்லாந்து)", "text": "வில்லியம் அலெக்சாண்டர் (நெதர்லாந்து)\n\nவில்லியம் அலெக்சாண்டர் (; வில்லியம் அலெக்சாண்டர் குளோஸ் ஜார்ச் பெரிடிணான்ட் பிறப்பு 27 ஏப்ரல் 1967) நெதர்லாந்து நாட்டின் அரசர் ஆவார். இவர் தன் தாயைத் தொடர்ந்து அவருக்கு பின் 2013 ஆம் ஆண்டு நாட்டின் அரியணையில் அமர்ந்தார்.\n\nவில்லியம் அலெக்சாண்டர் நெதர்லாந்தின் பீட்ரிக்ஸ் மற்றும் கிளாஸ் வான் அம்ஸ்பேர்கின் மூத்த மகனாவார். தன் தாய் பீட்ரிக்ஸ்கு பின் ஏப்ரல் 30, 2013 நெதர்லாந்து நாட்டின் அரசரானார். அவர் தனது பள்ளிப்படிப்பை முடித்தபின் நெதர்லாந்து நாட்டின் அரச கடற்படையில் இருந்தார். மேலும் வரலாறு படிப்பை லைடன் பல்கலைக்கழகத்தில் படித்தார். இவர் மாக்ஸிமா என்பவரை 2002 ஆம் ஆண்டில் மணந்தார். இவர்களுக்கு மூன்று மகள்கள் கேத்தரினா அமாலியா, அலெக்சா, அரியானி.\n"}
{"id": "423542", "url": "https://ta.wikipedia.org/wiki?curid=423542", "title": "ஜோதிர்மாயி தேவி", "text": "ஜோதிர்மாயி தேவி\n\nஜோதிா்மாயி தேவி (Jyotirmoyee Devi) (வங்காளம்: জ্যোতির্ময়ী দেবী) (1894-1988) 20 ஆம் நூற்றாண்டின் துவக்கத்தில் வாழ்ந்த ஒரு இந்திய எழுத்தாளா். இந்தியப் பிரிவினையின் போது கிழக்கு பாகிஸ்தானாக இருந்து தற்போது வங்காள தேசம் என்றழைக்கப்படும் நாட்டில் வாழ்ந்த பெண்கள் குறித்தும், ராஜஸ்தான் மாநிலத்தில் வாழ்ந்த பெண்கள் குறித்தும் இவா் அதிகம் எழுதியுள்ளாா். சமூக வாழ்க்கையை பிரதிபலிக்கும் இவருடைய சிறுகதைகள், சிறப்பாக எழுதப்பட்ட சிறுகதைகளுக்கு உதாரணமாகத் திகழ்ந்தவை ஆகும்.\n\nSection::::பிறப்பும் வளா்ப்பும்.\nஜோதிா்மாயி தேவி 1894 ஆம் வருடம் ஜெய்பூா் அரசு சமஸ்தானத்தில் பிறந்தவா். 1857 ஆம் ஆண்டிலிருந்தே இவா் குடும்பம் இங்கு வாழ்ந்து வந்தது. இவரது தந்தையின் பெயா் அபினாஷ் சந்திர சென் ஆகும். இவரது பாட்டனாா் சன்சாா் சந்திர சென் பள்ளித் தலைமையாசிரியராகப் பணிபுரிந்து வந்தவா், விரைவில் ஜெய்பூா் அரசின் திவானாகப் பதவி உயா்வு பெற்றாா்.\n\nஜோதிா்மாயி ஜெய்பூா் நகரில் வளா்ந்தவா். ஓரளவு மட்டும் முறையான கல்வி கற்ற போதிலும் தம்மைச் சுற்றி நடப்பவைகளை ஆழ்ந்து கவனித்து வந்தாா். அரசு சமஸ்தானத்தின் “ஜினானா” என்னும் பெண்களுக்கான விடுதியில் சீா்கேடும் ஆடம்பரமும் பரவலாக நிரவி இருப்பது இவரிடம் பெரிய தாக்கத்தை ஏற்படுத்தியது. தமது பாட்டனாரின் நூலகத்தில் தாம் விரும்பியதை எல்லாம் படிக்க அனுமதிக்கப்பட்ட ஜியோதிா்மாயி உலகம் பற்றிய தம் அறிவையும் புரிதலையும் நன்கு வளா்த்துக் கொண்டாா். தமது 10-வது வயதில் ஜி கிரன் சந்திர சென் என்னும் வழக்கறிஞருக்கு மணம் முடித்து வைக்கப்பட்டாா். இவரது கணவா் குப்திபாரா என்னும் இடத்தைச்சேர்ந்த, படிப்பிலும் வசதியிலும் புகழ் பெற்ற குடும்பத்திலிருந்து வந்தவா். வங்காள இலக்கியவாதிகளில் புகழ் பெற்றவா்களில் இவரும் ஒருவா்.\n\n1918 ஆம் ஆண்டு துரதிஷ்டவசமாக கணவனை இழந்த ஜோதிா்மாயி எழுதுவதில் ஆா்வம் காட்டினாா். 25 வயதே ஆன ஆறு குழந்தைகளுக்குத் தாயான ஜியோதிா்மாயி, ஐந்து குழந்தைகளுடன் தம் பெற்றோா் இல்லம் வந்து சோ்ந்தாா். அங்கு இளம் விதவைக்கான கடுமையான நடத்தை முறைகளில் தமக்கு உடன்பாடு இல்லாவிட்டாலும் அனுசரித்து வாழ்ந்து வந்தாா். மன அமைதிக்காக இலக்கியத்தில் தம்மை ஜியோதிா்மாயி ஈடுபடுத்திக் கொண்டாா். தமது பாட்டனாரிடமிருந்து பெற்ற ஜே எஸ் மில்லின் “பெண்களை அடிமைப் படுத்தும் தன்மை” ( On the subjection of women) என்னும் புத்தகத்தை படித்து பெண்களின் உரிமைகள் குறித்து தீவிரமாக சிந்திக்கத் துவங்கினாா். தமது நடைமுறையில் ஆசாரவாதியாக நடந்து கொண்டாலும் தமது குழந்தைகளில் ஆண்களையும் பெண்களையும் சமமாகவே நடத்தினாா். வங்காளத்தில் இவா் கதைகள் எழுதத் தொடங்கினாா். இவா் கதைகள் கடுமையான ஆனால் தெளிவான நடைக்குப் பெயா் பெற்றவையாகும். ராஜஸ்தானம், டெல்லி மற்றும் வங்காளம் சார்ந்த இக்கதைகள் உணர்ச்சிகளைக்கடந்து ஆழமான இரக்கத்தைத் தூண்டுபவைகளாகவும் அறிவுபூர்வமனவைகளாகவும் இருந்தன. தாழ்த்தப்பட்டோா் உரிமைக்காகவும், பெண்ணுரிமைக்காகவும் கட்டுரைகளும் எழுதி வந்தாா். இவருடைய கதைத் தொகுப்பு “தங்கமும் வெள்ளியும் அல்ல” (Sona Ruba Noy) 1973 ஆம் ஆண்டு ரபீந்திர புரஸ்காா் விருதைப் பெற்றது. 1959 முதல் 1988 வரை கல்கத்தா நகரம் ஷ ஷியாம் பஜாா் பகுதியில் வசித்து வந்தாா்.\n\nSection::::இலக்கிய நடை.\nபடிப்பவா்கள் அனைவரும் புரிந்து கொள்ளும் வண்ணமே இவா் கதைகளும் கவிதைகளும் அமைந்திருந்தன. எளிமையானவைகளாக இருந்தாலும் மையக்கரு ஆணித்தரமாக வலியுறுத்தப்பட்டிருக்கும். இவா் கையாண்ட சொற்களும் எளிமையானவையாகவே இருந்தன. தமது சொந்த வாழ்க்கையின் அனுபவங்களின் அடிப்படையிலேயே இவா் கதைகளையும் கவிதைகளையும் புனைந்து வந்துள்ளாா். முறையாகப் படிக்காவிட்டாலும் கவிதை எழுதுவோா்களுக்கு இவா் ஒரு எடுத்துக்காட்டாகவும், தூண்டும் சக்தியாகவும் விளங்கி வந்தாா்.\n\nSection::::புத்தகங்கள்.\nஇவருடைய புத்தகங்கள் கல்கத்தா நகரிலும் மற்ற ஊா்களிலும் கிடைக்கின்றன. இவருடைய “டெய்னி” என்னும் கதை ‘இந்தியப் பள்ளிகள் சான்றிதழ் கல்வி வாரிய’த்தால் பாடமாக வைக்கப்பட்டுள்ளது. இவருடைய மகன் அசோகா, இவருடைய புத்தகங்களுக்குப் பொறுப்பேற்றிருந்தாா். இவரும் 2008 ஆம் ஆண்டு ஜுன் மாதம் இறந்துவிட்டாா். பாா்ந்தா பக்சி என்பவரால் இவருடைய பல புத்தகங்கள் வேறு மொழிகளில் மொழிபெயா்க்கப்பட்டுள்ளன. நியூயாா்க் நகரில் உள்ள ஜான் ஜே கல்லூரி வெளியிட்ட பத்திரிக்கையில் இவருடைய “தி பிரின்சஸ் பேபி” (The Princess Baby) என்னும் கதை அபாலா ஜி ஈகன் (Apala G Egan) என்பவரால் மொழி பெயா்ப்பு செய்து வெளியிடப்பட்டுள்ளது.\n\nSection::::குறும்படம்.\nஜோதிா்மாயியின் பங்களிப்பை பதிவு செய்யும் வண்ணம் புகழ்பெற்ற இயக்குநா் ராஜா சென் ஒரு குறும்படம் தயாாித்துள்ளாா். இதன் You Tube இணைய முகவரி : https://www.youtube.com/playlist?list=PLd9drUc53NP7yG7vv6J0hM8_HPCeMqn8O\n"}
{"id": "423544", "url": "https://ta.wikipedia.org/wiki?curid=423544", "title": "பிரேம்லீலா வித்தல்தாஸ் தாக்கர்சே", "text": "பிரேம்லீலா வித்தல்தாஸ் தாக்கர்சே\n\nபிரேம்லீலா வித்தல்தாஸ் தாக்கர்சே (Premlila Vitaldas Thackersey) (1894-1977) ஒரு இந்திய எழுத்தாளர், காந்தியவாதியும் ஆவார். கல்வியாளரும், நன்கொடையாளருமான வித்தல்தாஸ் தாகர்சேவின் துணைவியாவார் இவர். 1925 ஆம் ஆண்டு தமது 31 ஆவது வயதில் கணவனை இழந்தவர். தொடர்ந்து கல்விப் பணியிலும் பொதுப் பணியிலும் குறிப்பாக பெண்கள் கல்வி முன்னேற்றத்திற்காகப் பணியாற்றி வந்துள்ளார். இவர் கஸ்தூரிபா காந்தி தேசிய நினைவு அறக்கட்டளையின் தலைவராகவும் (1952-1972) பம்பாய் பெண்கள் பல்கலைக் கழகத்தின் (SNDT) முதல் துணை வேந்தராகவும் பதவி வகித்தவர்.\n\nஇவருடைய கல்விப் பணிக்காக இந்தியாவின் இரண்டாவது மிக உயரிய குடிமக்களுக்கான விருதான பத்ம விபூசணை இந்திய அரசு 1975 ஆம் ஆண்டு வழங்கிப் பெருமை சேர்த்தது\n"}
{"id": "423548", "url": "https://ta.wikipedia.org/wiki?curid=423548", "title": "மணலார் அருவி", "text": "மணலார் அருவி\n\nமணலார் அருவி (\"Manalar Waterfalls\") இந்தியாவின் கேரளா மாநிலத்திலுள்ள கொல்லம் மாவட்டத்தில் இருக்கும் அச்சன்கோவிலில் அமைந்துள்ளது. கொல்லம் மாவட்டம் மற்றும் கொன்னி காட்டுப்பகுதி ஆகியவற்றுக்குக் கிழக்குப் பகுதியில் அமைந்துள்ள இந்நீர்வீழ்ச்சி கொல்லம் நகரிலிருந்து சுமார் 112 கிலோமீட்டர் தொலைவில் உள்ளது\n"}
{"id": "423560", "url": "https://ta.wikipedia.org/wiki?curid=423560", "title": "புஜியா கோட்டை", "text": "புஜியா கோட்டை\n\nபுஜியா கோட்டை இந்தியாவின் குஜராத் மாநிலத்திலுள்ள கட்ச் மாவட்டத்தில் உள்ள புஜ்ஜி நகரத்தின் அருகிலுள்ள ஒரு கோட்டை. இது புஜியா மலையின் மீது கட்டப்பட்டுள்ளது இந்த கோட்டை நகரத்தை கண்காணிக்கும்படி கட்டப்பட்டுள்ளது.\n"}
{"id": "423562", "url": "https://ta.wikipedia.org/wiki?curid=423562", "title": "தாய்லாந்தில் இசுலாம்", "text": "தாய்லாந்தில் இசுலாம்\n\nஇசுலாம்(Islam) தாய்லாந்தில் சிறுபான்மை மக்களால் பின்பற்றப்படுகின்றது. (மொத்த மக்கள் தொகையில் 4.9 விழுக்காடு மக்கள்)  தாய்லாந்தின் மக்கள் தொகையில் 5 விழுக்காடு அளவிற்கு எனவும் குறிப்பிடப்படுகிறது. பெரும்பாலான தாய்லாந்து இசுலாமியர்கள் சன்னி இசுலாம் பிரிவினைச் சார்ந்தவர்கள் ஆவர். உலகம் முழுவதிலுமுள்ள புலம்பெயர்ந்தோர்களை உள்ளடக்கிய பல்வேறு பண்பாடுகளைத் தாய்லாந்து கொண்டுள்ளது.\n\nSection::::மக்கள் தொகையியலும் புவியியலும்.\nநாட்டின் பெரும்பான்மையான இசுலாமியர்கள் சத்தூன், யாலா, பட்டானி மற்றும் நாரதிவாட் ஆகிய நான்கு தென்கிழக்கு மாகாணங்களில், பெரும்பான்மையான மக்களைக் கொண்டுள்ளனர் என்று பிரபலமான கருத்தாக்கங்கள் தெரிவிக்கின்றன. இருந்த போதிலும், தாய்லாந்தில் வாழும் இசுலாமியர்களின் 18 சதவீதத்தினர் மட்டுமே அந்த மூன்று மாகாணங்களில் வாழ்ந்து வருவதாக தாய்லாந்து வெளியுறவு அமைச்சகத்தின் ஆய்வறிக்கை சுட்டிக்காட்டுகிறது. மீதமுள்ள விழுக்காட்டினர் தாய்லாந்து முழுமைக்கும் பரவியுள்ளனர். குறிப்பாக பேங்காக் மற்றும் தெற்குப் பகுதி முழுமையிலும் அதிக அளவிலான மக்கள் செறிவு காணப்படுகிறது.\n\nதாய்லாந்தின் தேசிய புள்ளிவிபர அறிக்கையின்படி, 2005 ஆம் ஆண்டில், தெற்கு தாய்லாந்தில் உள்ள 15 வயதிற்கு மேலான பொதுமக்களில் 30.4 சதவிகிதத்தை இசுலாமியர்கள் உருவாக்குவதாகவும். நாட்டின் இதர பகுதிகளில் மூன்று சதவிகிதத்திற்கும் குறைவாகவே இசுலாமியர்கள் உள்ளதாகவும் தெரிவிக்கப்படுகின்றது.\n\nSection::::வரலாறு.\nதொடக்க கால நவீன தாய்லாந்தில் சோழமண்டலக் கடற்கரையிலிருந்து வந்த இசுலாமியர்கள் திருநங்கைகளாக தாய் அரண்மனையிலும் நீதிமன்றத்திலும் பணியாற்றினர்.\n\nSection::::இனம் மற்றும் அடையாளம்.\nதாய்லாந்தில் உள்ள இசுலாமிய மக்கள் தொகையானது பலவிதமான மரபுசார்ந்த குடிகளில் சீனா, பாக்கித்தான், இந்தியா, கம்போடியா, வங்காளதேசம், மலேசியா மற்றும் இந்தோனேசியா பகுதிகளில் இருந்து வந்தவர்களும் தாய்லாந்தின் பூர்வ குடிமக்களையும் உள்ளடக்கியதாகும். மேலும், தாய்லாந்தில் உள்ள இசுலாமியர்களின் மூன்றில் இரண்டு பகுதியினர் தாய் மலாய் இன மக்களைச் சார்ந்தவர்கள் ஆவர்.\n\nSection::::பூர்வகுடி தாய்லாந்து மக்கள்.\nபெரும்பாலான தாய்லாந்து இசுலாமியர்கள், இன ரீதியாகவும், மொழியியல் ரீதியாகவும் தாய்லாந்தின் பூர்வீக குடிமக்களாக உள்ளனர். இவர்கள் மரபுவழியாக வந்த இசுலாமியர்களாகவோ, திருமண உறவின் காரணமான இசுலாமியர்களாகவோ அல்லது சமீபத்தில் விசுவாசத்தின் அடிப்படையில் இசுலாமியர்களாக மாறியவற்களாகவோ உள்ளனர்.  பாரம்பரிய தாய்லாந்து வாழ் இசுலாமியர்கள் முக்கியமாக மத்திய மற்றும் தெற்கு மாகாணங்களில் வாழ்கிறார்கள் - இசுலாமிய சமுதாயத்தினர் முழுமையான சமூகமாகவும், பல்வேறு இனமக்கள் கலந்த குடியிருப்புகளிலும் பல்வேறு விதமாக வசித்து வருகின்றனர்.\n\nSection::::மலேசிய இசுலாமியர்கள்.\nதெற்கு உள்பகுதி மாகாணங்களில் உள்ள பெரும்பான்மை இசுலாமியர்கள் (அந்தப் பகுதியில் உள்ள மக்கள் தொைகயில் 80 விழுக்காடு) மலேசியாவைச் சார்ந்தவர்கள் ஆவர்.தாய்லாந்தில் வாழும் மலாய் மக்கள் தாய்லாந்து மொழிக்குடும்பத்திலிருந்து முற்றிலும் வேறுபட்ட கெலான்டன்-பட்டானி மலாய் மொழியைப் பேசுகிறார்கள். இது தாய்லாந்தில் வாழும் மலாய் இசுலாமியர்களுக்கு கலாச்சார ரீதியாக ஒரு தனித்த அடையாளத்தைச் சேர்க்கிறது. \n\nதெற்குப் பகுதியில் உள்ள மலாய் வம்சாவளி பூர்வகுடி மக்கள் அதிக எண்ணிக்கையில் காணப்படுவதற்கு இப்பகுதியின் வரலாற்றுத் தன்மை காரணமாக இருந்துள்ளது. இது ஒரு காலத்தில் 19 ஆம் நூற்றாண்டில் நிறுவப்பட்ட ஒரு இஸ்லாமிய மலாய் இராச்சியம் (பட்டாணிப் பேரரசு) என அறியப்பட்ட பகுதியாக இருந்தது. ஆனால், பின்னர் இப்பகுதி தாய்லாந்துடன் இணைக்கப்பட்டது. இதே போன்று, வடக்கு மலேசியப் பகுதியில் தாய்லாந்தைப் பூர்வீகமாகக் கொண்ட ஒரு சிறுபான்மை சமுதாயமும் உள்ளது.\n\nSection::::சீன இசுலாமியர்கள்.\nதொலைதூர வடக்குப் பகுதியிலும், குறிப்பிட்ட சில மத்திய மற்றும் தெற்கு நகர்ப்புறப் பகுதிகளிலும், பூர்வகுடி சீன இசுலாமியர்களின் ஆதியைக் கொண்ட தாய் இசுலாமியர்களின் சிறு குழுக்கள் காணப்படுகின்றன. பெரும்பாலான சீன முஸ்லிம்கள் \"சின் ஹா\" என்றழைக்கப்படும் ஒரு குழுவினரைச் சேர்ந்தவர்களாக உள்ளார்கள். இருந்த போதிலும் பெரும்பாலான சின் ஹா மக்கள் இசுலாமியர்களாக இருப்பதில்லை.\n"}
{"id": "423571", "url": "https://ta.wikipedia.org/wiki?curid=423571", "title": "சோயா அவரை உற்பத்தியின் அடிப்படையில் நாடுகளின் பட்டியல்", "text": "சோயா அவரை உற்பத்தியின் அடிப்படையில் நாடுகளின் பட்டியல்\n\nசோயா அவரை ( \"soybean\" ) உற்பத்தியின் அடிப்படையில் நாடுகளின் பட்டியல் இங்கு வரிசைபடுத்தப்பட்டுள்ளன . ஐக்கிய நாடுகளின் உணவு மற்றும் வேளாண்மை அமைப்பு 2016 ஆம் ஆண்டில் உலக நாடுகள் உற்பத்தி செய்த சோயா அவரை அளவு குறித்து வழங்கிய புள்ளிவிவரங்கள் இங்கு கணக்கில் எடுத்துக் கொள்ளப்பட்டுள்ளன.இதன்படி 2016 ஆம் ஆண்டு உலகில் மொத்தம் 334,894,085 டன்கள் சோயா பீன்சு உற்பத்தி செய்யப்பட்டது. உலக நாடுகளில் அமெரிக்கா மிகப் பெரிய சோயா உற்பத்தி செய்யும் நாடாகத் திகழ்கிறது. உலக சோயா உற்பத்தியில் கிட்டத்தட்ட 35 சதவீத சோயா அமெரிக்காவில் உற்பத்தியாகிறது.\n\nSection::::நாடுகளின் உற்பத்தி.\nSection::::100,000–1,000,000 டன்கள்.\n \n"}
{"id": "423573", "url": "https://ta.wikipedia.org/wiki?curid=423573", "title": "நஸ்முல் உசைன் சாந்தோ", "text": "நஸ்முல் உசைன் சாந்தோ\n\nநஸ்முல் உசைன் சாந்தோ (Nazmul Hossain Shanto (பிறப்பு: மே 25, 1998) வங்காளதேசத் துடுப்பாட்ட அணி வீரர் ஆவார். இவர் வங்காளதேச அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இடதுகை மட்டையாளரான இவர் வலதுகை மித வேகப் பந்து வீச்சாளரான இவர் 19 வயதிற்கு உட்பட்ட வங்காளதேசத் துடுப்பாட்ட அணி யில் விளையாடியுள்ளார். மேலும் இவர் \"கலாபகன்\" துடுப்பாட்ட அகாதமி சார்பாக உள்ளூர்ப் போட்டிகளில் விளையாடி வருகிறார். 2016 ஆம் ஆண்டிற்கான 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் இவர் விளையாடினார்.\n\nSection::::உள்ளூர்ப் போட்டிகள்.\n2016-17 ஆம் ஆண்டிற்கான வங்காளதேச பிரீமியர் லீக் தொடரில் இவர் விளையாடினார். நவமபர் 8 இல் நடைபெற்ற போட்டியில் \"கமில்லா விக்டோரியன்ஸ்\" அணி சார்பாக இவர் இருபது20 போட்டிகளில் அறிமுகமானார்.\n\n2017-18 ஆம் ஆண்டிற்கான \"நேஷனல் கிரிக்கெட் லீக்\" தொடரில் இவர் \"ராஜ்ஷாகி\" அணிக்காக விளையாடினார். டிசம்பரில் \"தாக்கா மெட்ரோபொலிஸ்\" அணிக்கு எதிரான போட்டியில் \"மிசனூர் ரகுமானுடன்\" இணைந்து 341 ஓட்டங்கள் எடுத்தார். இதன்மூலம் முதல் தரத் துடுப்பாட்டப் போட்டிகளில் அதிக ஓட்டங்கள் எடுத்த வங்காளதேச இணை எனும் சாதனை படைத்தனர்.\n\nமேலும் அதே ஆண்டில் தாக்கா கோட்ட பிரீமியர் லீக் தொடரில் 16 போட்டிகளில் விளையாடி 749 ஓட்டங்கள் எடுத்தார். இதன்மூலம் அதிக ஓட்டங்கள் எடுத்த வீரர்கள் வரிசையில் முதலிடம் பிடித்தார்.\n\n2018-19 ஆம் ஆண்டிற்கான வங்காளதேச பிரீமியர் லீக் தொடரில் \"குல்னா டைடன்ஸ்\" அணி சார்பாக விளையாடுவார் என அக்டோபரில் அறிவிக்கப்பட்டது.\n\nSection::::சர்வதேச போட்டிகள்.\nநவம்பர் 2016 இல் நியூசிலாந்துத் தொடருக்கான வங்காளதேச அணியில் 22 பேர் கொண்ட பட்டியலில் இவர் இடம் பெற்றார். 2017 ஆம் ஆண்டில் வங்காளதேசத் துடுப்பாட்ட அணி நியூசிலாந்தில் சுற்றுப் பயணம் செய்து விளையாடியது. சனவரி 20 இல் \"கிறிஸ்ட் சர்ச்சில்\" நடைபெற்ற நியூசிலாந்துத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 56 பந்துகளைச் சந்தித்த இவர் 18 ஓட்டங்களை எடுத்து டிம் சௌத்தி பந்துவீச்சில் ஆட்டமிழந்தார்.பின் இரண்டாவது ஆட்டப் பகுதியில் 60 பந்துகளைச் சந்தித்த இவர் 12 ஓட்டங்கள் எடுத்து போல்ட் பந்துவீச்சில் ஆட்டமிழந்தார். இந்தப் போட்டியில் நியூசிலாந்து துடுப்பாட்ட அணி 9 இலக்குகளில் வெற்றி பெற்றது.\n\nSection::::ஒருநாள் போட்டிகள்.\nஆசியக் கிண்ணம் 2018 தொடருக்கான 31 பேர் கொண்ட உத்தேசப் பட்டியலை வங்காளதேசத் துடுப்பாட்ட வாரியம் ஆகஸ்டு 2018 இல் அறிவித்தது. அதில் இவர் உட்பட 12 புதிய வீரர்கள் இடம் பெற்றனர். 2018 ஆம் ஆண்டில் ஆசியக் கோப்பை ஆ பிரிவில் வங்காளதேச அணி இடம் பெற்றது. செப்டம்பர், 20 இல் அபுதாபியில் நடைபெற்ற ஆப்கானித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். அந்தப் போட்டியில் லிதன் தாசுடன் இணைந்து துவக்க வீரராக களம் இறங்கினார். 13 பந்துகளைச் சந்தித்த இவர் 7 ஓட்டங்களை எடுத்து முஜீப் உர் ரகுமான் பந்துவீச்சில் ஆட்டமிழந்தார். இந்தப் போட்டியில் ஆப்கானித்தான் அணி 136 ஓட்டங்களில் வெற்றி பெற்றது.\n\n"}
{"id": "423577", "url": "https://ta.wikipedia.org/wiki?curid=423577", "title": "லிதன் தாஸ்", "text": "லிதன் தாஸ்\n\nலிதன் தாஸ் (Liton Das (வங்காள மொழி: লিটন দাস) (பிறப்பு:13 அக்டோபர்,1994) வங்காளதேசத் துடுப்பாட்ட அணி வீரர் ஆவார். இவர் வங்காளதேச அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். வலதுகை மட்டையாளரான இவர் குச்சக் காப்பாளராகவும் செயல்படுகிறார். இவர் 19 வயதிற்கு உட்பட்ட வங்காளதேசத் துடுப்பாட்ட அணியில் விளையாடியுள்ளார்.இவர் \"15 வயதிற்கு உட்பட்ட வங்காளதேச அணி, 19 வயதிற்கு உட்பட்ட வங்காளதேச அணி, 23 வயதிற்கு உட்பட்ட வங்காளதேச அணி, தாக்கா கிளாடியேட்டர்ஸ், வங்க்லாளதேச கிழக்கு கோட்ட அணி, வங்காளதேச அணி வடக்கு கோட்ட அணி,ராங்பூர் மாகாண அணி, ஆகிய அணிகளுக்காக உள்ளூர்ப் போட்டிகளில் விளையாடி வருகிறார்\"\n\nSection::::உள்ளூர்ப் போட்டிகள்.\n2012 மற்றும் 2014 ஆம் ஆண்டிற்கான 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் இவர் விளையாடினார். 2014-15 ஆம் ஆண்டிற்கான தேசிய துடுப்பாட்ட லீக் தொடரில் இவர் ராங்பூர் மாகான அணிக்காக விளையாடினர். இந்தத் தொடரில் ஏழு போட்டிகளில் விளையாடி 1,024 ஓட்டங்களை எடுத்தார். இவரின் மட்டையாட்ட சராசரி 85.33 ஆகும். இதில் ஐந்து நூறு ஓட்டங்களும் அடங்கும். இந்தத் தொடரில் ராங்பூர் மாகாண அணி கோப்பையை வென்றது.\n\n2016-17 ஆம் ஆண்டிற்கான \"வங்காளதேச கிரிக்கெட் லீக் தொடரில் இவர் கிழக்கு கோட்ட அணிக்காக\" விளையாடினார். இந்தத் தொடரில் சனவரியில் நடைபெற்ற போட்டியில் தனது முதல் முதல் தரத் துடுப்பாட்டப் போட்டியில் இருநூறு ஓட்டங்களைப் பதிவு செய்தார். இந்தத் தொடரில் சிறப்பாக விளையாடியதால் இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் வங்காளதேச அணியில் இடம்பெற்றார்.\n\n2016-17 ஆம் ஆண்டிற்கான \"தாக்கா கோட்ட பிரீமியர் கிரிக்கெட் லீக் தொடரில் 14 போட்டிகளில் 752 ஓட்டங்கள் எடுத்தார்.\" இதன்மூலம் அதிக ஓட்டங்கள் எடுத்த வீரர்கள் வரிசையில் முதல் இடம் பிடித்தார்.\n\n2017-18 ஆம் ஆண்டிற்கான \"வங்காளதேச கிரிக்கெட் லீக் தொடரில் 6 போட்டிகளில் 779 ஓட்டங்கள் எடுத்தார்.\" இதன்மூலம் அதிக ஓட்டங்கள் எடுத்த வீரர்கள் வரிசையில் முதல் இடம் பிடித்தார். இந்தத் தொடரின் ஒரு ஆட்டப் பகுதியில் 274 ஓட்டங்கள் எடுத்தார்.\n\n2018-19 வங்காளதேச பிரீமியர் லீக் தொடரில் \"சியல்கோட் சிக்சர்ஸ்\" அணி சார்பாக விளையாடுகிறார்.\n\nSection::::பட்டியல் அ.\n2013 ஆம் ஆண்டில் நடைபெற்ற ஆசிய துடுப்பட்ட அவை வளருக் அணி கோப்பைத் துடுப்பாட்டத் தொடரில் இவர் 23 வயதிற்கு உட்பட்ட வங்காளதேச துடுப்பாட்ட அணி சார்பாக விளையாடினார். ஆகஸ்டு 18,சிங்கப்பூரில் உள்ள துடுப்பாட்ட மைதானத்தில் 23 வயதிற்கு உட்பட்ட இலங்கைத் துடுப்பாட்ட அணிக்கு எதிரான பட்டியல் அ துடுப்பாட்டம் போட்டியில் இவர் அறிமுகமனார். இந்தப் போட்டியில் அறுபது பந்துகளில் 39 ஓட்டங்களை எடுத்து ஜெயரத்னேவால் ரன் அவுட் ஆனார். இந்தப் போட்டியில் 23 வயதிற்கு உட்பட்ட இலங்கை துடுப்பாட்ட அணி 62 ஓட்டங்களில் வெற்றி பெற்றது. 2019 ஆம் ஆண்டில் நடைபெற்ற பன்னாட்டுத் துடுப்பாட்ட அவை உலகக் கோப்பைக்கான தொடரில் இவர் விளையாடினார். சூலை 5, இலார்ட்சு துடுப்பாட்ட மைதானத்தில் பாக்கித்தான் துடுப்பாட்ட அணிக்கு எதிரான பட்டியல் அ துடுப்பாட்டம் போட்டியில் இவர் . நாற்பது பந்துகளில் 32 ஓட்டங்களை எடுத்து சகீன் சா பந்துவீச்சில் ஆட்டமிழந்தார். இந்தப் போட்டியில் பாக்கித்தான் துடுப்பாட்ட அணி 94 ஓட்டங்களில் வெற்றி பெற்றது.\n\nSection::::இருபது20.\n2013 ஆம் ஆண்டில் நடைபெற்ற வங்காளதேச பிரீமியர் லீக் கோப்பைத் துடுப்பாட்டத் தொடரில் தாக்கா கிளாடியேட்ட்ர்ஸ் துடுப்பாட்ட அணி சார்பாக விளையாடினார். பெப்ரவரி 12, இல் தாக்கா துடுப்பாட்ட மைதானத்தில் பரிசல் பர்னர்ஸ் துடுப்பாட்ட அணிக்கு எதிரான இருபது20 போட்டியில் இவர் அறிமுகமனார். இந்தப் போட்டியில் 2 பந்துகளில் ஓர் ஓட்டம் எடுத்து அசார் மகமூட் பந்துவீச்சில் ஆட்டமிழந்தார்.இந்தப் போட்டியில் பரிசல் பர்னர்ஸ் துடுப்பாட்ட அணி ஏழு இலக்குகளில் வெற்றி பெற்றது.\n\nSection::::சர்வதேச போட்டிகள்.\nSection::::தேர்வு போட்டிகள்.\n2015 ஆம் ஆண்டில் இந்தியத் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது.சூன் 10 இல் பதுல்லாவில் நடைபெற்ற இந்தியத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 45 பந்துகளைச் சந்தித்த இவர் 44 ஓட்டங்களை எடுத்து ரவிச்சந்திரன் அசுவின் பந்துவீச்சில் ஆட்டமிழந்தார்.போட்டி சமனில் முடிந்தது. 2018 ஆம் ஆண்டில் சிம்பாப்வே துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது.நவமபர் 11 இல் டாக்காவில் நடைபெற்ற சிம்பாப்வே துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் துவக்க வீரராக களம் இறங்கி முதல் ஆட்டப் பகுதியில் 35 பந்துகளைச் சந்தித்த இவர் 9 ஓட்டங்களை எடுத்து ஜார்விஸ் பந்துவீச்சில் ஆட்டமிழந்தார். இரண்டாவது ஆட்டப் பகுதியில் 14 பந்துகளில் 6 ஓட்டங்கள் எடுத்து ஆர்விஸ் பந்துவீச்சில் ஆட்டமிழந்தார். வங்காளதேச அணி 218 ஓட்டங்கள் எடுதது. 2019 ஆம் ஆண்டில் ஆப்கானித்தான் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது.செப்டம்பர் 5 இல் சட்டோகரத்தில் நடைபெற்ற ஆப்கானித்தான் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் துவக்க வீரராக களம் இறங்கி முதல் ஆட்டப் பகுதியில் 66 பந்துகளைச் சந்தித்த இவர் 33 ஓட்டங்களை எடுத்து ரஷீத் கான் பந்துவீச்சில் ஆட்டமிழந்தார். இரண்டாவது ஆட்டப் பகுதியில் 30 பந்துகளில் 9 ஓட்டங்கள் எடுத்து சகீர் கான் பந்துவீச்சில் ஆட்டமிழந்தார். இந்தப் போட்டியில் ஆப்காத்தினா அணி 224 ஓட்டங்களில் வெற்றி பெற்றது.\n\nSection::::சர்வதேச போட்டிகள்.\n2015 ஆம் ஆண்டில்இந்தியத் துடுப்பாட்ட அணி வங்காளதேசத்தில் சுற்ருப் பயணம் செய்து விளையாடியது. சூன் 18, தாக்கவில் உள்ள துடுப்பாட்ட மைதானத்தில் இந்துயத் துடுப்பாட்ட அணிக்கு எதிரான முதல் ஒருநாள் பன்னாட்டுத் த்ஹ்டுப்பாட்டப் போட்டியில் இவர் அரிமுகமானார். இந்தப் போட்டியில் இவர் 13 பந்துகளில் எட்டு ஓட்டங்களை எடுத்து ரவிச்சந்திரன் அசுவின் பந்துவீச்சில் ஆட்டமிழந்தார். இந்தப் போட்டியில் வங்காளதேச துடுப்பாட்ட அணி 79 ஓட்டங்களில் வெற்றி பெற்றது.\n\n2019 ஆம் ஆண்டில் நடைபெற்ற பன்னாட்டுத் துடுப்பாட்ட அவை உலகக் கோப்பைக்கான தொடரில் இவர் விளையாடினார். சூலை 5, இலார்ட்சு துடுப்பாட்ட மைதானத்தில் பாக்கித்தான் துடுப்பாட்ட அணிக்கு எதிரான ஒருநாள் போட்டியில் இவர் நாற்பது பந்துகளில் 32 ஓட்டங்களை எடுத்து சகீன் சா பந்துவீச்சில் ஆட்டமிழந்தார். இந்தப் போட்டியில் பாக்கித்தான் துடுப்பாட்ட அணி 94 ஓட்டங்களில் வெற்றி பெற்றது.\n\n"}
{"id": "423578", "url": "https://ta.wikipedia.org/wiki?curid=423578", "title": "பீட்ரிக்ஸ் (நெதர்லாந்து)", "text": "பீட்ரிக்ஸ் (நெதர்லாந்து)\n\nபீட்ரிக்ஸ் (பீட்ரிக்ஸ் வில்ஹெல்மினா ஆர்மகார்டு, ; பிறப்பு 31 ஜனவரி 1938) நெதர்லாந்து நாட்டின் அரச குடும்ப உறுப்பினர் ஆவார். இவர் 30 ஏப்ரல் 1980 முதல் 30 ஏப்ரல் 2013 வரை நெதர்லாந்து நாட்டின் அரசியாக இருந்தார்.\nபீட்ரிக்ஸ் நெதர்லாந்து நாட்டின் அரசி ஜூலியானா மற்றும் இளவரசர் பெர்ன்ஹார்டின் மூத்த மகளாவார். \nபீட்ரிக்ஸ் இரண்டாம் உலகப்போர் நடைபெற்ற காலத்தில் தனது ஆரம்ப பள்ளிப்படிப்பை கனடாவில் பயின்றார். போருக்குப்பின் பள்ளிப்படிப்பை நெதர்லாந்து நாட்டில் படித்துமுடித்தார். 1961 ஆம் ஆண்டு இவர் தனது சட்ட இளங்கலை பட்டத்தை லைடன் பல்கலைக்கழகம் மூலம் பெற்றார். பீட்ரிக்ஸ் 1961 ஆம் ஆண்டு கிளாஸ் வோன் அம்ஸ்பேர்க் என்ற ஜெர்மானியரை மணந்தார் மேலும் இவர்களுக்கு மூன்று குழந்தைகள். அரசி ஜூலியானாவிற்கு பிறகு நெதர்லாந்தின் அரசியனார்.\n"}
{"id": "423582", "url": "https://ta.wikipedia.org/wiki?curid=423582", "title": "மன்ஹ்வா", "text": "மன்ஹ்வா\n\nமன்ஹ்வா என்பது கொரிய மொழியில் வரைகதை மற்றும் கேலிச்சித்திரங்களை குறிக்கும் ஒரு பொதுவான பெயர் ஆகும். மற்ற நாடுகளில் இவ்வார்த்தை பெரும்பாலும் தென் கொரிய வரைகதைகளையே குறிப்பிட பயன்படுகிறது . வட கொரியாவில் வரைகதை துறை தற்போது தான் வளர்ந்து வருகிறது.\n\nSection::::மன்ஹ்வாவின் வரலாறு.\nமங்கா (manga), மன்ஹுவா (manhua), மன்ஹ்வா (manhwa) ஆகிய வார்த்தைகள் முறையே ஜப்பானிய, சீன, கொரிய மொழியில் வரைகதையினை குறிப்பிடுகின்றன. ஜப்பானிய மங்காவின் சர்வதேச வெற்றிக்குப் பின்னரே மன்ஹ்வா அதிக வரவேற்பினைப் பெற்றுள்ளது. மன்ஹ்வா உருவாக்கும் கலைஞர்கள் மன்ஹ்வாகா என்று அழைக்கப்படுகிறார்கள்.\n\nகொரிய கலாச்சாரத்தை பற்றி மேற்கத்திய நாடுகள் அதிகம் அறிந்திருக்க படாததால் மன்ஹ்வா ஆங்கிலம் பேசும் மக்களுக்கு தெரியாமலே இருந்து வந்தது. ஆகவே ஆங்கிலத்தில் மொழியாக்கம் செய்யப்பட்ட மன்ஹ்வா அந்நாடுகளில் ஜப்பானிய மங்கா என்று விற்பனை செய்யப்பட்டது. மங்காவை பற்றி அறிந்த மக்களிடையே மன்ஹ்வாவும் வெற்றி பெற்றது.\n\nதென் கொரிய தலைநகரான சியோலில் 'மன்ஹ்வா தெரு' 2013ம் ஆண்டு திசம்பர் மாதத்தில் திறக்கப்பட்டது. இந்த தெருவின் திறந்தவெளி பகுதிகளில் வரைகதை சித்திரங்கள், வரைகதை மேற்கோள்கள், சிறுகதைகள் ஆகியன இடம் பெற்றிருக்கின்றன. இந்த பகுதிக்கு 'ஜமிர்ரோ' என்ற பெயரும் உண்டு. மன்ஹ்வா வரைகதைகளை படிப்பதற்காகவே 'மன்ஹ்வாபாங்' என்ற சிறப்பு உணவு விடுதிகள் சில தென் கொரியாவில் உள்ளன.\n\nSection::::இணையவழி வரைகதை.\nஇணையவழி மன்ஹ்வா வரைகதைகள் இருபத்தோராம் நூற்றாண்டின் ஆரம்ப காலத்தில் தென் கொரியாவில் அறிமுகப்படுத்தப்பட்டது. இணையத்தைப் பயன்படுத்தி இலவசமாக படிக்க முடியும் என்பதால் கொரிய மக்களிடையே இவ்வரைகதைகள் வரவேற்பைப் பெற்றன. மேலும் இது மற்ற நாட்டு \nமக்களிடமும் பிரபலமடைந்து வழக்கமான அச்சு வரைகதைகளுக்கு மாற்றாக வெளிவர தொடங்கின .\n\nSection::::அமெரிக்காவில் மன்ஹ்வா.\nசான்ஹொ கிம் என்பவர் தான் அமெரிக்காவில் பணியாற்றிய முதல் மன்ஹ்வா கலைஞர். 1960 மற்றும் 70களில் இவர் சார்ல்டன் காமிக்ஸ், வார்ரென் வெளியீடு, அயர்ன் ஹார்ஸ் வெளியீடு, மார்வெல் காமிக்ஸ் போன்ற வெளியீட்டாளர்களுக்காக மன்ஹ்வா வரைகதைகளை உருவாக்கினார்.\n\nகொரிய எழுத்துக்களான 'ஹன்குல்' பொதுவாக மேலிருந்து கீழ் மற்றும் இடமிருந்து வலம் இரு பாணியில் எழுதப்பட்டாலும், அமெரிக்க வாசகர்களுக்காக ஆங்கில புத்தகங்களைப் போல் மன்ஹ்வா இடமிருந்து வலம் பாணியிலே எழுதப்பட்டது.\n\nSection::::மன்ஹ்வா வரைகதைகளின் தழுவல்கள்.\nகொரிய வரைகதைகளை தழுவி அதிகமாக உயிரூட்டுதல் திரைப்படங்கள் வெளிவரவில்லை (1897ல் வந்த 'டூலி த லிட்டில் டைனேசர்' ஒரு வெற்றிப் படம் ஆகும்). உயிரூட்டுதல் அல்லாத நேரடி திரைப்படங்கள் சில மன்ஹ்வா வரைகதைகளை தழுவி எடுக்கப்பட்டு வெற்றிப்படங்கள் ஆயின. 2004ல் வந்த 'ஃபுல் ஹவுஸ்', 2006ல் வந்த 'ப்ரின்சஸ் ஹவர்ஸ்' ஆகியவை அந்த ஆண்டுகளின் சிறந்த திரைப்படங்களாக கருதப்படுகின்றன. 2004ம் ஆண்டு 'ப்லேட் ஆஃப் தி ஃபேண்டம் மாஸ்டர்' என்ற மன்ஹ்வா, கொரியா மற்றும் ஜப்பான் கூட்டு முயற்சியில் உயிரூட்டுதல் திரைப்படமாக உருவாக்கப்பட்டது.\n'ப்ரீஸ்ட்' என்ற மன்ஹ்வா வரைகதை ஆங்கிலத்தில் மொழியாக்கம் செய்யப்பட்டு வெற்றி பெற்றது. பின்னர் 2011ம் ஆண்டு 'ப்ரீஸ்ட்' என்ற அதே தலைப்பில் அமெரிக்க திகில் படமாக எடுக்கப்பட்டது .\nமன்ஹ்வாவை தழுவி 2013ல் வெளிவந்த 'சீக்ரட்லி, க்ரேட்லி' என்ற படம் அதிக வசூலைப் பெற்றது.\n\n\n"}
{"id": "423584", "url": "https://ta.wikipedia.org/wiki?curid=423584", "title": "ஜூலியானா (நெதர்லாந்து)", "text": "ஜூலியானா (நெதர்லாந்து)\n\nஜூலியானா (; Juliana Louise Emma Marie Wilhelmina; 30 ஏப்ரல் 1909 – 20 மார்ச் 2004) நெதர்லாந்து அரச குடும்பத்தில் ஒருவர் ஆவார். 1948 முதல் 1980 வரை இவர் நெதர்லாந்து நாட்டின் அரசியாக இருந்தார்.\n\nஜூலியானா நெதர்லாந்து நாட்டின் ராணி வில்ஹெல்மினா மற்றும் இளவரசர் ஹென்றியின் ஒரே மகள் ஆவார். பிறப்பிலிருந்தே நெதர்லாந்தின் அரியணை வாரிசாக அறியப்பட்டவர். தனிப்பட்டமுறையில் இவருக்கு கல்வி வழங்கப்பட்டது. 1937 ஆம் ஆண்டு இளவரசர் பெர்ன்ஹார்டை மணந்தார். இவர்களுக்கு பீட்ரிக்ஸ், ஐரீனி, மார்கரீட், கிறிஸ்டினா என்ற நான்கு குழந்தைகள்.\n\nஅரசி ஜூலியானா கிட்டத்தட்ட 32 ஆண்டுகளாக ஆட்சி செய்தார். இவரது ஆட்சிக்காலத்தில் டச்சு கிழக்கிந்திய பகுதிகளான இந்தோனேசியா மற்றும் சூரினாம் நாடுகளில் காலனியாதிக்கம் முடிவுக்குவந்தது. இவர் உலகிலேயே மிக நீண்ட காலமாக வாழ்ந்த முன்னாள் அரசி ஆவார்.\n"}
{"id": "423599", "url": "https://ta.wikipedia.org/wiki?curid=423599", "title": "தொல்லியல் அருங்காட்சியகம், அரப்பா", "text": "தொல்லியல் அருங்காட்சியகம், அரப்பா\n\nஅரப்பா தொல்லியல் அருங்காட்சியகம் (\"Archaeological Museum Harappa\") பாக்கித்தானிலுள்ள பஞ்சாப்பில் இருக்கும் அரப்பாவில் நிறுவப்பட்டுள்ள ஓர் அருங்காட்சியகமாகும் . 1926 ஆம் ஆண்டு இந்த அருங்காட்சியகம் நிறுவப்பட்டது. 1966 ஆண்டு பாக்கித்தான் அரசு இதற்கான கட்டடத்தைக் கட்டியது .\n"}
{"id": "423601", "url": "https://ta.wikipedia.org/wiki?curid=423601", "title": "தேரா பாபா நானக்", "text": "தேரா பாபா நானக்\n\nதேரா பாபா நானக் (Dera Baba Nanak) இந்தியாவின் பஞ்சாப் மாநிலத்தின் குர்தாஸ்பூர் மாவட்டத்தின் கிழக்கே, இந்திய-பாகிஸ்தான் எல்லையை ஒட்டி அமைந்த நகரம் ஆகும்.\n\nSection::::மக்கள்தொகை பரம்பல்.\n11 வார்டுகள் கொண்ட தேரா பாபா நானக் நகராட்சியின், 2011-ஆம் ஆண்டின் இந்திய மக்கள்தொகை கணக்கெடுப்பின் படி, மொத்த மக்கள்தொகை 6,394 ஆகும். இந்நகரத்தில் இந்துக்கள் 55.81%, சீக்கியர்கள் 41.09%, இசுலாமியர்கள் 2.89% மற்றும் பிற சமயத்தவர்கள் 0.25% உள்ளனர். \nSection::::தேரே பாபா நானக் - கர்தார்பூர் இணைப்பு சாலைப் போக்குவரத்து திட்டம்.\nநவம்பர் 2019ல் குருநானக்கின் 550-வது பிறந்த ஆண்டை முன்னிட்டு, இந்தியாவின் தேரா பாபா நானக் நகரத்தையும், பாகிஸ்தான் நாட்டின் கர்தார்பூர் நகரத்தையும் இணைக்கும் 6.4 கிமீ நீளம் கொண்ட பன்னாட்டு சாலைப்போக்குவரத்து அமைக்க இந்திய - பாகிஸ்தான் அரசுகள் முடிவெடுத்துள்ளது.கர்தார்பூர், பாகிஸ்தான் - தேரா பாபா நானக் இணைப்புச் சாலையை 9 நவம்பர் 2019 அன்று, பாகிஸ்தான் பகுதியின் சாலையை பிரதமர் இம்ரான் கானும், இந்தியப் பகுதியின் கர்த்தார்பூர் சாலையை இந்தியப் பிரதமர் நரேந்திர மோடியும் திறந்து வைத்தனர்.\n"}
{"id": "423602", "url": "https://ta.wikipedia.org/wiki?curid=423602", "title": "1,3,5-டிரையாக்சேன்", "text": "1,3,5-டிரையாக்சேன்\n\n1,3,5- டிரையாக்சேன் (\"1,3,5-Trioxane\") என்பது C3H6O3 என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். டிரையாக்சேன் அல்லது டிரையாக்சின் அல்லது மூவாக்சேன் என்ற பெயர்களாலும் இதை அழைக்கலாம். குளோரோபார்ம் போன்ற வாசனையுடன் வெண்மை நிறத்தில் ஒரு திண்மமாக டிரையாக்சேன் காணப்படுகிறது. பார்மால்டிகைடின் நிலையான வளைய முப்படியாகவும் டிரையாக்சேனின் மூன்று மாற்றியன்களில் ஒன்றாகவும் இது கருதப்படுகிறது. டிரையாக்சேன் மூலக்கூற்று கட்டமைப்பு ஆறு உறுப்பு வளையமாக அமைந்துள்ளது. மூன்று கார்பன் அணுக்களும் மூன்று ஆக்சிசன் அணுக்களும் ஒன்று விட்டு ஒன்றாக மாறிமாறி இடம்பெற்றுள்ளன. இதனால் பார்மால்டிகைடு வளைய முப்படியாதல் மூலம் 1,3,5-டிரையாக்சேனைக் கொடுக்கிறது.\n\nSection::::தயாரிப்பு.\nஅமில வினையூக்கிகளைப் பயன்படுத்தி பார்மால்டிகைடை முப்படியாக்கம் செய்து டிரையாக்சேனைத் தயாரிக்கிறார்கள். அடர்த்தியான நீரிய கரைசலில் வினை நடைபெறுகிறது. விளைபொருள் கரைப்பானைக் கொண்டு பிரித்தெடுக்கப்படுகிறது. வினை வழிமுறை கீழே கொடுக்கப்படுகிறது.\n\nSection::::பயன்கள்.\nபாலியாக்சிமெத்திலீன் நெகிழிகளுக்காக டிரையாக்சேன் முக்கியமாக பயன்படுத்தப்படுகிறது. மொத்தமாக உற்பத்தி செய்யப்படும் டிரையாக்சேனில் ஆண்டுக்கு ஒரு மில்லியன் டன் அளவு இதற்காகப் பயன்படுத்தப்படுகிறது . பார்மால்டிகைடை வெளியீட்டுப் பயன்படுத்தும் போக்கைப் பிற பயன்பாடுகள் தெரிவிக்கின்றன. இதனடிப்படையில் இதை மர, நெசவுத் தொழிலில் ஒரு சேர்ப்பியாகப் பன்படுத்துகிறார்கள். டிரையாக்சேனை எக்சமீனுடன் இணைத்து சமையல் எரிபொருளாகப் பயன்படுத்தப்படுகிறார்கள்.\nஆய்வகங்களில் பார்மால்டிகைடின் நீரிலி மூலமாக டிரையாக்சேன் பயன்படுகிறது. \n\n"}
{"id": "423614", "url": "https://ta.wikipedia.org/wiki?curid=423614", "title": "ஆர்டெலினிக் அமிலம்", "text": "ஆர்டெலினிக் அமிலம்\n\nஆர்டெலினிக் அமிலம் (\"Artelinic acid\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதனுடைய உப்பு ஆர்டெலினேட்டு எனப்படுகிறது. மலேரியா நோய் சிகிச்சையில் சோதனையை அடிப்படையாகக் கொண்ட ஒரு மருந்தாக ஆர்டெலினிக் அமிலம் அல்லது ஆர்டெலினேட்டு உப்பு கருதப்படுகிறது. ஆர்டெலினிக் அமிலம் இயற்கைச் சேர்மமான ஆர்டெமிசினின் சேர்மத்தினுடைய பகுதி செயற்கை வழிப்பெறுதியாகும். தொடர்புடைய பிற வழிபெறுதிகளான ஆர்டெயீத்தர் மற்றும் ஆர்டெமெத்தர் போன்ற சேர்மங்களைக் காட்டிலும்0 குறைவான நரம்புநச்சுத்தன்மை விகித்தத்தை இது பெற்றுள்ளது. ஆனால் ஆர்டெசுனேட்டைக் காட்டிலும் மூன்று மடங்கு அதிக நச்சுத்தன்மையை கொண்டிருக்கிறது. நடைமுறையில் ஆர்டெலினிக் அமிலத்தை வழக்கமான சிகிச்சை முறைகளில் பயன்படுத்துவதில்லை. ஏனெனில் நடைமுறையில் பயன்படுத்தப்படும் ஆர்டெமிசினின் மருந்துகளைக் காட்டிலும் சிறப்புத்தன்மைகள் ஏதும் அறியப்படவில்லை. மேலும் ஆர்டெலினிக் அமிலத்தை மனிதர்களுக்கு பயன்படுத்துவது தொடர்பான மதிப்பீடுகள் ஏதும் இதுவரை மேற்கொள்ளப்படவில்லை. \n"}
{"id": "423620", "url": "https://ta.wikipedia.org/wiki?curid=423620", "title": "மஞ்சப்பாறை ஆறு", "text": "மஞ்சப்பாறை ஆறு\n\n692 மைல் நீளமுடைய அமெரிக்காவின் மேற்கிலுள்ள மஞ்சப்பாறை ஆறு (ஆங்கிகம் - Yellowstone River) மிசௌரி ஆற்றின் துணையாறாகும். மேல் மிசௌரியின் முதன்மை துணையாறான இதுவும் இதன் துணையாறுகளும் பெரும் நிலப்பரப்பை வடிநிலமாக கொண்டுள்ளன.\n\nSection::::வடிநிலம்.\nமஞ்சப்பாறை ஆற்றின் வடிநிலம் கிட்டதட்ட 37,167 சதுர மைல்கள் பரப்பு உடையது. கிளார்க்கு போர்க்கு மஞ்சப்பாறை, காற்று ஆறு, பெரும் கொம்பு ஆறு, நாக்கு ஆறு, பொடி ஆறு ஆகிய மஞ்சப்பாறை ஆற்றின் துணையாறுகளின் வடிநிலமும் இதன் வடிநிலத்தை சார்ந்தவை. 12.800 அடி உயரத்தில் உற்பத்தியாகும் இது 1,850 அடி உயரத்தில் வடக்கு டக்கோட்டாவிலுள்ள வில்லியசுன்டன் நகருக்கு சற்று முன்பு புபோர்டில் மிசௌரியுடன் கலக்கிறது. பல நீர்த்தேக்கங்களையும் ஏரிகளையும் இதன் வடிநிலம் கொண்டிருந்தாலும் நீரை தேக்கி வைக்கக்கூடிய அணைகள் எதுவும் இதில் இல்லை.\n\nSection::::புவியியல்.\nமஞ்சப்பாறை ஆறு ராக்கி மலைத்தொடரிலுள்ள அப்சரோக மலைத்தொடரில் உற்பத்தியாகிறது. வடகிளையும் தென்கிளையும் சேர்ந்ததில் இருந்து மஞ்சப்பாறை என்ற பெயரை பெறுகிறது. அப்சரோக மலைத்தொடரில் உற்பத்தியாகும் வடகிளையானது தென்கிளையை விட நீளமானது. தென்கிளை தொரோபேர்மலைமுகட்டுக்கு தென்புறம் உற்பத்தியாகிறது. மஞ்சப்பாறை ஆறு வடக்கு நோக்கி பயணித்து மஞ்சப்பாறை தேசிய பூங்க்காவை அடைந்து பின் மஞ்சப்பாறை ஏரியை நிரப்புகிறது. பின் மஞ்சப்பாறை பள்ளத்தாக்கிலுள்ள மஞ்சப்பாறை அருவியை அடைகிறது. மலைகளின் வழியாக பயணித்து லிவிங்சுடன் என்ற நகரில் சமவெளியை அடைந்து கிழக்காகவும் பின் வடகிழக்காகவும் பயணிக்கிறது.\n\nபில்லிங் நகருக்கு கிழக்கே பெரும் கொம்பு ஆறு மஞ்சப்பாறை ஆற்றுடன் கலக்கிறது, அதற்கு அப்பால் மைல் நகரத்தில் நாக்கு ஆறு கலக்கிறது. இறுதியாக பொடி ஆறு இதனுடன் கிழக்கு மாண்டேனாவில் கலக்கிறது. 1860இல் இருந்து மாண்டேனாவில் இவ்வாறு விவசாயத்திற்காக முழுவதுமாக பயன்படுத்தப்படுகிறது. இந்த ஆற்றின் மேல் பகுதி மீன் பிடித்தலுக்கு சிறப்பு பெற்றதாகும். 1950இல் மாண்டேனா, வயோமிங், வடக்கு டகோட்டா இடையே இந்த ஆற்று நீரை பயன்படுத்துவது தொடர்பாக உடன்பாடு ஏற்பட்டது. 2010இல் வயோமிங் இவ்வாற்று நீரை பயன்படுத்துவது தொடர்பாக 1950 உடன்பாட்டை எதிர்த்து மாண்டேனா அமெரிக்க உச்ச நீதிமன்றத்தில் வழக்கு தொடுத்தது. நீதிமன்றம் 2011இல் வயோமிங் இவ்வாற்று நீரை பயன்படுத்துவதை குறைக்க மாண்டேனாவிற்கு உரிமையில்லை என தீர்ப்பளித்தது. வயோமிங்கும் மஞ்சப்பாறை ஆற்று நீரை பயன்படுத்தி மாண்டேனா விவசாயம் செய்யும் பரப்புக்கு சம அளவு பரப்பில் மஞ்சப்பாறை ஆற்று நீரை பயன்படுத்தி விவசாயம் செய்கிறது.\n\nSection::::வரலாறு.\nஇந்த ஆற்றின் பெயர் மின்னடாரி தொல்குடிகள் வழங்கிய பெயரிலிருந்து பெறப்பட்டது என பரவலாக கருதப்படுகிறது. சிலர் இவ்வாற்றின் பெரும் பள்ளத்தாக்கிலுள்ள மஞ்சள் நிற கற்களால் மஞ்சப்பாறை என அழைக்கப்படுகிறது என கருதுகின்றனர். ஆனால் மின்னடாரி தொல்குடிகள் பள்ளத்தாக்கு உள்ள மஞ்சப்பாறை ஆற்றின் மேல் பகுதியில் வசித்ததில்லை. சில வல்லுநர்கள் மஞ்சள் நிற மணற்பாறைகளால் இப்பெயரை பெற்றதாக கருதுகின்றனர். இந்த ஆற்றின் மேல் பகுதியில் வசித்த காக்கை தொல்குடிகள் மின்னடாரி தொல்குடிகள் வழங்கிய பெயரை தங்கள் மொழிக்கு மொழிபெயர்த்து இவ்வாற்றை அழைத்தனர். பிரெஞ்சுகாரர்களும் ஆங்கிலேயர்களும் மின்னடாரி தொல்குடிகள் வழங்கிய பெயரையே மொழிபெயர்த்து இவ்வாற்றை அழைத்தனர். ஆங்கிலேயர்கள் அதிகம் இங்கு குடியேறியதால் ஆங்கில பெயரே (யெல்லோஇசுடோன்) அதிகளவில் பயன்படுத்தப்படுகிறது.\n\nமஞ்சப்பாறை ஆறு பல ஆண்டுகளாக அமெரிக்க தொல்குடிகளின் முதன்மையான போக்குவரத்து தடமாக பயன்பட்டு வந்தது. 19ஆம் நூற்றாண்டில் குடியேறிய ஐரோப்பியர்களும் போக்குவரத்திற்கு இவ்வாற்றையே பெரிதும் சார்ந்திருந்தனர். பெரும் கொம்பு, பொடி, நாக்கு ஆறுகளை ஒட்டிய பகுதிகள் தொல்குடிகளின் கோடைகால வேட்டை திடலாக இருந்தன. மாண்டேனாவிலுள்ள வர்சீனியா நகரத்தில் தங்கம் 1860இல் கண்டுபிடிக்கப்பட்டது. தங்கச்சுரங்கத்தை அடைய மஞ்சப்பாறை ஆற்றின் வழியாக சிறது தொலைவு செல்லும் பிரிட்கர் தடமும் போச்மேன் தடமும் அதிகம் பயன்படுத்தப்பட்டன.\n\nதொல்குடிகளின் வேட்டை திடல்களில் குடியேறிகள் ஊடுறுவியதால் இருவருக்கும் இடையே செம்முகில் போர் நடந்தது. 1868இல் ஏற்பட்ட போர்ட் லாராமை உடன்பாட்டை அடுத்து அப்போர் முடிவுற்றது. இவ்வுடன்பாட்டின்படி கருமலையும் அதையொட்டிய சில பகுதிகளும் தொல்குடிகளுக்கு ஒதுக்கப்பட்டது அங்கு குடியேறிகள் வரமாட்டார்கள் என உறுதியளிக்கப்பட்டது. இப்பகுதி சில பெரும் கொம்பு, நாக்கு, பொடி ஆறுகளின் வடிநிலத்தை கொண்டுள்ளது. எனினும் 1874இல் கருமலையில் தங்கம் இருப்பது கண்டறியப்பட்டதால் ஏராளமான குடியேறிகள் அங்கு புகுந்தனர். இதனால் தொல்குடிகளுக்கும் அமெரிக்காவுக்கும் இடையே பெரும் இசூ போர் 1876-77இல் மூண்டது.\n\nகுடியேறிகள் உடன்பாட்டை மீறியிருந்தாலும் அவர்களை காக்க அமெரிக்கா போரில் இறங்கியது. இப்போரில் அமெரிக்கா வெற்றி பெற்றது. தொல்குடிகள் தொலைவில் அவர்களுக்கு புதிதாக ஒதுக்கப்பட்ட இடங்களுக்கு துரத்தப்பட்டார்கள். போரில் அமெரிக்கா சார்பாக இருந்த காக்கை தொல்குடி வீரர்கள் அமெரிக்க படையில் சேர்த்துக்கொள்ளப்பட்டு ஒற்றர்களாக பணி புரிந்தார்கள். வடகிழக்கு பசிபிக் இருப்புப்பாதை பிசுமார்க்கிலிருந்து மஞ்சப்பாறை ஆறு நகரான லிவிங்சுடன் வரை இருப்புப்பாதை போட முயன்றது. இந்தப்பாதை லகோடா தொல்குடிகளின் எருமை வேட்டைத்திடல் வழியாக சென்றது. 1883இல் இருப்புப்பாதை போடும் பணி நிறைவு பெற்றது. 20ஆம் நூற்றாண்டின் தொடக்கத்தில் வடகிழக்கு பசிபிக் இருப்புப்பாதை மஞ்சப்பாறை தேசிய பூங்கா நுழைவு வாயில் வரை தன் சேவையை விரிவுபடுத்தியது.\n\nSection::::வெள்ளம் - வறட்சி.\nவடிநிலப்பகுதியில் பனி உருகுவதாலும் மழைப்பொழிவாலும் மஞ்சப்பாறை ஆற்றில் வெள்ளம் ஏற்படுகிறது. ஆற்றின் மேல் பகுதியில் வேனிற் காலத்திலும் கோடை காலத்தின் தொடக்கத்திலும் பனி உருகுவதால் வெள்ளம் ஏற்படுகிறது. கீழ் பகுதியில் கடும் மழையால் கோடையிலும் கூதிர்காலத்திலும் வெள்ளம் ஏற்படுகிறது. கடும் வறட்சியும் மஞ்சப்பாறையின் வடிநிலத்தில் பல ஆண்டுகள் ஏற்பட்டதுண்டு. 1929-42, 1948–62 and 1976-82 ஆகிய ஆண்டுகளில் இதன் படுகையில் வறட்சி ஏற்பட்டது, 1977இல் பெரும்பாலான அமெரிக்க மேற்கு மாநிலங்கள் வறட்சியை சந்தித்தன. ஓடைகளில் குறைவான நீரே சென்றதால் திட கழிவுகள் கரையாமல் அதிகம் தேங்கின. மலைப்பகுதிகளில் ஆற்று நீரின் வேகம் அதிமென்பதால் சமவெளிப்பகுதியை விட அங்கு குறைவான திட கழிவுகளே தேங்கின. விவசாயம், சுரங்கம் மற்றும் பலவிதமான மனித செயற்பாடுகளால் பலவித கழிவுகள் ஆற்றில் தேங்கின மேலும் மனிதனுக்கு தீங்கு விளைவிக்கும் பாக்டீரியா, உப்பு, செலீனியம் போன்றவை அதிகம் ஓடைகளில் தேங்கின.\n\nSection::::எண்ணெய் கசிவு.\nயூலை 1, 2011 அன்று சில்வர் டிப்பிலிருந்து பில்லிங் நகருக்கு வரும் எக்சான்மொபைல் நிறுவனத்தின் எண்ணெய் குழாயில் பில்லிங்கிற்கு மேற்கே 10 மைல் தொலைவில் உடைப்பு ஏற்பட்டது. 56 நிமிடத்தில் உடைப்பு சரிசெய்யப்பட்டாலும் 1,500 பீப்பாய் எண்ணெய் கசிந்து மஞ்சப்பாறை ஆற்றில் கலந்தது. உடைப்பால் வெடிவிபத்து ஏற்பட்டால் மக்களை காக்கும் பொருட்டு முன்எச்சிரிக்கையாக லாரல் நகரிலிருந்து 140 பேர் நள்ளிரவில் வெளியேற்றப்பட்டு மறுநாள் காலையில் வீடு திரும்ப அனுமதிக்கப்பட்டார்கள். \n\nபிரிட்சர் குழாய் நிறுவனத்தின் படி கிளன்டைவ் அருகில் சனவரி 17, 2015 காலை 10 மணியளவில் எண்ணெய் குழாய் உடைந்தது. சுற்றுச்சூழல் பாதிப்பை தடுக்கும் பொருட்டு அடுத்த 1 மணி நேரத்தில் குழாயில் எண்ணெய் வருவது நிறுத்தப்பட்டது. நிறுவனம் 300இலிருந்து 1,200 பீப்பாய் எண்ணெய் வெளியேறி மஞ்சப்பாறை ஆற்றில் கலந்ததாக அறிவித்தது. மாநில அரசு 50,000 கேலன்கள் எண்ணெய் ஆற்றில் கலந்ததாக அறிவித்தது. புற்று நோயை உருவாக்கும் பென்சீன் என்ற வேதிப்பொருள் அங்குள்ள நீரில் எச்சரிக்கை அளவை தாண்டி பில்லியனுக்கு பதினைந்து துகள்கள் இருப்பதாக கணக்கிடப்பட்டது. சுற்றுச்சூழல் பாதுகாப்பு ஆணைய அதிகாரி பில்லியனுக்கு ஐந்து துகள்களுக்கு மேல் இருப்பது நீண்டகால பாதிப்பை உண்டாக்கும் என்றார். கிளன்டைவ் மக்களில் 6,000 பேர் புற்று நோயை உருவாக்கக்கூடிய பென்சீன் ஆற்றில் அதிகமிருப்பதால் நகராட்சி குழாயில் வரும் நீரை பருகவேண்டாம் என அறிவுறுத்தப்பட்டார்கள். அவர்களுக்கு குடுவையில் (பாட்டல்) நீர் கொடுக்கப்பட்டது. சனவரி 23 அன்று நகர நீர் சுத்திகரிப்பு நிலையம் முழுமையாக தூய்மையாக உள்ளதாக அறிவிக்கப்பட்டது. நகராட்சி குடிநீர் குடிக்க உகந்தது என அறிவிக்கப்பட்டது.\n\n2015 விபத்தில் வயோமிங் மாநில நிறுவனமான டுரு நிறுவனங்களின் பாப்லர் குழாய்வரிசை 2006 முதல் 2014 வரை ஒன்பது விபத்துகளில் ஈடுபட்டுள்ளது. இவ்விபத்துகளால் ஏராளமான எண்ணெய் கசிந்தது. மேலும் இதன் துணை நிறுவனமான பெல்லே போர்ச்சே குழாய் 21 விபத்துகளில் ஈடுபட்டுள்ளது. இவ்விபத்துகளால் ஏராளமான எண்ணெய் கசிந்தது இரு நிறுவனங்களும் நடுவண் அரசால் தண்டம் விதிக்கப்பட்டு இருந்தன. பனி உருகும் வரை காத்திருந்து மஞ்சப்பாறை ஆற்றை தூய்மையாக்க தூய்மை பணி 1 மாதம் த்ள்ளி வைக்கப்பட்டது. எண்ணெய் கசிவு ஏற்பட்ட இடத்திலிருந்து வடக்கு டகோட்டா வரை 90 மைல் நீளத்துக்கு மாண்டேனா சுற்றுச்சூழல் துறை ஆற்றின் நீர் தரத்தை கண்காணித்து வந்தது.\n\nSection::::தடை.\nமாண்டேனா மீன் விலங்குகள் பூங்கா துறை கார்டினர் முதல் லாரல் வரையுள்ள 183 மைல் நீளத்துக்கு மஞ்சப்பாறையையும் அதன் துணையாறுகளையும் பொழுதுபோக்கிற்கு பயன்படுத்த ஆகத்து 19, 2016 முதல் காலவரையின்றி தடை விதித்தது. விரைவாக பல்கிப்பெருகும் அரிய சல்மான் சிறுநீரக நோயால் பெருமளவு மீன்கள் இறந்ததால் இத்தடை விதிக்கப்பட்டது. மனிதர்களையும் பாலூட்டிகளையும் பாதிக்காத டெட்ராகேப்சுலாயிட்சு என்ற ஒட்டுண்ணியால் இந்நோய் மீன்களுக்கு ஏற்படுகிற்து. காட்டுயிர் அதிகாரிகள் இந்நோயால் ஆயிரக்கணக்கான மீன்கள் இறந்துள்ளதாக கணக்கிட்டுள்ளார்கள். குறிப்பிட்ட சில வகை மீன் இனங்களே இந்நோயால் அதிகம் பாதிக்கப்பட்டன. இத்தடையால் வியாபாரத்துக்கு ஆற்றுக்கு பொழுதுபோக்க வரும் பயணிகளை நம்மியுள்ள வணிக நிறுவனங்கள் பெரும் இழப்பை சந்தித்தன. 2016, செப்டம்பர் 1 முதல் தடை விலக்கிக்கொள்ளப்பட்டது.\n\nசல்மான் மீன்களை பிடிப்பதற்கு இந்த ஆறு உலகளவில் சிறப்பு பெற்றதாகும். நீண்ட தொலைவிற்கு அணைகள் ஆற்றின் குறுக்கே இல்லாதது சல்மான் வகை மீன்கள் நன்கு வளர ஏதுவான சூழலை ஏற்படுத்தின. லிவிங்சுடன் அருகிலேயே அதிக மீன்கள் கிடைக்கக்கூடியதாக உள்ளது.\n"}
{"id": "423634", "url": "https://ta.wikipedia.org/wiki?curid=423634", "title": "வில்ஹெல்மினா (நெதர்லாந்து)", "text": "வில்ஹெல்மினா (நெதர்லாந்து)\n\nவில்ஹெல்மினா (; Wilhelmina Helena Pauline Maria; 31 ஆகஸ்டு 1880 – 28 நவம்பர் 1962) 1890 முதல் 1948 வரை நெதர்லாந்து நாட்டின் அரசியாக இருந்தார்.\n\nவில்ஹெல்மினா அரசர் வில்லியம் III க்கும் இவரின் இரண்டாவது மனைவிக்கும் பிறந்த ஒரே மகளாவார். இவர் தனது நான்காவது வயதில் நெதர்லாந்து நாட்டின் அரியணை வாரிசாக அறிவிக்கப்பட்டார். அரசர் வில்லியம் III இறக்கும் போது வில்ஹெல்மினாவுக்கு 10 வயதே ஆனது எனவே இவர் தாய் எம்மா ஆளுனராக நியமிக்கப்பட்டார். \n"}
{"id": "423642", "url": "https://ta.wikipedia.org/wiki?curid=423642", "title": "கர்தார்பூர் தர்பார் சாகிப் குருத்துவார்", "text": "கர்தார்பூர் தர்பார் சாகிப் குருத்துவார்\n\nகர்தார்பூர் தர்பார் சாகிப் குருத்துவார் (Gurdwara Darbar Sahib Kartarpur (பஞ்சாபி, ) பாகிஸ்தான் நாட்டின் பஞ்சாப் மாகாணத்தில் உள்ள் நாரோவல் மாவட்டத்தில், இந்தியா - பாகிஸ்தான் எல்லைப்புறத்தில் அமைந்த நகரமான கர்தார்பூரில் உள்ள சீக்கிய சமய குருத்துவார் ஆகும். இக்குருத்துவார் பாகிஸ்தான் நாட்டின் லாகூரிலிருந்து 120 கிமீ தொலைவிலும், இந்திய நாட்டின் குர்தாஸ்பூர் மாவட்டம், தேரா பாபா நானக்கிலிருந்து 4 கிமீ தொலைவிலும் உள்ளது. இக்குருத்துவார் சீக்கியர்களின் மிக முக்கிய புனிதத்தலங்களில் ஒன்றாகும். \n\nSection::::வரலாறு.\nகர்தார்பூர் நகரத்தில் 22 செப்டம்பர் 1539 அன்று மறைந்த சீக்கிய சமய நிறுவனர், குருநானக்கின்சமாதி மீது தர்பார் சாகிப் குருத்துவார் நிறுவப்பட்டுள்ளது. \n\nஇந்தியா-பாகிஸ்தான் எல்லைக்கோட்டின் அருகே கர்தார்பூரில் அமைந்த தர்பார் சாகிப் குருத்துவராவை, இந்தியப் பகுதியிலிருந்து கண்கூடாக பார்க்கலாம். \n\nSection::::தேரே பாபா சாகிப் நானக் குருத்துவார் - கர்தார்பூர் இணைப்புச் சாலை.\nஇந்தியாவின் எல்லைப்புறத்தில் அமைந்த தேரா பாபா நானக் எனும் ஊரிலிருந்து, பாகிஸ்தானின் எல்லைப்புற நகரமாக கார்தார்பூரை இணைக்கும் சாலை அமைக்க, இந்திய - பாகிஸ்தான் அரசுகள் நவம்பர் 2018ல் அடிக்கல் நாட்டியுள்ளனர்.\n\nSection::::அமைவிடம்.\nராவி ஆற்றின் கரையில் அமைந்த தேரா பாபா நானக் குருத்துவார், தேரா பாபா தொடருந்து நிலையத்திலிருந்து 4 கிமீ தொலைவில் உள்ளது. இந்திய எல்லைப்புறத்திலிருந்து மிக மிக அருகில் உள்ளது. \n\nகர்தார்பூர் தர்பார் சாகிப் நானக் குருத்துவாரை நிறுவ பாட்டியாலா மன்னர் சர்தார் புபீந்தர் சிங் ரூபாய் 1,35,600 நன்கொடையாக வழங்கினார். 2004ல் இக்குருத்துவார் முற்றிலும் சீரமைத்து கட்டப்பட்டது. \n\nSection::::முக்கியத்துவம்.\nசீக்கிய சமயத்தை நிறுவிய குருநானக், கர்தார்பூர் தர்பார் சாகிப் நானக் குருத்துவார் அமைந்த கர்தார்பூரில் பதினெட்டு ஆண்டுகள் தங்கி சமயப் பரப்புரையை மேற்கொண்டுள்ளார். மேலும் குருநானக் தனது இறுதிக் காலத்தை 18 ஆண்டுகள் கர்தார்பூரில் கழித்து இறந்த பின், அவரது சமாதி மீது கர்தார்பூர் தர்பார் சாகிப் நானக் குருத்துவார் நிறுவப்பட்டது.\n"}
{"id": "423644", "url": "https://ta.wikipedia.org/wiki?curid=423644", "title": "சிறைவாச விடுமுறை", "text": "சிறைவாச விடுமுறை\n\nசிறைவாச விடுமுறை அல்லது பரோல் (Parole), சிறைச்சாலையின் சட்டம் மற்றும் விதிகளுக்குட்பட்டு, சிறைச்சாலையில் நன்னடத்தையுடன் நடந்து கொண்ட ஒரு சிறைக்கைதியை, தன் குடும்பத்தின் முக்கிய நிகழ்வுகளில் கலந்து கொள்வதற்காக மட்டும் சிறைச்சாலையிலிருந்து வெளியே அனுமதிக்கும் தற்காலிக விடுவிப்பாகும். இந்த தற்காலிக சிறை விடுவிப்பு (பரோல்) நாட்கள், மொத்த சிறைத்தண்டனை காலத்திலிருந்து கழிக்கப்படாது. ஆனால் பரோல் விடுவிப்பு காலத்திற்கு சிறைதண்டனை காலம் நீளும்.\n\nபொதுவாக சிறைக்கைதி சிறைச்சாலைக்கு வந்து வெளியே கலந்து கொள்ள வேண்டிய முக்கியமாக நிகழ்வுகளுக்காக மட்டும், (குறிப்பாக மரணம், திருமணம் போன்ற நிகழ்வுகளுக்கு) பரோல் விடுவிப்பு வழங்கப்படும். பரோல் விடுவிப்பு எந்த ஒரு குறிப்பிட்ட நிகழ்வு அல்லது நிகழ்வுகளுக்கு கலந்து கொள்வதற்கு அனுமதிக்கப்பட்டாரோ அவைகள் தவிர வேறு எந்த நிகழ்வுகளில் அல்லது செயல்களில் ஈடுபடக்கூடாது. பரோலில் வெளி வந்த சிறைக்கைதி, சிறைச்சாலை கூறும் குறிப்பிட்ட காவல்நிலையத்தில் அன்றாடம் சென்று கையொப்பம் இடவேண்டும். \n\nஎன்ன செயல் செய்வதற்கு சிறைவிடுப்பில் வெளியே வந்த சிறைக்கைதி, அதைத் தவிர வேறு நிகழ்ச்சிகளில் கலந்து கொண்டால், பரோல் விடுவிப்பை ரத்து செய்து மீண்டும் சிறைச்சாலையில் அடைக்கப்படுவார்.\n\n"}
{"id": "423645", "url": "https://ta.wikipedia.org/wiki?curid=423645", "title": "ஆரஞ்சு நஸ்ஸாவ் வம்சம்", "text": "ஆரஞ்சு நஸ்ஸாவ் வம்சம்\n\nஆரஞ்சு நஸ்ஸாவ் வம்சம் (இடச்சு: \"Huis van Oranje-Nassau\", ), ஐரோப்பிய வம்சமான நஸ்ஸாவ் வம்சத்தின் ஒரு பிரிவே ஆரஞ்சு நஸ்ஸாவ் வம்சம் ஆகும். ஐரோப்பிய கண்டம் மற்றும் நெதர்லாந்து நாட்டின் ஆட்சி மற்றும் அரசு அமைவதில் பெரும்பங்கு வகித்தது. குறிப்பாக அரசர் வில்லியம் I மூலம் தம் ஆட்சிகாலத்தில் 80 (1568–1648) ஆண்டு போரின் முடிவில் இடச்சுகார்களின் ஸ்பெயின் ஆட்சிக்கு எதிராக போராட்டம் ஏற்பட்டு சுதந்திர இடச்சு தேசம் உருவாக வழிவகுத்தது.\n\nஇப் போரின் பல்வேறு காலகட்டத்தில் ஆரஞ்சு நஸ்ஸாவ் வம்சத்தைச் சேர்ந்த நபர்களே தலைமைவகித்தனர் இவர்களே நாட்டின் ஆளுநர்கள் அல்லது தலைவர்கள் ஆவர். பின் நாளில் நெதர்லாந்து நாட்டை ஆரஞ்சு நஸ்ஸாவ் வம்சம் தன் முடியாட்சியின் ஆளுகைக்குக் கீழ் கொண்டுவந்தது. இவ் வம்ச தலைவர்களே நாட்டின் அரசர்களாகவும் அரசிகளாகவும் இருந்து வருகின்றனர். தற்போதய தலைவரும் நாட்டின் அரசருமாக வில்லியம் அலெக்சாண்டர் இருந்துவருகிறார்.\n"}
{"id": "423651", "url": "https://ta.wikipedia.org/wiki?curid=423651", "title": "லகிரு கமகே", "text": "லகிரு கமகே\n\nபனகமுவா லகிரு சம்பத் கமகே (Panagamuwa Lahiru Sampath Gamage (பிறப்பு:ஏப்ரல் 5, 1988) பொதுவாக லகிரு கமகே என அறியப்படும் இவர் இலங்கைத் துடுப்பாட்ட அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். வலதுகை மட்டையாளரான இவர் வலதுகை மித வேகப் பந்துவீச்சாளர் ஆவார். இலஙகைத் துடுப்பாட்ட அ அணி, \"பதுரெலியா துடுப்பாட்ட அணி,சிலா மரியன்ஸ், துடுப்பாட்ட சங்கம், நான்தர்ஸ்கிரிப்ட்ஸ் துடுப்பாட்ட சங்கம், காவல் துடுப்பாட்ட சங்கம், சிங்கள துடுப்பாட்ட சங்கம், தமிழ் யூனியன் மற்றும் அத்லெடிக் கிளப் சங்கம் ஆகிய அணிகளுக்காக\" உள்லூர்ப் போட்டிகளில் விளையாடி வருகிறார்.\n\nSection::::உள்ளூர்ப் போட்டிகள்.\n2017-18 ஆம் ஆண்டிற்கான \"சூப்பர் ஃபோர் புரொவென்சியல் துடுப்பாட்டத் தொடரில்\" இவர் தம்புலா அணி சார்பாக விளையாடினார். இந்தத் தொடரில் இரண்டு போட்டிகளில் விளையாடி 10 இலக்குகளைக் கைப்பற்றினார்.இதன்மூலம் அதிக இலக்குகளைக் கைப்பற்றிய வீரர்கள் வரிசையில் முதல் இடம்பெற்றார். 2018 ஆம் ஆண்டில் நடைபெற்ற இந்தத் தொடரிலும் இதே அணிக்காக விளையாடினார்.\n\n2018 ஆம் ஆண்டில் நடைபெற்ற இலங்கை கிரிக்கெட் லீக் தொடரில் இவர் கண்டி அணியில் இடம் பெற்றுள்ளார்.\n\nSection::::சர்வதேச போட்டிகள்.\nSection::::தேர்வு போட்டிகள்.\n2017 இல் இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இவர் இடம் பெற்றார். ஆனால் விளையாடும் வாய்ப்பு வழங்கப்படவில்லை. 2017 ஆம் ஆண்டில் இலங்கைத் துடுப்பாட்ட அணி ஐக்கிய அரபு அமீரகம் மற்றும் பாக்கித்தானில் சுற்றுப் பயணம் செய்து விளையாடியது. அக்டோபர் 6 இல் அபுதாபியில் நடைபெற்ற பாக்கித்தான் துடுப்பாட்ட அணிக்கு எதிரான இரன்டாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 11 பந்துகளைச் சந்தித்த இவர் 1 ஓட்டங்களை எடுத்து யாசிர் ஷா பந்துவீச்சில் ஆட்டமிழந்தார்.பின் பந்துவீச்சில் 15 ஓவர்கள் வீசி 38 ஓட்டங்களை விட்டுக் கொடுத்து 2 இலக்குகளைக் கைப்பற்றினார். இதில் 2 ஓவர்களை மெய்டனாக வீசினார். பின் இரண்டாவது ஆட்டப் பகுதியில் 1 பந்துகளைச் சந்தித்து இறுதிவரை ஆட்டமிழக்காமல் ஓர் ஓட்டங்களை எடுத்தார். 16 ஓவர்களை வீசி 29 ஓட்டங்களை விட்டுக்கொடுத்து ஓர் இலக்குகளைக் கைப்பற்றினார். இதில் ஐந்து ஓவர்களை மெய்டனாக வீசினார்.\n\nபின் 2018 இல் இலங்கைத் துடுப்பாட்ட அணி மேற்கிந்தியத் தீவுகளில் சுற்றுப்பயணம் மேற்கொண்டது. சூன் 6 இல் எசுப்பானியாவில் நடைபெற்ற முதல் தேர்வுத் துடுப்பாட்டப் போட்டியின் முதல் ஆட்டப் பகுதியில் 26 ஓவர்கள் வீசி 67 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. அதில் 6 ஓவர்களை மெய்டனாக வீசினார்.பின் மட்டையாட்டத்தில் 10 பந்துகளைச் சந்தித்தார். ஆனால் ஓட்டங்களை எடுக்கவில்லை. பின் இரண்டாவது ஆட்டப்பகுதியில் 15 ஓவர்கள் வீசி 43 ஓட்டங்கள் விட்டுக் கொடுத்தார். 3 ஓவர்களை மெய்டனாக வீசினார். ஆனால் இலக்கினைக் கைப்பற்றவில்லை.பின் 49 பந்துகளைச் சந்தித்து 3 ஓட்டங்களை எடுத்து பிசூ பந்துவீச்சில் ஆட்டமிழந்தார்.மேற்கிந்தியத் தீவுகள் அணி 226 ஓட்டங்களில் வெறி பெற்றது.\n"}
{"id": "423653", "url": "https://ta.wikipedia.org/wiki?curid=423653", "title": "லகிரு குமார", "text": "லகிரு குமார\n\nசந்திரதாச பிரகம்மண ராலலாகே லகிரு குமார (Chandradasa Brahammana Ralalage Lahiru Sudesh Kumara, பொதுவாக லகிரு குமாரா என அழைக்கப்படும் இவர் (பெப்ரவரி 13, 1997) இலங்கைத் துடுப்பாட்ட அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். வலதுகை மட்டையாளரான இவர் வலதுகை மித வேகப் பந்துவீச்சாளர் ஆவார். தனது 19 ஆவது வயதில் இவர் தேசிய அணிக்காக விளையாடினார்.\n\nSection::::உள்ளூர்ப் போட்டிகள்.\n2016 ஆம் ஆண்டில் தனது முதல் தரத் துடுப்பாட்டப் போட்டிகளில் அறிமுகமானார். அக்டோபர் 4 இல் மேற்கிந்தியத்தீவுகள் துடுப்பாட்ட அணிக்கு எதிரான போட்டியில் இவர் இலங்கை அ அணி சார்பாக விளையாடினார். 2017-18 ஆம் ஆண்டிற்கான இலங்கை கிரிக்கெட் லீக்கில் \"நந்த ஸ்கிரிப்ட்ஸ்\" துடுப்பாட்ட சங்கம் சார்பாக விளையாடினார்.\n\n2017-18 ஆம் ஆண்டிற்கான \"சூப்பர் ஃபோர் புரொவென்சியல் துடுப்பாட்டத் தொடரில்\" இவர் கண்டி அணி சார்பாக விளையாடினார்.அதRகு அடுத்த ஆண்டு நடைபெற்ற துடுப்பாட்டத் தொடரிலும் இவர் அதே அணி சார்பாக விளையாடினார்.\n\n2018 ஆம் ஆண்டில் நடைபெற்ற இலங்கைத் துடுப்பாட்ட இருபது20 லீக் தொடரில் இவர் காலி அணி சார்பாக விளையாடினார்.\n\nSection::::19 வயதிற்கு உட்பட்டோருக்கான உலகக்கோப்பை.\n2016 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணக் கோப்பையில் இவர் இலங்கை அணி தலைவராக இருந்தார். \"அசிதா ஃபெர்ணான்டோவுடன்\" இணைந்து அணியினை அரையிறுதி வரை கூட்டிச் செல்ல உதவினார்.\n\nSection::::சர்வதேசப் போட்டிகள்.\n2016 இல் இலங்கை அணி சிம்பாப்வேயில் சுற்றுப் பயணம் செய்து விளையாடியது. நவம்பர் 2 இல் அராரேயில் நடைபெற்ற சிம்பாப்வே துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் தான் சந்தித்த முதல் பந்திலேயே ஆட்டமிழந்தார். பின் பந்துவீச்சில் 23 ஓவர்கள் வீசி 58 ஓட்டங்களை விட்டுக் கொடுத்து 4 இலக்குகளைக் கைப்பற்றினார். இதில் 5 ஓவர்களை மெய்டனாக வீசினார். பின் இரண்டாவது ஆட்டப் பகுதியில் 19 ஓவர்களை வீசி 45 ஓட்டங்களை விட்டுக்கொடுத்து 2 இலக்குகளைக் கைப்பற்றினார். இதில் மூன்று ஓவர்களை மெய்டனாக வீசினார்.இந்தப் போட்டியில் இலங்கை அணி 225 ஓட்டங்களில் வெற்றி பெற்றது.\n\n2018 இல் இலங்கை அணி மேற்கிந்தியத் தீவுகளில் சுற்றுப் பயணம் செய்து விளையாடியது. சூன் 23 இல் பிரிஜ்டவுனில் நடைபெற்ற சிம்பாப்வே துடுப்பாட்ட அணிக்கு எதிரான மூன்றாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் தான் சந்தித்த முதல் பந்திலேயே ஆட்டமிழந்தார். பின் பந்து வீச்சில் 22 ஓவர்கள் வீசி 90 ஓட்டங்களை விட்டுக் கொடுத்து ஓர் இலக்குகளைக் கைப்பற்றினார். இதில் 3 ஓவர்களை மெய்டனாக வீசினார். பின் இரண்டாவது ஆட்டப் பகுதியில் 8 ஓவர்களை வீசி 31 ஓட்டங்களை விட்டுக்கொடுத்து 2 இலக்குகளைக் கைப்பற்றினார். இதில் ஓர் ஓவரை மெய்டனாக வீசினார்.இந்தப் போட்டியில் இலங்கை அணி 4 இலக்குகளில் வெற்றி பெற்றது.\n"}
{"id": "423659", "url": "https://ta.wikipedia.org/wiki?curid=423659", "title": "யாமின் அகுமதுசாய்", "text": "யாமின் அகுமதுசாய்\n\nமுகமது யாமின் அகுமதுசாய் (Mohammad Yamin Ahmadzai (பிறப்பு: 25 சூலை,1992) இவர் ஆப்கானித்தான் துடுப்பாட்ட அணியின் வீரர் ஆவார். இவர் ஆப்கானித்தான் துடுப்பாட்ட அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார்.வலதுகை மட்டையாளரான இவர் வலதுகை மித வேகப் பந்துவீச்சாளர் ஆவார். இவர் லக்மான் மாகாணத்தில் பிறந்தவர் ஆவார். 2018 ஆம் ஆண்டில் இந்தியத் துடுப்பாட்ட அணிக்கு எதிரான ஆப்கான் அணியின் முதல் தேர்வுத் துடுப்பட்டப் போட்டியில் விளையாடினார். அந்தப் போட்டியில் ஆப்கானித்தான் சார்பாக முதல் இலக்கினை இவர் கைப்பற்றினார்.\n\nSection::::துடுப்பாட்ட வாழ்க்கை.\n2010 ஆம் ஆண்டில் நியூசிலாந்தில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக் கிண்ணத் துடுப்பாட்டக் கோப்பையில் இவர் விளையாடினார். 19 வயதிற்கு உட்பட்டோருக்கான இந்தியத் துடுப்பாட்ட அணிக்கு எதிரான 19 வயதிற்கு உட்பட்டோருக்கான ஆப்கானித்தான் அணியில் இவர் இடம் பெற்றார். மேலும் இவர் 19 வயதிற்கு உட்பட்ட ஆங்காங் துடுப்பாட்ட அணி மற்றும் 19 வயதிற்கு உட்பட்ட பப்புவா நியூ அணிக்கு எதிராக நடைபெற்ற போடியில் இவர் விளையாடினார். மேலும் 19 வயதிற்கு உட்பட்டோருக்கான உலகக் கோப்பைக்கான தகுதிச் சுற்றுப் போட்டியில் அணியினை வெற்றி பெற உதவினார்.\n\n2011 ஆம் ஆண்டில் \"ஃபைசல் பேங்க் இருபது20 தொடரில் ஆப்கான் சீட்டாஸ்\" அணி சார்பாக விளையாடினார். இந்தத் தொடரில் \"முல்தான் டைகர்ஸ்\" அணிக்கு எதிரான இருபது20 போட்டியில் அறிமுகமானார்.இந்தப் போட்டியில் ஒரு ஓவர்கள் வீசி 17 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை.பின் மட்டையாட்டத்தில் இறுதிவரை ஆட்டமிழக்காமல் ஒரு ஓட்டங்களை எடுத்தார்.\n\nமேலும் இவர் \"குவைத் இ அசாம்\" தொடரில் \"ஹபிப் பேங்க் லிமிடட்\" எனும் பாக்கித்தான் அணி சார்பாக முதல் தரத் துடுப்பாட்டப் போட்டிகளில் விளையாடி வருகிறார்.\n\n2015 ஆம் ஆண்டில் ஓமன் துடுப்பாட்ட அணிக்கு எதிரான பன்னாட்டு இருபது20தொடரில் இவர் அறிமுகமானார். 2015 ஆம் ஆண்டில் சிம்பாப்வே துடுப்பாட்ட அணி ஐக்கிய அரபு அமீரகத்தில் சுற்றுப் பயணம் மேற்கொண்டது.டிசம்பர் 25 இல் ஷார்ஜாவில் நடைபெற்ற முதல் பன்னாட்டுத் துடுப்பாட்டப் போட்டியில் இவர் அறிமுகமானார்.\n\nSection::::தேர்வு போட்டிகள்.\n2018 ஆம் ஆண்டில் வங்காளதேச துடுப்பாட்ட அணி இந்தியாவில் சுற்றுப் பயணம் செய்து விளையாடியது.சூன் 14 இல் பெங்களூருவில் நடைபெற்ற இந்தியத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் துவக்க ஓவர்களை வீசிய இவர் 19 ஓவர்களை வீசி 3 இலக்குகளைக் கைப்பற்றினார். இதில் 7 ஓவர்களை மெய்டனாக வீசினார். ஷிகர் தவான், கே. எல். ராகுல் மற்றும் ரவிச்சந்திரன் அசுவின் ஆகியோரின் இலக்கினைக் கைப்பற்றினார். மட்டையாட்டத்தில் 9 பந்துகளைச் சந்தித்த இவர் ஓட்டங்கள் எதுவும் எடுக்காமல் அசுவின் பந்துவீச்சில் ஆட்டமிழந்தார்பின் இரண்டாவது ஆட்டப் பகுதியில் 15 பந்துகளில் 1 ஓட்டம் எடுத்து இஷாந்த் ஷர்மா பந்துவீச்சில் ஆட்டமிழந்தார். இந்தப் போட்டியில் இந்திய அணி 226 ஓட்டங்களில் வெற்றி பெற்றது.\n\n"}
{"id": "423670", "url": "https://ta.wikipedia.org/wiki?curid=423670", "title": "சர்க்கார் பெரியபாளையம் சுக்ரீசுவரர் கோயில்", "text": "சர்க்கார் பெரியபாளையம் சுக்ரீசுவரர் கோயில்\n\nசர்க்கார் பெரியபாளையம் சுக்ரீசுவரர் கோயில் திருப்பூர் மாவட்டத்தில் உள்ள தேவார வைப்புத்தலமாகும். இக்கோயில் தற்போது இந்திய தொல்லியல் துறையின் கட்டுப்பாட்டில் உள்ளது.\n\nSection::::அமைவிடம்.\nஇவ்வூர் சர்க்கார் பெரிய பாளையம் என்றும் பெரிய பாளையம் என்றும் வழங்கப்படுகிறது. சுருக்கமாக எஸ். பெரியபாளையம் என்றும் அழைக்கப்படுகிறது. இ்வூர் திருப்பூர்-ஊத்துக்குளி சாலையில் திருப்பூரிலிருந்து 8 கிமீ தொலைவில் உள்ளது. \n\nSection::::கோயில் பற்றிய தொன்மங்கள்.\nசுக்ரீஸ்வரர் திருக்கோவில். உள்ள லிங்கமானது, இராமாயண காலத்தில் இராமபிரானுக்கு உதவி புரிந்த சுக்ரீவனால் பிரதிஷ்டை செய்யப்பட்டு வழிபடப்பட்டவர் என்றும், இதன் காரணமாகவே மூலவர் சுக்ரீஸ்வரர் என்று அழைக்கப்படுகிறார் எனப்படுகிறது. இதனை மெய்ப்பிக்கும் விதமாக ஆலயத்தின் அர்த்த மண்டபத்தில் சுக்ரீவன், சிவலிங்கம் ஒன்றை பிரதிஷ்டை செய்யும் புடைப்புச் சிற்பம் காணப்படுகிறது.\nகருவறையில் உள்ள மூலவர் சுக்ரீசுவரர் என்ற பெயரிலும் இறைவி ஆவுடைநாயகி என்றும் அழைக்கப்படுகிறார். \n\nகோயில் குறித்து நிலவும் இன்னொரு கதையின்படி, முன்னொரு காலத்தில் ஒரு வணிகர், இந்த கோயிலிலின் வழியாக மாடுகள் மீது மிளகு மூட்டைகளை ஏற்றி சென்றார். அங்கு வந்த ஒருவர், ‘மூட்டையில் என்ன இருக்கிறது?’ என்று கேட்டுள்ளார். மிளகுக்கு இருந்த விலைமதிப்பு காரணமாக, வணிகர் பாசிப்பயிறு இருப்பதாக பொய்யுரைத்தார். பின்னர் அங்கிருந்து சந்தைக்குச் சென்று, மூட்டைகளைத் திறந்து பார்த்தபோது, அதில் பாசிப்பயிறுதான் இருந்துள்ளன. கோயிலின் முன்பாக வைத்து பொய்யுரைத்ததற்கு இறைவன் அளித்த தண்டனையை எண்ணி, வருந்திய அந்த வணிகர், இறைவனை மனமுருக வேண்டினார். அப்போது அவருக்கு ஒரு அசரீரி ஒலி கேட்டது. ‘உன் மாடுகள் எங்கு வந்து நிற்கிறதோ, அங்கு வந்து என்னை வணங்கு, உன் பிரச்சினைக்கு தீர்வு கிடைக்கும்’ என்றது குரல்.\n\nவியாபாரியும் மாட்டை ஓட்டி வந்து மாடு நின்ற இடத்தில் சுக்ரீஸ்வரரை வணங்கினார். இதையடுத்து பாசிப்பயிராக இருந்த மூட்டைகள், மிளகு மூட்டைகளாக மாறின. இப்பகுதி மக்கள், இத்தல இறைவனை ‘மிளகு ஈஸ்வரர்’ என்றே அழைக்கிறார்கள். அதனால் இங்கு வந்து மிளகு பூஜை செய்தால், நினைத்த காரியங்கள் நிறைவேறும் என்பது நம்பிக்கை நிலவுகிறது.\n\nSection::::கோயில் அமைப்பு.\nஇத்தல மூலவர் சுக்ரீஸ்வரர் என்னும், குரக்குத்தளி ஆடுடைய நாயனார் என்றும் அழைக்கப்படுகிறார். இறைவனின் கருவறைக்கு வலது புறம் ஆவுடைநாயகி என்ற பெயரில் அம்மன், தனிச் சன்னிதியில் உள்ளார். கோயிலில் மூலவரின் கருவறைக்கு நேர் எதிரில் பத்ரகாளி அம்மன் சன்னிதி இடம்பெற்றுள்ளது. திருச்சுற்றில் விநாயகர், மயில்வாகனம், மூன்று லிங்கத்திருமேனிகள், பைரவர், துர்க்கை, சூரியன் ஆகியோரின் சன்னதிகள் உள்ளன. மேலும் கோயியில் நிலம், நீர், காற்று, ஆகாயம், நெருப்பு ஆகிய பஞ்ச பூதங்களைக் குறிக்கும், பஞ்ச லிங்கங்கள் இருக்கின்றன. மூலவரே அக்னி லிங்கமாக பார்க்கப்படுகிறார். வில்வ மரத்தின் கீழ், ஆகாச லிங்கம் அமைந்துள்ளது. மற்ற மூன்று லிங்கங்களும் கோவிலைச் சுற்றி அமைந்திருக்கின்றன.\n"}
{"id": "423672", "url": "https://ta.wikipedia.org/wiki?curid=423672", "title": "பரஞ்சேர்வழி மத்யபுரீசுவரர் கோயில்", "text": "பரஞ்சேர்வழி மத்யபுரீசுவரர் கோயில்\n\nபரஞ்சேர்வழி மத்யபுரீசுவரர் கோயில் ஈரோடு மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகாங்கேயம்-சென்னிமலை/பெருந்துறை சாலையில் 8 கிமீ தொலைவில் உள்ள நால்ரோடு அருகே நத்தக்காடையூர் 10 கிமீ என்ற வழிகாட்டியுள்ள திசையில் வலப்புறத்தில் 3 கிமீ தொலைவில் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் மத்யுபுரீசுவரர் என்றும் நட்டூர்நாதர் என்றும் அழைக்கப்படுகிறார். இறைவி சுகந்த குந்தளாம்பிகை என்றும், நட்டுவார் குழலியம்மை என்றும் அழைக்கப்படுகிறார். \n\nSection::::திருச்சுற்று.\nதிருச்சுற்றில் கணபதி, விளியகுல விநாயகர், ஒதாளகுல விநாயகர், ஆறுமுகம், ஆவல விநாயகர், பைரவர் ஆகியோரின் சன்னதிகள் உள்ளன. கோஷ்டத்தில் நர்த்தன கணபதி, தட்சிணாமூர்த்தி, லிங்கோத்பவர் உள்ளனர். \n"}
{"id": "423678", "url": "https://ta.wikipedia.org/wiki?curid=423678", "title": "வில்லியம் III (நெதர்லாந்து)", "text": "வில்லியம் III (நெதர்லாந்து)\n\nவில்லியம் III (இடச்சு: \"Willem Alexander Paul Frederik Lodewijk\"; ஆங்கிலம்: \"William Alexander Paul Frederick Louis\"; 19 பிப்ரவரி 1817 – 23 நவம்பர் 1890) நெதர்லாந்து நாட்டின் அரசராகவும் லக்ஸம்பர்க் பெருங்கோமானாகவும் 1849 முதல் 1890 வரை இருந்தார். இவர் ஆரஞ்சு நஸ்ஸாவ் வம்சம் வழிவந்த மூன்றாவது அரசர் ஆவார்.\n\nமூன்றாம் வில்லியம் ரஷ்யாவின் அண்ணா பாவ்லோவ்ன மற்றும் நெதர்லாந்தின் அரசர் இரண்டாம் வில்லியம் ஆகியோரின் மகனாவார். இரண்டாம் வில்லியம்க்கு பின் 1849 ஆம் ஆண்டு நெதர்லாந்தின் அரசரானார்.\n\nமூன்றாம் வில்லியம் தனது அத்தை மகள் சோபியை 1839 ஆம் ஆண்டு மணந்தார் மேலும் இவர்களுக்கு வில்லியம், மௌரிஸ், அலெக்சாண்டர் என்ற மூன்று மகன்கள் பிறந்தனர். 1877 ஆம் ஆண்டு சோபியின் மறைவுக்குப்பின் இவர் எம்மாவை 1879 ஆம் ஆண்டு மணந்தார். இவர்களுக்கு வில்ஹெல்மினா என்ற மகள் பிறந்தார். வில்ஹெல்மினா நெதர்லாந்து நாட்டின் அரியணை வாரிசாக அறிவிக்கப்பட்டார்.\n"}
{"id": "423682", "url": "https://ta.wikipedia.org/wiki?curid=423682", "title": "நெதர்லாந்தின் இரண்டாம் வில்லியம்", "text": "நெதர்லாந்தின் இரண்டாம் வில்லியம்\n\nவில்லியம் II (Willem Frederik George Lodewijk, anglicized as William Frederick George Louis; 6 டிசம்பர் 1792 – 17 மார்ச் 1849) ஆரஞ்சு நஸ்ஸாவ் வம்சம் வழிவந்த இரண்டாவது நெதர்லாந்து அரசர் ஆவார். மேலும் தம் ஆட்சி காலத்தில் லக்ஸம்பர்க் பெருங்கோமானாகவும் லிம்பர்க் கோமானாகவும் இருந்தார். \n\nஇரண்டாம் வில்லியம் பிரஷ்யாவின் வில்ஹெல்மின் மற்றும் நெதர்லாந்தின் முதலாம் வில்லியதின் மகனாவார். 1815 ஆம் ஆண்டு முதலாம் வில்லியம் நாட்டை கைப்பற்றி தன் முடியாட்சிக்கு கீழ் கொண்டுவந்தார். இதனால் இரண்டாம் வில்லியம் ஆரஞ்சு இல்லத்தின் இளவரசராகவும், நாட்டின் அரச வாரிசாகவுமனார். 1840 ஆம் ஆண்டு அக்டோபர் மாதம் 7 ஆம் நாள் நாட்டின் முடியாட்சியை கைப்பற்றி அரசரானார். இவரது ஆட்சிக்காலத்தில் நெதர்லாந்து பாராளுமன்ற மக்களாட்சியாக புதிய அரசியலமைப்பு உருவானது. வில்லியம் ரஷ்யா நாட்டின் அண்ணா பாவ்லோவ்னவை மணந்தார். அவர்களுக்கு நான்கு மகன்கள் மற்றும் ஒரு மகளும் பிறந்தனர். இவர் மார்ச்சு 17, 1849 ஆம் ஆண்டு இறந்தார். இவரின் மகன் மூன்றாம் வில்லியம் அரசரானார்.\n"}
{"id": "423689", "url": "https://ta.wikipedia.org/wiki?curid=423689", "title": "தாரி மொழி", "text": "தாரி மொழி\n\nதாரி மொழி ஆப்கானிஸ்தானில் பேசப்படும் பாரசீக மொழி வடிவின் ஒரு மாறுபாடு ஆகும். ஆப்கானிஸ்தான் அரசால் 1964 ஆம் ஆண்டில் அந்நாட்டில் பேசப்படும் பாரசீக மொழிக்கு தாரி மொழி என பெயரிடப்பட்டது. இதனால் இம்மொழி ஆப்கானிய பாரசீக மொழி எனவும் அழைக்கப்படுகிறது. தாரி மொழி ஆப்கானிஸ்தானின் ஓர் அதிகாரப்பூர்வமான ஆட்சி மொழியாகும். ஆப்கானிஸ்தானில் பாரசீக மொழி பேசுவோர் இம்மொழியை \"ஃபார்சீ\" என அழைக்கின்றனர்.இவர்கள் தாரி மொழி எனும் பெயர் பாஷ்டூன் எனும் சமுகத்தினரால் அவர்கள் மீது திணிக்கப்படுவதாக கூறுகின்றனர்.\n"}
{"id": "423692", "url": "https://ta.wikipedia.org/wiki?curid=423692", "title": "நெதர்லாந்தின் முதலாம் வில்லியம்", "text": "நெதர்லாந்தின் முதலாம் வில்லியம்\n\nமுதலாம் வில்லியம் (\"William I\", இடச்சு: Willem Frederik; 24 ஆகஸ்ட் 1772 – 12 டிசம்பர் 1843) நெதர்லாந்து நாட்டின் முதல் அரசர் ஆவார். இவரே முதல் லக்ஸம்பர்க் பெருங்கோமகனும் ஆவார்.\n\nநெதர்லாந்து நாட்டின் முதலாம் வில்லியம் 1813 ஆம் ஆண்டு ஐக்கிய நெதர்லாந்து நாட்டை ஏற்படுத்தினார். இவரே நெதர்லாந்து நாட்டை தன் முடியாட்சியின் கீழ் கொண்டுவந்தார்.\nமேலும் மார்ச்சு 16, 1815 ஆம் ஆண்டு லக்ஸம்பர்கின் கோமகன் ஆனார். அதே ஆண்டு ஜூன் 9 ஆம் நாள் முதலாம் வில்லியம் லக்ஸம்பர்க்கின் முதல் பெருங்கோமகன் ஆனார். மேலும் 1839 ஆம் ஆண்டில் லிம்பர்க்கின் கோமகனானார். 1840 ஆம் ஆண்டில் தன்னை அரசர் வில்லியம் பிரடெரிக் என அழைத்துக்கொண்டார்.\n"}
{"id": "423693", "url": "https://ta.wikipedia.org/wiki?curid=423693", "title": "சம்பிரதி", "text": "சம்பிரதி\n\nசம்பிரதி (Samprati) (ஆட்சிக் காலம்: கிமு 224 - 215), மௌரியப் பேரரசின் ஐந்தாம் சக்கரவர்த்தி ஆவார். இவர் பேரரசர் அசோகரின் பேரனும், கண்கள் குருடாக்கப்பட்ட அசோகரின் மகனாக குணாளனின் மகனும் ஆவார். சம்பிரதி, தனது பங்காளியான தசரத மௌரியரின் மறைவிற்கு பின் மௌரியப் பேரரசின் அரியணை ஏறியவர்.\n\nSection::::வரலாறு.\nஅசோகரின் முதல் மகன் மகிந்தன் பௌத்த சமயத்தை இலங்கையில் பரப்பச் சென்றதால், குணாளன் மௌரியப் பேரரசின் பட்டத்து இளவரசர் பதவிக்கு தேர்ந்தெடுக்கப்படுவார் என்பதால், குணாளனின் கண்கள், ஒரு சதித் திட்டம் தீட்டப்பட்டது.\nகுணாளன் அசோகரின் பட்டத்தரசிகளில் ஒருவரான சமணச் சமயத்தைச் சேர்ந்த் பத்மாவதியின் மகன் ஆவார். குணாளன் அரியணை ஏறிவிடக்கூடாது என்பதற்காக, சதிச் செயல் மூலம், குணாளனின் கண்கள் குருடாக்கப்பட்டது. எனவே குணாளனால் அரியணை ஏற உரிமை இல்லாது போனதால், தன் மகன் சம்பிரதியுடன், மகதத்தை விட்டு, உச்செயினுக்குச் சென்றார். பின்னர் மௌரியப் பேரரசராக தசரத மௌரியர் அரியணை ஏறினார்.\n\nஉச்செயினில் குணாளனுடன் வளர்ந்து கொண்டிருந்த சம்பிரதி, ஒரு முறை இருவரும் படாலிபுத்திரம் சென்று, அசோகரிடம் தனது அரியணை உரிமை கோரினார். தசரத மௌரியருக்குப் பின்னர் சம்பிரதிக்கு அரியணை ஏறும் உரிமை வழங்கப்படும் என அசோகர் உறுதியளித்தார். கிமு 224ல் தசரத மௌரியர் இறந்த பிறகு சம்பிரதி மௌரியப் பேரரசர் ஆனார். \n\nசமண சமயத்தை பின்பற்றும் சம்பிரதி 9 ஆண்டுகள் அரசாண்டர். சமண சமய இலக்கியங்களின் படி, சம்பிரதி பாடலிபுத்திரம் மற்றும் உஜ்ஜைன் ஆகிய நகரங்களைத் தலைநகரங்களாகக் கொண்டார். முன்னர் தசரத மௌரியர் ஆட்சியின் போது, ஆந்திரம் மற்றும் மைசூர் இராச்சியங்கள், மௌரியப் பேரரசிலிருந்து விடுபட்டு தன்னாட்சியுடன் ஆண்டது. சம்பிரதி ஆட்சிக் காலத்தில் மீண்டும் ஆந்திரம் மற்றும் மைசூர் இராச்சியங்களை வென்று மௌரியப் பேரரசில் இணைத்தார்.\n\n"}
{"id": "423695", "url": "https://ta.wikipedia.org/wiki?curid=423695", "title": "தேவவர்மன்", "text": "தேவவர்மன்\n\nதேவவர்மன் அல்லது தேவதர்மன் (Devavarman or Devadharman) மௌரியப் பேரரசு வீழ்ச்சியடைந்து கொண்டிருந்த காலத்தில், சாலிசுகாவிற்குப் பின்னர் அரியணை ஏறிய ஏழாவது மௌரியப் பேரரசரான இவர் கிமு 202 முதல் 195 முடிய 7 ஆண்டுகள் மௌரியப் பேரரசை ஆட்சி செய்தார்.\n"}
{"id": "423696", "url": "https://ta.wikipedia.org/wiki?curid=423696", "title": "இன்சைட்", "text": "இன்சைட்\n\nஇன்சைட் (\"InSight\") என்பது அமெரிக்காவின் தேசிய வானூர்தியியல் மற்றும் விண்வெளி நிர்வாக அமைப்பினால் செவ்வாயில் ஆராய்ச்சி மேற்கொள்வதற்காக அனுப்பப்பட்ட தானியங்கி விண்கலமாகும். இந்த தானியங்கி விண்கலம் 27.11.2018 அன்று திங்கட்கிழமை காலை 01.30 மணியளவில் செவ்வாயில் தரையிறங்கியது. இவ்விண்கலம் செவ்வாய்க் கோளின் மத்திய ரேகைக்கு அருகில் உள்ள அலிசிம் பிளானீசியா என்ற பகுதியில் தரையிறங்கியது. இந்த தானியங்கி விண்கலமானது லாக்கீட் மார்ட்டின் விண்வெளி அமைப்புகள் நிறுவனத்தால் தயாரிக்கப்பட்டது. மேலும், இந்த தானியங்கி விண்கலம் நாசாவின் தாரை செலுத்த ஆய்வகத்தால் நிர்வகிக்கப்பட்டும் வருகிறது. இதன் இயக்கமானது 2018 மே 5 ஆம் நாள் தொடங்கியது. அட்லஸ் 5 - 401 என்ற இராக்கெட் மூலம் இந்த தானியங்கி விண்கலம் செவ்வாயை நோக்கி அனுப்பப்பட்டது. 2018 நவம்பர் 26 அன்று ஒசநே 19:52:59 அளவில் செவ்வாயில் தரை இறங்கியது. இன்சைட் தனது பயணத்தில் 483 மில்லியன் கிலோமீட்டர் (300 மில்லியன் மைல்கள்) தூரத்தைக் கடந்துள்ளது.\n\nசெவ்வாயின் மேற்பரப்பில் SEIS என்றழைக்கப்படும் நிலநடுக்கமானி ஒன்றை வைத்தல், செவ்வாய் கிரகத்தின் உட்புறத்தின் துல்லியமான முப்பரிமாண மாதிரிகள் வழங்குவதற்கு வாய்ப்பினை ஏற்படுத்துதல், கோளின் உட்புறத்தில் ஏற்படும் வெப்பப் பரிமாற்றத்தை எச்பி எனப்படும் ஒரு வெப்பத்தை ஊடுருவி ஆராயும் முறையின் மூலம் அளந்து அதனை வைத்து செவ்வாயின் தொடக்க கால நிலவியல் பரிணாமத்தைப் பற்றி படிப்பது ஆகியவை இன்சைட் தானியங்கி விண்கலம் ஏவப்பட்டதற்கான முக்கிய நோக்கங்களாகும்.\n\n"}
{"id": "423699", "url": "https://ta.wikipedia.org/wiki?curid=423699", "title": "சாலிசுகா", "text": "சாலிசுகா\n\nசாலிசுகா மௌரியன் (Shalishuka) மௌரியப் பேரரசின் 6-வது பேரரசர் ஆவார். வீழ்ச்சியடைந்து கொண்டிருந்த மௌரியப் பேரரசை கிமு 2015 முதல் கிமு 202 வரை 7 ஆண்டுகள் ஆண்டார்.\n"}
{"id": "423717", "url": "https://ta.wikipedia.org/wiki?curid=423717", "title": "மஞ்சுஸ்ரீ தபா", "text": "மஞ்சுஸ்ரீ தபா\n\nமஞ்சுஶ்ரீ தபா () காட்மாண்டுவில் பிறந்தார். கனடா எழுத்தாளர், கட்டுரையாளர் மற்றும் மொழிபெயர்ப்பாளரான இவர் நேபாள வம்சாவளி பெண் ஆவார். இவர் புனைவு எழுத்தாளராகவும் தனது படைப்புகளை வழங்கிவருகிறார். நேபாள நூல்களை முதன்மையாக கொண்டு ஆங்கில மொழியில் இலக்கியங்களை மொழிபெயர்த்துள்ளார். நேபாள நாட்டின் ஆட்சி மாற்றம், சுயசரிதைய, நேபாள மக்களின் உள்ள பிரதிபளிப்பு பற்றிய நூல்கள் பல வெளியிட்டுள்ளார்.\n\nSection::::குடும்பம்.\nமஞ்சுஶ்ரீ தபா அவர்கள் 1968 ஆம் ஆண்டு நேபாளத்தில் உள்ள காட்மாண்டுவில் பிறந்தார். பேக் பகதூர் தபா மற்றும் ரீட்டா தபா இவரின் பெற்றோர்கள் ஆவர். இவரின் தந்தை நேபாள நாட்டின் முன்னாள் நிதி அமைச்சராகவும், வெளியுறவு துறை அமைச்சராகவும் மற்றும் இந்தியா, அமெரிக்க ஐக்கிய நாடுகளுக்கான நேபாள தூதரக அதிகாரியாக பணியாற்றினார். இவரின் தாயார் ரீட்டா தபா ஒரு பொது சுகாதார நிபுணத்துவ மருத்துவர் ஆவார். இவருக்கு பாஸ்கர தபா என்ற மூத்த சகோதரரும் தேஜ்ஶ்ரீ தபா என்ற மூத்த சகோதரியும் இருக்கின்றனர். தேஜ்ஶ்ரீ பெல்ஜியம் நாட்டில் வசித்துவருகிறார். பாஸ்கர தபா ஒரு பொறியியல் நிபுணர் ஆவார்.\n\nSection::::சுயசரிதை.\nஇவர் நேபாளம், கனடா மற்றும் அமெரிக்காவில் வளர்ந்தவர். பின்னாளில் இவர் ஓர் ஆங்கில எழுத்தாளரானார். வடிவமைப்பு துறைக்கான ரூடு தீவு கல்விநிலையத்தில் புகைப்பட துறையில் இளங்கலை பட்டம் பெற்று தனது படைப்புகளை தொடங்கினார். 1992 ஆம் ஆண்டு தனது முதல் படைப்பான உடைந்த துண்டின் என்ற நூல் ஆகும். 2001 ஆம் ஆண்டில் தனது நாவலான வரலாற்றின் போதகர் என்ற படைப்பை வெளிட்டார். பின்னர் புகைப்படத் துறையில் முதுகலை பட்டம் பெற்றார். தன் முதுகலை படிப்புக்காக சியாட்டில் உள்ள வாசிங்டன் பல்கலைக்கழகத்தில் படைப்பு எழுதும் திட்டத்திற்கான ஆய்வறிக்கை செய்து முடித்தார். இந்திர பகதூர் ராய் என்ற இந்திய-நேபாள எழுத்தாளரின் படைப்பான இன்று ஒரு திருவிழாவை மொழிபெயர்ப்பு செய்தார். அமெரிக்காவின் நியுயார்க் நகரை தலைமை இடமாகக் கொண்டு இயங்கும் அமெரிக்க எழுதுகோள் (ஆங்கிலம்:PEN AMERICA) நிறுவனம் குறிப்பிடத்தக்க இலக்கிய மொழிபெயர்ப்பாளருக்கான ஊக்கத்தொகை இம் மொழிபெயர்ப்புக்கு வழங்கியது. 2005 ஆம் ஆண்டு வெளியிடப்பட்ட படைப்பான காட்மாண்டுவே மற: ஜனநாயகத்திற்கான ஒரு இரங்கற்பா என்ற நூலினால் இவர் மிகவும் அறியப்படுகிறார். 2006 ஆம் ஆண்டு இப் படைப்புக்கு ஜெர்மனிநாடாடின் பெர்லின் நகயில் எழுத்துக்கான அலைசிஸ் விருது வழங்கப்பட்டது.\n\nஇந்நூல் வெளியீட்டுக்குப் பின் நாட்டைவிட்டு வெளியேறினார் ஆட்சிக்கவிழ்ப்புக்கு எதிராக எழுதினார். 2007 ஆம் ஆண்டில் புதைக்கப்பட்ட பூமி என்ற சிறுகதை தொகுப்புகளை உருவாக்கினார். 2009 ஆண்டு நேபாள சுற்றுசூழலியலாளர் பற்றிய சுயசரிதையை வெளியிட்டார். 2010 ஆம் ஆண்டு பறக்கும் தறுவாயில் என்ற நாவலை வெளியிட்டார். 2011 ஆம் ஆண்டு தனது நூற்பு சேகரிப்பான வாழ்க்கையை நாம் இழந்துவிட்டோம் : நேபாளத்தின் கட்டுரைகள் மற்றும் கருத்துகள் என்ற படைப்பை வெளியிட்டார். இவரது அன்மைகால படைப்பு 2016 ஆம் ஆண்டு தெற்காசியாவில் வெளியிடப்பட்டது. இது நம் சொந்த வாழ்வில் நம் அனைவருக்கும் என்ற நாவல் ஆகும்.\n\nமேலும் மஞ்சுஶ்ரீ தபா அமெரிக்காவின் ஆங்கில நாளிதழான த நியூயார்க் டைம்ஸ் பத்திரிகையின் ஒரு திறந்த பதிப்பாளராகவும் எழுத்தாளராகவும் தனது பங்களிப்பை வழங்கிவருகிறார்.\n\n"}
{"id": "423722", "url": "https://ta.wikipedia.org/wiki?curid=423722", "title": "காலியம்(III) தெலூரைடு", "text": "காலியம்(III) தெலூரைடு\n\nகாலியம்(III) தெலூரைடு (\"Gallium(III) telluride\") என்பது GaTe என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். உலோகத் தெலூரைடாக வகைப்படுத்தப்படும் இச்சேர்மம் . அறை வெப்பநிலையில் கருப்பு நிறத்திலும் நெடியற்றும் காணப்படுகிறது. எளிதில் நொறுங்கும் தன்மை கொண்ட இப்படிகத்திண்மம் III-VI வகையான ஒரு குறைக்கடத்தியாகும். மேலும் காலியம் தெலுரைடு அணிக்கோவை கட்டமைப்பில் படிகமாகிறது . \n\nSection::::தயாரிப்பு.\nஉயர் வெப்பநிலையின்கீழ் தெலூரைடு ஆக்சைடு அணைவுச் சேர்மமும் மும்மெத்தில் காலியமும் ஈடுபடும் திண்ம-நிலை வினையின் வழியாக காலியம் தெலுரைடு பொதுவாகத் தயாரிக்கப்படுகிறது. தனிமநிலை காலியம் மற்றும் தனிமநிலை தெலுரியம் இரண்டும் உயர்வெப்ப நிலையில் வினைபுரிவதாலும் இதைத் தயாரிக்க இயலும் . \n\nSection::::பண்புகள்.\nSection::::இயற்பியல் பண்புகள்.\nஅறை வெப்பநிலையில் காலியம்(III) தெலூரைடு கருப்பு நிறங்கொண்டு, நெடியற்று, எளிதில் நொறுங்கக் கூடிய ஒரு படிகமாகும். நான்கு ஒருங்கிணைவுகள் கொண்ட நான்முகக் கட்டமைப்பில் காலியம்(III) தெலூரைடு படிகமாகிறது. உடனடியாக தீப்பற்றும் பண்போ வினைபுரியும் பண்போ இதற்குக் கிடையாது. இருப்பினும் தேவையான பாதுகாப்பு உடையுடன் இதை கையாளவேண்டும். காலியம்(III) தெலூரைடின் உருகுநிலை 788° செல்சியசு முதல் 792° செல்சியசு வெப்பநிலை வரை இருக்கும். நீரில் இச்சேர்மம் கரைவதில்லை . \n\nSection::::வேதிப்பண்புகள்.\nஅறைவெப்பநிலையில் காலியம்(III) தெலூரைடு நிலைப்புத்தன்மை கொண்டதாக இருக்கிறது. வினை திறன் அற்ற சேர்மமாக இருப்பதாலும் இதனுடன் இணக்கமாகச் சேர்ந்துள்ள வேதிப்பொருட்கள் ஏதும் அறியப்படவில்லை . நாட்பட்ட காலியம்(III) தெலூரைடு தெலூரைடு புகையை உமிழ்ந்து இயற்கையிலேயே சிதைவடைகிறது. தீங்கு விலைவிக்கும் பலபடியாக்க வினைகள் எதிலும் இச்சேர்மம் ஈடுபடுவதில்லை. \n\nSection::::நச்சுத்தன்மை.\nகாலியம்(III) தெலூரைடின் நச்சுத்தன்மை குறித்த ஆய்வுகள் முழுமையாக மேற்கொள்ளப்படவில்லை. இருப்பினும் தனிமநிலை தெலூரியம் ஒப்பீட்டளவில் குறைந்த நச்சுத்தன்மையுடன் காணப்படுகிறது. உடலில் டைமெத்தில் தெலூரைடாக இது மாற்றப்படுகிறது, இதன் காரணமாக மூச்சு மற்றும் வியர்வையில் பூண்டு போன்ற நாற்றம் உண்டாகிறது. உடலில் அதிகமாக வெளிப்பட நேர்ந்தால் இதைத்தவிர கூடுதலாக, தலைவலி, சோர்வு, உலோகச் சுவை, பசியின்மை, குமட்டல், நடுக்கம், மூச்சுத்திணறல் மற்றும் சுவாசக் கோளாறுகள் போன்ற இடர்பாடுகள் ஏற்படலாம் . எனவே இச்சேர்மத்தை பயன்படுத்துங்கால் அவசியமான முன்னேற்பாடுகளுடன் இருப்பது அவசியம். ஆய்வக மூக்குக் கண்ணாடிகள் மற்றும் கையுறைகள் அணிந்து நன்கு காற்றோட்டமுள்ள ஓர் அறையில் இதைப் பயன்படுத்த வேண்டும் . \n\nSection::::பயன்கள்.\nSection::::தொழிற்துறை.\nகாலியம்(III) தெலூரைடு பி-பிரிவு III-VI என்ற வகை குறைக்கடத்தியாகும். நடைமுறையில் இது தொழிற்சாலைகளில் பயன்படுத்தப்படுவது கட்டுப்படுத்தப்பட்டுள்ளது. என்றாலும் மென் படலமாகவும் சீரொளி டையோடு மற்றும் சூரிய மின்கலன்களில் பயன்படுத்தப்பட்டு வருகிறது . \n\nSection::::உயிரி மருத்துவம்.\nகாலியம்(III)தெலூரைடின் மருத்துவ பயன்கள் இன்னும் ஆய்வு நிலையிலே உள்ளன . \n\nSection::::பிற பயன்கள்.\nகுறைகடத்தி மற்றும் வேதி ஆவிப் படிவு, பௌதீக ஆவிப் படிவு காட்சியமைத்தல், ஒளியியல் பயன்பாடுகள் போன்றவை காலியம்(III)தெலூரைடின் பிற பயன்களாகும் . படிக மற்றும் பல்படிக வடிவங்களில் மீத்தூய காலியம்(III)தெலூரைடு வர்த்தகமுறையாகவும் விற்பனைக்குக் கிடைக்கிறது . \n"}
{"id": "423728", "url": "https://ta.wikipedia.org/wiki?curid=423728", "title": "பாருன் பள்ளத்தாக்கு", "text": "பாருன் பள்ளத்தாக்கு\n\nபாருன் பள்ளத்தாக்கு () ஒரு இமயமலை பள்ளத்தாக்கு ஆகும். இது நேபாளம் நாட்டின் மக்காலு மலை அடிவாரத்தில் சங்குவாசபா மாவட்டத்தில் அமைந்துள்ளது. இப்பகுதி முழுவதும் மக்காலு பாருன் தேசிய பூங்காவில் அடங்கியுள்ளது.\n\nபாருன் பள்ளத்தாக்கு அதிர்ச்சி தரும் ஆழமான பள்ளத்தாக்கு ஆகும். இங்கு உயரமான நீர்வீழ்ச்சிகளும் கீழே பசுமையான காடுகளும் நிறைந்து காணப்படுகிறது. மேலும் இங்கு உறைபனிகள் நிறைந்து காணப்படுகிறது. மற்றும் வண்ணமயமான பூக்கள் இவ் வெள்ளை பனி சிகரங்களின் கீழே பூக்கும். இந்த தனித்துவமான நிலப்பரப்பு பூமியிலுள்ள கடந்தகால மலைப்பாங்கான சுற்றுச்சூழல் சிலவற்றைக் கொண்டுள்ளது. அரிய வகை இனங்கள் மற்றும் தாவரங்கள் பல்வேறு காலநிலைகளிலும் வாழ்விடங்களிலும் வளர்ந்து வருகின்றன. இவைகள் மனிதர்களால் எந்த பாதிப்புக்கும் உள்ளாவதில்லை.\n\nSection::::வரலாறு.\nஇந்த பள்ளத்தாக்கு பாருன் ஆற்றின் மூலம் உருவாக்கப்பட்டது. இது குளிர்காலத்தில் பனிப்பாறையாக உறைந்து போகும். இந்ந ஆற்றை உள்ளூர் மக்கள் தங்கள் லிம்பு மொழியில் சுக்சுவா ஆறு என அழைக்கின்றனர். இந்த இடம் முதலில் யோகா இன மக்கள் மற்றும் லிம்பு இன மக்கள் பல நூற்றாண்டுகளுக்கு முன்பு வாழ்ந்ததாக ஆய்வுகள் குறிப்பிடுகின்றன.\nSection::::மறைவு பள்ளத்தாக்கு புராணம்.\nபண்டைய பௌத்த மத புத்தகங்களில் இமயமலை பகுதியில் அமைந்துள்ள ஏழு மறைவு பள்ளத்தாக்குகளில் (நஹே-பேயல் கிம்முலாங்) உள்ள எந்தவொரு உயிர்களும் முதிமை இல்லாத மற்றும் மாய கண்கவர் அழகிய பசுமையான இடங்களை கொண்டதாக கருதப்படுகிறது. இவ்வுலகம் பேரழிவு ஏற்படும் போது இங்குள்ள ஏழு மறைவு பள்ளத்தாகில் இருந்துதான் உயிரினங்கள் தோன்றும் என்று இப் புத்தகம் கூறுகிறது. இவைகள் மக்காலு-பாருன் பகுதியில் உள்ளதாக நம்பப்படுகிறது.\n\nSection::::இடங்கள்.\nஇப் பள்ளத்தாக்கு பகுதி முழுவதும் மக்கள் வாழிடங்கள் அற்றவை. இப்பகுதி முழுவதும் பசும்புற்கள் நிறைந்து காணப்படுகிறது. கோடை காலத்தில் சில முகாம்கள் குறிப்பிட்ட சில பகுதிகளில் அமைக்கப்படும் முகாம்கள் அமைக்கப்படும் பகுதிகள்:\n\nSection::::தாவரங்கள் மற்றும் விலங்கினங்கள்.\nபாருன் பள்ளத்தாக்கு பகுதிகளில் கிழக்கு இமயமலை அகண்டஇலைக் காடுகள், கிழக்கு இமயமலை ஊசிஇலைக் காடுகள், கிழக்கு இமயமலை அல்பின் புதர் மற்றும் புல்வெளிக் காடுகளைக் கொண்டுள்ளது. தாவரங்கள், விலங்குகள் மற்றும் மக்களுடைய மிகப்பெரிய பன்முகத்தன்மைக்கு இது அடையாளம் காணப்படுகிறது. இந்த பகுதியில் 3000 வகையான பூக்கும் தாவரங்கள் உள்ளன. இதில் 25 வகையான ரோதோடெண்டிரன், 47 வகையான மல்லிகை வகைகள், 56 அரிய தாவரங்கள் உள்ளன. 440 வகை பறவைகள், மற்றும் 75 பாலூட்டிகள் ஆகியவையும் அடங்கும். இதில் ஆபத்தான பனிச்சிறுத்தை, சிவப்பு பாண்டா கரடிகள், கஸ்தூரி மான், காட்டுப்பன்றி முதலிய விலங்குகள் பதிவு செய்யப்பட்டுள்ளன.\n\nஇந்த குறிப்பிடத்தக்க பல்லுயிர் கொண்ட பகுதி உலகளாவிய முக்கியத்துவம் வாய்ந்ததாகக் கருதப்படுகிறது. மற்றும் சர்வதேச விஞ்ஞான ஆராய்ச்சிக்காக வாழும் ஆய்வகத்தை வழங்குகிறது. பாருன் பள்ளத்தாக்கு நேபாளம் மற்றும் சீனாவுடனான ஒரு ஒப்பந்தத்தின் கீழ் ஒரு பெரிய சர்வதேச பாதுகாக்கப்பட்ட பகுதியாக அறிவிக்கப்பட்டுள்ளது.\n\nSection::::மலையேற்றம்.\nபாருன் பள்ளத்தாக்கு மலையேற்றம் மேற்கொள்ள ஒரு சிறந்த இடம் ஆகும். இது மக்காலு மலையேற்ற முகாம்க்கு செல்லும் வழியில் உள்ளது. சற்றே கடினமான இன்னும் மிகவும் ரசனையை தரும் மலையேற்றமாக இந்த மக்காலு-பாருன் தேசிய பூங்காவின் கரடுமுரடான நிலம் அனுபவங்களை வழங்குகிறது. அண்மையில் இங்கு மலை ஏற்றத்திற்கு வருபவர்களுக்கு உணவு, உபகரணங்கள் வழங்கப்படுகிறது இருப்பினும் பற்றாக்குறை ஏற்படுகிறது.\n"}
{"id": "423733", "url": "https://ta.wikipedia.org/wiki?curid=423733", "title": "1,2-டையாக்சிடேன்டையோன்", "text": "1,2-டையாக்சிடேன்டையோன்\n\n1,2-டையாக்சிடேன்டையோன் (\"1,2-Dioxetanedione\") என்பது CO என்ற மூலக்கூற்று வாய்ப்பாடு கொண்ட கரிம வேதியியல் சேர்மமாகும். 1,2-டையாக்சாவளையபியூட்டேன்-3,4-டையோன், பெராக்சி அமில எசுத்தர் என்ற பெயர்களாலும் இச்சேர்மம் அழைக்கப்படுகிறது. கார்பனின் நிலைப்புத்தன்மையற்ற இச்சேர்மம் ஓர் ஆக்சோ கார்பனாகக் கருதப்படுகிறது. மேலும் இதை1,2-டையாக்சிடேன் அல்லது 1,2-டையாக்சாவளையபியூட்டேனின் இரட்டைக் கீட்டோனாகவும் அல்லது கார்பன் டை ஆக்சைடின் வளைய இருபடியாகவும் பார்க்க முடியும்.\n\nசாதாரண நிலைமைகளில் 180 கெல்வின் வெப்பநிலையிலும் கூட இது கார்பன் டை ஆக்சைடாகச் சிதைவடைகிறது. ஆனால் பொருண்மை நிறமாலையியல் மற்றும் பிற நுட்பங்களால் இதை அறியமுடியும். \n"}
{"id": "423734", "url": "https://ta.wikipedia.org/wiki?curid=423734", "title": "மக்காலு பாருன் தேசிய பூங்கா", "text": "மக்காலு பாருன் தேசிய பூங்கா\n\nமக்காலு பாருன் தேசிய பூங்கா நேபாளம் நாட்டின் எட்டாவது பூங்காவாகும். இது இமயமலையில் சாகர்மாதா தேசியப் பூங்காவின் தொடர்ச்சியாக அமைந்துள்ளது. இது நேபாள மாநில எண் 1ன் மாவட்டங்களான சோலுகும்பு மாவட்டம் மற்றும் சங்குவாசபா மாவட்ட பகுதியில் சுமார் 580 சதுரமயில்கள் பரவியுள்ளது. 26,000 அடிகளுக்கு மேல் இருக்கும் உலகின் ஒரே பாதுகாக்கப்பட்ட இடம் இதுவேயாகும்.\n\nமுதலிய சிகரங்கள் இந்த தேசிய பூங்காவில் அமைந்துள்ளது.\nSection::::சிகரங்கள் மற்றும் பாதுகாக்கப்பட்ட பகுதிகள்.\nபாதுகாக்கப்பட்ட பகுதி ஏறக்குறைய 66 கிலோமீட்டர்கள் மேற்கில் இருந்து கிழக்காகவும் மற்றும் 44 கிலோமீட்டர்கள் வடக்கில் இருந்து தெற்காகவும் பரவியுள்ளது. அருன் ஆற்று பள்ளத்தாக்கு தென்கிழக்கு பகுதியில் உள்ளது(1,129–1,237அ). இந்த தேசிய பூங்கா வடக்கே தன் சர்வதேச எல்லையை திபெத்துடன் கொண்டுள்ளது. \n\nSection::::வரலாறு.\nஇப் பள்ளத்தாக்கு ஒரு இமயமலை பள்ளத்தாக்கு ஆகும். இது நேபாளம் நாட்டின் மக்காலு மலை அடிவாரத்தில் சங்குவாசபா மாவட்டத்தில் அமைந்துள்ளது. அமெரிக்காவின் வாசிங்டன் நகரை தலைமையிடமாகக் கொண்டு செயல்படும் மலைகளைப் பற்றிய நிறுவனம் 1980 ஆம் ஆண்டுகளில் பாருன் பள்ளத்தாக்கு உயிரியல் செறிவைப்பற்றி ஆய்வுகளை மேற்கொண்டது. இப் பள்ளத்தாக்கு பகுதி முழுவதும் மக்கள் வாழிடங்கள் அற்றவை. இப்பகுதி முழுவதும் பசும்புற்கள் நிறைந்து காணப்படுகிறது. கோடை காலத்தில் சில முகாம்கள் குறிப்பிட்ட சில பகுதிகளில் அமைக்கப்படும்.\n\nSection::::தாவரங்கள் மற்றும் விலங்கினங்கள்.\nபாருன் பள்ளத்தாக்கு பகுதிகளில் கிழக்கு இமயமலை அகண்டஇலைக் காடுகள், கிழக்கு இமயமலை ஊசிஇலைக் காடுகள், கிழக்கு இமயமலை அல்பின் புதர் மற்றும் புல்வெளிக் காடுகளைக் கொண்டுள்ளது. தாவரங்கள், விலங்குகள் மற்றும் மக்களுடைய மிகப்பெரிய பன்முகத்தன்மைக்கு இது அடையாளம் காணப்படுகிறது.இந்த குறிப்பிடத்தக்க பல்லுயிர் கொண்ட பகுதி உலகளாவிய முக்கியத்துவம் வாய்ந்ததாகக் கருதப்படுகிறது. மற்றும் சர்வதேச விஞ்ஞான ஆராய்ச்சிக்காக வாழும் ஆய்வகத்தை வழங்குகிறது. பாருன் பள்ளத்தாக்கு நேபாளம் மற்றும் சீனாவுடனான ஒரு ஒப்பந்தத்தின் கீழ் ஒரு பெரிய சர்வதேச பாதுகாக்கப்பட்ட பகுதியாக அறிவிக்கப்பட்டுள்ளது.\n\nSection::::தாவர இனங்கள்.\nஇந்த பகுதியில் 3000 வகையான பூக்கும் தாவரங்கள் உள்ளன. இதில் 25 வகையான ரோதோடெண்டிரன், 47 வகையான மல்லிகை வகைகள், 56 அரிய தாவரங்கள் உள்ளன. 440 வகை பறவைகள், மற்றும் 75 வகை இனங்களுக்கும் மேற்பட்ட பாலூட்டிகள் அடங்கும். இதில் ஆபத்தான பனிச்சிறுத்தை, சிவப்பு பாண்டா கரடிகள், கஸ்தூரி மான், காட்டுப்பன்றி முதலிய விலங்குகள் பதிவு செய்யப்பட்டுள்ளன.\n\nSection::::பூச்சிகள் மற்றும் பறவைகள்.\nபாதுகாக்கப்பட்ட இப் பகுதி பல வன உயிரினங்களின் பரந்த வேறுபாடுகளுக்கு வசதியாக உள்ளது. 315 இனங்கள் பட்டாம்பூச்சிகள், 43 வகை ஊர்வன மற்றும் 16 வகையான உயிரிப்பினங்கள் உள்ளன. 78 வகையான இனங்கள் பல குளங்கள், ஏரிகள் மற்றும் ஆறுகளில் உள்ளன. பறவைகள் மற்றும் பிற ரைடர்ஸிலிருந்து வெள்ளை நிற கழுத்துப் பற்கள் மற்றும் பிரகாசமாக நிற்கும் சூரியக்கதிரை வரை பறவைகள் 440 பறவை வகைகளை பதிவு செய்துள்ளனர். ரோஜா-வளையச்செய்கின்ற பேராகீட், ப்லித்ஸ் கிங்ஃபிஷர், ஆழ்-நீல கிங்ஃபிஷர், நீல-நாபட் பிட்டா, பளபளப்பான நீல ஃப்ளிகேட்ஷர், சுல்தான் டைட், வெள்ளி-மூடிய மஸியா, ஸ்பைனி பாப்ளெர் மற்றும் வெள்ளை-நாபட் யுஹினா போன்ற 16 அரிய அல்லது பாதுகாக்கப்பட்ட பறவை இனங்களும் இதில் அடங்கும்.\n\nSection::::விலங்கினங்கள்.\n75 வகை இனங்களுக்கும் மேற்பட்ட பாலூட்டிகள் உள்ளன அவைகளில் சிலவற்றை காண்போம்: பனிச்சிறுத்தை, இந்தியச் சிறுத்தை, படைச்சிறுத்தை, சிறுத்தை பூனை, காட்டுப்பூனை, தங்க ஜாகால், இமயமலை ஓநாய், சிவப்பு நரி, சிவப்பு பாண்டா, கருப்பு கரடி, ஹனுமான் லங்கூர், அசாம் மாகெக், இமயமலை வரையாடு, இமயமலை கோரல், முண்ட்ஜாக், கஸ்தூரி மான், குரைக்கும் மான், இமயமலை செரோவ், காட்டுப்பன்றி, பறக்கும் அணில், ஒட்டர்ஸ், புள்ளியிட்ட லின்சங், வீசல் மற்றும் மார்மோட். மே 2009 இல் ஆசிய தங்க பூனை 2,517 மீ உயரத்தில் முதன் முதலில் கேமரா பொறி படம் பெறப்பட்டது.\n"}
{"id": "423746", "url": "https://ta.wikipedia.org/wiki?curid=423746", "title": "மீரா (சிகரம்)", "text": "மீரா (சிகரம்)\n\nஇது இமயமலையில் உள்ள பாருன் பகுதியின் ஒரு சிகரம் ஆகும்.ஆனால் இதன் நிர்வாகம் சோலுகும்பு மாவட்டம் சாகர்மாதாவின் கட்டுப்பாட்டில் உள்ளது. இதன் 21,247 அடிகள் உயர்த்தில் உள்ள சிகரம் ஒரு சிறந்த மலையேற்ற சிகரமாக அறியப்படுகிறது.\n"}
{"id": "423759", "url": "https://ta.wikipedia.org/wiki?curid=423759", "title": "அபியீட்டேன்", "text": "அபியீட்டேன்\n\nஅபியீட்டேன் (\"Abietane\") என்பது CH என்ற மூலக்கூற்று வாய்ப்பாட்டால் விவரிக்கப்படும் ஒரு டைடெர்பீன் சேர்மமாகும். அபியீட்டிக் அமிலம், கார்னோசிக் அமிலம் மற்றும் ஃபெருகினோல் உள்ளிட்ட பல்வேறு வகையான இயற்கை வேதிச் சேர்மங்களுக்கு ஓரு கட்டமைப்பு அடிப்படையை இது உருவாகிறது. இவை மூன்றும் கலந்த தொகுப்பை அபியீட்டேன்கள் அல்லது அபியீட்டேன் டைடெர்பீன்கள் என்று அழைக்கிறார்கள். \n"}
{"id": "423760", "url": "https://ta.wikipedia.org/wiki?curid=423760", "title": "கிழக்காசியத் திரைப்படம்", "text": "கிழக்காசியத் திரைப்படம்\n\nகிழக்காசியத் திரைப்படம் \"(East Asian cinema)\" என்பது கிழக்காசிய வட்டாரத் திரைப்படத்தைக் குறிக்கும். இது ஆசியத் திரைப்படத்தின் ஒரு வகையாகும்; ஆசியத் திரைப்படம் உலகத் திரைப்பட்த்தின் ஒரு பகுதியாகும். ஆங்கில மொழியில் இது ஆங்கிலமல்லாத பிற உலக மொழிகளின் திரைப்படங்களினைக் குறிக்கும்.\n\nகிழக்காசியத் திரைப்படத் தொழில்துறைகளில் மிகச் சிறந்தனவாக சீனா, ஆங்காங், யப்பான், தென்கொரியா, தைவான் ஆகிய நாட்டுத் திரைப்படத் தொழில்துறைகள் கருதப்படுகின்றன. இச்சொல் சிலவேளைகளில் தென்கிழக்காசியத் திரைப்படத் துறைகளையும் உள்ளடக்குவதுண்டு. அப்போது இது சிங்கப்பூர், மலேசியா, இந்தோனேசியா, வியட்நாம், தாய்லாந்து, பிளிப்பைன்சு ஆகிய நாட்டுத் திரைப்படத் தொழில்களையும் உள்ளடக்கும். இவ்விரு வகைகளும் ஒன்றாக நெடுங்கிழக்கு ஆசியத் திரைப்படம் எனவும் அழைக்கப்படுவதுண்டு. கிழக்காசியாவின் பெருஞ்சந்தைகளாக சீனத் திரைப்படம், யப்பானியத் திரைப்படம், தென்கொரியத் திரைப்படம் சார்ந்த தொழில்துறைகள் அமைகின்றன.\n\n\n\n\n\n\n"}
{"id": "423765", "url": "https://ta.wikipedia.org/wiki?curid=423765", "title": "காலித் அகுமத்", "text": "காலித் அகுமத்\n\nகாலித் அகுமத் (Khaled Ahmed (பிறப்பு:20 செப்டம்பர், 1992) வங்காளதேசத் துடுப்பாட்ட அணி வீரர் ஆவார். இவர் வங்காளதேச அணிக்காக தேர்வுத் துடுப்பாட்டப் போட்டிகளில் விளையாடி வருகிறார். வலதுகை மட்டையாளரான இவர் வலதுகை மித வேகப் பந்து வீச்சாளராகவும் செயல்படுகிறார். நவம்பர் ,2018 இல் தேர்வுத் துடுப்பாட்டத்தில் அறிமுகமானார். வங்காளதேச தேசிய அணி,வங்காளதேச அ அணி , மற்றும் சியால்கோட் மாகாண அணி , \"பிரைம் தோலேஷ்வர் சங்கம்\" ,\"சிட்டகொங் வைக்கிங்ஸ்\" ,\"தாக்கா டைனமிட்ஸ்\" ஆகிய அணிகளுக்காக இவர் விளையாடி வருகிறார்.\n\nSection::::உள்ளூர்ப் போட்டிகள்.\nஇவர் 2015 ஆம் ஆண்டு முதல் முதல் தரத் துடுப்பாட்டப் போட்டிகளில் விளையாடி வருகிறார். 2015 ஆம் ஆண்டு அக்டோபர் 10இ ல் நடைபெற்ற தேசிய கிரிக்கெட் லீக்கில் இவர் சியல்கோட் மாகாண அணிக்காக விளையாடினார்.பட்டியல் அ துடுப்பாட்டப் போட்டிகளில் இவர் 2016 ஆம் ஆண்டு அறிமுகமானார். மே 5 இல் \"தாக்கா மாகாண பிரீமியர் கிரிக்கெட் லீக்கில் இவர் பிரைம் தோலேஷ்வர் சங்கம்\" சார்பாக விளையாடினார்.இருபது20 போட்டிகளில் இவர் 2017 ஆம் ஆண்டு முதலாக விளையாடி வருகிறார். அந்த ஆண்டில் நடைபெற்ற வங்காளதேச பிரீமியர் லீக் தொடரில் இவர் \"தாக்கா டைனமிட்ஸ்\" அணி சார்பாக அறிமுகமானார்.\n\n2018-19 ஆம் ஆண்டிற்கான \"தேசியத் துடுப்பாட்ட லீக்கில்\" இவர் \"தாக்கா மெட்ரோபொலிஸ்\" அணிக்கு எதிராக விளையாடிய போட்டியில் 10 இலக்குகளைக் கைப்பற்றினார். முதல் தரத் துடுப்பாட்டப் போட்டியில் 10 இலக்குகளை முதல் முறையாக வீழ்த்தினார். பின் 2018-19 ஆம் ஆண்டிற்கான வங்காளதேச துடுப்பாட்ட லீக்கிற்கான வரை \"சிட்டகொங் வைக்கிங்ஸ்\" அணியில் இடம் பெற்றார்.\n\nSection::::சர்வதேச போட்டிகள்.\nSection::::தேர்வுத் துடுப்பாட்டப் போட்டி.\n2018 ஆம் ஆண்டில் சிம்பாப்வே துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது.நவமபர் 11 இல் டாக்காவில் நடைபெற்ற சிம்பாப்வே துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் துவக்க ஓவர்களை முஸ்தபிகுர் ரகுமானுடன் இணைந்து வீசிய இவர் 18 ஓவர்களை வீசிய இவர் 48 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இதில் 7 ஓவர்களை மெய்டனாக வீசினார். பின் இரன்டாவது ஆட்டப் பகுதியில் 12 ஓவர்களை வீச 45 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இதில் 4 ஓவர்களை மெய்டனாக வீசினார். இந்தப் போட்டியில் வங்காளதேச அனி 226 ஓட்டங்களில் வெற்றி பெற்றது.\n\nSection::::இருபது20.\nஇருபது20 போட்டிகளில் இவர் 2017 ஆம் ஆன்டு முதலாக விளையாடி வருகிறார். அந்த ஆண்டில் நவம்பர் 5 இல் சியல்கோட்டில் நடைபெற்ற வங்காளதேச பிரீமியர் லீக் தொடரில் இவர் \"தாக்கா டைனமிட்ஸ்\" அணி சார்பாக அறிமுகமானார். இந்தப் போட்டியில் 4 ஓவர்கள் வீசி 34 ஓட்டங்களை விட்டுக் கொடுத்து 3 இலக்குகளை வீழ்த்தினார்.இந்தப் போட்டியில் \"தாக்கா டைனமிட்ஸ்\" அணி 65 ஓட்டங்களில் வெற்றி பெற்றது.\n\nSection::::ஒருநாள் போட்டிகள்.\nஆசியக் கிண்ணம் 2018 தொடருக்கான 31 வீரர்கள் கொண்ட வரைவு வங்காளதேசத் துடுப்பாட்ட வீரர்களுக்கான பட்டியலில் இவர் இடம்பெற்றார்.\n"}
{"id": "423766", "url": "https://ta.wikipedia.org/wiki?curid=423766", "title": "சாச்சார் இரயில் நிலையம்", "text": "சாச்சார் இரயில் நிலையம்\n\nசாச்சார் இரயில் நிலையம் (\"Chachar railway station\") பாக்கித்தான் நாட்டில் உள்ள பலுசிஸ்தான் மாகாணத்தில் இருக்கும் யாபராபாத்து மாவட்டத்தில் அமைந்திருக்கும் ஒரு இரயில் நிலையமாகும். \n"}
{"id": "423769", "url": "https://ta.wikipedia.org/wiki?curid=423769", "title": "பைபென்சைல்", "text": "பைபென்சைல்\n\nபைபென்சைல் \"(Bibenzyl)\" என்பது (CHCH) என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஈத்தேனுடைய வழிப்பெறுதியாக இச்சேர்மம் கருதப்படுகிறது. இதில் ஒரு பீனைல் குழு ஒவ்வொரு கார்பனுடனும் பிணைக்கப்பட்டுள்ளது. பைபென்சைல் ஒரு நிறமற்ற திண்மமாகும். \n\nSection::::தோற்றம்.\nஒரு சோடி பென்சைல் இயங்குறுப்புகள் பிணைக்கப்படுவதால் உருவாகும் விளைபொருள் பைபென்சைல் சேர்மமாகும் . \n\nடையைதரோசிடில்பெனாயிடுகள், ஐசோகுயினோலின் ஆல்கலாயிடுகள் போன்ற இயற்கை பொருட்களின் மைய உள்ளகத்தை பைபென்சைல் உருவாக்குகிறது. மார்சேன்டின்கள் என்பவை பெருவளையங்களைக் கொண்டிருக்கும் பிசு(பைபென்சைல்) குடும்பத்தைச் சேர்ந்தவையாகும் . \n"}
{"id": "423799", "url": "https://ta.wikipedia.org/wiki?curid=423799", "title": "அனிலைடு", "text": "அனிலைடு\n\nஅனிலைடுகள் (\"Anilides\") என்பவை அனிலின் சேர்மத்தின் அசைல் வழிப்பெறுதிகள் வகை வேதிச் சேர்மங்களாகும். இவற்றை பீனைலமைடுகள் என்ற பெயராலும் அழைக்கிறார்கள். \n\nSection::::தயாரிப்பு.\nஅசைல் குளோரைடுகள் அல்லது கார்பாக்சிலிக் நீரிலிகளுடன் அனிலின் வினைபுரிந்து அனிலைடுகளைக் கொடுக்கிறது. அனிலின் அசிட்டைல் குளோரைடுடன் (CH3-CO-NH-C6H5) வினைபுரிந்து அசிட்டனிலைடு உருவாதலை இதற்கு உதாரணமாகக் கூறலாம். உயர் வெப்பநிலைகளில் கார்பாக்சிலிக் அமிலங்களுடன் அனிலின் வினைபுரிந்து அனிலைடுகளைக் கொடுக்கிறது. \n\nSection::::பயன்கள்.\nகளைக்கொல்லிகளாகவும் பூஞ்சைக் கொல்லிகளாகவும் அனிலைடுகள் பயன்படுகின்றன.\n"}
{"id": "423800", "url": "https://ta.wikipedia.org/wiki?curid=423800", "title": "அப்லாசுமோமைசின்", "text": "அப்லாசுமோமைசின்\n\nஅப்லாசுமோமைசின் (\"Aplasmomycin\") என்பது மலேரியா எதிர்ப்பு நடவடிக்கையுடன் தொடர்புடைய ஒரு நுண்ணுயிர் எதிர்ப்பி ஆகும். சிடெரெப்டோமைசெட்டே என்ற இழைபாக்டீரியா வகையிலிருந்து தனித்துப் பிரித்தெடுக்கப்படுகிறது. \n"}
{"id": "423808", "url": "https://ta.wikipedia.org/wiki?curid=423808", "title": "பெர்கெலிக் அமிலம்", "text": "பெர்கெலிக் அமிலம்\n\nபெர்கெலிக் அமிலம் (\"Berkelic acid\") என்பது வெளிச் சோதனை முறையில் புற்றுநோய் எதிர்ப்பு நடவடிக்கையுடன் பூஞ்சையிலிருந்து தனித்துப் பிரிக்கப்படும் ஒரு நுண்ணுயிர் எதிர்ப்பி ஆகும் . பூஞ்சை இனமான யூக்ளினா மெட்டாபிலிசிலிருந்து முதன்முதலாக இது கண்டறியப்பட்டது. பரிணாம வளர்ச்சியின்போது பெர்கெலி பள்ளத்தில் இவ்வினம் வாழ்ந்ததாக அறியப்படுகிறது. \n"}
{"id": "423820", "url": "https://ta.wikipedia.org/wiki?curid=423820", "title": "ஒதியமலைப் படுகொலைகள்", "text": "ஒதியமலைப் படுகொலைகள்\n\nஒதியமலைப் படுகொலைகள் (\"Othiyamalai massacre\") இலங்கையின் வடக்கு மாகாணம், முல்லைத்தீவு மாவட்டத்தில் உள்ள ஒதியமலை என்ற கிராமத்தில் இலங்கைப் படைத்துறையினரால் மேற்கொள்ளப்பட்டன. 1984 டிசம்பர் 2 ஞாயிற்றுக்கிழமை அதிகாலையில் பதவிய இராணுவ முகாமில் இருந்து நெடுங்கேணிக்கு 5 கிமீ தூரத்தில் அமைந்துள்ள ஒதியமலைக் கிராமத்திற்குள் புகுந்த கிட்டத்தட்ட 30 இராணுவத்தினர் அக்கிராமத்திலுள்ள வீடுகளில் இருந்த ஆண்களை மட்டும் தனியான ஓர் இடத்திற்கு கூட்டிச் சென்று சுட்டுப் படுகொலை செய்தனர். இவ்வாறு 27 ஆண்கள் கொல்லப்பட்டனர். மேலும் 5 ஆண்களைத் தம்முடன் கூட்டிச் சென்றனர். ஆனாலும், இவர்கள் பின்னர் வீடு திரும்பவில்லை.\n\nSection::::நிகழ்வு.\nபன்னாட்டு மன்னிப்பு அவையின் அறிக்கையில், நிகழ்வை நேரில் கண்ட சாட்சியங்கள் பதியப்பட்டுள்ளன. 1984 டிசம்பர் 1 சனிக்கிழமை நள்ளிரவில் 30 இற்கும் 40 இற்கும் இடைப்பட்ட இராணுவத்தினர் கிராமத்துள் புகுந்து, அங்குள்ள மலைக்காடு கோவிலில் தங்கியிருந்தனர். டிசம்பர் 2 அதிகாலை குடிமனைகளுக்குள் புகுந்து ஒவ்வொரு வீட்டிலும் இருந்த ஆண்களை அவர்களது கண்களையும் கைகளையும் கட்டி இழுத்துச் சென்றனர். இவர்களில் பெரும்பாலானோர் 15 முதல் 35 வயதுக்குட்பட்டவர்கள். இவர்கள் அங்கிருந்த சனசமூக நிலையக் கட்ட்டடத்திற்கு கொண்டு செல்லப்பட்டனர். இவர்களில் 27 பேர் அங்கேயே சுட்டுக் கொல்லப்பட்டனர். மேலும் ஐவர் (50 வயதானவர்கள்) 25 சிறீ 6511 என்ற இலக்கத்தகடு கொண்ட இழுவை இயந்திரம் ஒன்றில் ஏற்றிச் செல்லப்பட்டனர். இவர்கள ஐவரும் பின்னர் வீடு திரும்பவில்லை. இவர்களில் இருவரது எரிந்த உடல்கள் கண்டெடுக்கப்பட்டன. அவர்களின் உடுப்புகளைக் கொண்டு பின்னர் அடையாளம் காணப்பட்டனர்.\n\nஇதே நாளில் இராணுவத்தினரின் இன்னும் ஒரு குழு செம்மலை என்ற தமிழ்க் கிராமம் ஒன்றுக்கு சென்றது. ஆனால், அவர்கள் அங்கு வரு முன்னரே கிராமத்தவர்கள் தமது வீடுகளில் இருந்து வெளியேறி முல்லைத்தீவுக்குச் சென்று விட்டனர்.\n\nSection::::நினைவுத்தூபி.\nபடுகொலை செய்யப்பட்ட மக்களின் நினைவாக ஒதியமலைக் கிராமத்தில் அமைக்கப்பட்ட நினைவுத்தூபியை இராணுவத்தினர் இடித்து அழித்தனர். பின்னர் 2018 திசம்பர் 2 அன்று புதிய நினைவு தூபி ஒன்று அமைக்கப்பட்டு திறந்து வைக்கப்பட்டது.\n\n"}
{"id": "423824", "url": "https://ta.wikipedia.org/wiki?curid=423824", "title": "உயிரி உணர்திறன் அமைப்புகள்", "text": "உயிரி உணர்திறன் அமைப்புகள்\n\nஉயிரி உணர்திறன் அமைப்புகள்(biosensors) என்பவை, ஒரு உயிரியல் மூலக்கூறினை இயல்வேதி உணர்வியுடன்(physico chemical detector) இணைத்து, அதனுடன் ஒரு வேதிப்பொருள் ஏற்படுத்தும் வினை அடிப்படையில், அவ்வேதிப்பொருளின் அளவினைக் கண்டறிய உதவும் அமைப்புகளாகும். \n\nதிசுக்கள், நுண்ணுயிரிகள், உள்ளுறுப்புகள், செல் ஏற்பிகள்(cell receptors), ஆன்டிபாடிகள், நியூக்ளிக் அமிலங்கள், போன்ற நுட்பமான உயிரி மூலக்க்கூறுகளைக் கொண்டு இவை உருவாக்கப்படுகின்றன. உயிரியல் ரீதியில் நுட்பமான இத்தகைய மூலக்கூறுகளை உயிரி-பொறியியல்(Biological Engineering) மூலமாக உருவாகிட இயலுகிறது. \n\nஆற்றல் மாற்றிகள் அல்லது உணர்விகள் என்பவை, ஒரு வகையான குறியீட்டலைகளை(signals) மற்றொரு வகையாக மாற்ற உதவுபவையாகும். ஒளியியல், அழுத்த மின்னியல்(piezo electric), மின் வேதியியல், மின்வேதி ஒளிர்வியல்(electrochemoluminescence) போன்ற பண்புகளைச் சார்ந்து இவ்வாற்றல் மாற்றிகள் செயல்படுகின்றன. இத்தகைய உணர்திறன் அமைப்புகளுக்கு மின்னணு செயலிகள் (Electronic processor) மற்றும் குறியீட்டலை செயலிகள் அடிப்படையிலான உணர்திறன் செயல்படுத்தும் சாதனங்கள் அவசியமாக உள்ளன, \n\nSection::::உணர்திறன் அமைப்பு:.\nஒரு உயிரி உணர்திறன் அமைப்பானது இயல்பாகவே ஒரு உயிரி அங்கிகரிக்கும் பகுதி (bio-recognition site), உயிரி ஆற்றல் மாற்றி அமைப்பு(bio-transducer component), மற்றும் (குறியீட்டலை உயர்த்தி, செயலி, திரை இவற்றை உள்ளாடக்கிய) ஒரு மின்னணு அமைப்பு போன்ற அலகுகளைக் கொண்டதாக உள்ளது. இதில் உயிரி-ஏற்பி(bio-receptor) என்றழைக்கப்படும் அங்கிகரிக்கும் பகுதியானது நுண்ணுயிரிகளிலுள்ள உயிர்மூலக்கூறுகளை ஏற்பதன் மூலமாகவோ, அல்லது வினைபொருள்(analyte) முன்னிலையில் ஏற்படும் வேதிவினைகளின் மூலமாக உருவாகும் விளைபொருட்களை ஏற்பதன் மூலமாகவோ உணர்திறனைப் பெறுகின்றன.உயிரி உணர்திறனமைப்புகளை உருவாக்குவதற்கான முக்கிய நோக்கம் உயிரியல் மாதிரிகள் பெறப்படும்போது, முதல் நிலையிலேயே எளிதான மற்றும் வேகமான ஆய்வுக்கு மாதிரியை உட்படுத்தி அதன் தரத்தைக் கண்டறிவதாகும்.\n"}
{"id": "423836", "url": "https://ta.wikipedia.org/wiki?curid=423836", "title": "எக்சாயைதராக்சிபென்சீன் திரிசு ஆக்சலேட்டு", "text": "எக்சாயைதராக்சிபென்சீன் திரிசு ஆக்சலேட்டு\n\nஎக்சாயைதராக்சிபென்சீன் திரிசு ஆக்சலேட்டு (\"Hexahydroxybenzene trisoxalate\") என்பது CO என்ற மூலக்கூற்று வாய்ப்பாட்டால் விவரிக்கப்படும் ஒரு வேதிச் சேர்மமாகும். கார்பனுடைய ஆக்சைடு வகைச் சேர்மமான இதன் மூலக்கூற்றில், ஆறு ஐதரசன் அணுக்கள் மூன்று ஆக்சலேட்டு குழுக்களால் இடப்பெயர்ச்சி செய்யப்பட்ட ஒரு பென்சீன் உள்ளகம் உள்ளது. பென்சீன்யெக்சால் மற்றும் ஆக்சாலிக் அமிலத்தின் ஆறுமடிப்பு எசுத்தராக இதைப் பார்க்க முடியும். \n\nஎச்.எசு.வெர்ட்டெர் மற்றும் ஆர்.தொமினிக் ஆகியோர் 1967 ஆம் ஆண்டு இதைக் கண்டறிந்தனர். \n"}
{"id": "423880", "url": "https://ta.wikipedia.org/wiki?curid=423880", "title": "போச்சம்பள்ளி சந்தை", "text": "போச்சம்பள்ளி சந்தை\n\nபோச்சம்பள்ளி சந்தை என்பது தமிழ்நாட்டின், கிருட்டிணகிரி மாவட்டம், போச்சம்பள்ளியில் உள்ள 125 ஆண்டுகளுக்கு முற்பட்ட பழமையான ஒரு வாரசந்தையாகும். இது தமிழ்நாட்டின் இரண்டாவது மிகப்பெரிய வாரச்சந்தை என்று கூறப்படுகிறது. இந்த சந்தையானது 18 ஏக்கர் பரப்பளவில் 10,000 கடைகளுடன் செயல்படுகிறது. இந்த வாரச்சந்தையில் கடுகு, சீரகத்தில் இருந்து சிறுதானியங்கள், நவதானியங்கள், காய்கறிகள், கீரைகள், அரிசிவகைகள், பழங்கள், வீட்டு உபயோகப் பொருட்கள், ஆடு, மாடு, கோழி, வேளாண் இரும்பு கருவிகள், மூங்கில் கூடைகள், முறம், பாய், மண் கலங்கள், துணிமணிகள், பாத்திரங்கள், மின்னணு பொருட்கள் என அனைத்துப் பொருட்களும் விற்கப்படுகின்றன. தமிழ் நாட்டில் வேரெந்த சந்தையிலும் இல்லாத சிறப்பாக இங்கு தங்கம், வெள்ளி ஆகியவையும் விற்பனை செய்யப்படுகின்றன. இந்த வாரச்சந்தை ஞாயிற்றுக்கிழமைகளில் நடைபெறுகிறது. இந்த சந்தைக்கு கிருட்டிணகிரி மாவட்டத்தில் போச்சம்பள்ளி, பாளேத்தோட்டம் (வாழைத் தோட்டம்), புளியம்பட்டி, புதுவயலூர், கரடியூர், புலியூர், அரசம்பட்டி, கூச்சானூர், ஆனந்தூர், கல்லாவி, சாத்தூர், காவேரிப்பட்டணம் போன்ற சுற்றுவட்டார ஊர்களிலிலிருந்து விவசாயிகள் தங்கள் விளைபொருட்களை சந்தைக்கு கொண்டுவந்து விற்கின்றனர், மேலும் தமிழகத்தின் பல்வேறு மாவட்டங்களில் இருந்தும், அருகிலுள்ள ஆந்திரம், கர்நாடகம் போன்ற மாநிலங்களில் இருந்து வணிகர்கள், வேளாண் மக்களும் இந்த சந்தைக்கு வந்து தங்களுக்குத் தேவையான பொருட்களை வாங்கிச் செல்கின்றனர். \n"}
{"id": "423891", "url": "https://ta.wikipedia.org/wiki?curid=423891", "title": "பாருன்டிஸ்", "text": "பாருன்டிஸ்\n\nபாருன்டிஸ் மலை சிகரம் நேபாளம் நாட்டின் கும்பு பகுதியில் அமைந்துள்ளது. இம்மலை இமயமலைத் தொடரில் கிழக்கு நேபாளத்தில் அமைந்துள்ளது. இம்மலை நான்கு சிகரங்களால் சூழப்பட்டும் தெற்கே ஹாங்கு பனிப்பாறைகளால் சூழப்பட்டும் உள்ளது. மேலும் கிழக்கே பாருன் பனிப்பாறைகளாலும், வடமேற்கே இம்ஜா பனிப்பாறைகளாலும் சூழப்பட்டுள்ளது. 1954 ஆம் ஆண்டு மே மாதம் 30ஆம் தேது முதன் முதலில் இம்மலையில் தெற்கு முனை வழியாக மலையேற்றம் நடைபெற்றது.\n"}
{"id": "423904", "url": "https://ta.wikipedia.org/wiki?curid=423904", "title": "சாம்லாங்", "text": "சாம்லாங்\n\nசாம்லாங் இமயமலையில் உள்ள ஒரு மலைத்தொடர் ஆகும். இதன் சிகரம் நேபாளம் நாட்டின் மகாலங்கூர் இமால்ன் தென் பகுதியில் அமைந்துள்ளது. இதன் சிகரம் மக்காலு அருகே அமைந்துள்ளது. சாம்லாங்கின் உயரம் ஆகும்.\n"}
{"id": "423917", "url": "https://ta.wikipedia.org/wiki?curid=423917", "title": "வயநாடு பாரம்பரிய அருங்காட்சியகம்", "text": "வயநாடு பாரம்பரிய அருங்காட்சியகம்\n\nவயநாடு பாரம்பரிய அருங்காட்சியகம் (\"Wayanad Heritage Museum\") இந்தியாவின் கேரளா மாநிலத்திலுள்ள வயநாடு மாவட்டம் சுல்தான் பத்தேரிக்கு 12 கி.மீ. தொலைவில் இருக்கும் அம்பாலாவயல் கிராமத்தில் அமைந்துள்ளது . மாவட்ட சுற்றுலா மேம்பாட்டு கவுன்சில் மூலம் அருங்காட்சியகம் நிர்வகிக்கப்படுகிறது. பழங்குடிகளின் நினைவுச்சின்னங்கள் மற்றும் கலைப்பொருட்கள் இங்கு காட்சிப்படுத்தப்பட்டுள்ளன. வெரசுமிருதி, கோத்ராசுருமிதி, தேவாசுமிருதி, சீவாசுமிருதி என நான்கு பிரிவுகளாக அருங்காட்சியகம் பிரிக்கப்பட்டுள்ளது. கற்காலம் தொடங்கி 17 ஆம் நூற்றாண்டு வரையிலான காலத்தைச் சேர்ந்த பல்வேறு வகையான தொல் பொருட்கள் இப்பிரிவுகள் ஒவ்வொன்றிலும் சேகரித்து காட்சிப்படுத்தப்பட்டுள்ளன. சாதாரண பழங்குடியினர் வாழ்வில் பயன்படுத்தப்பட்ட கலைப்பொருட்கள் உட்பட, நினைவுச்சின்னங்கள் கற்களால் அலங்கரிக்கப்பட்ட வீரர்களின் கல்லறைகள், மற்றும் சுடுமண் சிலைகள் உட்பட்ட தொல்லியற் பொருட்கள் இவற்றில் அடங்கும். \n"}
{"id": "423920", "url": "https://ta.wikipedia.org/wiki?curid=423920", "title": "இரவீந்தரா அருங்காட்சியகம்", "text": "இரவீந்தரா அருங்காட்சியகம்\n\nஇரவீந்தரா அருங்காட்சியகம் (\"Rabindra Museum\") இந்தியாவின் மேற்கு வங்காள மாநிலத்திலுள்ள காலிம்போங்கு மலை வாழிடத்திற்கு அருகில் அமைந்துள்ள முங்பூ நகரில் அமைந்துள்ளது. குயினைன் ஆய்வாளர் எம். எம். சென்னின் மனைவியும், கவிஞரும் நாவலாசிரியருமான மைத்ரேயி தேவியின் அழைப்பிற்கு இணங்கி, கவிஞர் இரவீந்தரநாத் தாகூர் 1938 மற்றும் 1939 ஆம் ஆண்டுகளில் இங்கு தங்கியிருந்தார் . \n\n2011 ஆம் ஆண்டு ஏப்ரல் மாதம் 13 ஆம் நாள் வீசிய புயலால் ஒரு மரம் விழுந்து அருங்காட்சியகம் பழுதடைந்தது . \n\n"}
{"id": "423922", "url": "https://ta.wikipedia.org/wiki?curid=423922", "title": "சோம்மிலெட் வினை", "text": "சோம்மிலெட் வினை\n\nசோம்மிலெட் வினை (\"Sommelet reaction\") என்பது எக்சா அமீன் மற்றும் நீரைப் பயன்படுத்தி பென்சைல் ஆலைடை ஓர் ஆல்டிகைடாக மாற்றுவதற்கு உதவும் வினையாகும் \n\nஇவ்வினை கார்பனின் முறையான ஓர் ஆக்சிசனேற்ற வினையாகும் . தொடர்புடைய குரோங்கே ஆல்டிகைடு தொகுப்புவினையில் பிரிடினும் பாரா-நைட்ரசோடைமெத்திலனிலினும் இணைக்கப்பட்டு ஆக்சிசனேற்ற முகவராக பயன்படுத்தப்படுகிறது.\n\nஅமீன்கள் மற்றும் ஆலைடுகளிலிருந்து ஆல்டிகைடுகளைத் தயாரிப்பதற்கு இந்த வினை பயனுள்ளதாக இருக்கிறது என்பது நிருபிக்கப்பட்டுள்ளது. இவ்வினையின் மூலம் பல்வேறு வகையான அரோமாட்டிக் பல்லினவளைய ஆல்டிகைடுகள், சில அலிபாட்டிக் ஆல்டிகைடுகள் மற்றும் அமீன்கள் தயாரிக்கப்படுகின்றன.\n"}
{"id": "423926", "url": "https://ta.wikipedia.org/wiki?curid=423926", "title": "மதுருகா நகராட்சி அருங்காட்சியகம்", "text": "மதுருகா நகராட்சி அருங்காட்சியகம்\n\nமதுருகா நகராட்சி அருங்காட்சியகம் (\"Madruga Municipal Museum\" ) கியூபாவின் மத்துருகா நகரிலுள்ள 25 ஆவது நிழற்சாலையில் அமைந்துள்ளது. இந்த அருங்காட்சியகம் 1982 ஆம் ஆஂண்டு பிப்ரவரி மாதம் 12 ஆம் நாளில் நிறுவப்பட்டது . \n\n2018 ஆம் ஆண்டு அக்டோபர் மாதம் 20 ஆம் நாளிலிருந்து இந்த நகராட்சி அருங்காட்சியகம் மரியா மெர்சிடெசு கார்சியா சாண்டனா என்ற பெயரால் அழைக்கப்பட்டு வருகிறது.\nவரலாற்று தொகுப்புகள், ஆயுதங்கள் மற்றும் அலங்காரக் கலைப் பொருட்கள் ஆகியவை சேகரிக்கப்பட்டு இங்கு வைக்கப்பட்டுள்ளன.\n"}
{"id": "423935", "url": "https://ta.wikipedia.org/wiki?curid=423935", "title": "டோ கியுங்சோ", "text": "டோ கியுங்சோ\n\nடோ க்யுங் சோ () (பிறப்பு: சனவரி 12, 1993) ஒரு தென் கொரியா நாட்டு பாடகர் மற்றும் நடிகர் ஆவார். இவர் 2012 ஆம் ஆண்டு முதல் எக்சோ என்ற பாடல் குழுவுடன் சேர்ந்து பல பாடல்கள் பாடிவருகின்றார். கார்ட் (2014), ரூம் ந.7 (2017), ஸ்விங் கிண்ட்ஸ் (2018) போன்ற திரைப்படங்களிலும் நடித்துள்ளார்.\n"}
{"id": "423947", "url": "https://ta.wikipedia.org/wiki?curid=423947", "title": "சாஞ்சி தொல்பொருள் அருங்காட்சியகம்", "text": "சாஞ்சி தொல்பொருள் அருங்காட்சியகம்\n\nசாஞ்சி தொல்பொருள் அருங்காட்சியகம் (\"Sanchi Archaeological Museum\") இந்தியாவின் மத்தியப் பிரதேச மாநிலத்திலுள்ள தொல்லியல் தளம் சாஞ்சிக்கு அருகில் அமைக்கப்பட்டுள்ள ஓர் அருங்காட்சியகமாகும். அருகில் இருந்த புத்தமத வளாகத்தில் கண்டறியப்பட்ட பல்வேறு கலைப்பொருட்கள் இங்கே வைக்கப்பட்டுள்ளன .\n"}
{"id": "423954", "url": "https://ta.wikipedia.org/wiki?curid=423954", "title": "டையெத்தில் சல்பாக்சைடு", "text": "டையெத்தில் சல்பாக்சைடு\n\nடையெத்தில் சல்பாக்சைடு (\"Diethyl sulfoxide\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இக்கரிமச் சேர்மத்தில் கந்தகம் ஒரு பகுதிப்பொருளாகக் கலந்துள்ளது.\n"}
{"id": "423985", "url": "https://ta.wikipedia.org/wiki?curid=423985", "title": "தோளூர் சோளீசுவரர் கோயில்", "text": "தோளூர் சோளீசுவரர் கோயில்\n\nதோளூர் சோளீசுவரர் கோயில் நாமக்கல் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nநாமக்கல்-மோகனூர் சாலையில், அணியாபுரம் ரோடு என்னுமிடத்தில் மேற்கில் பிரிந்து செல்லும் சாலையில் 3 கிமீ தொலைவில் இவ்வூர் உள்ளது. \n\nSection::::இறைவன்,இறைவி.\nஇக்கோயிலில் உள்ள இறைவன் சோளீசுவரர் ஆவார். இறைவி விசாலாட்சி ஆவார். \n\nSection::::பிற சன்னதிகள்.\nவிநாயகர், நாகம் ஆகியோர் உள்ளனர். இறைவன், இறைவி விமானங்களைத் தவிர வேறெதுவும் இல்லை. \n"}
{"id": "423988", "url": "https://ta.wikipedia.org/wiki?curid=423988", "title": "திருவேட்டீசுவரன்பேட்டை திருவேட்டீசுவரர் கோயில்", "text": "திருவேட்டீசுவரன்பேட்டை திருவேட்டீசுவரர் கோயில்\n\nதிருவேட்டீசுவரன்பேட்டை திருவேட்டீசுவரர் கோயில் சென்னை மாவட்டத்தில் திருவல்லிக்கேணியில் உள்ள சிவன் கோயிலாகும். இது ஒரு தேவார வைப்புத்தலமாகும். \n\nSection::::அமைவிடம்.\nதிருவல்லிக்கேணியில் திருவேட்டீசுவரன்பேட்டையிலுள்ள கோயிலாகும். \n\nSection::::இறைவன், இறைவி.\nஇக்கோயிலில் உள்ள இறைவன் திருவேட்டீசுவரர் என்றழைக்கப்படுகிறர். இங்குள்ள இறைவி மரகதவல்லி ஆவார். \n\nSection::::பிற சன்னதிகள்.\nவிநாயகர், வீரபப்ததிரர், பாலசுப்பிரமணியர், நால்வர், சேக்கிழார் ஆகியோரின் சன்னதிகள் உள்ளன. \n"}
{"id": "424002", "url": "https://ta.wikipedia.org/wiki?curid=424002", "title": "அசுதோசு அருங்காட்சியகம்", "text": "அசுதோசு அருங்காட்சியகம்\n\nஅசுதோசு அருங்காட்சியகம் (\"Asutosh Museum of Indian Art\") இந்தியக் கலைகளின் பல்வேறு காலகட்ட மாதிரிகளைச் சேகரித்துப் பாதுக்காக்கும் நோக்கத்துடன் நிறுவப்பட்ட ஒரு கலை அருங்காட்சியகமாகும். இந்தியாவின் மேற்கு வங்காள மாநிலம் கொல்கத்தா நகரில் இந்த அருங்காட்சியகம் அமைந்துள்ளது. இந்நகரின் கல்லூரி சாலையிலுள்ள கொல்கத்தா பல்கலைக்கழகத்தின் பிரதான வளாகத்தில் 1937 ஆம் ஆண்டில் அசுதோசு அருங்காட்சியகம் நிறுவப்பட்டது. இந்தியாவில் உள்ள பல்கலைக்கழகங்களில் முதன் முதலாக நிறுவப்பட்ட பொது அருங்காட்சியம் இதுவேயாகும். 1906 ஆம் ஆண்டு முதல் 1914 ஆம் ஆண்டு வரையிலும் 1921 ஆம் ஆண்டு முதல் 1923 ஆம் ஆண்டு வரையிலும் தொடர்ந்து பல்கலைக்கழகத்தின் துணை வேந்தராகப் பணியாற்றிய சர் அசுதோசு முகர்சியின் பெயர் இந்தப் பல்கலைக்கழக அருங்காட்சியகத்திற்குச் சூட்டப்பட்டது. குறிப்பாக வங்கக் கலைகளை சேகரித்து பாதுகாப்பது சிறப்பு நோக்கமாகக் கருதப்பட்டது. \n"}
{"id": "424004", "url": "https://ta.wikipedia.org/wiki?curid=424004", "title": "அன்னையின் மெழுகு அருங்காட்சியகம்", "text": "அன்னையின் மெழுகு அருங்காட்சியகம்\n\nஅன்னையின் மெழுகு அருங்காட்சியகம் (\"Mother's Wax Museum\" ) இந்தியாவின் மேற்கு வங்காள மாநிலத்திலுள்ள கொல்கத்தாவில் மிக வேகமாக வளர்ந்து வரும் நியு டவுன் என்னும் நகரப் பகுதியில் அமைந்துள்ளது. இது 2014 ஆம் ஆண்டு நவம்பர் மாதம் நிறுவப்பட்டது. இங்கு 19 எண்ணிக்கைக்கும் மேற்பட்ட பிரபலங்களின் மெழுகுச் சிலைகள் இடம்பெற்றுள்ளன. பிரபல இந்தித் திரைப்பட நடிகர் அமிதாப் பச்சன் மற்றும் சாருக் கான் ஆகியோரின் சிலைகளும் இவற்றில் அடங்கும். அன்னை தெரேசாவின் நினைவாக அருங்காட்சியகத்திற்கு அன்னையின் மெழுகு அருங்காட்சியகம் எனப் பெயர் சூட்டப்பட்டது.\n"}
{"id": "424008", "url": "https://ta.wikipedia.org/wiki?curid=424008", "title": "சுனில் அரோரா", "text": "சுனில் அரோரா\n\nசுனில் அரோரா (Sunil Arora) (பிறப்பு13 ஏப்ரல் 1956) தற்போதைய மற்றும் 23 ஆவது இந்தியத் தலைமைத் தேர்தல் ஆணையரும் ஆவார்.  இவர் 1980 ஆம் ஆண்டு பிரிவைச் சாரந்த, ஓய்வு பெற்ற, இராசத்தான் பிரிவு இந்திய ஆட்சிப் பணி அலுவலர் ஆவார். இவர் இந்திய அரசின் இரு அமைச்சகங்களில் இரண்டு முறை செயலராகப் பணியாற்றியுள்ளார்.\n\nSection::::தனிப்பட்ட வாழ்க்கை.\nஅரோராவின் தந்தையார் இந்திய இரயில்வேயில் பணி ஓய்வு பெற்ற கணக்கு அலுவலர் ஆவார். அரோராவின் தாயாரோ ஓசியார்பூர் டிஏவி கல்லூரியில் பணியாற்றினார். இவரது இரண்டு சகோதரர்களில் ஒருவரும் இந்திய ஆட்சிப்பணி அலுவலர் ஆவார். மற்றுமொரு சகோதரர் இந்திய வெளியுறவுத் துறையில் தூதரும் ஆவார்.\n\nSection::::கல்வி.\nஅரோரா ஆங்கிலத்தில் சிறப்பு நிலை இளங்களைப்பட்டமும், முதுகலைப் பட்டமும் பெற்றவர் ஆவார். சண்டிகர் யூனியன் பிரதேசத்திலுள்ள பஞ்சாப் பல்கலைக்கழகத்தில் படித்தார்.\n\nSection::::இந்திய ஆட்சிப்பணியில் சேர்வதற்கு முன்பாக.\nஇந்திய ஆட்சிப்பணி அலுவலராக நியமிக்கப்படுவதற்கு முன்பாக, சுனில் அரோரா ஜலந்தரில் உள்ள டிஏவி கல்லூரியல் இணைப் பேராசிரியராகப் பணியாற்றினார்.\n\nSection::::ஒரு இந்திய ஆட்சிப்பணி அலுவலராக.\nஒரு இந்திய ஆட்சிப்பணி அலுவலராக, அரோரா, இந்திய அளவிலும், இராசத்தான் மாநில அளவிலும் கூடுதல் தலைமைச் செயலாளர்(உள்துறை), முதன்மைச் செயலாளர்(சிறுதொழிற்துறை), இராசத்தான் மாநில தொழில் மேம்பாடு மற்றும் முதலீட்டுக் கழகத் தலைவர் மற்றும் நிர்வாக இயக்குநர், இராசத்தான் முதலமைச்சரின் முதன்மைச் செயலாளர், ஜோத்பூர், நாகவுர், அல்வர் மற்றும் தோல்புர் மாவட்டங்களின் மாவட்ட ஆட்சியர்  மத்திய அரசின் தகவல் ஒலிபரப்புத்துறை செயலர், திறன் மேம்பாடு மற்றும் தொழில் முனைவோர் அமைச்சக செயலர், இந்திய உள்நாட்டுப் போக்குவரத்திற்கான வானூர்தி நிறுவனத்தின் தலைவர் மற்றும் நிர்வாக இயக்குநர், இந்திய குடிமை வான்வழிப் போக்குவரத்து அமைச்சகத்தின் இணைச் செயலாளர்  உள்ளிட்ட பல்வேறு முக்கியப் பதவிகளில் பணியாற்றியுள்ளார்.\n\nஅரோரா தனது அரசுப் பணியிலிருந்து 30 ஏப்ரல் 2016 அன்று ஓய்வு பெற்றார்.  பணி நிறைவிற்குப் பிறகு, அரோரா கூட்டாண்மை நிறுவன விவகாரங்களுக்கான இந்திய நிறுவனத்தின் முதன்மைச் செயல் அலுவலர் மற்றும் இயக்குநராக நியமிக்கப்பட்டார். இறுதியாக அவர் மீண்டும் இந்திய ஆட்சிப்பணி அலுவலராக மறு பணியமர்வு செய்யத்தக்க வகையில் கருதப்பட்டு அவ்வாறே செய்யப்பட்டார்.\n\nSection::::இந்தியத் தலைமைத் தேர்தல் ஆணையர்.\nஅரோரா இந்தியாவின் இரண்டு தேர்தல் ஆணையர்களில் ஒருவராக 31 ஆகத்து 2017 பொறுப்பேற்றுக் கொண்டார். அரோரா தேர்தல் ஆணையராக செப்டம்பர் 1, 2017 இல் பொறுப்பேற்றுக் கொண்டார்.. ஓம் பிரகாஷ் ராவத்தைத் தொடர்ந்து, சுனில் அரோரா இந்தியத் தலைமைத் தேர்தல் ஆணையராக டிசம்பரில் சுனில் அரோரா இருப்பார் என நவம்பர் 26, 2018 இல் அறிவிக்கப்பட்டது. 2018 டிசம்பர் 2 ஆம் நாள் இந்தியத் தலைமைத் தேர்தல் ஆணையராக இவர் பொறுப்பேற்றார். இவரது பதவிக்காலம் அக்டோபர் 2021 வரையிலும் உள்ளது.\n"}
{"id": "424014", "url": "https://ta.wikipedia.org/wiki?curid=424014", "title": "குளோரோசோமன்", "text": "குளோரோசோமன்\n\nகுளோரோசோமன் (\"Chlorosoman\") என்பது C7H16ClO2P என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சோமன் என்ற சேர்மத்தின் குளோரின் ஒத்த சேர்மமாக இது கருதப்படுகிறது. உயர் நச்சுத்தன்மை மிக்க கரிம பாசுப்பரசு சேர்மமாக குளோரோசோமனை வகைப்படுத்துகிறார்கள். சோமன் நரம்புக் கடத்தி முகவர்களைத் தயாரிக்க உதவும் முன்னோடிச் சேர்மமாக குளோரோசோமன் பயன்படுகிறது .\n"}
{"id": "424030", "url": "https://ta.wikipedia.org/wiki?curid=424030", "title": "ஓவியா (தொலைக்காட்சித் தொடர்)", "text": "ஓவியா (தொலைக்காட்சித் தொடர்)\n\nஓவியா என்பது 26 நவம்பர் 2018 முதல் கலர்ஸ் தமிழ் தொலைக்காட்சியில் திங்கள் முதல் சனி வரை மாலை 6.30 மணிக்கு ஒளிபரப்பாகும் ஒரு நாடகத் தொடர் ஆகும்.இந்த தொடரை சாய் மருது என்பவர் இயக்க கோமதி பிரியா மற்றும் ஹர்ஷாலா கதாநாயகிகளாக நடிக்கின்றார்கள். இந்த தொடர் ஏழை குடுப்பத்தை சேர்ந்த ஓவியாவும் பணக்கார குடுப்பத்தை சேர்ந்த கயாத்திரியும் எப்படி நண்பர்களாக வாழ்கின்றனர் என்பதை விவரிக்கின்றது.\n\nSection::::கதைச்சுருக்கம்.\nமீனவ குடும்பத்தில் பிறந்த ஓவியா, அவள் 12ம் வகுப்பு தேர்வில் மாநிலத்தின் முதல் மாணவியாக தேர்வாகிறாள். அரசு பள்ளியில் படித்து முதல் மாணவியாக தேர்வாவதால் நாடே அவரை கொண்டாடுகிறது. ஆனால் அவர்கள் மகிழ்ச்சி நீடிக்கவில்லை.\n\nபணக்கார குடும்பத்தை சேர்த்த காயத்திரி, தனக்கு தேவை என்றால் எதையும் அடைய நினைப்பவள். மாறுபட்ட ஆளுமைப்பண்புகளைக் கொண்டிருக்கும் ஓவியா மற்றும் காயத்ரி இருவரும் நண்பர்களாகின்றார். அவர்களது நட்பின் பிணைப்பு சிதைக்கப்படாமல் பாதுகாக்கவும் முயற்சி செய்கிற இரு தோழிகளுக்கிடையே நடக்கும் நிகழ்ச்சிகளின் போராட்டமே இந்த தொடரின் கதை.\n\n- சூர்யா \n\n"}
{"id": "424034", "url": "https://ta.wikipedia.org/wiki?curid=424034", "title": "பென்சைல் அயோடைடு", "text": "பென்சைல் அயோடைடு\n\nபென்சைல் அயோடைடு (\"Benzyl iodide\") என்பது CHI என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதன் கட்டமைப்பில் ஒரு பென்சீன் வளையம் மற்றும் அதனுடன் இணைக்கப்பட்ட அயோடைடுமெத்தில் குழுவும் உள்ளன. இச்சேர்மம் ஒரு ஆல்க்கைல் ஆலைடு மற்றும் அயோடோதொலுயீன்களின் ஒரு கட்டமைப்பு மாற்றியன் என்று கருதப்படுகிறது.\n\nSection::::தயாரிப்பு.\nபென்சைல் குளோரைடு மற்றும் அசிட்டோனில் உள்ள சோடியம் அயோடைடு ஆகியவற்றிலிருந்து பிங்கெல்சிடெய்ன் வினையின் மூலம் பென்சைல் அயோடைடு தயாரிக்கப்படுகிறது. \n\nSection::::பண்புகள்.\nநிறமற்ற மற்றும் மஞ்சள் நிற ஊசிகளாக பென்சைல் அயோடைடு உருவாகிறது. 24.5° செல்சியசு வெப்பநிலை இதன் உருகுநிலையாகும். ஒரு திரவமாக இருக்கும்போது பென்சைல் அயோடைடின் ஒளிவிலகல் எண் 1.6334. மேலும் இதுவொரு வலிமையான கண்ணீர் புகை முகவராகும். \n"}
{"id": "424040", "url": "https://ta.wikipedia.org/wiki?curid=424040", "title": "பென்சைல் சின்னமேட்டு", "text": "பென்சைல் சின்னமேட்டு\n\nபென்சைல் சின்னமேட்டு (\"Benzyl cinnamate\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இது சின்னமிக் அமிலம் மற்றும் பென்சைல் ஆல்ககாலிலிருந்து வழிப்பெறுதியாகப் பெறப்படும் ஓர் எசுத்தராகும். \n\nSection::::இயற்கைத் தோற்றம்.\nமைராக்சைலோன் மரத்திலிருந்து கிடைக்கும் பெரு பிசின் மற்றும் தொலு பிசினில் பென்சைல் சின்னமேட்டு தோன்றுகிறது. சுமத்திரா மற்றும் பினாங்கில் பென்சோயின் பிசினிலும் தென் அமெரிக்க மரவகைகளிலிருந்து கிடைக்கும் கோப்பைபா மரப்பிசினின் பகுதிப்பொருளாகவும் இது காணப்படுகிறது . \n\nSection::::தயாரிப்பு.\nபென்சைல் குளோரைடு மற்றும் தண்ணீரில் மிகையளவு சோடியம் சின்னமேட்டு ஆகியவற்றை ஒன்றாகச் சேர்த்து 100-115 °செல்சியசு வெப்பநிலைக்கு சூடாக்கும்போது பென்சைல் சின்னமேட்டு உருவாகிறது. ஈரெத்திலமீன் முன்னிலையில் சோடியம் சின்னமேட்டுடன் மிகையளவு பென்சைல் குளோரைடைச் சேர்த்து சூடுபடுத்தியும் இதைத் தயாரிக்கலாம் . \n\nSection::::பயன்கள்.\nபூசுமஞ்சள் போன்ற வாசனைத் திரவியங்களிலும், ஒரு நிலைநிறுத்தியாகவும் , நறுமணச்சுவை சேர்க்கும் முகவராகவும் பென்சைல் சின்னமேட்டு பயன்படுகிறது.\n\n"}
{"id": "424041", "url": "https://ta.wikipedia.org/wiki?curid=424041", "title": "மின்வேதி ஒளிர்வியல்", "text": "மின்வேதி ஒளிர்வியல்\n\nமின்வேதி ஒளிர்வியல் (\"electrochemiluminescence\") எனப்படுவது, சேர்மங்களில் நடைபெறும் மின்வேதி வினைகளின் போது உருவாகும் ஒளிர்வு போட்டான்களை அளவீடு செய்யும் அறிவியல் முறையாகும். மின்தூண்டப்பட்ட வேதி ஒளிர்வியலில், மின்வேதிவினையின் இடைநிலைப்பொருட்கள், அதிக ஆற்றல் உள்ளீட்டின் விளைவாக ஒரு தூண்டப்பட்ட நிலையினை அடைகின்றன. இவை அவற்றின் சாதாரண நிலையினை அடையும் போது போட்டான்களை ஒளியாக வெளியிடுகிறது. இந்த வெளியிடப்பட்ட போட்டான்களின் அலைநீளம் மேற்கூறப்பட்ட இரு ஆற்றல் நிலைகளுக்கிடையே உள்ளன. மின்வேதி தூண்டப்படல் ஆனது இலத்திரன் ஆற்றல்மாற்ற வினைகள் மூலமாக நடைபெறுகிறது.\n"}
{"id": "424048", "url": "https://ta.wikipedia.org/wiki?curid=424048", "title": "அடிலைட்டு", "text": "அடிலைட்டு\n\nஅடிலைட்டு (\"Adelite\") என்பது CaMgAsOOH என்ற மூலக்கூற்று வாய்ப்பாட்டால் விவரிக்கப்படும் ஓர் அரிய வகை கனிமம் ஆகும். கால்சியம், மக்னீசியம் ஆர்சனேட்டுகள் இக்கனிமத்தில் கலந்துள்ளன. வனேடியத்தைக் கொண்டிருக்கும் கனிமமான கோட்லோபைட்டுடன் சேர்ந்த திண்மக் காரைசல் வரிசையாக இது உருவாகிறது. பல்வேரு இடைநிலைத் தனிமங்கள் மக்னீசியத்திற்குப் பதிலாக இடம்பெற்றும், கால்சியத்தை இடப்பெயர்ச்சி செய்து ஈயம் இடம்பெற்றும் இதைப்போல பல்வேறு வகை கனிமங்கள் டப்டைட்டு குழு கனிமமாக உருவாகின்றன. \n\nநீலம், பச்சை, மஞ்சள், சாம்பல் போன்ற வேறுபட்ட நிறப் படிகங்களாக செஞ்சாய்சதுர வடிவில் குறிப்பாக பெருத்த அளவுகளில் அடிலைட்டு உருவாகிறது. மோவின் அளவுகோலில் இதன் கடினத்தன்மை அளவு 5 என்றும் ஒப்படர்த்தி 3.73 முதல் 3.79 வரை என்றும் அளவிடப்பட்டுள்ளன. \n\nசுவீடன் நாட்டிலுள்ள வர்மலேண்டு மாகானத்தில் 1891 ஆம் ஆண்டு முதன்முதலாக இக்கனிமம் கண்டறியப்பட்டது. தெளிவில்லாத என்ற பொருள் கொண்ட கிரேக்க மொழிச் சொல்லிலிருந்து அடிலைட்டு என்ற பெயர் பெறப்பட்டுள்ளது. \n\n"}
{"id": "424053", "url": "https://ta.wikipedia.org/wiki?curid=424053", "title": "அமெக்கினைட்டு", "text": "அமெக்கினைட்டு\n\nஅமெக்கினைட்டு (Ameghinite) என்பது Na[HBO] அல்லது NaBO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். அர்கெந்தீனா நாட்டில் இக்கனிமம் கிடைக்கிறது. மோவின் அளவு கோலில் இதன் கடினத்தன்மை மதிப்பு 2-3 ஆகும். ஒற்றைச் சரிவச்சு படிகத்திட்டத்தில் இக்கனிமம் படிகமாகிறது. \nஅர்கெந்தீனாவின் சால்ட்டா நகருக்கு அருகில் முதன்முதலாக அமெக்கினைட்டு கண்டறியப்பட்டது. அர்கெந்திய நிலவியல் சகோதரர்கள் கார்லோசு அமெக்கினோ (1865–1936) மற்றும் புளோரென்டினோ அமெக்கினோ ஆகியோர் நினைவாக கனிமத்திற்கு இப்பெயர் சூட்டப்பட்டது. \n"}
{"id": "424055", "url": "https://ta.wikipedia.org/wiki?curid=424055", "title": "ஆண்டிராபர்ட்சைட்டு", "text": "ஆண்டிராபர்ட்சைட்டு\n\nஆண்டிராபர்ட்சைட்டு (\"Andyrobertsite\") என்பது KCdCu(AsO)(HAsO)•2HO என்ற மூலக்கூற்று வாய்ப்பாட்டால் விவரிக்கப்படும் நீல வண்ணத்துடன் கூடிய அணைவு ஆர்சனேட்டு கனிமமாகும். நமீபியா நாட்டின் திசுமெப் நகரச் சுரங்கத்தில் இக்கனிமம் காணப்படுகிறது. கனடாவின் நில அளவையியல் துறை கனிமவியலாளர் ஆண்ட்ரூ சி. ராபர்ட்சின் (1950 பிறப்பு) நினைவாக கனிமத்திற்கு இப்பெயர் சூட்டப்பட்டது. இக்கனிமத்தின் பகுதிப்பொருட்களில் ஒன்றான காட்மியத்திற்குப் பதிலாக கால்சியம் மிகுந்துள்ள ஒத்த கனிமம் கால்சியோநீரிலிபெர்ட்சைட்டு ஆகும். இது அதிகமான பச்சை நிறத்துடன் காணப்படுகிறது . \n"}
{"id": "424062", "url": "https://ta.wikipedia.org/wiki?curid=424062", "title": "ஆண்டிமோனேட்டு கனிமம்", "text": "ஆண்டிமோனேட்டு கனிமம்\n\nஆண்டிமோனேட்டு கனிமங்கள் (\"Antimonate minerals\") என்பவை ஆண்டிமோனேட்டு (SbO) என்ற எதிர்மின் அயனிக் குழுவைக் கொண்டுள்ள கனிமங்களைக் குறிக்கும். தானா மற்றும் சிட்ருன்சு கனிம வகைப்பாட்டுத் திட்டம் இரண்டிலும் ஆண்டிமோனேட்டை பாசுப்பேட்டு வகை கனிமங்களிலேயே வகைப்படுத்துகிறார்கள். \n"}
{"id": "424065", "url": "https://ta.wikipedia.org/wiki?curid=424065", "title": "நாதோரைட்டு", "text": "நாதோரைட்டு\n\nநாதோரைட்டு (\"Nadorite\") என்பது PbSbOCl என்ற மூலக்கூற்று வாய்ப்பாட்டால் விவரிக்கப்படும் ஒரு கனிமத்தைக் குறிக்கும். செஞ்சாய்சதுர படிக வடிவில் படிகமாகும் இக்கனிமம் பழுப்பு நிறம், மஞ்சள் பழுப்பு அல்லது மஞ்சள் நிறத்தில் வெள்ளை அல்லது மஞ்சள் கீற்றுகளுடன் காணப்படுகிறது . \nஅல்சீரியாவைச் சேர்ந்த டிச்செபெல் நாதோர் என்னுமிடத்தில் 1870 ஆம் ஆண்டு இக்கனிமம் கண்டறியப்பட்டது. டிச்செபெல் நாதோர் மற்றும் இக்கனிமம் காணப்படும் டிச்செபெல் தெப்பார் என்ற இரண்டு இடங்களும் அல்சீரியாவின் கான்சுட்டண்டைன் மாகாணத்தில் உள்ளன . \n"}
{"id": "424072", "url": "https://ta.wikipedia.org/wiki?curid=424072", "title": "குளுட்டாகானால்டிகைடு", "text": "குளுட்டாகானால்டிகைடு\n\nகுளுட்டாகானால்டிகைடு (\"Glutaconaldehyde\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். குளுட்டரால்டிகைடு மற்றும் குளுட்டகானிக் அமிலம் ஆகியனவற்றுடன் தொடர்புடைய ஒரு நிறைவுறாத டையால்டிகைடு என்று இச்சேர்மம் வகைப்படுத்தப்படுகிறது. இரட்டைப் பிணைப்புடன் ஒன்றுவிட்டு ஒன்று இணைப்பைக் கொண்டிருப்பதால் இது ஈனால் வடிவில் காணப்படுகிறது. \nசோடியம் மற்றும் பொட்டாசியம் ஆகிய இரண்டு தனிம உப்புகளின் குளுட்டகானால்டிகைடுகள் அறியப்படுகின்றன. பிரிடின் சல்போனேட்டுகளிலிருந்து இவை தொகுக்கப்படுகின்றன \nகுளுட்டாகானால்டிகைடு எதிர்மின் அயனியுடன் அமில குளோரைடுகள் வினைபுரிந்து தொடர்புடைய ஈனால் எசுத்தர்களைக் கொடுக்கின்றன. குளுட்டாகானால்டிகைடை தொடர்புடைய கீழ்கண்டவாறு வினைல் புரோமைடாகவும் மாற்றவியலும்.\n\nஇவ்விளை பொருட்கள் மின்னணு மிகு பொருட்களுடன் வினைபுரிகின்றன. பலேடியத்தைப் பயன்படுத்தி குறுக்குப் பிணைப்பு அல்லது இரண்டு கார்பன் அணுக்களால் அடுத்த சேர்மத்திற்கு உறுதியளிக்கப்படுகின்றன\n"}
{"id": "424076", "url": "https://ta.wikipedia.org/wiki?curid=424076", "title": "பன்னாட்டுத் தன்னார்வலர் நாள்", "text": "பன்னாட்டுத் தன்னார்வலர் நாள்\n\nபன்னாட்டுத் தன்னார்வலர் நாள் (\"International Volunteer Day\") என்பது ஆண்டு தோறும் டிசம்பர் 5 ஆம் நாள் உலகெங்கும் நினைவு கூரப்பட்டு வருகிறது. ஐக்கிய நாடுகள் பொதுச் சபை 1985 ஆம் ஆண்டில் இந்நாளை சிறப்பு நாளாக அறிவித்தது. இந்நாள் உள்ளூரிலும், சரவதேச அளவிலும், தன்னார்வத் தொண்டு நிறுவனங்கள் மற்றும் தன்னார்வத் தொண்டர்களை ஊக்குவிப்பதற்கான வாய்ப்பை வழங்குவதோடு, தன்னார்வ முயற்சிகளை ஆதரிக்க அரசாங்கங்கள் ஊக்குவிப்பதோடு, நிலையான அபிவிருத்தி இலக்குகளை அடைவதற்கு தன்னார்வப் பங்களிப்பை அங்கீகரிக்கவும் வழி வகுக்கிறது.\n\nபன்னாட்டுத் தன்னார்வத் தொண்டர் நாள் அரசு சார்பற்ற அமைப்புகள், சமூக அமைப்புகள், தனியார் நிறுவனங்கள் மற்றும் தனியார்களினாலும் நினைவுகூரப்படுகிறது. இந்நாள் ஐக்கிய நாடுகளின் தன்னார்வலர்கள் திட்டத்தினாலும் ஆதரிக்கப்பட்டு வருகிறது.\n\n\n"}
{"id": "424086", "url": "https://ta.wikipedia.org/wiki?curid=424086", "title": "பெரம்பலூர் சர்க்கரை ஆலை", "text": "பெரம்பலூர் சர்க்கரை ஆலை\n\nபெரம்பலூர் சர்க்கரை ஆலை ஆனது, தமிழ்நாடு சர்க்கரை கழகத்தின் துணை நிறுவனம் ஆகும். இது பெரம்பலூர் மாவட்டத்தின் எறையூரில் அமைந்துள்ளது. இது ஜவஹர்லால் நேரு பெரம்பலூர் சர்க்கரை ஆலை என்றும் குறிப்பிடப்படுகின்றது. 28-02-1978 ஆம் ஆண்டு முதல் அறவை பணியினை செய்து வருகின்றது. \n\nபழைய இயந்திரங்களை கொண்டு இயக்குவதால் அடிக்கடி பழுது ஏற்படுவதால் அரவை பணிகள் பாதிக்கப்படுகின்றது,இதனை தவிர்க்க ஆலை நவீன மயமாக்கப்பட வேண்டும் என விவசாயிகள் மற்றும் பல்வேறு தரப்பினரும் கூறி வருகின்றனர். \n"}
{"id": "424094", "url": "https://ta.wikipedia.org/wiki?curid=424094", "title": "ஆவடி ஏரி", "text": "ஆவடி ஏரி\n\nஆவடி ஏரி (\"Avadi Lake\") இந்தியாவின் சென்னை மாவட்டத்தில் இருக்கும் ஆவடி பகுதியில் அமைந்திருக்கிறது. \nதமிழ்நாடு வீட்டுவசதி வாரியக் குடியிருப்பு மற்றும் திருமுல்லைவாயல் வட்டம் ஆகியவற்றுக்கு பின்புறமாக ஆவடி ஏரி உள்ளது. 2.64 கிலோமீட்டர் நீளம் கொண்ட இந்த ஏரி 8 ஏக்கர் பரப்பளவுக்கு விரிந்துள்ளது . பல ஆண்டுகளாக இந்த ஏரி வற்றாமல் இருக்கிறது என்பது குறிப்பிடத்தக்கதாகும். இந்த ஏரி நீண்ட காலத்திற்கு முன்னர் பண்ணை நிலங்களை பயிரிடுவதற்கான ஒரு ஆதாரமாக இருந்தது எனக் கருதப்படுகிறது. பல்வேறு பருவகாலங்களில் நீர்நிரம்பியிருபதால் பல பறவைகளை இந்த ஏரி கவர்ந்திழுக்கிறது. \n\nஇருப்பினும், சமீபத்திய பத்தாண்டுகளில் இந்த ஏரியின் பரப்பளவு வெகுவாக குறைந்து போயுள்ளது. பகுத்தறியாமல் கண்மூடித்தனமாகக் கட்டப்பட்ட கட்டிடங்கள் மற்றும் ஆக்கிரமிப்பு போன்ற செயல்கள் இந்தநிலைக்கான காரணங்களாகும். ஏரியின் பரப்பளவில் இத்தகைய கட்டிடங்கள் இருப்பதால் பருவ மழையின் போது மிகுதியாகப் பெருகும் வெள்ளம் கட்டிடங்களின் உள்ளே சென்றுவிடுகிறது என்பதுதான் தற்போதுள்ள மிகப்பெரிய பிரச்சினையாகும் . \n"}
{"id": "424098", "url": "https://ta.wikipedia.org/wiki?curid=424098", "title": "ஆதம்பாக்கம் ஏரி", "text": "ஆதம்பாக்கம் ஏரி\n\nஆதம்பாக்கம் ஏரி (\"Adambakkam lake\") இந்தியாவின் சென்னை மாவட்டத்தில் இருக்கும் ஆதம்பாக்கம் என்ற பகுதியில் அமைந்திருக்கின்ற ஓர் ஏரியாகும். ஆதம்பாக்கத்தில் அமைந்துள்ள காரணத்தினால் ஏரிக்கு இப்பெயர் வந்துள்ளது. \nசென்னையின் பருவக்காற்றுக் காலத்தில் பொழியும் மழையினால் ஏற்படும் வெள்ளப்பெருக்கு இந்த ஏரியைத்தான் வந்தடைகிறது. எனவே சென்னை மாவட்டத்திலுள்ள மற்ற ஏரிகளைப் போல ஆதம்பாக்கம் ஏரியும் முக்கியத்துவம் பெறுகிறது. \nஏரியிலும் ஏரியைச் சுற்றியுள்ள பகுதிகளிலும் அதிகரிக்கும் ஆகாயத்தாமரைகளின் ஆக்ரமிப்பு இப்பகுதி மக்களுக்கு ஒரு பெரும் கவலையாக உருவெடுக்கிறது. ஏனெனில் வெள்ளப்பெருக்கினால் வரும் நீரின் அளவில் சிறுபகுதி இங்கு தேங்கிவிடுகிறது.\n"}
{"id": "424111", "url": "https://ta.wikipedia.org/wiki?curid=424111", "title": "லே தியபோலீக் (திரைப்படம்)", "text": "லே தியபோலீக் (திரைப்படம்)\n\nலே தியபோலீக் என்பது 1955ல் என்றி ஜோர்ஜ் குளூசே என்பவரால் இயக்கப்பட்ட உளவியல் சார்ந்த திரைப்படமாகும். சிமோன் சிங்னோரே, வேரா குளூசோ, போல் முரீஸ் ஆகியோர் இத்திரைப்படத்தில் முக்கிய கதா பாத்திரமேற்று நடித்திருந்தனர். இத்திரைப்படம் பியெர்ரே புவாளூ மற்றும் தோமா நார்செஜா ஆகியோரால் எழுதப்பட்ட \"Celle quin'était \"எனும் புதினத்தை தழுவி எடுக்கப்பட்டதாகும்.\n\nஇத்திரைப்படத்தின் கதை திகில் கதையம்சத்தை கொண்டது. இக்கதையில் ஒரு பெண் தனது கணவனைக் கொல்ல தனது தோழியுடன் சேர்ந்து திட்டம் போடுகிறாள்; கொலை நடந்த பின் கணவனின் உடல் காணாமல் போகிறது; அதன் பின் நடக்கும் விசித்திர சம்பவங்களே மீதி கதை ஆகும். இத்திரைப்படம் 1955ல் அதிக வசூல் புரிந்த திரைப்படங்களில் பத்தாவது இடத்தில் உள்ளது. 3,674,380 அனுமதி சீட்டுகள் இத் திரைப்படத்துக்கு விற்பனை ஆகியிருந்தன.\n\nஇயக்குனர் ஆல்பிரட் ஹிட்ச்காக் Celle quin'était புதினத்தின் உரிமைகளை பெறுவதற்கு முன், Wages of Fear திரைப்படத்தை இயக்கி முடித்த குளூசோ இப் புதினத்தின் திரைக்கதை உரிமைகளை பெறுவதற்கான ஆயத்தங்களில் ஈடுபட்டார். இத்திரைப்படமே இயக்குனர் ஆல்பிரட் ஹிட்ச்காக்கின் சைக்கோ( Psycho) திரைப்படத்துக்கு உந்துதலாக இருந்துள்ளது.\n\nSection::::கதை.\nமிக்கேல் டிலாசால் என்பவர் பாரீஸ் நகரில் விடுதியுடன் கூடிய பள்ளி ஒன்றை நடத்தி வருகிறார். அவர் மிகவும் கண்டிப்பும் கடுமையும் உடையவர்.எனினும் அப்பள்ளியின் உரிமையாளர் வெனிசுவேலாவிலிருந்து குடிபெயர்ந்த கிறிஸ்டினா ஆவார். இவர் டிலாசாலின் மனைவியும் அந்த பள்ளிக்கூடத்தின் ஆசிரியையுமாவார். டிலசால் அந்த பள்ளியின் இன்னுமொரு ஆசிரியை நிக்கோல் ஓர்னருடன் முறைகேடான உறவு வைத்துள்ளார். எனினும் ஆசிரியை இருவரும் நெருங்கிய நட்புறவையே பேணி வந்தனர். பள்ளி குழந்தைகளிடமும் ஆசியர்களிடமும் கடுமையாக நடந்து கொள்வதால் டிலாசாலை இவ்விரு ஆசிரியைகளும் வெறுத்தனர்.\n\nஒரு நிலையில் டிலாசாலின் கொடுமைகளைப் பொறுக்க முடியாத நிக்கோல் அவரை கொலை செய்ய திட்டம் தீட்டுகிறாள். ஆரம்பத்தில் இத்திட்டத்திற்கு ஒத்துழைக்க மறுத்தாலும் இறுதியில் கிறிஸ்டினா சம்மதம் தெரிவிக்கிறாள். விவாகரத்து செய்யப் போவதாக மிரட்டி கிறிஸ்டினா பள்ளியிலிருந்து பல கிலோமீட்டர்கள் தொலைவிலுள்ள நிக்கோலின் வீட்டிற்கு டிலாசாலை வரவழைக்கிறாள். பின் இரு பெண்களும் அவரை குளியல்த்தொட்டியில் அமிழ்த்தி கொல்கின்றனர். பின்பு விபத்து போல் தெரிவதற்காக உடலை பள்ளிக்கு கடத்தி சென்று, பள்ளியின் வளாகத்திலுள்ள ஒரு கைவிடப்பட்ட நீச்சல் தடாகத்தில் போட்டு விடுகின்றனர். மறுநாள் நீச்சல் தடாகத்திலிருந்து உடல் காணாமல் போகிறது.\n\nபொலீஸார் ஒரு பிணத்தை கண்டு பிடித்ததாக பத்திரிகையில் பிரசுரிக்கப்பட்ட செய்தியை கண்டு கிறிஸ்டினா பிணவறைக்கு செல்கிறாள். பின்னர் அது டிலாசாலின் உடல் அல்ல என்று தெரிந்து கொள்கிறாள். அங்கு அவள் துப்பறிவாளர் அல்பிரட்டை எதிபாராமல் சந்திக்கிறாள். அவர் அவளின் கணவனை கண்டுபிடித்து தருவதாக வலுக்கட்டாயமாக கூறுகிறார்.\n\nபின் பள்ளியில் ஒரு சிறுவன் அதிபர் டிலாசாலை பார்த்ததாக கூறுகிறான். இது கிறிஸ்டினாவுக்கு அச்சத்தையும் மன உளைச்சளையும் தருகிறது. நிக்கோல் கிறிஸ்டினாவுடனான சிறு வாக்கு வாதத்தை அடுத்து பள்ளியை விட்டு வெளியேறுகிறாள்.\n\nமன உளைச்சலுக்கு ஆளான கிறிஸ்டினா உண்மை அனைத்தையும் துப்பறிவாளர் அல்பிர்ட்டிடம் தெரிவிக்கிறாள். எனினும் இதை நம்ப மறுக்கும் அல்பிரட் அந்த பள்ளியை சுற்றி ஆராய்கிறார். அன்றிரவு கிறிஸ்டினா விசித்திரமான சத்தம் எழுவதை கேட்டு பள்ளியை சுற்றி வருகிறாள். பின் தன்னை யாரோ ஒருவர் பின் தொடர்வதை அறிந்து தனது அறைக்குள் ஓடி ஒளிகிறாள். அங்கு அவளின் குளியல் தொட்டியில் டிலாசாலின் உடலை கண்டு அலறுகிறாள். பின் அந்த உடல் குளியல் தொட்டியை விட்டு எழுகிறது. இதய நோயாளியான கிறிஸ்டினா இதை கண்டு மாரடைப்பால் இறந்து போகிறாள். பிறகு இது கிறிஸ்டினாவின் பள்ளியை அடைய டிலாசால் மற்றும் நிக்கோலின் திட்டமென்று தெரிய வருகிறது. இருவரும் கிறிஸ்டினாவின் அறையிலிருந்து வெளியேறும் போது அல்பிரட்டால் கைது செய்யப்படுகிறார்கள்.\n\nபின்னர் டிலாசாலை பார்த்ததாக ஏற்கனவே கூறிய சிறுவன் இம்முறை கிறிஸ்டினாவை பார்த்தாக கூறுகிறான். இறுதியாக இத்திரைப்படத்தின் கதையை வெளிப்படுத்த வேண்டாமென்று அறிவுறுத்தலுடன் திரைப்படம் நிறைவடைகிறது.\n\n\nSection::::விமர்சனங்கள்.\nரோட்டன் டொமேல்லோஸ் இணைய தளத்தால் இத்திரைப்படத்திற்கு 97% மதிப்பெண் வழங்கப்பட்டுள்ளது\n"}
{"id": "424116", "url": "https://ta.wikipedia.org/wiki?curid=424116", "title": "அரியலூர் மாவட்டத்திலுள்ள கல்வி நிலையங்கள்", "text": "அரியலூர் மாவட்டத்திலுள்ள கல்வி நிலையங்கள்\n\nஅரியலூர் மாவட்டத்திலுள்ள கல்வி நிலையங்கள் என்பது தமிழகத்தின் அரியலூர் மாவட்டத்திலுள்ள கல்வி நிலையங்களைப் பற்றியதாகும்.\n\n\n\n\n\n"}
{"id": "424117", "url": "https://ta.wikipedia.org/wiki?curid=424117", "title": "கடலூர் மாவட்டத்திலுள்ள கல்வி நிலையங்கள்", "text": "கடலூர் மாவட்டத்திலுள்ள கல்வி நிலையங்கள்\n\nகடலூர் மாவட்டத்திலுள்ள கல்வி நிலையங்கள் என்பது தமிழகத்தின் கடலூர் மாவட்டத்திலுள்ள கல்வி நிலையங்களைப் பற்றியதாகும்.\n\n\n\n\n\n\n\n\n"}
{"id": "424120", "url": "https://ta.wikipedia.org/wiki?curid=424120", "title": "சல்பைட்டு எசுத்தர்", "text": "சல்பைட்டு எசுத்தர்\n\nசல்பைட்டு எசுத்தர் (\"sulfite ester\") என்பது (RO)(R'O)SO என்ற கட்டமைப்பில் அமைந்த ஒரு வேதி வினைக்குழுவாகும். கந்தக அணுவின் மீது தனி இணை எலக்ட்ரான்கள் இருக்கின்ற காரணத்தால் இக்குழுவில் உள்ள சேர்மங்கள் முக்கோணக் கூர்நுனி மூலக்கூற்று வடிவத்தை ஏற்கின்றன. R மற்றும் R' பதிலீடுகள் வேறுபட்டு நாற்தொகுதி கந்தக மையத்தை உருவாக்கி சேர்மம் படியா மூலக்கூற்று சீர்மை கொண்டதாக உருவாகிறது. ஒருவேளை R குழுக்கள் ஒன்றாக இருக்குமேயானால் சேர்மம் நல்லியல் Cs மூலக்கூற்று சீர்மை கொண்டதாக உருவாகிறது. அவை பொதுவாக தயோனைல் குளோரைடுடன் ஆல்ககால்களை வினைப்படுத்தி தயாரிக்கப்படுகின்றன . இவ்வினை குறிப்பாக அறை வெப்பநிலையில் நிகழ்த்தப்படுகிறது. இதனால் ஆல்ககால் குளோரோ ஆல்க்கீனாக மாற்றப்படுவது தடுக்கப்படுகிறது. பிரிடின் போன்ற காரங்களும் இவ்வினையை நிகழ்த்த பயன்படுத்தப்படுகின்றன.\n\nஎண்டோசல்பான் என்ற பூச்சிக்கொல்லி ஒரு சல்பைட்டு எசுத்தராகும். எத்திலீன் சல்பைட்டு, டைமெத்தில் சல்பைட்டு, டைபீனைல் சல்பைட்டு போன்ற சேர்மங்கள் எளிய உதாரணங்களாகும். பல சல்பைட்டு எசுத்தர் மாதிரிகள் சர்க்கரை போன்ற டையால்களிலிருந்து தயாரிக்கப்படுகின்றன. சல்பைட்டு எசுத்தர்கள் வலிமையான ஆல்க்கைலேற்றும் மற்றும் ஐதராக்சி ஆல்க்கைலேற்றும் முகவர்களாக செயல்பட இயன்றவையாகும் .\n"}
{"id": "424122", "url": "https://ta.wikipedia.org/wiki?curid=424122", "title": "கரூர் மாவட்டத்திலுள்ள கல்வி நிலையங்கள்", "text": "கரூர் மாவட்டத்திலுள்ள கல்வி நிலையங்கள்\n\nகரூர் மாவட்டத்திலுள்ள கல்வி நிலையங்கள் என்பது கரூர் மாவட்டத்திலுள்ள பள்ளி மற்றும் கல்லூரிகளின் தொகுப்பாகும்.\n\n\n\n\n\n\n\n"}
{"id": "424124", "url": "https://ta.wikipedia.org/wiki?curid=424124", "title": "தந்தை ஹேன்ஸ் ரோவர் கல்லூரி", "text": "தந்தை ஹேன்ஸ் ரோவர் கல்லூரி\n\nதந்தை ஹேன்ஸ் ரோவர் கல்லூரி பெரம்பலூர் மாவட்டம் எளம்பலூரில் உள்ள ஒரு கலை அறிவியல் கல்லூரி ஆகும்.இது 1985 ஆம் ஆண்டு நிறுவப்பட்டது. இக்கல்லூரி பாரதிதாசன் பல்கலைக்கழகத்துடன் இணைந்துள்ளது. இந்த கல்லூரி கலை, வர்த்தகம் மற்றும் அறிவியல் ஆகியவற்றில் பல்வேறு படிப்புகள் வழங்குகிறது. \n\nதந்தை ஹேன்ஸ் ரோவர் கலை மற்றும் அறிவியல் கல்லூரி செயின்ட் ஜான் சங்கம் அறக்கட்டளையின் ஒரு கல்வி நிறுவனமாகும். சிறுபான்மை கல்வி நிறுவனமாக 1985 ஆம் ஆண்டில் நிறுவப்பட்டது, ஜெர்மனியரான ஹேன்ஸ் ரோவர், சமுதாயத்தில் பலவீனமான மற்றும் பின்தங்கிய பிரிவினருக்கு குறிப்பாக கிறிஸ்துவ சிறுபான்மையினர் ஆகியோருக்கு கல்வி சொல்லி கொடுப்பதற்காக இந்நிறுவனத்தினை ஆரம்பித்தார்.. பல்கலைக்கழக மானியக் குழு (இந்தியா)வினால் அங்கீகரிக்கப்பட்டது.\n\n"}
{"id": "424153", "url": "https://ta.wikipedia.org/wiki?curid=424153", "title": "சோடியம் சயனோபோரோ ஐதரைடு", "text": "சோடியம் சயனோபோரோ ஐதரைடு\n\nசோடியம் சயனோபோரோ ஐதரைடு (\"Sodium cyanoborohydride\") என்பது NaBHCN என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். நிறமற்ற ஓர் உப்பு என்றாலும் வர்த்தக மாதிரிகள் மஞ்சள் கலந்த பழுப்பு நிறத்தில் காணப்படுகின்றன. பரவலாக கரிமத் தொகுப்பு வினைகளில் இமீன்களை ஒடுக்குவதற்கு இச்சேர்மம் பயன்படுத்தப்படுகிறது. நீரிய நிபந்தனைகளிலும் கூட இவ்வுப்பு நிலைத்து நிற்கிறது .\n\nSection::::பயன்கள்.\nஎலக்ட்ரானை-திரும்பப் பெறும் சயனைடு பதிலீடான [B(CN)H] அயனியைக் கொண்டிருப்பதால் சோடியம் போரோ ஐதரைடில் இடம்பெற்றுள்ள [BH] – அயனியைக் காட்டிலும் குறைவான ஒடுக்கும் பண்பை வெளிப்படுத்துகிறது. ஓர் இலேசான ஒடுக்கும் முகவர் என்பதால் குறிப்பாக இமீன்களை அமீன்களாக மாற்ற இச்சேர்மம் பயன்படுத்தப்படுகிறது.\n\nமேலும், குறிப்பாக ஒடுக்க அமைனாக்கல் வினைகளுக்கு சோடியம் சயனோபோரோ ஐதரைடு சாதகமாகச் செயல்படுகிறது. இங்கு வினையாக்கி சோடியம் சயனோபோரோ ஐதரைடு முன்னிலையில் ஓர் ஆல்டிகைடு அல்லது கீட்டோன் ஓர் அமீனுடன் சேர்த்து சூடுபடுத்தப்படுகிறது. குறிப்பாக இவ்வினையில் மிகையளவு வினையாக்கி பயன்படுத்தப்படுகிறது. pH 7-10 என்ற அளவில் அமிலக் காரத்தன்மை கொண்ட கரைசல் தேர்ந்தெடுக்கப்பட்டால் ஒடுக்க அமைனேற்ற வினை (போர்ச்சு வினை) திறம்பட நிகழும்.\n\nடோசில் ஐதரசீனுடன் இணைத்து சோடியம் சயனோபோரோ ஐதரைடைப் பயன்படுத்தினால் கீட்டோன்களின் ஒடுக்க ஆக்சிசனேற்றம் நிகழ்கிறது.\n\nSection::::கட்டமைப்பு.\nநான்முக எதிர்மின் அயனியான BH(CN) இச்சேர்மத்தை உருவாக்குகிறது.\n\nSection::::தயாரிப்பு.\nசோடியம் சயனோபோரோ ஐதரைடை எளிதாக தயார் செய்ய முடியும் என்றாலும் எப்போதும் கொள்முதல் செய்யப்பட்டும் வருகிகிறது. சோடியம் சயனைடுடன் போரேன் சேர்த்து தயாரிப்பது ஒரு முறையாகும். சோடியம் போரோ ஐதரைடுடன் பாதரசம்(II) சயனைடு சேர்த்து சூடுபடுத்தி தயாரிப்பது மற்றொரு தயாரிப்பு முறையாகும். வர்த்தக மாதிரிகளை தூய்மைப்படுத்த இயலும் என்றாலும் ஒடுக்க அமைனாக்கல் விளைபொருட்களின் தூய்மையை மேம்படுத்த முடிவதில்லை.\n\n"}
{"id": "424160", "url": "https://ta.wikipedia.org/wiki?curid=424160", "title": "போலாரைட்டு", "text": "போலாரைட்டு\n\nபோலாரைட்டு (\"Polarite\") என்பது (Pd,(Bi,Pb)) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். மஞ்சள் கலந்த வெண்மை நிறத்தில் தோற்றமளிக்கும் இக்கனிமம் ஒளிபுகாத் தன்மை கொண்டதாக உள்ளது. இதன் படிகங்கள் செஞ்சாய்சதுர வடிவத்தில் ஆக்கப்பட்டுள்ளன என்பதை நுண்ணோக்கியினால் மட்டுமே காணமுடியும். உலோகம் சார்ந்த ஒளிர்வும் வெண் கீற்றுகளும் இக்கனிமத்தின் இயற்பியல் பண்புகளாகும். மோவின் அளவுகோலில் போலாரைட்டின் கடினத்தன்மை மதிப்பு 3.5 முதல் 4 என கணக்கிடப்பட்டுள்ளது. \nஉருசியாவின் யூரல் மலைப்பகுதியிலுள்ள நாரில்சுக் என்ற நகரத்தில் 1969 ஆம் ஆண்டில் முதன்முதலாக போலாரைட்டு கண்டறியப்பட்டது. பின்னர் தென் ஆப்பிரிக்காவின் புசுவெல்ட்டு தீப்பாறை படிவுகளிலும் அலாசுக்காவின் குட்நியூசு பே நகரிலும் கண்டறியப்பட்டது. \n"}
{"id": "424172", "url": "https://ta.wikipedia.org/wiki?curid=424172", "title": "திருக்கழுக்குன்றம் உருத்திரகோடீசுவரர் கோயில்", "text": "திருக்கழுக்குன்றம் உருத்திரகோடீசுவரர் கோயில்\n\nதிருக்கழுக்குன்றம் உருத்திரகோடீசுவரர் கோயில் காஞ்சிபுரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருக்கழுக்குன்றத்தில், அடிவாரக்கோயிலுக்கு நேர்வீதியில் உள்ள சங்கு தீர்த்தக் குளக்கரையின் கோடியில் இடது புறத்தில் திரும்பும்போது உள்ள கரை வழியே கோடியில், வலது புறம் பிரியும் சாலையில் ஊரின் பகுதி காணப்படும். வீதியின் கோடியில் வலது புறத்தில் கோயில் அமைந்துள்ளது. இக்கோயில் உருத்திரன் கோயில், ருத்திரன் கோயில், ருத்ராங்கோயில் என்ற பெயர்களில் அழைக்கப்படுகின்றன. \n\nSection::::இறைவன்,இறைவி.\nஇக்கோயிலில் உள்ள இறைவன் உருத்திரகோடீசுவரர் ஆவார். இறைவி திரிபுரசுந்தரி ஆவார். \n\nSection::::சன்னதிகள்.\nஇறைவன் கிழக்கு நோக்கியும், இறைவி தெற்கு நோக்கியும் உள்ளார். \n"}
{"id": "424174", "url": "https://ta.wikipedia.org/wiki?curid=424174", "title": "எம்பிரெசைட்டு", "text": "எம்பிரெசைட்டு\n\nஎம்பிரெசைட்டு (\"Empressite\") என்பது AgTe என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். வெள்ளி தெலூரைடின் ஒரு வடிவம் எம்பிரெசைட்டு எனக் கருதப்படுகிறது. அரியவகை கனிமமான இது சாம்பல் நிறத்தில் செஞ்சாய்சதுரப் படிகங்களாகக் காணப்படுகிறது.அரிதாக இரட்டைக்கூர்நுனி கோபுர வடிவத்திலும் இது படிகமாகிறது.\n\nஎம்பிரெசைட்டு கனிமம் தனித்துவமான நேர்சாய்சதுரப் படிகக் கட்டமைப்பில் உள்ளது என சமீபத்திய படிகவியல் ஆய்வுகள் உறுதிப்படுத்துகின்றன. இதனால் எம்பிரெசைட்டு கனிமம் அறுகோண Ag5−xTe3 கட்டமைப்பில் உள்ளதென்று கருதப்பட்ட கனிமவியல் கருத்து கைவிடப்பட்டு ஒரு முடிவுக்கு வந்தது.\n\nஅதேசமயத்தில் Ag-Te கட்ட சமநிலை வரைபடத்தில் எம்பிரெசைட்டு தோன்றுவதில்லை . எனவே சுற்றுப்புற சுழல் நிபந்தனைகளில் சிற்றுறுதி நிலையில் மட்டுமே காணப்படுகிறது. முடிவிலா நேரத்தில் இந்நிலையிலிருந்து தூய்மையான Ag5Te3 மற்றும் தூய்மையான Te பிரிகின்றன. \n\n1914 ஆம் ஆண்டில் அமெரிக்காவின் கொலராடோ மாநிலத்திலுள்ள சகுவாச்சே மாகாணத்தின் எம்பிரெசு யோசபின் சுரங்கத்தில் கண்டறியப்பட்டதால் கனிமத்திற்கு எம்பிரெசைட்டு என்று பெயரிடப்பட்டது.\n"}
{"id": "424185", "url": "https://ta.wikipedia.org/wiki?curid=424185", "title": "திருத்தணி செங்கல்வராயசுவாமி கோயில்", "text": "திருத்தணி செங்கல்வராயசுவாமி கோயில்\n\nதிருத்தணி செங்கல்வராயசுவாமி கோயில் காஞ்சிபுரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதிருத்தணி மலை மீது கோயிலின் வெளிச்சுற்றில் மலையில் வலம் வரும் இடத்தில், கோயிலின் கருவறைக்கு நேர் பின்னால் உள்ள படிகளை அடித்து இடது புறத்தில் குளம் உள்ளது. வலது புறத்தில் இக்கோயில் உள்ளது. இக்கோயில் செங்கழுநீர் விநாயகர் கோயில் என்றழைக்கப்படுகிறது. \n\nSection::::இறைவன்.\nஇக்கோயிலில் உள்ள இறைவன் செங்கல்வராயசுவாமி கோயில் ஆவார். அவரை செங்கழுநீர் வரை அரையன் என்றும் செங்கல்வராயன் என்றும் அழைக்கின்றனர். இக்கோயில் செங்கல்வராய சுவாமி செங்கழுநீர் விநாயகர் மற்றும் சுப்பிரமணியர் கோயில் என்றும் அழைக்கப்படுகிறது. \n\nSection::::சிறப்பு.\nஇம்மலையில் பிறரால் எளிதில் அறியமுடியாதபடி விளங்கும் லிங்கத்திருமேனியே வைப்புத்தல சன்னதியாகக் கூறப்படுகிறது. \n"}
{"id": "424187", "url": "https://ta.wikipedia.org/wiki?curid=424187", "title": "நந்திவரம் நந்தீசுவரர் கோயில்", "text": "நந்திவரம் நந்தீசுவரர் கோயில்\n\nநந்திவரம் நந்தீசுவரர் கோயில் காஞ்சிபுரம் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nதாம்பரம் செங்கல்பட்டு சாலையில் கூடுவாஞ்சேரிக்கு அருகாமையில் உள்ளது. \n\nSection::::இறைவன்.\nஇக்கோயிலில் உள்ள இறைவன் நந்தீசுவரர் ஆவார். இறைவி சௌந்தர்யநாயகி ஆவார். \n\nSection::::பிற சன்னதிகள்.\nதிருச்சுற்றில் விநாயகர், வள்ளி தெய்வானை சுப்பிரமணியர் சன்னதிகள் உள்ளன. கோஷ்டத்தில் விநாயகர், தட்சிணாமூர்த்தி, மகாவிஷ்ணு, பிரம்மா உள்ளனர். \n"}
{"id": "424199", "url": "https://ta.wikipedia.org/wiki?curid=424199", "title": "நகர அருங்காட்சியகம், ஐதராபாத்து", "text": "நகர அருங்காட்சியகம், ஐதராபாத்து\n\nநகர அருங்காட்சியகம் (\"City Museum\") இந்தியாவிலுள்ள தெலுங்கானா மாநிலத்தின் ஐதராபாத்தில் அமைந்திருக்கும் ஓர் அருங்காட்சியகமாகும். பூரணி அவேலி அரண்மனையில் இந்த அருங்காட்சியகம் அமைக்கப்பட்டுள்ளது. \n\nSection::::வரலாறு.\n2012 ஆம் ஆண்டு மார்ச்சு மாதம் 11 ஆம் நாள் நகர அருங்காட்சியகம் தொடங்கப்பட்டது. ஐதராபாத்தை ஆட்சிபுரிந்த கடைசி மன்னரான மிர் உசுமான் அலிகானின் பெயரனும், நிசாம் மணிமண்டப அறக்கட்டளையின் தலைவருமான இளவரசர் முஃபாகாம் யாக் அருங்காட்சியகத்தைத் தொடங்கி வைத்தார். \n\nSection::::அருங்காட்சியகம்.\nகற்கால பானைகள், பெருங்கற்கால தளங்கள், ஐரோப்பிய வகை சிலைகள், சாதவாகன காலத்திய நாணயங்கள் மற்றும் பல தொல்பொருட்கள் இங்கு வைக்கப்பட்டுள்ளன. \n"}
{"id": "424242", "url": "https://ta.wikipedia.org/wiki?curid=424242", "title": "பிளாட்டே ஆறு", "text": "பிளாட்டே ஆறு\n\nபிளாட்டே ஆறு நெப்ராசுக்கா மாநிலத்தின் முதன்மையான ஆறாகும். 310 மைல் நீளமுடைய இது இதன் துணை ஆறான வடக்கு பிளாட்டே ஆற்றின் நீளத்துடன் சேர்த்தால் தோராயமாக 910 மைல் நீளமுடையதாகிறது. இது ஒமாகாவுக்கு அருகில் மிசௌரி ஆற்றுடன் கலக்கிறது. பிளாட்டே பெரும்பாலும் சேரும் சகதியுமாகவும் ஆழம் குறைந்தும் பல அடிக்கடி மாறும் வண்டல் தீவுகளை உடையதாகவும் இருப்பதால் இது படகு போக்குவரத்திற்கு பயன்படுவதில்லை. இதன் நடு பெரும் சமவெளி வடிகாலும் கொலராடோவின் கிழக்கு புற ராக்கியின் வடிகாலும் மிசௌரிக்கு வடிகாலாக திகழ்கிறது. மேற்கு அமெரிக்காவிற்கு கிழக்கிலிருந்து குடிப்பெயர்ச்சி செய்தவர்களுக்கு பிளாட்டே முதன்மையான தடமாக விளங்கியது. ஆரகன் கலிபோர்னியா மோர்மன் போன்ற பல தடங்கள் இதிலிருந்து மேற்கிற்கு சென்றன. பிரெஞ்சு காரர்களே இவ்வாற்றை முதலில் கண்ட ஐரோப்பியர்களாவர். அவர்கள் முதலில் இந்த ஆறை நெப்ராசுக்கிர் என அழைத்தனர். அப்பகுதியில் வாழ்ந்த ஒடோ தொல்குடிகளின் அழைத்த பெயரிலிருந்து மொழி மாற்றம் செய்ததில் பிளாட்டே என்ற பெயர் வந்திருக்கலாம் என கருதப்படுகிறது.\n\nSection::::புவியியல்.\nவடக்கு பிளாட்டே ஆறும் தெற்கு பிளாட்டே ஆறும் கூடும் மேற்கு நெப்ராசுக்காவிலுள்ள வடக்கு பிளாட்டே நகரில் இருந்து பிளாட்டே ஆறு தொடங்குகிறது. \n\nகொலராடோவின் 12,000 அடி உயரமுடைய மலைகள் இருக்கும் வடக்கிலுள்ள ராக்கி மலைத்தொடரில் வடக்கு பிளாட்டே ஆறு தொடங்குகிறது. இப்பகுதியில் 11,000 அடி உயரமுடைய எட்டு முகடுகள் உள்ளன. இப்பகுதியிலிருந்து 200 மைல் வயோமிங்கில் வடக்காக பயணித்து பின் 350 மைல் கிழக்கு, தென் கிழக்காக பயணித்து வடக்கு பிளாட்டே நகரை அடைகிறது. கொலராடோலிலும் வயோமிங்கிலும் இது அகலம் குறைவானதாகும். வடக்கு பிளாட்டே ஆற்றில் எட்டு அணைகள் விவசாயத்திற்கு நீர் எடுப்பதற்காக வயோமிங்கில் கட்டப்பட்டுள்ளன. \n\nகொலராடோவின் நடு தென்பகுதியில் பேர்பிளே நகருக்கு தென்கிழக்கில் 15 மைல் தொலைவில் நடுகிளை தெற்கு பிளாட்டேவும் தென்கிளை தெற்கு பிளேட்டேவும் கூடி தெற்கு பிளாட்டே ஆறு தொடங்குகிறது. கொலராடோவின் வடகிழக்குக்கும் வயோமிங்கின் செயேனே நகரை ஒட்டிய பகுதியும், நெப்ராசுக்காவின் தென் கிழக்கு ஓரத்தின் சிறு பகுதியும் இதன் 28,000 சதுர மைல்கள் பரப்புள்ள வடிநிலமாக உள்ளது. லெவன்மைல் நீர்த்தேக்கத்தை அடைந்து அங்கிருந்து வெளியேறி 90 பாகை திரும்பி கிழக்கு, வடகிழக்காக டென்வர், கிரிலே வழியாக பயணிக்கிறது. கிரிலேவில் கிழக்கு பக்கம் திரும்பி பயணித்து வடக்கு பிளேட்டேவை அடைகிறது. \n\nகுடிநீர் தேவைக்காகவும் விவசாயத்திற்காகவும் தெற்கு பிளாட்டேவில் 20 அணைகள் கட்டப்பட்டுள்ளன. இதன் துணையாறுகளிலும் இதனுடன் சேரும் ஓடைகளிலும் குறைந்தது ஒரு சிறிய அணை இருப்பதால் இதன் வடிநிலம் 1,000இக்கும் மேற்பட்ட அணைகளை கொண்டுள்ளது. வறண்ட கிழக்கு கொலராடோவின் முதன்மையான குடிநீர் வழங்கும் மூலமாக இது விளங்குகிறது. தெற்கு பிளாட்டே டென்வருக்கு அமெரிக்க கிழக்கிலிருந்து குடிபெயர்பவர்களின் தடமாக விளங்கியது.\n\nபிளாட்டேவுக்கு அதிக நீரை இதுவே கொண்டுவருகிறது.\n\nவடக்கு பிளாட்டே ஆறும் தெற்கு பிளாட்டே ஆறும் கூடும் வடக்கு பிளாட்டே நகரில் இருந்து பிளாட்டே ஆறு தொடங்குகிறது. பெரும்பகுதி பிளாட்டே சேரும் சகதியுமாக கலங்கிய நீருடனும் ஆழம் குறைந்தும் பல அடிக்கடி இடமாறும் வண்டல் தீவுகளை உடையதாகவும் இருப்பதால் இது படகு போக்குவரத்திற்கு பயன்படுவதில்லை, சிறிய கனோ வகை படகுகள் செல்லவும் ஏற்றதாக இல்லை. \n\nபிளாட்டே வடக்கு பிளாட்டேவிலிருந்து கொலம்பசு வரை பெரிய வில் போல் வளைந்து செல்கிறது, கீர்னி நகர் வரை கிழக்கு-தென்கிழக்காவும் கீர்னியிலிருந்து கிழக்கு வடகிழக்காவும் செல்கிறது. கொலம்பசு நகருக்கு தென்கிழக்கில் 70 மைல் நீளமுடைய லூப் ஆறு இதனுடன் இணைகிறது. அங்கிருந்து கிழக்காக பயணித்து பிரிமாண்டை அடைகிறது. பிரிமாண்டிலிருந்து தெற்கு நோக்கி பாய்ந்து சௌத் பெண்ட் என்ற இடத்திலிருந்து கிழக்கு நோக்கி பாய்ந்து லா பிளாட்டேவில் மிசௌரியுடன் கலக்கிறது. சௌத் பெண்டுக்கு 11 மைல் முன்பு கிரண்டாவுக்கு அருகில் 290 மைல் நீளமுடைய எல்க்கார்ன் ஆறு இதனுடன் கலக்கிறது. குடிப்பெயர்ச்சியின் முன்னோடிகள் ஒமாகாவுக்கு வந்து பின் பிளாட்டே ஆற்றின் வடகரை தடமான மோர்மன் தடத்தை பயன்படுத்தி அமெரிக்க மேற்கிற்கு சென்றார்கள்.\n\nவடக்கு பிளாட்டோவையும் சேர்த்து பிளாட்டோவின் வடிநிலப்பரப்பு 90,000 சதுர மைல்களாகும். ஆண்டுக்கு சராசரியாக விநாடிக்கு 3,240 கன அடி நீர் இதில் செல்கிறது. பெரும் சமவெளியில் மிகவும் வறண்ட இப்பகுதிக்கு பிளாட்டோ பாய்கிறது. வட அமெரிக்காவில் ஒத்த நீளமுடைய ஆறுகளை விட இதில் குறைவான நீரே செல்கிறது. முன்னோடிகள் காலத்தில் 19ஆம் நூற்றாண்டில் நகைச்சுவையாக மைல் அகலமும் ஆறு அங்குல ஆழமும் உள்ள ஆறு என்று இதனை கூறுவார்கள். வறண்ட மேற்கு நெப்ராசுக்காவில் பிளாட்டேவின் கரைகள் பசுமை சோலைகளை உருவாக்கின. ஆண்டு தோறும் வலசை போகும் கொக்கு நாரை போன்ற பறவைகளுக்கு வழியில் தங்குமிடமாக பிளாட்டே கரை திகழ்ந்தது. பிளாட்டே கரையில் கிடைத்த 10 மில்லியன் ஆண்டுகளுக்கு முற்பட்ட புதைபடிமம் இது வலசை போகும் நாரைகளின் தங்குமிடமாக இருந்ததை காட்டுகிறது.\n"}
{"id": "424250", "url": "https://ta.wikipedia.org/wiki?curid=424250", "title": "இரா. ஜெயராமன்", "text": "இரா. ஜெயராமன்\n\nஇரா. ஜெயராமன் (நெல் செயராமன்; 1968-2018) ஒரு விவசாயி, பாரம்பரிய விதை நெல்களைக் காக்கும் பணியில் தன்னை அர்பணித்து நெடுங்காலமாகச் செயற்பட்டுக் கொண்டு இருந்தவர். நமது நெல்லைக் காப்போம் இயக்கத்தின் ஒருங்கிணைப்பாளர். நம்மாழ்வாரின் ஒர் இணைச் செயற்பாட்டாளர் ஆவார்.\n\nSection::::வாழ்க்கை.\nஜெயராமன் இந்தியாவில், தமிழ்நாட்டில், திருவாரூர் மாவட்டம், திருத்துறைப்பூண்டியை அடுத்த கட்டிமேடு கிராமத்தில் ஒரு விவசாயக் குடும்பத்தில் ஏப்ரல் 15-ஆம் தேதி 1968-ஆம் ஆண்டு பிறந்தவர். 9 ஆம் வகுப்பு வரை மட்டுமே படித்த இவர், திருத்துறைப்பூண்டியில் அச்சுக்கூடத்தை நடத்தி வந்தார். தந்தையின் விவசாயத்தை இடையே செய்தார். நஞ்சில்லா உணவை முன்னிறுத்தி 2003 இல் பூம்புகார் முதல் கல்லணை வரை ஒரு மாத காலம் நம்மாழ்வார் நடத்திய விழிப்புணர்வு நடைபயணத்தில் ஜெயராமன் பங்கேற்றார். அந்தப் பயணத்தின்போது, காட்டுயாணம் உட்பட 7 பாரம்பரிய நெல் ரகங்களின் விதைகளை சில விவசாயிகள் நம்மாழ்வாரிடம் வழங்கினர். அவற்றை ஜெயராமனிடம் ஒப்படைத்த நம்மாழ்வார், அவற்றை மறுஉற்பத்தி செய்து விவசாயிகளிடம் பரப்ப வேண்டும் என்று கேட்டுக்கொண்டார்.\n\nSection::::பணிகள்.\nஇவர் பாரம்பரிய நெல் இரகங்களை விவசாயிகள் விளைவிக்க வேண்டும் என்ற முயற்சியில், விவசாயிகளிடையே தொடர்ந்து விழிப்புணர்வு ஏற்படுத்தி வந்தார். விதைப் பாதுகாப்பு, இயற்கை விவசாயம் குறித்தும் பல்வேறு வேளாண் பணிகள் குறித்தும் விழிப்புணர்வு பிரச்சாரம் மேற்கொண்டார். பாரம்பரிய நெல் ரகங்களைத் தேடி, அவற்றை மீட்டெடுக்கும் பயணத்தை ஜெயராமன் தொடங்கினார். சுமார் 169 வகையான பாரம்பரிய, அரிய வகை நெல் வகைகளை மீட்டெடுத்துள்ளார். திருத்துறைப்பூண்டி அருகே ஆதிரெங்கம் கிராமத்தில் அமெரிக்காவில் வசிக்கும் நரசிம்மன் என்பவர் வழங்கிய 5 ஏக்கர் நிலத்தில், ஜெயராமனால் பாரம்பரிய நெல் மையம் உருவாக்கினார். இந்த மையம் இயற்கை வேளாண் ஆர்வலர்களுக்கு வழிகாட்டும் ஒரு ஆய்வு மையமாக திகழ்கிறது இவர் பாரம்பரிய நெல்விதைகளை விவசாயிகளுடன் பகிர்ந்து கொள்கிறார்.\n\nSection::::விருதுகள்.\nஇவர் மரபணு மாற்ற விதை திட்டங்களுக்கு எதிராகப் போராடியவர் ஆவார். பாரம்பரிய நெல் விதைகளைக் காப்பாற்றியமைக்காக மத்திய, மாநில அரசுகளின் விருதினைப் பெற்றார்.. இவரது பணிகளுக்காக விசய் தொலைக்காட்சியின் \"மாற்றம் தேவை\" நிகழ்ச்சி இவருக்கு \"இயற்கை விதை நெல் மீட்பாளர்\" விருதை வழங்கியது. இவரது பணிகளை அங்கீகரிக்கும் வகையில், தேசிய அடிப்படை நிலை கண்டுபிடிப்பு - பாரம்பரிய அறிவுக்கான விருதையும், இளம் காந்தியத் தொழில்நுட்பக் கண்டறிதலுக்கான சம்மான் விருதையும் (SRISTI) மத்திய அரசின் அறிவியல் தொழில்நுட்ப அமைச்சகம் வழங்கி கவுரவித்துள்ளது.\n\nSection::::இறப்பு.\n2017 மற்றும் 2018 ஆம் ஆண்டுகளில் புற்றுநோயால் அவதிப்பட்டு வந்த இவர் சென்னையில் உள்ள அப்பல்லோ மருத்துவமனையில் சிகிச்சை மேற்கொண்டு வந்தார். பின்னர் 2018, டிசம்பர் 6 அன்று சிகிச்சை பலனின்றி காலை 5.10க்கு காலமானார்.\n\n"}
{"id": "424280", "url": "https://ta.wikipedia.org/wiki?curid=424280", "title": "மதுரையின் நிலவியல்", "text": "மதுரையின் நிலவியல்\n\nமதுரை மாநகரம் இந்தியாவின், தமிழகத்தில் உள்ளது. மேலும் இது மதுரை மாவட்டத்திற்கு நிர்வாகத் தலைமையிடமாக உள்ளது. இது தமிழகத்தின் மூன்றாவது பெரிய நகராட்சியாகும்.\n\nSection::::கட்டமைப்பியல்.\nSection::::பிரிவுகள்.\nநிர்வாகக் காரணத்திற்காக, நகராட்சி நிர்வாகம் இம்மாநகராட்சியை மதுரை கிழக்கு மண்டலம், மதுரை மேற்கு மண்டலம், மதுரை வடக்கு மண்டலம், மதுரை தெற்கு மண்டலம் என நான்கு மண்டலமாக பிரித்துள்ளனர்.\n\nSection::::குடிமை வசதிகள்.\nஇம்மாநகரம் குடிநீர் தேவைக்காக வைகையாற்றை மட்டுமே நம்பியுள்ளது.\n\nSection::::வருவாய் வட்டங்கள்.\nஇம்மாவட்டம் 11 வட்டங்களாகப் பிரிக்கப்பட்டுள்ளது. அவையாவன\n\n1.  மதுரை வடக்கு\n\n2.  மதுரை தெற்கு\n\n3.  மதுரை கிழக்கு\n\n4.  மதுரை மேற்கு\n\n5.  திருப்பரங்குன்றம்\n\n6.  திருமங்கலம்\n\n7.  பேரையூர்\n\n8.  உசிலம்பட்டி\n\n9.  வாடிப்பட்டி\n\n10. மேலூர்\n\n11. கள்ளிக்குடி\n\nSection::::அரசியல்.\nமதுரை மாவட்டத்தில் ஒரு மக்களவைத் தொகுதியும்; பத்து சட்டமன்றத் தொகுதிகளும் உள்ளன.\n\n1.   மேலூர்\n\n2.   மதுரை கிழக்கு\n\n3.   சோழவந்தான்\n\n4.   மதுரை வடக்கு\n\n5.   மதுரை தெற்கு\n\n6.   மதுரை மத்தி\n\n7.   மதுரை மேற்கு\n\n8.   திருப்பரங்குன்றம்\n\n9.   திருமங்கலம்\n\n10. உசிலம்பட்டி\n"}
{"id": "424294", "url": "https://ta.wikipedia.org/wiki?curid=424294", "title": "நாகப்பட்டிணம் மாவட்டத்திலுள்ள கல்வி நிலையங்கள்", "text": "நாகப்பட்டிணம் மாவட்டத்திலுள்ள கல்வி நிலையங்கள்\n\nநாகப்பட்டினம் மாவட்டத்திலுள்ள கல்வி நிலையங்கள் என்பது தமிழகத்தின் நாகப்பட்டினம் மாவட்டத்திலுள்ள கல்வி நிலையங்களைப் பற்றியதாகும்.\n\n\n\n\n\n\n"}
{"id": "424300", "url": "https://ta.wikipedia.org/wiki?curid=424300", "title": "லிம்புவன்", "text": "லிம்புவன்\n\nலிம்புவன் பகுதி ஒரு வரலாற்று சிறப்புமிக்க இமயமலை பகுதியாகும். இது 10க்கும் மேற்பட்ட லிம்புவன் சிற்றரசுகளால் ஆனதாகும். இது தற்போதைய நேபாளம், வட சிக்கிம் இந்தியா மற்றும் மேற்கு பூட்டான் நாட்டின் பகுதிகளை உள்ளடக்கியது. லிம்புவன் என்ற சொல்லுக்கு லிம்பு இன மக்களின் இடம் என்பதாகும். (ஆங்கிலத்தில்: Land of the Limbus). யகத்துங் லாஜெ என்பது இதன் லிம்பு மொழியின் சொல்லாகும். 1774 ஆம் ஆண்டு வரையில் இது ஒரு சுதந்திர இராஜ்யம் ஆகும். பின்னாளில் கூர்க்கா இராஜ்யத்துடன் இணைந்துவிட்டது.\n"}
{"id": "424329", "url": "https://ta.wikipedia.org/wiki?curid=424329", "title": "நிலைமொழித் திரிபு", "text": "நிலைமொழித் திரிபு\n\nநிலைமொழித்திரிபு வகை ___1\n\nநிலைமொழியின் கடைசி எழுத்து _ல் \n\nவருமொழியின் முதல் எழுத்துகள்\nக,ச,ப ஆகியவற்றுள் ஏதேனும் ஒன்று.\n\nநிலைமொழித்திரிபு___ல்__ற் _ஆகும்\n\nஎடுத்துக்காட்டுகள்\n\n1_கல் + சிலை____கற்சிலை\n2_கல் + பாறை____கற்பாறை\n3_பல் + பொடி___பற்பொடி\n4_கல் + பலகை __ கற்பலகை\n5_சொல் + சிறப்பு__சொற்சிறப்பு\n6_சொல் + போர் __சொற்போர்\n7_மல் + போர்____மற்போர்\n8_வில் + போர்___விற்போர்\n9_கல் + க___கற்க\n10_நில் + க ___நிற்க\n11_வில் + பயிற்சி _விற்பயிற்சி\n12_சொல் + பயிற்சி __சொற்பயிற்சி\n13_சொல் + பொருள்__சொற்பொருள்\n14_பல் + பொருள் __பற்பொருள்\n15_சொல் + சுவை _ சொற்சுவை\n16_இயல் + கை _ இயற்கை\n17_செயல் + கை_ செயற்கை\n\nநிலைமொழித்திரிபு வகை __2\n\nநிலைமொழியின் கடைசி எழுத்து_ல்_\n\nவருமொழியின் முதல் எழுத்துகள்__\nக,ச,ப,ஆகியவற்றுள் ஏதேனும் ஒன்று.\n\nநிலைமொழித்திரிபு___ல் _ற் _ஆகும்\n\nஎடுத்துக்காட்டுகள்_\n\nல்__இரட்டிக்காமை\n1_ஆல் + இலை___ஆலிலை\n2_கடல் + அலை_ கடல லை\nல் _எனும் எழுத்து இரட்டித்தல்\n\n1_சொல் + ஊற்று_சொல்லூற்று\n2_நல் + உறவு __நல்லுறவு\n3_ நல் + அறம்___நல்லறம்\n4_ சொல் + அறம்__சொல்லறம்\n5_புல் + அறிவு_புல்லறிவு\n6_புல் + அறிவாண்மை __புல்லறிவாண்மை\n7_சொல் + ஆறு _சொல்லாறு\n8_நல் + ஊற்று__நல்லூற்று\n9_நல் + ஓர் __நல்லோர்\n10_நல் + ஊர்___நல்லூர்\n11_பல் + ஏர்____பல்லேர்\n12_சொல்_+ ஏர்__சொல்லேர்\n13_பல் + ஊழி_பல்லூழி\n14_கல் + ஊர் __கல்லூர்\n15_பொல் + ஆங்கு _பொல்லாங்கு\n16_தொல் + உயிர்_தொல்லுயிர்\n17_பல் + உயிர் _பல்லுயிர்\n18_பல் + அவை_பல்லவை\n19_நல் + அவை _நல்லவை\n20_கல் + எழுத்து_கல்லெழுத்து\n21_நல் + ஓடை _நல்லோடை\n22_நல் + ஆடை_நல்லாடை\n23_பல் + இலை _பல்லிலை\n24_சொல் + ஆடல்__சொல்லாடல்\n25_பல் + ஊட்டம்_ பல்லூட்டம்\n26_பல் + இதழ்_பல்லிதழ்\n27_பல் + ஓடம்_பல்\n28_+வில் + ஏர் _வில்லேர்\n29_கல் + அளை_கல்லளை\n30_தொல் +உருவம்_தொல்லுருவம்\n31_பல் + உருவம் _பல்லுருவம்\n32_கல் + உருவம் _கல்லுருவம்\n33வல் + அது __வல்லது\n34_சொல் + அது __சொல்லது\n35_வல் + ஆண்மை _வல்லாண்மை\n36_சொல் + ஆண்மை _சொல்லாண்மை\n37_பல் + அது _பல்லது\n38_அல் + அது _ அல்லது\n39_வல் + ஒலி _வல்லொலி\n40_பல் + ஓசை _பல்லோசை\n\nநிலைமொழித்திரிபு வகை __3\n\nநிலைமொழியின் கடைசி எழுத்து_ள்_\n\nவருமொழியின் முதல் எழுத்து\nக,ச,ப,ஆகியவற்றுள் ஏதேனும் ஒன்று.\n\nநிலைமொழித்திரிபு_ள்__ட் _ஆகும்\n\nஎடுத்துக்காட்டுகள்\n\nகள் + குடி__கட்குடி\nநாள் + காட்டி__நாள்காட்டி\nபுள் + சிறகு _புட்சிறகு\n\nஇன்னும் தொடரும்"}
{"id": "424379", "url": "https://ta.wikipedia.org/wiki?curid=424379", "title": "பெரிய கேள்விகட்கு சுருக்கமான விடைகள்", "text": "பெரிய கேள்விகட்கு சுருக்கமான விடைகள்\n\nபெரிய கேள்விகட்கு சுருக்கமான விடைகள் (Brief Answers to the Big Questions) என்பது இங்கிலாந்து நாட்டைச் சேர்ந்த இயைபியல் அறிஞரான ஸ்டீவன் ஹாக்கிங் (1942-2018) எழுதிய ஒரு புத்தகமாகும். இது ஹாடர் & ஸ்டாடன் (Hodder & Stoughton) என்ற பதிப்பகத்தினரால் 16 அக்டோபர் 2018-இல் வெளியிடப் பட்டது. இப்புத்தகம், நம் பேரண்டத்தில் மறைந்து கிடைக்கும் பேருண்மைகளைப் பற்றியும், மற்றும் நாம் இப்புவி உலகில் சிக்கல்களைக் கடந்து வாழ வேண்டுமாயின், அதற்கு அறிவியல் துணை பெரிதும் தேவை என்பது பற்றியும் எடுத்துரைக்கின்றது. ஹாக்கிங் அவர்கள் இறக்கும் பொது இப் புத்தகம் முழுவதுமாக எழுதப் பட்டிருக்கவில்லை; ஆயினும், அவர் மறைவுக்குப் பிறகு அவருடைய நண்பர்கள்,குடும்பத்தினர் ஆகியோரின் துணை கொண்டு புத்தகம் முழு வடிவுக்குக் கொண்டு வரப்பட்டு, பின் வெளியிடப் பட்டது. புத்தக விற்பனையில் வரும் ஊதியத்தில் ஒரு பகுதி தசைவற்றும் இயக்க நரம்பணு அழற்சிக் கழகம் (Motor Neurone Disease Association), ஸ்டீவன் ஹாக்கிங் அறக்கட்டளை (Stephen Hawking Foundation) ஆகிய நிறுவனங்களுக்கு அளிக்கப்படும்.\n\nSection::::உள்ளடக்கம்.\nஇப்புத்தகம் நான்கு பகுதிகளாகப் பிரிக்கப்பட்டுள்ளது. \n\nஇந்த நான்கு பகுதிகளிலும் பத்து கேள்விகள் கேட்கப்பட்டு, அவற்றுக்கு சுருக்கமான விடைகளும் அளிக்கப் பட்டுள்ளன. அந்த பத்து கேள்விகளாவன: \n\nஇத்துடன் மனித இனத்தை எதிர் கொண்டுள்ள பல்வேறு சிக்கல்களையும் ஆராய்கிறது:\n\n\n\n\n\n\n\n\n\n\n\nSection::::சமூகத்தில் இந்நூலைப்பற்றிய.\nஇந்நூலை முன்வைத்து கடவுள் பொருள் என்ற ஒன்று உண்டா என்றும் அண்டம், குவாண்டம் குறித்த ஸ்டீவன் ஹாக்கிங்கின் பார்வை குறித்தும் பேராசிரியர் சுப. வீரபாண்டியன் அவர்கள் உரையாற்றினார்.\n"}
{"id": "424427", "url": "https://ta.wikipedia.org/wiki?curid=424427", "title": "தனலட்சுமி சீனிவாசன் மருத்துவக் கல்லூரி மற்றும் மருத்துவமனை", "text": "தனலட்சுமி சீனிவாசன் மருத்துவக் கல்லூரி மற்றும் மருத்துவமனை\n\nதனலட்சுமி ஸ்ரீனிவாசன் மருத்துவக் கல்லூரி மற்றும் மருத்துவமனை பெரம்பலூர் மாவட்டத்தில் சிறுவாச்சூரில் திருச்சி – சென்னை தேசிய நெடுஞ்சாலை NH 45ல் 100 ஏக்கர் பரப்பளவில் அமைந்துள்ளது. இது 12 லட்சம் சதுர அடி கொண்டது. திருச்சி, அரியலூர் மற்றும் கடலூர் போன்ற முக்கிய மாவட்டங்களைச் சுற்றிலும் கிராமப்புற மக்களுடைய தேவைகளுக்கு இந்த நிறுவனம் உதவுகிறது. இந்த நிறுவனம் ஒரு தசாப்தத்திற்கும் மேலாக கல்வித் துறையில் இருக்கும் சீனிவாசன் அறநெறி மற்றும் கல்வி அறக்கட்டளையால் நடத்தப்படுகிறது. இந்த நிறுவனம் தமிழ்நாடு டாக்டர் எம்.ஜி.ஆர். மருத்துவப் பல்கலைக்கழகம், உடன் இணைந்துள்ளது., \n\nSection::::துறைகள்.\nஇளங்கலைப் பாடப்பிரிவுகள்\n\nமுதுகலைப் பாடப்பிரிவுகள்\n\nஇணைந்த சுகாதார அறிவியல் கல்வி\n"}
{"id": "424438", "url": "https://ta.wikipedia.org/wiki?curid=424438", "title": "திருவள்ளூர் மாவட்டத்திலுள்ள கல்வி நிலையங்கள்", "text": "திருவள்ளூர் மாவட்டத்திலுள்ள கல்வி நிலையங்கள்\n\nதிருவள்ளூர் மாவட்டத்திலுள்ள கல்வி நிலையங்கள் என்பது தமிழகத்தின் திருவள்ளூர் மாவட்டத்திலுள்ள கல்வி நிலையங்களைப் பற்றியதாகும்.\n\n\n\n\n\n"}
{"id": "424447", "url": "https://ta.wikipedia.org/wiki?curid=424447", "title": "நேட்ரோபைலைட்டு", "text": "நேட்ரோபைலைட்டு\n\nநேட்ரோபைலைட்டு \"(Natrophilite)\" என்பது NaMnPO4 என்ற மூலக்கூறு வாய்ப்பாடு கொண்ட ஒரு கனிமம் ஆகும். தூய நிலையில் இக்கனிமம் மஞ்சள் நிறத்தில் காணப்படுகிறது. இக்கனிமத்தின் படிகங்கள் நேர்ச்சாய்சதுரம் முதல் இரட்டை கூர்நுனிக்கோபுரம் வரையிலான படிக வடிவங்க்களைக் கொண்டிருக்கிறது. மேலும், இப்படிகங்கள் ஒளிபுகும் தன்மையும் ஒளி கசியும் தன்மையும் கொண்டவையாக உள்ளன. மோவின் அளவுகோலில் 4.5 மற்றும் ஐந்து என்ற கடினத்தன்மை அளவை பெற்றுள்ள இக்கனிமம் கதிரியக்கப் பண்பு அற்றதாக உள்ளது.\n\n"}
{"id": "424454", "url": "https://ta.wikipedia.org/wiki?curid=424454", "title": "பசுபதிநாதர் கோயில்", "text": "பசுபதிநாதர் கோயில்\n\nபசுபதிநாதர் கோயில் (Pashupatinath Temple) இந்தியாவின் மத்தியப் பிரதேச மாநிலத்தின் மண்டசௌர் மாவட்டத்தின் நிர்வாகத் தலைமையிட நகரமான மண்டோசோர் என்ற ஊரில் பாயும் சிவானா ஆற்றின் கரையில் சிவபெருமானுக்காக அர்ப்பணிக்கப்பட்ட கோயில் ஆகும்.\n\nபாசுபத மரபினர்களுக்குரிய எட்டு முகம் கொண்ட இச்சிவலிங்க கோயில், கிபி 5 - 6-ஆம் நூற்றாண்டில் குப்தர்களால் கட்டப்பட்டது. \n"}
{"id": "424456", "url": "https://ta.wikipedia.org/wiki?curid=424456", "title": "டிஜிட்டல் பணப்பை", "text": "டிஜிட்டல் பணப்பை\n\nஎண்ணிமப் பணப்பை அல்லது டிஜிட்டல் பணப்பை (\"digital wallet\") என்பது ஒரு மென்பொருள். தற்பொழுது இம்மென்பொருள் உலகளாவிய பயன்பாட்டிற்கு வந்துள்ளது. உலகில் பலராலும் மிகுதியாக பயன்படுத்தப்படும் மென்பொருளாக திகழ்கிறது. உங்களுடைய கடன் அட்டை, பற்று அட்டை, முகவரிகள், உரிமங்கள் என எல்லாவற்றையும் இதில் சேமித்து வைக்க வேண்டும். அது இரகசியக் குறியீடுகளாக திறன்பேசியில் அமர்ந்து கொள்ளும். அதற்கென தனிப்பட்ட கடவுச் சொற்களை வைத்துக் கொள்ளலாம். \n\nகூகுள் நிறுவனம் டிஜிட்டல் பணப்பை மென்பொருளை முதன் முதலில் 2012 ஆண்டு அளவில் சந்தைப்படுத்தியது. ஒரு பொருளை கடை ஒன்றில் வாங்கும் போது, திறன்பேசியை கடையிலுள்ள கருவியில் தட்டினால் போதும். உங்கள் கடனட்டை மூலம் பணம் செலுத்தப்பட்டு விடும். இதற்கு 'அண்மைத் தகவல் தொடர்பு' (\"Near field communication\") எனப்படும் அருகாமைத் தொடர்பு தொழில்நுட்பம் அவசியம். ஆண்ட்ராய்டு இயங்குதளம், துவங்கி வைத்த இந்த பயணம் இன்று பல வடிவங்களில், பல இயங்கு தளங்களில் வளர்ந்து ஆப்பிள் ஐஓஎஸ்-இல் 'பாஸ்புக்' (\"Passbook\") என்னும் பெயரில் நுழைந்திருக்கிறது.\n"}
{"id": "424467", "url": "https://ta.wikipedia.org/wiki?curid=424467", "title": "2018 மாவீரர் நாள்", "text": "2018 மாவீரர் நாள்\n\n2018 ஆம் ஆண்டின் மாவீரர் நாள் நவம்பர் 27, 2018 அன்று இலங்கையிலும் உலகின் பல்வேறு நாடுகளிலும் கடைப்பிடிக்கப்பட்டது. \n\n\n\nSection::::இலங்கையில்.\nSection::::வவுனியா.\nவவுனியாவின் பல்வேறு பகுதிகளில் நினைவேந்தல் நிகழ்வுகள் நடைபெற்றன.\n\nSection::::அம்பாறை.\nஅம்பாறை கஞ்சிகுடிச்சாறு மாவீரர் துயிலும் இல்லத்தில் உறவினர்கள் மற்றும் தமிழ் மக்களாள் அஞ்சலி செலுத்தப்பட்டது.\n\nSection::::இந்தியாவில்.\nதஞ்சாவூரில் நாம் தமிழர் கட்சி சார்பில் நடந்த நினைவுகூரல் நிகழ்ச்சியில் அக்கட்சியின் தலைவர் சீமான் தலைமையுரை ஆற்றினார். புதுச்சேரியில் மில்லர் பேரறையில் நினைவுகூரல் நிகழ்ச்சி நடந்தது.\n\nSection::::மலேசியாவில்.\nமலேசியாவில் வாழும் தமிழர்கள் சார்பாக நினைவுகூரல் நிகழ்ச்சி நடந்தது.\n\nSection::::ஐக்கிய இராச்சியத்தில்.\nஇலண்டன் நகரத்தில் ஆயிரக்கணக்கான தமிழர்கள் ஒன்றுகூடி மாவீரர் நாளை நினைவுகூர்ந்தனர். நகரின் எக்சல் நடுவத்தில் நடந்த நினைவுகூரல் நிகழ்வில் உரைகளும் இசை நிகழ்ச்சிகளும் இடம்பெற்றன. தாயகமான இலங்கையில் மாலை 6.05 மணிக்கு நினைவுச் சுடர் ஏற்றப்பட்ட அதே நேரத்தில் ஐக்கிய ராச்சியத்திலும் தமிழர்கள் மெழுகுவர்த்திகளை ஏற்றினர். போரில் உயிரிழந்த வீரர்களின் நினைவாக தாற்காலிகமாக ஏற்படுத்தப்பட்ட நடுகற்களின் முன்னர் குடும்பத்தார் தியாகச் சுடர்களை ஏற்றினர். துயிலும் இல்லம் பாடல் இசைக்கப்பட்டது.\n\n\n"}
{"id": "424489", "url": "https://ta.wikipedia.org/wiki?curid=424489", "title": "கெளசல்யா சங்கர்", "text": "கெளசல்யா சங்கர்\n\nசங்கரின் மரணத்திற்குப் பின்னர் சங்கர் குடும்பத்தினருடன் வசித்து வந்த கௌசல்யா சாதி ஒழிப்புச் செயற்பாட்டாளாராக அறியப்படுகிறார் கௌசல்யாவிற்கு மாதம்தோறும் 11,250 ரூபாய் ஓய்வூதியமும், சங்கரின் தந்தை வேலுச்சாமிக்குச் சத்துணவுத் துறையில் வேலையும் தமிழக அரசு வழங்கியது. மார்ச் 13 2018 இல் \"சங்கர் சமூக நீதி அறக்கட்டளை\" என்ற பெயரில் தனிப்பயிற்சி மையத்தை கௌசல்யா தொடங்கினார்\n\nSection::::மறுமணம்.\nகொளத்தூர் மணி, தியாகு மற்றும் எவிடன்ஸ் கதிர் தலைமையில் 2018 டிசம்பர் 9 ஆம் நாள் தந்தை பெரியார் திராவிடக் கழகத்தில் சக்தி என்பவரைக் கௌசல்யா மறுமணம் செய்துகொண்டார். இத்திருமணத்திற்குப்பின் சக்தி மீது சில பாலியல் புகார்கள் வந்ததன் அடிப்படையில் கொளத்தூர் மணி மற்றும் தியாகுவால் விசாரிக்கப்பட்டு, சக்திக்கு 3 லட்சம் அபராதம் விதிக்கப்பட்டது. கௌசல்யாவும் சக்தியின் தவற்றுக்கு வருத்தம் தெரிவித்து தீர்ப்பை ஏற்றுக் கொண்டார்.\n"}
{"id": "424496", "url": "https://ta.wikipedia.org/wiki?curid=424496", "title": "பரக்பூர்", "text": "பரக்பூர்\n\nபரக்பூர் (Barrackpore, or Barrackpur), இந்தியாவின் மேற்கு வங்காள மாநிலத்தின் வடக்கு 24 பர்கானா மாவட்டத் தலைமையிடமும், நகராட்சியும் ஆகும். மாநிலத் தலைநகரான கொல்கத்தாவிற்கு வடக்கே 15 கிமீ தொலைவில் பரக்பூர் நகரம் உள்ளது.\n\nSection::::பெயர் காரணம்.\nபிரித்தானிய கிழக்கிந்திய கம்பெனியின் படைவீரர்களின் முதல் பாசறையாகவும், போர் பயிற்சி புரியும் இடமாக இருந்ததால், இவ்விடத்திற்கு பரக்பூர் எனப் பெயராயிற்று.\n\nSection::::வரலாறு.\n1772ல் பரக்பூர், இந்தியாவில் கம்பெனி ஆட்சி காலத்தில், முதலாவது ஆங்கிலேய போர்ப்படைவீரர்களின் பயிற்சி கூடமாகவும், குடியிருப்பு நகரமாகவும் இருந்தது. மேலும் பரக்பூர் நகரம், இந்தியத் தலைமை ஆளுநரின் வாழ்விடம் மற்றும் அலுவலமாக விளங்கியது.\n\nஆங்கிலேய ஆட்சிக்கு எதிராக நடைபெற்ற இரண்டு சிப்பாய்க் கிளர்ச்சிகளில் முதன்மையான, 1824ல் சிப்பாய் பிண்டி திவாரி தலைமையில் நடைபெற்ற பரக்பூர் பரக்பூர் சிப்பாய் கிளர்ச்சி நடைபெற்றது. \n\nமுதலாம் ஆங்கிலேய-பர்மியப் போரின் போது, கடல் கடந்து கப்பல்களில் பர்மாவிற்கு செல்வது என்பது தங்களின் சமூக வழக்கத்திற்கு எதிரானது எனக்கூறி கப்பலில் ஏற மறுத்து கிளர்ச்சி செய்தனர். கிளர்ச்சி செய்த இந்த இந்து சிப்பாய்களை, ஆங்கிலேயப் படைவீரர்கள் பீரங்கிகளால் தாக்கிக் கொன்றனர். 1857 சிப்பாய்க் கிளர்ச்சியின் போது பரக்பூரில் இந்து மற்றும் இசுலாமிய சிப்பாய்கள், மங்கள் பாண்டே தலைமையில் ஆங்கிலேய அரசுக்கு எதிராக கிளர்ச்சி செய்தனர். \n\nSection::::மக்கள்தொகை பரம்பல்.\n2011-ஆம் ஆண்டின் இந்திய மக்கள்தொகை கணக்கெடுப்பின் படி, பரக்பூர் நகர மக்கள்தொகை 1,52,783 ஆகும். அதில் ஆண்கள் 78,349 (51%), பெண்கள் 74,434 (49%) ஆகவுள்ளனர். ஆறு வயதிற்குட்பட்ட குழந்தைகள் 11,786 ஆக உள்ளனர். எழுத்தறிவு 1,25,144 (88.76%) ஆகவுள்ளது. பரக்பூர் நகரத்தில் வங்காள மொழி பேசும் இந்துக்கள் \n85.76%, இசுலாமியர்கள் 13.37% மற்றும் பிற சமயத்தவரகள் 0.86% ஆகவுள்ளனர். \n\nSection::::பொருளாதாரம்.\nSection::::தொழில்கள்.\nஇந்தியத் தரைப்படை மற்றும் விமானப்படைவீரர்களின் பாசறைகள் பரக்பூர் நகரத்தில் உள்ளது. மேலும் வேளாண்மை, மீன் பிடி தொழில், தோட்டக்கலைத் தொழில்கள் வளர்ச்சியடைந்துள்ளது.\n\nகொல்கத்தா பெருமாநகராட்சியின் வலாயத்தில் பரக்பூர் நகராட்சி அமைந்துள்ளது. \n\n"}
{"id": "424502", "url": "https://ta.wikipedia.org/wiki?curid=424502", "title": "பராக்பூர் கிளர்ச்சி", "text": "பராக்பூர் கிளர்ச்சி\n\nபராக்பூர் கிளர்ச்சி (Barrackpore mutiny) கொல்கத்தா அருகில் இருந்த பரக்பூர் இராணுவ பாசாறையில் இருந்த ஆங்கிலேய இராணுவ அதிகாரிகளுக்கு எதிராக இந்தியச் சிப்பாய்கள், நவம்பர் 1824ல் நடத்திய கிளர்ச்சியாகும்.\n\nSection::::கிளர்ச்சிக்கான காரணங்கள்.\nமுதலாம் ஆங்கிலேய-பர்மியப் போரில் (1824–26) கலந்து கொள்வதற்காக, போர்க்கப்பல்கள் மூலம் கடல் கடந்து பர்மா செல்வதற்கு, இந்து சமய சிப்பாய்கள், தங்கள் இந்து சமயம் மற்றும் சமூக பழக்க வழக்கங்களின் படி பாவம் எனக்கருதி வன்மையாக மறுத்தனர். இக்காரணத்தை ஆங்கிலேய படைத்தலைவர்கள் ஏற்க மறுத்து, கட்டாயாமாக கடல் கடந்து கப்பல்கள் மூலம் பர்மா செல்ல இந்தியச் சிப்பாய்களுக்கு உத்தரவிட்டனர். இதனால் இந்தியச் சிப்பாய்கள், பிரித்தானிய இராணுவ அதிகாரிகள் மீது சினம் கொண்டனர். \n\nஎனவே கடல் கடந்து பர்மா செல்ல மறுத்த இந்தியச் சிப்பாய்கள், ஆங்கிலேய இராணுவ அதிகாரிகளுக்கு எதிராக பிண்டி திவாரி தலைமையில் கிளர்ச்சி செய்தனர். \n\nநவம்பர் 1-2 1824ல் நடைபெற்ற கிளர்ச்சியின் போது, இந்தியச் சிப்பாய்கள் மீது பீரங்கி தாக்குதல் தொடுத்து 180 பேரைக் கொன்று ஆங்கிலேயப் படைத்தலைவர்கள் கிளர்ச்சியை அடக்கினர். கிளர்ச்சிக்குப் பின்னர் 12 இந்தியச் சிப்பாய்களை தூக்கிலிட்டனர். மேலும் பிறர்க்கு ஆயுள் தண்டணை விதித்தனர். 47வது படைப்பிரிவு கலைக்கப்பட்டு, இந்திய சிப்பாய்களின் அதிகாரிகளான சுபேதார்களை பணி நீக்கம் செய்தனர். ஆங்கிலேய அதிகாரிகளை பிற படைப்பிரிவுகளுக்கு மாற்றினர்.\n\nSection::::நினைவுச்சின்னம்.\nபராக்பூர் கிளர்ச்சிக்கு தலைமை தாங்கி, பின்னர் தூக்கிலிடப்பட்ட பிண்டி திவாரியின் நினைவாக, அவர் தூக்கிலிடப்பட்ட இடத்தில் அவரது நினைவை போற்றும் விதத்தில் கோயில் ஒன்றை அமைத்தனர். \n\n\n\n"}
{"id": "424521", "url": "https://ta.wikipedia.org/wiki?curid=424521", "title": "உலக இயன்முறை மருத்துவ தினம்", "text": "உலக இயன்முறை மருத்துவ தினம்\n\nஉலக இயன்முறை மருத்துவ தினம் உலகளவில் உள்ள இயன்முறை மருத்துவர்களால் கொண்டாடப்படுகிறது. இத் துறையை சார்ந்தவர்கள் மக்களிடையே இயன்முறை மருத்துவத்தைப்பற்றி அதன் நன்மைகளையும் நுட்பங்களையும் எடுத்து சொல்கின்றனர். மக்களுக்கு உடலியக்கம், தசை பலம் பாதுகாத்தல், உடல் ஆரோக்கியம், மூட்டசைவு என பல விசயங்களையிப்பற்றி விழிப்புணர்வு வழங்கப்படுகிறது. உலக இயன்முறை மருத்துவ தினம் செப்டம்பர் மாதம் 8ஆம் நாள் அனுசரிக்கப்படுகிறது. இயன்முறை மருத்துவத்திற்கான உலகக் கூட்டமைப்பு மூலம் 1996 ஆம் ஆண்டிலிருந்து இது கொண்டாடப்படுகிறது.\n"}
{"id": "424526", "url": "https://ta.wikipedia.org/wiki?curid=424526", "title": "இயன்முறை மருத்துவத்திற்கான உலகக் கூட்டமைப்பு", "text": "இயன்முறை மருத்துவத்திற்கான உலகக் கூட்டமைப்பு\n\nஇயன்முறை மருத்துவத்திற்கான உலகக் கூட்டமைப்பு (ஆங்கிலம்:WCPT) 1951 ஆம் ஆண்டு உருவாக்கப்பட்டது. இது இயன்முறை மருத்துவத்திற்கான உலகின் ஒற்றைக்குரல் ஆகும். இதில் மொத்தம் 110க்கும் மேற்பட்ட உலக நாடுகள் உறுப்பினராக உள்ளன. இதன் மூலம் 450000 இயன்முறை மருத்துவர்கள் உலகமுழுவதும் அறியப்படுகின்றனர்.\n\nஇயன்முறை மருத்துவத்திற்கான உலகக் கூட்டமைப்பு இயன்முறை மருத்துவ வளர்ச்சிக்கும் உலகளாவிய சுகாதாரத்திற்காகவும் இயங்குகிறது. இக் கூட்டமைப்பு தனி மனித உயரிய தரமான சுகாதாரம் மற்றும் அறிவியல் சார்ந்த மருத்துவ ஆராய்வு, வைத்தியம் வழங்குதல் முதலியவற்றை நெறிப்படுத்துகிறது.\n\nஇது ஒரு இலாப நோக்கற்ற அமைப்பு ஆகும். மேலும் ஐக்கிய இராஜ்யத்தில் பதிவு பெற்ற கூட்டமைப்பு ஆகும். மேலும் இது 1952 ஆம் ஆண்டு முதல் உலக சுகாதார அமைப்பு மூலம் அங்கீகரிக்கப்பட்ட அமைப்பாக இருந்து வருகிறது.\n\nSection::::வரலாறு மற்றும் வளர்ச்சி.\n1951 ஆம் ஆண்டு 11 நிறுவன உறுப்பினர்களான ஆஸ்திரேலியா, கன்னடா, டென்மார்க், பின்லாந்து, பெரிய பிரித்தானியா, நியூஸிலாந்து, நார்வே, தென் ஆப்பிரிக்கா, மேற்கு ஜெர்மனி, ஸ்வீடன் மற்றும் அமெரிக்க ஐக்கிய நாடுகள் ஆகிய நாடுகள் ஒருங்கிணைந்து இந்த கூட்டமைப்பை உருவாக்கினர்.\n\nமுதல் சர்வதேச கூட்டமும் இரண்டாவது பொதுக்கூட்டமும் 1953 ஆம் ஆண்டு ஐக்கிய இராச்சியம் நாட்டின் லண்டன் நகரில் நடந்தது. இதில் முதல் செயற்குழு தேர்ந்தெடுக்கப்பட்டது.\n\nஇயன்முறை மருத்துவத்திற்கான உலகக் கூட்டமைப்பு துறை சார்ந்த வளர்ச்சி அறிக்கை மற்றும் கல்வியியல் வழிகாட்டுதல் வழங்குகிறது. இது ஐந்து மண்டல அமைப்புகளாக வளர்ச்சி அடைந்துள்ளது. மேலும் சர்வதேச இயன்முறை மருத்துவ அமைப்புகளுடன் இணைந்துள்ளது. இதன் துணை அமைப்புகளாக 12 அங்கீகரிக்கப்பட்ட அமைப்புகள் உள்ளன.\nSection::::கூட்டங்கள்.\nஇயன்முறை மருத்துவத்திற்கான உலகக் கூட்டமைப்பின் கூட்டங்கள் இரண்டு வருடத்திற்கு ஒரு முறை நடத்தப்படுகிறது. இயன்முறை மருத்துவத்திற்கான உலகக் கூட்டமைப்பின் கூட்டம் இயன்முறைமருத்துவத்தின் சர்வதேச அளவில் நடத்தப்படும் பெரிய கூட்டமான இதில் இயன்முறைமருத்துவர்கள், துறை சார்ந்த மருத்துவர்கள், ஆசிரியர்கள், ஆராய்ச்சியாளர்கள், மேலாளர்கள் மற்றும் கொள்கை தயாரிப்பாளர்களின் ஒருங்கிணைப்பு ஆகும். மேலும் இது துறை சார்ந்த வளர்ச்சி முன்னேற்றம் மற்றும் நடப்பு நிகழ்வுகள் ஆகியன பற்றி விவாதிக்கும் கூட்டம் ஆகும்.\nஇயன்முறை மருத்துவத்திற்கான உலகக் கூட்டமைப்பின் கூட்டம் 2021 ஆம் ஆண்டு ஐக்கிய அரபு அமீரகம் நாட்டில் உள்ள துபாய் நகரில் நடைபெற உள்ளது.\n"}
{"id": "424531", "url": "https://ta.wikipedia.org/wiki?curid=424531", "title": "அன்னை ஆயிஷா கலை அறிவியல் மகளிர் கல்லூரி", "text": "அன்னை ஆயிஷா கலை அறிவியல் மகளிர் கல்லூரி\n\nஅன்னை ஆயிஷா கலை அறிவியல் மகளிர் கல்லூரி பெரம்பலூர் மாவட்டம் வாலிகண்டபுரத்தில் உள்ள ஒரு கலை அறிவியல் மகளிர் கல்லூரி ஆகும்.இது 2016 ஆம் ஆண்டு நிறுவப்பட்டது. இக்கல்லூரி பாரதிதாசன் பல்கலைக்கழகத்துடன் இணைந்துள்ளது. இந்த கல்லூரி கலை மற்றும் அறிவியல் ஆகியவற்றில் பல்வேறு படிப்புகளை வழங்குகின்றது.\n\nஅன்னை ஆயிஷா கலை அறிவியல் மகளிர் கல்லூரி லெப்பைக்குடிக்காடு சங்கம் அறக்கட்டளையின் ஒரு கல்வி நிறுவனமாகும். பெண் கல்வியாளர்களை ஊக்குவிக்கும் வகையில் 2016 ஆம் ஆண்டில் நிறுவப்பட்டது.. \n\n"}
{"id": "424536", "url": "https://ta.wikipedia.org/wiki?curid=424536", "title": "தனலட்சுமி சீனிவாசன் மகளிர் கலை அறிவியல் கல்லூரி, பெரம்பலூர்", "text": "தனலட்சுமி சீனிவாசன் மகளிர் கலை அறிவியல் கல்லூரி, பெரம்பலூர்\n\nதனலட்சுமி சீனிவாசன் மகளிர் கலை அறிவியல் கல்லூரி பெரம்பலூர் மாவட்டத்தில் துறையூர் சாலையில் செஞ்சேரி எனும் இடத்தில் அமைந்துள்ளது. 1994 ஆம் ஆண்டு முதல் சீனிவாசன் அறநெறி மற்றும் கல்வி அறக்கட்டளையால் நடத்தப்படுகிறது.\n\n\n"}
{"id": "424537", "url": "https://ta.wikipedia.org/wiki?curid=424537", "title": "நியாயப் பிரவேசம்", "text": "நியாயப் பிரவேசம்\n\nநியாயப்பிரவேசம் சமக்கிருதத்திலுள்ள ஒரு பௌத்த தருக்க நூல் ஆகும். இந்நூல் சீன, திபெத்திய மொழிகளில் மொழிபெயர்க்கப்பட்டுள்ளது. நியாயப் பிரவேசத்தை இயற்றியவர் திண்ணாகர் என்று கருதப்படுகின்றது . ஆனால் அதனை மறுக்கும் துச்சி சங்கராசுவாமின் என்று கருதுகின்றார். நியாயப் பிரவேசத்தை ஆனந்த் சங்கர் துருவா பதிப்பித்துள்ளார். மணிமேகலை காப்பியம், நியாயப் பிரவேசத்தைப் பின்பற்றித் தோன்றியது என்று கருதப்படுகிறது. \n"}
{"id": "424541", "url": "https://ta.wikipedia.org/wiki?curid=424541", "title": "கைத்தறி நகர்", "text": "கைத்தறி நகர்\n\nகைத்தறி நகர், மதுரை மாவட்டம், திருப்பரங்குன்றம் வட்டம், திருப்பரங்குன்றம் ஊராட்சி ஒன்றியம், நிலையூர் 1 பிட் ஊராட்சியில் அமைந்த, சௌராட்டிர கைத்தறி கூட்டுறவு நெசவாளர்கள் சங்க உறுப்பினர்களுக்கான குடியிருப்புகள் ஆகும். இதன் அஞ்சல் சுட்டு எண் 625005 ஆகும். இராமகிருஷ்ணா நெசவாளர்கள் கூட்டுறவு சங்கத்தின் தலைவரும், முன்னாள மதுரை கிழக்கு சட்டமன்றத் தொகுதியின் சட்டமன்ற உறுப்பினருமான கே. எஸ். ராமகிருஷ்ணன் அவர்களது முயற்சியால், தமிழ்நாடு அரசு கைத்தறித்துறை நிதியுதவியுடன் 1985ல் நிறுவப்பட்ட கைத்தறி நகரில், கீழ்கண்ட எட்டு நெசவாளர்கள் கூட்டுறவு சங்கங்களின் உறுப்பினர்களுக்காக, தலா 3 செண்ட் நிலத்தில் ஓட்டு வீடுகள் கட்டி வழங்கப்பட்டது. அவைகள்: \n\n\nSection::::அமைவிடம்.\nதிருப்பரங்குன்றம் மலையின் பின்புறத்தின் அமைந்த கைத்தறி நகர், மதுரை பெரியார் பேருந்து நிலையத்திலிருந்து அவனியாபுரம் வழியாக 11 கிமீ தொலைவிலும்; மாட்டுத்தாவணி பேருந்து நிலையத்திலிருந்து அவனியாபுரம் வழியாக 19 கிமீ தொலைவிலும், ஆரப்பாளையம் பேருந்து நிலையத்திலிருந்து பழங்காநத்தம் வழியாக 12 கிமீ தொலைவிலும், திருப்பரங்குன்றத்திலிருந்து 3.8 கிமீ தொலைவிலும் உள்ளது. \n\nSection::::அரசியல்.\nநிலையூர் 1 பிட் ஊராட்சியில் அமைந்த கைத்தறி நகர், திருப்பரங்குன்றம் சட்டமன்றத் தொகுதிக்கும், விருதுநகர் மக்களவைத் தொகுதிக்கும் உட்பட்டது.\n\nSection::::பண்பாடு, நாகரிகம்.\nகைத்தறி நகர் அனைத்து சௌராட்டிரா மக்கள் பேச்சு வழக்கில் சௌராட்டிர மொழியினை பேசுகின்றனர். மேலும் இம்மக்கள் தமிழ் மொழியில் நன்கு எழுதவும், பேசவும் செய்கின்றனர். கைத்தறி நகர் பாலாஜி நெசவாளர்கள் சங்க காலனியில் அமைந்த பாலாஜி வெங்கடேசப் பெருமாள் கோயில் மற்றும் அங்கயற்கண்ணி நெசவாளர்கள் கூட்டுறவு சங்க காலனியில் அமைந்த அங்கயற்கண்ணி கோயில் புகழ் பெற்றது.\n\nSection::::அருகமைந்த ஊர்கள்.\nகைத்தறி நகரை சுற்றிலும் திருப்பரங்குன்றம், நிலையூர், வடபழஞ்சி, ஹார்விப்பட்டி, திருநகர், கூத்தியார்குண்டு, பெருங்குடி, தனக்கன்குளம் மற்றும் கருவேலம்பட்டி, தோப்பூர் மற்றும்கப்பலூர் போன்ற ஊர்கள் உள்ளது.\n\n\n\nSection::::போக்குவரத்து.\nஅனுப்பானடி மற்றும் மதுரை பெரியார் பேருந்து நிலையத்திலிருந்து நகரப் பேருந்துகள் கைத்தறி நகருக்கு செல்கிறது. \n\nSection::::பேருந்து நிலையம்.\nகைத்தறி நகருக்கு அருகமைந்த பேருந்து நிலையம், திருப்பரங்குன்றத்தில் உள்ளது. \n\nSection::::தொடருந்து நிலையம்.\nகைத்தறி நகரிலுருந்து 3 கிமீ தொலைவில் திருப்பரங்குன்றம் தொடருந்து நிலையம் உள்ளது. \n\nSection::::வானூர்தி நிலையம்.\nகைத்தறி நகரிலிருந்து மதுரை பன்னாட்டு வானூர்தி நிலையம் 9 கிமீ தொலைவில் உள்ளது.\n\n\n"}
{"id": "424548", "url": "https://ta.wikipedia.org/wiki?curid=424548", "title": "பொண்ணுக்கு தங்க மனசு (தொலைக்காட்சித் தொடர்)", "text": "பொண்ணுக்கு தங்க மனசு (தொலைக்காட்சித் தொடர்)\n\nபொண்ணுக்கு தங்க மனசு ஆகஸ்ட் 20ஆம் திகதி முதல் விஜய் தொலைக்காட்சியில் திங்கள் முதல் வெள்ளி வரை இரவு 8 மணிக்கு ஒளிபரப்பாகி, 24 ஜூன் 2019ஆம் ஆண்டு முதல் திங்கள் முதல் சனி வரை பிற்பகல் 1:30 மணிக்கு ஒளிபரப்பாகும் தொலைக்காட்சி தொடர் ஆகும்.\n\nஇத்தொடர் மலையாள மொழியில் பெரும் வெற்றி பெற்ற ‘ஸ்திரீதனம்’ எனும் தொடரை தழுவி எடுக்கப்படுகிறது. முதலில் திவ்யா என்ற கதாபாத்திரத்தில் ராதிகா நடித்தார், தற்பொழுது அவருக்கு பதிலாக விந்துஜா விக்ரமன் திவ்யாவாக நடிக்கிறார். அழகு தொடரில் நடித்த நடிகர் அஸ்வின், பிரசாந்தாக நடிக்கிறார். இத்தொடரின் முக்கிய கதாபாத்திரமான சேதுலட்சுமியாக நடிகை சிரிஷா (முன்னர்) சித்ரா ஷெனோ (தற்பொழுது) நடிக்கிறார்கள்.\n\nஇந்த தொடர் பணக்கார வீட்டுக்கு மருமகளாகச் செல்லும் நடுத்தர குடுப்பத்தை சேர்ந்த திவ்யாவின் வாழ்க்கை என்ன ஆகிறது என்பதுதான் தொடர். ஹாரிசன் இயக்கும் இத்தொடருக்கு மார்ட்டின் ஜோ ஒளிப்பதிவு செய்கிறார்.\n\nSection::::கதைச்சுருக்கம்.\nநடுத்தர குடுப்பத்தை சேர்ந்த திவ்யா எனும் பெண், பிரசாந்த் என்ற பணக்கார வீட்டு பையனை விரும்புகிறாள். அந்த பணக்கார வீட்டுக்கு மருமகளாகச் சொல்லுகிறாள். \n\nபணம்தான் வாழ்க்கை என்று வாழ்பவர் பிரசாந்தின் தாயான சேதுலட்சுமி, தன் மகனை ஒரு பணக்கார பெண்ணுக்குதான் கட்டித் தரவேண்டும் என்ற எண்ணத்துடன் இருக்கிறார். அதனால் திவ்யா போன்ற நடுத்தர வீட்டு பெண் மற்றும் அவள் மூலமாக வரும் வரதட்சணையில் அவருக்கு திருப்தி இல்லை. அந்த பணக்கார வீட்டுக்கு மருமகளாகச் செல்லும் திவ்யாவின் வாழ்க்கை என்ன ஆகிறது என்பதுதான் தொடர்.\n\n\n\n\n\n\nSection::::நேர அட்டவணை.\nஇந்த தொடர் 20 ஆகத்து 2018ஆம் ஆண்டு முதல் நெஞ்சம் மறப்பதில்லை என்ற தொடருக்கு பதிலாக இரவு 8 மணிக்கு ஒளிபரப்பானது. பாண்டியன் ஸ்டோர்ஸ் என்ற தொடருக்காக இந்த தொடர் ஜூன் 24ஆம் திகதி 2019ஆம் ஆண்டு முதல் மதியம் 1:30 மணிக்கு மாற்றப்பட்டது. 5 நாட்கள் மட்டும் ஒளிபரப்பான இந்த தொடர் தற்பொழுது 6 நாட்களுக்கு ஒளிபரப்பாகின்றது . \n\n"}
{"id": "424550", "url": "https://ta.wikipedia.org/wiki?curid=424550", "title": "அரண்மனை கிளி (தொலைக்காட்சித் தொடர்)", "text": "அரண்மனை கிளி (தொலைக்காட்சித் தொடர்)\n\nஅரண்மனை கிளி விஜய் டிவியில் செப்டம்பர் 24ஆம் திகதி முதல் திங்கள் முதல் வெள்ளி வரை இரவு 9 மணிக்கு ஒளிபரப்பாகும் ஒரு குடும்ப பின்னையை கொண்ட தொடர். இந்த தொடர் பிக் பாஸ் 2 ஒளிபரப்பாகி வந்த நேரத்தில் இந்த தொடர் ஒளிபரப்பாகிறது. இந்த தொடரை அணில் இயக்க, புதுமுக நடிகை மோனிஷா ஜானுவாகவும், அர்ஜுனாக புதுமுக நடிகர் சூர்யா தர்ஷன் மற்றும் மீனாட்சியாக நடிகை பிரகதியும் நடிக்கின்றனர். வில்லியாக நீலிமா ராணி நடிக்கிறார்.\n\nSection::::கதைச்சுருக்கம்.\nமாற்றுத்திறனாளியான அர்ஜுனுக்கும் மற்றும் அவன் தாய் மீனாட்சிக்கும் ஜானுவை சுத்தமாகப் பிடிக்காத நிலையில், சர்ந்தர்ப்ப சூழ்நிலையால் அருஜுனை திருமணம் செய்யும் ஜானு, அந்த வீட்டுக்கு வாழ வருகிறாள். எல்லோருடைய வெறுப்புகளையும் மீறி, அந்த வீட்டிலுள்ளவர்களில் மனதில் ஜானு இடம்பிடிப்பாளா? என்பதுதான் இந்த தொடரின் கதை.\n\n\n\n\n"}
{"id": "424553", "url": "https://ta.wikipedia.org/wiki?curid=424553", "title": "பாண்டியன் ஸ்டோர்ஸ் (தொலைக்காட்சித் தொடர்)", "text": "பாண்டியன் ஸ்டோர்ஸ் (தொலைக்காட்சித் தொடர்)\n\nபாண்டியன் ஸ்டோர்ஸ் என்பது விஜய் தொலைக்காட்சி யில் அக்டோபர் 1ஆம் திகதி முதல் திங்கள் முதல் வெள்ளி வரை இரவு 10 மணிக்கு ஒளிபரப்பாகி, 24 ஜூன் 2019ஆம் ஆண்டு முதல் திங்கள் முதல் வெள்ளி வரை இரவு 8 மணிக்கு ஒளிபரப்பாகும் ஒரு குடும்ப பின்னையை கொண்ட தொலைக்காட்சி தொடர் ஆகும். அண்ணன் தம்பிகள் 4 பேரைச் சுற்றி அமையும் கதைக்களம் இது. இந்த தொடரில் ஸ்டாலின், சுஜிதா, வெங்கட் ரங்கநாதன், ஹேமா ராஜ்குமார், சித்ரா, குமரன் தங்கராஜன் மற்றும் சரவணன் விக்ரம் போன்ற பலர் நடித்துள்ளனர்.\n\nSection::::கதைச்சுருக்கம்.\nபாண்டியன் ஸ்டோர்ஸ் என்னும் மளிகை கடை ஒன்றை நடத்தி வருகின்றனர் அண்ணன், தம்பி நால்வர். இந்த குடும்பத்தின் மூத்த மருமகள் தனலட்சுமி. அனைவரையும் அன்பால் அரவணைப்பவர். தன் கணவரின் தம்பிகளை, தன் பிள்ளைகள் போல் பார்த்துக் கொள்வார். இந்த குடும்பத்தில் மற்ற மருமகளாக வரும் மீனா மற்றும் முல்லையால், இவர்களின் மகிழ்ச்சியும், ஒற்றுமையும் நீடிக்குமா? என்பதுதான் இந்த தொடரின் கதை.\n\n\n"}
{"id": "424577", "url": "https://ta.wikipedia.org/wiki?curid=424577", "title": "சூரியக் கோயில், ஜாம்நகர்", "text": "சூரியக் கோயில், ஜாம்நகர்\n\nகோப் சூரியக் கோயில் (Gop temple) இந்தியாவின் குஜராத் மாநிலத்தில், சௌராஷ்டிர தீபகற்பத்தில் அமைந்த ஜாம்நகர் மாவட்டத்தின் ஜாம்ஜோத்பூர் தாலுக்காவில், சின்வாரி கிராமத்தில் அமைந்த இக்கோயில் கிபி 525-550களில் கட்டப்பட்டு சூரிய தேவனுக்கு அர்ப்பணிக்கப்பட்ட கோயிலாகும். இக்கோயில் 23 அடி உயர கோபுரம் கொண்டது. தற்போது இக்கோயில் சிதிலமடைந்த நிலையில் உள்ளது. \n\nஇக்கோயில் கோப் மலையின் தென்மேற்கில் வர்த்து ஆற்றின் கரையில் அமைந்துள்ளது.\n\n"}
{"id": "424581", "url": "https://ta.wikipedia.org/wiki?curid=424581", "title": "சிங்கப்பூர் போர்", "text": "சிங்கப்பூர் போர்\n\nசிங்கப்பூர் போர் (Battle of Singapore), இப்போரை சிங்கப்பூரின் வீழ்ச்சி என்றும் அழைப்பர். இரண்டாம் உலகப் போரில், தென்கிழக்காசியாவில் நடைபெற்ற பசிபிக் போரின் ஒரு பகுதியாக சிங்கப்பூரை கைப்பற்ற வந்த ஜப்பானியர்களுக்கும், பிரித்தானியர்களுக்கும் இடையே 1942 பிப்ரவரி 8-15 நாட்களில் நடைபெற்ற போராகும். \n\nசிங்கப்பூர் போரின் முடிவில், பிரித்தானியர்களிடமிருந்து சிங்கப்பூரை ஜப்பானியர்கள் கைப்பற்றினர். சிங்கப்பூர் போரில் 80,000 பிரித்தானிய வீரர்கள் போர்க் கைதிகளாக ஜப்பானியரிடம் பிடிபட்டனர்.\nபின்னர் இரு மாதங்கள் கழித்து ஜப்பானியப் படைகள் மலேசியாவைக் கைப்பற்றினர்.\n\n\n\n"}
{"id": "424590", "url": "https://ta.wikipedia.org/wiki?curid=424590", "title": "இந்தியத் துடுப்பாட்ட அணியின் ஆத்திரேலியச் சுற்றுப்பயணம், 2018–19", "text": "இந்தியத் துடுப்பாட்ட அணியின் ஆத்திரேலியச் சுற்றுப்பயணம், 2018–19\n\nஇந்தியத் துடுப்பாட்ட அணி ஆத்திரேலியாவில் 2018 நவம்பர் முதல் நான்கு தேர்வுப் போட்டிகளிலும், மூன்று ஒருநாள் போட்டிகளிலும், மூன்று இருபது20 போட்டிகளிலும் விளையாடியது.\n\nஇந்தியாவிற்காக மட்டுப்படுத்தப்பட்ட ஓவர் போட்டிகளில் வழமையாக குச்சக் காப்பாளராக விளையாடும் மகேந்திரசிங் தோனி இம்முறை இ20 போட்டித் தொடரில் விளையாடத் தேர்ந்தெடுக்கப்படவில்லை. அவருக்குப் பதிலாக, ரிஷப் பந்த் குச்சக்காப்பாளராக விளையாடினார். இ20 தொடர் 1–1 என்ற கணக்கில் சமமாக முடிந்தது.\n\nதேர்வுத்தொடரை இந்தியா 2–1 என்ற கணக்கில் வென்றது. ஆத்திரேலியாவில் தேர்வுத்தொடரை இந்தியா வென்றது இதுவே முதல தடவையாகும். பன்னாட்டு ஒருநாள் தொடரை இந்தியா 2-1 என்ற கணக்கில் வென்றது.\n\nSection::::அணிகள்.\nமிட்செல் ஸ்டார்க் ஆத்திரேலியாவின் இ20 அணியில் மூன்றாவது ஆட்டத்தில் சேர்க்கப்பட்டார். பில்லி இசடான்லேக் காயம் காரணமாக விலகினார்.\n\n"}
{"id": "424591", "url": "https://ta.wikipedia.org/wiki?curid=424591", "title": "ஸ்ரீ கபாலீஸ்வரி திருக்கோயில்", "text": "ஸ்ரீ கபாலீஸ்வரி திருக்கோயில்\n\nஸ்ரீ கபாலீஸ்வரி திருக்கோயில் - மாராந்தூர்\n\nகடலூர் மாவட்டம், சிதம்பரம் தாலுக்கா மதுராந்தக நல்லூரில் எழுந்தருளியுள்ள அருள்மிகு ஸ்ரீ கபாலீஸ்வரி அம்மன் வீற்றியிருக்கும் கோயில் இப்பகுதியில், அமைந்துள்ளது.\n\nஸ்ரீ கபாலீஸ்வரி திருக்கோயிலில் கி.பி.1967 முதல் கடந்த 51 ஆண்டுகளுக்கும் மேலாக தினசரி பூஜைகள் நடந்து வருகின்றது.\n\nஇந்த கோயிலில் பிரதி மாதம் அமாவாசை அன்று பகல் பொழுதில் நிகம்பலா யாகம் (மிளகாய் யாகம்) நடைபெறும். இந்நிகழ்வில் ஊர் மக்கள் அனைவரும் கலந்து கொள்வது வழக்கமாக இருந்து வருகிறது.\n\nஜோதிடர் இரத்தினம் குருசாமி என்பவர் இக்கோவிலின் நிரந்தர அறங்காவலராக உள்ளார்.\n\nஇக்கோயில் மிகவும் பிரசித்தி பெற்றதால், உள்ளூர் மக்கள் மட்டுமல்லாது, வெளி மாநில மற்றும் வெளிநாடு வாழ் இந்தியர்களும் (NRI) மேலும், வெளிநாட்டு சுற்றுலா பயணிகளும் வருகை புரிகின்றனர்.  "}
{"id": "424592", "url": "https://ta.wikipedia.org/wiki?curid=424592", "title": "புற்றுமாரியம்மன் கோயில்", "text": "புற்றுமாரியம்மன் கோயில்\n\nஅருள்மிகு புற்றுமாரியம்மன் திருக்கோயில் - மாராந்தூர்\n\nகடலூர் மாவட்டம், சிதம்பரம் தாலுக்கா மதுராந்தக நல்லூரில் \n\nஎழுந்தருளியுள்ள அருள்மிகு புற்றுமாரியம்மன் கோயில் இப்பகுதியில், அமைந்துள்ளது.\nகோயிலில் கி.பி.1967 ஜனவரி மாதம் முதல் கடந்த ஐம்பத்தியொரு ஆண்டுகளுக்கும் மேலாக தினசரி பூஜைகள் நடந்து வருகின்றது. \n\nஇந்த கோயிலில் வருடந்தோறும் ஆடிமாதம் முதல் வெள்ளி கிழமையன்று தீமிதி திருவிழா நடைபெறுவது வழக்கம்.\n\nஇந்நிகழ்வில் ஊர் மக்கள் பெருந்திரளாக கலந்து கொள்வது வழக்கமாக இருந்து வருகிறது.\n\nஜோதிடர் இரத்தினம் குருசாமி என்பவர் இக்கோவிலின் நிரந்தர அறங்காவலராக உள்ளார். \n\nஇவர் தொடர்ந்து 48 ஆண்டுகளாக சபரிமலைக்கு சென்று வந்தவராவார்.\n\nசிதம்பரம் சுற்று வட்டாரத்தில், இக்கோயில் மிகவும் பிரசித்தி பெற்றதால், \n\nஉள்ளூர் மக்கள் மட்டுமல்லாது, வெளி மாநில மற்றும் வெளிநாடு வாழ் இந்தியர்களும் (NRI) மேலும், \n\nவெளிநாட்டு சுற்றுலா பயணிகளும் வருகை புரிகின்றனர்.  "}
{"id": "424593", "url": "https://ta.wikipedia.org/wiki?curid=424593", "title": "பூனையின் உணர்வுகள்", "text": "பூனையின் உணர்வுகள்\n\nபூனையின் உணர்வுகள் (Cat Sense) என்பது 2013 ஆம் ஆண்டு \"ஜான் பிராட்ஷா\" என்பவரால் எழுதப்பட்ட ஓர் ஆவணப்புத்தகமாகும். இப்புத்தகமானது ஆகத்து 15, 2013 அன்று வெளியிடப்பட்டது. மேலும், இப்புத்தகமானது 2013 ஆம் ஆண்டு மிகச்சிறந்த விற்பனை ஆனதாக த நியூயார்க் டைம்ஸ் என்னும் நாளிதழில் வெளியானது. அவரது பூனையின் உணர்வுகளின் பொருளில், அவரது நகைச்சுவை அணுகுமுறை, பகிரங்கமாக பொதுமக்களிடம் நல்ல வரவேற்பையும், பாராட்டுதலையும் பெற்றது. பெரும்பாலான நாளிதழ்களும், வானொலிகளும் நல்ல விமர்சனங்களை கொடுத்தது.\n"}
{"id": "424604", "url": "https://ta.wikipedia.org/wiki?curid=424604", "title": "எகிப்தின் பழைய இராச்சியம்", "text": "எகிப்தின் பழைய இராச்சியம்\n\nஎகிப்தின் பழைய இராச்சியம் (Old Kingdom) (கிமு 2686 – 2181) பண்டைய எகிப்தை கிமு 2686 முதல் 2181 முடிய ஆண்டது. எகிப்தின் இப்பழைய இராச்சியத்தை ஆண்ட, நான்காம் எகிப்திய வம்சத்தினர்கள் ஆட்சியில், முதன் முதலாக எகிப்தில் பிரமிடுகள் கட்டப்பட்டது. இதனால் பழைய எகிப்திய இராச்சியத்தை பிரமிடுகளின் காலம் என அழைக்கப்பட்டது.\n\nமன்னர் குபு, காப்ரா மற்றும் மென்கௌர் ஆட்சி காலங்களில் கிசா பிரமிடுத் தொகுதிகள் கட்டி முடித்தனர். பண்டைய எகிப்தின் பழைய இராச்சியமும், அதனைத் தொடர்ந்து வந்த மத்திய எகிப்து இராச்சியம் மற்றும் புதிய எகிப்து இராச்சியங்கள் காலத்தில், நைல் ஆற்றுச் சமவெளிகள், உலகில் சிறந்த நாகரீங்களில் ஒன்றாக கருதப்படுகிறது. \n\nபழைய எகிப்திய இராச்சியம் போர்க் கலை, வேளாண்மை, பொருளாதாரம், கல்வி, மொழி, கட்டிடக் கலையில் சிறந்து விளங்கியது. மன்னர் பார்வோன் என அழைக்கப்படவில்லை. எகிப்தின் புதிய இராச்சிய காலத்திலிருந்து மன்னரை பார்வோன் என அழைத்தனர். எகிப்தின் மூன்றாம் வம்சத்தினர் முதல் ஆறாம் வம்சத்தினர் வரை எகிப்தின் பழைய இராச்சியத்தை கிமு 2686 முதல் 2181 வரை ஆண்டனர். \n\nஎகிப்தின் மூன்றாம் வம்ச ஆட்சியின் மன்னர் ஜோசர் காலத்தில், பழைய எகிப்திய இராச்சியத்தின் தலைநகரம் மெம்பிசுவுக்கு மாற்றப்பட்டது. மெம்பிசுவில் இறந்த மன்னர்களின் உடலைப் புதைப்பதற்காக, படிக்கட்டுகள் போன்ற பிரமிடுகள் எழுப்பப்பட்டது. எனவே பழைய எகிப்திய இராச்சியத்தை பிரமிடுகளின் காலம் என்பர். \n\nSection::::வரலாறு.\nSection::::மூன்றாம் வம்சம்.\nஎகிப்தின் பழைய இராச்சியத்தை நிறுவிய, எகிப்தின் மூன்றாம் வம்ச மன்னர் ஜோசர் (கிமு 2691 - 2625) ஆட்சிக் காலத்தில் மெம்பிசு, சக்காரா மற்றும் நெக்ரபோலிஸ் பகுதிகளில் பிரமிடுகள் கட்டப்பட்டது. \n\nஎகிப்தின் பழைய இராச்சிய மன்னர்களின் சிற்பங்கள் ஆளுயரத்தில் வடிக்கப்பட்டது. பழைய இராச்சியத்தின் மன்னர்களை, மக்கள் கடவுளாக வழிபட்டனர்.\n\nSection::::நான்காம் வம்ச ஆட்சியில் பழைய எகிப்திய இராச்சியத்தின் வளர்ச்சி.\nமன்னர் சினேபெரு (கிமு 2613–2589 ) நிறுவிய எகிப்தின் நான்காம் வம்ச ஆட்சியின் போது (கிமு 2613–2494), எகிப்தின் பழைய இராச்சியம் அனைத்து துறைகளிலும் வளர்ச்சியின் உச்சத்தை எட்டியது. இவரது ஆட்சியில், இறந்த மன்னர்களின் உடலைப் பதப்படுத்தி அடக்கம் செய்வதற்கு, மூன்று பெரிய பிரமிடுகள் கட்டப்பட்டது.\n\nசினெபெருவின் மகன் குபு (கிமு 2589–2566 ), கிசாவின் பெரிய பிரமிடு மற்றும் பெரிய ஸ்பிங்ஸ்களை எழுப்பினார்.\n\nமேலும் தெற்கு எகிப்தில் உள்ள நுபியா (சூடான்) மற்றும் கானான் நாடுகளைக் கைப்பற்றினர். \nSection::::ஐந்தாம் வம்சம்.\nஎகிப்தின் பழைய இராச்சியத்தின் ஐந்தாம் வம்சத்தை (கிமு 2494–2345) நிறுவிய பார்வோன் யுசர்கப் ஆட்சியின் போது (கிமு 2494–2487) சூரியக் கடவுள் வழிபாடு முக்கியத்துவம் பெற்றது. சூரியக் கோயில்கள் கட்டப்பட்டது. \n\nஐந்தாம் வம்ச ஆட்சியில் கருங்காலி, நறுமணப் பொருட்கள், வெள்ளைப்போளம், சாம்பிராணி, செப்பு, தங்கம் போன்ற பொருட்களை செங்கடல் வழியாக பண்டைய அண்மை கிழக்கு பகுதிகளுக்கு ஏற்றுமதி செய்வதற்கு கப்பல்களை உருவாக்கினர். \n\nSection::::முதல் இடைநிலை காலத்தில் வீழ்ச்சி.\nஎகிப்தின் ஆறாம் வம்ச மன்னர்களின் ஆட்சிக் காலத்தில் (கிமு 2345–2181), பார்வோன்களின் அதிகாரம், மாநில ஆளுநர்களின் ஆதிக்கத்தால் படிப்படியாக வீழ்ந்தது. பழைய எகிப்திய இராச்சியத்தின் மையப்படுத்தப்பட்ட ஆட்சி முறை மாறி பிரதேச ஆளுநர்களின் அதிகாரம் தலைதூக்கியது. \n\nஇருப்பினும் நைல் ஆற்றின் வெள்ளம் கரை புரண்டு ஓடுவதை தடுக்க கால்வாய்கள் வெட்டப்பட்டு, வேளாண்மை மற்றும் குடிநீர் ஆதாரங்களை பெருக்கினர்.\n\nபார்வோன் இரண்டாம் பெப்பியின் (கிமு 2278–2184) நீண்ட ஆட்சிக் காலத்தில், உள்நாட்டுப் போர்களாலும், முடிக்குரிய வாரிசுரிமைப் போட்டியாலும் எகிப்தின் ஆறாம் வம்ச ஆட்சி முடிவுற்றது. கிமு 2200 - 2150 வரையிலான காலத்தில் நைல் ஆற்று வெள்ளத்தாலும், மழையின்மையாலும் எகிப்தில் பஞ்சம் தலைவிரித்தாடியது.\n\nSection::::பண்பாடு.\nஎகிப்தின் பழைய இராச்சியத்தின் 3 - 6 வரையிலான வம்ச ஆட்சியாளர்கள் காலத்தில் (கிமு 2649–2150) கட்டிடக் கலை, சிற்பக் கலை, ஓவியக் கலைகள் செழித்திருந்தது. தங்கம், வெள்ளி, செப்பு மற்றும் நவரத்தினங்களால் அழகிய நகைகள் செய்தனர். மரம், கல், படிகத்தால் அழகிய சிற்பங்களை வடித்தனர். கருங்கற்களால் பெரிதும், சிறிதுமான பிரமிடுகள் கட்டப்பட்டது. இறந்த மன்னர்கள், அரச குடும்பத்தினரது பதப்படுத்தப்பட்ட மம்மிகளை பிரமிடுகளில் மரியாதைகளுடன் அடக்கம் செய்யும் வழக்கம் இருந்தது. மக்கள் பார்வோனை கடவுளாக வழிபட்டாலும், சூரியக் கடவுள் வழிபாடும் இருந்தது.\n\n\n"}
{"id": "424650", "url": "https://ta.wikipedia.org/wiki?curid=424650", "title": "போலிகுலர் லுமேன்", "text": "போலிகுலர் லுமேன்\n\nபோலிகுலர் லுமேன் (\"Follicular lumen\") என்பது தைராய்டு சுரப்பிக்குள் உள்ள போலிக்கல் என்றழைக்கப்படும் நுண்குமிழுக்குள் காணப்படும் மூடப்பட்ட குழியைக் குறிக்கும். இக்குழியானது அடர்த்தியான தைரோகுளோபின் எனப்படும் கூழ்மத்தால் நிரப்பப்பட்டுள்ளது. \n\nநுண்நோக்கி அளவில் தைராய்டு சுரப்பியில் போலிக்கல் எனப்படும் நுண்குமிழ்கள், போலிக்கல் செல்கள், பாராபோலிக்கல் செல்கள் என்ற மூன்று பகுதிகள் காணப்படுகின்றன. 1664 ஆம் ஆண்டு கியோப்ரி வெப்சிடெர்சன் இதைக் கண்டுபிடித்தார் . \n"}
{"id": "424664", "url": "https://ta.wikipedia.org/wiki?curid=424664", "title": "பறவை வாழ்க்கை", "text": "பறவை வாழ்க்கை\n\nபறவை வாழ்க்கை (\"Bird Life\") என்னும் புத்தகம் ஆத்திரேலியா பறவையியல் ஆய்வாளர் இயான் ரௌலி என்பவரால் எழுதப்பட்டது. மேலும் இது ஆத்திரேலிய இயற்கையியலாளர் நூலகத் தொடரின் ஒரு பகுதியாக கோலின்சு(ஆத்திரேலியா) என்பவரால் 1975- இல் வெளியிடப்பட்டது. ஆக்டவா வடிவத்தில்(224 x150 mm) இப்புத்தகம் 284 பக்கங்களூடன், பழுப்பு நிற  துணி மேலட்டையுறையால் பிணையப்பட்டு வெளியிடப்பட்டது. சுப்பேர்ப் ஃபரி-ரென் ஓவியத்தால் புத்தகம் விளக்கப்பட்டுள்ளது. இப்புத்தகம் பல புகைப்படங்களாலும், படங்களாலும்,வரைப்படங்களாலும் விளக்கப்பட்டு, ’’எனக்கு பறவைகள் மீது ஆர்வத்தை தூண்டிய என் தந்தை டங்கன் ரௌலேவுக்கு ” என்ற கூற்றுடன் ஆசிரியரால் அர்ப்பணிக்கப்பட்டுள்ளது.\n\n"}
{"id": "424685", "url": "https://ta.wikipedia.org/wiki?curid=424685", "title": "திருப்பாற்கடல் கரபுரீசுவரர் கோயில்", "text": "திருப்பாற்கடல் கரபுரீசுவரர் கோயில்\n\nதிருப்பாற்கடல் கரபுரீசுவரர் கோயில் வேலூர் மாவட்டத்தில் உள்ள தேவார வைப்புத்தலமாகும். \n\nSection::::அமைவிடம்.\nகாஞ்சீபுரம்-வேலூர் சாலையில் காவேரிப்பாக்கத்தை அடுத்து திருப்பாற்கடல் அமைந்துள்ளது. இவ்வூர் கரபுரம் என்றும் அழைக்கப்படுகிறது. \n\nSection::::இறைவன்.\nஇக்கோயிலில் உள்ள இறைவன் கரபுரீசுவரர் ஆவார். இறைவி அபீதகுஜாம்பாள் ஆவார். \n\nSection::::பிற சன்னதிகள்.\nநேரே வாயில் வழியாக சென்று மூலவரை தரிக்கலாம். கிழக்கு நோக்கிய மூன்று நிலை ராஜகோபுரம், தென்கிழக்கில் மடப்பள்ளியும், வடகிழக்கில் நவகிரக சன்னதி ஆகியவை உள்ளன. அடுத்து, யாகசாலையும், வில்வ மரமும் உள்ளன. திருச்சுற்றில் சங்கடஹர கணபதி, வள்ளிதெய்வானையுடனான ஷண்முகர் ஆகியோர் உள்ளனர். மேற்கு கோஷ்டத்தில் மகாவிஷ்ணு அமர்ந்த நிலையில் பிரயோக சக்கரம் ஏந்தியபடி உள்ளார். \n"}
{"id": "424699", "url": "https://ta.wikipedia.org/wiki?curid=424699", "title": "குளோரோபீனால் சிவப்பு", "text": "குளோரோபீனால் சிவப்பு\n\nகுளோரோபீனால் சிவப்பு (\"Chlorophenol red)\" என்பது ஒரு நிறங்காட்டும் சாயமாகும். காரகாடித்தன்மைச் சுட்டெண் (pH) மதிப்பு 4.8 முதல் 6.7 வரையுள்ள நிலையில் மஞ்சள் நிறத்திலிருந்து ஊதா நிறத்திற்கு இந்நிறங்காட்டி மாறக்கூடியது ஆகும்\nபுறஊதா-கட்புலனாகும் நிறமாலையில் இது 572 நானோ மீட்டரில் புலப்படும்.\n"}
{"id": "424719", "url": "https://ta.wikipedia.org/wiki?curid=424719", "title": "திருமணம் (தொலைக்காட்சித் தொடர்)", "text": "திருமணம் (தொலைக்காட்சித் தொடர்)\n\nதிருமணம் என்பது 2018ஆம் ஆண்டு முதல் கலர்ஸ் தமிழ் தொலைக்காட்சியில் திங்கள் முதல் சனி வரை இரவு 10 மணிக்கு ஒளிபரப்பாகும் ஒரு உணர்ச்சிகரமான காதல் தொடர். இந்த தொடர் கன்னட மொழியில் புகழ் பெற்ற அக்னிசாட்சி என்ற தொடரின் தமிழாக்கம் ஆகும். புதுமுக நடிகர் சித்து சந்தோஷகவும் மற்றும் நந்தினி தொடர் புகழ் ஷ்ரேயா ஜனனியாகவும் நடிக்கிறார்கள். \n\nபிரபல தமிழ் திரைப்பட இயக்குனர் மித்ரன் ஜவஹர் இத் தொடரை இயக்க, ஒளிப்பதிவாளர் பாலசுப்ரமணியம் ஒளிப்பதிவு செய்கின்றார், இவர் தேவர் மகன், திருடா திருடா போன்ற 50 மேட்பட்ட திரைப்படங்களுக்கு ஒளிப்பதிவு செய்துள்ளார் என்பது குறிப்பிடத்தக்கது.\n\nSection::::கதைச்சுருக்கம்.\nசந்தோஷ் வேறு ஒரு பெண்ணைக் காதலித்து, குடும்பத்தினரின் நிர்ப்பந்தத்தின் பெயரில் ஜனனியை திருமணம் செய்கின்றான்.\nஇவ் திருமணத்தை விரும்பாத சந்தோஷ் ஜனையிடம் விவாகரத்து செய்ய கையெழுத்து வாங்குகிறான். விவகாரத்திற்கு பிறகு ஜனனி மற்றும் சந்தோஷ் இடையே அன்பும், வெறுப்பும் கலந்த ஒரு உறவு நீள்கிறது. அந்த உறவில் காதலும் துளிர்க்கிறதா என்பதுதான் கதை.\n\n\n\nSection::::சாதனை.\nஇந்த தொடர் சில மணிநேரம் தேசியளவிலான ட்விட்டர் ட்ரெண்ட்டிங்கில் திருமணம் ஹேஷ் டாக் (#திருமணம்) முதல் இடம்பெற்றிருந்தது என்பது குறிப்பிடத்தக்கது.\n\n"}
{"id": "424721", "url": "https://ta.wikipedia.org/wiki?curid=424721", "title": "டான்ஸ் விஸ் டான்ஸ்", "text": "டான்ஸ் விஸ் டான்ஸ்\n\nடான்ஸ் விஸ் டான்ஸ் என்பது 2018 ஆம் ஆண்டு முதல் கலர்ஸ் தமிழ் தொலைக்காட்சியில் நவம்பர் 24 முதல் சனி மற்றும் ஞாயிறு இரவு 8 மணிக்கு ஒளிபரப்பான நடன நிகழ்ச்சி இதுவாகும். இந்த தொடரை கீர்த்தி மற்றும் விஜய் தொகுத்து வழங்க, பிரபல நடன இயக்குனர் பிருந்தா மற்றும் தமிழ்த் திரைப்பட நடிகர் நகுல் ஆகியோர் நடுவராக இருந்தார்கள் . இந்த நடன நிகழ்ச்சியின் வெற்றியாளர் அங்கிதா மற்றும் பூஜா ஆவார்கள்.\n\n"}
{"id": "424728", "url": "https://ta.wikipedia.org/wiki?curid=424728", "title": "ஐதரசன் ஆற்றல் தொழில்நுட்பத்திற்கான அனைத்துலக மையம்", "text": "ஐதரசன் ஆற்றல் தொழில்நுட்பத்திற்கான அனைத்துலக மையம்\n\nஐதரசன் ஆற்றல் தொழில்நுட்பத்திற்கான அனைத்துலக மையம் (\"The International Centre for Hydrogen Energy Technologies\") என்பது ஐக்கிய நாடுகள் சபை தொழிற்துறை வளர்ச்சி நிறுவனத்தின் ஒரு சிறப்புத் திட்டமாகும். குறிப்பாக வளர்ந்துவரும் நாடுகளின் எதிர்கால பொருளாதாரத்தை அபிவிருத்தி செய்யும் நோக்கத்துடன், ஐதரசன் ஆற்றல் தொழில்நுட்பங்களின் சாத்தியமான செயலாக்கங்களை ஆதரிப்பதும் அவற்றை செய்துகாட்டி ஊக்குவிப்பதும் இம்மையத்தின் பணியாகும். ஐக்கிய நாடுகள் சபை தொழிற்துறை வளர்ச்சி நிறுவனத்திற்கும் துருக்கிய ஆற்றல் மற்றும் இயற்கைவளங்கள் அமைப்புக்கும் இடையே ஏற்பட்ட அறக்கட்டளை நிதி ஒப்பந்தம் மூலம் 2003 ஆம் ஆண்டில் ஐதரசன் ஆற்றல் தொழில்நுட்பத்திற்கான அனைத்துலக மையம் வியன்னாவில் தொடங்கப்பட்டது. 2004 ஆம் ஆண்டு முதல் செயல்படத் தொடங்கிய இந்நிறுவனம் 2012 ஆம் ஆண்டு டிசம்பரில் மூடப்பட்டது \n\n"}
{"id": "424730", "url": "https://ta.wikipedia.org/wiki?curid=424730", "title": "உலகளாவிய காற்று ஆற்றல் சபை", "text": "உலகளாவிய காற்று ஆற்றல் சபை\n\nஉலகளாவிய காற்று ஆற்றல் சபை (\"Global Wind Energy Council\") 2005 ஆம் ஆண்டு நிறுவப்பட்டது, ஒட்டுமொத்த காற்று ஆற்றல் துறைக்கும் சர்வதேச அளவில் ஒரு நம்பகமான பிரதிநிதி மன்றமாக இச்சபை இயங்குகிறது. உலகின் முன்னணி எரிசக்தி ஆதாரங்களில் ஒன்றாக காற்று ஆற்றலை மாற்றுவதும், கணிசமான சுற்றுச்சூழல் மற்றும் பொருளாதார நன்மைகள் வழங்கும் வகையில் காற்று சக்தியை உறுதிப்படுத்துவதும் இச்சபையின் நோக்கமாகும் . \n\nதற்காலிக விநியோக தொடர் இடர்பாடுகள் இருந்த போதிலும், சர்வதேச காற்றுச் சந்தைகள் தங்கள் வலுவான வளர்ச்சியைத் தொடர்கின்றன என்று உலகளாவிய காற்று ஆற்றல் சபை வெளியிட்டுள்ள ஒரு புதிய அறிக்கை தெரிவிக்கிறது. நிறுவப்பட்ட காற்று ஆலை உற்பத்தித் திறன் 2006 ஆம் ஆண்டில் உலகளாவிய அளவில் 25% அதிகரித்தது, 18 பில்லியன் யூரோ (23 பில்லியன் அமெரிக்க டாலர்) மதிப்புள்ள புதிய சாதனங்களை உருவாக்கப்பட்டன. 74 கிகாவாட் மதிப்புள்ள ஆற்றல் காற்று ஆலைகள் மூலம் உருவாக்கப்பட்டது. 48 கிகாவாட் அளவுக்கு திறன் கொண்ட காற்று ஆலை ஆற்றல் உற்பத்தி செய்து ஐரோப்பிய ஒன்றியம் முன்னணி சந்தையாக விளங்கினாலும், வட அமெரிக்கா மற்றும் ஆசியா போன்ற பிற கண்டங்கள் விரைவாக இத்துறையில் வளர்ந்து வருகின்றன.\n\n"}
{"id": "424750", "url": "https://ta.wikipedia.org/wiki?curid=424750", "title": "மிசோ தேசிய முன்னணி", "text": "மிசோ தேசிய முன்னணி\n\nமிசோ தேசிய முன்னணி (Mizo National Front) மிசோரமில் உள்ள ஒரு பிராந்திய அரசியல் கட்சியாகும். 1959 ல் அஸ்ஸாம் மாநிலத்தின் மிஸ்ஸோ பகுதியின் பஞ்சம் சூழ்நிலையில் இந்திய மத்திய அரசாங்கத்தின் செயலற்ற தன்மையை எதிர்த்துப் போராடிய பிறகு மிசோ தேசிய முன்னணி உருவானது. 1966 ல் கிளர்ச்சிகளிலும், திரைமறை வேலைகளிலும் ஈடுபட்ட இவ்வமைப்பு, 1986 ஆம் ஆண்டில் மிசோ உடன்படிக்கை இந்தியாவின் அரசாங்கத்துடன் கையெழுத்திட்டது, பிரிவினை மற்றும் வன்முறையைத் தவிர்த்தது.\n\n11 டிசம்பர் 2018 ல் வெளியான தேர்தல் முடிவுகளின் அடிப்படையில் இக்கட்சி ஆட்சி அமைக்க உரிமைகோரியுள்ளது. \n"}
{"id": "424756", "url": "https://ta.wikipedia.org/wiki?curid=424756", "title": "அரசியல் பொருளாதாரம்", "text": "அரசியல் பொருளாதாரம்\n\nஅரசியல் பொருளாதாரம் (\"political economy\") என்பது அரசு, சட்டம், விதிகள் ஆகியவற்றிற்கும் உற்பத்தி, வணிகம் அவற்றிற்கும் இடையே உள்ள தொடர்புகளைப் பற்றியும் தேசிய உற்பத்தி, செல்வத்தைப் பகிர்வது பற்றியும் ஆராய்கின்றது. அரசியல் பொருளாதாரம் பற்றிய ஆய்வுகள் ஆங்கில அறிஞர்களான ஆடம் சிமித், டேவிட் ரிக்கார்டோ, மால்தசு ஆகியோரிடமிருந்து தொடங்குகிறது. பத்தொன்பதாம் நூற்றாண்டின் தொடக்கத்தில் பொருளாதாரம் அரசியல் பொருளாதாரம் என்று அழைக்கப்படத் தொடங்கியது. அரசியல் பொருளாதாரம் என்பது பொலிடிகல் எகானமி (political economy) என்ற ஆங்கிலச் சொல்லின் தமிழ் மொழிபெயர்ப்பாக அமைகின்றது.\n\n"}
{"id": "424762", "url": "https://ta.wikipedia.org/wiki?curid=424762", "title": "சக்திகாந்த தாஸ்", "text": "சக்திகாந்த தாஸ்\n\nசக்திகாந்த தாஸ், (பிறப்பு: 26 பெப்ரவரி 1957) இந்திய ரிசர்வ் வங்கி ஆளுநர் மற்றும் முன்னாள் இந்திய ஆட்சிப் பணி அதிகாரியாவார். இந்திய ரிசர்வ் வங்கியின் 25 ஆவது ஆளுநராகத் தற்போதுள்ளார். இதற்கு முன்னர் இந்தியாவின் பதினைந்தாம் நிதி ஆணையத்தின் உறுப்பினராகவும், ஜி 20 இந்தியப் பிரதிநிதியாகவும் இருந்துள்ளார். பொருளாதார விவகாரச் செயலாளர், வருவாய்த்துறைச் செயலாளர், உரத்துறைச் செயலாளர் உட்பட இந்திய ஆட்சிப் பணியில் மத்திய மற்றும் தமிழக அரசின் பல்வேறு துறைகளில் பணியாற்றியவர்.\n\nSection::::இளமையும் கல்வியும்.\nஇவர் ஒடிசா மாநிலத்தில் பிறந்தவரார். புவனேஷ்வர் நகரில் டிமான்ஸ்ட்ரேஷன் மல்டிபர்பஸ் பள்ளியில் பள்ளிப்படிப்பை முடித்தார். புதுதில்லி புனித ஸ்டீபன் கல்லூரியில் இளநிலைப் பட்டம் மற்றும் முதுநிலைப் பட்டம் பெற்றார். இந்திய மேலாண்மை கழகத்தில் நவீனப் பொருளாதார நிர்வாகமும், இன்ஸ்டிட்யூட் பக்ளிக் என்டர்பிரைஸில் நிதி நிர்வாகத்தில் அலுவல்ரீதியான பயிற்சியும் பெற்றார். இந்திய நிர்வாக அலுவலர் கல்லூரியில் திட்ட மேலாண்மைப் படிப்பில் பட்டயம் பெற்றவர். மேலும் இந்திய மேலாண்மை கழகத்திலும் ஹிமாச்சல் பிரதேச பொது நிர்வாகக் கல்வி நிறுவனத்திலும் பயிற்சி பெற்றவராவார்\n\nSection::::பணிகள்.\n2014 ஜூன் மாதம் நியமனத்திற்கான அமைச்சரவைக் குழுவின் பரிந்துரையில் வருவாய்த்துறை செயலாளரக ஆனார்.\n\nதொழில்துறைத் தலைமைச் செயலர், வருவாய்த்துறை சிறப்பு ஆணையர், வணிகவரித் துறை செயலர், ஏய்ட்ஸ் கட்டுப்பாட்டுக் குழுகத்தின் திட்ட இயக்குநர், திண்டுக்கல் மற்றும் காஞ்சிபுர மாவட்ட ஆட்சித் தலைவர் எனத் தமிழக அரசின் பல்வேறு துறைகளில் பணியாற்றியவர். மற்றும் மத்தியப் பொருளாதார விவகாரச் செயலாளர், மத்திய வருவாய்த் துறைச் செயலாளர், நிதி அமைச்சகத்தின் சிறப்புச் செயலர் மற்றும் கூடுதல் செயலர் என இந்திய அரசின் பல்வேறு துறைகளிலும் பணியாற்றியவர்.\n\n2015 ஆகஸ்ட்டில் இவரைப் பொருளாதார விவகாரச் செயலாளராக நியமனத்திற்கான அமைச்சரவைக் குழு நியமித்தது.\n\nSection::::ரிசர்வ் வங்கி.\n2018 டிசம்பரில் ரிசர்வ் வங்கியின் ஆளுநராக மூன்றாண்டுகளுக்குப் பதிவியேற்றார்.\n\n"}
{"id": "424779", "url": "https://ta.wikipedia.org/wiki?curid=424779", "title": "பெருவிருப்ப கட்டாய மனப்பிறழ்வு", "text": "பெருவிருப்ப கட்டாய மனப்பிறழ்வு\n\nபெருவிருப்ப கட்டாய மனப்பிறழ்வு (அ) ஆட்டிப்படைக்கும்–அலைக்கழிக்கும் மனப்பாதிப்பு (Obsessive–compulsive disorder) என்பது ஒரு மனநிலை பாதிப்பு ஆகும், இதனால் பாதிக்கப்பட்டவர்கள் செயல்களை மீண்டும் மீண்டும் செய்ய வேண்டும் என்று உணர்வர், சில வழக்கங்களை மீண்டும் மீண்டும் செய்தல் (\"சடங்குகள்\" எனப்படும்), அல்லது சிலவற்றை மீண்டும் மீண்டும் யோசித்தல் (\"மிகை எண்ணங்கள்\" எனப்படும்). பாதிப்புக்குள்ளானவர்களால் சிறிது நேரத்திற்கும் மேல் தங்கள் எண்ணங்கள் அல்லது செயல்பாடுகளைக் கட்டுப்படுத்த முடியாது. பொதுவாக இவர்கள் செய்யும் செயல்களில் கை கழுவுதல், பொருட்களை எண்ணுதல் மற்றும் கதவு பூட்டப்பட்டுள்ளதா என்று பார்த்தல் போன்றவை இருக்கும். சிலர் பொருட்களைத் தூக்கி வீசவும் செய்யலாம். இந்த நடவடிக்கைகள் அந்த நபரின் தினசரி வாழ்க்கையை எதிர்மறையாகப் பாதிக்கும் அளவிற்கு இருக்கும். இது பொதுவாக ஒரு நாளில் ஒரு மணிநேரத்திற்கும் மேல் நீடிக்கலாம். பெரும்பாலான பெரியவர்களுக்கு தாங்கள் அவ்வாறு நடந்துகொள்வது தெரிவதில்லை. இதனுடன் தொடர்புடைய நிலைமைகளாக உடல் நடுக்கங்கள், கோபப் பாதிப்பு ஆகியவை உள்ளன, முடிவாகத் தற்கொலை செய்துகொள்ளும் ஆபத்தும் உள்ளது.\nஇதற்கான காரணம் இதுவரை அறியப்படவில்லை. சில மரபு கூறுகள் காரணமாக ஒத்த இரட்டையர்களுக்கு, ஒத்ததாக இல்லாத இரட்டையர்களை விடப் பாதிப்பு அதிகம் இருக்கலாம். அபாயக் காரணிகளில் குழந்தைப் பருவத்தில் சித்திரவதைக்கு உள்ளாக்குதல் அல்லது பிற மன அழுத்தம் நிகழ்வுகள் அடங்கும்-தூண்டும் நிகழ்வு. சிலருக்கு நோய்த்தொற்றுக்களால் ஏற்படுவதாகக் கண்டறியப்பட்டுள்ளது. நோயறிதல் அறிகுறிகளின் அடிப்படையில் இருக்கும், பிற போதைப்பொருள் சார்ந்த அல்லது மருத்துவக் காரணங்கள் கணக்கில் கொள்ளப்படாது. யேல்–பிரவுன் ஆட்டிப்படைக்கும் அலைக்கழிக்கும் அளவீடு (Y-BOCS) போன்ற மதிப்பீட்டு அளவுகளின் அடிப்படையில் தீவிரநிலை பயன்படுத்தப்படுகிறது. இதே போன்ற அறிகுறிகள் கொண்ட பிற பாதிப்புகளில், கோபப் பதிப்பு, மேஜர் மன அழுத்தப் பாதிப்பு, உணவுப் பாதிப்புகள், உடல் நடுக்கப்பாதிப்புகள் மற்றும் ஆட்டிப்படைக்கும்–அலைக்கழிக்கும் ஆளுமை மனப்பாதிப்பு ஆகியவை அடங்கும்.\nஇதற்கான சிகிச்சைகளில் ஆலோசனை, அறிவாற்றல் நடத்தை சிகிச்சை (CBT) போன்றவை மற்றும் சில நேரங்களில் மன அழுத்த மேம்பாட்டுச் சிகிச்சைகள், தேர்ந்தெடுக்கப்பட்ட செரோடோனின் மறு உபயோகத் தடுப்பான்கள் (SSRIகள்) அல்லது க்லோமிபிராமின் ஆகியவை இருக்கலாம். OCD-க்கான CBT-இல் மீண்டும் மீண்டும் ஒன்றைச் செய்வதை அனுமதிக்காமல் எதனால் சிக்கல்கள் ஏற்படுகின்றன என்ற விஷயத்தை அதிகரித்தல் அடங்கியுள்ளது. SSRIகளில் க்லோமிபிராமின் வேலை செய்வது, அதிகளவில் பக்க விளைவுகளையும் ஏற்படுத்தும் என்பதால், அது இரண்டாம் நிலை சிகிச்சையாகவே இருக்கும். இயல்பற்ற ஆன்டிசைகோடிக்ஸை SSRI உடன் இணைத்து சிகிச்சை-எதிர்ப்பு நிலைமைகளின் போது கொடுப்பது உதவலாம் எனினும் இதில் அதிகமான பக்க விளைவுகளின் ஆபத்து உள்ளது. சிகிச்சை எடுத்துக் கொள்ளவில்லை எனில், இந்த நிலைமை பல ஆண்டுகளுக்கும் தொடரலாம்.\nஆட்டிப்படைக்கும்–அலைக்கழிக்கும் மனப்பாதிப்பு, 2.3% மக்களை அவர்களின் வாழ்க்கையில் ஏதாவது ஒரு காலகட்டத்தில் பாதிக்கிறது. கொடுக்கப்பட்டுள்ள ஆண்டில் இது சுமார் 1.2% அளவிற்கு உள்ளது, மேலும் உலகம் முழுவதும் பாதிப்பை ஏற்படுத்துகிறது. 35 ஆம் வயதிற்குப் பிறகு பொதுவாக அறிகுறிகள் ஏற்படுவதில்லை, பாதிக்கப்படுபவர்களில் பாதிக்கும் மேற்பட்டவர்களுக்கு இது 20 வயதுக்கும் முன்பாகவே ஏற்படுகிறது. ஆண் பெண் பேதமில்லாமல் ஏற்படுகிறது. ஆங்கிலத்தில், \"obsessive–compulsive\" என்ற சொற்றொடர் OCD உடன் தொடர்பற்றதாக, அதிகமாகக் கவனிக்கும், பெர்பெக்ட்டனிஸ்ட், சரியாக இருக்க அல்லது பிற வழிகளில் சரியாக இருக்க நினைக்கும் ஒருவருக்கு முறையற்ற முறையில் பயன்படுத்தப்படுகிறது.\n\n"}
{"id": "424780", "url": "https://ta.wikipedia.org/wiki?curid=424780", "title": "அதிர்ச்சிக்குப் பிறகான மன அழுத்தப் பாதிப்பு", "text": "அதிர்ச்சிக்குப் பிறகான மன அழுத்தப் பாதிப்பு\n\nஅதிர்ச்சிக்குப் பிறகான மன அழுத்தப் பாதிப்பு (Post-traumatic stress disorder, PTSD) என்பது ஒரு மனநிலை சார்ந்த பாதிப்பு ஆகும், இது ஒருவருக்கு மன அதிர்ச்சி ஏற்பட்ட பிறகு ஏற்படலாம், அதாவது பாலியல் வன்முறை, போர் நடவடிக்கை, சாலை விபத்துகள் அல்லது உயிருக்கு அச்சுறுத்தல் ஏற்படுத்தும் பிற நிகழ்வுகள் போன்றவை. இதன் அறிகுறிகளில் தொல்லையூட்டும் எண்ணங்கள், உணர்வுகள் அல்லது நிகழ்வுகளுடன் தொடர்புடைய கனவுகள், மனம் அல்லது உடல் அழுத்தம் முதல் மன அதிர்ச்சி தொடர்பான தாக்கங்கள் வரை இருக்கலாம், மன அதிர்ச்சி சார்ந்த எண்ணங்களைத் தவிர்க்க முயலுதல், ஒருவர் எவ்வாறு நினைப்பார் மற்றும் உணர்வார் என்பதை மாற்றி யோசித்தல் மற்றும் சண்டைபோடு தூண்டல் அதிகமாக இருத்தல். இந்த அறிகுறிகள் நிகழ்வு ஏற்பட்டு ஒரு மாதத்திற்கு அதிகமாகவும் நீடிக்கலாம். இளம் குழந்தைகள் தங்கள் மன அழுத்தத்தைக் காட்டுவது குறைவுதான், எனினும் அதற்குப் பதிலாக விளையாடுதல் மூலம் தங்கள் நினைவுகளை வெளிப்படுத்தலாம். PTSD பாதிப்பு கொண்டவர்கள் தற்கொலை செய்துகொள்ளும் மற்றும் சுயமாகக் காயம் ஏற்படுத்திக் கொள்ளும் வாய்ப்பு மிகவும் அதிகம்.\n\nமன அதிர்ச்சி ஏற்பட்டுள்ள பெரும்பாலானவர்களுக்கு PTSD ஏற்படுவதில்லை. நேரடி மனிதர்கள் ஈடுபட்ட மன அதிர்ச்சியால் (எடுத்துக்கட்டாக, கற்பழிப்பு அல்லது குழந்தைச் சித்திரவதை போன்றவை) பாதிக்கப்பட்டவர்களுக்கு, துன்புறுத்தல் அல்லாத பாதிப்புகளான விபத்துகள் மற்றும் இயற்கைப் பேரழிவுகள் போன்றவற்றால் பாதிக்கப்பட்டவர்களைவிட PTSD ஏற்படும் வாய்ப்பு அதிகம். கற்பழிப்பால் பாதிக்கப்பட்ட பாதிக்கும் மேற்பட்டவர்களுக்கு PTSD ஏற்படுகிறது. குழந்தைகளின் வயது 10-க்குள் இருந்தால் அவர்களுக்கு PTSD ஏற்படும் வாய்ப்பு பெரியவர்களைவிடக் குறைவாகும். அதிர்ச்சிகரமான சம்பவத்தைத் தொடர்ந்து குறிப்பிட்ட அறிகுறிகள் ஏற்படுவதன் அடிப்படையில் நோயறிதல் இருக்கும்.\n\nசிகிச்சையை, அறிகுறிகள் ஆரம்பநிலையில் இருக்கும் போதே தொடங்குவது பயனளிக்கலாம், எனினும் அறிகுறிகள் உள்ள அல்லது இல்லாத எல்லாத் தனிநபர்களுக்கும் சிகிச்சை அளிப்பது பலனளிக்காமல் போகலாம். PTSD பாதிப்பு கொண்டவர்களுக்கான முதன்மை சிகிச்சைகளாக ஆலோசனை மற்றும் மருந்து உள்ளது. பலதரப்பட்ட சிகிச்சை முறைகள் பயனளிக்கலாம். இது ஒரே ஒரு நபரின் நேரடி சிகிச்சை அல்லது குழு சார்ந்த சிகிச்சையாகவோ இருக்கலாம். மன அழுத்த மேம்பாட்டுச் சிகிச்சைகளான தேர்ந்தெடுக்கப்பட்ட செரோடோனின் மறு உபயோகத் தடுப்பான் வகை சிகிச்சை PTSD-க்கான முதல்நிலை மருத்துவமாகும், இது சுமார் பாதிக்கும் மேற்பட்டவர்களுக்குப் பலனளிக்கிறது. இவற்றின் பலன்கள் பிற சிகிச்சையை விடக் குறைவாகும். மருந்துகள் மற்றும் சிகிச்சை முறைகள் ஆகியவற்றை இணைத்துப் பயன்படுத்துவது மிகுந்த பயன் கொண்டதாக உள்ளதா என்பது தெளிவாக இல்லை. பிற மருந்துகள் பலனளிக்கிறதா என்பதற்குப் போதுமான சான்றுகள் இல்லை, சில வழக்குகளில் பென்சோடயசிபைன்ஸ் விளைவுகளை மோசமாக்குகின்றன.\n\nகொடுக்கப்பட்டுள்ள ஆண்டில் அமெரிக்காவில் உள்ள 3.5% பெரியவர்களுக்கு PTSD ஏற்படுகிறது, இது 9% மக்களை அவர்களின் வாழ்க்கையில் ஏதாவது ஒரு காலகட்டத்தில் பாதிக்கிறது. உலகின் மற்ற இடங்களில் கொடுக்கப்பட்டுள்ள ஆண்டில் பாதிப்பு 0.5% மற்றும் 1% ஆகியவற்றுக்கு இடையில் உள்ளது. ஆயுத மோதல்கள் ஏற்படும் இடங்களில் இந்த விகிதம் அதிகமாக உள்ளது. இந்த நோய் பொதுவாக ஆண்களைவிடப் பெண்களை அதிகம் பாதிக்கிறது. பண்டைய கிரேக்கர்களில் குறைந்தபட்சம் ஒருமுறை மன அதிர்ச்சி தொடர்பான மனநிலைப் பாதிப்புகளின் அறிகுறிகள் ஆவணப்படுத்தப்பட்டுள்ளன. உலகப் போர்களின் போது இந்த நிலைமை \"ஷெல் அதிர்ச்சி\" மற்றும் \"காம்பேக்ட் நியூரோசிஸ்\" போன்ற சொற்களில் அறியப்பட்டது. \"அதிர்ச்சிக்குப் பிறகான மன அழுத்தப் பாதிப்பு\" என்ற பதம் 1970களில் அமெரிக்க இராணுவ வீரர்கள் வியட்நாம் போரில் கலந்துகொண்டு திரும்பிய பிறகு அதிகமானவர்களுக்குத் தாக்கம் கண்டறியப்பட்டதால் ஏற்பட்டது. இது அதிகாரப்பூர்வமாக அமெரிக்க உளவியல் சங்கத்தால் 1980 ஆம் ஆண்டில் \"மன நோய்களைக் கண்டறிதல் மற்றும் புள்ளிவிவர கையேடு\" (DSM-III)-இன் மூன்றாம் பதிப்பில் அங்கீகரிக்கப்பட்டது.\n"}
{"id": "424781", "url": "https://ta.wikipedia.org/wiki?curid=424781", "title": "அனைத்திந்திய மஜ்லிசே இத்திகாதுல் முசுலிமீன்", "text": "அனைத்திந்திய மஜ்லிசே இத்திகாதுல் முசுலிமீன்\n\nஅனைத்திந்திய மஜ்லிசே இத்திகாதுல் முசுலிமீன் (, \"All India Majlis-e-Ittehad-ul Muslimeen\", AIMM) சுருக்கமாக மஜ்லிஸ் கட்சி என்பது இந்திய மாநிலமான தெலுங்கானாவை அடிப்படையாகக் கொண்டு இயங்கும் ஒரு அங்கீகரிக்கப்பட்ட பிராந்திய அரசியல் கட்சியாகும். பிரித்தானிய இந்தியாவின் ஹைதராபாத் மாநிலத்தில் 1927 ஆம் ஆண்டில் ஐதராபாத்து நகரத்தில் நிறுவப்பட்டது. \n\nSection::::கட்சியின் தோற்றம்.\n1927 ஆம் ஆண்டில் ஹைதராபாத் மாநிலத்தின் நிஜாம் மீர் உஸ்மான் அலி கான் அவர்களின் ஆலோசனையின் பேரில், ஹைதராபாத் மாநிலத்தின் கிலேதாராக இருந்த நவாப் முஹம்மது நவாஸ் கான் என்பவரால் இக்கட்சி நிறுவப்பட்டு, வரையறுக்கப்பட்டது. நவாப் பஹதூர் யார் ஜங் இதன் முதல் தலைவராக 1938 ஆம் ஆண்டு தேர்ந்தெடுக்கப்பட்டார்.\n\nSection::::தலைவர்.\nஅசதுத்தீன் ஒவைசி இதன் தற்போதைய தலைவராக இருக்கிறார். இவர் 2004 ஆம் ஆண்டு முதல் இந்திய நாடாளுமன்றத்தின் மக்களவைக்கு ஹைதராபாத் தொகுதியில் இருந்து நான்கு முறை தேர்ந்தெடுக்கப்பட்டுள்ளார்.\n\n"}
{"id": "424782", "url": "https://ta.wikipedia.org/wiki?curid=424782", "title": "நியமனத்திற்கான அமைச்சரவைக் குழு", "text": "நியமனத்திற்கான அமைச்சரவைக் குழு\n\nநியமனத்திற்கான அமைச்சரவைக் குழு (Appointments Committee of the Cabinet) இந்திய அரசின் முக்கியப் பதவிகளுக்கான நியமனங்களை முடிவு செய்யும் குழுவாகும். இக்குழுவில் பிரதமரும், உள்துறை அமைச்சரும் உள்ளனர். முன்னர், பொறுப்பு அமைச்சர்களும் இக்குழுவில் இருந்தனர். ஆனால், புதிய அறிவிப்பிற்குப் பின்னர் (14 ஜூலை 2016) அவர்கள் இக்குழுவில் அங்கம் வகிக்கவில்லை.\n\nஇந்திய அரசின் 1961 வர்த்தகப் பரிவர்த்தனை விதிகளின்படி, அனைத்து முக்கிய நியமனங்களுக்கும் இக்குழு ஒப்புதல் அளிக்கவேண்டும். பொதுத்துறை நிறுவனங்களின் மேல்மட்டக் குழு நியமனத்திற்கும் இக்குழுவின் ஒப்புதல் வேண்டும். மத்தியப் புலனாய்வுத் துறை இயக்குநர், இந்திய ரிசர்வ் வங்கி ஆளுநர், மத்திய கண்காணிப்பு ஆணையச் செயலாளர், பாபா அணு ஆராய்ச்சி மைய இயக்குநர் போன்றவை இக்குழுவின் ஒப்புதல் தேவைப்படும் சில பதவிகளாகும்.\n"}
{"id": "424797", "url": "https://ta.wikipedia.org/wiki?curid=424797", "title": "அப்பியாசம்", "text": "அப்பியாசம்\n\nஅப்பியாசம் (\"Abhyāsa\") என்பது இந்து சமயத்தில் பின்பற்றப்படும் மனக்கட்டுப்பாட்டு பயிற்சியாகும். நீண்ட காலமாக இப்பயிற்சி ஓர் ஆன்மீகப் பயிற்சியாக வழக்கமாக தொடர்ச்சியாகப் பின்பற்றப்பட்டு வருகிறது. தன்னுடைய யோக சூத்திரங்களில் பதஞ்சலி மகரிசி யோகாவைப் பற்றி முறையாக கூறியுள்ளார். இவர் இயற்றிய பதஞ்சலி யோக சூத்திரம் எனும் நூலே யோகக் கலைக்கு அடிப்படையாக விளங்குகிறது.\n\nவைராக்கியத்துடன் மனதை அடக்குவதற்கும் யோகா மிக அவசியமானதென்று பகவத்கீதையில் கடவுளாகக் கருதப்படும் கிருட்டிணரும் இதன் முக்கியத்துவத்தை விளக்கியுள்ளார் . பயிற்சி (அப்பியாசம்) மற்றும் வைராக்கியம் என்ற இரண்டு நடைமுறைகளும் உணர்வுகளைக் கட்டுப்படுத்த தேவையானவை என்று யோக சூத்திரம்1:12 கூறுகிறது நீடித்த அமைதி நிலைக்கு பயிற்சியே உரிய வழிமுறையாகும் என பதஞ்சலியின் யோக சூத்திரத்தை சிப் ஆட்ரான்பிட் மொழிபெயர்த்துள்ளார்\n"}
{"id": "424806", "url": "https://ta.wikipedia.org/wiki?curid=424806", "title": "தேசிய ஐதரசன் மற்றும் எரிபொருள் மின்கல நாள்", "text": "தேசிய ஐதரசன் மற்றும் எரிபொருள் மின்கல நாள்\n\nதேசிய ஐதரசன் மற்றும் எரிபொருள் மின்கல நாள் (\"National Hydrogen and Fuel Cell Day\") என்பது எரிபொருள் மின்கலம் மற்றும் ஐதரசன் ஆற்றல் சங்கத்தால் தோற்றுவிக்கப்பட்ட்து. எரிபொருள் மின்கலம், ஐதரசன் தொழில்நுட்பம் தொடர்பான விழிப்புணர்வை உண்டாக்குதல் இன்று இத்துறையின் வீச்சு மற்றும் எதிர்காலத்தில் இத்தொழில் துறை எவ்வளவு தூரம் மேம்படப்போகிறது என்பதை கொண்டாடுவதும் இத்தினம் அனுசரிப்பதன் நோக்கமாகும்.\nஅக்டோபர் மாதம் 8 ஆம் நாள் (10.08) இக்கொண்டாட்டத்திற்கான நாளாகத் தேர்ந்தெடுக்கப்பட்டது. ஐதரசனின் அணு எடையான 1.008 என்பதை அட்டிப்படையாக்க் கொண்டு இந்த நாள் தெரிவு செய்யப்பட்டது.\n\nஅலுவல் ரீதியாக அக்டோபர் மாதம் 8 ஆம் நாள் தேசிய ஐதரசன் மற்றும் எரிபொருள் மின்கல நாள் தெரிவு செய்யப்பட்டது முறையாக அறிவிக்கப்பட்டது\n\nSection::::தேசிய ஐதரசன் மற்றும் எரிபொருள் மின்கல நாள் நிகழ்வுகள்.\nநாடு முழுவதும் உள்ள எரிபொருள் செல் மற்றும் ஐதரசன் ஆற்றல் சங்கத்தின் உறுப்பினர்கள், தொழில் நிறுவனங்கள், கூட்டுக் குழுக்கள், மாநில மற்றும் மத்திய அரசாங்கங்கள் மற்றும் தனிநபர்கள் பல்வேறு நடவடிக்கைகள் மற்றும் நிகழ்வுகளுடன் தேசிய ஐதரசன் மற்றும் எரிபொருள் மின்கல தினத்தைக் கொண்டாடி நினைவுகூர்கின்றனர் .\n\n"}
{"id": "424807", "url": "https://ta.wikipedia.org/wiki?curid=424807", "title": "அம்பி, மன்னர்", "text": "அம்பி, மன்னர்\n\nஅம்பி (Taxiles) (கிரேக்க மொழி: Tαξίλης or Ταξίλας); கிமு நான்காம் நூற்றாண்டில், பேரரசர் அலெக்சாந்தர் இந்தியாவின் மீது படையெடுத்த போது, பரத கண்டத்தின் மேற்கே தற்கால செனாப் ஆறு மற்றும் ஜீலம் ஆறுகளுக்கிடையே, உள்ள பகுதியான தக்சசீலா இராச்சியத்தை ஆண்ட இந்து சமய அரசன் ஆவான். பண்டைய இந்தியாவில் இம்மன்னரை அம்பி (Ambhi) என்பர். இம்மன்னர் தக்சசீலா பகுதிகளை ஆண்டதால், கிரேக்க வரலாற்று குறிப்புகளில் இம்மன்னரின் பெயர் தக்சில்ஸ் என்று குறிப்பிடப்பட்டுள்ளது.\n\nSection::::வரலாறு.\nகிமு 327ல் பேரரசர் அலெக்சாந்தர் இந்தியாவின் மீது படையெடுத்த போது முதலில் காந்தார நாட்டின் தலைநகரான தட்சசீலத்தை தாக்கினார். அலெக்சாண்டரின் படைகளை எதிர் கொள்ள இயலாத மன்னர் அம்பிராஜின் மகனான அம்பிகுமார்என்ற அம்பி, அலெக்சாண்டரிடம் சமாதனம் பாரட்ட, 200 இராத்தல் வெள்ளி, 3,000 காளைகள், 10,000 ஆடுகள், 30 போர் யாணைகள், 7,00 போர்க் குதிரைகளை அலெக்சாண்டருக்கு பரிசளித்தான். மேலும் அலெக்சாண்டரின் படைகள், சிந்து ஆற்றை கடந்து பஞ்சாப் பகுதிகளுக்குச் செல்ல உதவி செய்தார். அம்பியின் இச்செயலை, பஞ்சாப் பகுதி மன்னர் புருசோத்தமன் இகழ்ந்துரைதார். மன்னர் அம்பியின் வழிகாட்டுதலின் படி, 50,000 கிரேக்கப் படைகள் சிந்து ஆற்றைக் கடந்து ஹைடஸ்பெஸ் போரில் பஞ்சாப் மன்னர் புருசோத்தமனை, அலெக்சாண்டரின் படைகள் வெற்றி கண்டது. \n\n"}
{"id": "424811", "url": "https://ta.wikipedia.org/wiki?curid=424811", "title": "ஆப்கானித்தானின் மொழிகள்", "text": "ஆப்கானித்தானின் மொழிகள்\n\nஆப்கானித்தான் ஒரு பன்மொழி நாடாகும். தாரி மொழி மற்றும் பாஷ்டோ மொழி ஆகிய இரண்டும் ஆப்கானித்தானில் அதிகம் பேசப்படும் மற்றும் அலுவல் மொழிகளாகும். தாரி மொழி ஆப்கானிஸ்தானில் பேசப்படும் பாரசீக மொழி வடிவின் ஒரு மாறுபாடு ஆகும். ஆப்கானிஸ்தான் அரசால் 1964 ஆம் ஆண்டில் அந்நாட்டில் பேசப்படும் பாரசீக மொழிக்கு தாரி மொழி என பெயரிடப்பட்டது. தாரி மொழியும் பாஷ்டோ மொழியும் இந்திய-ஐரோப்பிய மொழிகளில் ஈரானிய மொழிக் குடும்பத்தைச் சார்ந்தது.\n\nஉஸ்பெக், டர்க்மேன், பாலோச்சி, பாஷாயி மற்றும் நூரிஸ்தானி மொழிகள் ஆப்கானித்தானில் பேசப்படும் சிறுப்பான்மை மொழிகள்.மொழியாலர் ஹரால்ட் ஹார்மன் ஆப்கானிஸ்தானில் 40 க்கும் மேற்பட்ட சிறு மொழிகள் தோன்றியதாக நம்புகிறார்.\n"}
{"id": "424830", "url": "https://ta.wikipedia.org/wiki?curid=424830", "title": "எச். முஜீப் ரஹ்மான்", "text": "எச். முஜீப் ரஹ்மான்\n\nஎச்.முஜீப் ரஹ்மான் (செப்டம்பர் 28,1971) என்பவர் ஒரு தமிழ் எழுத்தாளராவார். இவர் கதை, நாவல், விமர்சனம், ஆய்வு, குறும்படம், சூபித்துவம் போன்ற பல தளங்களில் இயங்கிவருகிறார்.\n\nSection::::வாழ்க்கை.\nதமிழ்நாட்டின் கன்னியாகுமரி மாவட்டத்தின் பத்மனாப்புரத்தில் குடியேறி வாழ்ந்த வித்வான் ஹசன் சாஹிப், கதிஜா பீவி இணையர் இவரது பெற்றோராவர். இவருடன் பிறந்தவர்கள் மூன்று சகோதரர்கள் ஆவர். கோட்டைக்ககம் வடக்கு தெருவில் வலியவீட்டில் 25 வயது வரைவாழ்ந்து பின்னர் தக்கலைக்கு இவரது குடும்பம் குடிபெயர்ந்தது. பள்ளிப்படிப்பை கல்குளத்திலும் பின்னர் தக்கலையிலும் முடித்து பின்னர் நாகர்கோவில் ஸ்காட் கிறிஸ்டியன் காலேஜில் இளநிலை, முதுநிலை பட்டங்களை பெற்றார். பின்னர் குஜராத்திலும், பம்பாயிலும் சிலவருடங்கள் பணிபுரிந்து பின்னர் சவூதியிலும் பின்னர் அபுதாபியிலும் பதிநான்கு வருடங்கள் பணிபுரிந்து விட்டு 2018 காலகட்டத்தில் நேசணல் பொறியியல் கல்லூரியில் பேராசிரியராக பணிபுரிகிறார். இவருக்கு மிசிரியா என்ற மனைவியும் ஆதில், ஆதிரா என்ற குழந்தைகளும் உள்ளனர்.\n\nSection::::படைப்புப் பணிகள்.\nஇவர் 1990களில் இருந்து தமிழ்நாடு கலை இலக்கியப் பெருமன்றத்தில் இணைந்து செயல்பட்டுவருகிறார். இவரது முதல்கதை காலச்சுவடு இதழும் கதா அமைப்பும் இணைந்து நடத்திய போட்டியில் தேர்ந்தெடுக்கப்பட்டது. புதியகாற்று, தாமரை, செம்மலர், உயிர்மை, உயிர் எழுத்து, தீராநதி போன்ற பல இலக்கிய இதழ்களிலும் தொடர்ந்து எழுதி வருகிறார். சுந்தர ராமசாமி, பொன்னீலன், தோப்பில் முகமது மீரான் , ஹெச்.ஜி.ரசூல், ஜெயமோகன் போன்ற எழுத்தாளார்களின் ஊக்கத்தின் பேரில் இவர் கதை எழுத துவங்கினார். இவரது முதல் சிறுகதை தொகுப்பு தேவதைகளின் சொந்தக்குழந்தை புதுப்புனல் பதிப்பகத்தால் வெளியிடப்பட்டது. எம்.ஜி.சுரேஷ் இந்த தொகுப்பை பின்நவீனகதைகள் என்றே குறிப்பிட்டார். 2005க்கு பின்னர் 2007இல் இவரது முதல் புதினமான தேவதூதர்களின் கவிதைகள் வெளிவந்தது. தமிழின் முதல் பின்னை நாவல் இது என கருதப்படுகிறது. அதன் பின்னர் 2014 ல் புதுஎழுத்து பதிப்பகத்தால் மகாகிரந்தம் புதினம் வெளியிடப்பட்டது. அதன் பின்னர் 2015ல் ஒரு சூபியின் சுயசரிதை என்ற சிறுகதை தொகுப்பு வெளியானது. 2016ல் நான் ஏன் வஹாபி அல்ல? என்ற ஆய்வு நூல் 800 பக்கங்களில் கீற்று வெளியீட்டகத்தால் வெளிக்கொண்டுவரப்பட்டுள்ளது. பின் நவீனத்துவம், மார்க்சியம், பின்காலனியம், நாட்டாரியல் போன்ற கோட்பாடுகளில் தேர்ச்சியுடைய இவர் பல்வேறு கருத்தரங்குகளில் உரையாற்றியுள்ளார். மேலும் விஷயம் என்ற குறும்படத்தை வெளியிட்டுள்ளார். ஏலாதி, கரிசிலாங்கண்ணி உள்ளிட்ட சிற்றிதழ்களில் ஆசிரியராக இருந்துள்ளார். தற்போது திணை என்ற காலாண்டிதழின் ஆசிரியர் குழுவில் பணியாற்றிவருகிறார். கறுத்தவாவு என்ற இலக்கிய கூடுகை நிகழ்வை சில வருடங்கள் நடத்தினார். ஏலாதி இலக்கிய விருது படைப்பிலக்கியத்துக்காக அளிக்கப்பட்டது. அதில் அறக்கட்டளை உறுப்பினராக இருந்து வருகிறார். ஏலாதி சிந்தனை பள்ளியின் ஸ்தாபகராகவும் சூஃபி பள்ளியின் நிர்வாக இயக்குநராகவும் இருக்கிறார்.\n\nSection::::சூபியிசம், இஸ்லாமிய ஆய்வுகள்.\nஇலங்கையில் காத்தான்குடியில் விசேட பிரதிநிதியாக சூபிச மாநாட்டுக்கு அழைக்கப்பட்டு கவுரவிக்கப்பட்டார். தக்கலை பீர் முகம்மது அப்பா ஆண்டுவிழா மேடையில் இவர் உரைநிகழ்த்தியுள்ளார். ஞானப்புகழ்ச்சிக்கு உரை எழுதி வருகிறார். இலங்கை, தமிழ்நாட்டு பல்கலைகழகங்களில் சூபியிசம் குறித்து இவர் சொற்பொழிவு ஆற்றி வருகிறார். இஸ்லாமிய மாநாடுகளிலும், கருத்தரங்குகளிலும் இவரது பேச்சுகள் முக்கிய இடம் வகிக்கிறது. நூற்றுக்கும் அதிகமான இஸ்லாமிய, சூபியிச கட்டுரைகளை எழுதியுள்ளார். வஹ்தத்துல் உஜூத் என்ற சூபியிச கொள்கையும் கலிமா குறித்தும் அதிகம் பேசுகிறார்.இவரது உரைகள் பல யூடூபில் காணக்கிடக்கிறது.\n\n\n\n"}
{"id": "424833", "url": "https://ta.wikipedia.org/wiki?curid=424833", "title": "பெனுகொண்டாபுரம் ஏரி", "text": "பெனுகொண்டாபுரம் ஏரி\n\nபெனுகொண்டாபுரம் ஏரி என்பது கிருட்டிணகிரி மாவட்டம், மத்தூரை அடுத்து உள்ள ஒரு ஏரி ஆகும். இந்த ஏரி 504.8 ஏக்கர் பரப்பளவில் அமைந்துள்ளது. தென்பெண்ணை ஆற்றின் குறுக்கே கட்டப்பட்டுள்ள நெடுங்கல் அணையில் இருந்து பாரூர் ஏரிக்கு திறந்து விடப்படும் நீர், அந்த ஏரியின் பாசண வாய்கால் வழியாக பெனுகொண்டாபுரம் ஏரியை வந்தடைகிறது. இந்த ஏரியில் 19 அடியில் 140 மில்லியன் கன அடி நீர் தேக்கிவைக்கப்படுகிறது. இந்த ஏரியில் இருந்து ஒட்டப்பட்டி, மாதம்பதி, கொடமாண்டப்பட்டி, அந்தேரிப்பட்டி, திப்பம்பட்டி, ஊராட்சிகளில் உள்ள இரண்டாயிரம் ஏக்கர் நிலங்கள் பாசன வசதியைப் பெறுகின்றன. \n"}
{"id": "424836", "url": "https://ta.wikipedia.org/wiki?curid=424836", "title": "நந்தா கலை மற்றும் அறிவியல் கல்லூரி", "text": "நந்தா கலை மற்றும் அறிவியல் கல்லூரி\n\nநந்தா கலை மற்றும் அறிவியல் கல்லூரி , என்பது ஈரோடு மாவட்டம், ஈரோட்டில் அமைந்துள்ள ஒரு கலை அறிவியல் கல்லூரி ஆகும். இது பாரதியார் பல்கலைக்கழகத்தின் இணைவுப்பெற்ற கல்லூரிகளில் ஒன்றாகும். இக்கல்லூரி ஸ்ரீ நந்தா கல்வி அறக்கட்டளையால் 2000 ஆண்டில் தொடங்கப்பட்டது.\nSection::::அறிமுகம்.\nஇக்கல்லூரி ஈரோடு மாவட்டம் ஈரோட்டில் அமைந்துள்ளது. இக்கல்லூரி \"தரமான கல்வி மற்றும் வேலைவாய்பிற்கான திறனூக்கப் பயிற்சி\" என்னும் நோக்கத்தோடு தொடங்கப்பட்டது. இக்கல்லூரியில் 23 இளநிலைப் படிப்புகளும், 13 முதுநிலைப் பாடப் பிரிவுகளும் உள்ளது. 2018 ஆண்டு அடிப்படையில் இக்கல்லூரியில் 132 ஆசிரியர்களும், 27 ஆசிரியர் அல்லாத பணியாளர்களும் இருக்கின்றனர். மேலும் இந்த ஆண்டு காலகட்டத்தில் இக் கல்லூரியில் 3500க்கும் மேற்பட்ட இருபால் மாணவர்கள் பயில்கின்றனர். இக்கல்லூரியில் ஏழு துறைகளில் முனைவர் பட்ட ஆராய்ச்சிப்படிப்பகள் வழங்கப்படுகிறன.\n"}

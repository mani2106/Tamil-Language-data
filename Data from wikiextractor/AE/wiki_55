{"id": "419819", "url": "https://ta.wikipedia.org/wiki?curid=419819", "title": "2018 அமிருதசரசு தொடருந்து விபத்து", "text": "2018 அமிருதசரசு தொடருந்து விபத்து\n\nஅமிருதசரசு தொடருந்து விபத்து என்பது இந்திய மாநிலம், பஞ்சாப்பிலுள்ள, அமிருதசரசு நகருக்கு அருகே இருப்புப் பாதையில் நின்றுகொண்டிருந்த பொதுமக்கள் மீது தொடருந்து மோதி ஏற்பட்ட விபத்தினைக் குறிக்கும். அக்டோபர் 19, 2018 அன்று நடந்த இந்த விபத்தில் 59 பேர் உயிரிழந்தனர், 100 பேர் காயமடைந்தனர்.\n\nSection::::விபத்து விவரம்.\nஅமிருதசரசு நகருக்கு அருகிலுள்ள ஜோடா படாக் என்னுமிடத்தில் மைதானம் ஒன்றில், தசரா பண்டிகையை 300 பேர் கொண்டாடிக் கொண்டிருந்தனர். இராவணனின் உருவ பொம்மை எரிக்கப்படும் நிகழ்வை பொதுமக்களில் ஒரு பிரிவினர் அருகிலுள்ள இருப்புப் பாதையில் நின்று பார்த்துக் கொண்டிருந்தனர். அப்போது இரு தடங்களிலும் தொடருந்துகள் வந்ததில், ஒரு தொடருந்து பொதுமக்கள் கூட்டத்தின்மீது மோதி 59 பேர் உயிரிழந்தனர். இதில் பெண்களும், குழந்தைகளும் அடங்குவர்.\n\nஉருவ பொம்மை எரிக்கப்படும்போது பட்டாசுகள் வெடித்ததில், கூட்டத்தின் ஒரு பகுதியினர் இருப்புப் பாதையை நோக்கி ஓடியதாகவும் அப்போது நெரிசல் ஏற்பட்டது என்பதாகவும் அரசுத் தரப்பு தெரிவித்தது. அப்போது அக்கூட்டத்தின்போது தொடருந்து மோதியதாகவும் தெரிவிக்கப்பட்டது.\n"}
{"id": "419826", "url": "https://ta.wikipedia.org/wiki?curid=419826", "title": "அக்ரோகார்டைட்டு", "text": "அக்ரோகார்டைட்டு\n\nஅக்ரோகார்டைட்டு \"(Akrochordite)\" என்பது (Mn,Mg)(AsO)(OH)4HO என்ற மூலக்கூற்று வாய்ப்பாட்டால் விவரிக்கப்படும் மிகவும் அரிய ஒரு கனிமச் சேர்மமாகும். நீரேறிய ஆர்சனேட்டு கனிமமாக இந்நீரேற்று கனிமம் கருதப்படுகிறது. இயற்கையில் அரிதாகக் காணப்படும் மாங்கனீசு ஆர்சனேட்டுகளின் சிறிய கனிமக்குழு வகையின் பிரதிநிதியாக அக்ரோகார்டைட்டு திகழ்கிறது. இதேபோல இளஞ்சிவப்பு நிறத்தை பெற்று மாங்கனீசு தனிமத்தைக் கொண்டுள்ள பிற மாங்கனீசு ஆர்சனேட்டு கனிமங்களின் பிரதிநிதியாகவும் இது கருதப்படுகிறது. குறிப்பாக பல்லுருத்தோற்ற மாங்கனீசு படிவுகளுடன் அக்ரோகார்டைட்டு தொடர்பு கொண்டுள்ளது . \n"}
{"id": "419838", "url": "https://ta.wikipedia.org/wiki?curid=419838", "title": "சலால் அத்-தின் மிங்புர்னு", "text": "சலால் அத்-தின் மிங்புர்னு\n\nசலால் அத்-தின் மிங்புர்னு (\"Jalal ad-Din Mingburnu\", பாரசீகம்: جلال ‌الدین خوارزمشاه; துருக்மெனியம்: Jelaleddin Meňburun அல்லது Jelaleddin Horezmşa; முழுப் பெயர்: \"ஜலால் அத்-துன்யா வா அத்-தின் அபுல்-முசாஃபர் மங்குபெர்து இப்னு முகம்மது\" அல்லது \"மங்குபெர்தி\"), என்பவர் குவாரசமியப் பேரரசின் கடைசி ஆட்சியாளர் ஆவார்.\n\nSection::::வாழ்க்கைக் குறிப்பு.\n1220ல் இவரது தந்தை இரண்டாம் அலா அத் - தின் முஹம்மத் செங்கிஸ் கானால் தோற்கடிக்கப்பட்ட போது ஜலால் அத் - தின் மெங்குபிர்டி ஆட்சிக்கு வந்தார். ஆனால் இவர் தனது தந்தை சூட்டியிருந்த பட்டமான ஷாவைத் தவிர்த்தார். தன்னை சுல்தான் என்று அழைத்துக் கொண்டார்.\n"}
{"id": "419851", "url": "https://ta.wikipedia.org/wiki?curid=419851", "title": "இடுக்கி இயக்கம் (இராணுவ உத்தி)", "text": "இடுக்கி இயக்கம் (இராணுவ உத்தி)\n\nஇடுக்கி இயக்கம் அல்லது இரட்டை சுற்றி வளைப்பு என்பது ஒரு இராணுவ நடவடிக்கை ஆகும். இதில் படைகள் ஒரே நேரத்தில் எதிரிகளின் படை அமைப்பின் இரு பக்கங்களையும் தாக்குகின்றன.\n\nஎதிரிப் படைகள் ஒரு இராணுவத்தின் மையத்தை நோக்கி முன்னேறும் போது இந்த இயக்கம் நிகழ்கிறது. அந்நேரத்தில் இராணுவமானது பதில் செயலாக எதிரிப் படையை தன் வெளிப்புறப் படைகள் மூலம் இரு பக்கங்களிலும் சுற்றி வளைக்கிறது.\n"}
{"id": "419852", "url": "https://ta.wikipedia.org/wiki?curid=419852", "title": "பஞ்சாப் இரயில் விபத்து 2018", "text": "பஞ்சாப் இரயில் விபத்து 2018\n\nபஞ்சாப் மாநிலத்தில் அமிர்தசரசிற்கு அருகில் ஜோடா படாக் பகுதியில் தண்டவாளங்களை ஒட்டிய பகுதியில் 2018 அக்டோபர் 19 ஆம் நாள் இரவு தசரா கொண்டாட்டங்கள் நடந்து கொண்டிருந்த போது ஏராளமான மக்கள் திரண்டிருந்தனர். அதிகமான கூட்டம் காரணமாக, சிலர் தண்டவாளங்களிலும், தண்டவாளங்களை ஒட்டிய நடைமேடைகளிலும் நின்று விழாவைக் கண்டு கொண்டிருந்த போது அந்த நேரத்தில் வந்த தொடர் வண்டியின் எச்சரிக்கை ஒலியைக் கவனிக்காத மக்களை நசுக்கியபடி சென்றது. இவ்விபத்தில் 60 பேர் பலியாகியுள்னர். மேலும் பலர் படுகாயமடைந்துள்ளனர்.\n\nSection::::விபத்து நிகழ்ந்த விதம்.\n2018 அக்டோபர் 19 அன்று ஜலந்தரிலிருந்து அமிர்தசரசை நோக்கி தொடர் வண்டி வந்து கொண்டிருந்துள்ளது. ஜோதா பதக் எனுமிடத்திற்கருகில் தசரா பண்டிகையின் முக்கிய நிகழ்வான இராவண தகனம் நிகழ்ச்சியைக் காண்பதற்காக பெரும் கூட்டம் அப்பகுதியில் கூடியுள்ளது. இட நெருக்கடி காரணமாக பலர் தண்டவாளத்திலும், இன்னும் சிலர் நடைமேடைகளிலும் நின்று வேடிக்கை பார்த்துள்ளனர். வண்டியின் எச்சரிக்கை ஒலி நிகழ்ச்சியின் போது நடந்த வாண வேடிக்கைகள் மற்றும் வெடி ஓசையின் காரணமாக, தண்டவாளம் மற்றும் நடைமேடையில் நின்றவர்களின் காதுகளில் விழவில்லை. வேகமாக வந்த வண்டி பலரை நசுக்கி விட்டுச் சென்றுள்ளது. \n"}
{"id": "419870", "url": "https://ta.wikipedia.org/wiki?curid=419870", "title": "T-1123", "text": "T-1123\n\nT-1123 ஒரு கார்பமேட்டை அடிப்படையாகக் கொண்ட அசிட்டைல்சோலினெஸ்டிரேசு வினைக்குறைப்புப் பொருளாகும். 1940 ஆம் ஆண்டில் இது வேதிப்போர்க்கள காரணியாக பயன்படுத்தப்பட்டது அறியப்பட்டுள்ளது. இச்சேர்மம் நான்கிணைய நைட்ரசனில் கொண்டுள்ள மின்சுமையின் காரணமாக, இரத்த மூளைத் தடுப்பினூடாக செல்வதில்லை. இதற்கான நச்சுமுறிவு மருந்தாக அட்ரோபின் அறியப்படுகிறது. T-1123 ஒரு நான்கினைய அம்மோனியம் அயனியாகும். ஒரு டைமெதில் அமீனில் உள்ள நைட்ரசனிற்கு மெட்டா இடத்தில் ஒரு பினைல் கார்பமேட்டு எசுத்தர் இணைக்கப்பட்டுள்ள சேர்மமாகும்.\n"}
{"id": "419875", "url": "https://ta.wikipedia.org/wiki?curid=419875", "title": "சூல்வலிப்பு", "text": "சூல்வலிப்பு\n\nசூல்வலிப்பு \"(Eclampsia)\" இளம்பேற்றுக் குளிர்காய்ச்சல் உள்ள பெண்களுக்கு ஏற்படும் சூல்வலிப்பும் இழுப்பும் ஆகும். இளம்பேற்றுக் குளிர்காய்ச்சல் என்பது ஒரு கருவுற்றநிலைக் கோளாறு ஆகும். இந்நிலையில் உயர்குருதியழுத்தமும் சிறுநீரில் புரதமிகையும் அமையும்; ஏதாவதொரு உறுப்பில் அல்லது பல உறுப்புகளில் செயலிழப்பும் ஏற்படலாம். இது மகப்பேற்றுக்கு முன்போ மகப்பேற்றின்போதோ அல்லது அதற்குப் பின்போ ஏற்படலாம் . பெரும்பாலும் இது கருவுறலின் இரண்டாம் அரைப்பகுதியில் ஏற்படும். வலிப்புகள் வலிவான சுருங்கி விரியும் தசைத்துடிப்பு வகையினதாகும். இது ஒரு மணித்துளி நேரம் இருக்கும். வலிப்புக்குப் பின் மனமருட்சியோ புலன் மறக்கடிப்போ (coma) ஏற்படும். நுரையீரல் அழற்சி, பெருமூளைக் குருதியொழுக்கு, சிறுநீரகச் செயலிழப்பு, மாரடைப்பு ஆகிய சிக்கல்கள் நேரலாம். சூல்வலிப்பும் இளம்பேற்றுக் குளிர்காய்ச்சலும் பல பேரளவு கருவுற்றநிலை உயர்குருதியழுத்தக் கோளாறுகளின் ஒரு பகுதியாகும்.\nஇதற்கு மருத்துவமாக, உயர் இடர் வாய்ந்தவர்களுக்கு ஆசுப்ரின் தரப்படும். உணவு குறைவாக உட்கொள்பவர்களுக்கு கால்சிய நிரப்பு மாத்திரைகள் தரப்படும். உயரழுத்தம் வருவதற்கு முன்பு மாத்திரைகள் தரப்படும். கருவுற்றநிலை உடற்பயிற்சிகளும் நலம் தரலாம். மகனீசிய்ம் சல்பேட்டைச் சிரையிலோ தசையிலோ செலுத்துதல் வலிப்புக்கு பாதுகாப்பாக உதவுகிறது. இது வளர்ந்த, வளரும் நாடுகள் அனைத்துக்கும் பொருந்தும். செயற்கை மூச்சுயிர்ப்பும் தேவைப்படலாம். ஐட்ரலாசைன் போன்ற உயர்குருதியழுத்த மருந்துகள் தருதல், அல்குல் வழியாகவோ அறுவையாலோ நெருக்கடி மகப்பேறு நிகழ்த்துதல் இரண்டும் நல்ல தீர்வுகளாக அமையும்.\nஇளம்பேற்றுக் குளிர்காய்ச்சல் 5% அளவு மகப்பேறுகளிலும் சூல்வலிப்பு 1.4% அளவு மகப்பேறுகளிலும் ஏற்படுகிறது. நல்ல மருத்துவ ஏந்துள்ளதால், வளர்ந்த நாடுகளில் 2000 மகப்பேறுகளில் ஒன்றில் இறப்பு ஏற்படுகிறது. கருவுறலின்போதான இறப்புகளில் உயர்குருதியழுத்தக் கோளாறு மிகப் பொதுவான காரணமாக அமைகிறது. இவை 2015 ஆம் ஆண்டில் மட்டும் 46,900 இறப்புகள் ஏற்பட்டன. சூல்வலிப்பால் மட்டும் 1% பெண்கள் இறக்கின்றனர். இந்த eclampsia எனும் சொல் மின்னல் எனப் பொருள்படும் கிரேக்கச் சொல்லில் இருந்து பெறப்பட்டதாகும். முதன்முதலில் இந்நிலை கி. மு 5 ஆம் நூற்றாண்டில் இப்போக்கிரட்டீசால் விவரிக்கப்பட்டது.\n\nSection::::அறிகுறிகள்.\nசூல்வலிப்பு என்பது இளம்பேற்றுக் காய்ச்சலின்போது வலிப்புகளைத் தரும் கருவுறல்நிலைக் கோளாறு ஆகும். சூலுற்ற பெண்களுக்கு சூல்வலிப்புக்கு முன்பே உயர்குருதியழுத்தமும் சிறுநீரில் புரதமிகையும் ஏற்படுகின்றன.\n\nசூல்வலிப்புக்கு முன்னும் பின்னும் மேற்கூறிய அறிகுறிகள் அமையலாம். இந்த நோய்க்குறிகள் ஏதும் உருவாகாமலும் போகலாம்.\n\nபிற பெருமூளை அறிகுறிகளாக, உடனே குமட்டல், வாந்தி, தலைவலி, புரனிக் குருட்டுநிலை ஏற்படலாம். பல உறுப்புகள் செயலிழக்கும் அளவுக்குச் சிக்கலாகும்போது, அவ்வுறுப்புகள் செயலிழக்கும் அறிகுறிகள் தோன்றும். அப்போது அடிவயிற்று வலியும் மஞ்சள் காமாலையும், குறுமூச்செறிவும் சிறுநீர் வெளியீடு குறைத்தலும் ஏற்படும்.\n"}
{"id": "419879", "url": "https://ta.wikipedia.org/wiki?curid=419879", "title": "அடா-மாலிக் ஜுவய்னி", "text": "அடா-மாலிக் ஜுவய்னி\n\nஅடா-மாலெக் ஜுவய்னி (1226–1283) () அல்லது அலா அல்-டின் அடா-உல்லாஹ் () என்பவர் ஒரு பாரசீக வரலாற்றாளர் ஆவார். இவர் மங்கோலியப் பேரரசைப் பற்றி \"டரிக்-இ ஜஹான்குஷய்-இ ஜூவைனி\" (\"உலகத்தை வென்றவரின் வரலாறு\") என்ற புத்தகத்தை எழுதி உள்ளார்.\n\nஇவர் கிழக்கு பாரசீகத்தின் குராசான் பகுதியில் ஜுவய்ன் என்ற நகரத்தில் பிறந்தார். இவரது தாத்தாவும் மற்றும் இவரது தந்தை பஹா அல்-டினும் முறையே முகம்மது ஜலால் அல்-டின் மற்றும் ஒகோடி கானிடம் \"சாஹிப்-திவான்\" அல்லது நிதி அமைச்சராகப் பதவி வகித்தனர். பஹா அல்-டின் அண். 1246ல் அமீர் அர்குனிடம் துணைப் பதவி வகித்தார். இப்பதவியில் இவர் ஜார்ஜியா இராச்சியம் உட்பட ஒரு பெரிய பகுதியை நிர்வாகம் செய்தார்.\n\nஜுவய்னியும் ஒரு முக்கியமான அதிகாரியாகப் பேரரசில் பதவி வகித்தார். இவர் மங்கோலியப் பேரரசின் தலைநகரமான கரகோரத்திற்கு இரண்டு முறை சென்றுள்ளார். இவ்வாறு ஒரு முறை (அண். 1252-53) செல்லும் போது இவர் மங்கோலியப் படையெடுப்பைப் பற்றிய தன்னுடைய வரலாற்றை எழுதத் தொடங்கினர். 1256ல் அலமுத்தை ஹுலாகு கான் வென்ற போது இவர் அவருடன் இருந்தார். அங்கிருந்த முக்கியமான ஒரு பகுதி நூலகத்தை காப்பாற்றியதில் முக்கியப் பங்காற்றினார். 1258ல் ஹுலாகு பாக்தாத்தை முற்றுகையிட்ட போதும் இவர் அவருடன் இருந்தார். அடுத்த வருடம் பாக்தாத், கீழ் மெசபடோமியா மற்றும் குசிஸ்தான் ஆகிய பகுதிகளுக்கு ஆளுநராக நியமிக்கப்பட்டார். 1282 வாக்கில் வான் ஏரிக்கு வடமேற்கில் அலா-டக் புல்வெளியில் நடந்த மங்கோலியக் குறுல்த்தாயில் இவர் கலந்து கொண்டார். அடுத்த ஆண்டு இவர் முகான் அல்லது அஜர்பைஜானின் (ஈரான்) அர்ரான் என்ற இடத்தில் இறந்தார்.\n\nஅதிகாரம் வாய்ந்த சம்ஸ் அல்-டின் மொஹம்மத் சாஹிப்-டிவான் என்பவர் ஜுவய்னியின் சகோதரர் ஆவார். அவர் நிதி அமைச்சராக ஹுலாகு மற்றும் அபகா கானிடம் பணியாற்றினார்.\n"}
{"id": "419886", "url": "https://ta.wikipedia.org/wiki?curid=419886", "title": "கிடாரைட்டுகள்", "text": "கிடாரைட்டுகள்\n\nகிடாரைட்டுகள் (Kidarites) (சீனம்: 寄多羅 \"Jiduolo\") பண்டைய பாக்திரியாவை தலைமையிடமாகக் கொண்டு, நடு ஆசியா மற்றும் தெற்காசியாவின் ஆப்கானித்தான், பாகிஸ்தான் மற்றும் வடமேற்கு இந்தியப் பகுதிகளை கிபி 4ம் நூற்றாண்டு முதல் 5ம் நூற்றாண்டு முடிய ஆண்ட வம்சத்தினர் ஆவார். கிடாரைட்டு மக்களை, முன்னர் இந்தியாவில் ஹூணர்கள் என்றும், கிழக்கு ஐரோப்பாவில் சியோனிட்டுகள் என்றும் அழைக்கப்பட்டனர். \n\nசாசானியப் பேரரசு மற்றும் குசானப் பேரரசு காலத்தில், நடு ஆசியாவின், பாக்திரியாவில் கிபி 320ல் ஆட்சியை நிறுவிய கிடாரன் எனும் நாடோடி மக்களின் மன்னரின் பெயரால், இவ்வம்சத்திற்கு கிடாரைட்டு வம்சம் எனப்பெயராயிற்று. \n\nசாசானியப் பேரரசின் கிழக்குப் பகுதியை கைப்பற்றி, கிடாரைட்டு இராச்சியத்தை ஆண்ட கிடாரைட்டு மன்னர்கள் கிபி 320 முதல் கிபி 500 முடிய ஆண்டனர். பின்னர் ஹூணர்களிடம் இராச்சியத்தை இழந்தனர்.\n\nSection::::கிடாரைட்டு இராச்சியத்தின் அமைவிடம்.\nநடு ஆசியாவில் அமைந்த கிடாரைட்டு இராச்சியத்தின் வடக்கில் குவாரசமியா, கிழக்கில் காஷ்மீர், தெற்கில் குசான் பேரரசு, மேற்கில் சாசானியப் பேரரசு எல்லைகளாக கொண்டிருந்த கிடாரைட்டு இராச்சியம், தற்கால துருக்மெனிஸ்தான், தாஜிக்ஸ்தான், உஸ்பெகிஸ்தான், ஆப்கானித்தான், இந்தியா மற்றும் பாக்கித்தான் பகுதிகளைக் கொண்டிருந்தது.\n\nSection::::தோற்றம்.\nகிடாரைட்டு மக்கள் நடு ஆட்சியாவின் அல்த்தாய் மலைத்தொடர்களில் ஆடு, மாடுகளை மேய்க்கும் நாடோடி மக்கள் ஆவார். கிடாரைட்டு மக்களின் உடல் நிறம் , காகேசியர் மற்றும் கிழக்கு ஆசியாவின் மங்கோலியர்களின் உடல் நிறக்கலவையினராகக் காணப்பட்டனர் என மானிடவியல் அறிஞர்கள் கருதுகின்றனர். \n\nஅக்காலத்திய தெற்காசியாவின் நாகரீகத்தின் எதிராக, உள் ஆசியாவின் நாகரீகத்தின் படி, கிடாரைட்டு மன்னர்கள் வெளியிட்ட நாணயங்களில் பொறிக்கப்பட்ட கிடாரைட்டு மன்னர்களின் உருவங்கள் மீசை, தாடியின்றி காணப்பட்டது.மேலும் நாணயத்தின் பின்புறத்தில் வில்லேந்திய வீரர்களின் உருவம் பொறிக்கப்பட்டுள்ளது.மேலும் கிடாரைட்டு குழந்தைகளின் தலையை செயற்கை முறையில் தேவையான வடிவில் அமைக்கும் பழக்கும் கிடாரைட்டுகளிடமிருந்தது.\n\nசில கிடாரைட்டுகள் மக்கள் சிவப்பு ஹூணர்கள் தோற்றத்திலும் காட்சியளித்தனர்.\n\nSection::::கிடாரைட்டு இராச்சியம்.\nSection::::ஆதாரங்கள்.\nதற்கால ஆப்கானித்தான் மாநிலமான பால்க் மாகாணத்தில் கண்டெடுக்கப்பட்ட, கிபி 380 காலத்திய பாக்திரிய மொழியில் வெளியிட்டப்பட்ட நாணயங்களில் கிடாரைட்டு மன்னர்களை குறித்துள்ளது.\n\nமுதன் முதலில் பண்டைய இந்தியாவை தொடர்ந்து முற்றுகையிட்ட கிடாரைட்டுகளை ஹூணர்கள் என அழைக்கப்பட்டனர். \n\nஇந்தியாவின் வரலாற்று ஆவணங்களின் படி, கிடாரைட்டு எனப்படும் ஹூணர்கள் தற்கால ஆப்கானித்தான் மற்றும் பாகிஸ்தான் நாட்டின் கைபர் பக்துன்வாவில், கிபி 5-ஆம் நூற்றாண்டின் முற்பகுதியில் குடியேறியவர்கள். குப்தப் பேரரசின் வடமேற்கு பகுதியை கிபி 455ல் கிடாரைட்டுகள் முற்றுகையிட்ட போது, குப்தப் பேரரசர் ஸ்கந்தகுப்தர், கிடாரைட்டுகளை விரட்டி அடித்தார்.\n\nSection::::பாக்திரியாவில் குடியேற்றம்.\n \nபேரரசர் இரண்டாம் ஷாப்ப்பூர் (ஆட்சிக் காலம்:309 - 379), கிபி 350ல் சாசானியப் பேரரசின் வடகிழக்கு எல்லைகளில் முற்றுகையிட்ட நடு ஆசியாவின் சிதியர்கள் போன்ற நாடோடிக் கூட்டத்தினர் முற்றுகையிட்டனர்.அக்கால கட்டத்தில், ஆடு, மாடுகள் மேய்க்கும் நாடோடி குரும்ப இனத்தினரான சியோனிட்டுகள் எனப்படும் கிடாரைட்டுகள் மற்றும் ஹூணர்கள், சாசானியப் பேரரசின் கிழக்குப் பகுதிகளையும், குப்தப் பேரரசின் வடமேற்கு பகுதிகளையும் ஆக்கிரமித்தனர்.\n\nகிடாரைட்டுகள் சமர்கந்து நகரத்தை கைப்பற்றி தங்கள் தலைமையிடமாகக் கொண்டடு, சோக்தியானா மக்களுடன் நல்லுறவு காத்தனர். சமர்கந்தில் தங்கள் நகர இராச்சியத்தை அமைத்த கிடாரைட்டுகள், முந்தைய நாடோடி வாழ்க்கையை கைவிட்டு, பாரசீகப் பண்பாடு மற்றும் நாகரீகத்தை கைப்பிடித்தனர்.\n\nSection::::வடமேற்கு இந்தியாவில் விரிவாக்கம்.\nகிடாரைட்டுகள் பெஷாவரைக் கைப்பற்றிய பின்னர் 420ல் வடக்கு ஆப்கானிஸ்தானினைக் கைப்பற்றினர். கிபி 440ல் சோக்தியானாவை வென்று, நடு ஆசியாவின் பெரும்பகுதிகளை கைப்பற்றினர். பின்னர் காந்தாரம், பெஷாவர், காஷ்மீர் பகுதிகளைக் கைப்பற்றினர். கிபி 450ல் ஹெப்தலைட்டுகளின் எழுச்சியின் போது, கிடாரைட்டுகள் தங்களின் நாடோடி வாழ்க்கை முற்றும் கைவிட்டனர். சாசானியப் பேரரசர் முதலாம் பெரோஸ் ஆட்சியின் போது, கிபி 467ல் கிடாரைட்டுகளை போரில் வென்றார். கிடாரைட்டுகளின் இத்தோல்வியால் ஹூணர்கள் எழுச்சியுற்றனர். மேலும் கிடாரைட்டுகள் வட இந்தியாவின் ஜம்மு காஷ்மீர் பகுதிகளுக்கு விரட்டியடிக்கப்பட்டனர்.\n\n\n \n"}
{"id": "419890", "url": "https://ta.wikipedia.org/wiki?curid=419890", "title": "டெர்மெஸ்", "text": "டெர்மெஸ்\n\nடெர்மெஸ் (; ; ; \"டெர்மெஸ், டிர்மிஸ்\"; \"டிர்மித்\") உஸ்பெகிஸ்தானின் கடைக்கோடித் தெற்கில் உள்ள ஒரு நகரம் ஆகும். இது ஆப்கானித்தானின் ஹைரடன் எல்லை வழியில் அமைந்துள்ளது. இந்த இடம் தான் உஸ்பெகிஸ்தானின் வெப்பமான பகுதி ஆகும். இதன் மக்கள் தொகை 1,40,404 (1 சனவரி 2005). இது சுர்க்ஷோன்டர்யோ மாகாணத்தின் தலைநகரம் ஆகும்.\n"}
{"id": "419891", "url": "https://ta.wikipedia.org/wiki?curid=419891", "title": "இளம்பேற்றுக் குளிர்காய்ச்சல்", "text": "இளம்பேற்றுக் குளிர்காய்ச்சல்\n\nஇளம்பேற்றுக் குளிர்காய்ச்சல் \"(Pre-eclampsia)\" (PE)என்பது கருவுறல்நிலைக் கோளாறு ஆகும். இந்நிலையில் உயர்குருதியழுத்தமும் சிறுநீரில் கணிசமான அளவு புரதமும் அமையும். இந்நிலை கருவுற்ற பிறகு 20 வாரத்துக்குப் பின்னர் தோன்றும். கடுமையான நிலையில் குருதிச் சிவப்புக்கலப் பகுப்பு, குறை குருதிச்சிவப்புத் தட்டுக்கல எண்ணிக்கை, கல்லீரல் செயல் குலைவு, சிறுநீரகச் சிக்கல்கள், வீக்கம், நுரையீரல் நீர்கோர்ப்பால் குறு மூச்செறிவு, சூல்வலிப்பு ஆகியன அமையும். இளம்பேற்றுக் குளிர்காய்ச்சல் தாய்-சேய் இருவரையும் தாக்கும். இதற்குத் தக்க மருத்துவம் தராவிட்டால், சூல்வலிப்பு ஏற்படும்.\n\nஇளம்பேற்றுக் குளிர்காய்ச்சலுக்கான இடர்க்காரணிகளாக பருமன்மிகை, முந்து உயர்குருதியழுத்தம், முதிர் அகவை, நீரிழிவு ஆகியன அமையும். இது இருகுழவி தாங்கும் பெண்களின் முதல் பேறுகாலத்தில் அடிக்கடி அமையும். மற்ற காரணிகள் அல்லாமல், இயல்பற்ற மிகையான குருதிக்குழல்கள் கொப்பூழ்க்கொடியில் அமைதலும் இந்நிலை ஏற்பட காரணமாகிறது. பெரும்பாலான நேர்வுகள் மகப்பேற்றுக்கு முன்பே கண்டறியப்படுகின்றன. மிக அருகியே இந்நிலை மகப்பேற்றுக்குப் பின்னர் அமையும். வரலாற்றியலாக நோய் அறிய உயர்குருதியழுதமும் சிறுநீரில் புரதமிகையும் ஆகிய இரண்டு மட்டுமே கருதப்பட்டாலும் சில வரையறைகள் இவற்றுடன் அமையும் உறுப்புக் கோளாறையும் கருதுகின்றன. பெண்கள் கருவுற்ற 20 வாரத்துக்குப் பிறகு, நான்கு மணிநேர இடைவெளிகளில் நிலவும் மேனிலைக் குருதியழுத்தம் 140 மிமீ இதள் (பாதரசம்) மட்டத்தினும் கூடினாலும் அது. அ;ல்லது தாழ்நிலைக் குருதியழுத்தம் 90 மிமீ இதள் மட்டத்தை அடைந்தாலும் உயர்குருதியழுத்தமாக வரையறுக்கப்படுகிறது. குழந்தை பிறப்பதற்கு முந்தைய ஆய்வில் இந்நிலையை எளிதாக அறியமுடியும்.\n\nஇதற்கு மருத்துவமாக, உயர் இடர் வாய்ந்தவர்களுக்கு ஆசுப்ரின் தரப்படும். உணவு குறைவாக உட்கொள்பவர்களுக்கு கால்சிய நிரப்பு மாத்திரைகள் தரப்படும். உயரழுத்தம் வருவதற்கு முன்பு மாத்திரைகள் தரப்படும். இந்நிலையுள்ளவர்களுக்கு நெருக்கடி முறைகளில் அல்குல் வழியாகவோ அறுவையாலோ மகப்பேற்றையும் கொப்பூழ்க்கொடி நீக்கத்தையும் மேற்கொள்ள வேண்டும். இளம்பேற்றுக் குளிர்காய்ச்சலின் கடுமையையும் பேறுகால அளவையும் பொறுத்து மகப்பேறு மிக விரைந்து மேற்கொள்ளப்படும். குழந்தை பிறக்கும் முன் உயர்குருதியழுத்தத்துக்கான இலேப்டாலோ, மிதைல்டோப்பா மருந்துகள் தாயின் நலத்தை மேம்படுத்த தரப்படும். கடுமையான நேர்வுகளில் சூல்வலிப்பைத் தடுக்க, மகனீசியச் சல்பேட்டு தரப்படும். நோயைத் தவிர்க்கவோ மருத்துவமாகவோ படுக்கை ஓய்வும் உப்பு எடுத்துகொள்ளலும் பலன் தருவதில்லை.\nஇந்நோய் உலக அளவில் 2–8% அளவு மகப்பேறுகளில் அமைகிறது.> கருவுறலால் ஏற்படும் பெரும்பாலான இறப்புகளுக்கு இளம்பேற்றுக் குளிர்காய்ச்சல் உட்பட்ட உயர்குருதியழுத்தக் கோளாறுகளே கரணமாகின்றன. இவற்றால் 2015 இல் 46,900 இறப்புகள் நேர்ந்தன. வழக்கமாக இளம்பேற்றுக் குளிர்காய்ச்சல் கருவுற்ற 32 வாரத்துக்குப் பிறகே ஏற்படும்; என்றாலும், இது அதற்கு முன்பே அமையும்போது மிகத் தீங்கான விளைவுகளை ஏற்படுத்தும். இளம்பேற்றுக் குளிர்காய்ச்சல் வந்த பெண்களுக்கு பிந்தைய வாழ்க்கையில் இதய நோய், மாரடைப்பு ஆகிய இடர்கள் ஏற்பட வாய்ப்புகள் அதிகம். சூல்வலிப்பு எனும் சொல் மின்னல் எனும் பொருள் உடைய கிரேக்கச் சொல்லில் இருந்து உருவாகியது. முதன்முதலில் இந்நிலையின் விவரிப்பு கி.மு ஐந்தாம் நூற்றாண்டில் இப்போக்கிரட்டீசால் குறிக்கப்பட்டுள்ளது.\n\nSection::::அறிகுறிகள்.\nகைகளிலும் முகத்திலும் ஏற்படும் வீக்கம் இதற்கான முதன்மையான அறிகுறியாக முதலில் கொள்ளப்பட்டது. என்றாலும், வீக்கம் கருவுறலின் பொது அறிகுறியாகவும் விளங்குவதால், வீக்கம் மட்டுமே இதனை வேறுபடுத்தும் தெளிவான அறிகுறியாக எப்போதும் பயன்பட முடியாது. அழுத்தும்போது குழியைத்தரும் கை, கால், முகம் ஆகியவற்றில் ஏற்படும் இயல்பற்ற வீக்கம் அதாவது அழுந்தியல்பு வீக்கம் மிகவும் குறிப்பிடத் தகுந்த அறிகுறியாக அமையும். இந்நிலையை உடனடியாக நலப் பணியாளருக்கு அறிவிக்கவேண்டும்.\n\n"}
{"id": "419899", "url": "https://ta.wikipedia.org/wiki?curid=419899", "title": "பெராயோலோயைட்டு", "text": "பெராயோலோயைட்டு\n\nபெராயோலோயைட்டு \"(Ferraioloite)\" என்பது MgMn(FeAl)Zn(PO)(OH)(HO) என்ற மூலக்கூற்று வாய்ப்பாட்டால் விவரிக்கப்படும் அரிய ஒரு கனிமச் சேர்மமாகும். பால்சுடெரைட்டு என்ற பாசுப்பேட்டு கனிமத்துடன் தொடர்பு கொண்ட கனிமமாக இது கருதப்படுகிறது . அமெரிக்காவின் வடக்கு கரோலினா மாநிலத்தின் கிளீவ்லேண்டு மாகாணத்தில் அமைந்துள்ள ஃபூட் இலித்தியம் நிறுவன சுரங்கத்தின் தீப்பாறைகளில் பெராயோலோயைட்டு கனிமம் காணப்படுகிறது. 1947 முதல் 2014 ஆம் ஆண்டு வரை வாழ்ந்த யேம்சு ஏ பெராயோலோவின் நினைவாக கனிமத்திற்கு இப்பெயர் சூட்டப்பட்டது . \n"}
{"id": "419902", "url": "https://ta.wikipedia.org/wiki?curid=419902", "title": "முத்து நகர் அதிவேக விரைவுத் தொடர்வண்டி", "text": "முத்து நகர் அதிவேக விரைவுத் தொடர்வண்டி\n\nமுத்து நகர் அதிவேக விரைவுத் தொடர்வண்டி (Pearl City Super Fast Express) (12693/12694) என்பது என்பது சென்னை எழும்பூரிலிருந்து தூத்துக்குடி வரைச் செல்லும் ஓர் விரைவுத் தொடர்வண்டி ஆகும். தாம்பரம், செங்கல்பட்டு, விழுப்புரம், விருத்தாச்சலம், அரியலூர், திருச்சிராப்பள்ளி, திண்டுக்கல், மதுரை, விருதுநகர், கோவில்பட்டி ஆகியவை இதன் முக்கிய வழித்தடமாகும். இத்தொடர்வண்டியானது 652 கி.மீ தூரத்தை, 11 மணி 10 நிமிடங்களில் கடக்கிறது. இது ஒரு இரவு நேரப்பயண தொடர்வண்டி ஆகும். மறுமார்க்கத்தில் வண்டி எண் 12694 தூத்துக்குடி தொடருந்து நிலையத்திலிருந்து இரவு 08 மணிக்கு புறப்பட்டு, மறுநாள் காலை 07. 40 மணிக்கு சென்னையை அடைகிறது.\n\nSection::::பெட்டிகளின் விவரம்.\nஇவ்வண்டியில் மொத்தம் 21 பெட்டிகள் உள்ளன.\nSection::::நிறுத்தங்கள்.\nஇவ்வண்டியானது மொத்தம் 22 இடங்களில் நின்று, செல்கின்றது (புறப்படும் இடம் மற்றும் சென்றடையும் இடத்தைச் சேர்த்து)\n\nசென்னை எழும்பூர் முதல் தூத்துக்குடி வரை உள்ள நிறுத்தங்கள்.\n\n\nதூத்துக்குடி முதல் சென்னை எழும்பூர் வரை உள்ள நிறுத்தங்கள்.\n\n\n"}
{"id": "419913", "url": "https://ta.wikipedia.org/wiki?curid=419913", "title": "கொன்யா-ஊர்கெஞ்ச்", "text": "கொன்யா-ஊர்கெஞ்ச்\n\nகொன்யே-ஊர்கெஞ்ச் (; , \"குன்யா ஊர்கெஞ்ச்\" – பாரசீகம்: குஹ்னா குர்கஞ்ச் کهنه گرگانج) – பழைய குர்கஞ்ச் அல்லது குன்யா-ஊர்கெஞ்ச் அல்லது பழைய ஊர்கெஞ்ச் அல்லது ஊர்கஞ்ச் என்பது ஒரு நகராட்சி ஆகும். இதன் மக்கள் தொகை சுமார் 30,000 ஆகும். இது வடக்கு துர்க்மெனிஸ்தான் நாட்டில் உஸ்பெகிஸ்தான் எல்லைக்குத் தெற்கில் அமைந்துள்ளது. பண்டைய பட்டணமான ஊர்கெஞ்ச் இந்தத் தளத்தில் தான் அமைந்திருந்தது. இந்தத் தளத்தில் தான் அகேமெனிட் பேரரசின் ஒரு பகுதியான குவாரசமியாவின் தலைநகரின் சிதிலங்கள் உள்ளன. இதன் குடிமக்கள் 1700களில் இப்பட்டணத்தை விட்டு வெளியேறினர். ஒரு புதிய குடியிருப்பை உருவாக்குவதற்காக அவர்கள் வெளியேறினர். அப்போதிருந்து குன்யா-ஊர்கெஞ்ச் எந்தத் தொந்தரவும் செய்யப்படாமல் அப்படியே உள்ளது. 2005ல் பழைய ஊர்கெஞ்சின் சிதிலங்கள் யுனெஸ்கோவின் உலகப் பாரம்பரியத் தளங்களின் பட்டியலில் பொறிக்கப்பட்டது. \n"}
{"id": "419924", "url": "https://ta.wikipedia.org/wiki?curid=419924", "title": "ஜமால் காசோகி", "text": "ஜமால் காசோகி\n\nஜமால் காசோகி (\"Jamal Khashoggi\", , 13 அக்டோபர் 1958 – 2 அக்டோபர் 2018) என்பவர் ஒரு சவூதி அராபிய ஊடகவியலாளரும், நூலாசிரியரும், பத்திரிகை ஆசிரியரும் ஆவார். இவர் அல்-அராப் நியூசு பத்திரிகையின் தலைமை ஆசிரியராகவும், அந்நிறுவனத்தின் பொது முகாமையாளராகவும் பணியாற்றியவர். இவர் சவூதி அரேபியாவில் இருந்து வெளிவரும் அல்-வத்தான் பத்திரிகையின் ஆசிரியராகவும் பணியாற்றி, சவூதி அராபிய முற்போக்காளர்களின் மேடையாக அதனைப் பயன்படுத்தினார்.\n\n2017 செப்டம்பரில் காசோகி சவூதி அரேபியாவில் இருந்து வெளியேறினார். சவூதி அரசு தன்னை டுவிட்டரில் இருந்து தடை செய்து விட்டதாக அவர் தெரிவித்திருந்தார். அதன் பின்னர் அவர் சவூதி அரசை விமர்சித்து பத்திரிகைகளில் கட்டுரைகள் எழுதி வந்தார். குறிப்பாக அவர் சவூதியின் முடிக்குரிய இளவரசர் முகமது பின் சல்மான், மன்னர் சல்மான் ஆகியோரைப் பெரிதும் விமர்சித்து வந்தார். ஏமனில் சவூதி அரேபியாவின் தலையீட்டைக் கண்டித்து எழுதினார்.\n\nSection::::படுகொலை.\nகாசோகி எடிசு செங்கிசு என்ற துருக்கியப் பெண்ணைத் திருமணம் செய்ய முடிவெடுத்திருந்தார். தனது முன்னாள் மனைவியின் விவாகரத்து சான்றிதழ் வாங்குவதற்காக அவர் 2018 அக்டோபர் 2 இல் துருக்கியில் உள்ள சவூதி தூதரகத்திற்கு அவர் சென்றிருந்தார். அதன் பின்னர் அவர் அக்கட்டடத்தில் இருந்து வெளியே வரவில்லை. அவர் காணாமல் போனதாக அறிவிக்கப்பட்டது. அவர் அங்கு வைத்துக் கொலை செய்யப்பட்டிருக்கலாம் என ஊடகங்கள் சந்தேகம் தெரிவித்திருந்தன. ஆனால் அவர் தூதரகத்தை விட்டு வெளியேறி விட்டதாக சவூதி அரசு தெரிவித்து வந்தது. துருக்கிய அரசின் அழுத்தத்தின் பின்னர், சவூதிய, துருக்கி அதிகாரிகள் 2018 அக்டோபர் 15 இல் தூதரகத்தில் தேடுதல் நடவடிக்கைகளை மேற்கொண்டனர். காசோகி துருக்கியில் உள்ள சவூதி துணைத் தூதரகத்தில் நிகழ்ந்த ஒரு சண்டைக்கு பிறகு மரணமடைந்ததாக 2018 அக்டோபர் 20 அன்று சவூதி அரசுத் தொலைக்காட்சி அறிவித்தது. இந்நிகழ்வில் சம்பத்தப்பட்டிருந்ததாகக் கருதப்படும் 18 சவூதி அதிகாரிகள் கைது செய்யப்பட்டனர். கசோகி சித்திரவதை செய்து கொலை செய்யப்பட்டபின், அவரது உடல் துண்டுகளாக்கப்பட்டதாக துருக்கி அதிகாரிகள் தெரிவித்திருந்தனர்.\n\n"}
{"id": "419933", "url": "https://ta.wikipedia.org/wiki?curid=419933", "title": "அயிருகைட்டு", "text": "அயிருகைட்டு\n\nஅயிருகைட்டு \"(Aerugite)\" என்பது Ni(AsO)2AsO. என்ற மூலக்கூற்று வாய்ப்பாட்டால் விவரிக்கப்படும் ஓர் அரியவகை கனிமச் சேர்மமாகும். நிக்கல் ஆர்சனேட்டு அணைவுக் கனிமமாக இதை வகைப்படுத்துகிறார்கள். பச்சை, அடர்நீலப் பச்சை நிறங்களில் முக்கோணப் படிகங்களாக இக்கனிமம் உருவாகிறது. 4 என்ற மோவின் கடினத்தன்மையும் 5.85 முதல் 5.95 என்ற ஒப்படர்த்தியும் அயிருகைட்டு கனிமத்தின் இயற்பியல் பண்புகளாகும். \n\n1858 ஆம் ஆண்டில் இங்கிலாந்தின் கோர்ன்வால், அல்லது செருமனியின் சாக்சனி மாநிலத்திலுள்ள எர்செக்பீர்க் மலைத்தொடர் ஆகிய இடங்களிலுள்ள சுரங்கத்தில் முதன் முதலில் கண்டுபிடிக்கப்பட்டது. இக்கனிமம் தோன்றிய இடம் சர்ச்சைக்குரியதாக உள்ளது. தாதுக்கள் வறுத்தெடுக்கும் உலை சுவர்களில் ஒரு செதில் பட்டையாக காணப்படுவது மிகப்பொதுவான தோற்றமாக ஏற்றுக்கொள்ளப்படுகிறது. தாமிரத் துரு என்ற பொருள் கொண்ட அயிருகோ என்ற இலத்தீன் சொல்லில் இருந்து இக்கனிமத்தின் பெயர் வருவிக்கப்பட்டுள்ளது. \n"}
{"id": "419934", "url": "https://ta.wikipedia.org/wiki?curid=419934", "title": "புளோசீரைட்டு", "text": "புளோசீரைட்டு\n\nபுளோசீரைட்டு \"(Fluocerite)\" என்பது (Ce,La)F என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். சீரியம், இலாந்தனம்புளோரைடு வகைக் கனிமமாக இக்கனிமம் கருதப்படுகிறது. புளோசீரைட்டு (La), புளோசீரைட்டு (Ce) என்ற நேர்மின் அயனிகளைச் சார்ந்துள்ள இரண்டு வெவ்வேறு கனிமங்களாக இக்கனிமம் அங்கீகரிக்கப்படுகிறது. இவை முறையே இலாந்தனம் டிரைபுளோரைடு, சீரியம் டிரைபுளோரைடு ஆகிய சேர்மங்களுடன் தொடர்பு கொண்டவையாகும். இரண்டும் முக்கோண வடிவமைப்பில் படிகங்களாகின்றன.\n\nபுளோசீரைட்டு (Ce) 1845 ஆம் ஆண்டில் சீரியம் இல்லாமல் சுவீடன் நாட்டின் நீர்வெப்ப இழைகளில் கண்டறியப்பட்டது. 1969 ஆம் ஆண்டு புளோசீரைட்டு (La) மத்திய கசகிசுத்தான் நாட்டில் கண்டறியப்பட்டு விவரிக்கப்பட்டது. \n"}
{"id": "419938", "url": "https://ta.wikipedia.org/wiki?curid=419938", "title": "அக்குமினைட்டு", "text": "அக்குமினைட்டு\n\nஅக்குமினைட்டு \"(Acuminite)\" என்பது SrAlF(OH)•(HO). என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய ஆலைடு வகைக் கனிமமாக வகைப்படுத்தப்படுகிறது. ஈட்டி முனை என்ற பொருள் கொண்ட இலத்தீன் சொல்லான அக்குமென் என்ற சொல்லில் இருந்து இக்கனிமத்தின் பெயர் வருவிக்கப்பட்டுள்ளது. மோவின் அளவுகோலில் இதன் கடினத்தன்மை 3.5 என மதிப்பிடப்பட்டுள்ளது.\n\nகிரீன்லாந்து நாட்டின் இவிட்டூட்டு நகரில் காணப்படும் கிரையோலைட்டு படிவுகளில் மட்டும் அக்குமினைட்டு கனிமம் அமைவிடமாகக் கொண்டுள்ளது . \n"}
{"id": "419942", "url": "https://ta.wikipedia.org/wiki?curid=419942", "title": "இசுட்ரோன்சியோபுளோரைட்டு", "text": "இசுட்ரோன்சியோபுளோரைட்டு\n\nஇசுட்ரோன்சியோபுளோரைட்டு \"(Strontiofluorite)\" என்பது SrF என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய ஆலைடு வகைக் கனிமமாக வகைப்படுத்தப்படுகிறது. இக்கனிமத்தில் காரமண் உலோகமான இசுட்ரோன்சியமும் ஆலசன் புளோரினும் ஒருவகையான இசுட்ரோன்சியம் புளோரைடாகக் காணப்படுகின்றன. இசுட்ரோன்சியத்தின் புளோரைட்டு வரிசையொத்த சேர்மமாகவும் இதைக் கருதமுடியும். \n\nவெளிர் சாம்பல் நிறத்தில் ஒளிகசியும் படிகமாக இசுட்ரோன்சியோபுளோரைட்டு காணப்படுகிறது\nமேலும் இது எண்முக கனசதுரப் படிகங்களாக 0.5 மில்லிமீட்டர் வரையிலானஅளவுகளுடன் கிடைக்கிறது.\n\nஆசுட்ரோபைலைட்டு, பர்பேங்கைட்டு, குளோரோபார்டோனைட்டு, புளோரபட்டைட்டு, புளோரைட்டு, லேம்புரோபைலைட்டு, போலெழாயிவையிட்டு-(Ce), வில்லியவுமைட்டு போன்ற கனிமங்களுடன் சேர்ந்து இசுட்ரோன்சியோபுளோரைட்டு காணப்படுகிறது. \n"}
{"id": "419943", "url": "https://ta.wikipedia.org/wiki?curid=419943", "title": "அல்சாக்காரோவைட்டு- Zn", "text": "அல்சாக்காரோவைட்டு- Zn\n\nஅல்சாக்காரோவைட்டு-Zn \"(Alsakharovite-Zn)\" என்பது NaSrKZn(Ti,Nb)(SiO)(O,OH)•7HO, என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இது மிகவும் அரிய கார இசுட்ரோன்சியம் துத்தநாகம் தைட்டானியம் சிலிக்கேட்டு என்ற வளையசிலிக்கேட்டு வகைக் கனிமமாக வகைப்படுத்தப்படுகிறது. பெக்மாடைட்டு என்ற காரத் தீப்பாறைகளிலிருந்து பெறப்படும் இக்கனிமம் லேபுன்டோசோவைட்டு குழுவைச் சேர்ந்த கனிமமாகக் கருதப்படுகிறது . \n"}
{"id": "419954", "url": "https://ta.wikipedia.org/wiki?curid=419954", "title": "இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல்", "text": "இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல்\n\nஇது இறந்தவர்களின் எண்ணிக்கை அடிப்படையிலான போர்கள் மற்றும் மனிதப் பேரழிவுகளின் பட்டியல் ஆகும்.\n"}
{"id": "419975", "url": "https://ta.wikipedia.org/wiki?curid=419975", "title": "முகாலி", "text": "முகாலி\n\nமுகாலி (; 1170–1223) அல்லது முகுலை என்பவர் ஒரு மங்கோலிய அடிமை ஆவார். இவர் பிற்காலத்தில் செங்கிஸ் கானின் கீழ் நம்பகமான மற்றும் மதிப்பிற்குரிய தளபதி ஆனார். இவரது தந்தை கூன் உவா, ஜலைர் இனத் தலைவர் ஆவார். இவரது தந்தை மங்கோலியர்களுக்கு விசுவாசமாக இருப்பதென உறுதி எடுத்து இருந்தார். \"முகாலி\" என்பது உண்மையில் ஒரு அடைமொழி ஆகும். இதன் பொருள் \"அன்பிற்குரியவர்\". பெரிய கானுக்கும் மற்றும் மங்கோலியப் பேரரசுக்கும் செய்த சேவை காரணமாக இவர் இந்த அடைமொழியைப் பெற்றார். மங்கோலியர்களின் சின் வம்சப் படையெடுப்பின் போது முகாலி ஒரு படைத் தலைவராக செங்கிஸ் கானுக்கு அடுத்த இடத்தில் இருந்தார் மற்றும் சீனாவின் வைசிராயாகப் பதவி உயர்த்தப்பட்டார். செங்கிஸ் கான் மத்திய ஆசியாவை வெல்லப் புறப்பட்ட போது முகாலிக்கு பெரிய அளவிலான சுய அதிகாரத்தை வழங்கிவிட்டுச் சென்றார். போரில் எதிரிகளைக் கொல்வதற்குப் பதிலாக அவர்களை இணக்கமான முறையில் நண்பர்களாக மாற்றுவதற்கு முகாலி முயற்சித்தார். மங்கோலியர்கள் மீதான மற்றவர்களின் எண்ணத்தை மாற்ற முயற்சித்தார். ஒகோடியின் ஆட்சியின் போது (1229-1241) திறமையான மங்கோலியத் தளபதிகளுள் ஒருவராக இவர் கருதப்பட்டார். மிகச்சிறிய படையை வைத்துக் கொண்டு போர்புரிந்த இவர், தான் போர் புரிந்த எந்தப் போரிலும் தோற்கடிக்கப்படவில்லை. இதன் காரணமாக வரலாற்றில் ஒரு மிகச்சிறந்த போர்த் தளபதியாக இவர் கருதப்படுகிறார்.\n"}
{"id": "419977", "url": "https://ta.wikipedia.org/wiki?curid=419977", "title": "பந்தளம் அரச மரபு", "text": "பந்தளம் அரச மரபு\n\nபந்தளம் அரச மரபு (Pandalam dynasty) (மலையாளம்:പന്തളം രാജവംശം), (தமிழ்:பந்தள இராச்சியம்), கொல்லம் ஆண்டில், மலையாள நாட்டின் பந்தளம் பகுதியை ஆண்ட, மதுரை பாண்டிய அரச குடும்பத்தின் ஒரு கிளையினர் ஆவார்.\n\nSection::::வரலாறு.\nதில்லி சுல்தான் அலாவுதீன் கில்சியின் படைத்தலைவர் மாலிக் கபூர், தென்னாட்டின் மீதான படையெடுப்புகளின் போது, 24 ஏப்ரல் 1311 அன்று மதுரை பாண்டிய நாட்டைத் தாக்கி யானைகள், குதிரைகள் உள்ளிட்ட தங்க கருவூலங்களுடன் தில்லி திரும்பினான். அப்போது பாண்டிய நாட்டின் பட்டத்திற்கு போட்டியிட்டுக் கொண்டிருந்த இளவரசர்களான சுந்தரபாண்டியன் மற்றும் வீரபாண்டியன் குடும்பத்தினர், மாலிக் காபூர் படைகளிடமிருந்து தங்களை காத்துக் கொள்வதற்காக, தற்கால மலையாள நாட்டின் கோட்டயம் மலைப்பகுதிகளில் ஒளிந்து கொண்டனர். அவர்களின் ஒரு பிரிவின் வழித்தோன்றல்கள் கோட்டயம் பகுதியில் பூஞ்சார் அரசை நிறுவினர். மற்றொரு பிரிவினரான செம்பழனூர் என்பவர்கள், மலையாள நாட்டின் மலைகளில் அலைந்து திரிந்து இறுதியாக தற்கால பத்தனம்திட்டா மாவட்டத்தில் பந்தள அரசை நிறுவினர்.\n\nபின்னர் இப்பந்தள அரசிற்கு ஏற்பட்ட தொடர் தாக்குதலை எதிர்கொள்ள இயலாது, தற்கால திருநெல்வேலி மாவட்டத்தில் உள்ள தென்காசிக்கு அரசின் தலைமையிடத்தை மாற்றினர். இவர்களை தென்காசி பாண்டியர்கள் என்பவர். மதுரை நாயக்க மன்னர் திருமலை நாயக்கர், தென்காசி பாண்டியர்களின் மீதான தொடர் தாக்குதல்களால், பாண்டிய அரச குடும்பத்தினர் மலையாள நாட்டின் செங்கோட்டை, அச்சன்கோவில், ஆரியங்காவு, குளத்துப்புழை வழியாக தற்கால பத்தனம்திட்டாவில் உள்ள கோன்னி பகுதியில் கொல்ல ஆண்டு 79ல் அரசமைத்தனர். சோழர்கள் திருவிதாங்கூர் அரசை முற்றுகையிட்ட போது, பாண்டியர்களின் வழித்தோன்றல்கள், கோன்னியை விட்டு, பந்தளத்தில் கொல்லம் ஆண்டு 370ல் (கிபி 1194) அரசமைத்தனர். வேணாடு ஆட்சியாளர் பந்தள அரசை நிறுவ உதவி செய்தார். திருவிதாங்கூர் அரச ஆவணங்களின் படி, பந்தள அரசு, திருவிதாங்கூருடன் நெருங்கிய நட்பு பாராட்டினார் என்று அறியப்படுகிறது. 1000 சகிமீ பரப்பளவு கொண்ட பந்தள இராச்சியத்தில் கோன்னி, ஆரியங்காவு, குளத்துப்புழை, அச்சன்கோவில், தென்காசி மற்றும் சபரிமலையின் மலைக்காட்டுப் பகுதிகள் கொண்டது. \n\nபோர்த்துகேயர்களுக்கு எதிரான குளச்சல் போரில், திருவிதாங்கூர் அரசுக்கு ஆதரவாக பந்தள அரசின் படைகளும் கலந்து கொண்டு வெற்றி பெற்றது.\n\nகொல்லம் ஆண்டு 969ல் திப்புசுல்தான் திருவிதாங்கூர் அரசின் மலபார் பகுதிகளை கைப்பற்றினார். திப்புசுல்தானுக்கு போர் ஈட்டுத்தொகை செலுத்துவதற்கு, பந்தள அரசரிடம் ரூ. 2,20,000 திருவிதாங்கூர் மன்னர் கேட்டார். சபரிமலை வரும் அய்யப்ப பக்தர்களிடம் வரி வசூலித்து போர் ஈட்டுத் தொகையை தவணை முறையில் பந்தள அரசர் கட்டினார். பின்னர் பந்தள அரசை திருவிதாங்கூர் இராச்சியத்துடன் 1820ல் இணைக்கப்பட்டது. பந்தளம் அரச குடும்பத்தினர்களும், வழித்தோன்றல்களுக்கும் திருவிதாங் கூர் இராச்சியம் மாதந்தோறும் ஓய்வூதியம் வழங்கியது. அது முதல் சபரிமலை அய்யப்பன் கோயில் நிர்வாகத்தையும் திருவிதாங்கூர் இராச்சியத்தினரே மேற்பார்வையிட்டனர். தற்போது சபரிமலை கோயில் நிர்வாகம் கேரள அரசின் தேவஸ்தான குழுவிடம் உள்ளது.\n\nSection::::அய்யப்பன் உடான தொடர்புகள்.\nபுராணங்களின் படி மாலொருபாகனுக்குப் பிறந்தவர் அய்யப்பன். பந்தள நாட்டு மன்னர் இராஜசேகரன் காட்டில் வேட்டையாடச் செல்லும் போது பம்பை ஆற்றின்அ கரையில் கண்டெடுத்த அய்யப்பன் எனும் அக்குழந்தையை காட்டிலிருந்து அரண்மனைக்கு கொண்டு வந்து மணிகண்டன் எனப்பெயரிட்டு வளர்த்தார். குருகுலத்தில் கல்வி முடித்த மணிகண்டனுக்கு பட்டத்து இளவரசு சூட்டப்பட்டது.\n\nஇதனை அறிந்த முதலமைச்சர் மற்றும் பட்டத்து ராணி, அய்யப்பனுக்கு மணி முடி சூடாதிருக்க திட்டம் தீட்டினர்கள். அதன்படி ராணிக்கு ஏற்பட்ட வயிற்று வலி நீங்க புலிப் பால் கொண்டு வர, அய்யப்பனுக்கு ஆனையிடப்பட்டது. புலிப்பால் தேடி காட்டிற்குச் சென்ற மணிகண்டன், காட்டில் திரிந்து கொண்டிருந்த மகிஷி எனும் அரக்கியைக் கொன்று, புலிகள் மற்றும் அதன் குட்டிகளுடன் அரண்மனை நோக்கி வந்தார். இக்காட்சியைக் கண்ட மக்களும், அரண்மனை குடும்பத்தினரும் மணிகண்டனை பார்த்து \"அய்யனே\", \"அப்பனே\" எனத் துதித்தனர். இதனால் மணிகண்டனுக்கு அய்யப்பன் எனப் பெயராயிற்று. பின்னர் அரச வாழ்வை துறந்த அய்யப்பன் சபரிமலையில் பிரம்ம்ச்சாரியாக தவக்கோலத்தில் அமர்ந்தார்.\n\nஆண்டுதோறும் சபரிமலை மகர ஜோதி அன்று, பந்தளம் அரண்மனையிலிருந்து, அய்யப்பனுக்கு அணிவிக்க, தங்க நகைகளை மூன்று மரப்பெட்டிகளில் எடுத்துச் செல்லப்படும். \n\n\n\n"}
{"id": "419981", "url": "https://ta.wikipedia.org/wiki?curid=419981", "title": "நியோடிமியம் அலுமினியம் போரேட்டு", "text": "நியோடிமியம் அலுமினியம் போரேட்டு\n\nநியோடிமியம் அலுமினியம் போரேட்டு \"(Neodymium aluminium borate)\" என்பது NdAl(BO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். \nஒளியியலில் நியோடிமியம் அலுமினியம் போரேட்டைப் பயன்படுத்துகிறார்கள்.\n\n"}
{"id": "419988", "url": "https://ta.wikipedia.org/wiki?curid=419988", "title": "பல்கு", "text": "பல்கு\n\nபல்கு (; பஷ்டோ, , \"பல்கு\"; , \"பக்ட்ரா\"; பாக்திரியம்: Βάχλο, \"பாக்லோ\") என்பது ஆப்கானித்தானின் பல்கு மாகாணத்தில் உள்ள ஒரு பட்டணம் ஆகும். மாகாணத் தலைநகரான மசார்-இ ஷரிப்புக்கு சுமார் வடமேற்கிலும் மற்றும், உஸ்பெகிஸ்தான் எல்லை மற்றும் அமு தர்யா ஆற்றுக்குத் தெற்கில் சுமார் தொலைவிலும் இது அமைந்துள்ளது. இது வரலாற்றில் பௌத்தம், இசுலாம் மற்றும் சொராட்டிரிய நெறி ஆகியவற்றின் பண்டைய மையமாக இருந்துள்ளது. குராசான் பகுதியின் ஒரு முக்கியமான நகரமாக ஆரம்ப காலத்தில் இருந்தே இது இருந்திருக்கிறது.\n\nமுதன்முதலில் இது இந்து சமய நூல்களில் குறிப்பிடப்பட்டுள்ளது. முக்கியமாக மகாபாரதத்தில் இது குறிப்பிடப்பட்டுள்ளது. பஹ்லிகா அல்லது வஹ்லிகா என்று இது குறிப்பிடப்பட்டுள்ளது. இதன் ஆட்சியாளர் குருச்சேத்திரப் போரில் பங்கு பெற்றதாகக் குறிப்பிடப்பட்டுள்ளது.\n"}
{"id": "419997", "url": "https://ta.wikipedia.org/wiki?curid=419997", "title": "குளத்துப்புழை", "text": "குளத்துப்புழை\n\nகுளத்துப்புழை (Kulathupuzha) இந்தியாவில் கேரளா மாநிலத்தில் கொல்லம் மாவட்டத்தில் அமைந்த கிராம ஊராட்சியாகும். \n\nசெங்கோட்டை - கொல்லம் தேசிய நெடுஞ்சாலையில அமைந்த குளத்துப்புழை, மாநிலத் தலைநகரான திருவனந்தபுரத்திற்கு வடக்கே 63 கிமீ தொலைவிலும், கொல்லத்திலிற்கு தெற்கே 58 கிமீ தொலைவிலும், தமிழகத்தின் செங்கோட்டையிலிருந்து வடக்கே 40 கிமீ தொலைவிலும் உள்ளது. இதனருகே தென்மலை சூழழியல் சுற்றுலாத் தலம் உள்ளது. \n\nஇவ்வூர் குளத்துப்புழை அய்யப்பன் கோயிலுக்குப் புகழ் பெற்றது.\n"}
{"id": "420032", "url": "https://ta.wikipedia.org/wiki?curid=420032", "title": "அலோகுளுடாமோல்", "text": "அலோகுளுடாமோல்\n\nஅலோகுளுடாமோல் \"(Aloglutamol )\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியச் சேர்மமான இது ஓர் அமிலநீக்கியாகும் . அலுமினியம், குளுக்கோனிக் அமிலம், டிரிசு என்றழைக்கப்படும் 2-அமினோ-2-(ஐதராக்சிமெத்தில்)புரோப்பேன்-1,3-டையால் ஆகியவற்றைச் சேர்த்து அலோகுளுடாமோல் உப்பு தயாரிக்கப்படுகிறது . பொதுவாக 0.5 முதல் 1 கிராம் அளவு வரை வாய்வழியாக இதைக் கொடுக்கிறார்கள் . அல்டிரிசு, பைரிசெசு, தாசுட்டோ, சாப்ரோ என்பன இச்சேர்மத்தின் உரிமைப் பெயர்களாக வழக்கில் உள்ளன .\n"}
{"id": "420042", "url": "https://ta.wikipedia.org/wiki?curid=420042", "title": "சேந்தியோசைட்டு", "text": "சேந்தியோசைட்டு\n\nசேந்தியோசைட்டு \"(Xanthiosite)\" என்பது Ni(AsO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். ஆர்சனேட்டு கனிமமாக இக்கனிமம் வகைப்படுத்தப்படுகிறது. 1858 ஆம் ஆண்டு செருமனியில் சேந்தியோசைட்டு கனிமம் கண்டறியப்பட்டது. கிரீசு நாட்டிலும் இக்கனிமம் இருப்பதாக அறியப்படுகிறது. தங்க மஞ்சள் நிறத்தில் கதிரியக்கப் பண்பு அற்றதாகக் காணப்படுகிறது. \n"}
{"id": "420044", "url": "https://ta.wikipedia.org/wiki?curid=420044", "title": "செம்சுசினிக்கோவைட்டு", "text": "செம்சுசினிக்கோவைட்டு\n\nசெம்சுசினிக்கோவைட்டு \"(Zhemchuzhnikovite)\" என்பது NaMg(FeAl)CO•8HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். புகையும் பச்சை நிறப் படிகங்களாக கண்ணாடி போன்ற பளபளப்புடன் உருசியாவின் நிலக்கரி சுரங்கங்களில் இது தோன்றுகிறது. யூரி செம்சுசினிக்கோ (1885–1957) என்ற கனிமவியலாளர் கனிமத்தைக் கண்டறிந்த காரணத்தால் செம்சுசினிக்கோவைட்டு என்ற பெயர் இக்கனிமத்திற்கு சூட்டப்பட்டது .\n"}
{"id": "420072", "url": "https://ta.wikipedia.org/wiki?curid=420072", "title": "பொட்டாசியம் எத்தில் சேந்தேட்டு", "text": "பொட்டாசியம் எத்தில் சேந்தேட்டு\n\nபொட்டாசியம் எத்தில் சேந்தேட்டு \"(Potassium ethyl xanthate)\" என்பது CHCHOCSK என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். கரிமக் கந்தகச் சேர்மமான இச்சேர்மம் வெளிர் மஞ்சள் நிறத்தில் தூளாகக் காணப்படுகிறது. தாதுக்களை தனித்துப் பிரிக்க கனிமவியல் துறையினர் இச்சேர்மத்தைப் பயன்படுத்துகிறார்கள். தொடர்புடைய சோடியம் எத்தில் சேந்தேட்டு போல அல்லாமல் பொட்டாசியம் எத்தில் சேந்தேட்டு ஓர் நீரிலி உப்பாக காணப்படுகிறது.\nSection::::தயாரிப்பு.\nகார்பன் டை சல்பைடு மீது அல்காக்சைடுகள் வினைபுரிவதால் சேந்தேட்டு உப்புகள் உருவாகின்றன. வினைக்குத் தேவையான அல்காக்சைடு பொட்டாசியம் ஐதராக்சைடிலிருந்து வினைநிகழும் தளத்திலேயே தயாரித்துக் கொள்ளப்படுகிறது\nSection::::பண்புகள்.\nபொட்டாசியம் எத்தில் சேந்தேட்டு வெளிர் மஞ்சள் நிற தூளாகக் கிடைக்கிறது. உயர் pH நிலையில் நிலைப்புத்தன்மையோடு இருக்கும் இச்சேர்மம் 25 பாகை செல்சியசு வெப்பநிலையில் pH 9 நிலையில் விரைவாக நீராற்பகுப்பு அடைகிறது. சோடியம் வழிப்பெறுதிகளைப் போலல்லாமல் பொட்டாசியம் சேந்தேட்டு நீரிலி உப்பாக படிகமாகிறது. எனவே இச்சேர்மம் நீரை உறிஞ்சுவதில்லை. \nSection::::பயன்பாடுகள்.\nதாமிரம், நிக்கல், வெள்ளி போன்ற தனிமங்களின் தாதுக்களைப் பிரித்தெடுக்கும் சுரங்கத் தொழிற்சாலைகளில் பொட்டாசியம் எத்தில் சேந்தேட்டு ஒரு நுரைமிதப்பு முகவராக பயன்படுத்தப்படுகிறது. இத்தகைய மென் உலோகங்களை கரிமகந்தக ஈந்தணைவிகளுக்காக ஈர்ப்பதற்கு இம்முறை பயன்படுத்தப்படுகிறது.\nஆல்க்கைல் மற்றும் அரைல் ஆலைடுகளிலிருந்து சேந்தேட்டு எசுத்தர்களை தயாரிப்பதற்கு பொட்டாசியம் சேந்தேட்டு ஒரு பயனுள்ள வினையாக்கியாகப் பயன்படுகிறது. கரிமத் தொகுப்பு வினைகளில் இச்சேந்தேட்டுகள் பயனுள்ள இடைநிலைகளாகப் பயன்படுகின்றன . \nSection::::தற்காப்பு.\nஎலிகளுக்கு வாய்வழியாகக் கொடுக்கும்போது பொட்டாசியம் சேந்தேட்டின் உயிர் கொல்லும் அளவு LD50 683 மி.கி/கி.கி ஆகும் . \n"}
{"id": "420093", "url": "https://ta.wikipedia.org/wiki?curid=420093", "title": "செலீனைடு கனிமங்கள்", "text": "செலீனைடு கனிமங்கள்\n\nசெலீனைடு கனிமங்கள் \"(Selenide minerals)\" என்பவை செலீனைடு எதிர்மின் அயனியைக் முக்கியமாகக் கொண்டுள்ள கனிமங்களைக் குறிக்கும்.\n\nசெலீனைடுகள் சல்பைடுகள் போன்றவை என்பதால் அவை சல்பைடுகள் குழுவுடன் சேர்த்து அறியப்படுகின்றன\n\nஎடுத்துக்காட்டுகள்: \n\n"}
{"id": "420111", "url": "https://ta.wikipedia.org/wiki?curid=420111", "title": "எலும்புத் திண்மக் குறை", "text": "எலும்புத் திண்மக் குறை\n\nஎலும்புத் திண்மக் குறை அல்லது எலும்பணுக் குறை (Osteopenia) என்பது  எலும்பின் இயல்பான அடர்த்தி குறையும் நிலையாகும். பல மருத்துவர்களால், இது எலும்புப்புரை நோயின்  முன் அறிகுறி என்று கருதப்படுகிறது. என்றாலும் எலும்பணுக் குறை கண்டறியப்படும் ஆனைத்து நபர்களுக்கும் எலும்புரை நோய் உண்டாவதில்லை.  குறிப்பாக, எலும்பணுக் குறை என்பது  எலும்பு கனிம அடர்த்தி டி-ஸ்கோரில் -1.0 மற்றும் -2.5 க்கு இடையில் இருப்பது என வரையறுக்கப்படுகிறது.\n\nSection::::காரணங்கள்.\nஆண்களுக்கு டெஸ்டோஸ்டீரான் ஹார்மோன் குறைவதாலும், பெண்களுக்கு மாதவிலக்கு நின்று ஈஸ்ட்ரோஜென் ஹார்மோன் குறைந்துவிடுவது போன்றவையும், புகைபிடித்தல், மது அருந்துதல், உடல் பருமன், தைராய்டு பிரச்சினை, போதைப் பழக்கம் போன்றவற்றாலும் இது அதிகரிக்கலாம். பரம்பரை ரீதியும், கதிர்வீச்சுக்கு ஆட்படுதலின் விளைவும் ஒரு காரணி ஆகும்.\n\nஇளம் வயதிலிருந்தே தினமும் உடற்பயிற்சி செய்வது, வேகமாக நடப்பது, ஓடுவது, மிதிவண்டி ஓட்டுவது, நீச்சல், கூடைப்பந்து விளையாட்டு, ஸ்கிப்பிங் போன்ற உடற்பயிற்சிகளில் ஈடுபடுபவர்களின் எலும்பு அடர்த்தி பாதுகாக்கப்படுகிறது அல்லது அதிகரிக்கின்றது.\n\nஇது பொதுவாக முதுமையின் அறிகுறியாகும்.  பெரும்பாலும் இந்த நோய் இருப்பது நோயாளிக்கே தெரியாது.\n\nSection::::நோயறிதல்.\nஇந்த நோயை கண்டறிய டெக்சா ஸ்கேன் (Dexa Scan) பரிசோதனை முதன்மையாக மேற்கொள்ளப்படுகிறது. மேலும் அல்ட்ராசவுண்ட் ஸ்கேனரைப் பயன்படுத்தியும் ஓரளவுக்கு கண்டறிவர்,  எக்ஸ்ரே இயந்திரத்தைப் பயன்படுத்தி குதிகால் எலும்பு அடர்த்தியை அளவிட இயலும். மெர்கெல்லால் வெளியிடப்பட்ட ஒரு ஆய்வில், எலும்புப்புரையின் அளவை இது போன்ற இயந்திரங்கள் 28 முதல் 45 சதவிகிதம் என்று வேறுபடுத்திக் காட்டியது. \n\nSection::::சிகிச்சை.\nஇந்த நோயினால் வலு இழந்த எலும்பை மீண்டும் வலுப் பெறச்செய்ய இயலாது. ஆனால் கால்சியம் மற்றும் வைட்டமின் ‘டி’ மிகுந்த உணவுகளைச் சாப்பிடுதல் அல்லது அதற்கான மாத்திரைகள் சாப்பிடுதல் போன்றவற்றின் மூலம் மற்ற எலும்புகளை வலிமையாக்கலாம். இவை தவிர, அண்மையில் இந்த நோய்க்கு நவீன மாத்திரைகளும் ஊசி மருந்துகளும் பயன்பாட்டுக்கு வந்துள்ளன.\n"}
{"id": "420115", "url": "https://ta.wikipedia.org/wiki?curid=420115", "title": "அலுமினியம் புரோமைடு", "text": "அலுமினியம் புரோமைடு\n\nஅலுமினியம் புரோமைடு \"(Aluminium bromide)\" என்பது AlBr என்ற பொது மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியம் முப்புரோமைடு என்றழைக்கப்படும் அலுமினியம் டிரைபுரோமைடுதான் அலுமினியம் புரோமைடின் பொது வடிவமாகும். நிறமற்ற இச்சேர்மம் பதங்கமாகக்கூடிய நீருறிஞ்சும் திண்மமாகும். எனவே பழைய உப்பு மாதிரிகள் நீரேற்றுகளாக மாறி அலுமினியம் முப்புரோமைடுஅறுநீரேற்றாகக் (AlBr3•6H2O) காணப்படுகின்றன.\n\nSection::::கட்டமைப்பு.\nதிண்மநிலையில், கார்பன் டைசல்பைடு போன்ற கரைப்பான்களில் கரைக்கப்பட்ட கரைசல்களில், உருகிய நிலையில் மற்றும் வாயு நிலை போன்ற நிபந்தனைகளில் அலுமினியம் முப்புரோமைடு (Al2Br6) இருபடி அமைப்பில் காணப்படுகிறது. உயர் வெப்பநிலைகளில் மட்டும் இந்த இருபடிகள் உடைந்து ஒருமங்களாகின்றன. \nஅலுமினியம் மோனோபுரோமைடு என்றழைக்கப்படும் அலுமினியம் ஒற்றைபுரோமைடு இனமானது ஐதரசன் புரோமைடுடன் அலுமினியம் உயர் வெப்பநிலையில் வினைபுரிவதால் உருவாகிறது. அறைவெப்பநிலையில் இது விகிதச்சமமாதலின்றி பிரிகையடைகிறது.\n\nஇந்த வினை 1000 ° செல்சியசுக்கும் அதிகமான வெப்பநிலையைத் தாண்டும்போது மீண்டும் தலைகீழாக மாற்றியமைக்கப்படுகிறது. அலுமினியம் ஒற்றைபுரோமைடு சேர்மமானது படிகவியல் கோட்பாடுகளின்படி நாற்படி கூட்டுவிளைபொருள் Al4Br4(NEt3)4 (Et = C2H5). என்ற வடிவத்தில் அடையாளப்படுத்தப்படுகிறது. இந்த இனங்கள் சைக்ளோபியூட்டேனுடன் மின்னணு முறையில் தொடர்புடையவையாகும். ஈரணு அலுமினிய ஒற்றைபுரோமைடு ஓர் இருபடியாக ஒடுக்கமடைந்து பின்னர் நான்முக Al4Br4 தொகுதியாக போரான் சேர்ம வரிசையொத்ததாக மாற்றமடைகிறதென கோட்பாடுகள் தெரிவிக்கின்றன .\n\nAl2Br6 சேர்மத்தில் இரண்டு AlBr4 நான்முகங்கள் ஒரு பொது விளிம்பை பகிர்ந்து கொள்கின்றன. D2h என்ற மூலக்கூற்று சீரொழுங்கு இங்கு காணப்படுகிறது.\n\nAlBr3 என்ற ஒற்றைப்படி ஆவி நிலையில் மட்டும் தோன்றுகிறது. இதை முக்கோண சமதளம் மற்றும் D3h இடக் குழு அமைப்பு என்று விவரிக்கமுடியும். அலுமினியத்தின் இனக்கலப்பு பெரும்பாலும் sp2. இனக்கலப்பு என்று விவரிக்கப்படுகிறது. Br-Al-Br பிணைப்புகளுக்கு இடையிலான பிணைப்புக் கோணம் 120 பாகைகளாகும்.\n\nSection::::தயாரிப்பு.\nஅலுமினியம் புரோமைடு வகைகளில் Al2Br6 என்ற மூலக்கூற்று வாய்ப்பாடு கொண்ட அலுமினியம் டிரைபுரோமைடு சேர்மமே பொதுவாக நடைமுறையில் பயன்படுத்தப்படும் சேர்மமாகும். ஒரு நீருறிஞ்சியாக நிறமற்ற திண்மமாக இது சாதாரன நிலைகளில் அறியப்படுகிறது. இரும்பை அசுத்தமாகக் கொண்ட அலுமினியம் புரோமைடு உப்புகள் மஞ்சள் நிறத்தில் அல்லது செம்பழுப்பு நிறத்தில் காணப்படுகின்றன, அலுமினியத்துடன் ஐதரசன் புரோமைடு வினைபுரிவதால் அலுமினியம் புரோமைடு உருவாகிறது.\n\nமாறாக நேரடியான புரோமினேற்ற வினையின் மூலமாகவும் இதைத் தயாரிக்கிறார்கள்.\n\nSection::::வினைகள்.\nAl2Br6 எளிமையாக பிரிகையடைந்து வலிமையான AlBr3 என்ற இலூயிசு அமிலமாக மாறுகிறது. இது இருபடியாக்கலுக்கு உட்படும் தன்மை பொதுவாக மிகுகன முதன்மைக்குழு ஆலைடுகளில் பொதுவாக காணப்படுகிறது. அனுபவ வாய்ப்பாடு உணர்த்தும் உட்கிடையான போக்கைக் காட்டிலும் அதிக மொத்தமாக இத்தன்மை உணரப்படுகிறது. போரான் டிரைபுரோமைடு போன்ற இலேசான முதன்மைக்குழு ஆலைடுகள் இப்பண்பை வெளிப்படுத்துவதில்லை. மைய அணுவின் சிறிய உருவ அளவு இதற்கு காரணமாக இருக்கலாம். \nஇதன் இலூயிசு அமில பண்பிற்கு இணங்க, நீரானது அலுமினியம் டிரைபுரோமைடை நீராற்பகுப்பு செய்து HBr வாயுவை வெளிவிடுகிறது. மற்றும் Al-OH-BR சேர்ம இனங்களையும் உருவாக்குகிறது. இதேபோல், ஆல்ககால் மற்றும் கார்பாக்சிலிக் அமிலங்களுடன் இது விரைவாக வினைபுரிகிறது. இருப்பினும் நீருடனான வினையைக்காட்டிலும் வினையின் தீவிரம் குறைவாகும். எளிய இலூயிசு காரங்களுடனான வினை AlBr3L போன்ற கூட்டு விளைபொருள்களைக் கொடுக்கின்றன. \nஅலுமினியம் டிரைபுரோமைடு கார்பன் டெட்ராகுளோரைடுடன் 100 ° செல்சியசில் வினைபுரிந்து கார்பன் டெட்ராபுரோமைடைக் கொடுக்கிறது.\n\nபீரிடல் கிராப்ட்சு ஆல்க்கைலேற்ற வினையில் ஒரு வினையூக்கியாக அலுமினியம் டிரைபுரோமைடு செயல்படுகிறது . எப்பாக்சைடு வளையத் திறப்பு வினைகள், இரும்பு கார்பனைல்களிலிருந்து உருவாகும் டையீன்களின் சிக்கல்நீக்க வினைகள் போன்றவையும் இலூயிசு அமில ஆதரவு வினைகளாகும். Al2Cl6 சேர்மத்தைக்காட்டிலும் இது வலிமையான இலூயிசு அமிலமாகக் கருதப்படுகிறது.\n\nSection::::தற்காப்பு.\nஅலுமினியம் டிரைபுரோமைடு வினைத்திற்ன் மிக்க ஒரு சேர்மமாகும் .\n"}
{"id": "420134", "url": "https://ta.wikipedia.org/wiki?curid=420134", "title": "சுவானைட்டு", "text": "சுவானைட்டு\n\nசுவானைட்டு \"(Suanite)\" என்பது MgBO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மக்னீசியம் போரேட்டு கனிமமாக இது வகைப்படுத்தப்படுகிறது.\nடோக்கியோ பல்கலைக் கழகத்தைச் சேர்ந்த சப்பானிய விஞ்ஞானி டேக்கியோ.வாட்டனேப்பு 1953 ஆம் ஆண்டு இக்கனிமத்தைக் கண்டுபிடித்தார். 1939 ஆம் ஆண்டு வட கொரியாவில் உள்ள ஆல் கொல் சுரங்கத்திலிருந்து வரப்பெற்ற தங்கம் மற்றும் தாமிரம் தனிமங்களைக் கொண்ட தாதுப்பொருட்களை ஆய்வு செய்யும்போது இவருக்கு கனிமத்துடனான முதல் தொடர்பு ஏற்பட்டது. கிடைத்த கனிமத்தின் மாதிரி சிறிய அளவாக இருந்ததால் அவரால் அந்த அறியப்படாத பொருளின் ஒளியியல் பண்புகளை மட்டுமே நுண்ணோக்கியின் உதவியால் தீர்மானிக்க முடிந்தது. பின்னர் 1943 ஆம் ஆண்டில் வாட்டனேபுக்கு கூடுதலாக கனிம மாதிரிகள் கிடைக்கப்பெற்றதால் இக்கனிமத்தைப் பற்றிய வேதியியல் பகுப்பாய்வுகளை தொடர முடிந்தது.\n"}
{"id": "420144", "url": "https://ta.wikipedia.org/wiki?curid=420144", "title": "உருசோவைட்டு", "text": "உருசோவைட்டு\n\nஉருசோவைட்டு \"(Urusovite)\" என்பது CuAlAsO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். தாமிரம் அலுமினியம் ஆர்சனேட்டு கனிமமாக இது வகைப்படுத்தப்படுகிறது. இளம் பச்சை நிறத்தில் ஒற்றைச்சரிவச்சு பட்டகக் கனிமமாக இது வகைப்படுத்தப்படுகிறது. உருசியாவின் தூரக்கிழக்கு பிரதேசத்திலுள்ள கம்சாத்கா தீபகற்பத்தின் தோல்பாச்சிக் எரிமலைகளில் உருசோவைட்டு காணப்படுகிறது . மாசுக்கோ மாநில பல்கலைக்கழகத்தின் படிகவியல் வேதியியலாளர் வேடிம் செர்கீவிச்சு உருசோவ் நினைவாக கனிமத்திற்கு இப்பெயர் சூட்டப்பட்டது . 1998 ஆம் ஆண்டு அனைத்துலக கனிமவியல் நிறுவனமும் இப்பெயரை அங்கீகரித்துள்ளது.\n"}
{"id": "420146", "url": "https://ta.wikipedia.org/wiki?curid=420146", "title": "குளோரோக்சுரோன்", "text": "குளோரோக்சுரோன்\n\nகுளோரோக்சுரோன் \"(Chloroxuron)\" என்பது CHClNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். களைக்கொல்லியாகப் பயன்படுத்தப்படும் இச்சேர்மம் மிகவும் தீங்கு விளைவிக்கக்கூடிய ஒரு சேர்மமாக வகைப்படுத்தப்படுகிறது. அமெரிக்காவில் அவசரகால திட்டமிடல் மற்றும் சமூகத் தகவலறியும் சட்டம் (42 யு.எசு.சி 11002) பிரிவின் 302 ஆம் துணைப் பிரிவிலும் இச்சேர்மம் மிகவும் அபாயகரமான ஒரு பொருளாக வகைப்படுத்தப்பட்டுள்ளது. மேலும் இதை உற்பத்தி செய்தல், சேமித்தல் , அல்லது குறிப்பிடத்தக்க அளவிற்கு அதைப் பயன்படுத்துதல் போன்ற செயல்பாடுகள் கட்டுப்படுத்தப்படுகின்றன.\n"}
{"id": "420148", "url": "https://ta.wikipedia.org/wiki?curid=420148", "title": "3,11-டை ஐதராக்சி டோடெக்கேனாயிக் அமிலம்", "text": "3,11-டை ஐதராக்சி டோடெக்கேனாயிக் அமிலம்\n\n3,11-டை ஐதராக்சி டோடெக்கேனாயிக் அமிலம் \"(3,11-Dihydroxydodecanoic acid)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். 3,11- ஈரைதராக்சி டோடெக்கேனாயிக் அமிலம் என்ற பெயராலும் இதை அழைக்கலாம். அரச ஊன்பசையில் ஒரு பகுதிப்பொருளாக இச்சேர்மம் காணப்படுகிறது \n\n"}
{"id": "420155", "url": "https://ta.wikipedia.org/wiki?curid=420155", "title": "பெம் ஸ்கூல் ஆஃப் எக்லென்ஸ், திருப்பூர்", "text": "பெம் ஸ்கூல் ஆஃப் எக்லென்ஸ், திருப்பூர்\n\nபெம் ஸ்கூல் ஆஃப் எக்லென்ஸ் (\"Pem school of excellence\") என்பது திருப்பூர் மாவட்டம், திருப்பூரில் உள்ள சி.பி.எஸ்.இ. பள்ளி ஆகும். இப்பள்ளி நடுவண் கல்வி வாரியப் பாடத்திட்டத்தைக் கொண்டு 2009 ஆண்டில் இருந்து செயல்பட்டு வருகிறது. இப்பள்ளியில் 2018 ஆண்டு காலகட்டத்தில் 998 மாணவர்கள் பயின்று வருகின்றனர்.\nஇந்தப்பள்ளியில் பன்னிரண்டாம் வகுப்பு வரை கற்பிக்கப்படுகின்றது. இப்பள்ளியில் கோவை வேளாண் பல்கலைக்கழகத்தின் உதவியோடு தானியங்கி வானிலை மையம் செயல்பட்டு வருகிறது. \n\n"}
{"id": "420163", "url": "https://ta.wikipedia.org/wiki?curid=420163", "title": "தோரப்ஜி டாடா", "text": "தோரப்ஜி டாடா\n\nSection::::முன்வாழ்க்கையும், கல்வியும்.\nசொராட்டிரிய நெறியைச் சேர்ந்த பார்சி இனத்தவரான இவர், ஜாம்ஷெட்ஜி டாடாவின் மூத்த மகன் ஆவார். இவர் பம்பாய் வணிகரான மெஹ்பீர் சக்ளத்வாலாவை மணந்தார். இங்கிலாந்தின் பாராளுமன்ற உறுப்பினராகப் பதவி வகித்த சாபுர்சி சக்லத்வாலா இவரது நெருங்கிய உறவினராவார்.\n\nடாட்டா 1875 ஆம் ஆண்டு இங்கிலாந்துக்குச் செல்வதற்கு முன்னர் பம்பாயிலுள்ள ஒரு தனியார் உயர்நிலைப் பள்ளியில் தனது துவக்கக் கல்வியைப் பயின்று, தனிப் பயிற்சியிலும் பயின்றார். அவர் 1877 ஆம் ஆண்டு கேம்பிரிட்ஜ், கோன்வில்லையும் காய்ஸ் கல்லூரியில் சேர்ந்தார், இரண்டு ஆண்டுகள் கழித்து 1879 ஆம் ஆண்டில் பம்பாய் திரும்பினர். பின்னர் பம்பாய் செயின்ட் சேவியர் கல்லூரியில் படிப்பைத் தொடர்ந்து, 1882 இல் பட்டம் பெற்றார்.\n\nபடிப்பை முடித்தவுடன், இரண்டு ஆண்டுகள் \"பம்பாய் கெஜட்டெட்\" பத்திரிகையில் தோரப்ஜி பணியாற்றினார். 1884 இல், இவர் தன் தந்தையின் நிறுவனத்தில் பருத்தி வணிக பிரிவில் இணைந்தார். இவரை முதலில் பிரெஞ்சு காலனியான பாண்டிச்சேரியில் ஜவுளி ஆலையை நிறுவ ஜாம்ஷெட்ஜி அனுப்பினார். அடுத்து, நாக்பூரில் எம்ப்ரஸ் ஆலை நிர்வாகப் பொறுப்பை ஏற்றார்.\n\nSection::::திருமணம்.\nதோரப்ஜியின் தந்தை ஜம்ஷெத்ஜி, வணிக நிமித்தமாக மைசூர் இராச்சியத்துக்கு வந்தார். அங்கு அந்த இராச்சியத்தின் கல்வித் துறைக்கான முதல் இந்திய இன்ஸ்பெக்டர்-ஜெனரலான டாக்டர் ஹார்முஸ்ஜி பாபா என்ற ஒரு பார்சி இனத்தவரைச் சந்தித்தார். அங்கு அவரது வீட்டிற்குச் சென்றபோது, பாபாவின் ஒரே மகள் மெஹ்பீர்ரை பார்த்தார். பம்பாய்க்கு திரும்பிய ஜம்ஷேத்ஜி, பாபா குடும்பத்தினரின் அழைப்பின் பேரில் தன் மகன் தோரப்ஜியை மைசூர் இராச்சியத்துக்கு அனுப்பினார். அவ்வாரே அங்கு சென்று அவர்களைச் சந்தித்த தோரப்ஜி, 1897 ஆம் ஆண்டில் மெஹ்பீரை மணந்தார். இந்த இணையருக்கு குழந்தைகள் இல்லை.\n\nமெஹ்பீரின் சகோதரர் ஜஹாங்கீர் பாபா ஒரு புகழ்பெற்ற வழக்கறிஞர் ஆவார். அவர் விஞ்ஞானி ஓமி பாபாவின் தந்தை ஆவார், இதன்படி ஓமி பாபாவின் மாமா தோரப்ஜி ஆவார். பாபாவின் ஆராய்ச்சிக்கான நிதியுதவியை டாடா குழுமம் மேற்கொண்டதற்கு இந்த இந்த குடும்ப உறவே காரணமாக ஆனது மேலும் டாட்டா அடிப்படை ஆராய்ச்சி கழகம் உள்ளிட்ட ஆராய்ச்சி நிறுவனங்கள் பாபாவால் நிறுவப்பட்டன.\n\nSection::::தொழில் வாழ்க்கை.\nஜாம்ஷெட்ஜி கனவு கண்ட நீர்மின் திட்டம், உருக்காலைத் திட்டம் இரண்டையும் இவர்தான் நிறைவேற்றினார். டாட்டா ஸ்டீல் 1907 ஆம் ஆண்டிலும், டாட்டா பவர் 1911 ஆம் ஆண்டிலும் நிறுவப்பட்டன. இவை இன்றைய டாடா குழுமத்தின் மையமாக உள்ளன. \n\nSection::::வணிகமல்லா துறைகள்.\nதோரப்ஜி விளையாட்டுத் துறையில் மிகவும் ஆர்வம் உள்ளவராக இருந்தார். மேலும் இந்திய ஒலிம்பிக் இயக்கத்தில் ஒரு முன்னோடியாகவும் இருந்தார்.\nஇந்திய ஒலிம்பிக் சங்கத்தின் தலைவராக 1924 ஆம் ஆண்டு பாரிஸ் ஒலிம்பிக்கிற்காக இந்திய வீரர்களுக்கு நிதியுதவி அளித்தார். இந்தியாவின் பிற பெரு வணிகர்களைப் போலவே டாடா குடும்பத்தாரும் இந்திய தேசியவாதிகளாக இருந்தனர். ஆனால் காங்கிரசை நம்பவில்லை, ஏனெனில் அவர்கள் சோசலிஸ்டுகள், மற்றும் தொழிற்சங்கங்களுக்கு ஆதரவாகவும் அரசுக்கு தீவிர விரோதமானதாக இருந்தனர்.\n\nSection::::இறப்பு.\nமெஹர்பாய் டாடா 1931 இல் தன் 72 வயதில் இரத்தப் புற்று நோயால் இறந்தார். இவரது மரணத்துக்குப் பிறகு இரத்தப் புற்றுநோய்க்கான ஆராய்ச்சி மையம், புற்றுநோய் மருத்துவமனை இரண்டையும் தோரப்ஜி நிறுவினார். \n\n1932 மார்ச்சு 11 இல், மெஹ்பேபாயி மரணமடைந்த ஓர் ஆண்டு கழித்து, \"கல்வி, ஆராய்ச்சி, பேரழிவு நிவாரணம் மற்றும் பிற நலன்புரி நோக்கங்களுக்காக,\" \"இடம், தேசியம் சமயம் போன்ற எந்த பாகுபாடும் காட்டாமல்\" பயன்படத்தக்கவாறு ஒரு அறக்கட்டளை நிதியை தோரப்ஜி நிறுவினார். இன்று இந்த அறக்கட்டளை சர் தோரப்ஜி டாடா அறக்கட்டளை என அழைக்கப்படுகிறது. மேலும் தோரப்ஜி இந்தியாவின் முதன்மையான அறிவியல் மற்றும் பொறியியல் ஆராய்ச்சி நிறுவனமான பெங்களூரின் இந்திய அறிவியல் கழகத்தை நிறுவ நிதியளித்தார். \n\nதோரப்ஜி 73 வயதில் 1932 சூன் 3 அன்று ஜேர்மனியில் உள்ள பாட் கிசிசென் நகரில் இறந்தார். பின்னர் இங்கிலாந்தின் வாக்கிங், புரூக்வுட் கல்லறையில் அவரது மனைவி மெஹ்ர்பாய் அருகில் புதைக்கப்பட்டார். \n"}
{"id": "420164", "url": "https://ta.wikipedia.org/wiki?curid=420164", "title": "3,10-டை ஐதராக்சி டெக்கேனாயிக் அமிலம்", "text": "3,10-டை ஐதராக்சி டெக்கேனாயிக் அமிலம்\n\n3,10-டை ஐதராக்சி டெக்கேனாயிக் அமிலம் \"(3,10-Dihydroxydecanoic acid)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். 3,10- ஈரைதராக்சி டெக்கேனாயிக் அமிலம் என்ற பெயராலும் இதை அழைக்கலாம். அரச ஊன்பசையில் ஒரு பகுதிப்பொருளாக இச்சேர்மம் காணப்படுகிறது\n"}
{"id": "420184", "url": "https://ta.wikipedia.org/wiki?curid=420184", "title": "மார்வன் நோய்த்தொகை", "text": "மார்வன் நோய்த்தொகை\n\nமார்வன் நோய்த்தொகை \"(Marfan syndrome)\" (MFS) இணைப்பிழைய மரபியல் கோளாறு ஆகும். நோய்த்தாக்க வீதம் ஆளுக்காள் மாறும். மார்வன் நோய்த்தொகை உள்ளவர்கள் நெட்டையாக நீளமான கைகளும் கால்களும் கை, கால் விரல்களும் பெற்றிருப்பர். இவர்கள் நெளிவானமூட்டுகளுடன் நன்றாக இயங்கும் திறனையும் பக்கக் கூன் ஊனத்தையும் பெற்றிருப்பார். இவர்கள் இதய, தமனிச் சிக்கல்களைப் பெற்றிருப்பர். குறிப்பாக ஈரிதழ்க் கவாடத் துருத்தலும் தமனிக்குழல் வீக்கமும் பெற்றிருப்பர். பிற தாக்கம் விளையும் உறுப்புகளாக நுரையீரல்கள், கண்கள், எலும்புகள் தண்டுவடநாண் உறை ஆகியன அமையும்.\nஇது உடலக குறுமவக ஓங்கல் மரபியல் கோளாறாகும். இதன் 75% பெற்றோரிடம் இருந்தும் 25% புதிய சடுதி மாற்றத்தாலும் ஏற்படுகிறது. இது நுண்ணாரிழைப் புரதங்களை உண்டாக்கும் மரபனில் சடுதிமாற்றத்தை விளைவித்து இயல்பற்ற இணைப்பிழையங்களை உருவாக்குகிறது. கெண்ட் வரன்முறையால் நோயறியலாம்.\n\n"}
{"id": "420198", "url": "https://ta.wikipedia.org/wiki?curid=420198", "title": "நவ்ரோஜி சக்லத்வாலா", "text": "நவ்ரோஜி சக்லத்வாலா\n\nசர் நவ்ரோஜி சக்லத்வாலா (\"Sir Nowroji Saklatwala\", (1875–1938) என்பவர் டாட்டா குழுமத்தின் மூன்றாவது தலைவராக இருந்தவர். 1932 இல் இக்குழுமத்தின் தலைவராக பொறுப்பேற்ற இவர் 1938 இல் மாரடைப்பு காரணமாக திடீரென இறக்கும்வரை இருந்தவர்.\n\nஇவர் பாபுஜி சக்ளத்வாலா மற்றும் விர்பாஜி சக்ளாத்வாலா இணையரின் மகனாவார். இவரது தாயாரான விர்பாஜி சக்ளாத்வாலா ஜம்சேத்ஜீ டாட்டாவின் சகோதரி ஆவார். செயின்ட் சேவியர் கல்லூரியில் படிப்பை நிறைவு செய்த இவர், மும்பையில் உள்ள டாடா குழுமத்தின் ஸ்வாஷிஷி ஆலையில் 1899 இல் ஒரு எழுத்தராக பணியில் சேர்ந்தார். அதன் பிறகு இருபது ஆண்டுகளில், நிறுவனத்தின் தலைவராக உயர்ந்தார். டாட்டா குழுமத்தின் தலைமைக்கு வந்த முதல் டாட்டா அல்லாதவர் இவர்தான். மேலும் தோரப்ஜி டாடாவுடன் நெருக்கமாக பணியாற்றினார். 1932 ஆம் ஆண்டில் தோரப்ஜி இறந்த போது, அவர் டாட்டா குழுமத்தின் தலைவராக ஆனார், பொருளாதார நெருக்கடியின் போது நிறுவனத்தை ஒருங்கிணைப்பதற்கான பணியில் ஈடுபட்டார்.\n\nடாடா நிறுவனத்தில் தொழிலாளர்களால் மிகுதியாக அதிகமாக நேசிக்கப்பட்டவர் என்ற பெயர் பெற்றவர் இவர். தொழிலாளர்கள் வேலைநிறுத்தம் அறிவித்தால், நேரடியாகச் சென்று பேச்சுவார்த்தை நடத்தி சுமுக நிலையை உருவாக்குவது, வருவாயில் தொழிலாளர்களுக்கும் பங்கு அளிப்பது, கடைநிலை ஊழியர்களும் கௌரவமான வாழ்க்கை வாழ ஏதுவாக நிறுவனத்துக்குள் இருந்த ஊதிய வேறுபாட்டைக் களைவது போன்ற தொழிலாளர் நலன் சார்ந்த நடவடிக்கைகளில் அக்கறை காட்டியதற்காக இவர் அறியப்படுகிறார்.\n\nஇந்திய துடுப்பாட்டத்துடன் இவர் நெருக்கமாக இணைந்திருந்தார். பார்சஸ் அணிக்காக 1904-05இல் இவர் விளையாடினார், ஆனால் தொழில் காரணமாக தீவிரமாக விளையாடுவதை முன்கூட்டியே நிறுத்தினார். துடுப்பாட்ட வீரராக இவர் 1904 ஆம் ஆண்டில் ஐரோப்பர்களுக்கு எதிரான குழுவின் பார்சிகளை பிரதிநிதித்துவப்படுத்தினார்.\n\n1933 ஆம் ஆண்டு இவர் மரணமடையும் வரை இந்தியாவின் துடுப்பாட்டக் கழகத்தின் முதல் தலைவராக இருந்தார். மேலும் இவர் பிரபூர்ன் விளையாட்டு அரங்கின் வளர்ச்சிக்கு ஒரு கருவியாக இருந்தார், அதற்காக அவர் ஒரு பெரிய தொகையை நன்கொடையாக அளித்தார்.\n\nசக்லத்வாலா 1923 ஆம் ஆண்டு புத்தாண்டு விருது பட்டியலில், இந்தியப் பேரரசின் தோழராக இடம்பிடித்தார், 1933 ஆம் ஆண்டு பிறந்தநாள் விருதின்போது நைட் விருதைப் பெற்றார் பெற்றார் மேலும் 1937 ஆண்டு கரோனேசன் கௌரவப் பட்டியலில் பிரித்தானிய சாம்ராச்சியத்தின் ஒரு நைட் கமாண்டர் எனக் கருதப்பட்டார். இவர் இறந்தபிறகு புரூக்வுட் கல்லறையில் உள்ள பார்சி பிரிவில் புதைக்கப்பட்டார்.\n"}
{"id": "420205", "url": "https://ta.wikipedia.org/wiki?curid=420205", "title": "பால் சாபாட்டியர்", "text": "பால் சாபாட்டியர்\n\nபால் சாபாட்டியர் \"(Paul Sabatier)\" என்பவர் 5 நவம்பர் 1854 முதல் 14 ஆகத்து 1941 வரையிலான காலத்தில் வாழ்ந்த பிரான்சு நாட்டைச் சேர்ந்த வேதியியலாளர் ஆவார். புகழ் பெற்ற ராயல் கழகம் , எடின்பர்க்கு ராயல் கழகம் ஆகிய அமைப்புகளில் உறுப்பினராகத் தேர்ந்தெடுக்கப்பட்டார். பிரான்சு நாட்டின் தெற்கு பகுதியிலுள்ள கார்காசோன்னி நகரில் இவர் பிறந்தார். 1912 ஆம் ஆண்டு விக்டர் கிரிக்னார்டு உடன் சேர்த்து இவருக்கு நோபல் பரிசு வழங்கப்பட்டது. தனியாகப் பிரித்தெடுக்கப்பட்ட உலோகங்களின் முன்னிலையில் கரிம சேர்மங்கள் ஐதரசனேற்ற வினையில் பங்கேற்பது தொடர்பான ஆராய்ச்சியில் பால் சாபாட்டியர் ஈடுபட்டார்.\n\nSection::::கல்வி.\nபிரான்சிலுள்ள ஈகோல் நார்மேல் சுப்பீரியூர் அமைப்பில் 1874 ஆம் ஆண்டு முதல் இவர் கல்வி கற்கத் தொடங்கினார். மூன்று ஆண்டுகளுக்குப் பிறகு, அவர் தனது வகுப்பில் முதலாவது தரநிலையுடன் பட்டம் பெற்றார். 1880 ஆம் ஆண்டில் பாரிசு நகரிலுள்ள டி பிரான்சு கல்லூரி இவருக்கு அறிவியல் முனைவர் பட்டத்தை வழங்கியது.\n\nஎதோவுவார்டு ஃபில்கோல் வேதியியல் பேராசியரைத் தொடர்ந்து 1883 ஆம் ஆண்டில் பால் சாபாட்டியர் அப்பதவிக்கு வந்தார். மேலும் மதபோதகரும் வேதியியலருமான யீன்-பாப்டிசுட்டு சென்டெரென்சுடன் ஒரு நீண்ட கால ஒத்துழைப்பைத் தரத் துவங்கினார், இத்தொடர்பினால் இவர்களின் ஆய்வுகள் வேறுபடுத்த முடியாததாக இருந்தன. இருவரும் கூட்டாக இணைந்து அறிவியல் அகாதெமிக்காக 34 ஆய்வுக்குறிப்புகளை வெளியிட்டனர். பிரஞ்சு வேதியியல் கழகத்திற்காக 11 வரலாற்றுக் குறிப்புகளையும், வேதியியல், இயற்பியல் வரலாறுகளின் வரிசைக்குறிப்பாக 2 இணை வரலாறுகளையும் வெளியிட்டனர் Cox என்ற பொதுவாய்ப்பாடு கொண்ட சேர்மங்களை ஐதரசனேற்றம் மூலம் மீத்தேனாக்கல் வினையை 1902 ஆம் ஆண்டு இவர்கள் இருவரும் கண்டறிந்தனர் . சாபாட்டியர்-சென்டெரென்சு செயல்முறையை கண்டறிந்ததற்காக 1905 ஆம் ஆண்டு இருவருக்கும் கூட்டாக அறிவியல் அகாதெமியின் யெக்கெர் பரிசு வழங்கப்பட்டது .\n1905 ஆம் ஆண்டுக்கு பிறகு சென்டெரென்சும் சாபாட்டியரும் இணைந்து சில கூட்டுப் படைப்புகளை வெளியிட்டனர், இவர்களின் ஆய்வுகள் கூட்டாக இருந்ததால் தனிநபர்களின் முக்கியத்துவத்தை அங்கீகரிப்பதில் ஏற்படும் பிரச்சினைகள் இதற்கு காரணமாக இருக்கலாம் . 1905 ஆம் ஆண்டில் சாபாட்டியர் துலூசு பல்கலைக்கழகத்தில் அறிவியல் ஆசிரியாராக பணியில் சேருவதற்கு முன்பு வரை தனது வாழ்க்கையின் பெரும்பகுதியை அறிவியல் பாடத்தை வகுப்புகளில் கற்றுக்கொடுப்பதில் கழித்தார்.\n\nSection::::ஆய்வு.\nசாபாட்டியர் தனது ஆரம்பகாலத்தில் கந்தகம் மற்றும் உலோக சல்பேட்டுகளின் வெப்ப வேதியியல் பற்றிய ஆராய்ச்சியில் ஈடுபட்டார். இவருடைய முனைவர் பட்டத்திற்கான பாடப்பொருளாகவும் இந்த ஆராய்ச்சி அமைந்தது. சல்பைடுகள், குளோரைடுகள், குரோமேட்டுகள், தாமிரத்தின் சேர்மங்கள் குறித்த இவருடைய ஆய்வுகள் தூலுசு பல்கலைக்கழகத்தில் பதவியேற்ற பின்னரும் தொடர்ந்தன. மேலும் இவர் நைட்ரசனின் ஆக்சைடுகள் மற்றும் நைட்ரோசோடைசல்போனிக் அமிலம் மற்றும் அதன் உப்புகள் ஆகியவற்றினையும் ஆய்வு செய்தார், பகிர்வு குணகம் மற்றும் ஈர்ப்பு நிறமாலை பற்றிய அடிப்படை ஆராய்ச்சிகளை மேற்கொண்டார். சாபாட்டியரின் ஐதரசனேற்ற வினை தொழில்துறை பயன்பாட்டிற்கு பெரிதும் உதவியது. 1897 ஆம் ஆண்டில் அமெரிக்க வேதியியலாளரான யேம்சு பாய்சின் சமீபத்திய உயிர்வேதியியல் பணி கட்டமைக்கப்பட்டது. நிக்கல் (ஒரு வினையூக்கியாக) சுவடு அளவுக்கு இவ்வினையில் அறிமுகப்படுத்தப்படுவதனால் பெரும்பாலான கார்பன் சேர்மங்களின் மூலக்கூறுகளுக்கு ஐதரசன் கூடுதலாக சேர உதவுகிறது என்று இவர் கண்டுபிடித்தார்.\n\nஉயர் வெப்பநிலை மற்றும் அழுத்தத்தில் ஐதரசனைப் பயன்படுத்தி கார்போன் டை ஆக்சைடை ஒடுக்கம் செய்து மீத்தேன் உற்பத்தி செய்யும் செயல்முறையில் நிக்கலை வினையூக்கியாகப் பயன்படுத்துவது நிக்கலின் மற்றொரு பயன்பாடு ஆகும். இது சபாட்டியர் வினை என அழைக்கப்படுகிறது. மற்றும் பூமியில் இருந்து தண்ணீர் பெற்று பயன்படுத்துவதை விடுத்து சர்வதேச விண்வெளி நிலையத்தில் தேவையான நீரை உற்பத்தி செய்து கொள்ளவும் இது பயன்படுத்தப்படுகிறது.\n\\ce\n"}
{"id": "420235", "url": "https://ta.wikipedia.org/wiki?curid=420235", "title": "கிளினோகிளேசு", "text": "கிளினோகிளேசு\n\nகிளினோகிளேசு \"(Clinoclase)\" என்பது CuAsO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். நீரேறிய தாமிரம் ஆர்சனேட்டு கனிமமாக இக்கனிமம் கருதப்படுகிறது. கிளினோகிளேசு ஓர் அரிதான இரண்டாம் நிலை தாமிரத் தாது ஆகும். வெப்ப முறிவு மண்டலத்தில் உள்ள தாமிர சல்பைடு படிவுகளுக்கு மேலே ஊசிவடிவ படிகங்களாக கிளினோகிளேசு உருவாகிறது. கண்ணாடி போன்ற பளபளப்புடன் அடர் நீல நிறத்திலும் அடர் பச்சை கலந்த நீலத்திலும் ஒளிபுகும் தன்மையுடன் இக்கனிமம் திராட்சைக் கொத்துகள் போன்ற படிகங்களாகத் தோன்றுகிறது. 2/m என்ற ஒற்றைச்சரிவச்சு படிகவமைப்பில் கிளினோகிளேசு காணப்படுகிறது. மோவின் அளவுகோலில் இதன் கடினத்தன்மை மதிப்பு 2.5 முதல் 3 எனவும் ஒப்படர்த்தி 4.3 எனவும் அடையாளப்படுத்தப்படுகிறது. மாலகைட்டு, ஓலிவெனைட்டு, குவார்ட்சு, இலிமோனைட்டு, அடாமைட்டு, அசூரைட்டு, புரோசேன்டைட்டு போன்ற கனிமங்களுடன் கலந்து கிளினோகிளேசு கனிமம் காணப்படுகிறது. \n\nஇங்கிலாந்தின் கோர்ன்வால் மாகாணத்தில் 1830 ஆம் ஆண்டு கிளினோகிளேசு கண்டறியப்பட்டது. ஆத்திரேலியாவின் நியூசவுத் வேல்சிலும், அமெரிக்காவின் அரிசோனா, கலிபோர்னியா, மொன்டானா, நியூ மெக்சிகோ, நெவாடா, யூட்டா மாநிலங்களின் தாமிரத்தாது படிவுகளில் இக்கனிமம் காணப்படுகிறது. பிரான்சு, செருமனி, செக் குடியரசு, ஆத்திரியா, உருமேனியா, உருசியா மற்றும் சையர் குடியரசு போன்ற நாடுகளிலும் கிளினோகிளேசு கனிமத்தைக் காணலாம் .\nகிளினோகிளேசை அபிகைட்டு என்ற பெயராலும் அழைக்கிறார்கள். \nஇங்கிலாந்தின் கோர்ன்வால் மாகானத்திலுள்ள ஒரு சென் டே என்ற கிராமத்தில் அமைந்துள்ள வீல் கார்லேன்டு சுரங்கத்தை கிளினோகிளேசு அமைவிடமாகக் கொண்டுள்ளது. \n"}
{"id": "420248", "url": "https://ta.wikipedia.org/wiki?curid=420248", "title": "வினைத்திறமிக்க கார்பனைல் இனங்கள்", "text": "வினைத்திறமிக்க கார்பனைல் இனங்கள்\n\nவினைத்திறமிக்க கார்பனைல் இனங்கள் \"(Reactive carbonyl species)\" என்பவை உயர் வினைத்திறன் கொண்ட கார்பனைல் குழுக்களைக் கொண்ட மூலக்கூறுகளைக் குறிக்கும். புரதங்கள், நியூக்ளிக் அமிலங்கள், லிப்பிடுகள் எனப்படும் கொழுப்புகளை சேதப்படுத்தும் விளைவுகளை இவ்வினங்கள் கொடுக்கும் என்பதாக இவை அறியப்படுகின்றன. வளர்சிதை மாற்ற விளைபொருள்களாக அல்லது சுற்றுச்சூழலில் இருந்து வழிப்பெறுதிகளாக இவை தருவிக்கப்படுகின்றன. தாவரங்களில் காணப்படும் காசுபசு போன்ற புரோட்டியேசுகளை செயலூக்கம் செய்வதற்காக பல்வேறு வினைத்திறன் மிக்க கார்பனைல் இனங்கள் அறியப்படுகின்றன . α,β-நிறைவுறா கார்பனைல் சேர்மங்கள் என்றும் டையால்டிகைடுகள் என்றும் வினைத்திறன் மிக்க கார்பனைல் இனங்கள் வகைப்படுத்தப்படுகின்றன . \nஎடுத்துக்காட்டுகள்:\n\n"}
{"id": "420260", "url": "https://ta.wikipedia.org/wiki?curid=420260", "title": "வேளாளர் மகளிர் கலை அறிவியல் கல்லூரி, திண்டல், ஈரோடு", "text": "வேளாளர் மகளிர் கலை அறிவியல் கல்லூரி, திண்டல், ஈரோடு\n\nவேளாளர் மகளிர் கலை அறிவியல் கல்லூரி, என்பது ஈரோடு மாவட்டம், ஈரோடு, திண்டலில் அமைந்துள்ள ஒரு கலை அறிவியல் கல்லூரி ஆகும். இது பாரதியார் பல்கலைக்கழகத்தின் இணைவுப்பெற்ற கல்லூரிகளில் ஒன்றாகும். இக்கல்லூரி 1970இல் தொடங்கப்பட்டது.\nSection::::அறிமுகம்.\nஇக்கல்லூரி ஈரோடு மாவட்டத்தில் பெருந்துறை சாலையில், திண்டலில் அமைந்துள்ளது. இக்கல்லூரி உள்ளுவதெல்லாம் உயர்வுள்ளல் என்னும் நோக்கத்தோடு தொடங்கப்பட்டது. இக்கல்லூரியில் 23 இளநிலைப் படிப்புகளும், 13 முதுநிலைப் பாடப் பிரிவுகளும் உள்ளது. 2018 ஆண்டு அடிப்படையில் இக்கல்லூரியில் 250 ஆசிரியர்களும், 120 ஆசிரியர் அல்லாத பணியாளர்களும் உள்ளனர். மேலும் இக்கல்லூரியானது தேசிய தர மதிப்பீடு நிா்ணய ஆணையத்தின்(NAAC) அதிகப்பட்சமான \"அ\" அங்கீகாரம் பெற்றுள்ளது. \n"}
{"id": "420262", "url": "https://ta.wikipedia.org/wiki?curid=420262", "title": "குளோர்பிசான்", "text": "குளோர்பிசான்\n\nகுளோர்பிசான் \"(Chlorbisan)\" என்பது C14H12Cl2O2S என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். நச்சுத்தன்மை மிகுந்த ஆலசனேற்றம் செய்யப்பட்ட கரிம சல்பைடு என்று வகைப்படுத்தப்படுகிறது . நுண்ணுயிரிக் கொல்லியாக இச்சேர்மம் வகைப்படுத்தப்படுகிறது . \n"}
{"id": "420266", "url": "https://ta.wikipedia.org/wiki?curid=420266", "title": "சுசிலா நய்யார்", "text": "சுசிலா நய்யார்\n\nசுசிலா நய்யார் (Sushila Nayyar) (1914 – 2000) என்பவர் காந்தியின் தனிச் செயலாளராக இருந்த பியாரேலால் நய்யாரின் தங்கை ஆவார். மேலும் இவர் காந்தியின் தனி மருத்துவராக இருந்தவரும் ஆவார்.\n\nSection::::வாழ்க்கை வரலாறு.\nஇவர். தற்போதய பாகித்தானில் இருக்கும், பஞ்சாபின் கஞ்சாஹ் பகுதியில் 1914இல் பிறந்தார். தன் பதின்ம வயதில் தில்லி லேடி ஹார்டிஞ்ச் மருத்துவக் கல்லூரியில் மருத்துவம் படிக்க வந்தார். 1939 இல் இவர் தன் அண்ணனுடன் சேவா கிராமத்துக்கு வந்தார். விரைவில் காந்தியின் நெருங்கிய நண்பராக ஆனார். அவரது வருகையைத் தொடர்ந்து வர்தா பகுதியை கொள்ளை நோயான காலரா தாக்கியது, ஒற்றை மருத்துவராக சுசிலா நய்யார் அதை உறுதியாகக் கையாண்டதைப் பார்த்து காந்தி அவரைத் தனது தனி மருத்துவராக நியமித்தார். 1942 இல் இவர் மருத்துவ முதுகலைப் பட்டம்பெற்று மீண்டும் காந்தியிடம் வந்து சேர்ந்து, வெள்ளையனே வெளியேறு போராட்டத்தில் ஈடுபட்டார். அதே ஆண்டு இவர் பூனேயில் உள்ள ஆகா கான் அரண்மனையில் பிற காந்தியவாதிகளுடன் சேர்த்து சிறை வைக்கப்பட்டார்.\n\n1944 இல் இவர் சேவாகிராமத்தில் ஒரு சிறு மருத்துவ மையத்தை அமைத்தார், ஆனால் அது விரைவில் வளர்ந்து ஆசிரமத்தின் அமைதியை பாதித்ததால், வார்தாவில் பிர்லாக்களால் நன்கொடையாக அளிக்கப்பட்ட ஒரு விருந்தினர் இல்லத்திற்கு மாற்றினார். 1945 ஆம் ஆண்டில் இந்த சிறு மருத்துவமனை அதிகாரப்பூர்வமாக கஸ்தூர்பா மருத்துவமனை (தற்போது மகாத்மா காந்தி மருத்துவ அறிவியல் நிறுவனம்) என்று பெயர் சூட்டப்பட்டது. இந்தக் காலகட்டமானது, மிகவும் மோசமாக இருந்தது; இந்து தீவிரவாதிகள் காந்தியைக் கொல்ல பல முயற்சிகளை மேற்கொண்டனர். இறுதியாக இதைச் செய்தவர் நாதுராம் கோட்சே ஆவார். \nதாக்குதல்கள் குறித்து சுசிலா நய்யார் பல சந்தர்ப்பங்களில் சாட்சியம் அளித்தார். 1948 ஆம் ஆண்டில் காந்தி கொலை தொடர்பாக கபூர் கமிஷன் முன்பாக தோன்றி சாட்சியளித்தார்.\n\nகாந்தியின் படுகொலைக்குப் பிறகு அமெரிக்காவுக்குச் சென்று ஜான்ஸ் ஹாப்கின்ஸ் பொது சுகாதாரப் பள்ளியில் மேற்கல்வி படித்த சுசிலா நய்யார், பொது மருத்துவத்தில் இரண்டு பட்டங்களைப் பெற்றார். 1950இல் இந்தியாவுக்குத் திரும்பி பரிதாபாத்தில் காசநோய் மருத்துவமனையை நிறுவினார். காந்தி நினைவு தொழுநோய் அறக்கட்டளை ஒன்றின் தலைவராகவும் இருந்தார்.\n\n1952இல் தேர்தல் அரசியலில் நுழைந்து தில்லி சட்டமன்ற உறுப்பினரானார். 1952 முதல் 1955 வரை நேருவின் அமைச்சரவையில் மத்திய சுகாதாரத் துறை அமைச்சராக பதவி வகித்தார். பின் இவர் 1955 முதல் 1956 வரை தில்லி சட்டமன்ற சபாநாயகராக இருந்தார். 1957 இல், இவர் மக்களவைக்குத் தேர்ந்தெடுக்கப்பட்டு 1971 வரை பணியாற்றினார். 1962 ஆம் ஆண்டு முதல் 1967 வரை அவர் மீண்டும் மத்திய சுகாதார அமைச்சராக இருந்தார். இக்காலத்தில் இந்திரா காந்தியுடன் கருத்து வேறுபாடு ஏற்பட்டு ஜனதா கட்சிக்குச் சென்றார். ஒரு கட்டத்தில் அரசியலிலிருந்து விலகி சேவைக்குத் திரும்பினார். 1969இல் மகாத்மா காந்தி இன்ஸ்டிடியூட் ஆஃப் மெடிக்கல் சயின்சஸ் என்ற அமைப்பைத் துவக்கினார், அதை வளர்த்து, விரிவாக்க வேண்டும் என்று அவர் உறுதிபூண்டிருந்தார். 2001 சனவரி 3 ஆம் நாள் மாரடைப்பு காரணமாக அவர் இறந்தார். இவர் இறுதிவரை திருமணம் செய்துகொள்ளாமல் வாழ்ந்துவந்தார்.\n"}
{"id": "420268", "url": "https://ta.wikipedia.org/wiki?curid=420268", "title": "வங்காள மறுமலர்ச்சி", "text": "வங்காள மறுமலர்ச்சி\n\nவங்காள மறுமலர்ச்சி (Bengal renaissance), (; Bānglār nabajāgaraṇ) பிரித்தானிய இந்தியாவின் வங்காள மாகாணத்தில், 19-ஆம் நூற்றாண்டு முதல் 20-வது நூற்றாண்டு முடிய, வங்காள அறிஞர்கள், வங்காளப் பண்பாடு, சமூக, கல்வி, கலைத்துறைகளை மறுமலர்ச்சி அடையச் செய்தனர்.\n\n19-ஆம் நூற்றாண்டில் இராசாராம் மோகன் ராய் (1772–1833), வங்காளச் சமூகத்தில் உடன்கட்டை ஏறல், விதவைத் திருமணம் போன்ற சமூகத் சீர்திருத்தங்கள் கொண்டு வந்ததன் மூலம், வங்காளத்தில் மறுமலர்ச்சி இயக்கத்தை துவக்கி வைத்தார். 20-ஆம் நூற்றாண்டில் இதனை இரவீந்திரநாத் தாகூர் (1861–1941) முடித்து வைத்தார். \n\nசத்யஜித் ராய் (1921-1992) போன்றவர்கள் திரைப்படத்துறையில் புதுமையைப் புகுத்தினார்கள். 19-ஆம் நூற்றாண்டில் வங்காளத்தில் சமய, சமூக சீர்திருத்தவாதிகள், பல்துறை அறிஞர்கள், இலக்கிய அறிவாளர்கள், இதழாளர்கள், நாட்டுப் பற்று பேச்சாளர்கள் மற்றும் அறிவியலாளர்கள் இணைந்து வங்காள மறுமலர்ச்சியை துவக்கி வைத்தனர். \n\nSection::::பின்னணி.\nபிரித்தானிய இந்தியாவின் குடிமைப்பட்ட வங்காளத்தின் மறுமலர்ச்சி இயக்க காலத்தில் பெண்கள், திருமணம், வரதட்சணை, உடன்கட்டை ஏறல், சாதிய அமைப்பு மற்றும் சமயம் தொடர்பாக ஆத்திகர்களிடம் பல கேள்விகள் எழுப்பினர். 18-ஆம் நூற்றாண்டின் துவக்கத்தில் \"ஹென்றி லூயிஸ் விவியன்\" எனும் பிரித்தானிய இளைஞர் தலைமையில், பகுத்தறிவு மற்றும் நாத்திக எண்ணம் படைத்த வங்காள இளைஞர்கள் இளய வங்காளம் (Young Bengal) எனும் சமூக சீர்திருத்த இயக்கத்தை நிறுவினர். \n\nவங்காளத்தில் சமூக - சமயச் சீர்த்திருத்திற்காக இராசாராம் மோகன் ராய்யால் துவக்கப்பட்ட பிரம்ம சமாஜம் அமைப்பு, வங்காளச் சமூக, கல்வி, சமய மறுமலர்ச்சிக்கு அடித்தளமிட்டது. பின்னாளில் பிரம்ம சமாஜ உறுப்பினர்கள் இந்திய விடுதலைப் போராட்டத்தில் கலந்து கொண்டனர்.\n\n1857 சிப்பாய்க் கிளர்ச்சிக்குப் பின்னர் வங்காள இலக்கியம் பெருமளவில் வளர்ச்சியுற்றது. கல்விக்கு அடித்தளமிட்ட இராசாராம் மோகன் ராய் மற்றும் ஈஸ்வர சந்திர வித்யாசாகர் ஆகியோரை அடுத்து வந்த பங்கிம் சந்திர சட்டர்ஜி, சரத்சந்திர சட்டோபாத்யாயா, இரவீந்திரநாத் தாகூர் போன்றவர்கள் வங்காள இலக்கியத்தை விரிவுப்படுத்தினர். \n\nஇரவீந்திரநாத் தாகூர் நிறுவிய சாந்திநிகேதன் எனும் கல்வி நிறுவனம் கல்வித் துறையை சீரமைத்தது.\n\nSection::::அறிவியல் மற்றும் தொழில்நுட்பம்.\nசத்தியேந்திர நாத் போசு, அனில் குமார் கெயின் பிரசந்தா சந்திரா மகாலனோபிசு, ஜகதீஷ் சந்திர போஸ், மேகநாத சாஃகா போன்ற அறிவியலாளர்கள் வங்காள மறுமலர்ச்சிக்கு பெரிதும் துணை நின்றனர். \n\nSection::::கலை மற்றும் இலக்கியம்.\nவங்காள வரலாற்று அறிஞரான ரமேஷ் சந்திர தத் கூறுகிறார்:\n\nSection::::சமயம் மற்றும் ஆன்மீகம்.\nவங்காள மறுமலர்ச்சி காலத்தில் இந்து சமயத்திற்கும், ஆன்மீகத்திற்கும் தொண்டாற்றியவர்களில் குறிப்பிட்டத்தக்கவர்கள்; சைதன்யர், ராம்பிரசாத் சென், இராமகிருஷ்ணர், பரமஹம்ச யோகானந்தர், பக்திவேதாந்த சுவாமி பிரபுபாதா, விவேகானந்தர், சுவாமி அபேதானந்தர், சகோதரி நிவேதிதை, அரவிந்தர், பக்தி சித்தாந்த சரஸ்வதி, கேசவ சந்திர சென் ஆனந்தமாயி மா மற்றும் பலர் ஆவார். \n\nSection::::அரசியல் எழுச்சி.\nஇந்திய விடுதலை இயக்கத்திற்கு புத்துயிர்யூட்டி, விடுதலைப் போராட்டத்தை எழுச்சியூட்டியர்களில் குறிப்ப்பிட்டத்தக்கவர்கள்; உமேஷ் சந்திர பானர்ஜி, சுரேந்திரநாத் பானர்ஜி, பிபின் சந்திர பால்,\nசரத் சந்திர போசு, சித்தரஞ்சன் தாஸ், அரவிந்தர், ராஷ் பிஹாரி போஸ், கமலாதேவி சட்டோபாத்யாய், சுபாஷ் சந்திர போஸ், சியாமா பிரசாத் முகர்ஜி மற்றும் ஜத்தீந்திர நாத் தாஸ் மற்றும் குதிராம் போஸ்.\n\n\n"}
{"id": "420277", "url": "https://ta.wikipedia.org/wiki?curid=420277", "title": "டியாக்சி சர்க்கரைகள்", "text": "டியாக்சி சர்க்கரைகள்\n\nடியாக்சி சர்க்கரைகள் \"(Deoxy sugars)\" என்பவை ஐதராக்சில் குழு நீக்கப்பட்ட சர்க்கரைகளைக் குறிக்கும். இவ்வாறு நீக்கப்படும் ஐதராக்சில் குழுக்கள் ஐதரசன் அணுக்களால் இடப்பெயர்ச்சி செய்யப்பட்டிருக்கும்.\n\nஎடுத்துக்காட்டுகள்:\n\n"}
{"id": "420281", "url": "https://ta.wikipedia.org/wiki?curid=420281", "title": "தைஜார்ஜ் நோய்த்தொகை", "text": "தைஜார்ஜ் நோய்த்தொகை\n\nதைஜார்ஜ் நோய்த்தொகை \"(DiGeorge syndrome)\", அல்லது 22q11.2 நீக்க நோய்த்தொகை \"(22q11.2 deletion syndrome\" என்பது குறுமவகம் 22 இன் சிறுபகுதி நீக்கத்தால் ஏற்படும் நோய்த்தொகை ஆகும். அறிகுறிகள் மாறியல்புள்ளனவாக அமைகின்றன; இவற்றில் பிறவி இதயச் சிக்கல்கள், குறிப்பிட்ட முகக் கூறுபாடுகள், அடிக்கடி ஏற்படும் தொற்றுகள், வளர்ச்சி வேகக் குறைவு, கற்றல் சிக்கல்கள், பிளவண்ணம் ஆகியன அடங்கும். உடன் சிறுநீரகச் சிக்கல்கள், கேள்வித் திறனிழப்பு, தன் நோய் எதிர்ப்புத்திறக் கோளாறுகள் (முடக்குவாத மூட்டழற்சி) அல்லது கிரேவ்சு நோய் போன்றன).\nதைஜார்ஜ் நோய்த்தொகை குறுமவகம் 22 இல் 30 முதல் 40 வரையிலான மரபன்கள் \"22q11.2\" இருப்பில் நீக்கப்படுவதால் ஏற்படுகிறது. ஏறத்தாழ 90% நேர்வுகளில் இது குழந்தையின் தொடக்கநிலை வளர்ச்சியின்போது ஏற்படும் புதிய சடுதிமாற்றத்தலும் எஞ்சிய 10% பெற்றோரிடம் இருந்து மரபாகவும் கையளிக்கப்படுகிறது. இது உடலக் குறுமவக ஓங்கல் வகையாகும். அதாவது இந்நிலை ஒரேயொரு தாக்கமுற்ற குறுமவகமே உருவாக்கிவிடும். அறிகுறிகள் வழியாக இது முதல் அறியப்பட்டு, மரபியல் ஓர்வுகளால் உறுதி செய்யப்படும்.\n\n"}
{"id": "420290", "url": "https://ta.wikipedia.org/wiki?curid=420290", "title": "மி டூ இயக்கம்", "text": "மி டூ இயக்கம்\n\nமி டூ இயக்கம் அல்லது நானும் பாதிக்கப்பட்டேன் (\"#MeToo movement\") எனும் இயக்கம் உலக அளவில், பணியிடங்களில் பெண்கள் தங்களுக்கு எதிராக நடந்த பாலியல் துன்புறுத்தல் மற்றும் பாலியல் தாக்குதல்களை டுவிட்டர் போன்ற சமூக ஊடகங்கள் மூலம் வெளியுலகிற்கு அம்பலப்படுத்தும் முறையே இவ்வியக்கத்தின் நோக்கமாகும்.\n\nமி டூ இயக்கத்தை அமெரிக்க நாட்டின் சமூக ஆர்வலரும், சமூக ஏற்பாட்டாளுருமான \"தாரன புர்கே\" என்பவர் முதன்முதலில் 2006 இல் \"Me Too\" எனும் சொற்றொடர் மூலம் பெண்களுக்கு எதிரான பாலியல் தொல்லைகளை சமூக ஊடகங்கள் மூலம் வெளிக்கொணர்ந்தார். பின்னர் ஹாலிவுட் நடிகை \"அலிசா மிலனோ\" என்பவர் தனக்கு யார்யாரால் பாலியல் துன்புறுத்தல்கள் நேர்ந்தது குறித்து, டுவிட்டர் மூலம் வெளிப்படுத்தினார்.\n\n\"மிலானோ\" மற்றும் \"மைக்கேல் பேக்கர்\" போன்றோர், பணியிடங்களில் பாலியல் துன்புறுத்தலுக்கு ஆளான பெண்களை, டுவிட்டர் மூலம் தங்களுக்கு யாரால், எவ்வாறு பாலியல் துன்புறுத்தலுக்கு ஆளாக்கப்பட்டோம் என்பதை வெளியிட ஊக்குவித்தனர். இதன் மூலம் \"பிரச்சனையின் அளவை மக்கள் உணர்கிறார்கள்\" என்றார்கள்.\n\n2017 ஆம் ஆண்டு மி டூ இயக்கத்த்தின் தாக்கத்தால், கிவ்வினெத் பேல்ட்ரோ எனும் ஹாலிவுட் நடிகை, 1996இல் எம்மா எனும் திரைப்படத்தில் நடித்த போது, அதன் தயாரிப்பாளர் \"ஹர்வெய் வெய்ன்ஸ்டெய்ன்\" தனக்கு இழைத்த பாலியல் துன்புறுத்தல்கள் குறித்து டுவிட்டர் மூலம் தனது துயரங்களை மக்களிடம் வெளிப்படுத்தினார்.\n\n2017 இல் நடிகை \"அலிஸ்சா மிலனோ\" முதன்முதலில் டுவிட்டரில் #Me Too குறியிட்டு, நடிகர் ஹார்வி வெனிங்ஸ்டனால் தனக்கு நேர்ந்த பாலியல் துன்புறுத்தல்கள் குறித்து செய்தி வெளியிட்டார்.\n\n\nSection::::இந்தியாவில்.\nSection::::தமிழ்நாட்டில்.\n2004 ஆம் ஆண்டில் சுவிட்சர்லாந்து நாட்டில் இருந்த போது திரைப்படக் கவிஞர் வைரமுத்து, தன்னை பாலியல் உறவுக்கு அடுத்தவர் மூலம் மறைமுகமாக அழைத்தாக திரைப்பட பாடகி சின்மயி அக்டோபர் 2018 ஆம் ஆண்டில் தனது டுவிட்டரில் குற்றம் சாட்டினார். சின்மயியின் இந்தக் குற்றசாட்டை வைரமுத்து காட்சி ஊடகங்கள் மூலம் மறுத்துள்ளார்.\n\nSection::::மி டூ இயக்கம் குறித்த பிணக்குகள்.\nமி டூ இயக்கம் மூலம், பெண்கள் தங்களுக்கு ஏற்பட்ட பாலியல் தொல்லைகளைப் பதிவிடும்போது சமூக விழிப்புணர்வு ஏற்படுகிறது. இதனால் ஆண்கள், பெண்களை அச்சுறுத்த அச்சப்படுவார்கள் என்பது உண்மை. அதேநேரத்தில் #மி டூ இயக்கம் மூலம், யாரும் யாரையும் எளிதில் பழி சுமத்திவிட முடியும் என்பதும் உண்மையே. குற்றம் சுமத்தப்படுபவர் தன்னை நிருபிப்பதற்குள் அனைவரும் அதுபற்றி விவாதித்து அவரை அவமானப்படுத்தி முடித்துவிடுவார்கள்.\n\nபெண்களால் பாதிக்கப்பட்ட ஆண்கள் தங்களது மனக்குமுறலை வெளிப்படுத்த, #வி டூ என்ற ஹேஸ்டேக் இயக்கம் தொடங்கப்பட்டுள்ளது. சமூகவலைதளங்களில் பிரபலமாகி வரும் அந்த ஹேஸ்டேக் மூலம், 1600 பேர் தங்களுக்கு பெண்களால் நேர்ந்த பாலியல் தொல்லைகள் குறித்து பதிவிட்டுள்ளனர்.\n\n\n"}
{"id": "420295", "url": "https://ta.wikipedia.org/wiki?curid=420295", "title": "1-ஐதராக்சிபைரீன்", "text": "1-ஐதராக்சிபைரீன்\n\n1-ஐதராக்சிபைரீன் \"(1-Hydroxypyrene)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மனித வளர்ச்சிதை மாற்றத்தில் இச்சேர்மம் விளைகிறது. மாசுபட்ட காற்றில் வெளிப்பட்டு பணிபுரியும் வெளிப்புறத் தொழிலாளர்களின் சிறுநீரில்1-ஐதராக்சிபைரீன் காணப்படுகிறது.\n\nSection::::உயிர் வேதியியலில்.\nபன்றிகளுக்கு வாய்வழியாக 1-ஐதராக்சிபைரீனைக் கொடுத்து பரிசோதித்த போது பைரீனின் வளர்சிதைப்பொருளே சிறுநீரில் காணப்படும் 1-ஐதராக்சிபைரீன் என்பது தெளிவுபடுத்தப்பட்டது.\n\nமாங்குரோவ் வண்டல்களிலிருந்து தனித்துப் பிரிக்கப்படும் இழைபாக்டிரியாக்கள் வகையைச் சேர்ந்த மைக்கோ பாக்டீரியம் பைரீன் தரங்குறைப்பு வினையின் போது 1-ஐதராக்சிபைரீனைக் கொடுக்கிறது.\n\nSection::::புகைப்பிடித்தலுடன் தொடர்பு.\nநாளொன்றுக்கு புகைக்கப்பட்ட சிகரெட்டுகளின் எண்ணிக்கையுடன் உள்ள தொடர்பு மிகவும் குறிப்பிடத்தக்க வேறுபாடுகளை வெளிப்படுத்துகிறது. இதனால் 2-, 3- மற்றும் 4-ஐதராக்சிபீனாந்தரீன் மற்றும் 1-ஐதராக்சிபைரீனுடன உள்ள தொடர்புகள் அறியப்படுகின்றன. ஆனால் 1-ஐதராக்சிபீனாந்தரீனுடன் எவ்வித தொடர்பையும் கண்டறிய இயலவில்லை.\n"}
{"id": "420297", "url": "https://ta.wikipedia.org/wiki?curid=420297", "title": "ஏடீசிஒய் 1", "text": "ஏடீசிஒய் 1\n\nமனிதர்கள் உடலில் உள்ள அடினைலைல் சைக்லேஸ் வகை 1 நொதிக்கு \"ஏடீசிஒய் 1\" மரபணு என்ற குறியீடு வழங்கப்பட்டுள்ளது .\n\nஇந்த மரபணு மூளையில் உள்ள அடினைலைல் சைக்லேஸ் ஒரு மரபணு வடிவவகை என்று வகைப்படுத்தப்பட்டுள்ளது . மூளை உருவாக்கத்தை வகைப்படுத்தும் முறையில் இதே போன்ற ஒரு புரதம் எலிகளின் உடலில் இருப்பது கண்டறியப்பட்டது.\n\nSection::::செயல்பாடு.\nஏடீசிஒய் 1 என்பது கால்மோடுலின் உணர் அடினைலைல் சைக்லேஸ் ஆகும். மத்திய நரம்பு மண்டல செயல்பாடுகளை ஒழுங்குமுறைப்படுத்தும் அடிப்படைச் செயல்பாட்டில் தொடர்பு பெற்றுள்ளது. குறிப்பாக, நினைவக கையகப்படுத்தல் மற்றும் கற்றல் ஆகியவற்றில் இது பெரும் பங்கு வகிக்கிறது, பீட்டா மற்றும் காமா போன்ற சிக்கலான\nதுணை அலகுகளின் செயல்குறைப்பியாக ஜி புரதம் செயல்படுகிறது.\n\n"}
{"id": "420300", "url": "https://ta.wikipedia.org/wiki?curid=420300", "title": "ஏடீசிஒய் 3", "text": "ஏடீசிஒய் 3\n\nமனிதர்கள் உடலில் உள்ள அடினைலைல் சைக்லேஸ் வகை3 நொதியத்திற்கு ஏடீசிஒய்3 மரபணு என்ற குறியீடு வழங்கப்பட்டுள்ளது.\n\nSection::::செயல்பாடு.\nஇந்த மரபணுவிற்கு அடினைலைல் சைக்லேஸ்3 எனப்படும் ஏடீசிஒய்3 என்ற குறியீடு வழங்கப்பட்டுள்ளது. இது சவ்வு எனப்படும் மென்தோலுடன் தொடர்புடைய ஒரு நொதி ஆகும். இது துனைச் செய்தி பரிமாற்ற பொருள் வளைய அடினோசைன் மோனோபாஸ்பேட்டின் வினைவேக ஊக்கியாக செயல்படுகிறது (cAMP).\n\nஇந்த ADCY3 உட்பிரிவு மணக்கும் பொருள் மற்றும் மணம்கமழும் பொருள்களை கண்டறிய உதவும் செயலூக்கியாகும்.இது செல்களுக்கு இடையேயான வளைய அடினோசைன் மோனோபாஸ்பேட்டின் செறிவை அடிப்படையாகக் கொண்டு பண்பேற்றம் செய்யப் பயன்படுகிறது. ; நடுவு செய் மருத்துவம். ; செயல்துணை ஊக்கி தமிழ் இணையப் பல்கலைக்கழக அகரமுதலியில் mediateபலுக்கல் odorant மருத்துவம். வான வாய்ப்பு mediates லை பெறு தல் (சாத்தியமான) வழியாக modulation intracellular முகாமில் வதை.\n\n"}
{"id": "420307", "url": "https://ta.wikipedia.org/wiki?curid=420307", "title": "அயல் திசுக்கட்டி", "text": "அயல் திசுக்கட்டி\n\nஅயல் திசுக்கட்டி ( teratoma) என்பது ஒரு வகையான கட்டி ஆகும். இது பல இழையங்களில் உருவாகும் தன்மை கொண்டவை. குறிப்பாக முடி, தசை மற்றும் எலும்பு போன்ற பல்வேறு வகைப்பட்ட திசுக்களால்உருவாகும் கட்டிகளாகும். இவை சூலகம், விந்தகம் போன்ற பகுதிகளில் பெரும்பான்மையாகவும் மற்ற பகுதிகளில் குறைவாகவும் உருவாகின்றன. கட்டியானது சிறிய அளவில் இருந்தால் அதன் அறிகுறியும் சிறிய அளவில் இருக்கும். விந்தகத்தில் அயல் திசுக் கட்டிகள் உருவானால் அங்கு வலியற்ற வீக்கம் ஏற்படலாம். அயல்திசுக் கட்டிகளினால் சூலக முறுக்கு மற்றும் விந்தக முறுக்கு அல்லது பிண்ட நீர்க்கோவை போன்ற சிக்கல்கள் ஏற்பட வாய்ப்புள்ளது.\n\nஅயல் திசுக்கட்டி இருவகைப்படும். அவையாவன முதிர்ந்த அயல் திசுக்கட்டி மற்றும் முதிர்ச்சியற்ற அயல் திசுக்கட்டி ஆகியன ஆகும். முதிர்ந்த அயல்திசுக்கட்டியானது தோல்கட்டி மற்றும் ஆறும்கட்டி போன்றவற்றை உள்ளடக்கியுள்ளது. முதிர்ச்சியற்ற அயல் திசுக்கட்டியானது புற்றுநோய் போன்றவற்றை உள்ளடக்கியுள்ளது. சூலகத்தில் தோன்றக்கூடிய பெரும்பானமையான அயல் திசுக்கட்டிகள் முதிர்ந்த கட்டிகளாகவே காணப்படுகின்றன. விடலைப் பருவத்தினருக்கு விரைச்சிரையில் தோன்றக்கூடிய அயல் திசுக்கட்டிகளால் புற்று நோய் ஏற்பட வாய்ப்புள்ளது. உடல்திசு ஆய்வின் மூலம் இதனைத் துல்லியமாகக் கண்டறியலாம்.\n\nசூலக அயல் திசுக்கட்டி மற்றும் விரைச்சிரையில் தோன்றக்கூடிய அயல் திசுக்கட்டி போன்றவற்றினை குணப்படுத்த அறுவைச் சிகிச்சை மேற்கொள்ளப்படுகிறது. அயல் திசுக்கட்டிகளுக்கு பொதுவாக வேதிச் சிகிச்சைகள்மேற்கொள்ளபடுகிறது.\n\nஆண்களை விட அதிக அளவில் பெண்களே இத்னால் பாதிக்கப்படுகின்றனர். நடுத்தர வயதிலேயே சூலக அயல் திசுக்கட்டிகளால் பாதிக்கப்படுவதைக் கண்டறியப்படுகிறது. விரைச் சிரை அயல்திசுக் கட்டிகளானது குழந்தைகள் மற்றும் விடலைப் பருவம் போன்றவர்களைப் பாதிக்கின்றது. இந்த சொல்லானது கிரேக்க வார்த்தையான அரக்கர் (மான்ஸ்டர்) மற்றும் கட்டி போன்ற வார்த்தைகளிருந்து வந்தது.\n"}
{"id": "420310", "url": "https://ta.wikipedia.org/wiki?curid=420310", "title": "விசாகா வழிகாட்டுதல்கள்", "text": "விசாகா வழிகாட்டுதல்கள்\n\nவிசாகா வழிகாட்டுதல்கள் (\" Vishakha Guidelines\") என்பது பணியிடத்தில் பாலியல் துன்புறுத்தலுக்கு ஆளான விசாகா எனும் பெண்ணின் வழக்கில், இந்திய உச்சநீதிமன்றம், 1997 இல் பணியிடங்களில் பெண்களுக்கு எதிரான பாலியியல் துன்புறத்தல்கள், வன்முறைகள், சீண்டல்களை தடுத்திட வேண்டி, பெண்கள் பணிபுரியும் அனைத்து நிறுவனங்களில் விசாகா குழு எனும் பெயரில் குழுக்கள் அமைத்திட வேண்டும் என ஆணையிட்டது. இந்திய உச்சநீதிமன்றத்தின் விசாகா வழிகாட்டுதல்களின் அடிப்படையில், இந்திய அரசு 2013 இல் பணியிடத்தில் பாலியல் வன்முறை (தடுப்பு, பாதுகாப்பு, குறைதீர்ப்பு) சட்டத்தைக் கொண்டு வந்தது.\n\nSection::::பாலியல் தொல்லைகள் என்றால் என்ன.\nபாலியல் துன்புறுத்தல் என்பது வரவேற்கத் தகாத பாலியல் சார்ந்த நடத்தைகளும் உள்ளடக்கியது (நேரடியாகவோ அல்லது உட்குறிப்பாகவோ) அவைகள்:\n\n\nஎனவே, பாலியல் துன்புறுத்தல் என்பது உடல் ரீதியான தொடர்பு இல்லை என அறிந்து கொள்ள வேண்டும்.\n\nSection::::பரிந்துரைகள்.\nதேசிய மகளிர் ஆணையம், விசாகா வழிகாட்டுதல்களின் படி, பணியிடங்களில் பெண்களுக்கு எதிரான பாலியல் வன்முறைகள் தடுத்திடக் குழு அமைக்க வேண்டும் என இந்திய அரசிடம் வலியுறுத்தியது.\n\nபணியிடத்தில் பாலியல் வன்முறை தடுப்புச் சட்டம் 9 டிசம்பர் 2013 அன்று நடைமுறைப்படுத்தப்பட்டது.\n\n\n\n"}
{"id": "420315", "url": "https://ta.wikipedia.org/wiki?curid=420315", "title": "சூல்பை நீர்க்கட்டி", "text": "சூல்பை நீர்க்கட்டி\n\nசூல்பை நீர்க்கட்டி (\"ovarian cyst\") அல்லது சினைப்பை நீர்க்கட்டி என்பது சூல்பையினுள் உண்டாகக்கூடிய திரவம் நிறைந்த பை போன்ற உள்ளமைவு உடைய நீர்க்கட்டியாகும். பெரும்பாலும் இவை இருப்பதற்கான எந்த அறிகுறியும் ஏற்படுவதில்லை. எப்பொழுதாயினும் அவற்றில் வீக்கம், அடிவயிற்றுவலி, கீழ் முதுகு வலி ஆகியன தோன்றலாம். பெரும்பாலான சூல்பை நீர்க்கட்டிகள் தீங்கற்றவை. இக்கட்டிகள் வெடிக்கும் பொழுது அல்லது சூல்பை முறுக்கம் ஏற்படும்பொழுதோ மிகக் கடுமையான வலியைத் தோற்றுவிக்கும். இதனால் வாந்தி அல்லது தலைச்சுற்றல் இருக்கும்.\nபெரும்பாலான சூல்பை நீர்க்கட்டிகள் கருமுட்டை தொடர்பாக ஏற்படுபவை. சூல்பையின் சுரப்பிப்பை நுண்ணறை(Follicular cyst of ovary) அல்லது பருவ கருமுட்டை பைத்துகள் (Corpus luteum cyst)கட்டி ஆகியவற்றில் ஏதேனுமொன்றில் இவை ஏற்படலாம் மற்றொன்று கருப்பை உட்படலத்தில் ஏற்படும் கட்டிகள் அல்லது உள்தோல் கட்டிகள் அல்லது சுரப்பிக்கட்டிகள் ஆகியவையாகும். இரண்டு பக்க சினைப்பையிலும் தோன்றும் பல சிறிய நீர்க்கட்டிகளால் சினைப்பை நோய்க்குறி ஏற்படக்கூடும். சூல்பை நீர்க்கட்டிகள் ஏற்பட்டதன் காரணத்தால் இடுப்பு அழற்சி நோய்க்கூட ஏற்படலாம். மிக அரிதாக இந்நீர்க்கட்டிகள் சூல்பை புற்றுநோயின் காரணமாகத் தோன்றிய ஒரு வடிவாகவும் இருக்கக்கூடும். இடுப்பெலும்பு பரிசோதனை, மீயொலிச்சோதனை அல்லது விவரஙக்ளைச் சேகரிக்க மேற்கொள்ளப்படும் பிற சோதனைகள் மூலமும் கண் கண்டறியலாம்.\nபெரும்பாலும் நீர்க்கட்டிகள் தொடர்ந்து கண்காணிக்கப்படுவதன் மூலம் சிகிச்சை செய்யப்படுகிறது. வலி ஏற்பட்டால் பாராசிட்டமால் அசிட்டாமினோபின் அல்லது ஐபுரூபன் மருதுகள் பயன்படுத்தப்படுகின்றன. அடிக்கடி இக்கட்டியால் பாதிக்கப்படுவோர்களுக்கு பிறப்புக்கட்டுப்பாட்டுச் சுரப்பி சிகிச்சை மேற்கொள்ளலாம். ஆயினும் பிறப்புக்கட்டுப்பாட்டுச் சுரப்பி சிகிச்சை இக்கட்டிகளுக்கான சரியான சிகிச்சைமுறை என்று இன்னும் நிரூபிக்கப்படவில்லை. பல மாதங்களாகியும் கட்டிகள் கரைந்து வெளியேறவில்லை என்றாலோ, பெரிதானாலோ, வழக்கத்தைவிட மாறுபட்டுக் காணப்பட்டாலோ அறுவை சிகிச்சை மூலம் அகற்றப்படலாம்.\nஇனப்பெருக்க வயதுடைய பெண்களில் அதிகமானோருக்கு ஒவ்வொரு மாதமும் சிறிய நீர்க்கட்டிகள் உருவாகின்றன. மாதவிடாய் நிறுத்த காலத்திற்கு முன்புள்ள எட்டு விழுக்காடு பெண்களுக்கு பெரிய அளவிலான நீர்க்கட்டிகள் ஏற்படுகின்றன.மாதவிடாய் நிறுத்த காலத்திற்குப் பின் 16 % பெண்களுக்கு சூல்பை நீர்க்கட்டிகள் உருவாகின்றன. இதனால் புற்றுநோய் ஏற்படும் வாய்ப்பும் உள்ளது.\n\nSection::::நோயறிகுறிகள்.\nகீழ்க்கண்ட அறிகுறிகள் தோன்றலாம் அல்லது சில தோன்றாமலுமிருக்கலாம்.\n\nநீர்க்கட்டிகள் காரணமாக ஏற்படும் பிற அறிகுறிகள்:\nசினைப்பைக் கட்டிகளல்லாத நீர்க்கட்டிகளால் ஏற்படும் கருத்தரிப்புத் தொடர்பான விளைவுகள் தெளிவாக இல்லை.\n"}
{"id": "420317", "url": "https://ta.wikipedia.org/wiki?curid=420317", "title": "சினைப்பை நோய்க்குறி", "text": "சினைப்பை நோய்க்குறி\n\nசினைப்பை நோய்க்குறி (Polycystic ovary syndrome)(PCOS) என்பது பெண்களுக்கு ஆண்ட்ரோஜன் எனப்படும் ஆண்தன்மைச் சுரப்பி அதிகரிப்பதன் காரணமாக ஏற்படும் ஒரு கூட்டு நோய் அறிகுறியாகும். ஒழுங்கற்ற மாதவிடாய் அல்லது மாதவிடாய் இல்லாமலிருத்தல், அதிகமான குருதிப்போக்கு, உடலிலும் முகத்திலும் அதிகமான முடிவளர்ச்சி, முகப்பரு, இடுப்பெலும்பு வலி, மலட்டுத்தன்மை, சில தோல் பகுதிகள் மட்டும் கெட்டியாகவும் கருத்தும் மிருதுவாகக் காணப்படுதல் ஆகியன இதன் அறிகுறிகளாகும். மேலும் இதனோடு நீரிழிவு நோய், உடற் பருமன் இதய நோய் , உறங்கும்போது மூச்சு விடுதலில் மாற்றம், சீரற்ற மனநிலை, கருப்பை அகப்படலப் புற்றுநோய் ஆகியவையும் இதனோடு தொடர்புடையனவாகும்..\nசினைப்பை நோய்கள் மரபுவழி, சூழல் என இரண்டும் இணைந்த கூட்டுக்காரணிகளால் ஏற்படுகின்றன. உடற்பருமன், போதுமான உடற்பயிற்சியின்மை, குடும்பத்தில் முன்பு எவருக்கேனும் இது காணப்பட்டிருத்தல் ஆகியவை இந்நோய்க்குறி பாதிப்பதற்கான அபாய காரணிகளாகும். ஆண்ட்ரோஜன் அளவு அதிகரித்திருத்தல், சினைமுட்டை வராமலிருத்தல், சினைப்பையில் கட்டிகள் தோன்றுதல் ஆகிய இவற்றில் ஏதேனும் இரண்டினைக் கொண்டு சினைப்பை நோய்க்குறி கண்டறியப்படுகிறது. கட்டிகள் மீயொலிச் சோதனை மூலம் கண்டறியப்படலாம். மேலும் அண்ணீரகச் சுரப்பிக் கோளாறு, தைராய்டு சுரப்புக் குறை,மிகை பால்சுரப்புக் கோளாறு ஆகியவை இருந்தாலும் மேற்கண்ட அதே அறிகுறிகள் தோன்றும்.\n\nசினைப்பை நோய்க்குறிக்கான தீர்வு எதுவுமில்லை. உடற்பயிற்சி, எடைக்குறைப்பு ஆகிய சில வாழ்க்கைமுறை மாற்றங்கள் இதற்கான சிகிச்சையாகக் கருதப்படுகிறது. கருத்தடை மாத்திரைகள் சில நேரங்களில் சரியான மாதவிடாய் சுழற்சி, மிகை முடிவளர்ச்சி, முகப்பரு ஆகியவற்றின் ஒழுங்கமைப்பை மேம்படுத்த உதவலாம். மெட்பார்மின், எதிர்- ஆண்ட்ரோஜென் ஆகியவை உதவக்கூடும். முகப்பரு சிகிச்சை, முடி நீக்கு சிகிச்சை ஆகியவையும் வழக்கமாகப் பயன்படுத்தப்படுகிறது. கருத்தரித்தலை மேம்படுத்துவதற்கான முயற்சிகளுக்கு எடைக்குறைப்பு,மெட்பார்மின் அல்லது குளோம்பிபைன் ஆகியவை நல்ல பயனைத் தரும். சினைப்பை நோய்க்குறி காரணமாய் மலட்டுத்தன்மை ஏற்பட்டோருக்கு மற்ற சிகிச்சைகள் பலனளிக்காத போது செயற்கைமுறைக் கருவூட்டல் மிகுந்த பயன் தருகிறது.\nசினைப்பை நோய்க்குறி 18 முதல் 44 வயதுக்குட்பட்ட பெண்களுக்கிடையே தோன்றும் பொதுவான அகச்சுரப்பித் தொகுதிக் குறைபாடாகும். இந்த வயதுள்ள பெண்களுக்கு அறிகுறிகள் எவ்வாறு வகைப்படுத்தப்படுன்றன என்பதைப் பொறுத்து சுமார் இரண்டு விழுக்காடு முதல் இருபது விழுக்காடு வரையான பெண்கள் பாதிப்படைகிறார்கள். சினைப்பை நோய்க்குறியின் முதன்மையான விளைவுகளில் ஒன்று மலட்டுத்தன்மையாகும் 1721 இல் இத்தாலியில் தற்பொழுது சினைப்பை நோய்க்குறி என விவரிக்கப்படும் இந்நோய்க்குறி இருப்பதனைக் கண்டறிந்ததாக குறிப்புகள் காணப்படுகின்றன.\nSection::::அறிகுறிகள்.\nகீழ்க்காண்பவை சினைப்பை நோய்க்குறியின் பொதுவான அறிகுறிகளாகும். \n\nபிற இனத்தவர்களை விட ஆசிய இனத்தவர்களுக்கு சினைப்பை நோய்க்குறியின் காரணமாக உடலில் முடி வளர்ச்சியடைதல் குறைவாகவே காணப்படுகிறது.\n"}
{"id": "420322", "url": "https://ta.wikipedia.org/wiki?curid=420322", "title": "4-ஐதராக்சி-3-மெத்தாக்சிமெத்தாம்பெட்டமீன்", "text": "4-ஐதராக்சி-3-மெத்தாக்சிமெத்தாம்பெட்டமீன்\n\n4-ஐதராக்சி-3-மெத்தாக்சிமெத்தாம்பெட்டமீன் \"(4-Hydroxy-3-methoxymethamphetamine)\" என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 3,4-மெத்திலீன்டையாக்சிமெத்தாம்பெட்டமீனின் செயலூக்கமிக்க வளர்சிதைப்பொருளாக இச்சேர்மம் கருதப்படுகிறது.\n"}
{"id": "420349", "url": "https://ta.wikipedia.org/wiki?curid=420349", "title": "தூக்குவாளி", "text": "தூக்குவாளி\n\nதூக்கு வாளி என்பது பித்தளை, அலுமினியம், எவர்சில்வர் போன்ற பொருட்களினால் செய்யப்பட்ட பாத்திரமாகும்.\nஇது திட‌ உணவுகளையும், திரவ உணவு பொருட்களையும் ஒரு இடத்திலிருந்து மற்ற இடத்திற்கு எடுத்துச் செல்ல உதவும். பண்டைய தமிழ்ச் சமூகத்தில், குறிப்பாக பால் பொருட்களையும், எண்ணெய் பொருட்களையம் எடுத்துச் செல்வதற்கு இது உபயோகப்படுத்தப்பட்டது.\n\nஇன்றைய நவநாகரீக சமூகம் நெகிழிகளில் அடைக்கப்பட்ட பால், எண்ணெய் பொருட்களை பயன்படுத்துவதால் இதன் பயன்பாடு குறைவாக காணப்பட்டாலும், கிராமப்புறங்களில் அதிகமாக பயன்படுத்தப்பட்டு வருகின்றது.\n"}
{"id": "420351", "url": "https://ta.wikipedia.org/wiki?curid=420351", "title": "மூங்கில்பாடி (பெரம்பலூர்)", "text": "மூங்கில்பாடி (பெரம்பலூர்)\n\nமூங்கில்பாடி ஊராட்சி (Moongil Padi), தமிழ்நாட்டின் பெரம்பலூர் மாவட்டத்தில் உள்ள வேப்பூர் வட்டாரத்தில் அமைந்துள்ள ஊராட்சியாகும். இந்த ஊர், குன்னம் சட்டமன்றத் தொகுதிக்கும் சிதம்பரம் மக்களவைத் தொகுதிக்கும் உட்பட்டதாகும்.\n\nஇவ்வூர் பகுதியில் அழிந்துவிட்ட இனமான டைனோசர் முட்டைகள் தொல்லியல் துறையால் கண்டெடுக்கப்பட்டுள்ளன. \n"}
{"id": "420352", "url": "https://ta.wikipedia.org/wiki?curid=420352", "title": "ஆனந்தமாயி மா", "text": "ஆனந்தமாயி மா\n\nஆனந்தமாயி மா (\"Anandamayi Ma\", இயற்பெயர்: நிர்மலா சுந்தரி); 30 ஏப்ரல் 1896 – 27 ஆகத்து 1982) இந்து சமய ஆன்மீகத் தலைவர்களில் ஒருவர். ஆனந்தமாயி மாவின் அறிவாற்றல், அற்புதங்கள் மற்றும் நம்பிக்கையால் நோய்களை குணப்படுத்தும் சக்தியால் பக்தர்களால் ஈர்க்கப்பட்டார். சமற்கிருத மொழியில் \"ஆனந்தமாயி மா\" எழுதிய அத்வைத தத்துவ நூலை, பரமஹம்ச யோகானந்தர் \"Joy-permeated\" எனும் தலைப்பில் ஆங்கிலத்தில் மொழிபெயர்த்தார்.\n\nஇவருக்கு \"ஆனந்தமாயி மா\" எனும் சிறப்புப் பெயர் அவரது சீடர்களால் 1920ல் வழங்கப்பட்டது.\n\nSection::::போதனைகள்.\nஆனந்தமாயி மா போதனைகளில் முக்கிய கருத்தாக விளங்குவது, ஒவ்வொரு மனிதனுக்கும் மிக உயர்ந்த நோக்கமாக இருக்க வேண்டியது தன்னை அறிதலே (Self Realisation) ஆகும். கர்ம யோகத்தால் மட்டுமே தனி மனிதனிலும், சமூகத்திலும் தெய்வீக இயல்பை தூண்டி மறுமலர்ச்சி ஏற்படும் என்றார். எனினும் மறுமலர்ச்சிக்காக அனைவருக்கும் அறிவுரை வழங்கவில்லை. ஆன்மீக வாதங்கள் மற்றும் சர்ச்சைகளை அவர் தள்ளுபடி செய்தார். இவர் தனது சீடர்களுக்கு முறையான முன்முயற்சிகளை வழங்கவில்லை, தான் ஒரு குரு என அழைக்கப்படுவதற்கு மறுத்துவிட்டார், ஏனெனில் \"அனைத்துப் பாதைகளும் என் பாதைகள்\" என்றும், \"எனக்கு எந்த தனி வழியும் இல்லை\" என்றும் \"அமிர்தானந்த மாயி மா\" கூறினார்.\n\n"}
{"id": "420360", "url": "https://ta.wikipedia.org/wiki?curid=420360", "title": "சோபனா ராணடே", "text": "சோபனா ராணடே\n\nசோபனா ராணடே (\"Shobhana Ranade\") (பிறப்பு 26 அக்டோபர் 1924) என்பவர் இந்திய சமூக செயற்பாட்டாளர் மற்றும் காந்தியவாதியாவார். ஆதரவற்ற பெண்கள் மற்றும் குழந்தைகள் போன்றோருக்கு ஆற்றிய சேவைகளுக்காக இவர் சிறப்பாக அறியப்படுகிறார். இவரது  சமுதாய சேவையை பாராட்டும் விதமாக,  2011 ஆண்டு இவருக்கு இந்திய அரசின் மூன்றாவது உயரிய விருதான, பத்ம பூசண் விருது வழங்கப்பட்டது.\n\nSection::::வாழ்கைவரலாறு.\nமகாராட்டிரத்தின்,  புனேவில் 1924இல் ரானடே பிறந்தார். இவரது வாழ்வின் திருப்பு முனையாக 1942இல் இவரது 18ஆவது வயதில் புனேவில்  ஆகா கான் அரண்மனையில் காந்தியைச் சந்தித்ததார்.  \nஇதன் விளைவாக சோபனா அப்போதிருந்து தன் வாழ்நெறியா காந்தியக் கொள்கைகளை தேர்ந்தெடுத்துக்கொண்டார்.\n\nசோபனா ஆதரவற்ற பெண்கள் மற்றும் குழந்தைகள் மேம்பாட்டுக்காகத் தன் வாழ்வை அர்ப்பணித்தார். 1955இல் அசாமுக்குப் பெயர்ந்து அங்கே இவர், ‘சிசு நிகேதன்’ என்ற பள்ளியைத் தொடங்கினார். திக்பாய் எண்ணெய் நகரத்தில் முதல் குழந்தை நல மையத்தையும் உருவாக்கினார். அதிம் ஜாதி சேவா சங்கத்தைத் துவக்கி, அதன்வழியாக நாகா பெண்களுக்கு நூற்பு பயிற்சியளிக்கும் ஒரு திட்டத்தைத் துவக்கினார்.\n\n1979 இல் இவர் புனேவுக்குத் திரும்பி, காந்தி நேஷனல் மெமோரியல் சொசைட்டியை நிறுவி,  அகா கான் அரண்மனையை மையமாகக்  கொண்டு  பெண்களுக்கான ஒரு பயிற்சி நிறுவனத்தைத் உருவாக்கினார்.\n\n1998 ஆம் ஆண்டு, காந்தி தேசிய நினைவு சங்கத்தின் கீழ், கஸ்தூர்பா மகாலா காதி கிராமியோதிக் வித்யாலயாவை  நிறுவினார். இது சுற்றியுள்ள 20 கிராமங்களில் உள்ள ஏழைப் பெண்களின் வணிகம்  மற்றும் திறண்களைக் கூட்டும் நோக்கில் துவக்கப்பட்டது.\n\n\"பால்கிராம் மகாராஷ்டிரா\" என்ற பெயரில் மகாராஷ்டிர மாநிலத்தில் எஸ்ஓஎஸ் குழந்தைகள் கிராமத்தைத் தொடங்கினார். அதில் இப்போது 1600 ஆதரவற்றக் குழந்தைகள் வளர்ந்து வருகின்றனர். புனேவில் உள்ள சிவாஜி நகரில்,  சாலைவாழ் குழந்தைகளின் கல்வி, மறுவாழ்வுக்காக அர்ப்பணிக்கப்பட்டு ராணடேவால் நிறுவப்பட்ட \"தி ஹெர்மன் மீனர் சமூக மையம்\" இன்றும் உயிர்ப்புடன் இருக்கிறது. அதில் தற்போது  112 சிறுவர்கள் மற்றும் 138 சிறுமிகளான  சாலைவாழ் குழந்தைகளின் கல்வி, மறுவாழ்வு அளிக்கப்பட்டு வருகிறது.\n\nமற்றொரு சிறுவர் நலத்திட்ட திட்டமாக புனேயில் உள்ள சாஸ்வாட்டில் ராணடே நிறுவிய \"பால்கிரியா\" மற்றும் \"பல்சாடன்\" ஆகும்.   இந்த மையங்கள் இப்பொழுது 60 க்கும் மேற்பட்ட ஆதரவற்ற பெண் குழந்தைகள் உள்ளனர். மேலும் ராண்டே \"கங்கையைக் காப்போம்\" இயக்கத்தில் ஆர்வம் காட்டி, காந்தி நேஷனல் மெமோரியல் சொசைட்டி வழியாக கங்கையை மாசில் இருந்து காப்பாற்றும் பணியில் ஈடுபட்டுவருகிறார்.\n\nகாந்தியைத் தனது இளம்வயதில் சந்தித்த ஆகாகான் அரண்மனையை மையமாக வைத்தே இன்னும் தனது பணிகளை சோபனா ராணடே தொடர்ந்துகொண்டிருக்கிறார்..\n\n"}
{"id": "420363", "url": "https://ta.wikipedia.org/wiki?curid=420363", "title": "எம். ஜெ. அக்பர்", "text": "எம். ஜெ. அக்பர்\n\nமொபஷர் ஜாவேத் அக்பர் (\"Mobashar Jawed\" \"M. J. Akbar\") (பிறப்பு: 11 சனவரி 1951) இந்திய நாடாளுமன்ற மாநிலங்களவை உறுப்பினர் ஆவார்., இவர் நரேந்திரமோடியின் அமைச்சரவையில், இந்திய வெளியுறவுத் துறையில் இணை அமைச்சராக 17 அக்டோபர், 2018 வரை பணியாற்றியவர். மி டூ இயக்கத்தால் ஏற்பட்ட பிணக்கால் அமைச்சர் பதவிலிருந்து விலகினார். இவர் அரசியலுக்கு வருவதற்கு முன்னர் எழுத்தாளராகவும், ஊடகவியலாளராகவும், மற்றும் இதழாளராகவும் பணியாற்றியவர்.\n\nமுன்னர் இவர் இந்திய தேசிய காங்கிரசு கட்சியின் சார்பாக 1989 ஆண்டுகளில் இந்திய நாடாளுமன்ற மக்களவை உறுப்பினராகத் தேர்ந்தெடுக்கப்பட்டவர். பின்னர்\nமார்ச் 2014 இல் இந்திய தேசிய காங்கிரசு கட்சியிலிருந்து விலகிய அக்பர், பாரதிய ஜனதா கட்சியில் இணைந்து, அதன் மக்கள் செய்தித் தொடர்பாளர் ஆனார். சூலை 2015 இல் பாரதிய ஜனதா கட்சியின் சார்பாக ஜார்கண்ட் மாநிலத்திலிருந்து, இந்திய நாடாளுமன்ற மாநிலங்களவை உறுப்பினராகத் தேர்ந்தெடுக்கப்பட்டார்.\n\nஅக்பர் டைம்ஸ் ஆப் இந்தியா, இந்தியா டுடே, தி டெக்கன் குரோனிக்கள், \"ஆசியன் ஏஜ்\" போன்ற பல செய்தித்தாள்களில் ஊடகவியலாளராக பணியாற்றியவர். மேலும் காஷ்மீர், ஜவஹர்லால் நேரு குறித்து பல நூல்களையும் இயற்றியுள்ளார்.\n\nSection::::பிணக்குகள்.\nமி டூ இயக்கம் மூலம் பல பெண் ஊடகவியலாளர்கள், அக்பர் மீது பாலியல் துன்புறுத்தல்கள் குறித்து டுவிட்டரில் செய்திகள் வெளியிட்டத்தைத் தொடர்ந்து தனது இணை அமைச்சர் பதவியிலிருந்து 17 அக்டோபர், 2018 அன்று விலகினார்.\n\n"}
{"id": "420366", "url": "https://ta.wikipedia.org/wiki?curid=420366", "title": "இரெட் நோய்த்தொகை", "text": "இரெட் நோய்த்தொகை\n\nஇரெட் நோய்த்தொகை \"(Rett syndrome)\" (RTT) என்பது மரபியல் மூளைக் கோளாறு ஆகும். இது பெண்களில் 6 முதல் 18 மாதங்களுக்குப் பின் தெரியவரும். மொழி, ஒருங்கிணைப்பு, மீளமை இயக்கச் சிக்கல்கள் போன்ற அறிகுறிகள் காணப்படும். மெதுவான வளர்ச்சியும் நடைச் சிக்கல்களும் குறுந்தலையும் பக்கக் கூனும் அமையும். வலிப்புகள், பக்கக் கூன். உறங்கல் சிக்கல்கள் ஏற்படும். இதனால் தாக்கப்படுபவர்கள் பல்வேறு அளவு நிலைகளில் தாக்கம் உறுகின்றனர்.\nஇரெட் நோய்த்தொகை MECP2 மரபனின் சடுதிமாற்றத்தால் ஏற்படுகிறது. இந்த மரபன் எக்சு குறுமவகத்தில் உள்ளது. பெற்றோரிடம் இருந்து பெறப்படும் எக்சு குறுமவகத்தின் ஒரு விழுக்காடு பேருக்கு ஏற்படும் சடுதிமாற்றத்தால் இது ஏற்படுகிறது. இது பெரிதும் பெண்சிறுமிகளில் அமைகிறது. ஆண்களில் இது ஏற்பட்டால் அவர்கள் பிறந்த சிறிது நேரத்துக்குள்ளேயே இறந்துவிடுகின்றனர். அறிகுறிகளாலும் மரபியல் ஓர்வுகளாலும் நோயறியப்படுகிறது.\nஇதற்கு முழுமையாகச் சரிப்படுத்தும் மருத்துவம் ஏதும் இல்லை. அறிகுறிகளை மேம்படுத்தும் மருத்துவ முறைகள் மேற்கொள்ளலாம். வலிப்புகளுக்கு வலிப்புத் தடுப்பிகளைத் தரலாம்.சிறப்புக் கல்வி, இயன்மருத்துவம், அணைபட்டைகள் ஆகியன பயன்தரலாம். இந்நோய்த்தொகை வந்தவர்கள் தம் நடு வாழ்நாள் வரை வாழ்கின்றனர்.\nபெரும்பாலும் 8,500 பெண்களில் ஒருவரை இந்நோய்த்தொகை தாக்குகிறது. இந்நிலையை 1966 இல் வியன்னாவில் இருந்த குழந்தை மருத்துவர் ஆந்திரியாசு இரெட் முதலில் விவரித்தார். இவர் செருமனி மொழியில் எழுதியமையால் நெடுநாட்களுக்கு ஆங்கில மருத்துவருக்குத் தெரியாமலே இருந்தது. இதைப் பற்றி 1983 இல் சுவீடிய குழந்தை மருத்துவரான பெங்கித் ஆகுபெர்கு ஓர் ஆங்கிலக் கட்டுரையை எழுதி வெளியிட்டு இதற்கு இரெட் நோய்த்தொகை எனப் பெயரிட்டார். இந்நிலை ஏற்படுவதற்கான சடுதிமாற்றத்தை 1999 இல் இலெபானிய அமெரிக்க மருத்துவரான உதா யோகுபீ கண்டறிந்தார்.\n"}
{"id": "420391", "url": "https://ta.wikipedia.org/wiki?curid=420391", "title": "டென்மார்க் நாட்டுப்பண்", "text": "டென்மார்க் நாட்டுப்பண்\n\nடேர் எர் அண்ட் யூன்டிண்ட் லேண்ட்  (\"Der er et yndigt land\" பொருள்; ஒரு அழகான நாடு, ( or [dɑ (...)]), பொதுவாக ஆங்கிலத்தில் \"There is a lovely country\" என்று மொழிபெயர்க்கப்படுகிறது, இது டென்மார்க்கின் தேசிய கீதங்களில் ஒன்று ஆகும்.\n\nSection::::வரலாறு.\nஇந்தப் பாடல் 1819 ஆம் ஆண்டில் ஆடம் ஓலன்ஸ்லேகரால் இலத்தீன் மொழியில் எழுதப்பட்டது. இந்த படலுக்கான இசை 1835 ஆம் ஆண்டு  ஹன்ஸ் ஏர்ன்ஸ்ட் க்ரோயரால் அமைக்கப்பட்டது. பின்னர், தாமஸ் லாபும், கார்ல் நீல்சனும் ஒவ்வொருவரும் வெவ்வேறு மெட்டுகளை உருவாக்கினர், ஆனால் அது பெரும்பாலும் பரந்த அளவில் புழக்கத்துக்கு வரவில்லை. இக்காலத்தில் பொதுவாக அதுகுறித்து பொது மக்களுக்கு தெரியவில்லை.\n\nமூலத்தில் இப்பாடல் 12 பத்திகள் கொண்டது. சில ஆண்டுகளுக்குப் பின்னர் முதல், மூன்றாவது, ஐந்தாவது, கடைசி பத்திகள் மட்டும் பயன்படுத்தப்பட்டன. அதுவும் மாறி தற்போது முதல் பத்தியில் ஆறு, நிறைவுப் பத்தியில் மூன்று என மொத்தம் ஒன்பது வரிகள் மட்டுமே பாடப்படுகின்றன.\n\nடென்மார்க் இரண்டு தேசிய கீதங்களைக் கொண்ட நாடு ஆகும். அதில் ஒன்று ராயல் கீதமாக அரசவைக்கு மட்டுமே பயன்பாட்டில் உள்ளது. மக்களுக்கான கீதம் 1819 இல் இயற்றப்பட்ட கீதமாகும். \n"}
{"id": "420403", "url": "https://ta.wikipedia.org/wiki?curid=420403", "title": "அமுக்தமால்யதா", "text": "அமுக்தமால்யதா\n\nஅமுக்தமால்யதா (Amuktamalyada) () தெலுங்கு மொழிக் காவியக் கவிதையான இந்நூலை விஜயநகரப் பேரரசர் கிருஷ்ணதேவராயன் இயற்றினார். அமுக்தமால்யதா எனும் தெலுங்கு மொழிச் சொல்லிற்கு \"முத்துகளால் ஆன மாலை\" எனப்பொருளாகும். \n\nஇக்கவிதைக் காவியம் ஆண்டாள், திருவரங்கத்தில் பள்ளிகொண்டுள்ள பெருமாள் மீது கொண்ட பக்தியையும், மையலையும் கூறுவதுடன், இறுதியில் திருவரங்கப் பெருமானுக்கும், ஆண்டாளுக்கும் நடைபெற்ற திருமண விழாவைப் புகழ்ந்து பாடும், இந்நூல் தெலுங்கு மொழியின் தலைசிறந்த இலக்கியப் படைப்பாக கருதப்படுகிறது. \n"}
{"id": "420424", "url": "https://ta.wikipedia.org/wiki?curid=420424", "title": "லியுத்தேத்தியம்-இட்ரியம் ஆக்சியார்த்தோசிலிக்கேட்டு", "text": "லியுத்தேத்தியம்-இட்ரியம் ஆக்சியார்த்தோசிலிக்கேட்டு\n\nலியுத்தேத்தியம்-இட்ரியம் ஆக்சியார்த்தோசிலிக்கேட்டு \"(Lutetium-yttrium oxyorthosilicate)\" என்பது LuYSiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். மினுமினுக்கும் படிகமாக பயன்படுத்துவதே இதன் முக்கியமான பயனாகும். துகள் இயற்பியலில் பயன்படுத்தப்படும் மின்காந்த கலோரிமீட்டர்கள் உருவாக்க பொதுவாக இதைப் பயன்படுத்துகிறார்கள். உயர் அடர்த்தி, உயர் ஒளி வெளியீடு, விரைவான சிதைவு நேரம், மேம்பட்ட உறுதியான ஆற்றல் போன்றவை லியுத்தேத்தியம்-இட்ரியம் ஆக்சியார்த்தோசிலிக்கேட்டு படிகங்களின் சிறப்பியல்புகளாகும். ஆங்கிலத்தில் இச்சேர்மத்தை சுருக்கமாக லைசோ என்று சுருக்கப்பெயரால் அழைப்பார்கள். \n"}
{"id": "420431", "url": "https://ta.wikipedia.org/wiki?curid=420431", "title": "இடச்சு உலோகம்", "text": "இடச்சு உலோகம்\n\nஇடச்சு உலோகம் (\"Dutch metal\") என்பது பித்தளையின் ஒரு வகையாகும். இந்த கலப்புலோகம் 85-88% செப்பு மற்றும் துத்தநாகத்தைக் கொண்டுள்ளது. இந்த கலப்புலோகம், தங்க இயைபு இலை, இடச்சு தங்கம்  \"இச்லாக் உலோகம்\" மற்றும் இச்லாக் இலை என்றும் அழைக்கப்படுகிறது.\n\nஇந்த கலப்புலோகம் எளிதில் தகடாக்கவும், கம்பியாக்கவும் கூடிய இயல்புடையது. இது மேலும் மிக மெல்லிய தாள்களாக அடிக்கக்கூடிய இயல்புடையது. இந்தத் தகடுகள் உலோக இலைகளாகவும், போலித தங்க இலைகளாகவும் பயன்படுத்தப்படுகின்றன. இந்த கலப்புலோகத்துடன் ஆர்சனிக்கை சேர்க்கும் போது வெண்மை நிறம் கொண்ட இதே போன்ற பண்புகளை உடைய கலப்புலோகம் கிடைக்கிறது.\n"}
{"id": "420452", "url": "https://ta.wikipedia.org/wiki?curid=420452", "title": "வடமேற்கு எல்லைப்புற மாகாணம் (1901-2010)", "text": "வடமேற்கு எல்லைப்புற மாகாணம் (1901-2010)\n\nவடமேற்கு எல்லைப்புற மாகாணம் (North-West Frontier Province (NWFP) பிரித்தானிய இந்தியா மற்றும் தற்போதைய பாகிஸ்தானில் 1901 - 1955 வரை வடமேற்கு எல்லைப்புற மாகாணம் (1901-1955) இருந்தது. பின்னர் இம்மாகாணம் 1955 முதல் 1970 வரை கலைக்கப்பட்டிருந்தது. பின்னர் 1970ல் வடமேற்கு எல்லைப்புற மாகாணம் (1901-2010) நிறுவப்பட்டது. 2010ல் இம்மாகாணத்தின் பெயரை கைபர் பக்துன்வா மாகாணம் எனப்பெயரிடப்பட்டது. \n\n19 ஏப்ரல் 2010 முதல் இம்மாகாணத்திற்கு வடமேற்கு எல்லைப்புற மாகாணம் எனப்பெயரிடப்பட்டது. நிறுவப்பட்டது. 15 ஏப்ரல் 2010 அன்று வடமேற்கு எல்லைப்புற மாகாணத்திற்கு கைபர் பக்துன்வா மாகாணம் எனப் பெயரிடப்பட்டது.\n\n70,709 சகிமீ பரப்பளவு கொண்ட இம்மாகாணத்தில் அம்பு அரசு (Amb State), சித்ரால் அரசு (Chitral princely state), தீர் அரசு (State of Dir) மற்றும் புல்ரா அரசுகள் (Phulra princely state), ஸ்வத் அரசு (Swat State) போன்ற சுதேச சமஸ்தானங்கள் தவிர கைபர் பக்துன்வாவின் பெரும் பகுதிகளைக் கொண்டிருந்தது.\nஇதன் தலைநகரமாக பெசாவர் நகரம் விளங்கியது.\n\nஇம்மாகாணம் பெசாவர் கோட்டம், தேரா இஸ்மாயில் கான் கோட்டம் மற்றும் மலாகண்ட் கோட்டங்களைக் கொண்டிருந்தது.\n\n1947 வரை இம்மாகாணம், வடக்கில் ஐந்து சமஸ்தானங்களையும், வடகிழக்கில் ஜில்ஜிட் முகமையும், கிழக்கில் மேற்கு பஞ்சாபும், தெற்கில் பலுசிஸ்தானையும் எல்லையாகக் கொண்டிருந்தது.\nஇதன் வடமேற்கில் ஆப்கானித்தான் இராச்சியத்தின் பழங்குடிகள் முகமையும் இருந்தது.\n\nSection::::வரலாறு.\n1761ல் மராத்தியர்களுக்கும், ஆப்கானிய மன்னர் அகமது ஷா துரானிக்கும் நடைபெற்ற மூன்றாம் பானிபட்டு போரில் வடமேற்கு எல்லைப்புற மாகாணத்தை ஆப்கானியப் படைகள் வென்றது. \nகிபி 1820 நூற்றாண்டு முதல் இம்மாகாணம், சீக்கியப் பேரரசர் ரஞ்சித் சிங்கிடமிருந்து, ஆப்கானிய துராணிப் பேரரசில் சென்றது. \n\n1848-1849ல் நடைபெற்ற இரண்டாம் ஆங்கிலேய-சீக்கியப் போரின் முடிவில் பஞ்சாபை ஆங்கிலேயக் கிழக்கிந்தியக் கம்பெனியினர் கைப்பற்றியபோது, வடமேற்கு எல்லைப்புற மாகாணம் மற்றும் எல்லைப்புற பழங்குடிகள் பகுதிகள், ஆப்கானித்தானிற்கும் - பஞ்சாபிற்கிடையே போர் நிறுத்த மண்டலமாக அறிவிக்கப்பட்டது.\n\n1901ல் பிரித்தானிய இந்தியா ஆட்சியினர் இப்பகுதியை, முதலில் 1901ல் வடமேற்கு எல்லைப்புற மாகாணம் எனப்பெயரிட்டனர். \n\n1947ல் இந்தியப் பிரிவினைக்கு பின்னர் பாகிஸ்தான் நாட்டின் ஒரு மாகாணமாக விளங்கியது.\n\nபின்னர் பஷ்தூன் பழங்குடி மக்களின் கோரிக்கையின் படி, இம்மாகாணத்திற்கு 15 ஏப்ரல் 2010ல் கைபர் பக்துன்வா மாகாணம் எனப் பெயரிடப்பட்ட்து. \n\nSection::::மக்கள்தொகை.\n1998ம் ஆண்டில் மக்கள்தொகை 17,743,645 ஆக இருந்தது. 2017ம் ஆண்டின் மக்கள்தொகை கணக்கெடுப்பின் படி, கைபர் பக்துன்வா மாகாணத்தின் மொத்த மக்கள் தொகை 30,523,371 ஆகும்.மக்கள் தொகை வளர்ச்சி விகிதம் 2.89% உயர்ந்துள்ளது. \n\n\n"}
{"id": "420504", "url": "https://ta.wikipedia.org/wiki?curid=420504", "title": "சீனா - ஆங்காங் கடல் பாலம்", "text": "சீனா - ஆங்காங் கடல் பாலம்\n\nசீனா - ஆங்காங் கடல் பாலம் (Hong Kong–Zhuhai–Macau Bridge) என்பது சீனாவின் குவாங்டாங் மாகாணத்தில் உள்ள நகரான சூகாய் உடன் மக்கள் சீனக் குடியரசின் சிறப்பு நிர்வாகப் பகுதிகளான மக்காவு மற்றும் ஆங்காங் ஆகிய இரு நகரங்களையும் இணைக்கும் பாலமாகும். சூகாய், மக்காவு மற்றும் ஆங்காங் ஆகிய மூன்று நகரங்களுமே பியர்ல் ஆற்றங்கரைச் சமவெளியில் அமைந்துள்ள நகரங்களாகும். இப்பாலம் 2018 ஆம் ஆண்டு அக்டோபர் 23 ஆம் நாள் திறந்து வைக்கப்பட்டுள்ளது. இந்தப் பாலம் சற்றேறக்குறைய 55 கிலோமீட்டர் நீளம் உடையதாகும். இந்தப் பாலம் 6.7 கிலோமீட்டர் அளவுக்கு சுரங்க வழிப்பாதையையும் தன்னுள்ளே கொண்டுள்ளது.இந்த பாலத்தைக் கட்ட 1.48 இலட்சம் கோடி ரூபாய் செலவழிக்கப்பட்டுள்ளது. இப்பாலம் 6.8 கோடி மக்களுக்கு பயனளிக்கும் வகையிலும், சீனா - ஆங்காங் இடையேயான பயண நேரத்தைக் குறைக்கும் வகையிலும் அமைந்துள்ளது.\n\nSection::::உருவாக்கம்.\n1980 களில் ஹோப்வெல் ஹோல்டிங்சு நிறுவனத்தின் அந்நாளைய நிர்வாக இயக்குநர் கோர்டன் வு இந்தப் பாலத்திற்கான திட்டத்தை முன் வைத்தார். இப்பாலத்தின் கட்டுமானம் கடந்த 9 ஆண்டுகளாக நடந்து வந்துள்ளது. சீனத் தரப்பிலிருந்து 2009 டிசம்பர் 15 ஆம் நாளில் இதற்கான கட்டுமானப் பணிகள் தொடங்கப்பட்டுள்ளன. இத்திட்டத்தின் ஆங்காங் பகுதி கட்டுமானம் டிசம்பர் 2011 இல் தொடங்கியுள்ளது.\n"}
{"id": "420510", "url": "https://ta.wikipedia.org/wiki?curid=420510", "title": "கலப்பு கந்தகச் சுழற்சி", "text": "கலப்பு கந்தகச் சுழற்சி\n\nகலப்பு கந்தகச்சுழற்சி \"(Hybrid sulfur cycle)\" என்பது ஐதரசன் உற்பத்திக்காக பயன்படுத்தப்படும் ஓர் இரு-படி நீர்-பிளக்கும் செயல்முறை ஆகும். கந்தகத்தை ஆக்சிசனேற்றம் மற்றும் ஒடுக்கம் செய்வது என்ற செயல்களின் அடிப்படையில் கலப்பு கந்தகச்சுழற்சியை கலப்பு வெப்பவேதியியல் சுழற்சி என்று வகைப்படுத்துகிறார்கள். ஏனெனில் இச்சுழற்சியில் நிகழும் இரண்டு படிநிலைகளில் ஒன்று வெப்பவேதியியல் வினைக்குப் பதிலாக மின்வேதியியல் வினையைப் பயன்படுத்துகிறது. எஞ்சியிருக்கும் மற்றொரு வெப்பவேதியியல் படிநிலை கந்தகம்-அயோடின் சுழற்சி என்ற மூன்று படிநிலை ஐதரசன் உற்பத்தி முறையுடன் பகிர்ந்து கொள்ளப்படுகிறது. \nகலப்பு கந்தகச்சுழற்சி செயல்முறை 1970 களில் முன்மொழியப்பட்டு மேம்படுத்தப்பட்டது . தொடக்கத்தில் வெசுட்டிங்கவுசு மின் நிறுவனம் இந்நடவடிக்கையை மேற்கொண்ட காரணத்தினால் வெசுட்டிங்கவுசு சுழற்சி என்றும் இச்செயல்முறை அறியப்படுகிறது. தற்போதைய அபிவிருத்தி முயற்சிகள் அமெரிக்காவின் சவான்னா ஆறு தேசிய ஆய்வகத்தால் வழிநடத்தப்படுகின்றன. \n\nSection::::செயல்முறை விளக்கம்.\nகலப்பு கந்தகச்சுழற்சி செயல்முறையின் இரண்டு படிநிலை வினைகளும் கீழே விளக்கப்படுகின்றன :\n\nமின்னாற்பகுப்பியின் நேர்மின்வாயை முனைவழிக்க கந்தக டை ஆக்சைடு செயல்படுகிறது. இதன்விளைவாக மீளக்கூடிய மின்வாய் அழுத்தத்தில் குறிப்பிடத்தச்க்க அளவு ஒரு குறைவு ஏற்படுகிறது. எனவே தேவைப்படும் மின்சக்தி தேவையும் கணிசமான அளவு குறைகிறது. இரண்டாவது வினைக்கு தேவையான மின்கல அழுத்தத்த தரநிலை அளவு 298.15 கெல்வின் வெப்பநிலையில் -0.158 வோல்ட்டு ஆகும். இதே வெப்பநிலையில் நேர்மின்முனையில் ஆக்சிசனை வெளியிடும் நீரின் மின்னாற்பகுப்பு வினையுடன் ஒப்பிடும்போது அங்கு மின்னழுத்தம் -1.229 வோல்ட்டு ஆகும் .\n\n\n"}
{"id": "420531", "url": "https://ta.wikipedia.org/wiki?curid=420531", "title": "பண்டித இராமாபாய்", "text": "பண்டித இராமாபாய்\n\nபண்டித இராமாபாய் சரஸ்வதி (Panditha Ramabai Saraswathy) (23 ஏப்ரல் 1858 - 5 ஏப்ரல் 1922) ஒரு சமூக சீா்திருத்தவாதி, பெண்கள் முன்னேற்றத்திற்காகப் பாடுபட்டவா் மற்றும் எழுத்தறிவு இயக்கத்தின் ஒரு முன்னோடி ஆவாா். “பண்டிதர்” என்னும் பட்டத்தைப் பெற்ற சமஸ்கிருதத்தில் புலமை பெற்ற முதல் பெண்மணியும் இவர் ஆவாா். கல்கத்தா பல்கலைக் கழகப் பேராசிரியா்களால் தோ்வு செய்யப்பட்டு “சரஸ்வதி” என்ற பட்டமும் வழங்கப்பட்டது. பண்டித இராமாபாய் சரஸ்வதி ஒரு சமூக சேவகி, பெண்களின் விடுதலைக்காகவும், உரிமைகளுக்காகவும் கல்விக்காகவும் அயராது இறுதிவரை பாடுபட்டவா். நாட்டு விடுதலை இயக்கத்தில் பங்கேற்றவா். 1889 ஆம் ஆண்டு நடைபெற்ற காங்கிரஸ் மாநாட்டிற்கு அழைக்கப்பட்டிருந்த பத்து பெண்மணிகளில் இவரும் ஒருவா். இராமாபாயின் முயற்சியால்தான் முதன் முதலாகப் பத்துப் பெண்கள் காங்கிரஸ் மாநாட்டிற்கு அழைக்கப்பட்டனர்\n\nSection::::ஆரம்பகால வாழ்க்கையும் கல்வியும்.\nபண்டித இராமாபாய் சரஸ்வதி, ஒரு மராத்திய பிராமண குடும்பத்தில் 1858 ஆம் ஆண்டு ஏப்ரல் 23 ஆம் நாள் பிறந்தாா். இவா் பிறந்த பொழுது ராமா டோங்கிரே என்று அழைக்கப்பட்டாா். சமஸ்கிருத அறிஞா் ஆனந்த சாஸ்த்ரி டோங்கிரேவிற்கும் அவரின் இரண்டாவது மனைவி லட்சுமி பாய் டோங்கிரேவிற்கும் மகளாகப் பிறந்தவர் தமது தந்தையிடமிருந்து சமஸ்கிருதம் கற்றுக் கொண்டார். ஏராளமான எதிர்ப்புகளுக்கிடையே ஆனந்த சாஸ்திரி தமது இரண்டு மகள்களுக்கும் தமது மனைவிக்கும் சமஸ்கிருதத்தை நன்கு கற்றுக்கொடுத்தார். வேதத்தில் எங்கும் பெண்கள் கற்றுக் கொள்ளக்கூடாது என்று இல்லை என்று மறுத்த சாஸ்த்திரிகள், தமது கூற்றிற்கு ஆதராவாக 300 மேற்கோள்களை எடுத்துக் காட்டினார். இருந்தாலும் திருப்தியடையாத சமூகம் இவர் குடும்பத்தை தள்ளி வைத்தது. சிறிதும் கவலைப்படாத சாஸ்திரிகள் புராணம் மற்றும் பாகவத உரைகள் நிகழ்த்தி கிடைத்த நன்கொடையினால் தம் குடும்பத்தை நடத்தி வந்தார். நன்கொடை தருவதிலும் பெண்களே தருவதைக் கண்ணுற்ற இராமபாய் பெண்களே நன்றியுள்ளவர்கள், பெருந்தன்மையுடையவர்கள் என்றும், இருந்தாலும் படித்தவர்கள் கூட பெண்கள் கல்வி அறிவு பெறுவதற்கு தடையாய் இருப்பது மிகவும் துயரமானது என்று பதிவு செய்த்டௌள்ளார். 9 வயது இளம் பெண் கணவனை இழந்ததால் உடன்கட்டை ஏற்றப்பட்ட பொழுது தீக்காயங்களுடன் அக்குழதையை காப்பாற்றிய இராமாபாய் தாம் வளர்ந்த பின் இக்கொடுமைகளுக்கு எதிராகப் போராடுவன் என்று சபதமிட்டுள்ளார். 1877 ஆம் ஆண்டு வறட்சியில் பெற்றோரை இழந்த ராமாபாயும் அவா் சகோதரா் சீனிவாசும் பெற்றோா் விட்டுச் சென்ற பணியைத் தொடா்ந்தனா். இறந்த தந்தையின் உடலை அடக்கம் செய்வதற்குக்கூட எவரும் உதவி செய்யவில்லை. இவரின் சகோதரர் மற்றுமொரு அந்தணரின் உதவியுடன் அந்தப்பணியைச் செய்தனர். இருவரும் இந்தியா முழுவதும் பயணம் செய்தனா். இராமாபாயின் புகழ் கல்கத்தா பல்கலைக் கழகத்தை எட்டியது. அங்கு அவர் உரையாற்றுவதற்கு அழைக்கப்பட்டார். இப்பல்கலைக் கழகம் இவரின் சஸ்கிருதப் புலமையைப் பாராட்டியும், பல சமஸ்கிருத நூல்களுக்கு விளக்கம் எழுதியதையும் அங்கீகரித்து, “பண்டிதா்” என்னும் பட்டத்தையும், மிக உயரிய பட்டமான “சரஸ்வதி” என்னும் பட்டத்தையும் இராமாபாய்க்கு வழங்கி பெருமை சேர்த்தது. கேசவ் சந்திர சென் என்னும் மத சீா்திருத்தவாதி இந்துக்களின் புனித நூலான வேதத்தைக் கொடுத்து இராமாபாயை நன்கு கற்கும்படி கூறியுள்ளாா்.\n\nதம் சகோதரா் இறந்தபின் இராமாபாய் வங்காள வழக்கறிஞா் பிபின் ஃகரி மெதிலி என்பவரை 1880 ஆண்டு திருமணம் செய்து கொண்டாா். இது போன்ற ஒரு கலப்புத் திருமணத்தை. அந்த காலத்தில் இருந்த எதிர்ப்புகளை மீறி 1880 ஆம் ஆண்டு நவம்பா் மாதம் 13 ஆம் நாள் வைதீக முறைப்படி அல்லாமல் திருமணம் செய்து கொண்ட துணிவான பெண்மணி இவர்.. இவா்களுக்கு மனோரமா என்ற பெண் குழந்தையும் இருந்தது. இராமாபாய் தமது வாழ்நாளை பெண்கள் முன்னேற்றத்திற்காகச் செலவிடுவது என்று தீா்மானித்துக் கொண்டு, சமகாலத்தில் பெண்களைப் பாதிக்கும் சூழ்நிலைகளையும், இந்து சமய பழக்கவழக்கங்களையும் நன்கு ஆராய்ந்து திட்டமிட்டு செயல்பட்டார். பால்யத் திருமணத்திற்கு எதிராகவும் இதனால் பால்ய விதவைகள் எவ்வளவு இடா்பாடுகளுக்கு உட்படுத்தப்படுகிறாா்கள் என்பது குறித்தும் தமது எதிா்ப்பைத் தொடர்ந்து தெரிவித்து வந்தாா். இராமாபாயும் அவா் கணவரும் இளம் விதவைகளுக்காக ஒரு பள்ளிக்கூடம் துவங்க திட்டமிட்டிருந்தனா். இடையே 1882 ஆம் ஆண்டு கணவா் மெதிலி காலமானதால் இது தாமதப்பட்டது.\n\nSection::::சமூகப் பணி.\nகணவா் மெதவி இறந்த பிறகு (1882) ராமாபாய் பூனா நகருக்குக் குடிபெயா்ந்தாா். அங்கு அவா் “ஆரிய மகிள சமாஜம்” (ஆரியப் பெண்கள் சங்கத்தை) நிறுவினாா். பால்யத் திருமணத்திலிருந்து பெண்களைக் காப்பதும், பெண்களுக்கு கல்வியறிவு கற்பிப்பதும் சங்கத்தின் நோக்கங்களாகும். 1882 ஆம் ஆண்டு இந்திய அரசால் பெண்கள் கல்வியின் நிலை குறித்து அறிய நியமிக்கப்பட்ட ஆணையத்தின் முன் தம் கருத்துக்களை ஆணித்தரமாக எடுத்து வைத்தாா். ‘ரிப்பன் பிரபு கல்வி ஆணையத்தின்’ முன் இராமாபாய் பேசும் பொழுது, எவ்வாறு பெண்களுக்குரிய இடம் வழங்கப்படுவதில்லை என்றும் ஆண்கள் எவ்வாறு பெண்களின் சிறிய தவறுகளையும் பெரிது படுத்துவாா்கள் என்றும் 99 விழுக்காடு ஆண்கள் பெண் கல்வியை ஆதரிக்க மாட்டாா்கள் என்றும் வாதிட்டார். ஆசிரியா்களுக்கு தகுந்த பயிற்சி அளிக்கப்பட வேண்டும் என்றும் பள்ளிகளில் பெண் ஆய்வாளா்கள் நியமிக்கப்பட வேண்டும் என்றும் வலியுறுத்தினாா். இந்தியாவில் பெண்கள் தான் பெண்களுக்கு மருத்துவம் பாா்க்க வேண்டும் என்ற நிலைமை நிலவி வந்ததால், பெண் மருத்துவா்களை உருவாக்க வேண்டும் என்று குரல் கொடுத்தாா். இராமாபாயின் வாதம் இந்தியாவில் பெரும் தாக்கத்தை எற்படுத்தியதோடல்லாமல் விக்டோரிய அரசிக்கும் எட்டியது. இதன் பயனாகவே பின்னா் டஃப்ரின் பிரபுவால் பெண்கள் மருத்துவ இயக்கம் தொடங்கப் பெற்றது.\n\n1883 ஆம் ஆண்டு மருத்துவப் பயிற்சியைத் துவங்குவதற்காக பிரிட்டன் சென்ற இராமாபாய் அங்கு கிருத்துவ மதத்தைத் தழுவினார். பின் அமெரிக்கா சென்று 1886 ஆம் ஆண்டு இந்தியாவின் முதல் பெண் மருத்துவா் ஆனந்தபாய் ஜோசி அவா்களின் பட்டமளிப்பு விழாவில் பங்கேற்றார். இரண்டு வருடங்கள் அங்கு தங்கியிருந்த பொழுது, பல புத்தகங்களை மொழிபெயா்த்தது மட்டுமல்லாமல், அமெரிக்காவிலும், கனடாவிலும் சுற்றுப் பயணம் செய்து பல இடங்களில் சொற்பொழிவு ஆற்றியுள்ளார். ”உயா்ந்த சாதியும் இந்து பெண்களும்” (The High Caste, Hindu Women) என்னும் முக்கியமான நூலையும் முதன் முதலாக ஆங்கிலத்தில் வெளியிட்டுள்ளார்.\n\nஇராமபய் ஒரு உயா்ந்த பிராமண சாதிப் பெண்ணாக இருந்தும் இவரால், இந்துக்களால் மேலாதிக்கம் செய்யப்பட்ட பிரித்தானிய இந்தியாவில், இந்துப் பெண்கள் எவ்வளவு கொடுமைகளுக்கு உட்படுத்தப்படுகிறாா்கள், பால்யத் திருமணங்களும், அதனால் பால்ய விதவைகளும் எத்துணை இல்லலுறுகின்றனா் என்பது பதிவு செய்யப்பட்டுள்ளது இதன் சிறப்பாகும். 1896 ஆம் ஆண்டு கடும் வறட்சி நிலவியபோது, மகாராஷ்டிர மாநிலும் முழுவதும் மாட்டு வண்டியில் பயணம் செய்து, ஆயிரக் கணக்கான கீழ்சாதிக் குழந்தைகளையும், இளம் விதவைகளையும், அநாதைகளையும், ஆதரவற்ற பெண்களையும் காப்பாற்றிக் கொண்டு வந்து முக்தி மற்றும் சாரதாசதன் என்னும் நிறுவனங்களில் சோ்த்துள்ளாா். புலமைபெற்ற பெண்மணியாகத் திகழ்ந்த இராமாபாய், ஏழு மொழிகளை அறிந்தவா். விவிலியத்தையும் யூத மற்றும் கிரேக்க மொழிகளிலிருந்து தமது தாய் மொழியான மராத்திய மொழியில் மொழிபெயா்த்துள்ளாா்.\n\nSection::::காங்கிரஸ் மாநாட்டில் உரை.\nஒலி பெருக்கியில்லாத அந்தக் காலத்தில் இவரின் உரையைக் கேட்க முன்னேரிய கூட்டத்தைப் பார்த்து எப்பொழுது நீங்க்கள் பெண்களின் பேச்சுக்கு மதிப்ப்பளித்துள்ளீர்கள், பெண்களின் குரல் உரத்து ஒலிக்க என்ன செய்திருக்கின்றீர்கள் என்று பெண்களின் அன்றைய நிலைமையை எல்லோரும் புரியும் வண்ணம் எடுத்துரைத்தார். ஏதும் பேசாமல் அனமைதியாக இருந்த கூட்டத்தினரிடம் கணவனை இழந்த பெண்களின் தலையை மழிக்கும் பழக்கத்தைக் கடுமையாகச் சாடி, பாராளுமன்றதில் உங்கள் குரல் ஒலிக்க வேண்டும், சமத்துவம் வேண்டும் என்று போராடுபவர்கள் உங்கள் பெண்களுக்கு ஏன் அந்த உரிமையையும் சமத்துவத்தையும் மறுக்கின்றீர்கள் என்று வினவினார். கணவனை இழந்த பெண்களை இவ்வளவு அசிங்கப்படுத்தி அவமானப் படுத்துபவர்கள், மனைவியை இழந்த கணவனுக்கு இதைச் செய்வீர்களா என்றும் ஏன் இந்த இரட்டை வேடம் என்று ஆணித்தரமாகவும் உணர்ச்சிகரமாகவும் வினாக்களை எழுபினார்.\nமுக்தி இயக்கம் ஏறக்குறைய 1500 இல்லவாசிகளுக்கும் நூற்றுக்கு மேற்பட்ட கால்நடைகளுக்கும் ஆதரவு அளித்து வந்தது. ‘முக்தி நிறுவன’த்தில் ஒரு கிருத்துவ ஆலயத்தையும் எழுப்பியுள்ளாா். ‘பண்டித இராமாபாய் முக்தி நிறுவனம்’ பல ஆதரவற்றவா்களுக்கு குறிப்பாகப் பெண்களுக்கும், அனாதைகளுக்கும், பாா்வையற்றவா்களுக்கும் தங்கும் வசதி, கல்வி, தொழிற்பயிற்சி மற்றும் மருத்துவ சேவையை இன்றளவும் செய்து வருகின்றது.\n\nSection::::இல்லற வாழ்க்கை.\nசமூக சேவையிலையே தமது வாழ்நாளைக் கழித்த பண்டித இராமாபாய் இல்லறத்தில் மிகக் குறுகிய காலமே செலவழித்திருந்தார். ஏராளமான இடா்பாடுகள் நிறைந்த இளமைக் கால வாழ்க்கையில் தமது பெற்றோா்களை சிறு வயதில் இழந்தவா், தமது கணவரையும் மணமான இரண்டு வருடங்களில் இழந்துவிட்டாா். தமது ஒரே மகளான மனோரமா பாய்க்கு நல்ல முறையில் கல்வி கற்றுக் கொடுத்துள்ளாா். மனோரமா பாய் பம்பாய் பல்கலைக் கழகத்தில் இளங்கலை பட்டம் பெற்றபின், மேற்படிப்பை அமெரிக்காவில் தொடா்ந்தாா். இந்தியா திரும்பிய பின் பம்பாய் நகரில் உள்ள ‘சாரதாசதன்’ நிறுவனத்தின் முதல்வராகப் பணிபுரிந்துள்ளாா். தமது மகள் மனோரமா பாயின் உதவியுடன் கா்நாடகா மாநிலத்தின் ஒரு பிற்பட்ட பகுதியான குல்பா்கா நகரில் 1912 ஆம் வருடம் கிருத்துவ உயா்நிலைப் பள்ளியை இராமாபய் நிறுவினாா். இப்பள்ளியில் இவா் மகள் மனோரமா பாய் முதல்வராகப் பணிபுரிந்துள்ளாா். ஏராளமான கண்டனங்களுக்கிடையே இராமாபாய் விதவைகளுக்கான தமது சேவையில் மிகவும் தீவிரமாக இருந்துள்ளாா். 1921 ஆம் ஆண்டு தமது மகள் மனோரமாவின் மறைவைத் தொடா்ந்து 1922 ஆம் ஆண்டு ஏப்ரல் மாதம் ஐந்தாம் நாள் தமது 64 ஆவது வயதில் இராமாபாயும் இயற்கை எய்தினாா்.\n\n"}
{"id": "420537", "url": "https://ta.wikipedia.org/wiki?curid=420537", "title": "உருட்டி கொல்லல் வழக்கு", "text": "உருட்டி கொல்லல் வழக்கு\n\nஉருட்டி கொல்லல் வழக்கு (urutti kola case), என்பது கேரளத்தில் காவல் நிலையம் அழைத்துச் செல்லப்பட்ட உதயகுமார் எனும் ஒரு இளைஞனின் கொலையைப் பற்றிய வழக்கு ஆகும். இக்கொலை நடந்த முறையைக் கொண்டு \"உருட்டி கொல கேஸ்\" என்று இது கேரளத்தில் பேசப்பட்டது.\n\nSection::::கைதும், கொலையும்.\nகேரளத்தின், திருவனந்தபுரம் கீழாரன்னூர் பகுதியை சேர்ந்த உதயகுமார் என்பவர். இவர் 2005 செப்டம்பர் 27 அன்று மதியம் அவரது நண்பர் சுரேஷ்குமாருடன் திருவனந்தபுரம் ஸ்ரீகண்டேஸ்வரன் பூங்காவில் அமர்ந்து பேசிக் கொண்டிருந்தார். திருட்டு வழக்குகளில் தொடர்புடைய சுரேஷ்குமாருடன் இருந்ததால் அவரோடு சேர்த்து சந்தேகத்தின் பேரில் உதயகுமாரையும் போர்ட் காவல் நிலையத்துக்கு காவலர்கள் இருவர் அழைத்துச் சென்றனர்.\n\nஉதயகுமாரின் தாயார் ஓணம் பண்டிகைக்கு புதுத்துணிகள் எடுப்பதற்காக அவருக்கு கொடுத்த 4000 ரூபாய் பணத்தை வைத்திருந்தார். இந்தப் பணத்தை எங்கே இருந்து திருடினாய் என காவல் நிலையத்தில் காவலர்கள் அடித்து விசாரித்தனர். இவ்வாறு விசாரிக்கும்போது உதயகுமாரை ஒரு மேசை மீது படுக்கவைத்து, அவரது தொடைப் பகுதியில் இரும்பு உருளைகளை வைத்து உருட்டி துண்புறுத்தியுள்ளனர். இதில் இரத்தநாளங்கள் வெடித்து உயிர் இழந்தார் உதயகுமார்.\n\nகாவல் நிலைய மரணம் என்பதால் கோட்டாட்சியர் விசாரணைக்கு உத்தரவிடப்பட்டது. கோட்டாச்சியர் விசாரணையில், உதயகுமாரை அழைத்துவந்து விசாரித்தபோது நெஞ்சுவலியில் அவர் இறந்துவிட்டதாக காவல் துறையினர் தெரிவித்தனர். இதையடுத்து அரசு மருத்துவமனைக்கு சென்ற கோட்டாச்சியர் மோகன்குமார். அங்கு உதயகுமாரின் உடலை ஆராய்ந்து பார்த்தார். அப்போது அவரது தொடைப்பகுதியில் கருஞ்சிவப்பு நிறத்தில் சிவந்திருந்திருப்பதைப் பார்த்தார். காவலர்கள் அதைத் தொடாதீர்கள் அது சோரியாசிஸ் நோய் என பயமுறுத்தியதை பொறுட்படுத்தாமல் தொட்டுப் பார்த்து ஐயத்தை உறுதிப்படுத்திக் கொண்டார். பின்னர் பிணக் கூறாய்வை காணொளி எடுக்கவும், சிறப்பு மருத்துவர் குழு மூலம் பிணக்கூறாய்வு செய்யவும் உத்தரவிட்டார். மேலும் இதுதொடர்பாக விரிவான அறிக்கையையும் தேசிய மனித உரிமை ஆணையத்துக்கு அனுப்பினார். \nSection::::வழக்கு.\n2005 செப்டம்பர் 30ஆம் நாள் மேற்கொள்ளப்பட்ட பிணக் கூறாய்வு முடிவில் இது கொலை என உறுதிபடுத்தப்பட்டது. இதையடுத்து அக்டோபர் 3ஆம் நாள் ஸ்ரீகுமார், ஜிதுகுமார் ஆகியோர் காவல்துறை உயரதிகாரி மனோஜ் ஆப்ரகாம் முன்பு சரணடைந்தனர். அக்டோபர் 5ஆம் நாள் நீதிமன்றத்தில் நேர்நிறுத்தப்பட்டனர். அக்டோபர் 10ஆம் நாள் மூன்று காவல் துறை அதிகாரிகளும் இடைநீக்கம் செய்யப்பட்டனர். ஆனால் நான்கு மாதங்களில் அவர்கள் மீண்டும் பணிக்கு வந்துவிட்டனர். இவ்வழக்கில் 2006 பிப்ரவரி 13ஆம் நாள் குற்றப்பத்திரிகை தாக்கல் செய்யப்பட்டது. \nSection::::தீர்ப்பு.\n2007 அக்டோபர் 17ஆம் நாள் சிபிஐ முதல்கட்ட விசாரணையை தொடங்கியது. கேரள உயர்நீதிமன்றத்தில் நடந்த வழக்கில் உதயகுமாரின் தாயார் பிரபாவதி அம்மாவுக்கு பத்து லட்ச ரூபாய் இழப்பீடு வழங்க 2016 மார்ச் 31ஆம் நாள் உத்தரவிடப்பட்டது. 2018 சூலை 24ஆம் நாள் இந்த வழக்கில் ஐந்து பேர் குற்றவாளிகள் என கூறிய சிறப்பு நீதிமன்றம், 25 ஆம் தேதி காவல்துறையைச் சேர்ந்த இரு காவலர்களுக்கு தூக்குத்தண்டனையும், இரு ஓய்வுபெற்ற எஸ்.பி.க்கள் உட்பட மூவருக்கு தலா மூன்று ஆண்டுகள் சிறைத்தண்டையும் விதித்து தீர்ப்பளிக்கப்பட்டது.\n"}
{"id": "420555", "url": "https://ta.wikipedia.org/wiki?curid=420555", "title": "கிருஷ்ண கான சபை", "text": "கிருஷ்ண கான சபை\n\nகிருஷ்ண கான சபை (Sri Krishna Gana Sabha (\"SKGS\") தமிழ்நாட்டின் தலைநகரம் சென்னையின் தியாகராய நகர் பகுதியில் 1953 முதல் செயல்படுகிறது. இச்சபை புகழ்பெற்ற பண்பாட்டு நிறுவனங்களில் ஒன்றாகும். இச்சபை இந்திய இசை, நடனம், நாடகம் மற்றும் சமயச் சொற்பொழிவுகளை ஆண்டு முழுவதும் நடத்துகிறது. \n\n\n\n\n\n\n\n\n"}
{"id": "420556", "url": "https://ta.wikipedia.org/wiki?curid=420556", "title": "பாப்பா நாடு சமீன்", "text": "பாப்பா நாடு சமீன்\n\nபாப்பாநாடு சமீன் எனபது தமிழ்நாட்டின், பழைய தஞ்சாவூர் மாவட்டத்தில் இருந்த ஒரு சமீன் ஆகும். \n\nSection::::அமைவிடம்.\nபாப்பாநாடு சமீனானது தஞ்சாவூர் பட்டுக்கோட்டை சாலையில் பட்டுக்கோட்டைக்கு முன்னதாக 12 கிலோமீட்டர் தொலைவில் பாப்பாநாடு என்ற ஊரைத் தலைமை இடமாகக் கொண்ட சமீன் ஆகும். இது விஜய தேவர் என்ற பட்டம் பூண்ட கள்ளர் குலத்தினரால் ஆளப்பட்ட ஒரு சமீன். பாப்பாநாடுக்கு கிழக்கே இரண்டு கிலோமீட்டர் தொலைவில் உள்ள வெள்ளுவாடி என்ற ஊரில் இவர்களின் அரண்மணை இருந்தது. இவர்கள் இங்கிருந்து ஆண்டதால் இவர்கள் \"வளுவாடியார்\", \"வழுவாடியார்\" என அழைக்கப்பட்டனர். இதன் சமீந்தாராக கி.பி. 1736இல் இருந்த ராஜஸ்ரீ ராமலிங்கம் விசயாத்தேவர் என்பவர் காசியின் அன்னதானக்கட்டளைக்கு திருமாஞ்சோலை என்னும் ஒரு ஊரை கொடையாக அளித்து அதை செப்பேட்டில் பதித்துள்ளார். 1879 ஆண்டுவாக்கில் பாப்பாநாடு சமீனானது 36 கிராமங்களோடு 23412 ஏக்கர் பரப்பளவோடு இருந்தது.\n"}
{"id": "420572", "url": "https://ta.wikipedia.org/wiki?curid=420572", "title": "வைரமுத்து திரை வரலாறு", "text": "வைரமுத்து திரை வரலாறு\n\nவைரமுத்து திரை வரலாறு.\n\n\n\n\n"}
{"id": "420574", "url": "https://ta.wikipedia.org/wiki?curid=420574", "title": "முத்துலிங்கம் திரை வரலாறு", "text": "முத்துலிங்கம் திரை வரலாறு\n\nமுத்துலிங்கம் திரை வரலாறு\n"}
{"id": "420582", "url": "https://ta.wikipedia.org/wiki?curid=420582", "title": "மகாதேவி வர்மா", "text": "மகாதேவி வர்மா\n\nமகாதேவி வா்மா (Mahadevi Verma) (26 மாா்ச்சு 1907-11 செப்டம்பா் 1987) இந்தியாவின் இந்தி கவிஞா், விடுதலைப் போராட்ட வீரா் மற்றும் ஒரு கல்வியாளா். “நவீன மீரா” என்று பரவலாக அறியப்பட்டவா். தற்கால இந்தி கவிதை உலகின் “சாய்யாவாது” என்னும் உணா்ச்சிமயமான இலக்கிய இயக்கத்தின் பெரும்பங்கு வகித்தவா் மகாதேவி. இந்தக்காலகட்டம் 1914 முதல் 1938 ஆம் ஆண்டுவரை ஆகும். அலகாபாத் நகரில் உள்ள ‘பிரியா ஜி மகிளா வித்யா பீடம்’ என்னும் மகளிா் உண்டு உரைவிட கல்லூரியில் முதல்வராகவும், பின்னா் துணைவேந்தராகவும் பதவி வகித்துள்ளாா்.\n\nSection::::ஆரம்பகால வாழ்க்கையும் கல்வியும்.\nபாருக்காபாது என்னும் நகரில் 1907 ஆம் ஆண்டு மாா்ச்சு மாதம் 26 ஆம் நாள் பிறந்தவா் மகாதேவி. 1916 ஆம் வருடம் இவருக்கு 9 வயது ஆனபோது இவா் திருமணம் நடைபெற்றது. திருமணத்திற்குப் பின்னரும் தம் பெற்றோருடனே தங்கியிருந்து அலகாபாத் நகரில் ‘கிராஸ்வெயிட்’ பெண்கள் பள்ளியில் கல்வியைத் தொடா்ந்தாா். மகாதேவியைப் போலவே பிற்காலத்தில் பெரிய கவிஞராக திகழ இருக்கும் சுபத்ராகுமாரி சௌஹான் என்னும் சக மாணவியை பள்ளியில் சந்தித்தாா். இவரது கணவா் லக்நௌ நகரில் கல்வி பயின்று கொண்டிருக்கும் பொழுதே, மகாதேவியும் தமது கல்வியைத் தொடா்ந்து 1929 ஆம் வருடம் அலகாபாத் பல்கலைக் கழகத்தில் இளங்கலை பட்டமும், 1933 ஆம் ஆண்டு சமஸ்கிருதத்தில் முதுகலைப் பட்டமும் பெற்றுத் தேறினாா்.\n\nமகாதேவியை முதலில் ஆங்கிலேய பள்ளியில் (Convent) சோ்ந்தாலும் எதிா்ப்பினாலும், இசைவின்மையினாலும் அங்கிருந்து மாற்றி அலகாபாத் நகரம் கிராஸ்வெயிட் பெண்கள் கல்லூரியில் சோ்த்துப் படிக்கவைத்தனர். பலவகுப்பு மற்றும் பல மதங்களைச் சோ்ந்த மாணவா்கள் தங்கும் கிராஸ்வெயிட் கல்லூரி விடுதியில்தான், ஒற்றுமையின் அருமையை உணா்ந்து கொண்டதாக மகாதேவி தெரிவித்துள்ளாா். அங்கு உணவு விடுதியும் அவரவா் மதங்களின் தேவைக்கேற்பவே அமைந்திருந்தது என்கிறாா். முதலில் மகாதேவி சிறு சிறு கவிதைகள் எழுதி வந்தாலும், இவருடைய சக மாணவிகளும் குறிப்பாக மூத்த மாணவி சுபத்ரா குமாரி சௌகான் (பள்ளியில் கவிதை எழுதி அறிமுகமானவா்) போன்றோா், இவா் திறமையை நன்கு அறிந்து கொண்டனா். சுபத்ராவும், மகாதேவியும் நேரம் கிடைக்கும் பொழுது கவிதை எழுதத் தொடங்கினா். இருவரும் தமது கவிதைகளை பத்திரிக்கைகளுக்கு வெளியிட அனுப்பி வைத்தவண்ணமிருந்தனா். ஓரிரு கவிதைகள் பத்திரிக்கைகளில் வெளியிடப்பட்டன. இருவரும் கவியரங்குகளில் பங்கு பெற்று தம் கவிதைகளை வாசித்துக் காட்டினா். இவ்வாறு இருவரும் கிராஸ்வெயிட் பள்ளியில் பட்டம் பெற்றுச் செல்லும்வரை தொடா்ந்தனா்\n\nபெண்கள் குடும்பத்துக்குப் பாரம் என்று கருதி வந்த காலத்தில், தாம் ஒரு முற்போக்குச் சிந்தனை உள்ள மதக் கட்டுப்பாடற்ற பரந்த மனப்பாண்மையுடைய குடும்பத்தில் பிறந்தது தமது அதிா்ஷ்டம் என்று தமது இளமைக்கால சரித்திரத்தில் மகாதேவி பதிவு செய்துள்ளாா். இவரது தாய் சமஸ்கிருதத்திலும், இந்தியிலும் புலமைபெற்றவா். இவா் பாட்டனாா், இவருக்கு 9 வயதில் திருமணம் செய்து வைத்தாலும் குடும்ப விதிகளை அனுசரிக்க வேண்டும் என்று எதிா்பாாத்தாலும் இவரை அறிவாளியாக வளா்க்க வேண்டும் என்று விரும்பினாா். மகாதேவி தம்மை கவிதை எழுத ஊக்குவித்ததும், இலக்கியத்தில் ஆா்வத்தைத் தூண்டியதும் தம் தாயாா்தான் என்று பதிவு செய்துள்ளாா்.\n\nமகாதேவியின் கணவா் முனைவா் ஸ்வருப் நாராயண வா்மா, மகாதேவி பாா்ப்பதற்கு அழகாக இல்லை என்பதால் இவருடன் சோ்ந்து வாழ மறுத்துவிட்டாா். மகாதேவி தம் கணவரை மறுமணம் செய்ய வற்புறுத்தியுள்ளாா். ஆனால் அவா் மறுத்துவிட்டாா். மகாதேவி புத்தமத பாலி, பிரகிரித் உரைகளைத் தம் பட்டப் படிப்பின் போது படித்திருந்ததால் புத்த துறவியாக விரும்பினாலும் கடைசியில் அவ்வாறு செய்யவில்லை.\n\nSection::::வாழ்க்கை.\n1930 ஆம் ஆண்டு அலகாபாத் நகரைச் சுற்றியுள்ள பகுதிகளில் கல்வி கற்பித்து வந்தாா். மகாத்மா காந்தியின் தலைமையில் நடந்த ஒத்துழையாமை இயக்கம் போன்ற அரசியில் நடவடிக்கைகளில் தாம் ஈடுபடாவிட்டாலும் ஆங்கிலத்தில் பேசுவதைத் தவிா்ப்பது, கதராடை உடுப்பது போன்ற மகாத்மாவின் கொள்கைகளில் பிடிப்புள்ளவராகவும் அவற்றைக் கடைப்பிடிப்பவராகவும் இருந்தாா். அரசியல்வாதிகளின் நடவடிக்கைகளால் மனம் நொந்த மகாதேவி அவர்கள் சுய நலம் நிறைந்தவர்களாகவும் பதவிக்காகப் பாடுபடுபவர்களாகவும் உள்ளனர் என்று குறிப்பிட்டு வந்துள்ளார் கலாசாரமும் கல்வியும் கற்றுத் தரும் அலகாபாத் நகரில் உள்ள இந்தி மொழிவழிப் பெண்களுக்கான கல்லூரியான அலகாபாத் வித்யா பீடத்தில் 1933 ஆம் ஆண்டு தலைமையாசிரியர் பொறுப்பை ஏற்றுக் கொண்டாா். இந்த நிறுவனத்தின் துணைவேந்தராகவும் பணிபுரிந்துள்ளார் தம் பணிக்காலத்தில் இங்கு பல கவியரங்கங்களும், மாநாடுகளும் நடத்தியுள்ளார். 1936 ஆம் ஆண்டு நடைபெற்ற சிறுகதை எழுத்தாளருக்கான கல்பா சம்மேளனம் என்னும் மாநாடு சுதக்சினா வா்மா தலைமையில் நடைபெற்றது. கல்விப் பணியில் ஈடுபட்டிருந்த போதும் தமது எழுத்துப் பணியும் தொடா்ந்து செய்து வந்தாா். ‘சந்த்’ என்னும் இந்திப் பத்திரிக்கைக்கு தலையங்கம் எழுதுவதும் கட்டுரைகள் எழுதுவதும் தொடா்ந்து செய்து வந்தாா். 1966 ஆம் ஆண்டு தம் கணவா் இறந்த பின்பு அலகாபாத் நகருக்கு குடிபெயா்ந்து தாம் இறுதிவரை அங்கேயே வாழ்ந்து வந்தாா்.\n\nSection::::பணி.\n‘சய்யவாது’ என்னும் இந்தி இலக்கியப் பிரிவின் , முக்கியமான நான்கு கவிஞா்களுள் மகாதேவியும் ஒருவராகக் கருதப்படுகிறாா். சூா்யகாந் திருபாதி நிராலா, ஜெய்சங்கா் பிரசாந்த் மற்றும் சுமிதிராநந்தன் பந்த் ஆகியோா் மற்ற மூவா் ஆவாா். தம் கவிதைகளில் யமன் போன்று பல்வேறு கதைகளை உவமானமாகக் கையாண்டுள்ளாா். ‘நிலகாந்த்’ என்னும் இவா் கவிதை, மயிலுடன் தமது அனுபவத்தை விளக்குவது போன்று அமைந்துள்ளது. இக்கவிதை மைய உயா்நிலைக் கல்வி வாரியம் ஏழாம் வகுப்புப்பிற்கு ஒரு பாடமாக வைத்துள்ளது. கவுரா என்னும் இலக்கியம் இவரது வாழ்க்கைச் சரிதையை ஒட்டி எழுதப்பட்டது. இக்கதையில் இவா் ஒரு அழகான பசு குறித்து எழுதியுள்ளார். இதைப் போலவே இவா் இளமைக் காலச் சுயசரிதையும் புகழ் பெற்ற நூலாகும். இது மைய உயா்நிலைக் கல்வி வாரியத்தால் 9 ஆம் ஆண்டிற்கு பாடமாக வைக்கப்பட்டுள்ளது. இவரது மற்றொரு கவிதையான “மாதூா், மாதூா் மேரே திபக் ஜல்” மைய உயா்நிலைக் கல்வி வாரியத்தால் 10 ஆம் வகுப்பிற்குப் பாடமாக வைக்கப்பட்டுள்ளது.\n\nமகாதேவி வா்மா விட்டுச் சென்ற பணியை மைய அரசின் அலுவலரான இவரது மருமகள் அபா பாண்டே தொடா்ந்து செய்து வருகின்றாா்.\n\nஇவருடைய சிறுகவிதைகள் அடங்கிய ஐந்து பாகங்களும், படைப்பாற்றலும், சிறந்த தொழில்நுட்பமும் பறைசாற்றும் சிறு கவிதைகளும் நிறைந்த தொகுப்பாகும்.\n\n\n"}
{"id": "420587", "url": "https://ta.wikipedia.org/wiki?curid=420587", "title": "வித்யாகவுரி நிலகாந்த்", "text": "வித்யாகவுரி நிலகாந்த்\n\nவித்யாகவுரி நிலகாந்த் (Vidyagauri Nilkanth) ஒரு இந்திய சமூக சீா்திருத்தவாதி, கல்வியாளா் மற்றும் எழுத்தாளா் ஆவாா். குஜராத் மாநிலத்திலிருந்து பட்டம் பெற்ற முதல் இரண்டு பெண்களுள் இவரும் ஒருவா் ஆவாா்.\n\nவித்யாகவுரி நிலகாந்த் 1876 ஆம் ஆண்டு ஜுன் மாதம் முதல் நாள் அகமதாபாத் நகரில் பிறந்தாா். இவா் நீதித்துறை அலுவலரான கோபிலால் துருவா் என்பவருக்கும் பாலா பென் என்பவருக்கும் மகளாகப் பிறந்தவா், ராமன்பாய் நீலகாந்த் என்பவருக்கு திருமணம் செய்து வைக்கப்பட்டாா். இவா்கள் இருவரும் இணைந்து பல கட்டுரைகள் நூல்கள் எழுதியதுடன் “ஞானசுதா” என்னும் பத்திரிக்கையும் வெளியிட்டனா்.\n\nSection::::கல்வியும் வாழ்க்கையும்.\nகணவரின் உதவியுடன் வித்யா கவுரி பள்ளிக் கல்வியும், உயா்கல்வியும் முடித்தாா். 1901 ஆம் ஆண்டு குஜராத் கல்லூரியில் நியாய தத்துவ பாடத்திலும், தர்க்க சாஸ்த்திரத்திலும் இளங்கலைப் பட்டம் பெற்றாா். இவா் பட்டம் பெற்றதும் இவருடைய சகோதரி சாரதா மேதாவுடன் இணைந்து குஜராத் மாநிலத்தில் முதல் முதலாக பட்டம் பெற்ற இரண்டு பெண்மணிகளுள் ஒருவா் என்னும் பெயா் பெற்றாா். அகமதாபாத் நகரில் நடைபெற்ற அகில இந்திய மகளிா் மாநாட்டின் நிறுவனா் உறுப்பினராக இருந்தவா் வித்யா கவுரி ஆவாா்.\n\nSection::::சமூகப் பணி.\nவித்யாகவுரி இளமையிலிருந்தே சமூகப் பணியில் ஆா்வமுடையவராக இருந்து வந்துள்ளாா். பெண்கள் முன்னேற்றத்திற்காக தம் வாழ் நாளையே அா்ப்பணித்துக் கொண்டவா் இவா். இந்திய தேசிய சங்கத்தின் உதவியுடன் ஏழை முகமதியப் பெண்களுக்கு தையல் பயிற்சி வகுப்புகளை நடத்தி வந்தாா். முதலாம் உலகப் போரின் போது போா் நிவாரண நிதியைக் கொண்டு வயது வந்தோா் கல்வி வகுப்புகளை நடத்தி வந்தாா். லக்நௌ நகரில் நடைபெற்ற அகில இந்திய மகளிா் மாநாட்டிற்கு தலைமை வகித்தவா் இவா். கணவனை இழந்த பெண்களுக்கு கல்வி கற்பிக்கவும் திருமணத்தினால் இடைநின்ற பெண்களுக்காகவும் நடத்தப்பட்ட “வனிதா விஷ்ரம்” என்னும் அமைப்பின் பணிகளிலும், மகன்பாய் கரம் சந்த் பெண்கள் உயா்நிலைப் பள்ளி, திவாலிபாய் பெண்கள் பள்ளி, ரான் சோதால் சோட்டலால் பெண்கள் உயா்நிலைப் பள்ளி போன்ற கல்வி நிறுவனங்களின் பணிகளிலும் வித்யா கவுரி தம்மை முழுமையாக ஈடுபடுத்திக் கொண்டாா்..\n\n1902 ஆம் ஆண்டு இந்திய தேசிய காங்கிரசின் ஆண்டு மாநாடு அகமதாபாது நகரில் நடந்த பொழுது வித்யாகவுரியும் அவரின் சகோதரி சாரதாவும்தான் வந்தே மாதரம் பாடலை மேடையிலிருந்து பாடியவர்கள். 19ஆம் நூற்றாண்டில் ஏழைக் குடும்பத்துப் பெண்கள் வேலை நிமித்தம் குடும்பத்திற்கு வெளியே வரவேண்டிய நிர்பந்தம் இருந்தாலும், நடுத்தர குடும்பத்துப் பெண்கள் தம் குடும்பம் என்னும் வட்டத்தை விட்டு வெளியே வருவதற்கான் வாய்ப்பு சிறிதும் இருந்தது இல்லை. வித்யாகவுரி போன்ற சமூக சீர்திருத்த வாதிகளின் உழைப்பால் தான் இந்த நிலையில் மாற்றம் ஏற்பட்டது. இதன் தொடர்ச்சியாக 1888 ஆம் ஆண்டு அகமதாபாது நகரில் செல்வி சொராப்ஜி மற்றும் திருமதி தாமஸ் போன்ற பெண்மணிகள் இணைந்து 'பெண்கள் சங்கத்தை' துவக்கி தீவிர பணி ஆற்றி வந்துள்ளனர். வித்யாகவுரியும் இச்சங்கத்தில் இணைந்து தீவிர சேவையாற்றியுள்ளார். சங்க உறுப்பினர்கள் பல சமூகப் பணிகளை தங்கள் மேம்பாட்டிற்காகவும், பொதுசேவைக்காகவும் ஆற்றி வந்துள்ளனர்.\n\nஅன்னி பெசந்த் அம்மையாரும் மார்கரெட் கசின் மற்றும் டொரோதி ஜிவராஜதாசவும் இணைந்து பெண்களுக்கு வாக்குரிமை கேட்டு 1917 ஆம் ஆண்டு 'இந்தியப் பெண்கள் சங்கத்தை' அமைத்த போது வித்யாகவுரி இவ்வியக்கத்திற்கு தீவிர ஆதரவாளராகச் செயல் பட்டுள்ளார்.வித்யாகவிரியின் கணவர் ராமன்பாய் அகமதாபாது நகரசபையின் தலைவராக இருந்துவந்துள்ளார்.1928ஆம் ஆண்டில் அவர் மறைவிற்குப் பின் வித்யாகவுரி நகரசபையில் பதவிகள் வகித்துப் பணியாற்றியுள்ளார்.\n\n“லால் சங்கா் உமியா சங்கா் மகிளா பாடசாலா” என்னும் நிறுவனத்தை நிறுவி நடத்தி வந்தாா். பிற்காலத்தில் SNDT (காா்வே) பல்கலைக் கழகத்துடன் இது இணைக்கப்பட்டுவிட்டது. இந்தக் கல்லூரியில் ஆங்கிலம், உளவியல் மற்றும் தத்துவம் போன்ற பாடங்களைக் கற்றக் கொடுத்து வந்தாா். குஜராத் சாகித்ய பரிசித்தின் 15 -வது கூட்டத்திற்கு தலைமை வகித்தாா். 'சாரதா', 'ஸ்திரிபோதம்', 'குணசுந்தரி' போன்ற பெண்களுக்காக நடத்தப்பட்ட பத்திரிக்கைகளுக்கும் தொடா்ச்சியாக எழுதி வந்த அயராத எழுத்தாளா் ஆவாா் வித்யா கவுரி. தமது சகோதரியுடன் இணைந்து ஆர் சி தத் எழுதிய “தி லேக் ஆப் பால்ம்” (The lake of Palms) என்னும் புத்தகத்தையும் மொழிபெயா்த்துள்ளாா்...\nSection::::பாராட்டு.\n1936 ஆம் ஆண்டு வித்யாகவுரியின் 50 ஆண்டுகால சேவையைப்பாராட்டி விழா எடுத்த விழாக்குழுவினருக்கு ,காந்திஜி அனுப்பிய வாழ்த்துச் செய்தியில், வித்யாவின் சமூக சேவையைப் பாராட்டி இவருக்கு எத்துணை விழாக்கள் எடுத்தாலும் இணையாகாது என்றும் இந்தியப் பெண்களுள் இவர் ஒரு மணியாரம் என்றும் புகழ்ந்துள்ளார்.\n"}
{"id": "420605", "url": "https://ta.wikipedia.org/wiki?curid=420605", "title": "அல்லோகிளாசைட்டு", "text": "அல்லோகிளாசைட்டு\n\nஅல்லோகிளாசைட்டு \"(Alloclasite)\" என்பது (Co,Fe)AsS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கந்தக உப்புக் கனிமமாக வகைப்படுத்தப்படும் இக்கனிமம் ஆர்சனோபைரைட்டு குழுவின் ஒரு உறுப்பினராகக் கருதப்படுகிறது. ஒற்றைச் சரிவச்சுடன் கதிர்வீச்சுப் பண்புடன் கூடிய ஊசிப்படிகப் பட்டகத்தொகுதிகளாக அல்லோகிளாசைட்டு படிகமாகிறது. ஒளிபுகா உலோகத் தன்மையுடன் வெண்மையும் சாம்பலும் கலந்த நிறத்தில் கருப்பு நிற கீற்றுகள் கொண்டதாக இக்கனிமம் காணப்படுகிறது. மோவின் கடினத்தன்மை அளவுகோலில் 5 என்ற கடினத்தன்மை மதிப்பும் 5.91–5.95. என்ற ஒப்படர்த்தியும், நொறுங்கும் பண்பும் இதனுடைய குறிப்பிடத்தகுந்த இயற்பியல் பண்புகளாகும் .\nஉருமேனியாவில் 1866 ஆம் ஆண்டு அல்லோகிளாசைட்டு கண்டறியப்பட்டு விவரிக்கப்பட்டது. கிரேக்கமொழிச் சொல்லில் இருந்து அல்லோகிளாசைட்டு என்ற பெயர் வருவிக்கப்பட்டுள்ளது. இக்கனிமத்தைப் போலவே தோற்றமளிக்கும் மார்கேசைட்டிலிருந்து அல்லோகிளாசைட்டு கனிமம் இதனுடைய படிக அமைப்பில் உள்ள தனித்தன்மை பிளவு மூலம் வேறுபடுத்தி அறியப்படுகிறது . \n"}
{"id": "420625", "url": "https://ta.wikipedia.org/wiki?curid=420625", "title": "எகிப்தில் சமயம்", "text": "எகிப்தில் சமயம்\n\nஎகிப்தில் சமயம் கலாச்சார விழுமியங்களோடு ஒன்றிணைந்ததாகும். இசுலாம் எகிப்தின் அதிகாரப்பூர்வ சமயம் ஆகும். கிறித்தவமும் குறிப்பிடத்தக்க அளவில் பின்பற்றப்படுகிறது.\n\nநாட்டில் முதல் இசுலாமிய வழிபாட்டுத்தலமாக அறியப்படும் அல் அஸ்ஹர் பள்ளி கிபி 970 இல் நிறுவப்பட்டதாகும். முதல் மரபுவழி திருச்சபை கிபி முதலாம் நூற்றாண்டின் மத்தியில் உருவானது.\n\nநாட்டில் இசுலாமியர்களும் கிறித்தவர்களும் ஒரே வரலாறு, தேசிய அடையாளம், மரபு, கலாச்சாரம், மொழி ஆகியவற்றை பகிர்ந்து கொண்டுள்ளனர்.\nSection::::குறியீடுகள்.\nபியூ ஆராய்ச்சி நிறுவனத்தின்படி 2010ம் ஆண்டில் 94.9 சதவீத மக்கள் இசுலாம் மதத்தை பின்பற்றுகின்றனர். 5.1% கிறுத்தவர்கள், ஒரு சதவீதத்திற்கும் கீழானோர் யூதம் மற்றும் புத்த மதத்தை சார்ந்த்தவர்களாவர். மற்ற கூற்றுக்களின் மடி 2017ம் ஆண்டு வாக்கில் 10% கிருத்தவ மதத்தை பின்பற்றுவதாக கூறப்படுகிறது..\n"}
{"id": "420644", "url": "https://ta.wikipedia.org/wiki?curid=420644", "title": "இந்திய தேர்தல் ஆணையாளர்", "text": "இந்திய தேர்தல் ஆணையாளர்\n\nஇந்திய தேர்தல் ஆணையாளர் என்பவர் இந்திய தேர்தல் ஆணையத்தின் உறுப்பினராவார், அரசமைப்பின்படி  இவர் சார்பற்ற சுதந்திரமான முறையில் நாடாளுமன்ற மற்றும் சட்டமன்ற தேர்தல்களை நடத்துவது இவரது பணியாகும். பொதுவாக இந்திய ஆட்சிப்பணியில் இருந்து ஓய்வு பெறுபவரே தேர்ந்தெடுக்கபடுவார்\n\n1989ம் ஆண்டு வரை ஒரு நபர் ஆணையமாக இருந்து பின்னர் மூன்று நபர்களை கொண்ட ஆணையமாக மாற்றப்பட்டது. \nமுடிவுகளின் போது பெரும்பாண்மை கருத்து அங்கீகரிக்கப்படுகிறது. தற்போதைய தலைமை ஆணையராக ஓம் பிரகாசு ராவத் இணை ஆணையர்களாக சுனில் அரோரா மற்றும் அசோக் லவாசா ஆகியோர் பதவி வகிக்கின்றனர். \n\nSection::::நியமனம் மற்றும் நீக்கம்.\nசாதாரண அரசியல் காரணங்களுக்காக  தலைமை தேர்தல் ஆணையாளரை நீக்க இயலாது. நீக்கும் அதிகாரம் பாராளுமண்றத்தின் இரு அவைகளிலும் மூன்றில் இரண்டு\nபங்கு பெரும்பாண்மை பெற்றால் மட்டுமே தகுதி இழக்க செய்ய முடியும். மற்ற இரு ஆணையாளர்களை நீக்க பரிந்துரைக்கும்  அதிகாரம் குடியரசுத்தலைவருக்கு உண்டு. \n\nSection::::ஊதியம்.\nதேர்தல் ஆணையாளர்கள் பொதுவாக  ஓய்வு பெற்ற இந்திய ஆட்சி  பணியாளர்களாக இருப்பதால் உச்ச நீதிமன்ற நீதிபதிக்கு ஒப்பான வகையில் ஊதியம் மற்றும் சலுகைகள்  வழங்கப்படுகிறது .\n"}
{"id": "420646", "url": "https://ta.wikipedia.org/wiki?curid=420646", "title": "ஜார்ஜ் பார்க்கர் (வானவியலாளர்)", "text": "ஜார்ஜ் பார்க்கர் (வானவியலாளர்)\n\nஜார்ஜ் பார்க்கர் (George Parker, 2nd Earl of Macclesfield:( 1695 அல்லது 1697 – 17 மார்ச்சு 1764) ) என்பவர் இங்கிலாந்து நாட்டைச் சேர்ந்த வானவியல் அறிஞர் ஆவார்.. இவர் 1695 அல்லது 1697 ஆம் ஆண்டில் பிறந்தார்.. தற்கால கால வரைவியலில் மாற்றங்களை உருவாக்கியவர் ஆவார். இராயல் கழகத்தின் தலைவராக விளங்கிய இவர் 1750 ஆம் ஆண்டிற்கு பிறகு லீப் ஆண்டுகளால் ஏற்பட்ட குறைகளை நீக்கி புதிய நாட்காட்டியை உருவாக்க உதவினார்.\n"}
{"id": "420655", "url": "https://ta.wikipedia.org/wiki?curid=420655", "title": "ஹாரிஸ் பாறு", "text": "ஹாரிஸ் பாறு\n\nஹாரிஸ் பாறு ( \"Harris's hawk\" (\"Parabuteo unicinctus\") முன்னர் bay-winged hawk அல்லது dusky hawk, என்று அறியப்பட்டது) என்பது ஒரு நடுத்த அளவு கொன்றுண்ணிப் பறவை ஆகும். இது தென்மேற்கு ஐக்கிய மாகாணங்களில் இருந்து தெற்கில் சிலி, மத்திய அர்ஜென்டீனா மற்றும் பிரேசில் ஆகிய நாடுகளில் காணப்படக்கூடிய பறவை ஆகும். சில நேரங்களில் மேற்கு ஐரோப்பாவில், குறிப்பாக பிரித்தானியாவில், இப்பறவைகள் தென்பட்டுள்ளன. ஆனால் இவை காப்பிட இனப்பெருக்க வளர்ப்பிடத்தில் இருந்து தப்பி வந்தவையாக இருக்கலாம் என கருதப்படுகிறது.\n\nஹாரிஸ் பாறுகள் கூட்டு முயற்சியில் வேட்டையாடும் தன்மைக்காக சிறப்பாக அறியப்படுகின்றன. இதனால் இவை வேட்டைக் காரர்களால் வேட்டைப் பயன்பாட்டுக்காக வளர்க்கப்படுகின்றன. ஹாரிஸ் பருந்துகள் அறிவுக்கூர்மை கொண்டவையாக உள்ளதால், அவற்றை எளிதாக பயிற்றுவிக்க இயலுகிறது. இதனால் இவை வளர்ப்பு வல்லூறுவுக்காக பகழ்பெற்றவையாக உள்ளன.\n\nSection::::விளக்கம்.\nஇந்தப் பறவையின் அளவானது பொரி வல்லூறு மற்றும் சிவப்பு வால் வல்லூறு ஆகியவற்றுக்கு இடைப்பட்ட நடுத்தர அளவில் இருக்கும். இப்பறவையானது 46 செமீ முதல் 59 செமீ (18 முதல் 23 அங்குலம்) நீளமுடையதாகவும், பொதுவாக சிறகுகளின் நீளமானது 103 செமீ முதல் 120 செமீ (41 முதல் 47 அங்குலம்) வரை இருக்கும். இந்தப் பாறுக்கள் பழுப்பு நிற சிறகுகளும், செங்கல் நிறமத் தோள்களையும், கறுப்பு நிற வாலும் அந்த வால் இறகு முனை வெள்ளை நிறம் கொண்டு இருக்கும். மேலும் இவை மிகக்கூர்மையான அலகும், அதேபோலக் கூரான கால் நகங்கள் கொண்டிருக்கும். இவை பால் ஈருருமை கொண்டவையாக உள்ளன. ஆண் பறவைகளைவிட பெண் பறவைகள் 35% பெரியவையாக உள்ளன.\n"}
{"id": "420659", "url": "https://ta.wikipedia.org/wiki?curid=420659", "title": "ரபேல் ஒப்பந்த சர்ச்சை", "text": "ரபேல் ஒப்பந்த சர்ச்சை\n\nரபேல் ஒப்பந்த சர்ச்சை (\"Rafale deal controversy\") என்பது இந்திய அரசியலில் ஏற்பட்ட ஒரு ஊழல் சர்ச்சையாகும். பிரான்சு நாட்டின் டஸ்ஸால்ட் நிறுவனத்திடம் இருந்து இந்திய பாதுகாப்பு அமைச்சகம் 36 போர் விமானங்களை 58 ஆயிரம் கோடி ரூபாய்க்கு வாங்கும் ஒப்பந்த்ததில் ஏற்பட்ட சர்ச்சையாகும் . \n\nSection::::பிண்ணனி.\nசனவரி 31 ,2012ம் ஆண்டில் மன்மோகன் சிங் ஆட்சி காலத்தில் 126 ஜெட் ரபேல் போர் விமானங்களை வாங்குவது என்றும். இவற்றில் 18 விமானங்கள் பறப்பதற்குத் தயார் நிலையில் தரப்படும். மீதமுள்ள 108 விமானங்கள் இந்தியாவிலேயே தயாரிக்கப்படும். இதற்கான தொழில்நுட்பத்தை டஸ்ஸால்ட் நிறுவனம் வழங்க இந்திய அரசின் பொதுத்துறை நிறுவனமான ஹெச்ஏஎல் (ஹிந்துஸ்தான் ஏரோநாடிக்ஸ் லிமிடெட்) விமானங்களை உற்பத்தி செய்யும் என முடிவானது. இதன்படி ஹெச்ஏஎல் – டஸ்ஸால்ட் இரு நிறுவனங்கள் இடையேயான வேலை ஒப்பந்தம் 2014 மார்ச்சில் கையெழுத்தானது. பின்பு ஏற்பட்ட ஆட்சி மாற்றத்தினால் 2015ம் ஆண்டு ஏப்ரலில் தலைமை அமைச்சர் மோடி அவர்கள் முன்பு எடுக்கப்பட்ட முடிவுக்கு மாறாக 36 ரபேல் விமானங்கள் மட்டும் வாங்கப்போவதாக அறிவித்து, 126 விமானங்களுக்கான முந்தைய ஒப்பந்தம் காலாவதி ஆகிவிட்டது என்று அறிவித்தார் அன்றைய பாதுகாப்புத் துறைக்குப் பொறுப்பாக இருந்த மனோகர் பாரிக்கர் முன்னிலையில் 2016 செப்டம்பரில் ரிலையன்ஸ்-டஸ்ஸால்ட் நிறுவனங்களுக்கிடையில் ரபேல் ஒப்பந்தம் கையெழுத்தானது.\n\nSection::::குற்றச்சாட்டு.\nமுந்தைய மன்மோகன் சிங் அரசு விமானத்தை வாங்கவிருந்த விலை சுமார்\nரூ.79200 கோடி. தற்போதைய நரேந்திர மோடி அரசு சுமார் ரூ.58000கோடி விலையாகும். முந்தைய ஒப்பந்தப்படி, 18 விமானங்கள் மட்டுமே பறப்பதற்குத் தயாராக வாங்கப்படும். மீதி 108 விமானங்கள் இந்தியாவிலேயே தயாரிக்கப்படும். தற்போதைய ஒப்பந்தப்படி அனைத்தும் பிரான்சு நாட்டில் தயாரிக்கப்படும். முந்தைய ஒப்பந்தத்தில், டஸ்ஸால்ட் நிறுவனம் இந்தியாவின் பொதுத்துறை நிறுவனமான ஹெச்ஏஎல் நிறுவனத்துக்கு தொழில்நுட்ப ஒத்துழைப்பு வழங்கும். இன்றைய ஒப்பந்தத்தில், ரிலையன்ஸ் நிறுவனத்திற்கு அதன் தொழில்நுட்பம் வழங்கப்படும். இந்திய பொதுத்துறை நிறுவனமான ஹெச்ஏஎல் விமானத் துறையில் போர் விமானங்களைத் தயாரித்த அனுபவம் உள்ள நிறுவனம் ஆனால் விமானத் துறையில் எந்த அனுபவமும் இல்லாத ரிலையன்ஸ் நிறுவனம் விமானங்களைத் தயாரிக்கவுள்ளது. ஆயுதங்கள் கொள்முதல் செய்வதில் நாடாளுமன்ற நிலைக்குழு, டெண்டர், தொழில்நுட்பக் குழு, மதிப்பீடு, பரிசீலனை என எதுவுமே இல்லாமல் தன்னிச்சையாக முடிவு அறிவிக்கப்பட்டதாகவும். இதுபோன்ற விஷயங்களில் போர் விமானம் குறித்த தொழில்நுட்பம்தான் ரகசியமே தவிர, விலையை ரகசியமாக வைக்கத் தேவையில்லை என்றும் காங்கிரஸ் உட்பட எதிர் கட்சியினர் குற்றம் சாட்டுகின்றன. ஆனால், மோடி அரசு விலையை ரகசியம் என்கிறது. இந்த ஒப்பந்தத்தில் கையொப்பமிட்ட அப்போதைய பிரான்சு பிரதமர் பிரான்சுவா ஆலந்து ரிலையன்ஸ் தான் கூட்டாளியாக இருக்க வேண்டும் என்று இந்திய அரசு வற்புறுத்தியதால் எங்களுக்கு வேறு வாய்ப்பு இருக்கவில்லை கூறியது மேலும் பரபரப்பை ஏற்படுத்தியுள்ளது.\n\nSection::::வழக்கு நிலை.\nசெப்டம்பர் 2018ல் இந்திய உச்ச நீதி மன்றம் இந்த சர்ச்சை தொடர்பான வழக்கை விசாரனைக்கு ஏற்றுக்கொண்டு இது தொடர்பாக இந்திய அரசிடம் விளக்கம் போரப்பட்டுள்ளது. ரிலையன்ஸ் டிஃபன்ஸ் நிறுவனத்தை இந்தியக் கூட்டாளியாகத் தேர்வுசெய்ததில் முறைகேடு இருப்பதற்கான ஆதாரங்கள் இல்லை என்றும் ரஃபேல் விமான ஒப்பந்த நடவடிக்கை, விலை நிர்ணயம் ஆகிய விவகாரங்களில் நீதிமன்றம் தலையிடுவதற்கு உறுதியான காரணம் எதுவும் இல்லை என்றும் கூறி நீதிபதி ரஞ்சன் கோகாய் தலைமையிலான மூன்று நீதிபதிகள் கொண்ட உச்சநீதிமன்ற அமர்வு வழக்கைத் தள்ளுபடி செய்தது.\n"}
{"id": "420665", "url": "https://ta.wikipedia.org/wiki?curid=420665", "title": "வில்லியம் ஸ்டர்ஜியன்", "text": "வில்லியம் ஸ்டர்ஜியன்\n\nவில்லியம் ஸ்டர்ஜன் (\"William Sturgeon\", 22 மே 1783 – 4 டிசம்பர் 1850) ஆங்கிலேய இயற்பியலாளர் ஆவார். இவர் முதன் முதலில் மின்காந்தங்களைக் கண்டுபிடித்தார். ஒரே ஒரு மின்கலத்தில் 4 கிகி நிறையுள்ள இரும்பினால் உருவாக்கப்பட்டது. அத்துடன் முதலாவது செயல்முறை ஆங்கிலேய மின்சார இயக்கியைக் கண்டுபிடித்தார். 1832இல் மின் மோட்டாரை உருவாக்கிய இவர் அவற்றில் பயன்படும் மின்திரட்டியையும் உருவாக்கினார். 1832இல் தொங்கும் சுருள் அமைப்பில் கால்வனோமீட்டரைக் கண்டறிந்தார்.\n\n"}
{"id": "420669", "url": "https://ta.wikipedia.org/wiki?curid=420669", "title": "வளர்ப்பு வல்லூறு", "text": "வளர்ப்பு வல்லூறு\n\nவளர்ப்பு வல்லுறு (\"Falconry\") என்பது வன விலங்குகளை அதன் இயற்கை வாழிடங்களில் வேட்டையாட பயிற்றுவிக்கப்பட்ட கொன்றுண்ணிப் பறவை ஆகும்.  தற்காலத்தில் வளர்ப்பு வல்லுறுகளாக செவ்வால் பாறு  (\"Buteo jamaicensis\"),  ஹாரிஸ் பாறு (\"Parabuteo unicinctus\"),  பொரி வல்லூறு (\"Falco perigrinus\") போன்ற பறவைகள் வளர்க்கப்படுகின்றன.\n\nதுவக்கக்கால ஆங்கில புனைகதை இலக்கியங்களில் \"ஃபால்கோன்\" (falcon) என்ற சொல்லானது பெண் வல்லுறுவை மட்டுமே குறிக்கப் பயன்பட்டது. அதே நேரத்தில் \"ஹாக்\" (hawk அல்லது hawke) அல்லது \"ஹாக்\" என்ற சொல்லும் ஒரு பெண் பாறுவைக் குறிப்பிடப் பயன்படுத்தப்பட்டது.  ஆண் ஹாக் (பாறு) அல்லது ஃபால்கோன் (வல்லூறு) ஆகியவற்றைக் குறிக்க  \"tiercel\" என்ற சொல் பயன்படுத்தப்பட்டது. ஏனென்றால் ஆண் பறவை பெண் பறவையின் அளவில் சுமார் மூன்றில் ஒரு பங்கே இருந்தது.\nSection::::வரலாறு.\nதொல்நெடுங்காலமாக மனிதர்கள் இதுபோன்ற சில இரைக்கொல்லி உயிரினங்களைப் பிடித்துப் பழக்கி, அதைக் கொண்டு வேட்டையாடி வந்துள்ளனர். முதலில் இறைச்சிக்காக நடத்தப்பட்ட இந்த வேட்டை, காலப்போக்கில் ஒரு சாகச விளையாட்டாகப் பரிணமித்தது. மொகலாயப் பேரரசர்கள் அவுரங்கசீப், ஜஹாங்கீர் போன்றவர்கள் இந்த விளையாட்டில் மிகுந்த ஈடுபாடு கொண்டவர்கள். தன் அரசவை ஓவியரைத் தனது வல்லூறைச் சிற்றோவியமாக ஜஹாங்கீர் வரையச் செய்தார். இந்த வேட்டை விளையாட்டு 1980களில் இந்தியாவில் தடை செய்யப்பட்டது.\n\nதற்காலத்தில் இந்த விளையாட்டுக்காக வல்லூறுகள், காப்பிட இனப்பெருக்க முறையில் வளர்க்கப்பட்டு, பயிற்சி அளிக்கப்படுகின்றன. ஒரு வல்லூறை வளர்த்து, பயிற்சியளிப்பது என்பது மிகுந்த செலவாகும் என்பதால், இது \"மன்னர்களின் விளையாட்டு\" என்றறியப்பட்டது. மத்தியக் கிழக்கு நாடுகளில் பரவியிருந்த இந்தச் சாகச விளையாட்டு இப்போது அமெரிக்கா, பிரிட்டன் உட்பட ஐம்பது நாடுகளில் பிரபலம் அடைந்துள்ளது. சில ஆண்டுகளுக்கு முன் யுனெஸ்கோ இதை ஒரு பொழுதுபோக்காக அங்கீகரித்தது. சாகசத்துக்காக மட்டுமல்லாமல் மைனா, கொக்கு போன்ற பறவைகளை விமான தளத்திலிருந்து விரட்ட, இவை பயன்படுத்தப்படுகின்றன.\n"}
{"id": "420670", "url": "https://ta.wikipedia.org/wiki?curid=420670", "title": "திடீர்க் குழந்தை இறப்பு நோய்க்கூட்டறிகுறி", "text": "திடீர்க் குழந்தை இறப்பு நோய்க்கூட்டறிகுறி\n\nகுழந்தை திடீர் இறப்பு நோயறிகுறி \"(Sudden infant death syndrome)\" என்பது திடீரென எந்த ஒரு காரணமும் இன்றிக் குழந்தை இறந்து போதல், \"திடீர் சிசு மரணம் நோய்\" கட்டில் சாவு, திடீர் சாவு எனப் பலவாறாக அழைக்கப்படுகிறது. இது ஒரு வயதுக்குக் குறைவான குழந்தை உடன் நலனில் என்ன குறை என்று விளக்க முடியாதபடி திடீரென இறந்து போவதைக் குறிக்கிறது.\n\nமுழுமையான பிரேதப் பரிசோதனை மற்றும் குழந்தை இறந்த சூழலின் விசாரணைக்குப் பிறகும், தூக்கத்திலேயே குழந்தை இறந்ததற்கான உண்மைக் காரணம் விளக்க முடியாமல், ஆய்வுக்குட்பட்ட நிலையிலேயே இருக்கிறது. இது வழக்கமாகத் தூக்கத்திலேயே நிகழ்கிறது. பொதுவாக இவ்வகை மரணங்கள் நள்ளிரவுக்கும், காலை 9 மணிக்கும் இடைப்பட்ட வேளையில் நடக்கின்றன. எனவே அந்தக் குழந்தை மூச்சுத் திணறியதோ, போராடியதற்கான எந்த அறிகுறியோ சத்தமோ தெரிவதில்லை.\n"}
{"id": "420678", "url": "https://ta.wikipedia.org/wiki?curid=420678", "title": "பாதரச நச்சு", "text": "பாதரச நச்சு\n\nபாதரச நச்சு என்பது உலோக நச்சுகளில் ஒரு வகையாகும். இது பாதரசம் என்ற உலோகத்தினால் ஏற்படக்கூடியது. இந்த நச்சினால் ஏற்படும் விளைவுகள் அந்த உலோகத்தின் தன்மை, அளவு, மற்றும் வெளிப்பட்ட கால இடைவெளி ஆகியவற்றை பொறுத்தது.\n\nSection::::ஏற்படும் விளைவுகள்.\nஇந்த பாதரச நச்சினால் தசை தளர்வு, கை, மற்றும் கால்களில் அரிப்புத்தன்மை, தோல் தடிப்புகள், மயக்கம், பேசுவதில் சிரமம், கேட்பதில் பிரச்சனை, பார்வைக் கோளாறு போன்றவை ஏற்படும்.\n\nமெத்தில் மெர்குரி வெளிபாட்டினால் குழந்தைகள் அதிகம் பாதிக்கப்பட்டுள்ளனர். குழந்தைகளுக்கு ஏற்படும் நோயின் பெயர் பிங்க் நோய் எனப்படுகிறது. இதனால் குழந்தைகளின் தோலில் நிறமாற்றம் ஏற்பட்டு தோல் உரிகிறது; சிறுநீரக கோளாறுகளைக் கொண்ட நீண்ட நாள் பிரச்சனை ஆகிறது.\n"}
{"id": "420715", "url": "https://ta.wikipedia.org/wiki?curid=420715", "title": "ஆழமான கற்றல்", "text": "ஆழமான கற்றல்\n\nஆழமான கற்றல் (அல்லது ஆழமான கட்டமைக்கப்பட்ட கற்றல் அல்லது படிநிலை கற்றல்) இயந்திர கற்றலின் ஒரு பிரிவான செயற்கை அறிவுத்திறன் உட்பகுதியாகும். இவ்வகையான கற்றல் மேற்பார்வையின்றியும், அரை மேற்பார்வையுடனும் அல்லது கவனிக்கப்படாத போதும் செயல்படும்.\n\nSection::::பயன்பாடு.\nஆழமான கற்றலை வைத்து பல்வேறு வியப்பூட்டும் செயல்களைச் செய்ய முடியும். எடுத்துக்காட்டாக, கருப்பு வெள்ளை படிமங்களை வண்ணமிடுதல், இயந்திர மொழிபெயர்ப்பு, படிமங்களை அடையாளமிடுதல், புதிய கையெழுத்து உருவாக்குதல், படிமங்களுக்குத் தேவையான உரையை உருவாக்குதல், உள்ளிட்டவை ஆகும். மருத்துவத் துறையில் பின்னாட்களில் வரும் நோய்களை முன்கூட்டியே கணிக்க இம்முறையில் ஆராய்ச்சி செய்து வருகின்றனர். \n"}
{"id": "420721", "url": "https://ta.wikipedia.org/wiki?curid=420721", "title": "4 × 800 மீட்டர் அஞ்சல் ஓட்டம்", "text": "4 × 800 மீட்டர் அஞ்சல் ஓட்டம்\n\n4 × 800 மீட்டர் அஞ்சல் ஓட்டம் \"(4 × 800 meters relay)\" என்பது ஒரு தடகள விளையாட்டுப் போட்டி நிகழ்வாகும். இவ்விளையாட்டில் ஒவ்வோர் அணியிலும் 4 ஓட்டக்காரர்கள் பங்கேற்பார்கள். ஒவ்வொருவரும் 800 மீட்டர் தூரம் ஓடி மொத்தம் 3200 மீட்டர் துரத்தை ஓடி முடிக்க வேண்டும். 400 மீட்டர் நீளம் கொண்ட தரமான ஓடுகளத்தில் இரண்டு சுற்று வட்டத்தை ஓடி முடிப்பது 800 மீட்டர் தூரம் எனக் கணக்கிடப்படுகிறது. \n\n4 × 800 மீட்டர் அஞ்சல் ஓட்டப் போட்டிகளில் நிகழ்த்தப்படும் உலக சாதனைகளை பன்னாட்டு தடகள விளையாட்டுக் கூட்டமைப்புகள் சங்கம் ஏற்றுக் கொள்கிறது. 2014 ஆம் ஆண்டில் நடைபெற்ற பன்னாட்டு தடகள விளையாட்டுக் கூட்டமைப்புகள் சங்கத்தின் உலக அஞ்சல் ஓட்டப் போட்டிகளின் ஒரு பகுதியாக, இப்போட்டியை உலக வெற்றியாளர் நிகழ்வுப் போட்டி என்ற ஒரு தடகளப் போட்டியாகவும் இச்சங்கம் மாற்றியது.\n\nஆண்களுக்கான 4 × 800 மீட்டர் அஞ்சல் ஓட்டப் போட்டியில் 7:02.43 நிமிடங்கள் என்பது உலக சாதனையாக உள்ளது. கென்யாவைச் சேர்ந்த யோசப் முட்டுவா, வில்லியம் இயாம்பொய், இசுமாயில் கோம்பிச், வில்பிரட் பங்கெய் ஆகியோரைக் கொண்ட அணி 2006 ஆம் ஆண்டு ஆகத்து மாதம் 25 ஆம் தேதி பெல்கியத்தின் தலைநகரமான ப்ரசெல்சில் நடைபெற்ற வான் டாமே நினைவு ஆண்டு தடகளப்போட்டியில் பெண்களுக்கான இச்சாதனையை நிகழ்த்தியிருக்கிறது. பெண்களுக்கான 4 × 800 மீட்டர் அஞ்சல் ஓட்டப் போட்டியில் 7:50.17 நிமிடங்கள் என்பது உலக சாதனையாக உள்ளது. சோவியத் ஒன்றியம்|சோவித் ஒன்றியத்தைச்]] சேர்ந்த நடேழ்தா ஒலிசாரெங்கோ, இலியுபோவ் குரினா, இலியுத்மிலா போரிசோவா, பொத்யாலோவுசுகயா ஆகியோரைக் கொண்ட அணி 1984 ஆம் ஆண்டு ஆகத்து மாதம் 15 ஆம் தேதி மாசுகோவில் இச்சாதனையை நிகழ்த்தியிருக்கிறது. \n\n"}
{"id": "420726", "url": "https://ta.wikipedia.org/wiki?curid=420726", "title": "எண்ணிம நாணயம்", "text": "எண்ணிம நாணயம்\n\nஎண்ணிம நாணயம் (\"digital currency\") அல்லது மெய்நிகர் நாணயம் அல்லது எண்மநாணயம் என்பது எந்த ஒரு அரசு சார்ப்பற்ற, பரவலாக்கப்பட்ட முறைப்படி, தொடரேடு அல்லது தனியார் நிறுவனத்தின் கட்டுப்பாட்டில் உள்ள ஒரு வகையான நாணைய முறை ஆகும். 3, நவம்பர் 2018 அன்று சுமார் 2097 எண்ணிம நாணயங்கள் பயன்பாட்டில் உள்ளது, இதனுடைய சந்தை மதிப்பு: $206,668,111,434\n\nSection::::எண்ணிம நாணயக் குறியீடு.\nபங்குச் சந்தைக் குறியீடு, நாணயக் குறியீடு போன்று எண்ணிம நாணயங்களுக்கும் குறியீடு உள்ளது. சில எடுத்துக்காட்டுகள்\n\nSection::::எண்ணிம பணப்பை.\nஐஆர்சிடிசி, அமேசான், கூகிள், பேடிஎம், ஏர்டெல் போன்ற நிறுவனங்களும் தங்களுடைய வாடிக்கையாளர்களுக்காக அரசாங்கத்தால் அனுமதிக்கப்பட்ட எண்ணிம பணத்தை சேமிக்க இடம் அளித்துள்ளது. வழக்கமாக வாடிக்கையளர்கள் இந்நிறுவனங்களின் எண்ணிம பணப்பையில் அவற்றை வைத்திருக்க முடியும். \n\nபிட்காயின், ஈத்தரீயம் உள்ளிட்டவை அனைவராலும் அறியப்பட்ட மெய்நிகர் நாணயங்களகும். இவைகளையும், எண்ணிம பணத்தைப் போன்று ஒரு குறிப்பிட்ட முகவரியில் சேமித்து வைக்க முடியும்.\n\n"}
{"id": "420733", "url": "https://ta.wikipedia.org/wiki?curid=420733", "title": "எகிலர்சு தானிலோசு நோய்த்தொகை", "text": "எகிலர்சு தானிலோசு நோய்த்தொகை\n\nஇந்நோய்த்தொகை பன்னிரண்டுக்கும் மேற்பட்ட வெவ்வேறு மரபன்களில் ஏதாவது ஒன்றிலோ அல்லது அதற்கும் மேற்பட்டவற்றிலோ உருவாகும் மரபியல் கோளாறுகளால் ஏற்படுகிறது. இந்நோய்த்தொகையின் வகைமை குறிப்பிட்ட மரபன் சடுதிமாற்றத்தைப் பொறுத்து மாறுகிறது. சில வகைமைகள் கருக்குழவி வளர்நிலையில் ஏற்படும் சடுதிமாற்றத்தால் ஏற்பட, பிற வகைமைகள் உடலக் குறுமவக ஓங்கலாலோ அல்லது பின்னடைவாலோ மரபியலாகப் பெற்றோரிடம் இருந்து கையளிக்கப்படுகிறது. இது இணைப்புத் திசுவின் கட்டமைப்பிலீ செயற்பாடுகளிலோ குறைபாடுகளை உருவாக்குகிறது. தோநுள்ளு ஆய்வாலும் மரபியல் ஓர்வுகளாலும் இந்நோய்த்தொகையை அறியலாம். இதைத் தவறாக குருத்தெலும்புக்குறை நோயாகவோ, உணர்விறுக்கமாகவோ அல்லது நாட்பட்ட அயர்வு நோய்த்தொகை யாகவோ அரியநேரலாம்.\nஇதற்கு மருத்துவம் ஏதும் கிடையாது. ஆதரவான அக்கறை காட்டுதலே இதற்கு உதவும். உடலியல் சார்ந்த மருத்துவமும் அணைப்புக்கட்டையும் தசைகளுக்கும் ஏந்தும் மூட்டுகளுக்கும் வலிமை ஊட்டலாம். சில வகைக் கோளாறுகளில் [[ஆயுள் எதிர்பார்ப்பு இயல்பாக அமைகிறது. குருதிக்குழல்களைத் தாக்கும் வகைகளில் ஆயுள் எதிர்பார்ப்பு பொதுவாக குறைகிறது.\n\nஉலகளாவிய நிலையில், இந்நோய்த்தொகை 5,000 பேரில் ஒருவருக்கு வருகிறது. முன்கணிப்பு குறிப்பிட்ட கோளாறைச் சார்ந்தமைகிறது. கூடுதலான இயங்குதிறம் பற்றிக் கி.மு 400 அளவிலேயே இப்போக்கிரட்டீசு விவரித்துள்ளார். இது இருபதாம் நூற்றாண்டு திருப்பத்தில் இந்நோய்த்தொகையி விவரித்த டென்மார்க்கைச் சேர்ந்த மருத்துவர் எட்வார்டு எகிலர்சு பெயரிலும் பிரான்சைச் சேர்ந்த என்றி அலெக்சாந்தர் தானிலோசு பெயரிலும் அழைக்கப்படுகிறது. \n\nSection::::வெளி இணைப்புகள்.\n[[பகுப்பு: எகிலர்சு–தானிலோசு நோய்த்தொகை]]\n[[பகுப்பு: தோலிழைய, மீள்திற இழையக் கோளாறுகள்]]\n[[பகுப்பு:சவ்வு நோய்]]\n[[பகுப்பு:இணைப்பிழையக் கோளாறுகள்]]\n[[பகுப்பு: மீநெகிழ்திறம்]]\n[[பகுப்பு: பட்டைத் திசு கோளாறு]]\n[[பகுப்பு:விலங்குகளின் நோய்த்தொகைகள்]]\n[[பகுப்பு:நோய்த்தொகைகள்]]"}
{"id": "420747", "url": "https://ta.wikipedia.org/wiki?curid=420747", "title": "பிளாடைட்டு தொகுதி", "text": "பிளாடைட்டு தொகுதி\n\nபிளாடைட்டு தொகுதி \"(Blodite group)\" என்பது நேர்மின் அயனிகள் இரண்டும், எதிர்மின் அயனிகள் இரண்டும் கொண்ட கனிமத் தொகுதியைக் குறிக்கும். இவ்வகைக் கனிமங்களில் பெரும்பாலானவை ஈரிணைதிற அணுக்களாகக் காணப்படுகின்றன. பிளாடைட்டு, இலியோனைடு (K2Mg(SO4)2•4(H2O)), அனாபாயிட்டு (Ca2Fe(PO4)2•4(H2O)) சிகெர்டெலைட்டு ((NH4)2Mg(PO3OH)2•4(H2O,)) , மாங்கனோபிளாடைட்டு Na2Mn(SO4)2•4(H2O), கோபால்ட்டோபிளாடைட்டு (Na2Co(SO4) 2•4(H2O)), சேங்கோயிட்டு Na2Zn(SO4)2•4(H2O) உள்ளிட்ட கனிமங்கள் இத்தொகுதியைச் சேர்ந்த கனிமங்களாகும். \n"}
{"id": "420759", "url": "https://ta.wikipedia.org/wiki?curid=420759", "title": "கம்பி வரைபடம்", "text": "கம்பி வரைபடம்\n\nகம்பி வரைபடம் (\"structural drawing\") என்பது  பொறியியல் வரைபடத்தில் ஒரு வகை ஆகும்.  கம்பி வரைபடங்கள் பொதுவாக பதிவுசெய்யப்பட்ட தொழில்முறை கட்டுமானப் பொறியியலாளர்களால் தயாரிக்கப்பட்டு, கட்டிடக்கலை வரைபடங்களில்  தெரிவிக்கப்படுகின்றன. இந்த வரைபடமானது கம்பி மற்றும் கான்கிரீட் இரண்டின் ஒட்டுமொத்த வடிவமைப்பு என்று குறிப்பிடப்படுகிறது. புவியீர்ப்பு விசையை எதிர்த்து வளர்ந்து நிற்கும் கட்டடத்தின் ஒட்டுமொத்த எடையும் முறையாக மண்ணுக்கு காங்கிரீட் தூண்கள் வழியாக கடத்தப்பட வேண்டும். இதற்கு கட்டடத்தின் எடையைக் கடத்தும் தூண்கள், உத்திரங்களின் அளவு அவற்றுக்கு இடையில் உள்ள இடைவெளி அவற்றில் பயன்படுத்தப்பட வேண்டிய கம்பியின் அளவு மற்றும் வகைகள் குறிப்பிடப்படுகின்றன. பொதுவாக கம்பி வரைபடங்கள் கட்டுமான நிறுவனத்துடன் மேற்கொள்ளப்படும் ஒப்பந்த ஆவணங்களுடன் இணைக்கப்படுகின்றன.\n\nபொதுவாக கம்பி வரைபடம் இல்லாமல் அனுபவத்தின் அடிப்படையில் கட்டிடம் கட்டும்போது தேவையைவிடக் குறைவாகவோ அல்லது அதிகமாகவோ கம்பி, கான்கிரீட் போன்றவற்றைப் பயன்படுத்த நேரிடும். அதாவது அனுபவத்தின் அடிப்படையில் விருப்பத்துக்கு ஏற்ப தூண்களை அமைக்கும்போது, எல்லா தூண்களும் (COLUMN) ஒரே எண்ணிக்கையிலும் ஒரே கனத்திலும் கம்பிகளைக் கொண்டிருக்கின்றன. பொதுவாக வீட்டின் மையத்தில் வரும் தூணூம், ஓரத்தில் வரும் தூண் கொண்டிருக்கும் கம்பியைவிடக் கூடுதலான கம்பியைக் கொண்டிருக்க வேண்டும். ஏனென்றால், ஓரத்தில் வரும் தூண் தாங்கி கடத்தக்கூடிய பாரத்தின் அளவு நிச்சயமாக மையத்தில் அமைவதைவிடக் குறைவு.\n\n"}
{"id": "420760", "url": "https://ta.wikipedia.org/wiki?curid=420760", "title": "ஜி. டி. அகர்வால்", "text": "ஜி. டி. அகர்வால்\n\nகுரு தாஸ் அகர்வால் இவர் சந்த் சுவாமி சனந்த் என்றும் அழைக்கப்படுகிறார்  (\"Guru das Agrawal\" also known as Sant Swami Sanand, Sant Swami Gyan Swaroop Sanand (20 சூலை 1932 – 11 அக்டோபர் 2018) இவர் ஒரு இந்திய சுற்றுச்சூழல் பொறியாளர், சமயத் தலைவர், துறவி, சுற்றுச்சூழல் செயற்பாட்டாளர், பேராசிரியர் ஆவார். மேலும் இவர் மதன் மோகன் மாளவியாவால்  1905 ஆம் ஆண்டில் நிறுவப்பட்ட கங்கை மகாசபையின் புரவலர் ஆவார்.\n\nகங்கை ஆற்றைக் காக்க பல உண்ண நோண்பு போராட்டங்களில் ஈடுப்படு பல திட்டங்களை நிறுத்தியதற்காக இவர் அறியப்படுகிறார்.   2009 ஆம் ஆண்டில் இவரது உண்ணா விரதமானது பாகிதி ஆற்றின் குறுக்கே நீர்மின் அணை கட்டும் திட்டத்தை நிறுத்த வழிவகுத்தது.\n\nகங்கையை தூய்மைப்படுத்துவதாகவும், காப்பதாகவும் இந்திய அரசு அளித்த வாக்குறுதிகளை நிறைவேற்றுமாறு கோரி, 2018 சூன் 22 முதல்  அக்டோபர்  11 வரை  112 நாட்கள் உண்ணாவிரதம் இருந்து ஜி. டி. அகர்வால் உயிரிழந்தார்.\nSection::::முன் வாழ்கை.\n1932ஆம் ஆண்டு, பிரித்தானிய இந்தியாவில், உத்திரப் பிரதேசத்தின், முசாபர்நகர் மாவட்டம், கந்தலாவில் விவசாயக் குடும்பம் ஒன்றில் பிறந்தார் ஜி.டி. அகர்வால் எனும் குரு தாஸ் அகர்வால். சுற்றுச்சூழல் பொறியாளரான இவர், இந்திய தொழில்நுட்பக் கழகம் கான்பூரில் 17 ஆண்டுகள் பேராசிரியராகப் பணியாற்றினார். 2011 சூலை மாதம் தன் 79ஆவது வயதில் சுவாமி கயன்ஸ்வோரோப் சானந்த் என்ற பெயரில் இவர் துறவரம் பூண்டார்.\nSection::::கங்கைக் காப்புப் போராட்டங்கள்.\nகங்கை ஆற்றை மீட்பதற்காக தன் வாழ்க்கையை அர்ப்பணித்த இவர் 2008, 2009, 2010, 2012, 2013 ஆகிய ஆண்டுகளில் கங்கையைக் காக்க உண்ணாவிரதம் இருந்து, அப்போது ஆட்சியில் இருந்த மன்மோகன் சிங் தலைமையிலான அரசை அவருடைய கோரிக்கைகளுக்கு ஓரளவுக்கு செவிசாய்க்கவைத்தார்.\n\nநரேந்திர மோதி பிரதமரான பிறகு, கங்கையைத் தூய்மைப்படுத்துவதற்காகத் தனி அமைச்சரகத்தை அமைத்து, உமா பாரதியை அதற்கான அமைச்சராக நியமித்தார். கங்கையை தூய்மைபடுத்தும் திட்டத்துக்கு சுமார் 4,000 கோடி ரூபாய் செலவிடப்பட்டது. இருந்தும், கங்கையின் நிலை முன்பைவிட மோசமடைந்ததாக தரவுகள் வெளியாயின.\n\nஇதைக்கண்டு வேதனைக்கு ஆளான ஜி. டி. அகர்வால் 2018 பிப்ரவரி 24ஆம் நாள், பிரதமர் மோடிக்குக் கடிதம் ஒன்றை அனுப்பினார் அகர்வால். அதில், தான் முன்வைக்கும் ஆக்கப்பூர்வமான திட்டங்களை 2018 சூன் 22ஆம் தேதிக்குள் தொடங்க வேண்டும். இது ஏற்றுக்கொள்ளப்படாத பட்சத்தில், தான் சாகும்வரை உண்ணாவிரதம் இருப்பதாக, தெரிவித்திருந்தார். பிரதமரிடம் இருந்து எந்த நடவடிக்கையோ அல்லது பதில் கடிதமோ கிடைக்காததால், சூன் 22 முதல் உண்ணாவிரதத்தைத் தொடங்கினார்.\n\nஆகத்து மூன்றாம் நாளன்று அமைச்சர் உமா பாரதி அகர்வாலை சந்தித்தபோது அவரிடம் பிரதமருக்கு ஒரு கடித்தைக் கொடுத்து அனுப்பினார். அதில், \"கங்கை ஆற்றுக்கென தனி அமைச்சரவையை உருவாக்கிய நீங்கள், அதை மீட்டெடுக்க இரண்டு அடிகள் முன் செல்வீர்கள் என நம்பினேன். ஆனால், என்னுடைய இத்தனை வருடச் சூழலியல் அனுபவத்தில் சொல்கிறேன்…\nநீங்கள் கங்கையை மீட்டெடுப்பதற்காக, இந்த நான்கு ஆண்டுகளில், உருப்படியான ஒரு நல்ல நடவடிக்கைகூட எடுக்கவில்லை. நீங்கள் எடுத்த நடவடிக்கைகள் அனைத்தும் பெரும் நிறுவனங்களுக்குப் பயனளிப்பதை மட்டுமே நோக்கமாகக் கொண்டிருந்தன. நான் மீண்டும் உங்களைக் கெஞ்சிக் கேட்கிறேன். தயவு கூர்ந்து கங்கையை மீட்டெடுங்கள்’ என எழுதியிருந்தார்.\" அவருடைய அந்தக் கடிதத்தம் எந்த விளைவையும் ஏற்படுத்தவில்லை. இந்நிலையில் அக்டோபர் 11ஆம் நாள் அகர்வால் தன் 112 நாட்கள் உண்ணாவிரதத்தின் முடிவில் உயிர் இழந்தார்.\n"}
{"id": "420761", "url": "https://ta.wikipedia.org/wiki?curid=420761", "title": "சப்த ரிஷி", "text": "சப்த ரிஷி\n\nசப்த ரிஷி என்பவர்கள் பிரம்மரின் நேரடி வழித்தோன்றல்கள் ஆவர். உலகம் தோன்றிய காலத்திலிருந்து உயிரினங்களை தோற்றுவிக்க படைப்பின் கடவுளான பிரம்மாவிற்கு உதவி புரிந்தவர்கள். இந்து சமயத்தில் சப்த ரிஷி எனப்படுவோர் அத்திரி, பாரத்துவாசர், ஜமதக்கினி, கௌதமர், காசியபர், வசிச்டர், விஷுவாமித்ரர் ஆவர். இவர்கள் நான்கு வேதங்களையும் இலக்கியங்களையும் தனது தவ வலிமையால் கற்றறிந்தவர்கள். \n"}
{"id": "420776", "url": "https://ta.wikipedia.org/wiki?curid=420776", "title": "நலிந்த எக்சு நோய்த்தொகை", "text": "நலிந்த எக்சு நோய்த்தொகை\n\nநலிந்த எக்சு நோய்த்தொகை \"(Fragile X syndrome)\" (FXS) என்பது ஒரு மரபியல் கோளாறு ஆகும். அறிகுறிகள் பெரும்பாலும் இலேசானது முதல் மிதமான அறிவார்ந்த இயலாமையாக வெளிப்படலாம். உடல் அறிகுறிகளாக, நீண்ட குறுகலான முகம், பெரிய காதுகள், நெளிவான விரல்கள், பெரிய விந்தகங்களும் அமையும். இவர்களில் மூன்றில் ஒருவருக்கு சமூக ஊடாட்டச் சிக்கல்கள், மெதுவாக பேசவரல் போன்ற தன்னுழம்பல் நோய் இயல்புகளும் ஏற்படலாம். மிகைச் செயல்பாடு பொதுவாகவும் 10% பேருக்கு வலிப்புகளும் ஏற்படலாம். பெண்களை விட ஆண்களே மிகவும் தாக்கமுறுகின்றனர்.\n\nஇதற்கு மருத்துவம் ஏதும் கிடையாது. மிகத் தொடக்கநிலை இடையீட்டால் அனைத்து முழுத்திறமைகளையும் வென்றெடுக்கும் வாய்ப்பு உண்டு. இவ்வகை இடையீடுகளாக, சிறப்புக் கல்வி, பேச்சு மருத்துவம், இயன்மருத்துவம், நடத்தைசார் மருத்துவம் ஆகியன அமையலாம்.இதனால் ஏற்படும் வலிப்புகள், உணர்வுச் சிக்கல்கள், கடும் நடத்தைகள் அல்லது ADHD ஆகியவற்றுக்கு மருந்துகளைத் தரலாம். இந்நோய்த்தொகை ஆண்களில் 10,000 பேர்களில் 1.4 பேருக்கும் பெண்களில் 10,000 பேர்களில் 0.9 பேருக்கும் அமைகிறது.\n\n"}
{"id": "420786", "url": "https://ta.wikipedia.org/wiki?curid=420786", "title": "12-மணி நேர ஒட்டம்", "text": "12-மணி நேர ஒட்டம்\n\n12-மணி நேர ஒட்டம் \"(A 12-hour run)\" என்பது மாரத்தான் ஓட்டப்பந்தய தொலைவுக்கும் அதிகமான தொலைவைக் கடந்து ஓடும் ஓட்டமாகும். இப்போட்டியில் 12 மணி நேரத்திற்கு ஓட்டக்காரர்களால் எவ்வளவு தூரம் ஓடமுடியுமோ அவ்வளவு தூரம் ஒட முயற்சிக்கிறார்கள். குறிப்பாக இப்பந்தயம் 1 முதல் 2 மைல் நீளமுள்ள (1.6 கிலோமீட்டர் முதல் 3.2 கிலோமீட்டர்) வளையத் தடங்களில் நடத்தப்படுகிறது. சில சமயங்களில் 400 மீட்டர் (0.25 மைல்) நீளமுள்ள ஓடுகளத்திலும் இப்போட்டியை நடத்துகிறார்கள். சில போட்டிகள் சாலைகளிலும் நகரப்பூங்காக்களின் நடைபாதைகளிலும் நடத்தப்படுகின்றன. முன்னணி ஓட்டக்காரர்கள் பெரும்பாலும் 60 மைல் தொலைவை (97 கிலோமீட்டர்) அல்லது அதற்கும் அதிகமான தொலைவை ஓடி முடிக்கிறார்கள். சில நிபந்தனைகளுக்கு உட்பட்டு 100 மைல் (160 கிலோமீட்டர்) தொலைவு மாரத்தான் ஓடுவது மிகச் சிறப்பாகக் கருதப்படுகிறது. சில பங்கேற்பாளர்களுக்கு உதவுவதற்காக குழுவும் இருப்பதுண்டு. மற்றவர்கள் தேவையான கருவிகளுடன் தொடக்கப் புள்ளிக்கு அருகில் முகாமை அமைத்து ஒவ்வொரு வளையத்தை ஓடி முடிக்கும்போதும் ஓட்டக்காரர்களின் நல்ல முன்னேற்றத்திற்கு உதவிபுரிகின்றனர். \n"}
{"id": "420796", "url": "https://ta.wikipedia.org/wiki?curid=420796", "title": "ரேசனல் டோர்சு", "text": "ரேசனல் டோர்சு\n\nரேசனல் டோர்சு (Rational Dynamic Object Oriented Requirements System (DOORS)) (முன்பு டெலிலாசிக் டோர்சு) என்பது தேவையை நிர்வாகிக்கும் ஒரு கருவியாகும். இது வழங்குநர் - வாடிக்கையாளர் கணினி செய்முறை ஆகும், இது விண்டோசு இயங்குதளத்தில் மட்டுமே வாடிக்கையாளர்களுக்கு இடைமுகம் வழங்கும். இதனுடைய வழங்குநர் லினக்சு, சொலாரிசு, விண்டோசு இயங்குதளங்களில் செயல்படும். இது உலாவிகள் வழியாகவும் அனுகக்கூடிய இடைமுகத்தைக் கொண்டுள்ளது.\n\nடோர்சு, தனது சொந்த நிரலாக்க மொழியைக் கொண்டுள்ளது. அதற்கு டிஎக்சுஎல்(DXL) என்று பெயரிட்டுள்ளது.\n\n\"குவாலிட்டி சிஸ்டம்சு அண்ட் சாப்ட்வேர் லிமிட்\". நிறுவனம் டோர்சு செயல்முறையை உருவாக்கியது. 2000-ம் ஆண்டில் \"டெலிலாசிக் நிறுவனம்\" கையகப்படுத்தியது.\n"}
{"id": "420804", "url": "https://ta.wikipedia.org/wiki?curid=420804", "title": "ப்ளாக்செயின்", "text": "ப்ளாக்செயின்\n\nபிளாக்செயின் (blockchain), கட்டச்சங்கிலி, புளொக்செயின் அல்லது தொடரேடு என்பது பல ஏடுகளால் அல்லது கட்டங்களால் ஆனது. தகவல்கள் ஒவ்வொரு ஏட்டிலும் (கட்டத்திலும்) எழுதப் பட்டு, அவை சங்கிலிபோல இணைக்கப் பட்டிருக்கும். சங்கிலி இணைப்பு போன்ற இந்த அமைப்பில் தேதி, நேரம், போன்றவையும் குறியாக்க வடிவில் சேமித்து வைக்கப்படும். ஏதாவதொரு ஒரு தகவலை அழிப்பதோ, அல்லது மாற்றுவதோ இதில் கடினமானது. ஒவ்வொரு தகவல் பரிமாற்றமும் கணுக்கள் (network nodes) மூலமாகவும், பராமரிப்பாளர்கள் வாயிலாகவும் சரிபார்க்கப்படும்.\n\nஎடுத்துக்காட்டாக, ஒருவரிடம் இருந்து மற்றொருவருக்கு இடத்தை விற்கிறோம் தருகிறோம் என்றால், ஒருமுறை விற்ற பின், நம்முடைய கணக்கிலிருந்து அந்த இடம் சென்றுவிடும். இதனை கணுக்களும், பராமரிப்பாளர்களும் உறுதி செய்வார்கள். இடம் யாருக்கு சொந்தம், எப்போது பரிமாற்றம் நடந்தது, போன்றவற்றை அதிநவீன கணினி மூலமாக, கணித கோட்பாடுகளையும், சமன்பாடுகளையும் சமாளித்து விடையாக அந்த உறுதி அமையும். இவ்வாறு பரிமாற்றம் உறுதிசெய்த பின், மறுமுறை அதே இடத்தை வேறொருவருக்கு கொடுக்க இயலாது.\n\nகட்டச்சங்கிலி என்னும் இந்த தொழில்நுட்பத்தை (2008-இல்) கண்டுபிடித்தவர் \"சப்பானிய நாட்டைச் சேர்ந்த சத்தோசி நகமோட்டோ (Satoshi Nakamoto)\" என்ற பெயரால் அழைக்கப் படுகின்றார். (கண்டுபிடித்தவர் உண்மை பெயர் வெளியிடப்படவில்லை.) தாம் ஏற்கனவே கண்டுபிடித்திருந்த நுண்மிக்காசு (பிட்காயின் - bitcoin) என்ற பணத்திற்கு வரவு செலவு கணக்குகளை எழுதி வைக்க ஒரு பொது கணக்குப் புத்தகத்திற்குப் பயன்படும் என்று எண்ணி கட்டச்சங்கிலி என்ற இந்த தொழில் நுட்பத்தை உருவாக்கினார். கட்டச்சங்கிலி பயன்பாட்டுக்கு வந்த பிறகு, நுண்மிக்காசு மீது ஏற்பட்ட தாக்குதல்கள் குறைந்து போயின. இப்போது இந்த தொழில் நுட்பம் மற்ற வகையான மின்காசுகளுக்கும் பயன் படுத்தப் படுகின்றது. \n\nSection::::வரலாறு.\nஆபர்(Stuart Haber), சுடோர்னேட்டா (W. Scott Stornetta) ஆகிய இருவரும் 1991-இல் கட்டங்களால் (blocks) ஆன தொடர் சங்கிலியைக் குறியாக்கவியல் (Cryptography) முறையில் காப்புறுதி செய்ய (secure) முற்பட்டனர். அதாவது, கட்டங்களில் எழுதப்பட்டுள்ள காலமுத்திரைகளை (timestamp) யாரும் அழிக்க வண்ணம் அவற்றைப் பாதுகாக்க வேண்டும் என்பது அவர்கள் குறிக்கோள். பின், 1992-இல் பாயர் (Bayer), ஆபர்(Stuart Haber), சுடோர்னேட்டா (W. Scott Stornetta) ஆகியோர் மெர்கல் தருக்கள்(Merkle trees) என்னும் தரவுக் கட்டமைப்பைப் பயன் படுத்தி இயங்கு திறனை (efficiency) மேம்படுத்தினர் \n\nசத்தோசி நகமோட்டோ \",\" குறுக்க எண் காசு (Hash cash) என்ற முறையைப் பயன் படுத்தி ஒரு கட்டச்சங்கிலியில் மேலும் கட்டங்களை எவ்வாறு இணைப்பது என்று செய்து காட்டினார். பொதுவாக, வங்கிகள் போன்ற நிதி நிறுவனங்களில் இது போன்ற செயல்களைச் செய்ய வேண்டுமாயின், நம்பிக்கையுள்ள மூன்றாம் நபர் ஒருவர் வேண்டியிருக்கும். ஆனால், நகமோட்டோ அவ்வாறு மூன்றாம் நபர் ஒருவர் இல்லாமலேயே அதைச் செய்ய முடியும் என வாதிட்டார். இந்தக் கருத்தைப் பயன் படுத்தி, பிட்காயின் என்ற பொது வரவுப் பதிவேடு (public ledger) ஒன்றை உருவாக்கிக் காட்டினார். \n\nஆகஸ்டு, 2014-இல் பிட்காயின் வரவு செலவு பதிவுகள் 20 GB எனும் அளவுக்கு வளர்ந்தன. பிறகு, 2015-2017 -இல் அது 100 GB என்ற அளவுக்கு வளர்ந்தது. (நகமோட்டோ முதலில் கட்டச்சங்கிலியை block chain என்று தனித் தனியாகத்தான் எழுதினார். பின், 2016-இல் அது \"blockchain\" என்று ஒரே சொல்லாக ஆகி விட்டது.)\n\nசிங்கப்பூரில், 20016-இல், கணினி நிறுவனமான ஐ.பி.எம் (IBM) கட்டச்சங்கிலிக்காக ஓர் ஆய்வுக் கூடத்தை நிறுவியது. உலக பொருளாதார மன்றம் (World Economic Forum) என்ற அமைப்பு நவம்பர், 2016-இல் கட்டச்சங்கிலியை வைத்து ஆளுகை ஒப்புரு(governance models) எவ்வாறு அமைக்கலாம் என்றும் கருத்துத் தெரிவித்தது. ஆளுகை (governance) தொடர்பான அறிவுரைகள் வழங்கும் நிறுவனமான ஆக்சன்சுர் (Accenture) கருத்துப் படி, 2016 வரை, நிதி சார்ந்த சேவையில் (financial services), கட்டச்சங்கிலி 13.5% அளவுக்கு பயன்பட்டுள்ளது. பின், 2016-இல், பல தொழில் குழுமங்கள் (Industry trade groups) ஒன்று சேர்ந்து, பொது கட்டச்சங்கிலி மன்றம் (Global Blockchain Forum) என்ற அமைப்பைத் தோற்றுவித்தன. ஆனால், மே 2918-இல், கார்ட்னர் (Gartner) ஆய்வில் 1% நிறுவனத் தலைவர்களே (CIO) தங்கள் நிறுவனத்தில் கட்டச்சங்கிலி பயன்படுத்தப் படுகின்றது என்று கூறி உள்ளனர்; 8% நிறுவனத் தலைவர்கள் தாங்கள் கட்டச்சங்கிலி பயன்படுத்தப் போவதாக மட்டுமே கூறினர். நவம்பர், 2018-இல், எம்மா மெக்கிளர்க்கின் (Emma McClarkin) (இவர் கனடா நாட்டில் Conservative MEP ஆவார்) கட்டச்சங்கிலி தொழில் நுட்பத்தை பயன்படுத்தி வணிகத்தை நவீன மயமாக்க வேண்டும் என்று கூறிய கூற்றை நாடடாளு மன்ற வணிகச் செயர்க் குழு (Parliament’s Trade Committee) வரவேற்று இருக்கின்றது. \n\nSection::::கட்டச்சங்கிலியின் அமைப்பு.\nகட்டச்சங்கிலி என்பது ஒரு வரவுப் பதிவேடு (ledger) . வரவுப் பதிவேடு என்பது வரவு செலவு (financial transactions) கணக்குகளை எழுதி வைக்கப் பயன்படுத்தப் படும் ஒரு கணக்குப் புத்தகமாகும். இது ஒரு பொதுவான கணக்கு ஏடு; இதை கண்காணிக்கும் உரிமை பலருக்கும் பரவலாக்கப் பட்டுள்ளது. ஒவ்வொரு கட்டமும் அதன் பக்கத்தில் உள்ள கட்டத்துடன் இணைக்கப் பட்டு இருக்கும். எனவே, ஒன்றில் ஏதேனும் மாற்றினால், மற்ற எல்லா கட்டங்களிலும் அதற்கேற்ப மாற்றங்களை ஏற்படுத்த வேண்டி இருக்கும். கட்டச்சங்கிலி இணையர் வளையம் (P2P- peer-to-peer network) என்ற அமைப்பைப் பயன் படுத்தி செயல் படுத்தப் பட்டுள்ளது. அதாவது, கட்டச்சங்கிலியின் நகல்கள் பலரிடத்திலும் இருக்கும். எனவே, எந்த ஒரு மாற்றம் செய்ய வேண்டுமாயின், அதற்குப் பலரும் இசைவு தர வேண்டும். இதனால், கட்டச்சங்கிலியில் உள்ள தரவுகள் நன்கு பாதுகாக்காப் படுகின்றன. கட்டச்சங்கிலியில் எந்த ஒரு வரவும் அல்லது செலவும் ஒரே ஒரு முறை தான் பதிவு செய்ய படும். (பல முறை செய்யப் படுவதற்கு இடம் கொடுக்காது.) \n\nSection::::குறுக்க எண்கள் (Hash values).\nகுறுக்கம் என்பது கொடுக்கப் பட்ட ஒரு நீளமான (எவ்வளவு நீளமாயினும்) அளவுள்ள ஒரு தரவுக்கு, ஒரு குறிப்பிட்ட அளவு நீளமுள்ள எண்ணைக் கொடுக்கும் ஒரு சார்பு (function) ஆகும். எடுத்துக் காட்டாக, கீழே f(.) என்ற சார்பு ஒரு குறுக்கம் ஆகும். இது \"apple\" என்ற தரவுக்கு, 24316453 என்ற எண்ணைக் கொடுத்துள்ளது. இந்த எண் \"apple\" என்ற தரவின் குறுக்க எண் எனப்படும். மேலும் எடுத்துக் காட்டுக்கள் கீழே கொடுக்கப் பட்டுள்ளன: \n\n\nகட்டச்சங்கிலியில், கட்டத்தில் உள்ள தரவுகளை SHA256 என்ற படிமுறையைப் (algorithm) பயன்படுத்தி, குறுக்க எண்கள் கணிக்கப் படுகின்றன. இதில், தரவின் நீளம் formula_1 இருமிகள் (bits) வரை இருக்கலாம். இது தரும் குறுக்க எண் 256 இருமிகளாக இருக்கும். எடுத்துக் காட்டாக:\n\n\nSection::::கட்டங்கள்.\nகட்டங்கள் சங்கிலி போன்று பிணைக்கப் பட்டதே கட்டச்சங்கிலியாகும். ஒவ்வொரு கட்டத்திலும் கீழ்க் கண்ட தரவுகள் சேமித்து வைக்கப் படுகின்றன:\n\nSection::::கட்டங்களைச் சேர்க்கும் முறை.\nஒருவர் ஒரு கட்டத்தைச் சேர்க்க விழைகிறார் என்று வைத்துக் கொள்வோம்.\n\nஅந்த \"ஒருவர்\" சுரங்கமர் (miner) என்று அழைக்கப் படுகிறார்.\n\nSection::::சுரங்கமர் (Miner).\nஒரு சுரங்கமர் கீழ்க்கண்ட இரு பணிகளைச் செய்ய வேண்டும். \n\nஇவ்வாறு ஒருவர் வெற்றிகரமாக செய்தால், அவருக்கு 12.5 பிட்காயின் கூலியாக வழங்கப் படும். இவ்வாறு சரிபார்த்த கட்டம் கட்டச்சங்கிலியில் இணைக்கப் படும்.\n\nSection::::இருமுறைச் செலவு (Double spending).\nநடை முறையில், நம் கையில் உள்ள பணம் ஒரு முறைக்கு மேல் செலவழிக்க முடியாது. ஆனால், கவனமாக இல்லையென்றால், மறையீட்டு நாணயத்தை ஒரு முறைக்கு மேல் செலவழிக்க முடியும். இது இருமுறைச் செலவு என்று கூறப் படும். ஒருவரின் பணம் ஒரு முறை செலவழித்த பிறகு, மீண்டும் ஒருமுறை, செலவழித்த அதே பணம், செலவழிக்கப் பட்டுள்ளதா (Double spending) என்று சுரங்கமர் பார்க்க வேண்டும்.\n\nSection::::உழைப்புக்குச் சான்று (Proof-of-work).\nதாக்கு நிரலர்கள் (hackers) ஒரு கட்டச்சங்கிலியில் ஊடுருவி, ஒரு கட்டத்தில் ( எடுத்துக் காட்டாக, கட்டம் 3 என்று வைத்துக் கொள்வோம்) உள்ள தரவுகளை மாற்றினால், அக் கட்டத்தின் குறுக்க எண் மாறும். இந்த மாறிய குறுக்க எண்ணைப் பின்வரும் கட்டத்தில் (கட்டம் 4) சேமிக்க வேண்டும். அவ்வாறு செய்யும்போது , அக்கட்டத்தின் குறுக்க எண் மாறும்; அதை அடுத்த கட்டத்தில் (கட்டம் 5) சேமிக்க, அதன் குறுக்க எண் மாறும். இவ்வாறு, சங்கிலியில், ஒரு கட்டத்தில் ஏற்படும் மாற்றம், பல கட்டங்களுக்கும் பரவுகின்றது. எல்லா கட்டங்களுக்கும் சென்று மாற்றத்தை ஏற்படுத்த நேரம் எடுக்கும். இதனால், தாக்கு நிரலர்கள் சங்கிலியைத் தாக்க சற்று தயங்குகின்றனர். எனினும், மிக விரைவான கணினி வைத்திருக்கும் தாக்கு நிரலர்களால் சங்கிலியில் உள்ள எல்லா கட்டங்களிலும் வேண்டிய மாற்றத்தை விரைவாக செய்து கொள்ள முடியும். இதைத் தடுக்க, உழைப்புக்குச் சான்று என்ற முறை பயன்படுத்தப் படுகின்றது. இதன் நோக்கம், சங்கிலியில் இணைக்க ஒரு புதிய கட்டம் உருவாக்கப்படும்போது , உருவாக்கப்படும் வேகத்தைக் \"குறைப்பது\" ஆகும். அதாவது, ஒரு புதிய கட்டத்தை ஒரு சுரங்கமர் (இவர் தாக்கு நிரலராகவும் இருக்கலாம்) உருவாக்கும்போது, அதற்கான வரவு செலவு கணக்கைச் சரி பார்ப்பதுடன், கொடுக்கப்படும் ஒரு கணக்கையும் அவர் போட்டு விடை அளிக்க வேண்டும். கணக்கு விடைகாணக் கடினமானதாகவும் (அதிக நேரம் எடுக்கக் கூடியதாக), ஆனால் கண்ட விடை எளிதாகச் சரி பார்க்கும் தன்மை உள்ளதாகவும் இருக்கும். பிட்காயின் கட்டச்சங்கிலியில் கொடுக்கப் படும் கணக்கு சராசரி 10 நிமிடம் எடுக்கக் கூடியதாக இருக்கும். எத்தேரியம் (Ethereum) கட்டச்சங்கிலியில் இந்த நேர அளவு 12 நொடிகளாக அமைக்கப்பட்டுள்ளது. இதனால், கட்டச்சங்கிலிக்குள் ஊடுருவுதல் மிகக் கடினம். (2019-இல் பிட்காயின் கட்டச்சங்கிலியின் அளவு, ஏறத்தாழ, 200 GB ஆகும்.) \n\nஉழைப்புக்குச் சான்றில் கொடுக்கப்படும் கணக்குகள் பல உள்ளன. எடுத்துக் காட்டாக, பிட்காயினில், சங்கிலியில் இணைக்க, சுரங்கமர்கள் புது கட்டங்களை உருவாக்குவார்கள். ஆனால் எல்லா கட்டங்களும் ஏற்றுக் கொள்ளப் படுவதில்லை. ஒரு சுரங்கமர் தான் உருவாக்கிய கட்டத்துக்குக் குறுக்கு எண் (hash) ஒன்றையும் கண்டுபிடிக்க வேண்டும். இந்த குறுக்க எண் முற்பகுதியில் குறைந்தது 32 சுழியங்கள் (zero) இருக்க வேண்டும். இது போன்ற குறுக்க எண்ணை அடைய, சுரங்கமர் தன் கட்டத்தில் ஒரேமுறை எண் (nonce - number only used once) எனப்படும் ஊகிக்கவியலா எண்ணைப் (random number) பயன் படுத்துவார். அவ்வாறு 32 சுழியங்கள் வரவில்லையென்றால், எண்ணைச் சிறிது மாற்றி மீண்டும் முயற்சி செய்வார். 32 சுழியங்கள் வர நீண்ட நேரம் (அதாவது, 10 நிமிடங்கள்) ஆகும். ஒவ்வொரு கட்டத்திற்கும் ஒரு புதிய \"ஒரேமுறை\" எண் பயன்படுத்தப் படும். (அதாவது, ஒரு கட்டத்திற்குப் பயன்படுத்தப்பட்ட எண், மீண்டும் வேறு கட்டத்திற்குப் பயன்படுத்தப்பட மாட்டாது. அதனால், அந்த எண்ணுக்கு \"ஒரேமுறை\" எண் என்று பெயரிடப்பட்டுள்ளது.)\n\nSection::::கருத்து இணக்க உரைமுறை (Consensus Protocol).\nஉழைப்புக்குச் சான்று என்ற கருத்தைச் செயல் படுத்த, கருத்து இணக்க உரைமுறை என்ற முறை பயன் படுத்தப் படுகின்றது. இதில் ஏழு படிகள் (steps) காட்டப் பட்டுள்ளன. ஒரு கட்டத்தைச் சங்கிலியில் சேர்க்க, இந்த உரைமுறையை ஒவ்வொரு சுரங்கமரும் செயலாற்ற வேண்டும். \n\nSection::::கட்ட நேரம்.\nகட்ட நேரம் (block time) என்பது ஒரு கட்டத்தை உருவாக்க ஆகும் நேரமாகும். ஒரு சில சங்கிலிகளில், 5 நொடிகளில் ஒரு கட்டம் செய்யப் படுகின்றது. கட்ட நேரம் குறைவாக இருக்குமாயின், வரவு-செலவு கணக்குகள் விரைவாக நடக்கும். ஈத்தரீயம் என்ற மின் காசின் கட்ட நேரம் 15 நொடியாகவும், பிட்காயின் (bitcoin) என்ற மின் காசின் கட்ட நேரம் 10 நிமையங்களாகவும் அமைக்கப் பட்டுள்ளன .\n\nSection::::பரவலாக்கம் (decentralization).\nஒரு பொருளை ஒரே இடத்தில் சேர்த்து வைப்பதற்குப் (centralized) பதிலாக, பல இடங்களில் பரவலாக வைப்பதை (distributed) பரவலாக்கம் (decentralization) என்கிறோம். கட்டச்சங்கிலியை ஒரே ஒரு கணிப்பொறியியல் வைத்து இயக்குவதற்குப் பதிலாக, இணையர் வலையம் (P2P - peer-to-peer network) என்ற பல கணினிகள் கொண்ட கணினி வலையத்தில் பரவலாக வைக்கப் பட்டு, இயக்கப் படுகின்றது. எனவே, தரவுகள் ஓர் இடத்திலேயே வைக்கப் படுவதில்லை. ஒவ்வொரு இணையரிடத்திலும் சங்கிலியின் ஒரு நகல் இருக்கும். இதனால், தாக்கு நிரலர்கள் (hackers) சங்கிலியைத் தாக்கி தரவுகளை மாற்றுவது மிகக் கடினம். \n\nஇணையரில் யாரேனும் ஒரு சிலர் சுரங்கமராக இருப்பர். இவர்கள் தாம் புதுக் கட்டங்களை உருவாக்குபவர்கள். எடுத்துக்காட்டாக, ஒரு சுரங்கமர் வரவு செலவு கணக்குகளைச் சரிபார்த்து, பின் புது கட்டத்தை உருவாக்கி, உழைப்புக்குச் சான்று நல்கி, பின் தங்கள் சங்கிலியில் கட்டத்தை இணைத்துக் கொண்ட பிறகு, கட்டத்தின் நகலை அனைத்து இணையர்களுக்கும் அனுப்பி வைப்பார். \n\nஇது போன்ற மாற்றங்கள் பல இடங்களில் ஒரே நேரத்தில் நடக்கும் போது, கட்டங்களை வரிசை படுத்த வேண்டும். கட்டச்சங்கிலியில், கால முத்திரையைப் (timestamp) பயன் படுத்தி கட்டங்கள் வரிசை படுத்தப் படுகின்றன. (கால முத்திரை என்பது ஒரு நிகழ்வு எப்பொழுது நடந்தது என்று குறிப்பிடும் கால அளவாகும். எடுத்துக் காட்டாக, Tue 01-01-2009 6:00, 1985-W15-5 T 10:15 UTC (day 5 of week 15 of year 1985 = 12 April 1985) ஆகியன கால முத்திரைகள் ஆகும்.) சங்கிலியின் அளவு மிகும் போது, (அதாவது, மிக அதிகமான கட்டங்கள் சேரும்போது) வலயத்தில் உள்ள கணினிகளில் ஒரு சில, தரவுகளை விரைவாக செயல்முறையாக்க வலிமை இல்லாதனவாக இருக்கலாம்; அப்போது, ஒரு சில கணினிகள் மட்டுமே வலிமையுள்ளவையாக இருக்கும். இவ்வாறு நிகழும்போது, பரவலாக்கம் என்பது மையலாக்கமாகச் (centralized) சுருங்கிவிடும். \n\nகட்டச்சங்கிலியில் உள்ள தரவுகள் பாதுகாப்புக்காக இருக்க பொதுத்-திறவி மறையீட்டியல் (public-key cryptography) என்னும் குறியீடு பயன்படுத்தப் படுகின்றது. தனியர்-திறவி (Private key) என்பது கடவுச்சொல் (password) போன்ற ஒரு சொல். இதை வைத்து ஒருவர் சங்கிலியில் உள்ள தரவுகளைப் பார்க்கலாம். இவ்வாறு பல வழிகளில் கட்டச்சங்கிலி காக்கப் படுவதால், சங்கிலியில் உள்ள தரவுகள் மிகப் பாதுகாப்பாக இருக்குமென நம்பலாம்.\n\nSection::::கவைகள்.\nஒரு சங்கிலி வளரும் போது, அதில் கிளைகள் பிரிந்து போகுமாயின், அப் பிரிவுகள் தோன்றுமிடம் கவை (fork) எனப்படும். கட்டச்சங்கிலியில் புதிய கட்டங்களைச் சேர்க்கும் போது, கவைகள் தோன்ற வாய்ப்புக்கள் உருவாகின்றன. இவற்றை மூன்று வகையாகப் பிரிக்கலாம்.\n\n\nSection::::தற்காலிகக் கவை.\nஒன்றுக்கும் மேற்பட்ட சுரங்கமர்கள் ஒரே நேரத்தில் ஒரே கட்டத்தை உருவாக்குவார்களேயானால், இருக்கின்ற சங்கிலியில், அது இரண்டாகப் பிரியும் கவையை உண்டாகும். இதற்கு தற்காலிகக் கவை (Temporary Fork) என்று பெயர். அதாவது, இரண்டு சங்கிலிகள் தோன்றும். இவற்றில் எந்த சங்கிலியை வைத்துக் கொள்வது, எதனைப் புறக்கணித்து விடுவது என்ற சிக்கல் எழுகின்றது. இதற்கு , \"நீளமான சங்கிலியை வைத்துக் கொண்டு, மற்றதை அழித்து விடு\" என்ற உத்தி பயன்படுத்தப் படுகின்றது. இதுபோன்ற கவைகள் தோன்றி விரைவில் மறைந்து விடுவதால், இவை தற்காலிகக் கவைகள் எனப்படும். இவ்வாறு செய்யும் போது, ஒரு சில கட்டங்கள் சங்கிலியில் சேராமல், ஏதிலிகள் போல ஒதுக்கப்பட வாய்ப்பு உண்டாகும். அவ்வாறு ஒதுக்கப் பட்ட கட்டங்கள் ஏதிலிக் கட்டங்கள் (orphan blocks) என அழைக்கப் படும். ஒவ்வொரு இணையரும் (peer) தங்கள் சங்கிலிக்குத் தகுந்தாற்போல ஒரு வரலாற்றை வைத்திருப்பர். அவர் எந்த நேரத்திலும், மிக அதிகமான மதிப்பளவு அளவு கொண்டுள்ள சங்கிலியையே வைத்துக் கொள்ள முயற்சி செய்வார். மற்ற இணையர்களிடமிருந்து ஒரு புது சங்கிலி கிடைக்குமாயின், அந்தச் சங்கிலியின் மதிப்பளவு தம்முடையதை விட அதிகமாக இருக்குமாயின், அவர் தம் சங்கிலியை ஒன்று மாற்றி அமைப்பார்; அல்லது, அதை அழித்து விட்டு, புது சங்கிலியை வைத்துக் கொள்வார். மற்றும், அந்தப் புது சங்கிலியை, மற்ற இணையர்களிடமும் பகிர்ந்து கொள்வார். கட்டச்சங்கிலி தொழில் நுட்பத்தில், ஒரு இணையர் தம் பழைய சங்கிலியை அழிப்பதற்குப் பதிலாக, அதை மாற்றி அமைக்கவே ஊக்குவிக்கப் படுவார்.\n\nSection::::மென்கவை.\nமென் கவை (Soft fork) என்பது வேறு காரணங்களுக்காக உண்டாகின்றது:\n\nமென்கவைகள் , தற்காலிகக் கவைகள் போலன்றி, கட்டச்சங்கிலியில் நிலைத்து நிற்கும் கவைகளாகும். இவற்றைச் சங்கிலியில் இருந்து நீக்க வேண்டுமாயின், இயங்குகின்ற மென்பொருளைத் திருத்தி அமைக்க வேண்டும். (இந்த திருத்தங்கட்குக் கணினி வலயத்தில் உள்ள ஏனைய இணையர்களிடம் கருத்து கேட்க தேவை இல்லை.) எடுத்துக் காட்டாக, ஒரு கட்டச்சங்கிலி வளர்ந்து வரும் போது, அதில் உள்ள ஒவ்வொரு கட்டமும் (க1, க2, க3 போன்றவை), பயன்படுத்தப் படும் மென்பொருளின் சட்ட முறைகளப் பின்பற்றி இருக்கும். இப்போது மென்பொருளில் சிறு மாற்றம் ஏற்பட்டு புதிய மென்பொருள் வெளியிடப்படுமானால், அதை இணையர்கள் கணினியில் பொருத்தி ஓட்டும் போது, அப்போது உருவாகும் கட்டங்கள் (க4, க5, க6 போன்றவை) புதிய மென்பொருளின் சட்ட முறைகளைப் பின்பற்றி இருக்கும். ஆனால், அப் புதிய மென்பொருள் பயன் படுத்தப் படாத கணினிகளில் தோன்றும் கட்டங்கள் (ங1,ங2,ங3 போன்றவை) பழைய சட்டமுறைகளைப் பின் பற்றியே இருக்கும். இந்நேரத்தில், மொத்தமாகப் பார்கையில், கட்டச்சங்கிலியில் ஒரு கவை தோன்றும். இது மென் கவை எனப்படும். ங1,ங2,ங3 போன்ற கட்டங்கள் புதிய மென்பொருளின் சட்டமுறைகளுக்கு முரணாக இருக்க வாய்ப்புண்டு. அந்நேரத்தில், அவற்றைக் களைவது இன்றியமையாததாக ஆகின்றது. அவ்வாறு களைய, பழைய விதிகளை எடுத்துவிட்டு புதிய விதிகளைப் பயன்படுத்த வேண்டும். அவ்வாறு செய்யும் போது, முரணான கட்டங்கள் (ங1,ங2,ங3 போன்றவை) சங்கிலியை விட்டு மறைய, கவையும் மறையும்.\n\nSection::::கடுங் கவை.\nமென் பொருளில் பெரிய அளவு மற்றம் ஏற்படும் போது கட்டச்சங்கிலியில் தோன்றுகின்ற கவை கடுங் கவை (Hard fork) ஆகும். இந்த மாற்றங்கள், அடிப்படையிலேயே பழைய கணினி வலையத்துடன் (netwok) முரண்பாடு கொண்டதாக இருக்கும். இதைத் தவிர்க்க, P2P-இல் உள்ள அனைத்து இணையர்களுடன் கலந்து புதிய கருத்து இணக்க விதிகள் (consensus rules) உருவாக்க வேண்டி இருக்கும். ஒவ்வொரு இணையரும் தங்கள் மென்பொருள்களைப் புதுப்பித்துக் கொள்ள வேண்டி இருக்கும். (மென்கவையில் செய்தது போல் வெறும் மென்பொருளை மாற்றினால் மட்டும் போதாது.) இவ்வாறு செய்த பிறகு, ஒரு புது கட்டம் உருவாக்கும் பொது, அனைத்து இணையர்களும் அக்கட்டத்தைச் சரி பார்த்து பின் தங்கள் சங்கிலியில் இணைத்துக் கொள்ள வேண்டும். யாரேனும் தங்கள் மென் பொருளைப் புதுப்பிக்கத் தவறினால், அவர்களுடைய சங்கிலி மற்றவர்களால் புறக்கணிக்கப்படும். கடுங் கவை இரண்டு வகைப் படும்: திட்டமிடப்பட்டு உருவாகும் கடுங் கவை; வாதத்திற்குரிய (contentious) கடுங்கவை. \n\nSection::::திட்டமிடப்பட்ட கடுங்கவை.\nஒரு சில நேரங்களில், மென் பொருட்களின் அடுத்த பதிப்பு எப்போது வரும் என்று முன் கூட்டியே சொல்லப்படும். குறிப்பாக, தொடர்பு வரைமுறையில் (communications protocol) என்னென்ன மாறுதல்கள் இருக்கும் என முன்கூட்டியே கூறப்பட்டிருக்கும். இவ்வாறான பதிப்பு வெளியிடும் போது உருவாகும் கவை திட்டமிடப்பட்ட கடுங் கவை (planned hard fork) எனப்படும்.\n\nSection::::வாதத்திற்குரிய கடுங் கவை.\nமென்பொருள், தொடர்பு வரைமுறை (communications protocol) ஆகியன பற்றி பலவகையான கருத்து வேறுபாடுகள் இருக்கும் போது கட்டச்சங்கிலியில் உருவாகும் கவைக்கு வாதத்திற்குரிய கடுங்கவை (Contentious hard fork) என்று பெயர். குறிப்பாக, இணையரில் ஒரு பிரிவினர், சங்கிலியின் தரத்தை மேம்படுத்த, மென்பொருள், தொடர்பு வரைமுறை ஆகியனவற்றில் மாற்றங்கள் தேவை எனக் கருதும்போது வாதத்திற்குரிய கடுங்கவை தோன்றும். ஆகஸ்டு 1, 2017-இல் நடந்த \"பிட்காயின் கடுங் கவை\" (Bitcoin Cash hard fork) ஓர் எடுத்துக் காட்டு. இதில் உரோசர் வேர் (Roger Ver) என்பவர், ஒரு சிலருடன் சேர்ந்து, பிட்காயின் அளவை 1MB-இலிருந்து 8MB-இக்கு மாற்றினால், சங்கிலியில் நடக்கும் வரவு-செலவு கணக்குகளை இன்னும் மிக விரைவாக நடத்தலாம் என்று வாதிட்டார். ஆனால் இந்த வாதத்தை மற்றவர்கள் ஏற்றுக் கொள்ளவில்லை. எனவே, சங்கிலியில் கவை உருவானது. கடுங் கவை படத்தில், இடது பக்கமுள்ள சங்கிலிக் கிளை உரோசர் வேர் அவர்களின் கருத்தை ஏற்றுக் கொள்ளாதவர்களுடையது; உரோசர் வேர் அவர்களின் கருத்தை ஏற்றுக் கொண்டவர்களுடையது வலது புறம் அமைந்துள்ளது.\n\nSection::::வெளிப்படைத்தன்மை.\nகட்டச்சங்கிலி மற்ற தரவு அமைப்புகளைவிட (databases) வெளிப்படையான ஒரு அமைப்பே என்று கருதப் படுகின்றது. முதலில் தோன்றிய கட்டச்சங்கிலியில் வெளிப்படைத்தன்மை (Openness) இல்லாமல் போகவே, கட்டச்சங்கிலிகள் எவ்வாறு இருக்க வேண்டும் என்பதில் பல கருத்து வேறுபாடுகள் தோன்றின. அதாவது, கட்டச்சங்கிலி செய்யும் அனைத்துப் பணிகளையும் மையமாக்கி (centralize) ஒரே இடத்தில் செய்தால், அதைக் கட்டச்சங்கிலி என்று கூறலாமா என்ற வினாவும் எழுப்பப் பட்டது. \n\nSection::::இசைவு கேளாமை.\nஇசைவு கேளாமை (permissionless) என்பது கட்டச்சங்கிலியைப் பயன்படுத்த யாரிடமும் இசைவு கேட்கத் தேவை இல்லை என்று பொருள் படும். இதனால் ஏற்படும் நன்மை யாதெனின், தாக்கு நிரலர்கள் (hackers) சங்கிலியைத் தாக்கவியலாது; மற்றும், நாம் தரவுகளைப் பார்க்க வேண்டுமாயின், யாரிடமும் இசைவு கேட்கத் தேவை இல்லை. நாம் நமக்கு வேண்டிய பயன்பாட்டு நிரல்களை (apps) எழுதிக் கொள்ளலாம். எனினும், பிட்காயின் போன்ற மறையீட்டு நாணயங்கள், தங்கள் சங்கிலியைக் காத்துக் கொள்ள, புது கட்டத்தை இணைக்கும் சுரங்கமரிடம் இருந்து உழைப்புக்குச் சான்றை (proof-of-work) எதிர் பார்க்கின்றன. \n\nபிட்காயின் வெளிப்படையான திறந்த சங்கிலிகளைப் பயன்படுத்துகின்றன. 2018-இல், பிட்காயின் மிக அதிக அளவு முதலீட்டு வருமானம் தரும் மறையீட்டு நாணயமாக இருந்தது. 2016-இல், கட்டச்சங்கிலி உருவாக்கும் திட்டங்கள் அமெரிக்காவில் குறையும் போது, சீனாவில் வளரத் தொடங்கியது. எனினும் இன்றுவரை, பல பண நிறுவனங்கள் பரவலாக்கம் கொண்ட கட்டச்சங்கிலியைப் பெருமளவில் பயன் படுத்த முன் வரவில்லை. \n\nSection::::இசைவு கோரும் கட்டச்சங்கிலி.\nஇசைவு கோரும் கட்டச்சங்கிலி (permissioned blockchain) -ஐ அணுகி ஏதேனும் வினை ஆற்ற வேண்டுமாயின், சங்கிலியின் இசைவு (permission) தேவைப் படும். சங்கிலியின் உரிமையாளர், ஒரு வல்லுநர் துணை கொண்டு சங்கிலியைச் சரி பார்த்து, பின் இசைவு தெரிவிக்க செய்வர். போதிய அனுபவம் இல்லாத சுரங்கமார்களை இது போன்ற சரி பார்க்கும் வேலைகளைச் செய்ய விடுவதில்லை. இசைவு கோரும் கட்டச்சங்கிலியைச் சேர்த்தியம் (consortium) அல்லது கலப்புச் சங்கிலி (hybrid blockchain) எனவும் அழைக்கப் படும். நியூ யார்க் டைம்சு (\"New York Times)\" எனும் நாளிதழ், 2016-2017-இல் பல குழுமங்கள்(corporations), கட்டச்சங்கிலி வலையத்தை தனியார் சங்கிலி போன்றே பயன்படுத்துகின்றன என்று குறிப்பிட்டிருந்தது.\n\nSection::::தனியார் கட்டச்சங்கிலியின் குறைபாடுகள்.\n\"தனியார் கட்டச்சங்கிலிகள் பெரும்பாலும் மையமாக்கப் பட்டிருப்பதால், தாக்கு நிரலர்கள் (hackers) \"51%-தாக்குதல்\" (51 percent attack) போன்ற எதையும் செய்யத் தேவை இல்லை; மாறாக, மையத்தில் இருக்கும் சேவை வழங்கியைத் (server) தாக்கினாலே போதுமானது; சங்கிலியை 100% கட்டுக்குள் கொண்டு வந்துவிடலாம்,\" என்று ஆம்டன் (Nikolai Hampton) கம்பியூட்டர்உலகம் (\"Computerworld\") என்னும் மாத இதழில் குறிப்பிட்டுள்ளார். (51%-தாக்குதல் என்பது ஒரு கணினி வலயத்தில் 51% கணினிகளைத் தாக்கி செயலிழக்கச் செய்வது ஆகும்.) குறிப்பாக, நடைமுறையில் பிரச்சினைகள் வரும்போது தனியார் சங்கிலிகளை யார் பாதுகாப்பர் என்பது ஒரு பெரிய கேள்வியே. 2007-08 நிதி நெருக்கடி (financial crisis of 2007–08) போன்ற சிக்கல்கள் தோன்றும் போது, அரசியல் பெரும் புள்ளிகள் எனப் படுவோர், யார் பக்கம் வேண்டுமானாலும் தங்கள் ஆதரவை வெளிப்படுத்துவார்கள். அந்நேரங்களில், பிட்காயின் போன்ற முறையீட்டு நாணயங்கள் பல சுரங்கமர்களின் கடின உழைப்பினால் பாதுகாக்காப் படுகின்றன. ஆனால், \"இந்நிலையில், ஒரு தனியார், கோடிக்கணக்கான வாட்சு மின்சக்தியைச் செலவழித்து, தம் கட்டச்சங்கிலியில் உள்ள அனைத்துத் தரவுகளையும் பாதுகாப்பாரா, என்பது ஐயமே. இதனால் பணமும் காலமும் தான் பெருமளவில் செலவாகும்,\" என்றும் ஆம்டன் குறிப்பிட்டுள்ளார். \"மேலும், தனியார் சங்கிலி நிறுவனங்களில் போட்டி (race) என்று ஒன்றும் இல்லை. இதனால், கட்டங்களை விரைவாக உருவாக்க வேண்டும் என்றோ அல்லது திறமையாகச் செயல் பட வேண்டும் என்றோ கட்டாயத் தேவை இல்லாமல் இருக்கின்றது. இதன் விளைவு என்னவென்றால், தனியார் கட்டச்சங்கிலி வெறும் சிக்கல் நிறைந்த தரவுதளம் (database) போல செயல் படும்,\" என்றும் ஆம்டன் கூறியுள்ளார். \n\nSection::::கட்டச்சங்கிலியின் பயன்கள்.\nகட்டச்சங்கிலியைப் பல தொழில் துறைகளில் பயன்படுத்தலாம். மறையீட்டு நாணயங்களுக்குப் (Cryptocurrencies) பரவலாக்கப்பட்ட வரவு-செலவு கணக்குப் புத்தகம் (distributed ledger) உருவாக்க இது முதன் முதலில் பயன் படுத்தப் பட்டது. எனினும், கான்ஸ்டலேஷன் ரிசர்ச் (Constellation Research) என்ற நிறுவனத்தைச் சேர்ந்த ஸ்டீவ் வில்சன் (Steve Wilson), கட்டச்சங்கிலி தேவை இல்லாமல் பெருமை படுத்தப் பட்டுள்ளது என்று கருத்து தெரிவித்து உள்ளார். தங்கள் தொழிலின் கருவாக தொழில் வல்லுநர்கள் இதுவரை கட்டச்சங்கிலியைப் பயன்படுத்த தயங்குகிறார்கள். \n\nSection::::மறையீட்டு நாணயங்களில் கட்டச்சங்கிலிகள்.\nமறையீட்டியல் முறையைப் பயன்படுத்தி உருவாக்கப்படும் நாணயம் மறையீட்டு நாணயம் (cryptocurrency) எனப்படும். மறையீட்டியல் (\"cryptography\") என்பது எவ்வாறு தகவலை மறைத்து, பரிமாறி, மீட்டெடுப்பது என்பன பற்றிய துறை ஆகும். பெரும்பாலான மறையீட்டு நாணயங்கள் தங்கள் வரவு-செலவுகளைக் கட்டச்சங்கிலியாகவே வைத்துள்ளன. எடுத்துக் காட்டாக, பிட்காயின் வலயம் (Bitcoin network), எத்தேரியம் வலையம் (Ethereum network) ஆகிய இரண்டும் கட்டச்சங்கிலியை வைத்தே அமைக்கப் பட்டன. மே, 2018-இல் முகநூல் (Facebook) நிறுவனம், கட்டச்சங்கிலி குழு என்ற ஒரு குழுவை அமைத்துள்ளது. முகநூல் தனக்கென்று ஒரு மறையீட்டு நாணயத்தை உருவாக்கும் என்றும் தெரிவிக்கப் பட்டது.\n\nSection::::திறன் ஒப்பந்தங்களில் கட்டச்சங்கிலிகள்.\nதிறன் ஒப்பந்தங்கள் (Smart contracts) என்பது கணினிகள் துணைகொண்டு ஒப்பந்தங்களைச் செயலாற்றும் முறையாகும். இதில் கணினிகள், (மனிதர்களின் துணைகொண்டு) ஒப்பந்தங்களின் ஒரு பகுதியையோ அல்லது முழுமையாகவோ செயலாற்றும். \"மூன்றாந் தரப்பு பண வரவுக் கணக்கு\" (escrow) என்னும் ஒப்பந்த முறையை முற்றிலுமாக கணினியாலேயே செயல்படுத்த வேண்டும் என்பது திறன் ஒப்பந்தத்தின் நோக்கமாகும். கட்டச்சங்கிலி தொழில் நுட்பத்தை வைத்து திறன் ஒப்பந்தங்களைச் செயல் படுத்தினால், ஒப்பந்தங்கள் சிறப்பாகச் செயல்படுவதோடு, ஒழுகலாறு இடர்பாடுகள் (moral hazards) போன்றவை குறையும் என அனைத்துலக நாணய நிதியம் கருதுகின்றது. ஆனால், இதுவரை சொல்லுமளவிற்குத் திறன் ஒப்பந்தங்கள் பயன்பாட்டில் வரவில்லை. இதனால், அவற்றின் சட்டத் தகுதிநிலை (legal status) தெளிவாக வரையறுக்கப் படாமலேயே இருக்கின்றது.\n\nSection::::பண மேலாண்மை நிறுவனங்களில் கட்டச்சங்கிலிகள் (Financial Services).\nபல பண மேலாண்மை நிறுவனங்கள் பரவலான வரவுப் பதிவேடுகளைக் (distributed ledgers) கட்டச்சங்கிலி துணை கொண்டு உருவாக்கி வருகின்றன. . இவை பிறகு வங்கிகளில் பயன் படுத்தப் படும். மேலும், இது எதிர்பார்த்த அளவை விட விரைவாகவே நடந்து கொண்டு வருகின்றது என்று ஐ.பி.எம் (IBM) ஆய்வு கூறுகின்றது. வங்கி நிறுவனங்கள் கட்டச்சங்கிலியில் பெரும் ஆர்வம் காட்டுகின்றன. இதற்குக் காரணம், வங்கிகளின் பின்-அலுவலகங்களில் (back office) நடக்கும் வேலைகள் சங்கிலியின் வரவினால் பெரிதும் மேம்பாடு அடையும் என நிறுவனர்கள் நம்புகின்றனர். (வங்கிகளின் வரவேற்புக் கூடத்திற்குத் தேவையான எல்லா வேலைகளும் நடக்கும் இடம் தான் பின்-அலுவலகங்கள் என அழைக்கப் படுபவை.) \nUBS (சுவிசர்லாந்து UBS Group AG) போன்ற வங்கிகள் கட்டச்சங்கிலி ஆய்வுக்கூடங்களை அமைத்து எவ்வாறு பணத்தை மிச்சப் படுத்தலாம் என முயற்சி செய்து வருகின்றன. ஆனால், செருமானிய வங்கி பெரன்பெர்க் (Berenberg) போன்றவை \"கட்டச்சங்கிலி என்பது தேவையில்லாமல் மிகைப் படுத்தப்பட்ட தொழில்நுட்பம்\" எனவும், \"இதுவரை கோட்பாட்டு மெய்ப்பித்தல் (proof-of-concept) மட்டுமே காட்டப் பட்டுள்ளன, நடைமுறையில் எந்த அளவுக்கு வெற்றி அளிக்கும் எனக் கூறுவதற்கில்லை\" என்றும் ஐயம் தெரிவித்து உள்ளது. \n\nஎ.என்.இசர்ட் (ANZ - Australian and New Zealand Bank), பாங்க் ஆப் அமெரிக்கா, பாங்க் ஆப் இந்தோனேசியா (Bank Of Indonesia) ஆகிய இருநூற்றுக்கும் மேற்பட்ட வங்கிகள் கட்டச்சங்கிலியைக் கூடிய விரைவில் பயன்படுத்த எண்ணியுள்ளன. இந்தியாவில், இந்திய ரிசர்வ் வங்கி (Reserve Bank of India), ஆக்சிஸ் வங்கி (Axis Bank), ஐ.சி.ஐ.சி.ஐ (ICICI Bank), ஸ்டேட் பாங்க் ஆப் இந்தியா (State Bank of India) ஆகியன கட்டச்சங்கிலி தொழில் நுட்பத்தில் ஆர்வம் காட்டியுள்ளன.\n\nSection::::காணொளி விளையாட்டில் கட்டச்சங்கிலிகள்.\nகாணொளி விளையாட்டுத் துறையிலும் (video games) கட்டச்சங்கிலி கருத்துக்கள் கையாளப் பட்டுள்ளன. பிப்ரவரி, 2014-இல் வெளியிடப் பட்ட அன்டர்காயின் (Huntercoin) என்ற காணொளி விளையாட்டு முதன் முதலில் கட்டச்சங்கிலியை அடிப்படையாக வைத்து உருவாக்கப் பட்டது. மற்றுமொரு காணொளி விளையாட்டு, நவம்பர் 2017-இல் வெளிவந்த கிரிப்டோகிட்டிஸ் (CryptoKitties). இந்த ஆட்டத்தில் வரும் ஒரு வளர்ப்பு விலங்கு US$100,000-உக்கு விலை போனது அனைவரின் கவனத்தையும் ஈர்த்தது. எத்தேரியம் வலையத்தில் 30% அளவு போக்கு வரத்து நிகழும் போது, அதனால் உண்டாகும் வலையப் போக்குவரத்து நெரிசல் (Ethereum network congestion) எத்தகைய விளைவுகளை உண்டாகும் என கிரிப்டோகிட்டிஸ் விளக்கிக் காட்டி இருந்தது. மேலும் இந்த காணொளி ஆட்டத்தில், எண்ணிம உடைமை (digital asset) என்ற கட்டச்சங்கிலி கோட்பாட்டை வைத்து, ஆட்டத்தில் வரும் உடைமைகளை எவ்வாறு பட்டியல் இடுவது என்றும் விளக்கி இருந்தது. \n\nசெப்டம்பர், 2018-இல் உபிசாப்ட் (UBISOFT), பிக் (FIG ) போன்ற நிறுவனங்களின் மென்பொருட்களைக் கட்டச்சங்கிலியுடன் பயன்படுத்தி, புதிய ஆட்டங்களை எவ்வாறு உருவாக்கலாம் என்ற நோக்கத்தோடு கட்டச்சங்கிலி ஆட்ட ஒப்பந்தம் (Blockchain Game Alliance) என்ற நிறுவனம் தோற்றுவிக்கப் பட்டது.\n\nSection::::கட்டச்சங்கிலியின் ஏனைய பயன்கள்.\nகட்டச்சங்கிலியை வேறு பல துறைகளிலும் பயன்படுத்தலாம். பொருள் விற்பனை, கைபேசி சந்தா, இசைக் கலைஞர்கள் பற்றிய தரவுகள் என்பன போன்ற பல வகையான தரவுகளைக் கட்டச்சங்கிலியில் சேமித்து வைத்துக் கொள்ளலாம். ஐ.பி.எம். (IBM) 2017- இல், ASCAP (American Society of Composers, Authors and Publishers), PRSM ( PRS for Music) ஆகிய நிறுவனங்களுடன் சேர்ந்து கட்டச்சங்கிலியைப் பயன்படுத்தி, இசைப் பதிவுகளை பரவலாக்கும் முயற்சியை மேற்கொண்டது. இமோஜன் ஹீப் ( ஆங்கிலப் பாடகி Imogen Heap, இலண்டன்) தோற்றுவித்த மைசீலியா (Mycelia), கட்டச்சங்கிலியைப் பயன்படுத்தப் போவதாக அறிவிக்கப் பட்டது. மைசீலியா என்பது கலைஞர்கள் தங்கள் ஆக்கங்களைப் பகிரவும், எத்தேரியம் (Ethereum) போன்ற தொழில் நுட்பங்களைப் பயன்படுத்தி, திறன் ஒப்பந்தங்கள் (Smart contracts) செய்து கொள்ளவும் ஏற்படுத்தப் பட்ட முறையாகும். ஐ.பி.எம் (IBM) குழுமத்தின் எவர் லெட்ஜர் (Everledger - என்றென்றும் வரவுப் பதிவேடு) என்ற முயற்சி கட்டச்சங்கிலியில் செய்யப்பட்டது. \n\nவால்மார்ட் (Walmart) , ஐ.பி.எம் (IBM) ஆகிய இரண்டு நிறுவனங்களும் சேர்ந்து கட்டச்சங்கிலி நுட்பத்தைப் பயன்படுத்தி, எவ்வாறு வழங்கல் தொடர்களை (supply chain) மேற்பார்வையிடலாம் என்று ஆய்வு செய்து வருகின்றன. கட்டச்சங்கிலியின் கட்டங்கள் அனைத்தும் ஐ.பி.எம் முகில் வலையத்தில் (cloud) சேமிக்கப் பட்டு, வால்மார்ட்டினால் செயற்படுத்தப் படும். இணையர்-இணையர் காப்பீடு (peer-to-peer insurance), அளபுரு காப்பீடு (parametric insurance), நுண்காப்பீடு (micro insurance) ஆகியன கட்டச்சங்கிலியைப் பயன்படுத்துகின்றன. \n\nபகிர்வுப் பொருளாதாரம் (sharing economy), ஐ.ஒ.டி (IOT - Internet of Things) ஆகிய அமைப்புகள், கூட்டு முயற்சியில் ஈடுபட்டிருக்கும் இணையர்களைக் (peers) கொண்டிருப்பதால், கட்டச்சங்கிலி இவற்றுக்கும் துணையாக இருக்கின்றன. இணையத்தள ஒப்போலையில் (Online voting) கட்டச்சங்கிலி பயனுள்ளதாக இருக்கின்றது.\n\nSection::::கட்டச்சங்கிலி வகைகள் (Types of blockchains).\nதற்சமயம் மூன்று வகையான கட்டச்சங்கிலிகள் உள்ளன: பொது கட்டச்சங்கிலி, தனியார் கட்டச்சங்கிலி, கூட்டமைப்புக் கட்டச்சங்கிலி.\n\nSection::::பொது கட்டச்சங்கிலி (Public blockchains).\nபொது கட்டச்சங்கிலியை அணுக யாருக்கும் எந்தத் தடையும் இல்லை. யாரும் இதில் வரவு-செலவு கணக்கை வைத்துக் கொள்ளலாம்; சரி-பார்ப்பவராக (validator) ஆகலாம். (அதாவது,கருத்து இணக்க உரைமுறையில் பங்கு கொள்ளலாம்.) பல நேரங்களில், இவ்வாறு வரும் சரி-பார்ப்பவர்களை பொருள் ஊக்கம் (economic incentives) கொடுத்து, அவர்களைப் பயன்படுத்திக் கொள்வது உண்டு. (ஆனால், அவர்கள் உழைப்புக்குச் சான்று என்ற பணியைச் செய்ய வேண்டி இருக்கும்.) பிட்காயின், எத்தேரியம் போன்றவை பொது கட்டச்சங்கிலி பிரிவில் வரும். \n\nSection::::தனியார் கட்டச்சங்கிலி (Private blockchains).\nதனியார் கட்டச்சங்கிலிப் பயன்படுத்த இசைவு (permission) வேண்டி இருக்கும். இதில் சேருவதற்கு முதலில் கணினி வலை ஆட்சிப்பொறுப்பாளர்களிடம் (network administrators) இருந்து அழைப்பு வர வேண்டும். அதன் பிறகு, பயனர் ஆவதிலும், தரவுகள் சரி பார்ப்பவராக ஆவதிலும் கூட பல கட்டுப்பாடுகள் இருக்கும். \n\nஇந்த வகையான கட்டச்சங்கிலி, தொழில் நிறுவனங்களுக்கும், ஏனைய குழுமங்களுக்கும் பொருத்தமானதாக இருக்கலாம். ஏனெனில், பொது கட்டச்சங்கிலியில், கட்டுப்பாடு (control) அனைவருக்கும் பரவலாக்கப் பட்டுள்ளது, அது தொழில் நிறுவனங்களுக்கு ஏற்புடையது அல்ல. தொழில் நிறுவனங்கள் விரும்புவது: கணக்கு வைப்பு (accounting and record-keeping) செவ்வனே நடக்க வேண்டும்; அதே நேரத்தில், தன்னாளுமையும் (autonomy) வேண்டும்; மற்றும், தங்களுடைய மறைமுகத் தரவுகளும் (sensitive data) காக்கப்பட வேண்டும். இவ்வாறான காரணங்களால் தொழில் நிறுவனங்கள் தனியார் கட்டச்சங்கிலியையே பயன் படுத்த விரும்புகின்றன. \n\nSection::::கூட்டமைப்புக் கட்டச்சங்கிலி (Consortium blockchains).\nகூட்டமைப்புக் கட்டச்சங்கிலி ஓர் அரை-குறையாக பரலவலாக்கப் பட்ட (semi-decentralized) கட்டச்சங்கிலியாகும். இதில் உள்ள கட்டங்களை அணுக, தனியார் கட்டச்சங்கிலியைப் போல, இசைவு (permission) வாங்க வேண்டி இருக்கும். ஆனால், இந்தச் சங்கிலி பல குழுமங்களின் கட்டுப் பாட்டில் இருக்கும். தரவுகளை படிப்பதிலும், கருத்து இணக்க உரைமுறை (consensus protocol) செயலாற்றுவதிலும் ஒரு சிலரே அனுமதிக்கப்படுவர்.\n\nSection::::கட்டச்சங்கிலி ஆய்வுகள் (Academic research).\nஅக்டோபர், 2014-இல், \"எம்.ஐ.டி பிட்காயின் கிளப்\" (MIT Bitcoin Club) என்ற அமைப்பு, \"எம்.ஐ.டி-இன் முன்னாள் மாணவர்\" அமைப்பிடமிருந்து (MIT alumni) பண உதவி பெற்று, ஒரு சிறு ஆய்வு நடத்தியது. அதில் எம்.ஐ.டி-இல் உள்ள இளங்கலை மாணவர்களிடத்தில் தலா $100 மதிப்புள்ள பிட்காயின் கொடுக்கப்பட்டது. கேட்டலினி, மற்றும் டக்கர் ( Catalini and Tucker, 2016) இந்த ஆய்வின் முடிவை வெளியிட்டனர். அவர்கள் கூறியதாவது: \"புதிய தொழில் நுட்பங்களை அறிமுகப் படுத்தும்போது, அதைப் பயன்படுத்த கொடுக்கப் படும் இசைவு தாமதம் ஆகும்போது, பயனர்கள் அந்த தொழில் நுட்பங்களை புறக்கணிக்கிறார்கள்,\" என்பது. \n\nSection::::கட்டச்சங்கிலியில் மின்னாற்றல் செலவு.\nகட்டச்சங்கிலியில் உழைப்புக்குச் சான்று காட்ட வேண்டும் எனும்போது, அதற்கான மின்சாரக் கட்டணம் மிக அதிகமாகப் போகிறது என பன்னாட்டு நிதித்தீர்வு வங்கி (Bank for International Settlements) குறை கூறியுள்ளது. பன்னாட்டு கணினி அறிவியல் நிறுவனத்தைச் சேர்ந்த நிகொலாசு வீவர் (Nicholas Weaver,University of California) என்பவர் கட்டச்சங்கிலியின் பாதுகாப்புத் தன்மைக்கு, உழைப்புக்குச் சான்று, பொது கட்டச்சங்கிலியின் மின் ஆற்றல் பயன் திறன் (efficiency) ஆகியவற்றை ஆராய்ந்துவிட்டு, இரண்டுமே நடைமுறைக்குப் போதுமானதாக இல்லை என கருத்து தெரிவித்துள்ளார்.\n\nSection::::பதிவேடுகள் (Journals).\nசெப்டம்பர் 2015-இல், மறையீட்டு நாணயம் , கட்டச்சங்கிலி தொழில் நுட்பம் ஆகிய தலைப்புகளில் லெட்ஜர் (Ledger ) என்ற பதிவேடு வெளியிடப் பட்டது. இப் பதிவேட்டில், கட்டச்சங்கிலி தொடர்பான கணிதம், கணினியியல், பொறியியல், சட்டம், பொருளாதாரம், மறையீட்டு நாணயம் தொடர்பான மெய்யியல் துறைகளின் ஆய்வுக் கட்டுரைகள் வெளியிடப் படுகிறது. இதில் வெளியிடப் படும் கட்டுரைகள் முதலில் குறுக்க எண் கணிக்கப் பட்டு, கால முத்திரை இடப்பட்டு, பிட்காயின் கட்டச்சங்கிலியில் இணைக்கப் படுகின்றது. கட்டுரையின் முதல் பக்கத்தில் கட்டுரை ஆசிரியர் தம்முடைய பிட்காயின் முகவரியையும் தெரிவிக்க வேண்டும்.\n"}
{"id": "420812", "url": "https://ta.wikipedia.org/wiki?curid=420812", "title": "24-மணி நேர ஒட்டம்", "text": "24-மணி நேர ஒட்டம்\n\n24-மணி நேர ஒட்டம் \"(A 24-hour run)\" என்பது மாரத்தான் ஓட்டப்பந்தய தொலைவுக்கும் அதிகமான தொலைவைக் கடந்து ஓடும் ஓட்டமாகும். இப்போட்டியில் 24 மணி நேரத்திற்கு ஓட்டக்காரர்களால் எவ்வளவு தூரம் ஓடமுடியுமோ அவ்வளவு தூரம் ஒட முயற்சிக்கிறார்கள். குறிப்பாக இப்பந்தயம் 1 முதல் 2 மைல் நீளமுள்ள (1.6 கிலோமீட்டர் முதல் 3.2 கிலோமீட்டர்) வளையத் தடங்களில் நடத்தப்படுகிறது. சில சமயங்களில் 400 மீட்டர் (0.25 மைல்) நீளமுள்ள ஓடுகளத்திலும் இப்போட்டியை நடத்துகிறார்கள். சில போட்டிகள் சாலைகளிலும் நகரப்பூங்காக்களின் நடைபாதைகளிலும் நடத்தப்படுகின்றன. \n\nமுன்னணி ஓட்டக்காரர்கள் பெரும்பாலும் 124 மைல் தொலைவை (200 கிலோமீட்டர்) அல்லது அதற்கும் அதிகமான தொலைவை ஓடி முடிக்கிறார்கள். சில நிபந்தனைகளுக்கு உட்பட்டு 168 மைல் (270 கிலோமீட்டர்) தொலைவு மாரத்தான் ஓடுவது மிகச் சிறப்பாகக் கருதப்படுகிறது. சில பங்கேற்பாளர்களுக்கு உதவுவதற்காக குழுவும் இருப்பதுண்டு. மற்றவர்கள் தேவையான கருவிகளுடன் தொடக்கப் புள்ளிக்கு அருகில் முகாமை அமைத்து ஒவ்வொரு வளையத்தை ஓடி முடிக்கும்போதும் ஓட்டக்காரர்களின் நல்ல முன்னேற்றத்திற்கு உதவிபுரிகின்றனர். பெரும்பாலும் 24 மணி நேர ஒட்டப்பந்தயத்தை 6-, 12-, மற்றும் 48 மணிநேர ஓட்டங்களுடன் இணைத்து நடத்துகிறார்கள். அஞ்சல் ஓட்டம் நடைமுறையிலும் இந்த 24 மணி நேர ஒட்டப்பந்தயம் நடக்கிறது. குழுவில் உள்ள ஒவ்வொருவரும் ஒரு மைல் தூரத்தை அடுத்தடுத்து 24 மணிநேரத்திற்கும் ஓட்டக்காரர்கள் ஓடுகிறார்கள். அனைத்துலக அளவில் இவ்வோட்டம் இன்னும் அங்கீகரிக்கப்படவில்லை. ஆனால் அறக்கட்டளை பயன்பாடுகளுக்காக இப்போட்டி நடத்தப்பட்டு வருகிறது. \n2017 ஆம் ஆண்டில் போலந்து நாட்டைச் சேர்ந்த பேட்ரிச்யா பெரசுனோவ்சுகா 258.339 கிலோமீட்டர் (160.524 மைல்) தொலைவு ஓடியதே பெண்களுக்கான உலக சாதனையாகவும், 1997 ஆம் ஆண்டில் யியானிசு கௌரோசு 303.506 கிலோமீட்டர் (188.590 மைல்) தொலைவு ஓடியதே ஆண்களுக்கான உலக சாதனையாகவும் உள்ளன. \n\nSection::::போட்டிகள்.\nஇங்கிலாந்து நாட்டின் மில்டன் கெயின்சில் 1990 பிப்ரவரி 3, 4 தேதிகளில் முதலாவது அனைத்துலக வெற்றியாளர் போட்டி நடத்தப்பட்டது. கண்டம் முழுமைக்குமான அனைத்துலக தடகள ஒன்றிய 24- மணி நேர ஐரோப்பிய போட்டி 1992 ஆம் ஆண்டில் நடத்தப்பட்டது.\nஅனைத்துலக தடகள ஒன்றிய 24- மணி நேர மணி நேர உலக வெற்றியாளர் போட்டியே இந்த 24 மணிநேர ஓட்டப் போட்டியில் உச்சக்கட்டமான போட்டியாகக் கருதப்படுகிறது. இவ்வொன்றியத்தின் முதல் தனிநபர் தடகளப் போட்டி 2001 ஆம் ஆண்டு செப்டம்பர் 22-23 தேதிகளில் இத்தாலி நாட்டின் வெரோனாவின் சான் கியோவானி லூபடோடோவில் இப்போட்டி நடத்தப்பட்டது. \n\n2012 ஆம் ஆண்டில் மட்டும் 160 முறை 24 மணி நேர ஓட்டப்போட்டிகள் நடைபெற்றதாக செருமானிய இணையதளம் தெரிவிக்கிறது. கடந்த பத்தாண்டுகளில் இந்த எண்ணிக்கை இரு மடங்ககாக உயர்ந்ததாக அறியப்படுகிறது. கனடா நாட்டின் ஒட்டாவா நகரில் 1981 ஆம் ஆண்டு முதல் நடத்தப்பட்டு வரும் 24 மணி நேர ஓட்டப்போட்டியே மிகநீண்ட காலமாகத் தொடர்ந்து நடத்தப்படும் போட்டியாகக் கருதப்படுகிறது. \n\nஆங்காங்கிலும் 24 மணி நேர ஓட்டப்போட்டிகள் 2010 ஆம் ஆண்டு முதல் தொடங்கப்பட்டு ஒவ்வோர் ஆண்டும் இளைஞர்களுக்காக நடத்தப்படுகிறது.\n\n\n"}
{"id": "420817", "url": "https://ta.wikipedia.org/wiki?curid=420817", "title": "அல்துபைட்டு", "text": "அல்துபைட்டு\n\nஅல்துபைட்டு \"(Althupite)\" என்பது AlTh(UO)(PO)O(OH)·15HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். அரியவகை அலுமினியம் தோரியம் யுரேனைல் பாசுப்பேட்டுக் கனிமமாக இக்கனிமம் கருதப்படுகிறது. பெக்மாடைட்டு என்ற தீப்பாறை வகையிலிருந்து இக்கனிமம் கிடைக்கிறது. அலுமினியம், தோரியம், யுரேனியம் மற்றும் பாசுப்பரசு ஆகிய தனிமங்களின் ஆங்கிலப் பெயர்களிலிருந்து அல்துபைட்டு என்ற பெயர் பெறப்பட்டுள்ளது. \n"}
{"id": "420818", "url": "https://ta.wikipedia.org/wiki?curid=420818", "title": "அற்பப் பொருள் விதி", "text": "அற்பப் பொருள் விதி\n\nபார்க்கின்சனின் அற்பப் பொருள் விதி (\"Parkinson's law of triviality\") என்பது 1957-ம் ஆண்டு நார்த்கோட் பார்க்கின்சன், உப்பு பெறாத (தேவையற்ற) காரியங்களுக்கு அதிக முக்கியத்துவம் கொடுப்பது குறித்து வெளியிட்ட விதியாகும். எடுத்துக்காட்டிற்கு, ஒரு ஊருக்கு அணு உலை வருகிறது என்றால், அந்த அணு உலை பற்றி பேசும் நேரத்தைக் காட்டிலும் அந்த அணு உலையில் உள்ள மிதிவண்டி நிறுத்துமிடத்திற்கு என்ன நிற வண்ணம் அடிக்கலாம் என்று தான் அதிகம் நேரம் விவாதிப்பார்களாம். ஏன் என்றால், எல்லாருக்கும் அணு உலை நுட்பம் தெரியாது. ஆனால், வண்ணம் அடிப்பது பற்றி எல்லாராலும் கருத்து சொல்ல முடியும்.\n\nஇந்த விதி மென்பொருள் மேம்பாடு மற்றும் பிற நடவடிக்கைகளில் பயன்படுத்தப்படும்..\n\n"}
{"id": "420850", "url": "https://ta.wikipedia.org/wiki?curid=420850", "title": "ஜீன்பூல் சூழல் பூங்கா", "text": "ஜீன்பூல் சூழல் பூங்கா\n\nஜீன்பூல் சூழல் பூங்கா என்பது தமிழ்நாட்டின், நீலகிரி மாவட்டத்தின், கூடலூர், நாடுகாணியில் வனத்துறைக்குச் சொந்தமான ஒரு தாவர மரபியல் பூங்கா ஆகும்.\n\nஜீன்பூல் சூழல் பூங்காவனது நீலகிரி மாவட்டம், கூடலூரில் இருந்து 11 கிலோமீட்டர் தொலைவில் உள்ள நாடுகாணி பகுதியில் 250 சதுர ஏக்கர் பரப்பளவில் கடல் மட்டத்தில் இருந்து 900 அடி உயரத்தில் அமைந்துள்ளது. இப்பகுதியானது சராசரியாக ஆண்டுக்கு 2860.4 மி.மீ மழையைப் பெறுகிறது. இந்தப் பூங்காவானது அழிந்து வரும் தாவர வகைகளை பெருக்கும் நோக்கத்தோடு 1989 ஆம் ஆண்டு நிறுவப்பட்டு ஆராய்ச்சிப் பணிகள் மட்டும் மேற்கொள்ளப்பட்டு வந்தது. பின்னர் சுற்றுலாப் பயணிகள் பார்வையிட அனுமதிக்கப்பட்டனர். இப்பூங்காவில் அரியவகை மரங்கள், செடிகள், மூலிகைகள், பல்வேறு கால நிலைகளில் வளரும் தாவரங்கள் பராமரிக்கப்பட்டு வருகின்றன. அவற்றை சுற்றுலாப் பயணிகள் அறியும் வகையில் இங்கு பெரணி இல்லம், ஆர்கிட் மலர்கள் மையம், மூலிகைப் பூங்கா போன்றவை அமைக்கப்பட்டுள்ளதோடு, காட்சிக் கோபுரம், மிதிவண்டி சவாரி. பழங்குடி கிராமத்தில் தங்கும் வசதி போன்றவற்றைவையும் உள்ளன. மேலும் இப்பூங்காவில் அமைக்கப்பட்டுள்ள காட்சிமுனையில் கேளரப் பள்ளத்தாக்கு போன்ற பகுதிகளை கண்டு களிக்க முடியும். \n"}
{"id": "420865", "url": "https://ta.wikipedia.org/wiki?curid=420865", "title": "சிடைபையோபலேடினைட்டு", "text": "சிடைபையோபலேடினைட்டு\n\nசிடைபையோபலேடினைட்டு \"(Stibiopalladinite)\" என்பது PdSb என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இக்கனிமத்தில் பலேடியம், ஆண்டிமனி போன்ற தனிமங்கள் காணப்படுகின்றன . வெள்ளியைப் போன்ற வெண்மை நிறம் மற்றும் வெள்ளியைப் போன்ற சாம்பல் நிறங்களில் ஒளிபுகா கனிமமாக இது அறுகோண படிகத் திட்டத்தில் படிகமாகிறது . \n\nதென் ஆப்பிரிக்காவின் புசுவெல்டு தீப்பாறைத் தொகுதியில் இக்கனிமம் தோற்றம் பெற்றதாக 1929 ஆம் ஆண்டு முதன்முதலாக விவரிக்கப்பட்டது . \n\n"}
{"id": "420892", "url": "https://ta.wikipedia.org/wiki?curid=420892", "title": "கருத்தரிப்புக்கால நீரிழிவு நோய்", "text": "கருத்தரிப்புக்கால நீரிழிவு நோய்\n\nகருத்தரிப்புக்கால நீரிழிவு நோய் என்பது, நீரிழிவு நோய் இல்லாத பெண்கள் கருத்தரிப்புக்கு உட்பட்டிருக்கும் வேளையில், குறிப்பிட்ட கருத்தரிப்புக் காலத்தில், அவர்களின் குருதியில் உள்ள குருதிச் சர்க்கரையின் அளவு உயர்ந்து காணப்படும் ஒரு நிலையாகும். பொதுவாக கருத்தரிப்புக் காலத்தின் இறுதி மூன்று மாதங்களிலேயே இந்த நிலை ஏற்படும்<br>\nஇந்தக் கருத்தரிப்புக்கால நீரிழிவு நோயானது சில அறிகுறிகள் மற்றும் உணர்குறிகளைக் கொண்டிருக்கும். கருத்தரித்திருக்கும் பெண்களில் இளம்பேற்றுக் குளிர்காய்ச்சல், மற்றும் கருத்தரிப்புக் காலத்தில் ஏற்படக்கூடிய மனத்தளர்ச்சி போன்ற நிலைகளைத் தோற்றுவிப்பதற்கான சூழிடரைக் கூட்டுவதுடன், குழந்தை பிறப்பின்போது, இயற்கை முறையில் குழந்தை வெளிவராமல், அறுவைச் சிகிச்சை மூலம் குழந்தையை வெளியெடுக்க வேண்டிய சூழ்நிலையையும் ஏற்படுத்தலாம்.<br>\n3 - 9 % கருத்தரிப்பில், இந்த கருத்தரிப்புக்க்கால் நீரிழிவு நோய் உருவாதல் அறியப்பட்டுள்ளது. இதில் 1% மானோர் 20 வயதுக்கு உட்பட்டவர்களாகவும், 13% மானோர் 44 வயதுக்கு மேற்பட்டோராகவும் உள்ளனர். மேலும் ஆசிய மக்கள், ஐக்கிய அமெரிக்காவிலுள்ள தொல்குடி அமெரிக்கர், ஆத்திரேலியப் பழங்குடிகள், பசிபிக் தீவுகளைச் சேர்ந்த மக்கள் போன்றோர் இந்த கருத்தரிப்புக்கால நீரிழிவு நோய்க்கு சூழிடர் அதிகம் கொண்டவர்களாக இருப்பதும் அறியப்பட்டுள்ளது.. 90% மான பெண்களில் குழந்தை பிறப்பின் பின்னர், இந்த நோய் நிலை தானாகவே அகன்றுவிடும். ஆனாலும், அப்பெண்களில் பிற்காலத்தில் நீரிழிவு நோய் (இரண்டாவது வகை) உருவாவதற்கான சாத்தியம் கூடுதலாக இருக்கும்.\n\nSection::::காரணிகள்.\nபோதியளவு இன்சுலின் இல்லாமை அல்லது இன்சுலினுக்கு எதிர்ப்புத் தன்மை ஏற்படுவதால் இன்சுலினுக்கான விளைவுகள் ஏற்படாமை போன்ற நிலைகள் இந்த கருத்தரிப்புக்கால நீரிழிவு நோய் ஏற்படுவதற்கான காரணிகளாக இருக்கின்றன. அத்துடன் உடற் பருமன், முன்னரே கருத்தரிப்புக்கால நீரிழிவு நோய் இருந்திருத்தல், குடும்பத்தில் எவருக்கேனும் நீரிழிவு நோய் (இரண்டாவது வகை) இருந்திருத்தல், சூலகத்தில் நீர்மக்கட்டிகள் காணப்படல் () போன்றன இந்நோய் உருவாவதற்கான சூழிடரைக் கொடுக்கின்றன.<br>\nகருத்தரிப்புக்கால நீரிழிவு நோய் உருவாதல் பங்கெடுக்கும் மரபுசார் சூழிடர்கள்:\n\nஇவற்றுடன் புகைத்தல் செயலும் சூழிடரைக் கொடுப்பதாக அறியப்படுகின்றது. முரணான கருத்துக்கள் இருப்பினும் கட்டையான ( பெண்களில் இந்த நோய்நிலைக்கான சூழிடர் அதிகமாக இருப்பதாகவும் கூறப்படுகின்றது\n\nகருத்தரிப்புக்கால நீரிழிவு நோயுள்ள 40-60% மான பெண்களில் குறிப்பிடத்தக்க சூழிடர் எதுவும் கண்டறியப்பட முடியாது இருப்பதனால், எல்லா கருத்தரித்த பெண்களிலும் குருதிச் பரிசோதனை செய்வது அறிவுறுத்தப்படுகின்றது. சில பெண்களில் எந்த சூழிடர் அறிகுறிகளும் இருப்பதில்லை. சில கருத்தரித்த பெண்களில் அதிகரித்த தாகம், அதிகரித்த சிறுநீர் கழித்தல், அதிகரித்த களைப்பு, குமட்டல், வாந்தி, சிறுநீர்ப்பாதைத் தொற்று, சில மதுவ வகை நோய்த்தொற்று, மங்கிய பார்வை போன்ற அறிகுறிகள் மற்றும் உணர்குறிகள் காணப்படும்.\n\nSection::::நோய் கண்டறிதல்.\nகருத்தரிப்புக்காலத்தில், குருதிப் பரிசோதனைகள் செய்து பார்த்தல் இந்நோயைக் கண்டறிந்து உடனடியாகத் தேவையான சிகிச்சை அளிக்க உதவும் சாதாரண சூழிடர் உள்ள பெண்களில், பொதுவாக கருத்தரிப்புக் காலத்தின் 24 - 28 கிழமைகளில் இந்தச் சோதனை செய்யப்படும். அதிக சூழிடர் உள்ளவர்களாயின், கருப்பகாலத்தின் முதலாவது முன்பேறுகாலக் கவனிப்புக்காக மருத்துவரிடம் செல்லும் முதலாவது முறையிலேயே இந்தச் சோதனையைச் செய்வார்கள்.<br>\n\nSection::::பின்விளைவுகள்.\nகருத்தரிப்புக்கால நீரிழிவு நோய்க்குச் சரியான சிகிச்சை அளிக்கப்படாமல் இருக்கும் பெண்களுக்குப் பிறக்கும் குழந்தைகள் உருவத்தில் மிகப் பெரியவையாகவோ, பிறந்த பின்னர் மிகக் குறைவான குருதிச் சர்க்கரை கொண்டவையாகவோ, மஞ்சள் காமாலை நோய் உடையவையாகவோ இருக்கலாம். கருத்தரிப்புக்கால நீரிழிவு நோய்க்குச் சிகிச்சை எதுவும் அளிக்கப்படாவிட்டால், பிறக்கும் குழந்தை இறந்து பிறக்கவும் சாத்தியம் ஏற்படும். நீண்ட கால விளைவை நோக்கினால், அவ்வாறான தாய்மாருக்குப் பிறக்கும் குழந்தைகள் பிந்திய காலங்களில், உடற் பருமன் கொண்டவையாக இருப்பதற்கும், அவர்களில் நீரிழிவு நோய் (இரண்டாவது வகை) நோய் உருவாகவும் சாத்தியம் ஏற்படும்.<br>\n\nSection::::தடுப்பும், சிகிச்சையும்.\nதகுந்த உடற் பருமனைப் பேணல், கருத்தரிப்புக்கு முன்னர் உடற் பயிற்சிகள் செய்தல் போன்றன இந்த நோய் வராமல் தடுக்கும் முறைகளாகும். நீரிழிவு நோய்க்குரிய உணவு வகைகளை உண்ணல், உடற்பயிற்சி, இன்சுலின் ஊசி மூலம் ஏற்றல் போன்றன கருத்தரிப்புக்கால நீரிழிவு நோய்க்கான சிகிச்சை முறைகளாக உள்ளன. அனேகமான பெண்கள் உணவு, மற்றும் உடற்பயிற்சிகள் மூலம் குருதியில் சக்கரை அளவை ஒரு மட்டுக்குள் வைத்திருப்பார்கள். பாதிப்பு உட்பட்டவர்கள், ஒரு நாளில் நான்கு தடவைகள் குருதிச் சோதனை செய்வார்கள். குழந்தை பிறந்த உடனேயே முலைப்பால் கொடுத்தல் பரிந்துரை செய்யப்படுகின்றது.\n"}
{"id": "420898", "url": "https://ta.wikipedia.org/wiki?curid=420898", "title": "இரிக்கார்டைட்டு", "text": "இரிக்கார்டைட்டு\n\nஇரிக்கார்டைட்டு \"(Rickardite)\" என்பது CuTe என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். Cu3-x (x = 0 to 0.36)Te2 என்ற பொது வாய்ப்பாட்டையும் இக்கனிமத்தைக் குறிக்கப் பயன்படுத்துகிறார்கள். அமெரிக்காவின் குன்னிசன் கொலராடோ மாகாணத்திலுள்ள வல்கேன் மாவட்டத்தில் அமைந்துள்ள குட் ஓப் சுரங்கத்தில் இக்கனிமம் முதன்முதலாக கண்டறியப்பட்டது. சுரங்கத்தின் பொறியாளர் தாமசு ஆர்தர் இரிக்கார்டு (1864–1953) நினைவாக கனிமத்திற்கு இப்பெயர் சூட்டப்பட்டது. தாமசு இரிக்கார்டு இவருடைய சகோதரர் ஆவார். தாழ் வெப்பநிலையில் நீர்வெப்பக் கனிமமாகக் காணப்படும் இக்கனிமம் வல்கேனைட்டு, வெண்கந்தகம், கேமரோனைட்டு, பெட்சைட்டு, சில்வேனைட்டு, பெர்த்தியிரைட்டு, பைரைட்டு, ஆர்சனோபைரைட்டு, போர்னைட்டு போன்ற கனிமங்களுடன் சேர்ந்து இயற்கையில் தோன்றுகிறது. \n"}
{"id": "420899", "url": "https://ta.wikipedia.org/wiki?curid=420899", "title": "வல்கேனைட்டு", "text": "வல்கேனைட்டு\n\nவல்கேனைட்டு (Vulcanite) என்பது CuTe என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கனிமச் சேர்மமாகும். தாமிர தெலூரைடு கனிமமாக இக்கனிமம் வகைப்படுத்தப்படுகிறது. உலோகத்தன்மை பளபளப்பும் பச்சை அல்லது வெண்கல மஞ்சள் நிறமும் கொண்டதாக உள்ளது. மோவின் அளவுகோலில் வல்கேனைட்டின் கடினத்தன்மை அளவு 1 மற்றும் 2 எனக் கணக்கிடப்படுகிறது. மென்மையும் வழவழப்பும் மிக்க டால்க் மற்றும் பாரிசு சாந்து எனப்படும் கிப்சம் ஆகியவற்றுக்கு இடைப்பட்ட நிலையை இக்கடினத்தன்மை அடையாளப்படுத்துகிறது. செஞ்சாய்சதுரக் கட்டமைப்பில் இக்கனிமம் படிகமாகிறது. \n\n1961 ஆம் ஆண்டு அமெரிக்காவின் குன்னிசன் கொலராடோ மாகாணத்திலுள்ள வல்கேன் மாவட்டத்தில் அமைந்துள்ள குட் ஓப் சுரங்கத்தில் இக்கனிமம் முதன்முதலாக கண்டறியப்பட்டது. கண்டறியப்பட்ட இடத்தின் பெயரே இக்கனிமத்திற்குப் பெயராகச் சூட்டப்பட்டது. சப்பான், உருசியா, சவுதி அரேபியா, நார்வே ஆகிய நாடுகளிலும் சிறிய படிவுகளாக வல்கேனைட்டு கண்டறியப்பட்டது. வெண்கந்தகம், இரிக்கார்டைட்டு, பெட்சைட்டு, சில்வேனைட்டு போன்ற கனிமங்களுடன் இயற்கையில் இது தோன்றுகிறது. \n"}
{"id": "420906", "url": "https://ta.wikipedia.org/wiki?curid=420906", "title": "தாதுக்குடலை", "text": "தாதுக்குடலை\n\nதாதுக்குடலை என்பது சில வகைத் தேனீக்களின் பின்னங்காலின் கீழ்ப்பாகத்தில் அமைந்துள்ள உறுப்பாகும். இந்த அமைப்பை அத்தேனீக்கள் பூந்தாதுக்களைச் சேகரித்துத் தம் கூட்டிற்குச் சுமந்துசெல்லப் புழங்குகின்றன.  பிற வகையானவை கொண்டுள்ளன.\n"}
{"id": "420919", "url": "https://ta.wikipedia.org/wiki?curid=420919", "title": "பேபெரெஜ் முட்டை", "text": "பேபெரெஜ் முட்டை\n\nஃபேபெரெஜ் முட்டைகள் ( \"Fabergé egg\" (Russian: , \"yaytsa faberzhe\") என்பவை உருசியப் பேரரசில், சென் பீட்டர்ஸ்பேர்கில் பீட்டர் கார்ல் ஃபேபெரெஜ் என்னும் கலைஞரின் தலைமையிலான பொற்கொல்லர்களால் தங்கத்தால் நுணுக்கமான வேலைப்பாட்டுடன் உருவாக்கப்பட்ட ஈஸ்டர் முட்டைகள் ஆகும். இவற்றின் எண்ணிக்கை 69 ஆக இருக்கலாம் என கருதப்படுகிறது, என்றாலும் தற்போது இதில் 57 முட்டைகளே உள்ளன. இந்த முட்டைகள் கி.பி. 1885 முதல் கி.பி 1917 ஆண்டுகளுக்கு இடைப்பட்டக் காலத்தில் பீட்டர் கார்ல் ஃபேபெரெஜின் மேற்பார்வையில் உருவாக்கப்பட்டன. இதில் மிகவும் பிரபலமானவை உருசியப் பேரரசர்களான மூன்றாம் அலெக்சாந்தர் மற்றும் இரண்டாம் நிக்கலாசு ஆகியோர் தங்கள் மனைவி, தாயார் ஆகியோருக்கு ஈஸ்டர் பண்டிகைப் பரிசாக அளிக்கத் தயாரிக்கப்பட்ட 50 முட்டைகளாகும். இதில் 43 முட்டைகள் தற்போதுவரை உள்ளன. \n\nSection::::வரலாறு.\n1885இல் உருசிய ஜார் மன்னரான மூன்றாம் அலெக்சாந்தர், தன் மனைவியும் பேரரசியுமான மரியாவுக்கு ஈஸ்டர் முட்டை ஒன்றைப் பரிசளிக்க முடிவு செய்தார். அதற்காகத்தான் முதல் ஃபேபெரெஜ் முட்டை உருவாக்கப்பட்டது. அந்த ஆண்டு அவர்களின் மண உறுதியின் (நிச்சையதார்த்தம்) 20வது ஆண்டாக இருக்கலாம் எனப்படுகிறது. இந்த முதல் முட்டையானது கோழி முட்டை என அழைக்கப்பட்டது. முழுவதும் தங்கத்தாலானது இந்த முட்டை, கோழியின் முட்டை போன்று தெரிவதற்காக அதன் வெளிப்புறத்தில் வெள்ளை நிறத்தில் எனாமல் பூசப்பட்டிருந்தது. முட்டையை இரண்டாகத் திறந்தால் அதனுள் தங்கத்தாலான மஞ்சள் கரு உருண்டையாக இருந்தது.\nஅதையும் திறந்து பார்த்தால், தங்கத்தாலான கோழியின் உருவம் வைக்கப்பட்டிருந்தது. கோழியின் கண்களில் மாணிக்கக் கற்கள் பதிக்கப்பட்டிருந்தன. அந்தக் கோழியைத் திறந்தால் உள்ளே தங்கத்தில் வைரம் பதிக்கப்பட்ட ராஜ கிரீடத்தின் சிறிய மாதிரி வடிவம் ஒன்று இருந்தது. சங்கிலியில் கோத்துக்கொள்ளும்விதமாக மாணிக்கத்தாலான பதக்கம் ஒன்றும் இருந்தது, ஆனால் இந்த கடைசி இரு பகுதிகள் காணாமல் போயின.\n\nஇந்த அருமையான தங்க கோழி முட்டையைக் கண்டு மரியா வியந்தார். இதைக்கண்டு மன்னருக்கும் மகிழ்ச்சி. இதன்பிறகு இந்த முட்டையை உருவாக்கியவரான பீட்டர் கார்ல் ஃபேபெரெஜை அரச குடும்பத்தின் ஆஸ்தான நகை வடிவமைப்பாளர் என்ற பதவி கொடுத்து மன்னர் அலெக்சாந்தர் கௌரவித்தார். மேலும் அடுத்த ஆண்டுக்கான முட்டையை வடிவமைக்கும் பணியையும் கொடுத்தார். அதன் பிறகு ஒவ்வோர் ஈஸ்டருக்கும் பேரரசரை மகிழ்விக்கும்விதமாகப் பேரழகு முட்டையை வடிவமைக்கத் தொடங்கினார் ஃபேபெரெஜ். இதில் பேரரசரின் தலையீடு எதுவும் இருக்கவில்லை. செலவு பற்றியும் கவலையும் இல்லை. ஒவ்வொரு முறையும் தனித்துவமான அழகுடன், வடிவமைப்புடன், ஆச்சரியங்களுடன் ஈஸ்டர் முட்டைகளை வடிவமைத்து அரச குடும்பத்தை மகிழ்வித்தார் ஃபேபெரெஜ். முட்டையின் அடிப்படை வடிவமைப்பை ஃபேபெரெஜ் முடிவு செய்வார். அதன்பிறகு அதற்கென அவர் வைத்துள்ள தனி குழுவினர் பணிகளை முடிப்பர். இக்குழுவில் மைக்கேல் பெர்கின், ஹென்றிக் விக்ஸ்ட்ரோம், எரிக் ஆகஸ்டு கொல்லின் ஆகிய பொற் கொல்லர்கள் இருந்தனர்.\n\n1894 நவம்பர முதல் நாளன்று பேரரசர் அலெக்சாண்டர் இறந்து போனார். அடுத்து பேரரசராகப் பொறுப்பேற்ற அவரது மகன் இரண்டாம் நிகோலஸும், தொடர்ந்து ஈஸ்டர் முட்டைகளை வடிவமைக்கும்படி ஃபேபெரெஜைக் கேட்டுக்கொண்டார். இ்வ்வாறு வடிவமைத்த ஃபேபெர்கே முட்டைகளை அவரது மனைவி அலெக்ஸாண்ட்ரா ஃபெடோரோவ்னா மற்றும் அவருடைய தாயார் பேரரசி மரியா ஃபெடோரோவ்னா ஆகியோருக்கு வழங்கினார். அரச குடும்பத்தினருக்காக 50 ஈஸ்டர் முட்டைகள் வடிவமைக்கப்பட்டன. இதில் 20 முட்டைகள் துவக்கக் காலத்திலும் 30 முட்டைகள் பிற்காலத்திலும் உருவாக்கப்பட்தாக ஆவணங்கள் கூறுகின்றன.முட்டைகள் உருசிய-சப்பானியப் போர் நடந்த 1904 மற்றும் 1905 ஆண்டுகள் தவிர, ஒவ்வோராண்டும் தயாரிக்கப்பட்டன. \n\nஅரச குடும்பத்தினருக்காக உருவாக்கப்பட்ட முட்டைகள் பெரும் புகழடைந்த பிறகு, மால்பாரோவின் டச்சஸ், ரோத்ஸ்சைல்ட் குடும்பம் யூசுபவ்ஸ் போன்ற சில செல்வந்தர்களும், வேறு அரசர்களும் ஃபேபெரெஜிடம் ஈஸ்டர் முட்டைகளை வடிவமைக்கச் சொல்லி வாங்கிக் கொண்டனர். தொழிலதிபர் அலெக்ஸாண்டர் கெல்ச் பன்னிரெண்டு முட்டைகளை தயாரிப்பதற்கான பணிக்காக ஃபபேர்கே நியமித்தார், ஆனால் அதில் ஏழு முட்டைகளின் தயாரிப்பு வேலைகள் மட்டுமே முடிக்கப்பட்டன.\n\nஉருசியப் புரட்சி நிகழ்ந்து, ஜார் ஆட்சி ஒழிக்கப்பட்டபிறகு ஃபேபெரெஜின் பட்டறையை போல்செவிக்குகள் 1918 இல் நாட்டுடமையாக்கினர். ஃபேபெரெஜ் தனது குடும்பத்துடன் உருசியாவிலிருந்து தப்பிச் சென்றார். அதன்பிறகு ஃபேபெர்கேயின் வணிகச்சின்னம் பல முறை விற்பனை செய்யப்பட்டு பல நிறுவனங்கள் ஃபெபர்கே பெயரைப் பயன்படுத்தி முட்டை தொடர்பான பொருட்களைத் தயாரித்து விற்பனை செய்துள்ளன. 1998 முதல் 2009 வரையான காலகட்டத்தில் யூனிலீவர் உரிமத்தின்படி அங்கீகரிக்கப்பட்ட விக்டர் மேயர் நகை நிறுவனம் குறைந்த அளவு எண்ணிக்கையில் ஃபேபெர்கே முட்டைகளைத் தயாரித்தது. இந்த வணிக முத்திரையானது இப்போது ஃபேபெர்கே லிமிட்டெட் நிறுவனத்திடம் உள்ளது, இது முட்டை சார்ந்த நகைகளை உருவாக்கிவருகிறது.\n\n1917 இல் முதல் உலகப் போர் நடந்துகொண்டிருந்த காலத்தில் செர்மானியப் படைகள் உருசியாவின் செயின்ட் பீட்டர்ஸ்பக் நகரத்துக்குள் புகுந்துவிடும் ஆபத்தில் இருந்தது. இதனால், சோவியத் ஒன்றியத்தின் முதல் அதிபரான லெனின், ஃபேபெரெஜ் முட்டைகள் உள்ளிட்ட அரச குடும்பத்தின் செல்வங்களை கிரெம்ளின் நகரக் கோட்டையில் பத்திரமாகப் பதுக்கி வைக்க உத்தரவிட்டார். ஆனால், அப்போதே சில முட்டைகள் காணாமல் போனதாகத் தகவல்.\n\nலெனினுக்குப் பிறகு பதவிக்கு வந்த ஸ்டாலின் ஆட்சிக் காலத்தில், ஃபேபெரெஜ் ஈஸ்டர் முட்டைகள் உள்ளிட்ட செல்வங்கள் பலவும் தேச வளர்ச்சித் திட்டங்களுக்காகவும், பிற செலவினங்களுக்காகவும் விற்கப்பட்டன. இதனால் இந்த முட்டைகள் பலவும், உருசியாவைத் தாண்டி பிற நாடுகளுக்குச் சென்றன.\n\nபிறகு, ஜார் குடும்பத்தின் வசமிருந்த ஃபேபெரெஜ் முட்டைகள் எங்கே, யார் கைகளில் இருக்கின்றன என்ற விவரங்கள் சேகரிப்பட்டன. இதில் 50 ஈஸ்டர் முட்டைகளில் 43 முட்டைகள் எங்கிருக்கின்றன என்ற விவரம் தெரிந்தது. 10 முட்டைகள் கிரெம்ளின் அரண்மனையில் இன்றும் உள்ளன.\n"}
{"id": "420920", "url": "https://ta.wikipedia.org/wiki?curid=420920", "title": "ஒற்றுமைக்கான சிலை", "text": "ஒற்றுமைக்கான சிலை\n\nஒற்றுமைக்கான சிலை (Statue of Unity) என்பது இந்திய விடுதலை இயக்கத்தலைவரான வல்லபாய் பட்டேல் நினைவாக அமைக்கப்பட்ட ஒரு சிலையாகும். இந்த சிலை இந்தியாவில் குஜராத் மாநிலத்தில் சாது நர்மதா அணை எதிரேயுள்ள சாது பெட் தீவில் அமைக்கப்பட்டுள்ளது. இந்த சிலையானது 20,000 சதுர மீட்டர் அளவுள்ள இடத்தில், 12 சதுர கிமீ பரப்பளவினைக் கொண்ட ஏரியில் அமைந்துள்ளது. 182 மீட்டர் உயரமுள்ள இந்த சிலை உலகின் மிக உயர்ந்த சிலையாகும்.\n\nவடிவமைப்பு, கட்டுமானம், நிர்வகிப்பு என்ற நிலைகளில் குறைந்த அளவிலான ஒப்பந்தப்புள்ளி தந்ததன் அடிப்படையில் இந்த சிலையினை அமைப்பதற்கான திட்டம் லார்சன் அன்ட் டூப்ரோ நிறுவனத்திடம் அக்டோபர் 2014இல் வழங்கப்பட்டது. 31 அக்டோபர் 2014இல் கட்டுமானப்பணி ஆரம்பிக்கப்பட்டு அக்டோபர் 2018இல் இடையில் முடிவுற்றது.\n\nஇந்தியச் சிற்பியான ராம். வி.சுடர் என்பவரால் வடிவமைக்கப்பட்டது. இந்தியப் பிரதமர் நரேந்திர மோடியால் படேலின் பிறந்த நாளான 31 அக்டோபர் 2018 அன்று திறக்கப்பட்டது.\n\nSection::::பின்புலம்.\nஇந்த திட்டத்தினைப் பற்றிய செய்தி 7 அக்டோபர் 2010இல் அறிவிக்கப்பட்டது. இந்த சிலையை அமைப்பதற்காக குஜராத் அரசால் சர்தார் வல்லபாய் படேல் ராஷ்டிரிய ஏக்தா டிரஸ்ட் என்ற அமைப்பு உருவாக்கப்பட்டது. இந்த சிலையினை அமைப்பதற்காக தேவைப்படும் இரும்புகாகாக இந்தியாவின் அனைத்துக் கிராமத்தைச் சேர்ந்த விவசாயிகளிடமிருந்தும் அவர்களிடம் உள்ள பயன்படுத்தாத இரும்புக் கருவிகள் நன்கொடை பெறப்பட்டது. இத்தகு இரும்பு உபகரணங்களை இந்தியா முழுவதிலிருந்தும் திரட்டுவதற்காக இந்த டிரஸ்ட் 36 அலுவலர்களை நியமித்தது. இதற்காக 5,00,000க்கும் மேற்பட்ட இந்திய விவசாயிகளின் பங்களிப்பு எதிர்நோக்கப்பட்டது. இந்த முயற்சிக்கு ஒற்றுமைக்கான சிலை இயக்கம் என்று அதற்கு பெயரிடப்பட்டது. இந்த சிலையை அமைப்பதற்காக இரும்புத் துண்டுகளை 6,00,000 கிராமங்களிலிருந்து திரட்ட மூன்று மாதங்களுக்கு நாடளாவிய முயற்சி மேற்கொள்ளப்பட்டது. இக்காலகட்டத்தில் 5,000 டன்னுக்கு மேற்பட்ட இரும்பு சேகரிக்கப்பட்டது. இவ்வாறாகச் சேகரிக்கப்படும் பொருள்கள் இச்சிலையை அமைக்கப் பயன்படுத்தப்படும் என்று ஆரம்பத்தில் கூறப்பட்டபோதிலும், பின்னர் அது சிலையின் பீடத்தை அமைக்க மட்டுமே பயன்படுத்தப்படும் என்பது தெரியவந்தது.\n\nஒற்றுமைக்கான சிலை இயக்கம், சுரஜ் விண்ணப்பம் என்பதன் மூலமாக மக்களிடம் நல்ல நிர்வாகத்திற்கான கருத்துக்களைக் கேட்டறிந்தது. சுரஜ் விண்ணப்பம் 20 மில்லியன் மக்களால் கையொப்பமிடப்பட்டிருந்தது. உலகிலேயே அதிகமாக கையொப்பமிடப்பட்ட விண்ணப்பமாக அது கருதப்படுகிறது. இந்தியா முழுவதும் ஒற்றுமைக்கான ஓட்டம் என்ற மராத்தன் 15 டிசம்பர் 2013இல் நிகழ்த்தப்பெற்றது. அந்த மராத்தானில் அதிக எண்ணிக்கையில் பலர் கலந்துகொண்டனர்.\n\nSection::::திட்டம்.\nஇந்த நினைச்சின்னம் இந்திய விடுதலை இயக்கத்தலைவரும் முதல் துணை பிரதம மந்திரியுமான வல்லபாய் படேலின் சிலையாகும். நர்மதா அணையின் எதிரில் 3.2 கிமீ தொலைவில் சாது பெட் தீவில் கட்டப்பட்டது. 58 மீட்டர் பீடமும், 182 மீட்டர் உயரமும் கொண்ட இதன் மொத்த உயரம் 240 மீட்டர் ஆகும். இரும்பு பிரேம்கள், சிமெண்ட் கான்கிரீட், செம்புப்பூச்சு ஆகியவற்றைக்கொண்டு இது அமைந்துள்ளது. இதனைக் கட்டுவதற்கு 75,000 கன மீட்டர் கான்கிரீட்டும், 5,700 டன் இரும்பும், 18,500 டன் இரும்புப்பட்டைகளும், 22,500 டன் செப்புத்தகடுகளும் தேவைப்பட்டன. வல்லபாய் படேலைக் குறிக்கின்ற இச்சிலையில் அவர் வழக்கமாக அணியும் ஆடையுடன் நடந்து வரும் நிலையில் உள்ளது.\n\nமுதல் கட்டமாக சிலையினையும் நிலப்பகுதியையும் இணைக்கும் பாலம், நினைவுச்சின்னம், பார்வையாளர் மையம், நினைவுப்பூங்கா, உணவு விடுதி, ஆய்வு மையங்கள் உள்ளிட்டவைகள் கட்டப்படவுள்ளன.\n\nSection::::நிதி.\nபொது மற்றும் தனியார் கூட்டு முயற்சியாக இச்சிலை அமைக்கப்பட்டது. இதற்கான பெரும்பாலான தொகை குஜராத் அரசால் வழங்கப்பட்டது. 2012–13 வரவு செலவுத்திட்டத்தில் ரூ. 200 கோடியும், 2014-15இல் ரூ.500 கோடியும் ஒதுக்கியுள்ளது. 2014-15 நடுவண் வரவுசெலவுத்திட்டத்தில், சிலை அமைப்பதற்கு 3009 கோடி ஒதுக்கீடு செய்யப்பட்டது. பொதுத்துறை நிறுவனங்கள் சமூக மேம்பாட்டுக்கு ஒதுக்கும் நிதியில் இருந்தும் இச்சிலை அமைப்பதறாகான நிதி பெறப்பட்டது.\n\nSection::::கட்டுமானம்.\nதிட்டமிட 15 மாதங்களும், கட்டுவதற்கு 40 மாதங்களும் ஒப்படைக்க இரண்டு மாதங்களும் என்ற வகையில் இத்திட்டத்தினை நிறைவு செய்ய 56 மாதங்கள் ஆனது. இதன் ஒட்டுமொத்த செலவின மதிப்பீடு ரூ.2,500 கோடியாகும். இதன் முதல் கட்டப்பணிக்கான ஒப்பந்தப்புள்ளிகள் அக்டோபர் 2013இல் கோரப்பட்டு, நவம்பர் 2013இல் நிறைவுற்றன.\n\nஅப்போது முதலமைச்சராக இருந்த (தற்போது பிரதமராக உள்ள) நரேந்திர மோடி, வல்லபாய் படேலின் பிறந்த 138 ஆவது பிறந்த நாளான 31 அக்டோபர் 2013 அன்று இதற்கான அடிக்கல்லை நாட்டினார். வடிவமைப்பு கட்டுமானம் மற்றும் நிர்வகிப்பு என்பதற்கான குறைந்த விலைப்புள்ளியின் அடிப்படையில் 27 அக்டோபர் 2014இல் லார்சன் அன்ட் டூப்ரோ நிறுவனம் ஒப்பந்தத்திற்கான ஏற்பினைப் பெற்றது. அந்நிறுவனம் 31 அக்டோபர் 2014இல் கட்டுமானப் பணியைத் துவங்கியது. திட்டத்தின் முதல் கட்டமாக சிலைக்கு ரூ.1347 கோடியும், காட்சி மற்றும் மாநாட்டு அரங்கிற்காக ரூ.235 கோடியும், இணைப்புப் பாலத்திற்கு ரூ.83 கோடியும், பணி நிறைவு செய்த பின் 15 ஆண்டுகளுக்கு அதனை நிர்வகிக்க ரூ.657 கோடியும் ஒதுக்கப்பட்டது. இந்த சிலை அக்டோபர் 2018இன் இடையில் கட்டி முடிக்கப்பட்டது. இந்தியப் பிரதமர் நரேந்திர மோடியால் 31 அக்டோபர் 2018இல் திறந்து வைக்கப்பட்டது. 33 மாதங்களுக்குள் இச்சிலை கட்டி முடிக்கப்பட்டது. இதற்கான அடித்தளம் 2013இல் அமைக்கப்பட்டது.\n\nSection::::சர்ச்சைகள்.\nசிலையினைச் சுற்றி சுற்றுலா மேம்பாட்டு வசதிகளுக்காக நிலம் கையப்படுத்தப்படுவதை உள்ளூர் பழங்குடி மக்கள் எதிர்க்கின்றனர். சாது பெட், உள்ளூரிலுள்ள ஒரு தெய்வத்தின் பெயரால் வரதா பாவா தேக்ரி என்று முன்னர் அழைக்கப்பட்டதாகவும், அதனடிப்படையில் அவ்விடம் சமய முக்கியத்துவம் வாய்ந்ததாகக் கருதப்படுவதாகவும் கூறுகின்றனர். அப்பகுதியைச் சேர்ந்த பழங்குடி இனமக்கள் பலர் எதிர்ப்புகள் தெரிவித்துள்ளனர்.\n\nஇந்தத் திட்டத்திற்காக அமைச்சரவையிலிருந்து உரிய சுற்றுச்சூழலுக்கான மறுப்பின்மைச் சான்று பெறப்படவில்லை என்று சுற்றுச்சூழல் ஆர்வலர்கள் நடுவண் அரசிற்குக் கடிதம் எழுதியுள்ளனர்.\n\nகேவாடியா, கோத்தி, வாகோடியா, லிம்டி, நகவரம், கோரா ஆகிய கிராமத்தைச் சேர்ந்தோர் இந்த சிலைக் கட்டுமானத்தை எதிர்க்கின்றனர். கையகப்படுத்தப்பட்ட 927 ஏக்கர் நில உரிமையினையும் அவர்கள் திரும்பக் கோருகின்றனர். அவர்கள் கேவாடியா திட்ட வளர்ச்சி அமைப்பினையும், கருடேஸ்வரர் திட்டத்தையும் எதிர்க்கின்றனர். அவர்களுடைய கோரிக்கைகளை அரசு ஒத்துக்கொண்டுள்ளது.\n\nஅரசின் வரவு செலவுத்திட்டத்தில் மகளிர் பாதுகாப்பு, கல்வி மற்றும் விவசாயத் திட்டங்களுக்காக அல்லாமல் இச்சிலைக்காக தொகை ஒதுக்கப்பட்டபோது பொது மக்களில் பலரும், அரசியல் கட்சிகளும் எதிர்த்தனர். இச்சிலையின்மீது செப்பு பூசும் பணிக்காக லார்சன் நிறுவனம், சீனாவில் நான்சங் நகரில் உள்ள ஜியான்சி டாக்கின் நிறுவனத்தின் சகோதர நிறுவனத்துடன் டி.க்யூ நிறுவனத்துடன் ஒப்பந்தம் செய்துள்ளதை குஜராத் சட்டசபையில் எதிர்க்கட்சியாக உள்ள இந்திய தேசிய காங்கிரஸ் எதிர்க்கிறது.\n\nசிலை அமைந்துள்ள வளாகத்தில் ‘ஒற்றுமையின் சிலை’ என்பதற்கு பதிலாக தமிழில் ‘ஸ்டேட்டுக்கே ஒப்பி யூனிட்டி’ என்று தவறாக மொழிபெயர்க்கப்பட்டுள்ளது.\n\n"}
{"id": "420923", "url": "https://ta.wikipedia.org/wiki?curid=420923", "title": "சல்பார்சனைடு கனிமங்கள்", "text": "சல்பார்சனைடு கனிமங்கள்\n\nசல்பார்சனைடு கனிமங்கள் \"(Sulfarsenide minerals)\" என்பவை சல்பைடு கனிமங்கள் என்ற குழுவின் துணைக்குழுவைச் சேர்ந்த கனிமங்களாகும். கந்தகத்தை இடப்பெயர்ச்சி செய்துவிட்டு ஆர்சனிக்கு இங்கு எதிர்மின் அயனியாக வாய்ப்பாட்டில் இடம்பெறுகிறது. ஆண்டிமனியும் பிசுமத்தும் உல்மேனைட்டில் உள்ளது போல ஆர்சனிக்கு தனிமத்திற்குப் பதிலாக இடம்பெறுகின்றன. சல்பார்சனைடின் வேதியியல் வாய்ப்பாடு சல்போ உப்பின் வேதி வாய்ப்பாட்டை ஒத்ததாக உள்ளது. இருப்பினும் இவற்றின் கட்டமைப்புகள் தனித்தன்மை வாய்ந்தவையாக உள்ளன. சல்போ உப்புகளில் ஓர் உலோக அயனி ஆர்சனிக்கை இடப்பெயர்ச்சி செய்கிறது.\nதனா மற்றும் சிடரன்சு கனிம வகைப்பாடுகள் இரண்டிலும் சல்பார்சனைடுகள் சல்பைடுகள் குழுவில் சேர்க்கப்பட்டுள்ளன.\n\nஎடுத்துக்காட்டுகள்\n\n"}
{"id": "420928", "url": "https://ta.wikipedia.org/wiki?curid=420928", "title": "சுனில் கிருஷ்ணன்", "text": "சுனில் கிருஷ்ணன்\n\nசுனில் கிருஷ்ணன் என்பவர் தமிழ்நாட்டின், காரைக்குடியைச் சேர்ந்த சிறுகதை எழுத்தாளர், ஆயுர்வேத மருத்துவர், நவகாந்தியவாதி ஆவார்.\n\nSection::::வாழ்கை.\nஇவர் தமிழ்நாட்டின் புதுக்கோட்டை அருகில் உள்ள அரிமளம் கிராமத்தில் பிறந்து, காரைக்குடியில் வளர்ந்து, சென்னையில் ஆயுர்வேதம் படித்து காரைக்குடிக்கு மீண்டும் திரும்பியவர் ஆவார். அன்னா அசாரே இயக்கம் பரவிய காலகட்டத்தில், அவருக்கு ஆதரவாகப் பல கட்டுரைகளை அவருடைய வலைப்பூவில் எழுதிவந்தார். பின்னர் அதிலிருந்து விலகி, 2011இல் ‘காந்தி இன்று’ என்னும் வலைப்பூவை தனது நண்பருடன் இணைந்து துவக்கினார். அதில் காந்தியம் குறித்த கட்டுரைகளை எழுதிவருகிறார். இவர் காந்தியம் குறித்து பலர் எழுதிய கட்டுரைகளை மொழிபெயர்த்துள்ளார். பல சிறுகதைகளை எழுதியுள்ளார்.\nSection::::விருது.\nசுனில் கிருஷ்ணனின் முதல் சிறுகதைத் தொகுப்பான \"அம்புப் படுக்கை\" என்ற நூலுக்கு இளம் எழுத்தாளர்களுக்கு சாகித்ய அகாடமி வழங்கும் \"யுவ புரஸ்கார்\" விருது 2018 ஆண்டு வழங்கப்பட்டது.\n"}
{"id": "420933", "url": "https://ta.wikipedia.org/wiki?curid=420933", "title": "சி. எம். எஸ். மெட்ரிக் மேல்நிலைப் பள்ளி", "text": "சி. எம். எஸ். மெட்ரிக் மேல்நிலைப் பள்ளி\n\nசி. எம். எஸ். மெட்ரிக் மேல்நிலைப் பள்ளி (cms matric higher secondary school coimbatore) என்பது தமிழ்நாட்டின் கோயம்புத்தூர், கணபதியில் செயற்பட்டுவரும் மெட்ரிக் மேல்நிலைப்பள்ளி ஆகும். இங்கு 12 ஆம் வகுப்புவரை வகுப்புகள் உள்ளன. 1971ஆம் ஆண்டில் தொடங்கப்பட்ட இந்த பள்ளியில், 2018 ஆண்டுவாக்கில் 3000க்கும் அதிகமான மாணவர்கள் பயிலுகின்றனர். இப்பள்ளி ஐஎஸ்ஓ தரச்சான்றை பெற்ற பள்ளியாகும். இந்தப்பள்ளியில் மாணவர்களின் திறனை வளர்க்கும் விதமாக நாட்டு நலப்பணித் திட்டம், சாரணர் இயக்கம், தேசிய மாணவர் படை, செஞ்சிலுவைச் சங்கம் போன்றவை செயல்பட்டு வருகின்றன. மேலும் இங்கு மின்னூலகம் அமைக்கப்பட்டுள்ளது. தேசிய குத்துச் சண்டை போட்டியில் இப்பள்ளியின் மாணவி முதலமைச்சர் கோப்பையை வென்றுள்ளார். இப்பள்ளியானது மாவட்ட அளவிலான கைப்பந்து போட்டியை 25 ஆண்டுகளாக நடத்திவருகிறது.\n"}
{"id": "420956", "url": "https://ta.wikipedia.org/wiki?curid=420956", "title": "அய்கினைட்டு", "text": "அய்கினைட்டு\n\nஅய்கினைட்டு \"(Aikinite)\" என்பது PbCuBiS என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். ஈயம் தாமிரம் பிசுமத் ஆகிய தனிமங்களின் சல்பைடு கனிமம் அல்கினைட்டு எனக் கருதப்படுகிறது. கருப்பும் சாம்பலும் அல்லது செம்பழுப்பு நிறத்தில் நேர்சாய்சதுர ஊசிப்படிகங்களாக இக்கனிமம் படிகமாகிறது. மோவின் அளவுகோலில் இதன் கடினத்தன்மை மதிப்பு 2 முதல் 2.5 என்றும் அய்கினைட்டின் ஒப்படர்த்தி 6.1 முதல் 6.8 என்றும் அளவிடப்பட்டுள்ளது. 1843 ஆம் ஆண்டு யூரல் மலையில் உள்ள பெரியோசோவ்சுகோயா படிவுகளில் இக்கனிமம் கண்டறியப்பட்டது. ஆங்கிலேய நிலவியளாலர் ஆர்தர் அய்கின் (1773-1854) நினைவாக கனிமத்திற்கு இப்பெயர் சூட்டப்பட்டது. \n\nமேற்கு டாசுமேனியாவின் துந்தாசு சுரங்கத்தில் அய்கினைட்டு கனிமம் கிடைக்கிறது. \n"}
{"id": "420968", "url": "https://ta.wikipedia.org/wiki?curid=420968", "title": "வினைவேகமிகு கந்தக மூலக்கூறுகள்", "text": "வினைவேகமிகு கந்தக மூலக்கூறுகள்\n\nவினைவேகமிகு கந்தக மூலக்கூறுகள் (Reactive sulfur species -RSS) என்பவை தயால் - புரதங்கள் மற்றும் நொதிகளை ஆக்சிசனேற்றம் மற்றும் கட்டுப்படுத்தும் செயல்களைக் கட்டுப்படுத்தும் கந்தகத்தை அடிப்படையாகக் கொண்ட வேதியியல் சேர்மங்களின் குடும்பம் ஆகும். இவை, தயால்கள் மற்றும் டைசல்பைடுகள் ஆகியவை உயர் ஆக்சிசனேற்ற நிலைகளுக்கு ஆக்சிசனேற்றம் அடைவதால் உருவாக்கப்படுகின்றன. பெர்சல்பைடுகள், பாலிசல்பைடுகள் மற்றும் தயோசல்பேட்டு ஆகியவை இத்தகைய மூலக்கூறுகளுக்கு உதாரணங்களாகும்.\n"}
{"id": "420977", "url": "https://ta.wikipedia.org/wiki?curid=420977", "title": "ஈத்தரீயம்", "text": "ஈத்தரீயம்\n\nஈத்தரீயம் (ஆங்கிலத்தில் Ethereum, எண்ணிம நாணயக் குறியீடு: ETH), ஒரு தொடரேடு சார்ந்த விரவல் கணினி செய்முறை கொண்ட தளம் மற்றும் இயக்குதளம் ஆகும். இது ஒரு திறந்த மூல மென்பொருள், மிடுக்கு ஒப்பந்தம் வாயிலாக செயல்படுகிறது. சத்தோசி நகமோட்டோவுடைய திருத்தப்பட்ட பதிப்பபு இது.\n\nஈத்தர் என்பது ஈத்தரீயம் தரவுத்தளத்தில், தொடரேடு தரவுத்தளத்தை அடிப்படையாக கொண்ட ஒரு மெய்நிகர் நாணயம். \n\nSection::::ஈஆர்சி 20.\nஈத்தரீயம், தன்னுடைய தொடரேட்டில் திறன் குத்தகைகளை உருவாக்க வழிவகை செய்துள்ளது. சாலிடிட்டி வாயிலாக ஈஆர்சி 20 வகை உள்பட பல்வேறு வகையான திறன் குத்தகையை உருவாக்க முடியும். பல்வேறு எண்ணிம நாணயங்கள் ஈஆர்சி 20 வகை திறன் குத்தகையை அடிப்படையாகக் கொண்டு உருவாக்கப்பட்டுள்ளது.\n"}
{"id": "421009", "url": "https://ta.wikipedia.org/wiki?curid=421009", "title": "எறாத்து மாகாணம்", "text": "எறாத்து மாகாணம்\n\nஎறாத்து அல்லது ஹெறாத்து (\"Herat\" (பஷ்தூ/Dari: هرات) என்பது ஆப்கானித்தானின் முப்பத்து நான்கு மாகாணங்களில் ஒன்று. இது நாட்டின் மேற்கு எல்லையில் அமைந்துள்ளது. இது பட்கிஸ் மாகாணம், பரா மாகாணம், கோர் மாகாணம் ஆகிய மாகாணங்களுடன் நாட்டின் வட-மேற்கு மண்டலத்தில் உள்ளது. இந்த மாகாணத்தின் முதன்மையான நகராகவும், தலைநகராகவும் ஹெறாத் நகரம் உள்ளது. எறாத்து மாகாணமானது 17 மாவட்டங்களாக பிரிக்கப்பட்டு, 1000 கிராமங்களைக் கொண்டதாக உள்ளது. மாகாணத்தின் மொத்த மக்கள் தொகை 1,780,000 ஆகும். இது மக்கட்தொகையை அளவில் காபூல் மாகாணத்தையடுத்த இரண்டாவது பெரிய மாகாணமாகும். மாகாணத்தில் பல இனக்குழுவினர் வழ்கின்றனர் என்றாலும் அவர்களில் பாரசீகம் பேசும் மக்களே பெரும்பான்மையினர்.\n\nஎறாத்து மாகாணத்தின் மேற்கில் ஈரானும், வடக்கில் துர்க்மெனிஸ்தானும் எல்லைகளைக் கொண்டுள்ளன. இதனால் இது வர்த்தகம் மிகுந்த மாகாணமாக உள்ளது அமைந்துள்ளது. துர்க்மெனித்தான்–ஆப்கானித்தான்–பாக்கித்தான்–இந்தியா எரிபொருள் குழாய் பாதையானது (TAPI) துர்க்மெனிதாதானில் இருந்து பாக்கித்தான், இந்தியாவிக்கு எறாத்து மாகாணத்தின் வழியாக தெற்கில் செல்லும் என்று எதிர்பார்க்கப்படுகிறது. இந்த மாகாணத்தில் இரண்டு வானூர்தி நிலையங்கள் உள்ளன. ஒன்று மாகாணத் தலைநகரான ஹெரத்தில் உள்ள ஹெரத் பன்னாட்டு வானூர்தி நிலையம் மற்றொன்று ஆப்கானிஸ்தானின் மிகப்பெரிய இராணுவ தளங்களில் ஒன்றான ஷிந்தாண்ட் ஏர் பேஸ் ஆகும். ஹரி ஆற்றின் குறுக்கே கட்டப்பட்ட சல்மா அணை இந்த மாகாணத்தில் அமைந்துள்ளது. நதியினால் வழங்கப்படும் சல்மா அணை அமைந்துள்ளது.\n\nSection::::வரலாறு.\nவரலாற்று ரீதியாக எறாத்து பகுதியானது குராசானின் ஒரு பகுதியாக இருந்தது. அதைத் தொடர்ந்து தஹிரிடிகளின் கட்டுப்பாட்டின் கீழ் வந்தது, அதைத் தொடர்ந்து சபாரித்து வம்சம், சாமனித்து பேரரசு, காஸ்நவிட்ஸ், குர்விட்ஸ், இல்கானேட்டுஸ், டிமூரிட்ஸ், சபாவித்து வம்சம், ஹொட்டிகிஸ், அப்ஷரிட்ஸ், துராணிப் பேரரசு, கஜரிட்ஸ் என நவீன ஆப்கானித்தானின் மாகாணப்பகுதியாக மாறும்வரை பலரால் ஆளப்பட்டது.\n\n1980 களில் சோவியத் போரின் போது இந்த மாகாணமானது பல போர்களைக் கண்டது. அப்போது சோவியத் ஆதரவு பெற்ற ஆப்கானிய அரசாங்கத்திற்கு எதிராக உள்ளூர் முஜாஹிதீன் தளபதியான இஸ்மாயில் கானினின், கெரில்லா படைகளின் ஒரு தீவிர போர்ப் பகுதியாக இது இருந்தது. 1989 இல் சோவியத் ஒன்றியம் அதன் படைகளனைத்தையும் திரும்பப் பெறும் வரை இது நீடித்தது.\n\nசோவியத்துகள் ஆப்கானிஸ்தானிலிருந்து வெளியேறியபிறகு, இஸ்மாயில் கான் மாகாணத்தின் ஆளுநராக ஆனார். தெற்கிலிருந்து தலிபான் படைகள் 1995 இல் மாகாணத்தை கைப்பற்றும் வரை அவர் ஆளுநராக இருந்தார். ஹமீத் கர்சாய் தலைமையிலான கர்சாய் நிர்வாகம் தலிபான்களை அகற்றிய பிறகு, இஸ்மாயில் கான் மீண்டும் ஹெரட்டின் ஆளுநர் ஆனார்.\n\nமாகாணத்தில் ஊடக சுதந்திரம், மக்களின் சுதந்திரம் போன்றவற்றைக் கட்டுப்படுத்த முயல்பவராகவும், முரட்டுத்தனமான சுதந்திர ஆட்சியாளராகவும் இஸ்மாயில் கான் இருக்கிறார் என ஊடகங்கள் விவாதத்தைக் கிளப்பியபோது இவர் சர்ச்சைக்குறிய நபராக மாறினார். 2004 இல் ஒரு உள்ளூர் ராணுவ தலைவரின் படைகளுடன் நடந்த ஒரு சண்டையில் இவரின் மகனான மிர்விஸ் சாதிக்கை இழந்தார். இதன் எதிரோலியாக, மத்திய அரசாங்கமானது, புதிதாக பயிற்சியளிக்கப்பட்ட ஆப்கானிய தேசிய பாதுகாப்புப் படைகளின் ஆளுமைக்குள் மாகாணத்தைக் கொண்டுவந்தது. இஸ்மாயில் கான் தனது ஆளுநர் பதவியை விட்டுவிட்டு ஒரு அமைச்சராக காபூலில் வாழ உத்தரவிட்டார்.\n\n2005 க்குப் பின்னர், ஆப்கானிய அரசாங்கத்திற்கு உதவுவதற்காக இத்தாலி தலைமையிலான சர்வதேச பாதுகாப்பு உதவிப் படை, இப்பகுதியில் நிலைநிறுத்தப்பட்டது. மாகாணத்தின் உள்ளூர் மக்களுக்கு உதவுவதற்காக ஒரு பல் தேசிய மாகாண புனர்நிர்மாணக் குழு நிறுவப்பட்டது. அமெரிக்காவானது ஹெரட்டில் ஒரு துணைத் தூதரகத்தை நிறுவியும், ஆப்கானிய பாதுகாப்பு படைகளுக்கு பயிற்சியளித்தும், பாடசாலைகள் மற்றும் மருத்துவமனை போன்றவற்றைக் கட்டிக் கொடுத்துள்ளது.\n\nநேட்டோவிடமிருந்து பாதுகாப்புப் பொறுப்பை ஏற்ற ஆப்கானிஸ்தானின் முதல் ஏழு பகுதிகளில் ஒன்றாக ஹெராட் உள்ளது. 2011 சூலை 21 அன்று ஆப்கானிய பாதுகாப்பு படைகள் நேட்டோவிடம் இருந்து பாதுகாப்பு பொறுப்பை ஏற்றுக்கொண்டன. \n\nSection::::அரசியல் மற்றும் ஆட்சி.\nமாகாணத்தின் தற்போதைய ஆளுநராக மொஹம்மத் ஆசிஃப் ரஹிமி என்பவர் உள்ளார்.\n\nமாகாணத்தின் அனைத்து சட்ட அமலாக்க நடவடிக்கைகளையும் ஆப்கானிய தேசிய காவல் துறையால் (ஏஎன்பி) கட்டுப்படுத்தப்படுகின்றது. காபூலின் உள்துறை அமைச்சகத்தின் பிரதிநிதியாக காவல் தலைவர் உள்ளார்.\n\nSection::::பொருளாதாரம்.\nஆப்கானிஸ்தானின் மொத்த குங்குமப்பூ உற்பத்தியில் (2014 இல் 12 மில்லியன் டாலர்) 90% இந்த மாகாணத்தில் நடக்கிறது. குங்குமப்பூ சாகுபடியானது ஹெரட் மாகாண விவசாயிகளின் வருமானத்துக்கு ஒரு நிலையான ஆதாரமாகவும், ஆண், பெண் என இரு பாலருக்கும் வேலைவாய்ப்புகளை வழங்குவதாகவும், இதனால் அபின் சாகுபடியைச் சார்ந்திருக்கும் நிலை இல்லாததால் அதன் சாகுபடி குறைந்து வருவதாக 2015 ஆம் ஆண்டில் உலக வங்கி குறிப்பிட்டது.\n\nஈரான் மற்றும் துர்க்மேனிஸ்தானுடனான பன்னாட்டு நில எல்லையில் இந்த மாகாணம் இருப்பதும், அத்துடன் ஒரு பன்னாட்டு வானூர்தி நிலையம் மாகாணத்தில் இருப்பதும் வர்த்தக முக்கியத்துவம் வாய்ந்தத்தாக இருக்கிறது. ஹெரட் மாகாணத்தின் கிராமப்புறங்களில் 75 சதவீத மக்கள் வாழ்கின்றனர். மாகாணத்தின் பொருளாதாரத்தில் விவசாயம் மற்றும் தோட்டக்கலை சார்ந்தவைகள் முதன்மையான இடத்தை வகிக்கின்றன. மாகாணத்தின் உற்பத்திப் பொருட்களில் குங்குமப்பூ, கம்பளங்கள், சீரகம், பளிங்கு, விலங்கு தோல்கள், கம்பளி போன்றவையும் குறிப்பிட்ட இடத்தை வகிக்கின்றன. 2011 ஆண்டு காலகட்டத்தில் மாகாணத்தின் மொத்த உற்பத்தியில் 82% இந்த துறைகளில் இருந்து வந்துள்ளது.\n\nSection::::நலவாழ்வு பராமரிப்பு.\nபாதுகாப்பான குடிநீர் கிடைக்கும் வசிக்கும் குடும்பங்களின் எண்ணிக்கையானது 2005 இல் 31% ஆக இருந்த நிலையில் இது 2011 இல் இது 28% ஆக வீழ்ச்சியடைந்தது. 2005 இல் நிகழ்ந்த பிரசவங்களில் 24% பயிற்சியுடைய தாதிகளின் உதவியோடு நிகழ்ந்தது. இது 2011 இல் 25% ஆக உயர்ந்துள்ளது.\n\nSection::::கல்வி.\nஒட்டுமொத்த எழுத்தறிவு விகிதம் (வயது 6+ ) 2005 இல் 36% ஆக இருந்து 2011 இல் 25% என குறைந்துள்ளது. ஹெராத் பல்கலைக்கழகமானது ஆப்கானிஸ்தானின் இரண்டாவது மிகப்பெரிய பல்கலைக்கழகமாகும், இதில் 10,000 மாணவர்கள், 14 ஆசிரியர்கள் மற்றும் 45 துறைகள் உள்ளன.\n\nSection::::மக்கள்வகைப்பாடு.\nமாகாணத்தின் மொத்த மக்கள் தொகை 1,780,000 ஆகும், இவர்களில் பெரும்பான்மையானோர் கிராமப்புறப் பகுதிகளில் வாழ்கின்றனர். மாகாணத்தில் பாரசீக மொழி பேசும் தாஜிக்ஸ்கள் பெரும்பான்மையினராக உள்ளனர். \n\nSection::::மாவட்டவாரியாக மக்கள் தொகை.\nஇந்த மாகாணமானது 17 மாவட்டங்களையும் 1,000 கிராமங்களையும் உள்ளடக்கி உள்ளது.\nSection::::விளையாட்டு.\nமாகாணத்தில் கால்பந்து விளையாட்டு பிரபலமான விளையாட்டு ஆகும். அண்மைய ஆண்டுகளில் துடுப்பாட்டம் பிரபலமடைந்து வருகிறது. ஹெரத் மாகாண துடுப்பாட்ட அணியானது உள்ளூர் போட்டிகளில் குறிப்பிடத்தக்கதாக உள்ளது. ஆப்கானிஸ்தானின் தேசிய விளையாட்டான புஜ்காஷி மற்றும் பல விளையாட்டுகளும் இப்பகுதியில் விளையாடப்படுகின்றன.\n\nSection::::எதிர்காலம்.\nஹெரட் மாகாணத்தில் உள்கட்டமைப்பு திட்டங்களுக்கு 150 மில்லியன் யூரோ மென்கடன் வசதி உள்ளிட்ட \"நீண்ட கால ஒப்பந்தம்\" ஒன்று 2012 திசம்பரில், ஆப்கானிஸ்தான் மற்றும் இத்தாலி இடையே கையெழுத்தானது. 2014 ஆம் ஆண்டு 32 மில்லியன் அமெரிக்க டாலர் மதிப்புக்கு மென்கடனுக்கான ஒப்பந்தமானது ஹெரட் விமான நிலையத்தின் மேம்பாட்டிற்காக மேற்கொள்ளப்பட்டது. 2016 ஆம் ஆண்டில் ஹெலட் மற்றும் சிஸ்ட்-இ ஷெரீப் இடையே 155 கி.மீ. சாலை கட்டுமானத்திற்காக ஆப்கானிஸ்தான் மற்றும் இத்தாலி இடையே 100 மில்லியன் அமெரிக்க டாலர் மதிப்புள்ள இரண்டாவது மென் கடன் ஒப்பந்தம் கையெழுத்தானது. ஈரானின் மஷத் மற்றும் ஹெரத்துக்கு இடையே தொடர்வண்டி இணைப்பை நிறைவேற்ற 70 மில்லியன் அமெரிக்க டாலர் மதிப்புள்ள மூன்றாவது மென் கடனைப் பெறுவதறுவதற்கான சாத்தியக்கூறு குறித்து ஆராய இத்தாலி ஒப்புக் கொண்டது. ஆசிய வளர்ச்சி வங்கியானது ஹெரட் மற்றும் துர்க்மேனிஸ்தானுக்கு இடையில் தொடர்வண்டிப் பாதையை நிர்மாணிப்பதற்கான சாத்தியங்கள் குறித்த ஆய்வு மேற்கொண்டுவருகிறது.\n"}
{"id": "421023", "url": "https://ta.wikipedia.org/wiki?curid=421023", "title": "அம்பாரி", "text": "அம்பாரி\n\nஅம்பாரி என்பது மன்னர்கள் போன்றோர் யானை மீது அமர்ந்து செல்ல வசதியாக அமைக்கப்பட்ட இருக்கையுடன் கூடிய மாடம் ஆகும். இதில் அமர்ந்தபடி மன்னர்கள் போர், வேட்டை, நகர்வலம் போன்றவற்றை மேற்கொள்வர். மன்னரின் அம்பாரியைச் சுமக்கும் யானையானது \"பட்டத்து யானை\" என்று அழைக்கப்படும். இந்த பட்டத்து யானையானது அதற்கான தகுதிகளுடன் கம்பீரமானதாக தேர்ந்தெடுக்கப்படும். அதற்கான தகுதிகளில் ஒன்றாக அது ஏழு முழம் அதாவது ஏறத்தாழப் பத்தரை அடி உயரம் கொண்டதாக இருக்கும் என்பதாக விக்கிரம சோழன் உலா, கம்ப ராமாயணம் போன்ற தமிழ் இலக்கியங்கள் வழியாக அறியவருகிறது. தற்காலத்திலும் பயன்பாட்டில் உள்ள அம்பாரியானது மைசூர் தசராவின் போது மைசூர் மன்னர்கள் பயன்படுத்திய அம்பாரியாகும். மைசூர் சமஸ்தானம் இந்தியாவுடன் இணைக்கப்படும் வரை அதன் மன்னர் தசரா விழாவின்போது அம்பாரியில் அமர்ந்து நகர்வலம் வந்து மக்களுக்கு காட்சியளித்து வந்தார். ஆனால் இந்திய ஒன்றியத்துடன் மைசூர் சமஸ்தானம் இணைக்கப்பட்டு அங்கு மன்னராட்சி ஒழிக்கப்பட்டப் பிறகு. அந்த அம்பாரியில் மைசூர் மன்னருக்கு பதில் சாமுண்டீஸ்வரி அம்மன் சிலையை ஏற்றி தசரா நாளில் ஊர்வலமாக கொண்டு செல்லப்படுகிறது. இந்த மைசூர் அம்பாரியானது 750 கிலோ எடை கொண்டதாக உள்ளது.\n"}
{"id": "421025", "url": "https://ta.wikipedia.org/wiki?curid=421025", "title": "தளிர்த்திறன் திட்டம்", "text": "தளிர்த்திறன் திட்டம்\n\nதளிர்த்திறன் திட்டம்(Thalir Thiran Thittam) என்பது குழந்தைகளுக்கும் வளரிளம் பருவத்தினருக்கும் வாழ்க்கைத்திறன் கல்வியை வழங்கும் திட்டம் ஆகும். விழிப்புணர்வின் வழியாக நிலைமாற்றம் என்னும் நோக்கத்தோடு 2008 ஆம் ஆண்டு முதல் இத்திட்டத்தை மதுரையைத் தலைமையிடமாகக்கொண்டு இயங்கும் அபராஜிதா குழுமத்தின் அபராஜிதா அறக்கட்டளை செயற்படுத்துகிறது. இத்திட்டம் தமிழ்நாடு, குஜராத், ராஜஸ்தான், ஹரியானா, மத்தியப்பிரதேசம் ஆகிய ஐந்து மாநிலங்களில் உள்ள 39498 பள்ளிகளில் அந்தந்த மாநிலக் கல்வித்துறையின் வழியாக 53,05,250 மாணவர்களுக்கு வாழ்க்கைத்திறன் கல்வியை வழங்குகிறது. . வழக்கமான பாடத்திட்டத்தில் இல்லாத, ஆனால் இன்றைய நெருக்கடியான வாழ்க்கைக்கு மிகவும் முக்கியமான திறன்களை வளர்ப்பதுதான் இந்தப் பாடத்திட்டத்தின் அடிப்படை ஆகும். மாணவர்கள் தங்களது முழுத்திறனை உணர்ந்துகொள்ளவும் முழுமையான அணுகுமுறையை மேற்கொள்ளவும் இந்தக் கல்வி உதவும். \n\nSection::::பின்புலம்.\nஉலக நலவாழ்வு அமைப்பு (World Health Organization), “அன்றாட வாழ்வின் தேவைகளையும் வெல்விளிகளையும் திறம்படக் கையாள்வதற்கு ஒருவரைத் தகுதிப்படுத்துகின்ற ஏற்றிசைதல், உடன்பாட்டு நடத்தை ஆகிய திறன்களே வாழ்க்கைத்திறன்கள் ஆகும்” என வாழ்க்கைத்திறன்களை வரையறுக்கிறது. \n\nஐக்கிய நாடுகள் அவை வெளியிட்டுள்ள குழந்தைகள் உரிமைக்கான உடன்படிக்கை 1989 (United Nations Organization’s Convention of Child Rights 1989) குழந்தைகளுக்கு வழங்க வேண்டிய கல்வியின் நோக்கம் எத்தகையனவாக இருக்க வேண்டும் என்பதனை அதன் பிரிவு 29அ முதல் உ வரையுள்ள பகுதியில் வரையறுத்திருக்கிறது. \n\nஇவ்வரையறைகளின் அடிப்படையில், தளிர்த்திறன் திட்டம் அபராஜிதா அறக்கட்டளையால் 2008ஆம் ஆண்டில் உருவாக்கப்பட்டிருக்கிறது. \n\nSection::::நோக்கம்.\nஇத்திட்டம் பின்வரும் நோக்கங்களைக்கொண்டு உருவாக்கப்பட்டிருக்கிறது: \n\n\nSection::::கட்டமைப்பு.\nவாழ்க்கைத்திறன் கலைத்திட்ட வடிவமைப்பு (Curriculum Development), கலைத்திட்டங்களை வழங்கல் (Curriculum Delivery), திட்டச் செயலாக்கம் (Program Implementation), திட்ட மீள்வலுவூட்டம் (Program Reinforcement), விளைவைப் பகுப்பாய்தல் (Impact Analysis), செயலாய்வு (Action Research) என்னும் ஆறு படிநிலைகளைக்கொண்டதாக இத்திட்டம் உருவாக்கப்பட்டுள்ளது. \n\nSection::::கலைத்திட்டம்.\nதளிர்த்திறன் திட்டம் பின்வரும் 10 பகுதிகளாகப் பிரிக்கப்பட்டுள்ளன:\n\n01. உலக நலவாழ்வு அமைப்பு பட்டியலிட்டுள்ள பத்து வாழ்க்கைத்திறன்கள் \n02. கொள்கை விளக்கம் <br>\n03. நன்னடத்தை<br>\n04. காலமேலாண்மை<br>\n05. இலக்கு அமைத்தல்<br>\n06. நலவாழ்வு நடத்தைகள்<br>\n07. பாலின நிகர்நிலை<br>\n08. நாட்டின் சட்டங்கள்<br>\n09. ஊடகத்தைப் புரிந்துகொள்ளல்<br>\n10. சூழலியல்\n\nSection::::கலைத்திட்டம் வழங்கல்.\nSection::::தொடக்கப்பள்ளி மாணவர்களுக்கு.\nஒன்றாம் வகுப்பிலிருந்து ஐந்தாம் வகுப்பு வரை பயிலும் மாணவர்கள் தொடக்கப்பள்ளி மாணவர்கள் எனப்படுகின்றனர். அவர்களுக்கு வாழ்க்கைத்திறன் கல்வியைக் கற்றுதருவதற்காக அபராஜிதா அறக்கட்டளை உருவாக்கியுள்ள தளிர்த்திறன் திட்டம் பாடத்திட்டத்தை வகுத்திருக்கிறது. அது, ஒவ்வொரு வகுப்பிலும் ஒவ்வொரு வாழ்க்கைத்திறனுக்கும் இரண்டு பாடங்கள் வீதம் ஐந்து வகுப்பிற்கு நூறு பாடங்களைக் கொண்டிருக்கிறது. விளையாட்டு, செயல்பாடுகள், பாடல்கள் ஆகியவற்றைக்கொண்டவையாக இப்பாடங்கள் இருக்கின்றன. \n\nSection::::உயர்நிலை / மேல்நிலைப்பள்ளி மாணவர்களுக்கு.\nஆறாம் வகுப்பிலிருந்து பதினொன்றாம் வகுப்பு வரை பயிலும் மாணவர்களுக்கான வாழ்க்கைத் திறன் கல்வி பாடத்திட்டம் வகுப்பிற்கு 20 பாடங்கள் வீதம் 120 பாடங்களைக் கொண்டிருக்கறது. அந்த 120 பாடங்களும் காணொளி வடிவில் இருக்கின்றன. அவற்றை வகுப்பறையில் கற்பிப்பதற்கு ஏதுவாக “காணொளிப்பாட நிறுத்தற்குறிப்புகள்” என்னும் கையேடும் வழங்கப்பட்டுள்ளது. \n\nSection::::திட்டச் செயலாக்கம்.\nSection::::வெள்ளோட்டம்.\nஇத்திட்டம் 2008-2009 ஆம் கல்வியாண்டில் ஐந்து மேல்நிலைப்பள்ளிகளில் (மதுரை மாநகராட்சிப்பள்ளிகள் இரண்டு, சிவகங்கை மாவட்டம் திருப்பத்தூரிலுள்ள அரசு மேல்நிலைப்பள்ளிகள் இரண்டு, விருதுநகர் மாவட்டம் மல்லாங்கிணற்றிலுள்ள அரசு மேல்நிலைப்பள்ளி) வெள்ளோட்டமாகக் கற்பிக்கப்பட்டது. இந்த வெள்ளோட்டம் 2008 சூலை 29ஆம் நாள் மல்லாங்கிணற்றிலுள்ள அரசு மேல்நிலைப்பள்ளியில் தொடங்கியது . \n\nSection::::தமிழ்நாட்டுப் பள்ளிகளில்.\nவெள்ளாட்டத்திட்டம் சிறப்பாக நிறைவேறியதால், இத்திட்டம் தமிழ்நாட்டரசால் நடத்தப்படும் 2141 அரசு உயர்நிலைப்பள்ளிகளுக்கும் 2018 அரசு மேல்நிலைப்பள்ளிகளுக்கும் 1-10-2009ஆம் நாள் விரிவுபடுத்தப்பட்டது. 2013ஆம் ஆண்டில் இத்திட்டம் அரசு உதவிபெறும் பள்ளிகளுக்கும் விரிவாக்கம் செய்யப்பட்டது. அதனைத் தொடர்ந்து தொடக்கப்பள்ளி மாணவர்களுக்கான தளிர்த்திறன் திட்டம் மதுரை மாநகராட்சி தொடக்கப்பள்ளிகளிலும் நடுநிலைப்பள்ளிகளிலும் 2015ஆம் ஆண்டு முதல் செயற்படுத்தப்படுகிறது. . \n\nSection::::குஜராத் மாநிலப் பள்ளிகளில்.\nதளிர்த்திறன் திட்டத்தின் குஜராத்தி வடிவமான “டிம் டிம் தாரா” 2011-12ஆம் கல்வியாண்டில் அம்மாநிலத்திலுள்ள 489 அரசு பள்ளிகளிலும் 6769 அரசு உதவிபெறும் பள்ளிகளிலும் செயற்படுத்த புரிந்துணர்வு ஒப்பந்தம் கையொப்பமிடப்பட்டது. 2018-19ஆம் கல்வியாண்டு முதல் இத்திட்டத்தின் பாடங்கள் கல்விச் செயற்கைக்கோளின் ( EDUSAT) வழியாக ஒளிபரப்பப்படுகின்றன. \n\nSection::::இராஜஸ்தான் மாநிலப் பள்ளிகளில்.\nதளிர்த்திறன் திட்டத்தின் இந்தி வடிவமான “டிம் டிம் தாரே” 2016-17ஆம் கல்வியாண்டில் அம்மாநிலத்திலுள்ள 71 அரசு மாதிரி மேல்நிலைப் பள்ளிகளிலும் 1340 அரசு மேல்நிலைப் பள்ளிகளிலும் செயற்படுத்த புரிந்துணர்வு ஒப்பந்தம் 2016 பிப்ரவரியில் கையொப்பமிடப்பட்டது. 2018-19ஆம் கல்வியாண்டு முதல் இத்திட்டத்தின் பாடங்கள் கல்விச் செயற்கைக்கோளின் (EDUSAT) வழியாக ஒளிபரப்பப்படுகின்றன. \n\nSection::::மத்தியப்பிரதேச மாநிலப் பள்ளிகளில்.\nதளிர்த்திறன் திட்டத்தின் இந்தி வடிவமான “டிம் டிம் தாரே”, 2016-17ஆம் கல்வியாண்டில் மத்தியப் பிரதேசம் இந்தூர் மண்டலத்தின் 8 மாவட்டங்களில் 270 பள்ளிகளில் வெள்ளோட்டத் திட்டமாகச் செயற்படுத்தப்பட்டது. 2017-18ஆம் கல்வியாண்டில் அம்மண்டலத்திலுள்ள பிற பள்ளிகளுக்கும் விரிவாக்கம் செய்யப்பட்டது. \n\nSection::::ஹரியானா மாநிலப் பள்ளிகளில்.\nதளிர்த்திறன் திட்டத்தின் இந்தி வடிவமான “டிம் டிம் தாரே” 2017-18ஆம் கல்வியாண்டில் அம்மாநிலத்திலுள்ள 14000 பள்ளிகளில் செயற்படுத்த புரிந்துணர்வு ஒப்பந்தம் 2017 செப்டம்பரில் கையொப்பமிடப்பட்டது. இதன்படி ஒன்றாம் வகுப்பு முதல் பன்னிரண்டாம் வகுப்பு வரை மாநிலத்திலுள்ள அனைத்துப் பள்ளிகளிலும் இத்திட்டம் செயற்படுத்தப்படுகிறது. 2018-19ஆம் கல்வியாண்டு முதல் இத்திட்டத்தின் பாடங்கள் கல்விச் செயற்கைக்கோளின் (EDUSAT) வழியாக ஒளிபரப்பப்படுகின்றன. \n\nSection::::விளைவைப் பகுப்பாய்தல்.\nதிட்டத்தால் மாணவர்களிடையே ஏற்பட்டிருக்கும் மாற்றங்கள் பற்றி பின்வரும் மூன்று ஆய்வுகள் மேற்கொள்ளப்பட்டிருக்கின்றன:\n\n\nSection::::செயலாய்வு.\nஅமெரிக்க ஐக்கிய நாட்டிலுள்ள மிசிகன் பல்கலைக் கழகத்தின் ஓர் உறுப்பான ராஸ் வணிகப்பள்ளியைச் சேர்ந்த மாணவர்கள் தொடர்ந்து இத்திட்டம் பற்றி ஆய்வுசெய்கின்றனர். \n\n"}
{"id": "421027", "url": "https://ta.wikipedia.org/wiki?curid=421027", "title": "தைவானியத் திரைப்படம்", "text": "தைவானியத் திரைப்படம்\n\nதைவானியத் திரைப்படம் \"(cinema of Taiwan)\" தைவானின் வரலாற்றில் வேர்கொண்டதாகும். இது சீனமொழித் திரைப்பட மூன்று வரலாற்றிழைகளில் ஒன்றாகும். மற்றவை ஆங்காங் திரைப்படம், சீனத் திரைப்படம் என்பனவாகும். தைவானை யப்பான் ஆண்ட 1901 இல் அறிமுகமாகிய தைவானியத் திரைப்படம் பல கட்டங்களில் வளர்ந்தது. இது ஆங்காங் நகரின் முதன்மைப் போக்குக்கு வெளியில் மக்கள் சீனக் குடியரசுத் தணிக்கையிலும் வளர்ந்தது.\n\nSection::::பான்மைகள்.\nSection::::தைவானிய இயக்குநர்கள்.\nஅண்மை ஆண்டுகளில், பல பன்னாட்டு புகழ்பெற்ற திரைப்பட தயாரிப்பாளர்களால் உலகக் கவனத்தை ஈர்த்துள்ளது. இவர்களில் கவு கிசியாவோ, எடவார்டு யாங், மலேசிய சீனராகிய திசாய் மிங்லியாங் ஆகியோர்கள் குறிப்பிடத் தகுந்தவர்கள்.\n\nசென் கியுவோபூ, திசூயி சியூ மிங், தனியார் துறை சார்ந்த் குவாங் மிங்சுவான் இலை ஆகியோர் 1990 களுக்குப் பிறகு பெயர்பெற்ற இயக்குநர்கள் ஆவர்.\n\nSection::::அரசின் தாக்கம்.\nபிந்தைய யப்பானியக் குடியேற்றக் காலத்தில் இருந்து தைவானிய இராணுவச் சட்டம் நடைமுறைக்கு வந்த காலம் வரை தைவானியத் திரைப்பட வளர்ச்சி, அலுவல்முறை அரசு கலைக்கூட வளர்ச்சியைச் சார்ந்தே இருந்தது. அப்போது உருவாகிய திரைப்படங்கள் முதன்மையாக செய்திப் படங்களாகவே அமைந்தன. இவை அரசு நடத்திய கலைக்கூடங்களில் எடுக்கப்பட்டன. இவை தைவான் திரைப்படக் குழுமம், நடுவண் இயங்குபடக் கூட்டிணையம், சீனா திரைப்படக் கலைக்கூடம் ஆகியவற்றில் பெரும்பாலும் அரசியல் பரப்புரைக்காக எடுக்கப்பட்டன. இன்றும் கூட தைவான் அரசு திரைப்பட நிதி ஒதுக்கிடும் வழக்கத்தைக் கொண்டுள்ளது. இந்த நிதி தைவான் திரைப்படத்துறைக்குப் பயன்படுத்தப்படுகிறது. இத்தகைய நிதி ஒதுக்கீடு கேள்விக்குள்ளானாலும் திரைப்பட வளர்ச்சிக்கு நன்கு உதவுகிறது.\n\nஅரசின் தகவல் அலுவலகம் திரைப்பட நல்கைக்குப் பொறுப்பேற்கிறது. நல்கைகள் $5 மில்லியன், $800 மில்லியன் என இருவகைப்படும். பதினைந்து படங்களுக்கான திரையாக்கச் செலவு $120 மில்லியனாக அமைகிறது. ஒரு திரைப்பட ஆக்கத்துக்கான சரியான பண ஒதுக்கீடு சில வரன்முறைகளின்படி அமைகிறது; எடுத்துகாட்டாக, $5 மில்லியன் புதிய இயக்குநர்களுக்கு முதலில் தகவல் படம் எடுக்க வழங்கப்படுகிறது.\n\nSection::::ஆவணப்படங்கள்.\nஅண்மைக் காலத்தில், தைவான் ஆவணப்படங்களும் பரவலாக மக்களால் வரவேற்கப்படுகின்றன. தைவானிய ஆவணப்படங்களின் வளர்ச்சி 1987 இல் இராணுவச் சட்டம் நீங்கியதும் தொடங்கியது. இந்நிலையில் பதிவுகள் மக்களிடம் பரவியதாலும் தைவான் பண்பாட்டு விவகார மன்றம் தந்த ஆதரவாலும் மேம்பட்ட நடவடிக்கைகளாலும் நிகழ்ந்தது. ஆவணப்படங்கள் வேறு அரசுசார் முகமைகளாலும் தனியார் குழுமங்களாலும் ஆதரவு பெறுகின்றன. ஆவணப்படங்களை எடுக்க பலவகை திரைப்பட விழாக்களும் விருதுகளும் நிறுவப்பட்டுள்ளன.\n\nதைவான் ஆவணப்படங்கள் திரைப்படம் எடுப்பவர்களைப் பற்றியோ அல்லது அவர்களது குடும்பத்தைப் பற்றியோ எடுக்கப்படுகின்றன. இவை சீரிய சமூக அல்லது அரசியல் சிக்கல்களைக் கருப்பொருளாகக் கொண்டு எடுக்கப்படுகின்றன. படிப்படியாக இவை பன்னாட்டுப் புகழையும் ஈட்டலாயின. பலர் பன்னாட்டுத் திரைப்பட விழாக்களில் பல விருதுகளை வென்றுள்ளனர்.\n\nSection::::தொடக்கநிலைத் திரைப்படம், 1900–1945.\nதைவானில் முதல் திரைப்படம் தாயோயிரோ தகமாத்சுவால் 1901 இல் (; ) அறிமுகப்படுத்தப்பட்டது.தைவானை 1900 முதல் 1937 வரை யப்பான் ஆண்டபோது யப்பானியக் குடியேற்ற நாட்டுத் திரைப்படச் சந்தைகளில் தைவான் திரைப்படத்துறை தான் மிகவும் முதன்மை வாய்ந்ததாக விளங்கியது. தகமாத்சு 1905 இல் யப்பானிய உருசியப் போர்ப்படம் எடுத்து 10,000 யப்பானிய யென்களைத் திரட்டி யப்பான் இராணுவத்திடம் அளித்தார். தைவான் குடியேற்ற அரசு 1910 இல் ஒருங்கிணைந்த தைவான் நாட்டு திரைப்பட வளர்ச்சிக்காக, தகமாத்சு, பிற திரைப்பட இயக்குநர்களின் தனித்தனித் திரைப்படத்துறை முயற்சிகளை ஒருங்கிணைத்தது. யப்பானியப் பேரரசில் தைவானியப் பண்பாட்டுக் கருப்பொருள்களைத் தன்மயமாக்கிப் பரந்த யப்பானியக் குடியேற்ற ஆட்சிப் பரப்பை விரிவாக்குவதில் தைவானியத் திரைப்படங்கள் பெரும்பங்காற்றின. தைவானியத் திரைப்படங்கள் தைவானியருக்கு அல்லாமல் யப்பானிய பார்வையாளருக்காகவே உருவாக்கியதாகத் தகமாட்சு தெளிவாகக் கூறுகிறார். எனவே, தொடக்கநிலைத் தைவானியத் திரைப்படங்கள் தீவின் புதுமைப்படுத்தலில் யப்பானிய முன்னெடுப்பைப் பாராட்டும் போக்கிலேயே எடுக்கப்பட்டுள்ளன. பிற திரைப்படங்கள் யப்பானியரின் ஓங்கலான குடியேற்ற உணர்வுகளுக்கு தீனி போடவே எடுக்கப்பட்டன. இவ்வகைப் படங்களாக \"காக்கொயரிங் தைவான்ஸ் நேடிவ் ரெபெல்ஸ் (1910) மற்றும் ஹீரோஸ் ஆஃப் தெ தைவான் எக்ஸ்டெர்மேசன் ஸ்குவாட் (1910)\" ஆகியவற்றைக் கூறலாம்.\n\nSection::::வருமானப் பங்கீடு.\nதைவான் திரைப்பட வருமானப் பகிர்வைப் பற்றித் தெங் சியூ பெங் வளைகுடா எண் 7 படத்தின்போது விவாதித்தார். தெங் திரைப்படத்தின் வருமானம் NTD 520 மில்லியன் ஆக அமையும் எனக் கொண்டார். ஆக்கச்செலவு NTD 50 மில்லியன் ஆகியது. இந்தச் செலவைக் கழித்த வருமானத்தில் 60% திரையரங்குகளுக்கும் 10% படப்பகிர்வாளருக்கும் தரப்படும். இயக்குநர் NT$140 மில்லியன் தொகையைப் பெறுவார்.\n\n\n\n\n\n\n"}
{"id": "421037", "url": "https://ta.wikipedia.org/wiki?curid=421037", "title": "மெக்கோர்மேக் வினை", "text": "மெக்கோர்மேக் வினை\n\nமெக்கோர்மேக் வினை \"(McCormack reaction)\" என்பது கரிம பாசுபரசு சேர்மங்களைத் தொகுப்பு முறையில் தயாரிக்க உதவும் ஓரு முறையாகும். இவ்வினையில் 1,3-டையீன் மற்றும் R2P+ வை வழங்கும் ஒரு மூலம் ஆகியன இணைந்து பாசுபோலீனியம் நேர்மின் அயனியைக் கொடுக்கின்றன. டுபாண்ட் நிறுவனத்தைச் சேர்ந்த வேதியியல் ஆராய்ச்சியாளர் டபிள்யு பி மெக்கோர்மேக் இவ்வினையைக் கண்டறிந்த காரண த்தால் மெக்கோர்மேக் வினை என்ற பெயர் சூட்டப்பட்டது. \nமெக்கோர்மேக் வினையை விவரிக்கும் வினை ஒன்றில் பீனைல்டைகுளோரோபாசுபீனும் ஐசோபிரீனும் பங்கேற்கின்றன :\n\nசுற்று வளைய [2+4] செயல்முறை வழியாக வினை நிகழ்கிறது. வினையில் விளையும் விளைபொருள்களை நீராற்பகுப்பு செய்து பாசுப்பீன் ஆக்சைடு பெறப்படுகிறது. ஐதரசன் ஆலைடு நீக்க வினையில் பாசுப்போல் உருவாகிறது.\n"}
{"id": "421054", "url": "https://ta.wikipedia.org/wiki?curid=421054", "title": "அசாதாரணமான கருப்பை இரத்தப்போக்கு", "text": "அசாதாரணமான கருப்பை இரத்தப்போக்கு\n\nஅசாதாரணமான கருப்பை இரத்தப்போக்கு (Abnormal uterine bleeding) என்பது கருப்பையிலிருந்து அடிக்கடி, நீட்டித்தகாலத்திற்கு, வழக்கத்தைவிட அதிகமான அல்லது ஒழுங்கற்ற மாதவிடாய் ஏற்படுவதைக் குறிக்கிறது.கருத்தரிக்கும் காலத்தில் ஏற்படும் இரத்தப்போக்கு இவ்வகையில் சேராது.. இரும்புச் சத்து குறைபாடு காரணமாக ஏற்படும் இரத்தசோகை காரணமாகக்கூட அசாதாரண இரத்தப்போக்கு ஏற்படலாம். இது வழக்கமான வாழ்வியல் முறையை வெகுவாக எதிர்மறையாகப் பாதிக்கக்கூடும். \nகருப்பை நார்த்திசுக் கட்டி, கருப்பைச் சுவரின் அகப்படலம் வளருதல்,கருப்பைப் பிரச்சனைகள், மாதவிடாய்ச் சிக்கல்கள், உள்ளுறுப்புகளில் இரத்தம் ஒழுகுதல், சினை முட்டை வருவதில் பிரச்சினை, குடும்பக்கட்டுப்படு அல்லது புற்றுநோயின் பக்கவிளைவுகள் ஆகியவை உள்ளிட்ட கருவூலகத்தின் உள்ளார்ந்த பிரச்சனைகள் அசாதாரண இரத்தப்போக்கிற்குக் காரணமாக இருக்கலாம். தனி ஒருவருக்கு ஏதேனும் ஒரு குறிப்பிட்ட காரணமாகவோ அல்லது மேற்கண்டவற்றில் சிலவோ அசாதாரண இரத்தப்போக்கிற்குக் காரணமாக அமையலாம். இதன் முதல்படியாக கட்டி அல்லது கரு அகற்றப்படுகிறது. மருத்துவப்படமெடுத்தல் அல்லது கருப்பை அகநோக்குதல் மூலம் இதனைக் கண்டறிய உதவலாம். \nஒவ்வொரு விளைவுகளும் ஏற்படும் அடிப்படைக் காரணத்திற்கேற்ப சிகிச்சை மேற்கொள்ளப்படுகிறது. இயக்குநீர்முறை கருத்தடை, கோனடாட்ராபின் - முதன்மை இயக்கியை தூண்டுதல், டிரானெக்சாமின் அமிலம் ஆகியனவும், அறுவை சிகிச்சை மூலம் கட்டியை நீக்குதல், அல்லது கருப்பை அகற்றுதல் ஆகியவையும் மேற்கொள்ளப்படுகின்றன. இனப்பெருக்க வயதிலுள்ள 20 விழுக்காடு பெண்களுக்கு அசாதாரண இரத்தப்போக்கு காணப்படுகிறது.\n"}
{"id": "421056", "url": "https://ta.wikipedia.org/wiki?curid=421056", "title": "பிரித்தானிய உலோகம்", "text": "பிரித்தானிய உலோகம்\n\nபிரித்தானிய உலோகம் (Britannia metal or britannium or Britannia ware) என்பது ஒரு சிறப்பு வகை பியூட்டர் கலப்புலோகம் ஆகும். இது இதன் வெள்ளி போன்ற பளபளப்பான தோற்றம் மற்றும் மென்மையான புறப்பரப்பிற்காகவும் பெரிதும் விரும்பப்படுகிறது. இந்த கலப்புலோகத்தின் எடை இயைபு வெள்ளீயம் 92% , அந்திமனி 6% மற்றும் தாமிரம் 2% என்றவாறு அமைகிறது\n\nபிரித்தானிய உலோகம் என்பது வார்ப்பு என்பதகை் காட்டிலும் அழுத்தச் சுற்று முறையில் உலோகத்தை வனையும் செயல்முறையில் உருவாக்கப்பட்ட ஒன்றாகும். இந்த கலப்புலோகத்தின் உருகுநிலை 255 செல்சியசு ஆகும்\n"}
{"id": "421066", "url": "https://ta.wikipedia.org/wiki?curid=421066", "title": "கார்பாக்சிமைடேட்டு", "text": "கார்பாக்சிமைடேட்டு\n\nகார்பாக்சிமைடேட்டுகள் \"(Carboximidates)\" என்பவை R-C(=NR')OR\" என்ற பொது மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மங்களாகும். பொதுவாக இவற்றை இமைடேட்டுகள் என்று அழைக்கிறார்கள். கார்பாக்சிமைடிக் அமிலமும் (R-C(=NR')OH) ஓர் ஆல்ககாலும் வினைபுரிவதால் உருவாகின்ற எசுத்தர்களாக இவை கருதப்படுகின்றன.\n\nஇமைன்களில் (>C=N-) இணைக்கப்பட்டிருக்கும் ஆக்சிசன் அணு கார்பன் அணு பிணைப்பைப் போல இவற்றிலும் இணைக்கப்படுள்ளதால் இவற்றை இமைனோ எசுத்தர்கள் என்றும் கூறுகிறார்கள்.\n\nSection::::தயாரிப்பு.\nபல்வேறு செயற்கை முறைகளில் இமைடேட்டுகள் தயாரிக்கப்படுகின்றன . ஆனால் பின்னெர் வினை பொதுவான தயாரிப்பு முறையாகக் கருதப்படுகிறது. நைட்ரைல்களை அமில வினையூக்கியின் உதவியால் தாக்கும் ஆல்ககால்கள் மூலமாக இவ்வினை நிகழ்கிறது.\n\nஇம்முறையில் தயாரிக்கப்படும் இமைடேட்டுகள் அவற்றின் ஐதரோகுளோரைடு உப்புகளாகும். இவை சில சமயங்களில் பின்னெர் உப்புகள் என்றும் அழைக்கப்படுகின்றன. மம் மறுசிரமைப்பு வினை மற்றும் ஓவர்மான் மறுசீராக்கல் வினை போன்ற வினைகளில் கார்பாக்சிமைடேட்டுகள் இடைநிலைப் பொருட்களாகவும் உருவாகின்றன.\n\nSection::::இமைடேட்டு/அமைடேட்டு எதிர்மின் அயனிகள்.\nஓர் அமைடு அல்லது இமைடிக் அமிலம் புரோட்டான் நீக்கமடைவதால் இமைடேட்டு/அமைடேட்டு எதிர்மின் அயனிகள் தோன்றுகின்றன. அமைடுகளும் இமைடிக் அமிலங்களும் வடிவமாற்றியன்கள் என்பதனால் இவை புரோட்டான் நீக்கத்தால் ஒரே மாதிரியான எதிர்மின் அயனியாக உருவாகின்றன. இந்த இரண்டு பெயர்களும் ஒரே அயனியை விவரிக்கும் ஒத்தச் சொற்களாகும். இருப்பினும் இவை விவாதத்திற்கு உரியனவாக உள்ளன. ஒத்திசைவு பங்களிப்பை இமைடேட்டு இடது பக்கத்திலும் அமைடேட்டு வலது பக்கத்திலும் வழங்குகின்றன. இருப்பினும் இடைநிலைத் தனிமங்களில் ஈந்தணைவிகளாகச் செயலாற்றும்போது இவை வேறுபடுத்தி அடையாளம் காணப்படுகின்றன. ஆக்சிசனுடன் பிணைக்கப்பட்ட இனங்கள் இமைடேட்டுகள் என்றும் நைட்ரசனுடன் பிணைக்கப்பட்ட இனங்கள் அமைடேட்டுகள் என்றும் இங்கு அறியப்படுகின்றன. இவற்றை அசா பதிலிடப்பட்ட இனோலேட்டு ஒத்தவை என்றும் கருதவியலும். இவற்றின் பொதுவாய்ப்பாடு R-N=C(O−)R ஆகும்.\n\nSection::::வினைகள்.\nகார்பாக்சிமைடேட்டுகள் நல்ல மின்னனுகவரிகளாகும். இவை பல்வேறு வகையான கூட்டு வினைகளில் பங்கேற்கின்றன. பொதுவாக அலிபாட்டிக் இமைடேட்டுகள் அரோமாட்டிக் இமைடேட்டுகளைக்காட்டிலும் விரைவாக வினைபுரிகின்றன . இவற்றை நீராற்பகுப்பு வினைக்கு உட்படுத்தி எசுத்தர்களைப் பெறவியலும். இதேவகை வினையில் அமோனியா மற்றும் அமீன்களுடன் வினைபுரியும்போது அமீடின்கள் உருவாகின்றன. அலிபாட்டிக் இமைடேட்டுகள் ஓர் அமில வினையூக்கியின் உதவியோடு மிகையளவு ஆல்ககாலுடன் வினை புரிந்து ஆர்த்தோ எசுத்தர்களாக (RC(OR)3) உருவாகின்றன. அரோமாட்டிக் இமைடேட்டுகளும் இதேவகை மாற்றத்திற்கு உட்பட்டு ஆனால் மெதுவாக மாறுகின்றன.\n\nSection::::சேப்மேன் மறுசீராக்கல் வினை.\nஆர்தர் வில்லியம் சேப்மேன் முதன் முதலில் கண்டுபிடித்த காரணத்தால் இவ்வினை சேப்மேன் மறுசீராக்கல் வினை என்று அழைக்கப்படுகிறது . இவ்வினையில் என்-அரைல்பென்சிமைடேட்டுகள் தொடர்புடைய அமைடுகளாக வெப்பமாற்றம் செய்யப்படுகின்றனறன . கருத்துரு அடிப்படையில் இவ்வினை நியுமான்-குவார்ட் மறுசீராக்கல் வினையை ஒத்த வினையாகும்.\n\nSection::::பாதுகாக்கும் குழு.\nகார்பாக்சிமைடேட்டுகளால் ஆல்ககால்களை பாதுக்காக்கும் குழுக்களாகச் செயல்படமுடியும் . உதாரணமாக பென்சைல் ஆல்ககாலின் கார வினையூக்கி வினையில் டிரைகுளோரோ அசிட்டோநைட்ரைல் சேர்மமானது டிரைகுளோரோ அசிட்டிமைடேட்டைக் கொடுக்கிறது. இவ்வினம் அசிட்டேட்டுக்கு செங்குத்தான நிலைப்புத்தன்மையையும் சிலில் ஈத்தர் பாதுகாப்பையும் பெற்றுள்ளது. அமில நீராற்பகுப்பால் இதைப் பிளக்க இயலும் .\n"}
{"id": "421084", "url": "https://ta.wikipedia.org/wiki?curid=421084", "title": "ஜௌஸ்ஜான் மாகாணம்", "text": "ஜௌஸ்ஜான் மாகாணம்\n\nஜௌஸ்ஜான் (\"Jowzjan\", sometimes spelled as Jawzjan or Jozjan (, ), என்பது ஆப்கானித்தானின் முப்பத்து நான்கு மாகாணங்களில் ஒன்று. இது நாட்டின் வடக்கில் துருக்மெனிஸ்தான் எல்லையை ஒட்டி அமைந்துள்ளது. இந்த மாகாணமானது 11 மாவட்டங்களாக பிரிக்கப்பட்டு, நூற்றுக் கணக்கான கிராமங்களைக் கொண்டதாக உள்ளது. இதன் மொத்த மக்கள் தொகை 512,100 ஆகும். மாகாணத்தில் பல இனக்குழுவினர் வழ்கின்றனர். பெரும்பான்மையினர் வேளாண் தொழிலில் ஈடுபட்டு வருகின்றனர். ஜௌஸ்ஜான் மாகாணத்தின் தலைநகரம் செபேர்கன் ஆகும்.\n\nSection::::வரலாறு.\nஇந்த மாகாணத்தின் பெயரானது, ஜுஜான் அரசின் பெயரிலிருந்து உருவானது. 16 ஆம் நூற்றாண்டின் துவக்கத்தில் இருந்து, 18 ஆம் நூற்றாண்டின் துவக்கம்வரை, இந்த பகுதி புகாரின் கான்னேட்டால் ஆளப்பட்டது. பின்னர் இத அகமது ஷா துரானியால் வெற்றி கொள்ளப்பட்டு, 1750 ஆம் ஆண்டில் துராணிப் பேரரசின் ஒரு பகுதியாக மாறியது. இதன் தொடர்ச்சியாக இப்பகுதி ஆப்கானிஸ்தானின் நவீன மாகாணமாக உருவானது. 19 மற்றும் 20 ஆம் நூற்றாண்டுகளில் நடந்த மூன்று ஆங்கிலோ-ஆப்கானிய போர்களின்போது பிரித்தானியரால் இப்பிரதேசத்தைத் தொட இயலவில்லை.\n\nSection::::அண்மைய வரலாறு.\n1997 இல் உஸ்பெக் போர்வீரரான அப்துல் மாலிக் பஹ்லோவனுடனின் தொடர்ச்சியான மாறும் கூட்டணி உத்திகளைத் தொடர்ந்து, தாலிபான்கள் இப்பகுதியில் இருந்து வெளியேறினர். ஆனால் 1998 ஆம் ஆண்டில் 8,000 தலிபான் துருப்புக்கள் எதிர்பாத விதமாக அண்டை மாகாணமான பர்யாப்பில் இருந்து வந்து, அப்துல் ரஷீத் டோஸ்டுமினால் இதன் தலைமையகமான செபேர்கனைக் கைப்பற்றினர்.\n\nசுவீடனின் தலைமையிலான மாகாண மறுசீரமைப்பு குழுவானது 2005 ஆம் ஆண்டு முதல் மசார் ஈ சரீப்பை அடிப்படையாகக் கொண்டு, ஜௌஸ்ஜான் உள்ளிட்ட நான்கு மாகாணங்களுக்கு பொறுப்பேற்று, மாகாணத்தில் ஒரு அலுவலகத்தையும், துருப்புக்களைக் கொண்டும் செயல்பட்டுவந்த‍து. 2009 மற்றும் 2010 ஆம் ஆண்டுகளில் மாகாணத்தின் பாதுகாப்பு நிலைமை விரைவாக மோசமடைந்தது. இதையடுத்து 2010 ஆம் ஆண்டு கோடையில் மாகாணத்தில் ஒரு புதிய துருக்கிய மாகாண மறுசீரமைப்பு குழு நிறுவப்பட்டது, இது சர-எல் பால் உள்ளடக்கிய பகுதிக்கு பாதுகாப்பு வழங்கியது. ஆப்கன்ன் தேசியப் பாதுகாப்புப் படையானது கடந்த தசாப்தக் காலகட்டத்தில் விரிவடைந்து, சர்வதேச பாதுகாப்பு உதவிப் படையிடம் இருந்து பாதுகாப்புப் பொறுப்பை ஏற்றது. ஆப்கானிஸ்தான்-துர்க்மேனிஸ்தான் எல்லைப் பகுதியை ஆப்கான் எல்லைக் காவல்படை (ABP) பராமரிக்கிறது. மாகாணத்தின் அனைத்து சட்ட அமலாக்க நடவடிக்கைகளையும் நேட்டோவிடம் பயிற்சிபெற்ற ஆப்கானிய தேசிய காவல் துறையால் (ஏஎன்பி) கட்டுப்படுத்தப்படுகின்றது.\n\nஆப்கானிஸ்தானின் பிற மாகாணங்களுடன் ஒப்பிடுகையில் ஒப்பீட்டளவில் பாதுகாக்கப்பட்ட இடமாக இந்த மாகாணம் கருதப்பட்டாலும், குறிப்பாக டார்ஜாப், குஷ்ஷே டெபா, ஃபயாஸாபாத் போன்ற மாவட்டங்களில் மிகுதியான விரும்பத்தகாக சம்பவங்கள் நடைபெற்றுள்ளன. அரசுப் படைகள், என்.ஜி.ஓ. தொழிலாளர்கள், பொதுமக்கள் போன்றோருக்கு எதிரான தாக்குதல்களை போராளிகள் நத்துவதன் காரணமாக மஸார்-இ-ஷரீஃப்-ஷெபர்கான் நெடுஞ்சாலைப் (அக்யோல் என அழைக்கப்படுகிறது) பாதையை ஆபத்தான பயண வழியாக முடிவு செய்து பயணப்பாதையாக மாற்றுவழி பயன்படுத்தப்படுகிறது.\n\n2012 ஏப்ரலில் அண்மை நாடான துர்க்மேனிஸ்தானில் இருந்து 500 மெகாவாட் மின்சாரத்தை இப்பகுதிக்கு வழங்குவதற்கான மின்வழங்கல் கட்டுமானம் துவக்கப்பட்டது; இத் திட்டமானது துர்க்மேனிஸ்தான் மற்றும் துருக்கி ஆகியவற்றின் உதவியால் மேற்கொள்ளப்படுகிறது. திட்டத்தில் ஆரம்பகட்ட வேலையானது $390 மில்லியன் செல்வில் முடிக்கப்பட்டது. துர்க்மேனிஸ்தானில் இருந்து ஆப்கானித்தானின் எல்லையை நோக்கி 374 கிலோமீட்டர் தொலைவுக்கு தனது நிலப்பகுதியில் உயர் அழுத்த மின் கோபுரங்களை நிறுவும் திட்டப்பணி முடிவடைய ஒரு ஆண்டு ஆகும் என கருதப்படுகிறது. இத்திட்டத்தால் ஜௌஸ்ஜான், பால்க், சர்-ஈ போல், பர்யாப், காபூல் போன்ற மாகாணங்களில் உள்ள பல பகுதிகளுக்கு மின்சார வசதி கிடைக்கும்.\n\nSection::::அரசியல் மற்றும் ஆட்சி.\nமாகாண ஆளுநராக இருந்த முகம்மது அலீம் சாயீ 2013 சூலையில் மாற்றப்பட்டு முராத் குவெனிலி புதிய ஆளுநராக நியமிக்கப்பட்டார். இதற்கு முன் குவெனிலி ஆப்கானிஸ்தானின் நாடாளுமன்றத்தில் தனது மாகாணத்துக்கான செனட்டராக இருந்தார்.\n\nமாகாணத்தின் அனைத்து சட்ட அமலாக்க நடவடிக்கைகளையும் ஆப்கானிய தேசிய காவல் துறையால் (ஏஎன்பி) கட்டுப்படுத்தப்படுகின்றது. காபூலின் உள்துறை அமைச்சகத்தின் பிரதிநிதியாக காவல் தலைவர் உள்ளார். ஏஎன்பி போன்றவற்றுக்கு நேட்டோ தலைமையிலான படைகளின் ஆதரவு உள்ளது.\n\nSection::::நலவாழ்வு.\nசுத்தமான குடிநீர் கிடைக்கும் குடும்பங்களின் எண்ணிக்கை 2005 இல் 24% என்ற நிலையில் இருந்து 2011 இல் 44% ஆக வளர்ந்துள்ளது.\n2005 இல் நிகழ்ந்த பிரசவங்களில் 9% பயிற்சியுடைய தாதிகளின் உதவியோடு நிகழ்ந்தது. இது 2011 இல் 21% ஆக வளர்ந்துள்ளது.\n\nSection::::கல்வி.\nஒட்டுமொத்த எழுத்தறிவு விகிதம் (வயது 6+ ) 2005 இல் 31% ஆக இருந்து 2011 இல் 16% என வீழ்ச்சியடைந்துள்ளது.\n\nSection::::புவியியல் மற்றும் மக்கள்தொகை.\nஆப்கானிஸ்தானின் வடக்கு பகுதியில் ஜௌஸ்ஜான் மாகாணம் அமைந்துள்ளது. இதன் வடக்கில் துர்க்மேனிஸ்தானும், கிழக்குப் பகுதியில் பால்க் மாகாணமும், தெற்கில் சர-எல் பால் மாகாணமும், மேற்கில் ஃபாரியப் மாகாணமும் அமைந்துள்ளது. ஜௌஸ்ஜான் மாகாணத்தின் பரப்பளவு 10,326 km² ஆகும். மாகாணத்தின் கால் பகுதிக்கும் மேலான பகுதியானது மலைகள் நிறைந்த அல்லது ஒரளவு மலைகள் நிறைந்த (29.4%) பகுதியாகும். மூன்றில் இரண்டு பகுதியானது (68.9%) சமவெளியாகும் . பெட்ரோலியம் மற்றும் இயற்கை எரிவாயு வளத்துக் கொண்டிருக்கும் மாகாணங்களில் இது ஒன்றாகும். சுரங்கம் மற்றும் விவசாயம் முக்கிய தொழில்களாக உள்ளன.\n\nஜௌஸ்ஜான் மாகாணத்தின் மக்கள் தொகை சுமார் 512,100 ஆகும், அவர்கள் பல இனத்தவராக உள்ளனர், மேலும் பெரும்பாலானோர் விவசாயிகளாக உள்ளனர். அவ்வப்போது இனக்கலவரங்கள் ஏற்படுவது உண்டு. அண்மையில் இவ்வாறு 2002 இல் இனக் கலவரம் உருவானது.\n\n\n"}
{"id": "421089", "url": "https://ta.wikipedia.org/wiki?curid=421089", "title": "டைனான் ஓவிய காட்சியகம்", "text": "டைனான் ஓவிய காட்சியகம்\n\nடைனான் ஓவிய காட்சியகம் என்பது தைவான் நாட்டின் முதல் ஓவிய காட்சியகம் ஆகும். இது டைனான் நகரின் மத்திய மேற்கு பகுதில் அமைந்துள்ளது. உள்ளூர் ஓவிய கலைஞர்களின் நெடுநாள் உழைப்பால் உருவாக்கப்பட்ட ஒரு ஓவிய காட்சியகம். 2018 ஆம் ஆண்டு முதல் பொதுமக்கள் பார்வையிட அனுமதிக்கப்படும்.\n\nSection::::வரலாறு.\n1931 ஆம் ஆண்டு இந்த கட்டிடம் அமைந்துள்ள இடத்தில் முதல் முறையாக டைனான் காவல் துறை கட்டிடம் செயல்பட்டது. பின்னர் 1945 ஆம் ஆண்டு தைவான் ஜப்பான் நாட்டிடம் இருந்து, சீனா குடியரசு நாட்டிடம் ஒப்படைக்கபட்ட பின்பு, இக்கட்டிடம் டைனான் நகர காவல் துறை கட்டிடம் என பெயர் மாற்றப்பட்டது. 2011 ஆம் ஆண்டு இக்கட்டிடத்தில் இருந்து காவல் துறை தனது செயல்பாட்டை வேறு இடத்திற்கு மாற்றியது.\nSection::::செல்லும் வழி.\nஇந்த ஓவிய காட்சியகம் டைனான் ரயில் நிலையத்தில் மிக அருகில் அமைந்துள்ளது .\nSection::::கட்டிடவடிவமைப்பு.\nஇந்த ஓவிய காட்சியகத்தில் இரண்டு கட்டிடங்கள் அமைந்துள்ளது\nமுதல் கட்டிடத்தில் 16 காட்சியகம் அமைந்துள்ளது.இந்த கட்டிடம் 1024 சதுர மீட்டர் பரப்பளவு கொண்டது .சுடேஜிரோ உமேசவா என்பவரால் வடிவமைக்கப்பட்டது .\nஇரண்டாம் கட்டிடத்தில் 17 காட்சியகம் அமைந்துள்ளது. இந்த கட்டிடம் 2960 சதுர மீட்டர் பரப்பளவு கொண்டது . ஷி ஜாவோ யோங் மற்றும் ஷிகேறு பண் என்பவரால் வடிவமைக்கப்பட்டது .இந்த காட்சியகம் பல்நோக்கு திரையரங்கு , குழந்தைகளுக்கான ஓவிய கலை மையம் ,ஓவிய கலைஞர்களின் சிறப்பு கட்சியாக தொகுப்பு ,மறுசீரமைப்பு மற்றும் ஓவிய ஆராய்ச்சி மையம்.இவ்வகை காட்சியகத்தில் தைவானில் இதுதான் முதல் காட்சியகம்.2011 ஆம் ஆண்டு முதல் 2014 ஆம் ஆண்டு வரை சுமார் 1158 ஓவிய கலைப்படைப்புகள் சேகரிக்கப்பட்டன அவற்றில் சுமார் 144 வாங்கப்பட்டவை 1014 தானமாக வழங்கபட்டது\n"}
{"id": "421121", "url": "https://ta.wikipedia.org/wiki?curid=421121", "title": "நுண்ணுயிரியால் அல்குல் நோய்", "text": "நுண்ணுயிரியால் அல்குல் நோய்\n\nநுண்ணுயிரியால் அல்குல் நோய் \"(Bacterial vaginosis))\" (BV) என்பது கூடுதலான நுண்ணுயிரி வளர்ச்சியால் ஏற்படும் அல்குல் நோயாகும். இதனால் மீன் நாற்றமுள்ள,வெண்மை அல்லது சாம்பல்நிற அல்குல் ஒழுக்கு கூடுதலாகும். சிறுநீர்க் கழிப்பில் கடுப்பு அல்லது எரிச்சல் ஏற்படலாம். அரிப்பு ஏற்படும். அறிகுறிகள் ஏதும் இல்லாமலும் போகலாம். இந்நோய் இருந்தால் பாலுறவு வழிக் கடத்தப்படும் நோய்களும் தொற்றுகளும் இருமடங்காக அமைய வாய்ப்பு உள்ளது. இது பேறுகாலத்துக்கு முன் குழந்தை பிறப்பை ஏற்படுத்த வாய்ப்புண்டு.\n"}
{"id": "421130", "url": "https://ta.wikipedia.org/wiki?curid=421130", "title": "நாரத கான சபா", "text": "நாரத கான சபா\n\nநாரத கான சபா (Narada Gana Sabha) தமிழ்நாட்டின் தலைநகராம் சென்னை ஆழ்வார் பேட்டையில் இயங்கும் புகழ் பெற்ற இயல், இசை, நாடக மன்றங்களில் ஒன்றாகும். நாரத கான சபாவில் ஆண்டுதோறும் மார்கழி மாத இசைப் பெருவிழாக்கள் நடைபெறுவது சிறப்பாகும். \n\nSection::::வரலாறு.\nநாரத கான சபா, சென்னை நகரத்தின் மைலாப்பூர் பகுதியில் உள்ள வி. எம். தெருவில் 9 பிப்ரவரி 1958ல் நிறுவப்பட்டது. பின்னர் மூன்று ஆண்டுகள் கழித்து வித்வத் சபையின் அரங்கத்திற்கு, நாரத கான சபா இடம் மாற்றப்பட்டது. 1972ல் பிப்ரவரி 1988ல், சென்னை, டி. டி. கிருஷ்ணமாச்சாரி சாலையில் (டி.டி.கே சாலை) சபாவின் பெயரில் நிலம் வாங்கி, அதில் கட்டிடம் கட்டிக் கொண்டு நாரத கான சபா தொடர்ந்து செயல்பட்டு வருகிறது.\n\nSection::::நிகழ்ச்சிகள்.\nநாரத கான சபா கர்நாடக இசை, இந்தியப் பாரம்பரிய நாட்டியங்கள் மற்றும் நாடகங்களை நடத்துவதுடன், ஆன்மீக மற்றும் சமயச் சொற்பொழிவுகளும் நடத்துகிறது. இம்மன்றத்தின் ஆண்டு விழா நிகழ்ச்சியின் போது இயல், இசை, நாடகங்களை நடத்தி கலைஞர்களை ஊக்கிவிக்கிறது.\n\nSection::::நாட்டிய அரங்கம்.\nநாரத கான சபா இந்தியப் பாரம்பரிய நடன நிகழ்ச்சிகளை நிகழ்த்தும் வகையில் நாட்டிய அரங்கம் எனும் தனிப்பிரிவு செப்டம்பர், 1995 முதல் இயக்குகிறது. \n"}
{"id": "421133", "url": "https://ta.wikipedia.org/wiki?curid=421133", "title": "சனிவார்வாடா", "text": "சனிவார்வாடா\n\nசனிவார்வாடா (\"Shaniwarwada\") () இந்தியாவின் மகாராட்டிரா மாநிலத்தின் புனே நகரத்தின் மையத்தில் அமைந்த வரலாற்றுச் சிறப்புமிக்க கோட்டையுடன் கூடிய அரண்மனையாகும். சனிவார்வாடா கோட்டை 18ம் நூற்றாண்டில் இந்திய அரசியலின் மையமாக விளங்கியது.\nசனிவார்வாடா 1818 வரை, மராத்தியப் பேரரசின் பிரதம அமைச்சராக இருந்த பேஷ்வாக்களின் அரண்மனையாக விளங்கியது. மூன்றாம் ஆங்கிலேயே - மராத்தியப் போரின் முடிவில், சனிவார்வாடா கோட்டையை ஆங்கிலேயர்கள் கைப்பற்றினர்.\n\nஎழு அடுக்கள் கொண்டிருந்த சனிவார்வாடா கோட்டை அரண்மனைக் கட்டிடங்கள் 27 பிப்ரவரி 1828ல் பெருமளவில் தீப்பற்றி எரிந்தது. தற்போது தரை தளம் மட்டுமே எஞ்சியுள்ளது. இக்கோட்டையை தற்போது இந்தியத் தொல்லியல் ஆய்வகம் பராமரித்து வருகிறது. இக்கோட்டை மகாராட்டிரா மாநிலத்தின் முக்கிய சுற்றுலாத் தலங்களில் ஒன்றாக உள்ளது. இக்கோட்டையில் நாள்தோறும் மாலை வேளைகளில் பேரரசர் சிவாஜியின் ஆட்சி முறை மற்றும் கோட்டையின் வரலாறு குறித்து\nஒலி ஒளிக் காட்சி மூலம் விளக்கப்படுகிறது.\n\nSection::::வரலாறு.\nதுவக்கத்தில் ஏழு அடுக்குகள் கொண்டிருந்த சனிவார்வாடா கோட்டை அரண்மனை மராத்தியப் பேரரசின் பிரதம அமைச்சர்களான பேஷ்வாக்கள் வாழ்ந்த அரண்மனையாகும்.\n\nஇக்கோட்டையின் தரைதளம் கருங்கற்களால் கட்டப்பட்டது. எஞ்சிய ஆறு தளங்கள் செங்கற்களால் கட்டப்பட்து. மூன்றாம் ஆங்கிலேயே - மராத்தியப் போரின் போது, பீரங்கிகளால் ஆங்கிலேயர்கள் இக்கோட்டை தகர்த்த போது, தரைதளம் தவிர்த்த எஞ்சிய ஆறு தளங்கள் சிதறுண்டது. 1758ல் இக்கோட்டை அரண்மனையில் அரசகுடும்பத்தினரும், அவர்களின் நூற்றுக்கணக்கான உதவியாளர்களின் குடும்பங்களும் வாழ்ந்தது.\n\nசனிவார்வாடா கோட்டையில் வாழ்ந்த பேஷ்வா நாராயணராவ், 1773ல் தமது சித்தப்பா பேஷ்வா இரகுநாதராவ் மற்றும் சித்தி ஆனந்திபாய் ஆகியோரின் ஆணையால் கொல்லப்பட்டார்.\n\nசூன் 1818ல் மூன்றாம் ஆங்கிலேயே - மராத்தியப் போரின் முடிவில் பேஷ்வா இரண்டாம் பாஜி ராவ், தன் மகுடத்தையும், சனிர்வார்வாடா கோட்டையையும் பிரித்தானிய கிழக்கிந்திய கம்பெனி படைத்தலைவர் சர் ஜான் மால்கத்திடம் இழந்தார். பின்னர் இரண்டாம் பாஜி ராவ் கான்பூர் அருகே உள்ள பித்தூரில் அரசியல் அடைக்கலம் அடைந்தார்.\n\n27 பிப்ரவரி 1828 அன்று சனிவார்வாடா கோட்டை அரண்மனை வளாகத்தின் உட்புறத்தில் பெருமளவில் தீப்பற்றி எரிந்தது. ஏழு நாட்கள் எரிந்த தீயில், கோட்டையின் உட்புறத்தில் இருந்த ஏழு அடுக்கள் கொண்ட அரண்மனை வளாகம் முற்றிலும் எரிந்து வீழ்ந்தது. சனிவார்வாடா கோட்டையும், தரை தளம் மட்டுமே தீயில் தப்பியது.\n\nSection::::கட்டுமானம்.\nமரத்தியப் பேரரசர் சாகுஜியின் பிரதம அமைச்சர் எனும் பேஷ்வா முதலாம் பாஜிராவ், புனேவில் சனிவார்வாடா கோட்டையை நிறுவ 1 சனவரி 1730ல் அடிக்கல் நாட்டினார்.\nமராத்தி மொழியில் \"சனிவார்\" என்பதற்கு சனிக்கிழமை என்றும், \"வாடா\" என்பதற்கு மக்கள் குடியிருப்பு பகுதி என்றும் பொருள். இக்கோட்டையும், அரண்மனைகளும் கருங்கல், செங்கல், சுண்ணாம்பு, தேக்கு மரங்களைக் கொண்டு கட்டப்பட்டது. 16,110 ரூபாய் பொருட்செலவில் 1732ல் கட்டிமுடிக்கப்பட்ட சனிவார்வாடா கோட்டை, 22 சனவரி 1732 சனிக்கிழமை அன்று திறக்கப்பட்டது.\n\nஇக்கோட்டையின் உள்வளாகத்தில் பின் வந்த பேஷ்வாக்கள் அரசவை, நீர் ஊற்றுகளுடைன் பூங்காக்கள், மற்றும் பிற அரண்மனைகள் கட்டினர். மேலும் கோட்டையின் மேல் காவல் கோபுரங்கள் எழுப்பினர். கோட்டையில் முதன்மை வாயில் தவிர்த்த ஐந்து சிறு வாயில்கள் அமைத்தனர்.\n\n"}
{"id": "421134", "url": "https://ta.wikipedia.org/wiki?curid=421134", "title": "பவ பியாரா குகைகள்", "text": "பவ பியாரா குகைகள்\n\nபவ பியாரா குகைகள் (Bava Pyara caves) (also known as Baba Pyaras cave) செயற்கையாக வடிக்கப்பட்ட பண்டைய குகைகளுக்கு எடுத்துகாட்டாகும். இக்குகைகள் இந்தியாவின் குஜராத் மாநிலத்தின் ஜுனாகத் மாவட்டத் தலைமையிடமான ஜூனாகத் நகரத்திற்கு அருகில் உள்ளது. பவ பியாரா குகைகள், ஜுனாகத் குடைவரைகளின் தொகுப்பின் ஒரு பகுதியாகும். மற்றவை உபர்கோட் குகைகள் மற்றும் காப்ரா கொடியா குகைகள் ஆகும். இக்குகைகள் சமணம் மற்றும் பௌத்தக் கலை வேலைப்பாடுகளைக் கொண்டது. \n\nSection::::குகைகள்.\nபவ பியாரா குகைகள் மூன்று வரிசைகளில் அமைந்துள்ளது.\nஇரண்டாவது வரிசையில் தட்டையான கூரையுடன் அமைக்கப்பட்ட குகைகள் சைத்தியங்களுடன் உள்ளது.\n\nபிரித்தானிய தொல்லியல் அறிஞர் ஜேம்ஸ் பர்கூசின் கூற்று படி, மனிதனால் முதலில் அமைக்கப்பட்ட இச்செயற்கை குகைகள் முதலில் பௌத்த பிக்குகள் நிறுவியதாகவும், பிற்காலத்தில் சமணத் துறவிகள் இக்குகைகளை தவம் மற்றும் தியானத்திற்கும் பயன்படுத்திக் கொண்டதாகக் கருதுகிறார். இக்குகைகள் நிறுவப்பட்ட காலம் கணிக்கப்பெறவில்லை எனினும், இக்குகைகளின் கல்வெட்டுக் குறிப்புகள் சமண சமயம் தொடர்புடையதாக உள்ளது. \n\nமேலும் சுவஸ்திக்கா போன்ற ஐந்து சமணப் புனிதச் சின்னங்கள் இக்குகைகள் கொண்டுள்ளது. \"சங்காலியா\" எனும் தொல்லியல் அறிஞரின் கூற்றுப்படி, இக்குகையில் உள்ள சைத்தியம் கிமு 2-ஆம் நூற்றாண்டு காலத்தவை எனக்கருதப்படுகிறது. \n\n\n \n"}
{"id": "421136", "url": "https://ta.wikipedia.org/wiki?curid=421136", "title": "சமணக் கோயில்கள், கஜுராஹோ", "text": "சமணக் கோயில்கள், கஜுராஹோ\n\nசமணக் கோயில்கள், கஜுராஹோ (Jain temples of Khajuraho), சந்தேலர்கள் ஆட்சிக் காலத்தில், தற்கால மத்தியப் பிரதேச மாநிலத்தின், புந்தேல்கண்ட் பிரதேசத்தின் கஜுராஹோ உள்ளிட்டப் பல ஊர்களில் சமண சமயம் செழித்திருந்தது. கஜுராஹோவின் கிழக்கில் சமணர்கள் பெரும்பான்மையின மக்களாக வாழ்ந்தனர். கஜுரஹோ ஊரில் சந்தேலர்கள் ஆட்சிக் காலத்தில் கட்டப்பட்ட (10 - 11ஆம் நூற்றாண்டு) எண்ணற்ற சமணக் கோயில்கள், பல நிலைகளில் இன்றளவும் பாதுகாக்கப்பட்டுவருகிறது. சந்தேல ஆட்சிக் காலத்திய பல சமணக் கல்வெட்டுகள் இன்றும் கஜுரஹோவில் காணப்படுகிறது. கந்தாய் கோயில் தவிர மற்ற சமணக் கோயில்கள், 10-11-ஆம் நூற்றாண்டு காலத்தவைகள் ஆகும். இச்சமணக்கோயில்கள் யுனெஸ்கோவால் அறிவிக்கப்பட்ட உலகப் பாரம்பரிய களங்களில் ஒன்றாகும்.\n\nSection::::கோயில்கள்.\nகஜுராஹோவில் இரண்டு பெரிய சமணக் கோயில்கள் இன்றளவும் நல்ல நிலையில் பராமரிக்கப்படுகிறது. \n\nSection::::பார்சுவநாதர் கோயில்.\nபார்சுவநாதர் கோயிலை கட்டிய சந்தேல மன்னர் தங்காவின் 954ம் ஆண்டுக் கல்வெட்டில், இக்கோயிலின் தோட்டத்திற்கு நிலம் தானமாக அளித்தவரின் பெயர் குறிக்கப்பட்டுள்ளது.\n\nபுகழ் பெற்ற அபூர்வமான 34 சதுர மற்றும் கன சதுர வடிவ யந்திரங்கள் வடிவ மேடை இக்கோயிலில் காணப்படுகிறது. \n<br>\nஇச்சதுர மேடையை 34 மந்திர எண்களுடன் கூடியது. \n<br>\n<br>\n<br>\n<br>\n<br>\n<br>\n<br>\n\nSection::::ஆதிநாதர் கோயில்.\nரிசபதேவர் என்ற ஆதிநாதர் கோயிலில் ஒரு சிலையும், 1027ல் இப்பகுதியை ஆண்ட சந்தேல மன்னர் மதனவர்மனின் குறிப்புகளும் உள்ளது.\n\nSection::::சாந்திநாதர் கோயில்.\nசாந்திநாதர் முதன்மைக் கோயிலில் 15 அடி உயரம் கொண்ட சாந்திநாதரின் சிற்பமும், 1028ம் ஆண்டின் கல்வெட்டுகளும் உள்ளது. இக்கோயில் வளாகத்தில் கட்டிட கலைநயத்தில் பல சிறிய கோயில்களுடன் கட்டப்பட்டுள்ளது. \n\nSection::::கந்தாய் கோயில்.\nகஜுராஹோவின் கந்தாய் கோயில், சந்தேல மன்னரால் 960ல் கட்டப்பட்டு, ரிசபதேவருக்கு அர்பணிக்கப்பட்டது. மேலும் இக்கோயிலில் ஒன்பது கோள்களுக்கும் மற்றும் கோமுக யட்சனின் அழகிய சிற்பங்களும் கொண்டது. \n\n\n\nSection::::வெளி இணைப்புகள்.\n \n"}
{"id": "421138", "url": "https://ta.wikipedia.org/wiki?curid=421138", "title": "லக்குண்டி சமணக் கோயில்", "text": "லக்குண்டி சமணக் கோயில்\n\nலக்குண்டி சமணக் கோயில் (The Jain Temple, Lakkundi) (ஜெயின் பசடி) இந்தியாவின் கர்நாடகா மாநிலத்தின் கடக் மாவட்டத்திலுள்ள லக்குண்டி எனும் ஊரில் அமைந்த வரலாற்றுச் சிறப்பு மிக்க கோயில் ஆகும். இக்கோயிலை இந்தியத் தொல்லியல் ஆய்வகம் தேசிய முக்கியத்தவம் வாய்ந்த பாதுகாக்கப்பட்ட நினைவுச் சின்னமாக அறிவித்துள்ளது.\n\nமேலைச் சாளுக்கியர் எனும் கல்யாணிச் சாளுக்கியர்களின் ஆட்சிக் காலத்தில், கிபி 11-12ஆம் நூற்றாண்டுகளில், மகாவீரருக்கு அர்ப்பணிக்க நிறுவப்பட்டது.\n\nமேலைச் சாளுக்கியர்கள் 1191ல் வீழ்ச்சியடையத் துவங்கியபோது, ஹோய்சாள மன்னர் இரண்டாம் வீர வல்லாளன் லக்குண்டி ஊரை படைகளின் பாசறையாக மாற்றினார். \n\nஇக்கோயில் மேலைச் சாளுக்கிய கட்டிடக் கலைநயத்தில் நிறுவப்பட்டது. ஹொய்சாள மன்னர்கள் பின்னாளில் இக்கோயிலை ஹோய்சாளக் கட்டிடக் கலைநயத்தில் சீரமைத்தனர். \n\nஇக்கோயிலின் வெளிப்புறத்தில் மகாவீரின் நான்கு அடி உயர கருங்கல் சிற்பம், சிங்காசனத்தில் உள்ளது.\nகோயிலின் உள்மண்டபத்தில் பிரம்மா மற்றும் சரசுவதி சிலைகளும் உள்ளது. மேலும் கஜலெட்சுமி சிலையும் உள்ளது. \n\n\n"}
{"id": "421139", "url": "https://ta.wikipedia.org/wiki?curid=421139", "title": "பால்தால்", "text": "பால்தால்\n\nபால்தால் (Baltal), இந்தியாவின் ஜம்மு காஷ்மீர் மாநிலத்தின் காஷ்மீர் பள்ளத்தாக்கில், சோன்மார்க்கின் வடக்கே 15 கிமீ தொலைவில் அமைந்த அமர்நாத் மலைக் கோயிலின் அடிவார கிராமம் ஆகும். பால்தால் கடல்மட்டத்திலிருந்து 2,743 மீட்டர் உயரத்தில் உள்ளது. அமர்நாத் யாத்திரையின் போது, சோன்மார்க் வழியாக செல்லும் யாத்திரீகர்கள் பால்தால் முகாமில் தங்கி, 14 கிமீ தொலைவில் உள்ள அமர்நாத் மலைக் குகைக்குச் செல்வர்.பால்தால் முகாமில் பக்தர்கள் தங்குவதற்கு, ஜம்மு காஷ்மீர் அரசு ஆண்டுதோறும் அனைத்து ஏற்பாடுகளும் செய்து வருகிறது. \n"}
{"id": "421167", "url": "https://ta.wikipedia.org/wiki?curid=421167", "title": "பேஷ்வா நாராயணராவ்", "text": "பேஷ்வா நாராயணராவ்\n\nபேஷ்வா நாராயணராவ் (Narayan Rao) (10 ஆகஸ்டு 1755 – 30 ஆகஸ்டு 1773) மராத்தியப் பேரரசின் பரம்பரை ஐந்தாம் பிரதம அமைச்சராக நவம்பர் 1772 முதல், ஆகஸ்டு 1773 முடிய கொலை செய்யப்பட்டு இறக்கும் வரை பணியாற்றியவர். இவரின் மனைவியின் பெயர் கங்காபாய் சாத்தே, மகனின் பெயர் சவாய் மாதவராவ். \n\nSection::::இளமையும், பேஷ்வாக பதவியேற்றல்.\nநாராயண ராவ் பேஷ்வா பாலாஜி பாஜி ராவின் மூன்றாவது மகன் ஆவார். பாலாஜி பாஜி ராவின் முதல் மகன் விஸ்வாஸ் ராவ் மூன்றாம் பானிபட் போரில் இறக்கிறார். இரண்டாம் மகன் மாதவராவ் 1761ல் மராத்திய பேஷ்வாவாக பதவியேற்று 1761ல் காச நோயால் இறக்கிறார். இவர்களது தாய்மாமன் இரகுநாதராவ், சிறு வயதாக இருந்த பேஷ்வா நாராயணராவின் ஆட்சிப் பிரதிநிதியாக நியமிக்கப்படுகிறார். \nதிருமணம் ஆகி குழைந்தையுடை நாராயணராவை, சில ஆண்டுகள் கழித்து இரகுநாதராவ் சதிதிட்டம் தீட்டி, வீட்டுச் சிறையில் அடைத்து, ஆட்சி நிர்வாகத்தை தானே நடத்துகிறார். \n\nபாலாஜி பாஜி ராவ் காலத்திற்குப் பின் தானே மராத்திய பேஷ்வா ஆக நினைத்திருந்த இரகுநாதராவ், இச்சமயத்தை நன்கு பயன்படுத்திக் கொண்டான்.\n\nSection::::பேஷ்வா நாராயண கொலை செய்யப்படல்.\n1773ல் விநாயகர் சதுர்த்தி திருவிழா நடந்து கொண்டிருக்கையில், சனிவார்வாடா அரண்மனையில் புகுந்த இரகுநாதராவின் படைவீரர்கள், நாராயண ராவ் படுத்திருந்த அறைக்குள் புகுந்து, அங்கிருந்த பணியாளர்களையும், நாராயணராவையும் கொன்றனர். நாராயணராவின் உடல் யாருக்கும் தெரியாமல் இரவில் எரிக்கப்பட்டது. N\n\nSection::::மேற்கோள்கள்.\n<br>\n"}
{"id": "421169", "url": "https://ta.wikipedia.org/wiki?curid=421169", "title": "விஜயநகரப் பேரரசின் ஆட்சி முறை", "text": "விஜயநகரப் பேரரசின் ஆட்சி முறை\n\nவிஜயநகரப் பேரரசின் ஆட்சி முறை, விஜயநகரப் பேரரசு இரண்டு நூற்றாண்டுகளுக்கு மேலான தென்னிந்தியாவின் தக்காணத்தில் தனது பேரரசை சிறந்த ஆட்சி நிர்வாக அமைப்புடன் வழிநடத்தியது. பேரரசில் அனைத்துத் துறைகளும் நன்கு செயல்பட்டது. பேரரசின் பகுதிகளை மண்டல ஆளுநர்கள் நிர்வகித்தனர். பொருளாதாரம், பண்பாடு, நாகரீகம், அரசியல், சமூகம், சமயம், கலை, இலக்கியத் துறைகள் குறிப்பிடத்தக்க அளவில் முன்னேற்றங்கள் கண்டது. \nநிக்கோலா (உரோம்), அப்துல் ரசாக் (பாரசீகம்) மற்றும் டோமினிக்கோஸ் போத்துக்கீசர் போன்ற பல அயல்நாட்டு அறிஞர்கள் விஜயநகரப் பேரரசிற்கு பலர் வருகை வந்து, பேரரசின் செழிப்புக்களைக் கண்டு பாராட்டினர். \n\nபேரரசர் கிருஷ்ணதேவராயன் பெருமாள் - ஆண்டாள் திருமண திருவிழா குறித்து, இயற்றிய அமுக்தமால்யதா எனும் தெலுங்கு மொழிக் கவிதைக் காவியம் தெலுங்கு இலக்கியத்திற்கு ஒரு மைல் கல்லாகும். மேலும் கிருஷ்ணதேவராயர் அனைத்துத் துறைகளில் புகழ்பெற்ற கலைஞர்களை தனது அரசவையில் வைத்துப் போற்றியதுடன், நல்லறத்தின் மீது எப்போதும் நாட்டம் கொண்டிருந்தான். அரசனை விஷ்ணுவின் பிரதிநிதியாக மக்கள் போற்றி வணங்கினர். பேரரசர் குடிமை, படைத்துறை மற்றும் நீதித்துறைக ஆகியவற்றில் இறுதி முடிவு எடுப்பவராக விளங்கினார். இருப்பினும் பேரரசருக்கு ஆலோசனை கூற, பல்துறைகளில் திறமை வாய்ந்த அமைச்சரவை இருந்தது.\n\nSection::::அமைச்சரவை.\nவிஜயநகரப் பேரரசருக்கு அரசியல் மற்றும் பிற துறைகளில் ஆலோசனை கூற பலதுறைகளில் திறமை வாய்ந்த அமைச்சரவை செயல்பட்டது. பிரதம அமைச்சர், அமைச்சர்கள் அந்தணர், சத்திரியர் மற்றும் வைசியர் குலங்களிலிருந்து நியமிக்கப்பட்டனர். சில குறிப்பிட்டத் துறை அமைச்சர்கள் பரம்பரையாக அமைச்சர் பதவியில் இருந்தனர். அமைச்சர்களில் குறிப்பிடத்தக்கவர்கள் பிரதம அமைச்சர், கரூவூல அமைச்சர் மற்றும் உள்துறை அமைச்சர் ஆவார்.\n\nசில நேரங்களில் விஜயநகரப் பேரரசு ஒரே நேரத்தில் இரண்டு ஆட்சியாளர்களால் ஆளப்பட்டது. கிபி 1336ல் விஜயநகரப் பேரரசை நிறுவிய ஹரிஹர - புக்கர் சகோதரர்கள் ஒரே காலகட்டத்தில் பேரரசின் பகுதிகளை ஆண்டனர். அதே போன்று விஜயராயனும், தேவராயனும் பேரரசின் பகுதிகளை ஒரே காலகட்டத்தில் ஆண்டனர். \n\nSection::::நிர்வாகம்.\nநிர்வாக வசதிக்காக விஜயநகரப் பேரரசு ஆறு மாகாணங்களாக பிரித்திருந்தனர். மாகாணங்கள் பிரதேசம் அல்லது இராச்சியம் என அழைக்கப்பட்டது. ஒவ்வொரு மாகாணங்களை நிர்வகிக்க ஆளுநர் எனும் நாயக்கர் நியமிக்கப்பட்டனர். மாகாண ஆளுநர்களாக பேரரசின் இளவரசர்கள் அல்லது அரசகுடும்ப உறுப்பினர்கள் அல்லது செல்வாக்கான அரசவை பிரபுக்கள் நியமிக்கப்பட்டனர். \nமாகாண ஆளுநர்கள் குடிமை, இராணுவம் மற்றும் நீதித்துறைகளில் அதிகாரமிக்கவர்களாக விளங்கினார்கள். ஆளுநர்கள் மாகாணத்தின் வருவாய் மற்றும் செலவினக் கணக்குகளை காலமுறையில் பேரரசருக்கு அனுப்பினர். \n\nSection::::மாகாண நிர்வாகம்.\nவிஜயநகரப் பேரரசின் மைய அதிகாரங்களை மாகாண ஆளுநர்களுக்கு பிரித்து வழங்கப்பட்டது. மாகாணத்தின் நிர்வாக வசதிக்காக மாகாணத்தை மாவட்டங்களாகவும், மாவட்டங்கள் நாடுகளாகவும், நாடுகள் நகரங்களாகவும், கிராமங்களாகவும் பிரிக்கப்பட்டது. கிராம நிர்வாகம் தன்னாட்சியுடன் செயல்பட்டது. \n\nSection::::உள்ளாட்சி நிர்வாகம்.\nமாகாணாத்தின் சிறிய அலகான கிராமங்கள் தன்னாட்சியுடன் கிராம சபைகளால் நிர்வகிக்கப்பட்டது. கிராமக் கணக்கர், காவல்காரன் (தலையாரி) போன்ற பதவிகள் பரம்பரை பதவிகள் ஆகும். கணக்கர் மற்றும் காவல்காரர்களுக்கு ஊதியமாக விளைநிலங்கள் அல்லது விளைநிலங்களிலிருந்து கிடைக்கும் வேளாண் பொருட்கள் ஊதியமாக வழங்கப்பட்டது.\n\nSection::::நாயக்கர் அல்லது பாளையக்காரர்கள்.\nவிஜயநகரப் பேரரசின் நாயக்கர் அல்லது பாளையக்காரர் அமைப்பின் படைவீரர்களின் ஊதியத்திற்கு, குதிரை போன்ற போர் விலங்குகளை பராமரிக்கவும், ஆயுத தளவாடங்களை ஆயத்த நிலையில் வைத்துக் கொள்ளவும் பெருமளவிலான விளைநிலங்கள் ஒதுக்கப்பட்டது. இவ்விளைநிலங்களிலிருந்து கிடைக்கும் தாணியங்களைக் கொண்டு பாளையக்காரர்கள் தங்கள் நிர்வாகத்தை நடத்திக் கொள்ள வேண்டும். போர்களின் போது இப்பாளையக்காரர்கள் போர்வீரர்களுடன் பேரரசுக்கு உதவ வேண்டியது கடமையாகும். \n\nSection::::நிதி ஆதாரங்கள்.\nபேரரசின் முக்கிய நிதி ஆதாரம் வேளாண் நிலவரியாகும். வேளாண் நிலவரியை நிர்ணயிக்க விளைநிலங்களை, நஞ்சை நிலம், புஞ்சை நிலம், பழத்தோட்டங்கள் மற்றும் காடுகள் என நான்காகப் பிரிக்கப்பட்டது. வழக்கமாக விளைச்சலில் ஆறில் ஒரு பகுதி நிலவரியாக வசூலிக்கப்பட்டது. நிலவரி தானியமாகவும், நாணயங்களாகவும் பெற்றுக் கொள்ளப்பட்டது.\nசில நேரங்களில் நிலவரியானது விளைபொருள், மண்ணின் தரம், நீர்பாசான முறை முதலியவற்றிக்கு ஏற்ப மாறுபடும். நிலவரி அல்லாது நீர்பாசான வரி, ஏற்றுமதி, இறக்குமதி பொருட்கள் மீதான சுங்க வரி வசூலிக்கப்பட்டது.\n\nSection::::நீதி நிர்வாகம்.\nவிஜயநகரப் பேரரசரே, பேரரசின் உயர் நீதித்துறை தலைவர் ஆவார். முக்கிய வழக்குகளில் பேரரசரின் தீர்ப்பே இறுதியானது. பொதுமக்கள் வழக்குகளின் மனுக்கள் மற்றும் கோரிக்கைகளை பேரரசர் அல்லது பிரதம அமைச்சருக்கு சமர்ப்பிக்க வேண்டும். அவைகள் இந்து சமயச் சாத்திரங்களின் படி பரிசீலனை செய்து முடிவு எடுக்கப்படும். குற்றங்களுக்கான தண்டனை கடுமையாக இருக்கும். உண்மையை வரவழைக்க கடுமையான குற்றவாளிகள் துன்புறுத்தப்பட்டனர். கடுமையான குற்றங்களுக்கு மரண தண்டனை, உடல் உறுப்புகளை நீக்குதல், சொத்துக்களை பறிமுதல் செய்தல் போன்ற கடும் தண்டணைகள் விதிக்கப்பட்டது. கிராமப்புறங்களில் நடைபெறும் சிறு குற்றங்களை கிராமப் பஞ்சாயத்துக் குழுவே விசாரணை செய்து நீதி வழங்கப்படும்.\nSection::::படைத்துறை அமைப்பு.\nபேரரசின் படையில் தரைப்படை, விற்படை, குதிரைப்படை மற்றும் பீரங்கிகளும், போர் யாணைகளும் இடம் பெற்றது. பேரரசின் படையில் பாரசீகம் மற்றும் துருக்கிய வில்வீரர்கள் இடம் பெற்றிருந்தனர். பேரரசின் படையில் பீரங்கிகள் குறைவாகவே இடம் பெற்றிருந்தது. \n\nஅயல்நாட்டுப் பயணி டொமிங்கோ பயசின் கூற்றுப்படி, பேரரசரசர் கிருஷ்ணதேவராயன் படையில் 7,03,000 தரைப்படை வீரர்களும், 32,600 குதிரைப்படை வீரர்களும், மற்றும் 551 யாணைகளும், போர் வீரர்களுக்கு உதவிட கணக்கற்ற உதவியாளர்களும் இருந்தது. பெரும் இராணுவத்தின் எண்ணிக்கைக்கேற்ப, படைததிறனில் சமநிலை காணவில்லை. \n\nSection::::அரசவையின் பெருமை.\nவிஜயநகரப் பேரரசின் அரசவை பெருமையுடன் விளங்கியது. அரசவையில் பிரபுக்கள், புரோகிதர்கள், பல்துறை அறிஞர்கள், இசைக் கலைஞர்கள் மற்றும் சோதிடர்கள் வீற்றிருந்தனர். \n\nSection::::அரசாணைகள்.\nபேரரசரின் ஆணைகளை, குறிப்பெடுப்பவர்கள் பனை ஓலையில் எழுதி, அரசமுத்திரையிட்டு உரியவர்களுக்கு அனுப்பிவைக்கப்பட்டது. மேலும் சில அரசாணைகளை நாடெங்கும் முரசு கொட்டி பொதுமக்களுக்கு அறிவிக்கப்பட்டது. \n\n"}
{"id": "421170", "url": "https://ta.wikipedia.org/wiki?curid=421170", "title": "அக்கன்ன பசடி", "text": "அக்கன்ன பசடி\n\nஅக்கன்ன பசடி (Akkana Basadi) ஹொய்சாளப் பேரரசர் இரண்டாம் வீர வல்லாளன் ஆட்சிக் காலத்தில் கிபி 1181ல் கட்டப்பட்டது. \n\nஇச்சமணக் கோயில், ஹோசாள பேரரசின் பிரதம அமைச்சர் சந்திரமௌலியின் மனைவி அச்சால தேவி என்பவர் கட்டப்பட்ட இக்கோயிலின் மூலவர், சமண சமயத்தின் 23வது தீர்த்தங்கரான பார்சுவநாதர் ஆவார். இந்தியத் தொல்லியல் ஆய்வகத்தால் இக்கோயில் பாதுகாக்கப்பட்ட தேசிய நினைவுச் சின்னமாக அறிவிக்கப்பட்டுள்ளது.\n\nSection::::அமைவிடம்.\nஇக்கோயில் இந்தியாவின் கர்நாடகா மாநிலத்தின் ஹாசன் மாவட்டத்தில், சரவணபெலகுளா எனும் ஊரில் உள்ளது.\n\n\n"}
{"id": "421171", "url": "https://ta.wikipedia.org/wiki?curid=421171", "title": "பட்டிபிரோலு", "text": "பட்டிபிரோலு\n\nபட்டிபிரோலு (Bhattiprolu) இந்தியாவின் ஆந்திரப்பிரதேசம் மாநிலத்தின் குண்டூர் மாவட்டத்தின், தெனாலி கோட்டத்தில் உள்ள பாட்டிப்பிரொலு மண்டலத்தில் உள்ள தொல்லியல் கிராமம் ஆகும். பட்டிபிரோலு கிராமத்தில் உள்ள பௌத்தத் தூபி, பாதுகாக்கப்படவேண்டிய தேசிய முக்கியத்தவம் வாய்ந்த நினைவுச்சின்னங்களில் ஒன்றாக உள்ளது.\n\nSection::::வரலாறு.\nசாதவாகனர்கள் ஆட்சிக் காலத்தில் பட்டிபிரோலு கிராமத்தின் உண்மையான பெயர் பிரதிபாலபுரம் ஆகும். கிடைத்த ஆவணங்களின் படி, இப்பகுதியை மன்னர் குபேரகன், கிமு 230ல் ஆட்சி செய்த காலத்தில் பட்டிபிரோலு கிராமத்தில், கிமு 3 - 2-ஆம் நூற்றாண்டுகளில் பௌத்த பிக்குகள் அறம் பயில பெருந்தூபிகள் எழுப்பப்பட்டது. \n\nSection::::தூபியும், எழுத்துக்களும்.\n1870ல் பட்டிபிரோலு கிராமத்தில் மூன்று தொல்லியல் மண்மேடுகள் கண்டுபிடிக்கப்பட்டது. 1892ல் அம்மண்மேடுகளை அலெக்சாண்டர் ரியா எனும் பிரித்தானிய தொல்லியலாளர் தூபியை அகழ்வாய்வு செய்த போது, ஒரு கல் பேழையில், கௌதம புத்தரின் உருவம் பொறித்த படிகப் பேழையும், நகைகளும் கண்டுபிடிக்கப்பட்டது. மேலும் 2.4 மீட்டர் அகலமுள்ள அடித்தளத்துடன், 40 மீட்டர் சுற்றளவுடன் கூடிய தூபியும் கண்டறியப்பட்டது.\nபுத்தரின் ஏரியூட்டப்பட்ட உடலின் சாம்பல் மற்றும் சில துண்டு எலும்புகள் வைத்திருந்த படிகக் கல் பேழை, தூபியை அகழ்வாய்வு செய்கையில் கண்டுபிடிக்கப்பட்டது. \n\nசிதிலமடைந்த பெருந்தூபியின் மண்டபத்தை தாங்கும் தூண்கள் மட்டுமே தற்போது காணக்கிடைக்கிறது. தூபியில் பல தோற்றத்தில் கானப்படும் புத்தரின் சிற்பங்கள் உள்ளது. \n\nமேலும் சிதிலமடந்த சிறு தூபிகளை அகழாய்வு செய்ததில் புத்தரின் சிற்பங்கள், செப்புப் பாத்திரங்கள், வெள்ளிப் பேழைகள் மற்றும் தங்கப் பேழைகள் கண்டெடுக்கப்பட்டது.\n\nபட்டிபிரோலு பௌத்த தொல்லியல் களத்தின் பௌத்த நினைவுச் சின்னப் பொருட்கள் மீது தமிழ் பிராமி எழுத்துகள் எழுதப்பட்டிருந்தது. சில வரலாற்று அறிஞர் இவ்வெழுத்துகளை பாட்டிப்பிரொலு எழுத்து முறை என்பர். பாட்டிப்பிரொலு எழுத்தே பின்னர் தெலுங்கு மற்றும் கன்னட மொழிக்கான எழுத்தாக மறுவியது கூறுகிறார்கள். \n\n1883ல் இப்பகுதியில் விரிவாக்கம் செய்த பொதுப் பணித் துறையினர், இங்கிருந்த பல தூபிகளை உடைத்தனர் என கிருஷ்ணா மாவட்ட கையேடு கூறுகிறது.\n\nSection::::புவியியல்.\nஆந்திரப்பிரதேசத்தில் பட்டிபிரோலு கிராமம் மற்றும் தூபி பாகையில் அமைந்துள்ளது. \n\n"}
{"id": "421172", "url": "https://ta.wikipedia.org/wiki?curid=421172", "title": "தாராசிவா குகைகள்", "text": "தாராசிவா குகைகள்\n\nதாராசிவா குகைகள் (Dharashiv caves) இந்தியாவின் மகாராட்டிரா மாநிலத்தின் உஸ்மனாபாத் மாவட்டத்தின் தலைமையிடமான உஸ்மனாபாத் நகரத்திலிருந்து 8 கிமீ தொலைவில் உள்ள பாலாகாட் மலையில் உள்ள ஏழு குகைகளின் தொகுப்பாகும். தாராசிவா குகைகள் மகாராட்டிர மாநில அரசால் பாதுகாக்கப்பட்ட நினைவுச் சின்னங்களாக அறிவிக்கப்பட்டுள்ளது.\n\nSection::::வரலாறு.\nதாரசிவா குகைக் குடைவரைகள் கிபி 5 - 7-ஆம் நூற்றாண்டுகளில் நிறுவப்பட்டதாக கருதப்படுகிறது. இக்குகைகளின் குடைவரைகள் முதலில் இராஷ்டிரகூடர்களால் கிபி 10ம் நூற்றாண்டில் கண்டறியப்பட்டது. இக்குகை குடைவரைகள் முதலில் பௌத்தர்களால் நிறுவப்பட்டு பின்னர் சில குகைகள் சமணர்களின் நினைவுச் சின்னங்களாக மாற்றம் செய்யப்பட்டதாகக் கருதப்படுகிறது.\n\nSection::::குகைகள்.\nஏழு தாராசிவா குகைகளில், குகை எண் ஒன்றின் குடைவரை 20 கற்தூண்களைக் கொண்டது. குகை எண் 2, எல்லோரா, அஜந்தா குகைகள் போன்று வாகாடக மன்னர்களால் வடிக்கப்பட்டது. 80 அடி நீளம், 80 அடி அகலம் கொண்ட இதன் மைய மண்டபத்தில் பிக்குகள் தங்குவதற்கான 14 அறைகளும், பத்மாசனத்தில் அமர்ந்த நிலையில் கௌதம புத்தரின் சிலையும் உள்ளது. 3வது குகை, முதல் குகை போன்றுள்ளது. பிற நான்கு குகைகள் சமணர்களுக்கானது.\n\nSection::::தற்போதைய நிலைமை.\nதாராசிவா குகைகளை பௌத்தர்களும், சமணர்களும் தம்முடையது எனக் கொண்டாடுகின்றனர். மகாராட்டிரா மாநிலத்தின் 1200 குகைகளை ஆய்வு செய்த தொல்லியல் அறிஞர் ஜேம்ஸ் பர்கூசன் என்பவரி கூற்றின் படி, தாராசிவா குகைகள் முதலின் பௌத்தர்களால் நிறுவப்பட்டது என்றும், பின்னர் 12ம் நூற்றாண்டில் அதில் சில குகைகள் சமணக் குகையாக மாற்றம் செய்யப்பட்டது என்பர். \n\n"}
{"id": "421175", "url": "https://ta.wikipedia.org/wiki?curid=421175", "title": "நேபாள-திபெத்தியப் போர்", "text": "நேபாள-திபெத்தியப் போர்\n\nநேபாள-திபெத்தியப் போர் (Nepalese–Tibetan War) () சீனாவின் சிங் பேரரசின் கீழ் இருந்த திபெத் இராச்சியத்தில் நுழைந்த நேபாளப் படைகளுக்கும், திபெத் அரசுப் படைகளுக்கும், 1855 - 1856 முடிய நடைபெற்ற போராகும். இப்போரின் முடிவில் நேபாளப் படைகள் திபெத்தியப் படைகளை வென்றது. போரின் முடிவில் இருதரப்பும் தபதாலி உடன்படிக்கையை ஏற்றுக்கொண்டனர்.\n\nSection::::போரின் பின்னணி.\n1792ல் நடைபெற்ற சீன - நேபாளப் போரின் முடிவில் செய்து கொள்ளப்பட்ட ஒப்பந்தப்படி, திபெத் விவகாரங்களில் ஆதிக்கம் செலுத்து உரிமையை நேபாள இராச்சியம் இழந்ததுடன், [சிங் அரசமரபு|சிங் பேரசிற்கு திறை செலுத்தும் ஒரு சிற்றரசாக மாறியது நேபாளம்.\n\nபின்னர் சில காலம் கழித்து சிங் பேரரசில் நடைபெற்ற தைப்பிங் கலவரத்தால், குயிங் பேரரசு, திபெத் மீதான தன் ஆதிக்கத்தை இழக்கத் தொடங்கியது. இந்நிலையைப் நன்கு பயன்படுத்திக் கொண்டு, திபெத்தின் தலைநகரான லாசாவில் நேபாள நாட்டு வணிகர்கள் அவமதிக்கப்படுகின்றனர் என்றும், நேபாள எல்லையில் சீனர்கள் அமைதிக்கு குந்தகம் விளைவிக்கின்றனர் எனக் குற்றம் சாட்டி, நேபாள பிரதம அமைச்சர் ஜங் பகதூர் ராணா தலைமையிலான நேபாளப் படைகள் ஏப்ரல் 1855 - மார்ச் 1856 கால கட்டங்களில் திபெத்தை முற்றுகையிட்டு, தன் கட்டுக்குள் கொண்டுவந்தது. \n\nSection::::தபதாலி உடன்படிக்கை.\nபோரின் முடிவில் இருதரப்பும் செய்து கொண்ட தபாதாலி உடன்படிக்கையின் படி, போர் இழப்பீட்டிற்காக திபெத், நேபாள இராச்சியத்திற்கு ஆண்டு ஒன்றுக்கு பத்தாயிரம் ரூபாய் கப்பம் செலுத்த ஒப்புக் கொண்டது. லாசாவில் நேபாள வணிக மையம் அமைத்துக் கொள்ள ஒப்புக்கொள்ளப்பட்டது. \n\n\n\n"}
{"id": "421178", "url": "https://ta.wikipedia.org/wiki?curid=421178", "title": "இரண்டாம் ஆங்கிலேய ஆப்கானியப் போர்", "text": "இரண்டாம் ஆங்கிலேய ஆப்கானியப் போர்\n\nஇரண்டாம் ஆங்கிலேய ஆப்கானியப் போர் ( Second Anglo-Afghan War) (), பிரித்தானியக் கிழக்கிந்தியக் கம்பனி படைகளுக்கும், ஆப்கானித்தான் அமீர், செர் அலி கான் படைகளுக்கும் இடையே 1878 முதல் 1880 முடிய ஆப்கானித்தானில் நடைபெற்ற போராகும். \n\nஇப்போர் பிரித்தானிய கிழக்கிந்திய கம்பெனி படைகள், ஆப்கானித்தானை கைப்பற்றுவதற்கு நடைபெற்ற இரண்டாவது போராகும். இரண்டாம் ஆங்கிலேய ஆப்கான் போர், ஆங்கிலேயர்களின் வெற்றியுடன் முடிவுற்றது. கந்தமாக் உடன்படிக்கையின் படி, ஆங்கிலேயர்கள் ஆப்கானித்தானில் புவிசார் அரசியல் செய்து கொள்ள அனுமதிக்கப்பட்டனர். மேலும் ஆப்கானித்தானிலிருந்து பெரும்பாலான பிரித்தானியக் கம்பெனிப் படைகள் விலக்கிக் கொள்ளப்பட்டது.\n\nஆப்கானிய பஷ்தூன் பழங்குடி மக்கள் தங்கள் மலைப்பகுதிகளை தன்னாட்சியுடன் நிர்வகிப்பதற்கு அனுமதியளிக்கப்பட்டது. மேலும் ருசியா மற்றும் பிரித்தானிய இந்தியாவுக்குமிடையே போர் அமைதி மண்டலமாக இருப்பதற்கு ஆப்கானித்தான் ஒப்புக்கொண்டது.\n\n\n\n"}
{"id": "421179", "url": "https://ta.wikipedia.org/wiki?curid=421179", "title": "மூன்றாம் ஆங்கிலேய - ஆப்கானியப் போர்", "text": "மூன்றாம் ஆங்கிலேய - ஆப்கானியப் போர்\n\nமூன்றாம் ஆங்கிலேய - ஆப்கானியப் போர் அல்லது மூன்றாம் ஆப்கான் போர் (Third Anglo-Afghan War also referred to as the Third Afghan War),) (), ஆப்கானித்தான் அமீரகப் படைகள், பிரித்தானிய இந்தியாவின் வடமேற்கு எல்லைப்புற மாகாணத்தை 6 மே 1919 முதல் 8 ஆகஸ்டு 1919 முடிய நடத்திய தாக்குதல்களை, பிரித்தானியப் படைகள் எதிர்கொண்டனர். \n\nஇப்போரில் ஆப்கானித்தான் படைகள் வென்றதால், பிரித்தானியர்களின் தலையீடு இன்றி, வெளியுறவு விவகாரங்களில் தன்னாட்சியுடன் ஆப்கானித்தான் செயல்பட வழிவகுத்தது. இப்போரில் பிரித்தானியர்கள் தோற்றாலும், ராவல்பிண்டி உடன்படிக்கையின் படி, ஆப்கானியர்கள் முன்னர் இரண்டாம் ஆங்கிலேய - ஆப்கான் போரில் வரையறுத்து ஒப்புக் கொண்ட துராந்து எல்லைக்கோட்டை இப்போர் முடிவிலும் ஏற்றுக்கொண்டனர். இனி பிரித்தானிய இந்தியாவின் ஆட்சிப் பகுதிகளில் ஆப்கானியப் படைகள் குறுக்கீடு செய்வதில்லை என ஆப்கானியர்களால் உறுதியளிக்கப்பட்டது. \n\n\n"}
{"id": "421183", "url": "https://ta.wikipedia.org/wiki?curid=421183", "title": "தோடெலி மொழி", "text": "தோடெலி மொழி\n\nதோடெலி மொழி (Doteli, or Dotyali (डोटेली) இந்திய-ஆரிய மொழிகளில் ஒன்றாகும். இம்மொழி நேபாளத்தில், தூரமேற்கு பிராந்தியம் மற்றும் மத்தியமேற்கு பிராந்தியங்களில் 8,00,000 மக்கள் பேசுகின்றனர். இம்மொழி தேவநாகரி எழுத்துமுறையில் எழுதப்படுகிறது.\n\nநேபாள அரசமைப்புச் சட்டத்தின் பகுதி 1, பிரிவு 6ன் கீழ், இம்மொழி நேபாள அலுவல் மொழிகளில் ஒன்றாக அறிவிக்கப்பட்டுள்ளது.\nதோடேலி மொழி நான்கு முக்கிய வட்டார வழக்கு கொண்டது. அவைகள் பைத்தாடேலி, பஜாங்கி, தார்சூலி மற்றும் தோடேலி ஆகும். \n\nதோடேலி மொழியானது, நேபாளி மொழியின் அச்சாமெலி மற்றும் பஜ்ஜுரேலி வழக்கு மொழிகளுக்கு நெருங்கிய தொடர்புடையது. மேலும் இம்மொழியின் உச்சரிப்பு, நேபாளி மொழியின் வட்டார வழக்கு மொழியான சூம்லி மொழியின் உச்சரிப்பை ஒத்ததாகும்.\n\n"}
{"id": "421184", "url": "https://ta.wikipedia.org/wiki?curid=421184", "title": "காபுல் மாகாணம்", "text": "காபுல் மாகாணம்\n\nகாபுல் மாகாணம் (\"Kābul\" (, ), என்பது  ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் கிழக்குப் பகுதியில் அமைந்துள்ளது. மாகாணத்தின் தலைநகரம் காபூல் நகரம் ஆகும், இது ஆப்கானித்தான் நாட்டின் தலைநகராகவும் உள்ளது. இதன் மக்கள் தொகை 2012 இல் நான்கு மில்லியனாக இருந்தது. மாகாண மக்கள் தொகையில் 80 விழுக்காட்டினர் நகர்பகுதியில் வசிக்கின்றனர். மாகாணத்தின் தற்போதைய ஆளுநர் ஹமீத் அக்ரம் ஆவார்.\n\nSection::::நிலவியல்.\nகாபூலானது கடல் மட்டத்திலிருந்து 1800 மீ (6000 அடி) உயரத்தில் அட்சரேகை 34-31 'வடக்கு மற்றும் தீர்க்கரேகை 69-12' கிழக்கு இடையே அமைந்துள்ளது. உலகின் மிக உயரமான பகுதியில் உள்ள தலை நகரங்களில் இது ஒன்றாகும். காபுல் நகரானது வடக்கு-தெற்கவும்,  கிழக்கு-மேற்காகவும் செல்லும் வணிகப்  பாதைகள் சந்திக்கும் இடத்தில்,  மலைகள் சூழ்ந்த  ஒரு பள்ளத்தாக்கில் அமைந்துள்ளது.  தென்கிழக்கில் லோங்கர் மற்றும் பாக்மன் மலைகளுக்கு இடையிலும், வடக்கில் சாரிகார் மற்றும் மேற்கில் நங்காய் கர் மலைகள் சூழ்ந்த நிலப்பகுதியிலும் உள்ள காபூலின்  பகுதியானது  ஒரு மில்லியன் ஆண்டுகளுக்கு முன்பு பனிக் கடலாக  மாறி இருந்தது. நகரத்தின் கிழக்குப் பகுதியின் இன்றைய பலி சர்க்கி பகுதியில் உள்ள சில ஆழமான கிணறுகள் இதற்கான சான்றுகளாக உள்ளன. காபூலானது, கிழக்கில் கோ-இ பக்மேன் மலையாலும், தென்கிழக்கில் கோ-இ ஷிர்தார்வாசா மலையாலும், வடகிழக்கில்  கோ-இ க்ர்த் மலைகளாலும்  சூழப்பட்டுள்ளது.  காபூல் ஆறு என்று அழைக்கப்படும் ஒரே ஒரு ஆறு காபூலில் உள்ளது. காபூல் ஆறானது காபூலின் மேற்கில் 70 கிமீ (43 மைல்) தொலைவில் உள்ள பாக்மேன் மலையில் தோன்றுகிறது. பிறகு இந்த ஆறு  காபூல் நகரம், ஜலாலாபாத் நகரம் போன்றவற்றின் வழியாக பாய்ந்து,  பின்னர் பாக்கிஸ்தான் பகுதிக்குள் நுழைந்து, இறுதியில் அட்டாக்கில் சிந்து ஆற்றுடன் கலக்கிறது.\n\nகாபூல் மாகாணத்தின் காலநிலையானது வறண்ட மற்றும் அரை வறண்ட புல்வெளி நிலப் பகுதியாக கருதப்படுகிறது. ஏனென்றால் இங்கு பெய்யும் மழை அளவு குறைவு,   குறிப்பாக மே முதல் நவம்பர் வரையிலான காலத்தில் காபூல் மிகவும் வறண்டதாகவும், தூசி நிறைந்ததாகவும் இருக்கும். இரவுக்கும் பகலுக்கும் இடையிலும், பருவ பருவத்திற்கு இடையிலும், இடத்திற்கு இடம் இடையில் கடுமையான வெப்பநிலை வேறுபாடு இருக்கும். ஆப்கானிஸ்தானின் காலநிலையின் பிரதான அம்சம் நீல நிற மேகங்களற்ற வானம் ஆகும். இதனால் ஆண்டில் 300 நாட்களுக்கு மேல் சூரிய ஒளி மிக்க காலநிலை இருக்கும். குளிர்காலத்தில், பனிப்பொழிவுக்கு இடையிலும் வானம் தெளிவானதாக இருக்கும், பொதுவாக ஆண்டுக்கு சராசரியாக 15-30 செ.மீ. (5.9-11.8 அங்குலம்) பனிப்பொழிவு இருக்கும்.  காபூலின் குளிர்கால தினசரி வெப்பநிலையானது   என்றும், கோடைக்கால தினசரி வெப்பநிலையானது  என்றும் இருக்கும். ஆண்டின் குளிரான மாதம் சனவரியாகவும், வெப்பமான மாதமாக சூலையும் இருக்கும். அதிகபட்ச வெப்பநிலையாக சூலை மாதத்தில் +42.7 டிகிரி செல்சியசும்,  குறைந்தபட்ச வெப்பநிலையாக சனவரியில் -26.3 ° C  பதிவாகியுள்ளது.\n\nSection::::வரலாறு.\nகாபூலின் வரலாறு 3,500 ஆண்டுகளுக்கு முற்பட்டது. இது ஒரு காலத்தில் சொராட்டிரிய நெறியின் மையமாக இருந்த‍து.  அதன்பிறகு    பௌத்தர்கள், இந்துக்கள் ஆகியோரின் இருப்பிடமாகவும் ஆனது. \n\nபிரித்தானிய அருங்காட்சியகத்தின் பதிவுகளின்படி காபூலின் பூர்வ குடிமக்கள் பஷ்தூன்கள் மற்றும் தாஜிக்கள் ஆவர்.\n\n7 ஆம் நூற்றாண்டில் அரபு முஸ்லிம் படையினரால் நகரம் ஆக்கிரமிக்கப்பட்டதன் மூலமாக இங்கு இஸ்லாம் அறிமுகப்படுத்தப்பட்டது. ஆனால் மெதுவாக இந்து சாகியால்  காபூல் மீளக் கைப்பற்றப்பட்டது. ஒன்பதாம் நூற்றாண்டில் சபாரித்துகள் மற்றும் சமானித்துகளால் மறுபடியும் படையெடுப்பு நிகழ்த்தப்பட்டது, அதன்பிறகு 11 ஆம் நூற்றாண்டில் கஜினி முகமதின் படையெடுப்பைத் தொடர்ந்து, இந்து சாகி மன்னர் ஜெய பாலா தற்கொலை செய்துகொண்டார். பின்னர் கஜினி மரபினரால் ஆளப்பட்ட இப்பிரதேசமானது அவர்களிடம் இருந்து கைப்பற்றப்பட்டு குர்திஸின் பகுதியாக மாறியது. அதன் பின்னர் இது செங்கிஸ் கானின் தலைமையிலான மங்கோலியர்களின் படையெடுப்பால் கைப்பற்றப்பட்டது. \n\nதைமூரிய வம்சத்தின் நிறுவனரான தைமூர், 14 ஆம் நூற்றாண்டில் இப்பிராந்தியத்தைக் கைப்பற்றி ஒரு பெரிய வணிக மையமாக உருவாக்கினார்.   1504 ஆம் ஆண்டில், நாட்டின் வடபிரதேசத்திலிருந்த பாபரின் நகரம் வீழ்ந்த‍தையடுத்து, காபூலை அவரது தலைநகராக மாற்றிக்கொண்டார். அவரது பிற்கால முகலாயப் பேரரசின் முக்கிய நகரங்களில் ஒன்றாக இது ஆனது.    \n\n1747 இல் துராணிப் பேரரசின் ஒரு பகுதியாக மாறும்வரை காபுலானது பெரும்பாலும் சுதந்திரமாக இருந்தது. 1839 ஆம் ஆண்டு முதல் ஆங்கில ஆப்கானிய போரின்போது, பிரித்தானிய இராணுவம் இந்தப் பகுதிக்குள் படையெடுத்தது, ஆனால் 1842 இல் பின்வாங்கியது. பின்வாங்கி  ஜலலாபாத் செல்லும் வழியில் அந்தப் படைகளைப் பதுங்கி இருந்து அதிரடியாக தாக்கியதிலில் ஆயிரக்கணக்கானவர்கள் கொல்லப்பட்டனர். மற்றொரு பிரித்தானியப் படையானது பிரித்தானிய இந்தியாவிற்கு திரும்புவதற்கு முன்பு காபூலை எரித்தது.\n1879 ஆம் ஆண்டில் நடந்த இரண்டாம் ஆங்கில ஆப்கானிய போரின்போது ஆங்கிலேயர் மீண்டும் இந்த நகரத்தைக் கைப்பற்றினர். அவர்களது குடியிருப்பு ஊழியர்கள் அங்கு படுகொலை செய்யப்பட்டனர், ஆனால் அவர்கள் ஒரு ஆண்டிற்குப் பின்னர் தங்கள் ஆதரவு மன்னரை அமர்த்திய பின்னர் திரும்பினர். \n\nமூன்றாம் ஆங்கில ஆப்கான் போரின்போது ஆப்கானிஸ்தானின் தலைநகர் மற்றும் அதன் கிழக்கு நகரான ஜலாலாபாத், 1919 ஆம் ஆண்டு மே மாதம் பிரித்தானிய ராயல் ஏர் ஃபோர்ஸ் 31 மற்றும் 114 படைவீரர்களால் விமானத் தாக்குதலுக்கு ஆளானது அப்போரையடுத்து அரசர் பதவிக்கு அமனுல்லாகான் உயர்ந்தார்.  பிரித்தானியர்களைப் போரில் தோற்கடித்த அமானுல்லா கான் ராவல்பிண்டி ஒப்பந்தத்தில் கையெழுத்திட்ட பின்னர் நாட்டை நவீனமயமாக்கினார்.  1920 களின் பிற்பகுதியில், ஜஹிர் ஷா  புதிய இளம் அரசராக  ஆனார்.\n\n1960 கள் மற்றும் 1970 களில் காபூல் மத்திய ஆசியாவின் பாரிஸ் என்று அறியப்படும் விதத்தில், அது ஐரோப்பிய பாணியிலான ஒரு நகரமாக மாறியது. அந்த நாட்களில் காபூலில், நவீன திரையரங்குகள், சிற்றுண்டிச்சாலைகள், சாதாரண பிரஞ்சு தோட்டங்கள், பள்ளிகள், நூலகங்கள், பல்கலைக்கழகங்கள், நவநாகரீக ஆடை அங்காடிகள் போன்றவை இருந்தன. காபூலில் \"காபூலிஸ்\" என்று அறியப்பட்டவர்கள் மிகவும் படித்தவர்களாகவும், முற்போக்கானவர்களாகவும், பெருநோக்க மக்களாகவும் இருந்தனர். பெண்களும், ஆண்களும் துவக்கப் பள்ளி, உயர்நிலை பள்ளி,  பல்கலைக்கழகம் போன்றவற்றில் கல்வி பயின்றனர். 1970களில் குட்டைப் பாவாடையணிவதை சாதாரணாம‍க் காணக்கூடியதாக இருந்த‍து. 1960கள், 1980களில் நன்கு படித்த, கலாச்சார விழிப்புள்ள மக்கள் நிறைந்து இருந்த‍தால்,   தலைமுடியில் முக்காடு அணியாமல் இருப்பதோ, அல்லது ஆடை அணியக்கூடிய முறையோ எந்த ஒரு பிரச்சனையாகவும் இருக்கவில்லை. இந்த முற்போக்குமிக்க அமைதியான சமூகமானது 1970 களின் பிற்பகுதியில் ஆப்கானித்தானில் வெளிநாட்டு தலையீடு ஏற்பட்டு  இன்றைய நிலைக்கு நாடு வீழும் காலகட்டமவரை வரை நீடித்தது.  1979 திசம்பரில், ஆப்கானிஸ்தானின் ஆப்கானித்தான் மக்கள் ஜனநாயகக் கட்சி தலைமையிலான அரசாங்கத்தை காக்க  சோவியத் இராணுவம் காபூல் சர்வதேச விமான நிலையத்தில் இறங்கியது.\n\nஆப்கானிஸ்தானில் சோவியத் படைகள் தங்கியிருந்த சுமார் 10 ஆண்டுகள் சோவியத் அதிகார மையமாக காபூல் மாறியது. 1989 பிப்ரவரியில், முஜாகிதீன்களால் தோற்கடிக்கப்பட்ட பின்னர் சோவியத் படைகள் ஆப்கானிஸ்தானிலிருந்து வெளியேறின. 1992 வசந்த காலத்தில் முகமது நஜிபுல்லாவின் அரசாங்கத்தைத் தோற்கடித்து, காபூலை முஜாகிதீன் படைகள் கைப்பற்றின. பின்னர் முஜாகிதின்களின் கூட்டணியில் பிளவு ஏற்பட்டு பல போர்க் குழுக்களாக பிரிந்து, இதனால் ஏற்பட்ட மோதல்களால் அழிவுகள் அதிகரித்து காபூல் மிகவும் சேதமடைந்தது. 1996 ஆம் ஆண்டில் தலிபான்கள் இந்தப் பிராந்தியத்தைக் கைப்பற்றினர். இதன்பிறகு ஆப்கானித்தானில் ஒரு புதிய கண்டிப்பான இஸ்லாமிய ஷரியா ஆட்சியைத் துவக்கினர். இவர்களின் ஆட்சியானது கல்வி, பொழுதுபோக்கு, பெண்கள் பணிக்குச் செல்லுதல், ஆண்கள் தாடியை மழித்தல், மற்றும் பல சாதாரண மனித நடவடிக்கைகள், பொழுதுபோக்கின் பல வடிவங்களைக் கட்டுப்படுத்தினர்.\n\nசெப்டம்பர் 11 தாக்குதல் முடிந்த ஒரு மாத‍த்துக்கும் குறைவான காலப்பகுதியில், 2001 அக்டோபரில் பிரித்தானிய ஆயுதப்படைகளின் உதவியுடன் அமெரிக்க ஆயுதப் படைகளானது வடக்குக் கூட்டணி தரைப்படைகளுக்கு ஆதரவாக வான்படை தாக்குதலை மேற்கொண்டன. இதனால் தலிபான்கள் காபூலை விட்டு வெளியேற, வடக்குக் கூட்டணி நகரத்தை தன் கட்டுப்பாட்டில் கொண்டு வந்தது. 2001 திசம்பரில் காபூலானது ஆப்கான் இடைக்கால  நிர்வாகத்தின் தலைநகரமாக ஆனது. பின்னர் அதனிடம் இருந்துஹமித் கர்சாய் தலைமையில்  தற்போதைய ஆப்கானிஸ்தானின் அரசாங்கத்தின் வசம் நகரம் கொண்டுவரப்பட்டது.\n\n2002 ஆம் ஆண்டின் துவக்கத்தில்  நேட்டோ தலைமையிலான சர்வதேச பாதுகாப்பு உதவிப் படை (ISAF) காபூலில் பயன்படுத்தப்பட்டது, பின்னர் அங்கிருந்து அவர்கள் நாட்டின் பிற பகுதிகளைத் தங்கள் வசம் கொண்டுவந்தனர். போரினால் சின்னா பின்னமான நகரம் அதன்பிறகு சில சாதகமிக்க வளர்ச்சியைக் காணத் துவங்கியது, மில்லியன் கணக்கான மக்கள் வெளிநாடுகளில் இருந்து நாடு திரும்பினர்.  இதன் மக்கள்தொகை 2001 இல் சுமார் 500,000 ஆக இருந்த நிலையில் 2007 ஆம் ஆண்டு 3 மில்லியனாக உயர்ந்தது. பல வெளிநாட்டு தூதரகங்கள் மீண்டும் திறக்கப்பட்டன, குறிப்பாக மிகப்பெரிய அமெரிக்கத் தூதரகம் திறக்கப்பட்டது. ஆப்கானிய அரசாங்க நிறுவனங்கள் மீண்டும் அபிவிருத்தி செய்யப்பட்டு நவீனமயமாக்கப்பட்டன. 2008 ஆம் ஆண்டு முதல் புதிதாக பயிற்சி பெற்ற  ஆப்கானிய தேசிய காவல் துறை (ஏஎன்பி) மற்றும் ஆப்கானிய தேசிய இராணுவம் (ஏஎன்ஏ) ஆகியவை இப்பகுதியில் பாதுகாப்புக்கு பொறுப்பேற்றுள்ளன.  நேட்டோ படைகள் மிகுதியாக தங்கவைக்கப்பட்டுள்ளனர், ஆனால் தெருக்களில் ரோந்து செல்வது இல்லை.\n\nநகரம் வளர்ந்துவந்தாலும், அக்கானி வலைப்பின்னல், தலிபான்களின் குவெட்டா சூரா, ஹெஸ்-இ இஸ்லாமி,அல்கொய்தா மற்றும் பிற அரசு எதிர்ப்பு சக்திகள் அவ்வப்போது நடத்தும் தற்கொலைப்படைத் தாக்குதல்கள் மற்றும் வெடிப்பு நிகழ்வுகளை நடத்தி வருகின்றன. இவற்றிற்கு பாக்கிஸ்தானின் சேவைகளிடை உளவுத்துறையின் (ஐஎஸ்ஐ) வழிகாட்டல் மற்றும் ஆதரவும் உள்ளது.\n\nSection::::அரசியல்.\n1992 இல் நஜிபுல்லாவின் அரசு வீழ்வதற்கு முன்னர் காபூல் பல முஜாஹிதின் கிளர்ச்சியாளர்கள் மற்றும் போர்க் குழுக்களால் ஆக்கிரமிக்கப்பட்டது. 1996 ஆம் ஆண்டு தலிபான்களால் கைப்பற்றப்படும் வரை நகரம் மற்றும் மாகாணத்தின் அதிகாரத்தைக் கைப்பற்ற பல கிளர்ச்சிப் படைகள் போட்டியிட்டன. தலிபான்களால் புதிய கண்டிப்பான  சட்டம் அறிமுகப்படுத்தப்பட்டது. ஆப்கானித்தானை எப்படி ஆட்சி செய்தார்கள் என்பது பற்றி மிகக் குறைந்த தகவல்களே உள்ளன. 2001 அக்டோபர் 7 அன்று அமெரிக்கா நேட்டோவின் படையெடுப்புக்குப் பின்னர் தாலிபான் தலைவரும், நாட்டின் ஒரே தலைவரான முல்லா ஒமர்,  பாகிஸ்தானுக்குத் தப்பி ஓடிவிட்டார். அதன்பிறகு தாலிபான் சட்டங்கள் விரைந்து நீக்கப்பட்டன, மேலும் காபூலில் முஜாஹிதீன் மற்றும் தலிபான் படைகளால் ஏற்பட்ட அழிவிலிருந்து நகரம் மீட்க வழி ஏற்படுத்தப்பட்டது. நாட்டின் அரசியல் பிரச்சினைகளை தீர்ப்பதற்காகவும் இடைக்கால நிர்வாகத்தை உருவாக்கவும் 2002 இல் \"லோயா ஜிர்கா\" (பாஷ்டோ \"பெரும் பேரவை\") கூட்டப்பட்டது.\n\n2004 சனவரியில் ஆப்கானிஸ்தான் ஒரு புதிய அரசியலமைப்பை ஏற்றுக்கொண்டு, நாட்டை இஸ்லாமிய குடியரசாக நிறுவப்பட்டது. அரசியலமைப்பின் படி, ஆப்கானிய அரசாங்கமானது ஒரு சனாதிபதி, இரண்டு துணை சனாதிபதிகளையும், ஒரு தேசிய சட்டமன்றம் (நாடாளுமன்றம்) போன்றவற்றைக் கொண்டதாக உள்ளது. தேசிய சட்டமன்றமானது இரண்டு அவைகளைக் கொண்டதாக உள்ளது. ஒன்று மக்களவை (வொலேஸி ஜிர்கா), மற்றொன்று மூத்தோர் அவை (மெஷ்ரானோ ஜிர்கா) ஆகும்.\nமேலும்  நீதித்துறையின் சுயாட்சி கொண்ட உச்ச நீதிமன்றம் (ஸ்டாரா மக்காமா) உயர் நீதிமன்றங்கள் மற்றும் மேல்முறையீட்டு நீதிமன்றங்கள் போன்றவை உள்ளன.  உச்சநீதிமன்ற நீதியரசர்களை மக்களவையின் ஒப்புதலுடன் ஜனாதிபதி நியமனம் செய்கிறார்.\n\nஆப்கானிஸ்தானின் சனாதிபதித் தேர்தல் 2004 அக்டோபர் இல் நடைபெற்றது. இத் தேர்தலில் எட்டு  மில்லியன் ஆப்கானியர்கள் வாக்களித்தனர். ஆப்கானிஸ்தானின் தேர்தல் நிர்வாகக் குழுவானது,  ஹமித் கர்சாய், இடைக்கால ஜனாதிபதியாக, 55.4% வாக்குகளை பெற்று வெற்றி பெற்றார் என அறிவித்து, தேர்தல் சான்றிதழை அளித்தது. கர்சாயை எதிர்த்து வலுவாக போட்டியிட்ட யூனுஸ் குனுனி 16.3% வாக்குகளைப் பெற்றார். தேர்தல்கள் முறைகேடுகள் இல்லாமல் இல்லை; மோசடி மற்றும் வாக்குப் பெட்டியில் வாக்குச் சீட்டுதளைத் திணித்தல் போன்ற குற்றச்சாட்டுகள், குனூனி உட்பட பல சனாதிபதி வேட்பாளர்களால் எழுப்பப்பட்டன. இந்த விவகாரத்தை விசாரிக்க சர்வதேச நிபுணர் குழு ஒன்று அமைக்கப்பட்டது.   தேர்தல் முறைகேடு பற்றிய ஆதாரங்களை இந்த குழு கண்டுபிடித்தது, எனினும் தேர்தலின் விளைவை பாதிக்கும் அளவுக்கு அது இல்லை என்று கூறியது.\n\nSection::::பொருளாதாரம்.\nகாபூலில் இயற்கை எரிவாயு, பருத்தி, கம்பளி, தரைவிரிப்புகள், விவசாயம், சில சிறிய உற்பத்தி நிறுவனங்களின் தயாரிப்புகள் நிகழ்கின்றன. காபூலானது இங்கிலாந்து, பிரான்ஸ், ஜெர்மனி, ஐக்கிய அமெரிக்கா, இந்தியா, தென் கொரியா,துருக்மெனிஸ்தான், கென்யா, உருசியா, பாக்கித்தான், சீனா, ஈரான் போன்ற நாடுகளோடு வர்த்தக கூட்டுறவை கொண்டுள்ளது. காபூலின் பொருளாதாரம் 25 ஆண்டுகளாக பாதிப்புக்கு ஆளாகி,  சுருங்கி இருந்த நிலையில் அமெரிக்காவின் செல்வாக்கால் சுமார் 3500% அதிகரித்துள்ளது. ஆப்கானித்தானின் பொருளாதாரத்திற்கு உதவியாக  புதிய நாணயம் அறிமுகப்படுத்தப்பட்டது. புதிய காபூலில்  பல அமெரிக்க தொழில் நிறுவனங்கள் ஆர்வமுடன் தங்கள் கிளைகளை திறந்துள்ளன. காபூல் சிட்டி சென்டர் மால் கட்டப்பட்டுள்ளது. அதில் கிட்டத்தட்ட 100 கடைகள் உள்ளன.\n\nபொருளாதாரம் வியத்தகு அளவில் அதிகரித்து வருகிறது. பணியாளர்களின் ஊதியம் போன்றவற்றால் வீட்டு விலை அதிகரித்து வருகின்றது. வாழ்க்கை செலவினம் வியத்தகு முறையில் அதிகரித்துள்ளது, இது கல்வியறிவற்ற  ஆப்கானியருக்கு ஒரு பிரச்சனையாக இருக்கிறது. ஐக்கிய நாடுகள் அவை ஆப்கானிஸ்தானின் பள்ளிகளுக்கு  உணவு மற்றும் பள்ளி பொருட்களுக்கு உதவுகிறது.  பல சர்வதேச தொண்டு அமைப்புக்கள் ஆப்கானிய பொருளாதாரத்திற்கு உதவுகின்றன.\n\nSection::::சுற்றுலா.\n1960 கள் மற்றும் 70 களில் காபூலின் பொருளாதாரமானது சுற்றுலாவை பெரிதும் சார்ந்து இருந்தது. காபூலின் பொருளாதாரத்தில் ஆடை, பருத்தி உற்பத்தி, வேளாண் உற்பத்தி போன்ற தொழில்கள் இருந்தன, என்றாலும் அதன் பொருளாதார வருவாயானது மிகுதியாக சுற்றுலாவினால் ஈட்டப்பட்டது அவை  போர்களால் அழிந்தன.\n\nSection::::மக்கள்தொகை மற்றும் நிர்வாகம்.\nகாபூல் மாகாணத்தின் மொத்த மக்கள் தொகை 3,950,300, இதில் 80 விழுக்காடு நகர்ப்புறங்களில் (முக்கியமாக காபூல் பெருநகரப் பகுதியில்) வாழ்கின்றனர். மீதமுள்ள 20 விழுக்காடு கிராமப்புற மக்களாவர்.\n\nகாபூல் நகரமானது பல இனமக்கள் வாழும் நகராகும். 2003 ஆம் ஆண்டு வரை இங்கே 45% தாஜிக், 25% ஹசாரா, 25% பஷ்டூன், 2% உஸ்பெக்ஸ், 1% பாலொச், 1% டர்க்,  1% இந்து போன்ற மக்கள் வாழ்ந்தனர். டாரி மற்றும் பாஷ்டோ மொழிகள் பரவலாக இப்பகுதியில் பயன்படுத்தப்படுகின்றன என்றாலும், டாரி மொழியானது பொது மொழியாக உள்ளது. பன்ஷூன் மக்களிடையே பன்மொழிப் போக்கு பொதுவாகப் பரவலாக உள்ளது.\n\n"}
{"id": "421185", "url": "https://ta.wikipedia.org/wiki?curid=421185", "title": "எத்தைனால்", "text": "எத்தைனால்\n\nஎத்தைனால் \"(Ethynol)\" என்பது CHO என்ற மூலக்கூற்று வாய்ப்பாட்டால் விவரிக்கப்படும் கரிம வேதியியல் சேர்மமாகும். இதுவோர் ஆல்க்கைன் – ஆல்ககால் (ஐனால்) ஆகும். எத்தினோனின் நிலைப்புத்தன்மை குறைந்த அமைப்பு மாற்றியன் எத்தைனால் ஆகும். \n\nதாழ் வெப்பநிலை திண்ம ஆர்கான் தளத்தில் எத்தினோனால் எத்தனைனாலாக மாற்றமடைய இயல்கிறது .\n\n"}
{"id": "421201", "url": "https://ta.wikipedia.org/wiki?curid=421201", "title": "வெண் சிறகு மரங்கொத்தி", "text": "வெண் சிறகு மரங்கொத்தி\n\nவெண் சிறகு மரங்கொத்தி \"(White-winged woodpecker)\" என்பது மரங்கொத்தி குடும்பத்தைச் சேர்ந்த ஒரு பறவையாகும். இருசொற் பெயரீட்டு முறையில் இப்பறவையின் அறிவியல் பெயர் டென்ட்ரோகுபோசு லியுகோபடரசு என்பதாகும். ஆப்கானித்தான், சீனா, ஈரான், கசக்கசுத்தான், கிர்கிசுத்தான், தயிகிசுத்தான், துருக்மெனிசுதான், உசுபெக்கிசுத்தான், போன்ற நாடுகளில் இப்பறவை காணப்படுகிறது. மிதமான காடுகளும் துணை வெப்பமண்டல அல்லது வெப்பமண்டல ஈரமான தாழ்நில காடுகளும் வெண் சிறகு மரங்கொத்தியின் இயற்கை வாழிடங்களாகும்.\n"}
{"id": "421209", "url": "https://ta.wikipedia.org/wiki?curid=421209", "title": "திறன் குத்தகை", "text": "திறன் குத்தகை\n\nதிறன் குத்தகை (அல்லது திறன் ஒப்பந்தம், ஆங்கிலத்தில் Smart Contract), என்பது எண்ணிம ஒப்பந்தமாகும். இதன் வாயிலாக பரிமாற்றங்கள் மூன்றாம் ஆட்களின் தலையீடு இன்றி இலகுவாக நடக்கும். இவ்வகையான குத்தகையில் பரிமாற்றங்களை மாற்றவோ அழிக்கவோ இயலாது. இவற்றின் நிலையை எப்போது வேண்டுமானாலும் அறிந்து கொள்ளலாம். நிக் சபோ என்பவரால் 1994-ம் ஆண்டு இத்திறன் குத்தகை அறிமுகம் செய்யப்பட்டது.\n\nஇத்திறன் குத்தகைகள் கணினி நிரலியின் வாயிலாக உருவாக்கப்படுகின்றது. எண்ணிம நாணயங்கள் இவ்வகையான திறன் குத்தகைகளை பயன்படுத்துகின்றன.\n\nSection::::வரலாறு.\nதற்போதுள்ள திறன் குத்தகைகள் ப்ளாக்செயின் தொழில்நுட்பத்தில் இயங்குகின்றன. திறன் குத்தகைகள் பொதுவாக தொடரேடு அல்லது பரவாலக்கப்பட்ட ஏட்டில் இயங்குகின்றன. ஈத்தரீயம் கணினி நிரலில் இயங்கக்கூடிய திறன் குத்தகையை உருவாக்க வழிவகை செய்துள்ளது.\n"}
{"id": "421210", "url": "https://ta.wikipedia.org/wiki?curid=421210", "title": "பூஞ்சையால் புணர்புழை, அல்குல் அழற்சி", "text": "பூஞ்சையால் புணர்புழை, அல்குல் அழற்சி\n\nஅல்குல் நுரைநொதிம (ஈசுட்டு) தொற்று எனப்படும் பூஞ்சையால் புணர்புழை, அல்குல் அழற்சி \"(candidal vulvovaginitis)\" அல்லது அல்குல் வெண்புண் \"(vaginal thrush)\", என்பது எரிச்சலைத் தரும் நுரைநொதிமம் (ஈசுட்டு) கூடுதலாக வளர்தலால் ஏற்படும் அழற்சி ஆகும். மிகப் பொதுவான அறிகுறியாக அல்குல் கடும் எரிச்சல் அமைகிறது. மற்ற அறிகுறிகளாக, சிறுநீர்க்கழிப்பில் எரிச்சல், நாற்றம் இல்லாத அடர் அல்குல் வெண் ஒழுக்கு, பாலுறவில் வலி, அல்குல் சுற்றி செந்நிறம் ஆகியன அமைகின்றன. இந்த அறிகுறிகள் மாத விடாயின்போது கடுமை அடைகிறது.\nஇந்த நோய் காண்டிடா எனும் பூஞ்சை கூடுதலாக வளர்தலால் ஏற்படுகிறது. இந்த காண்டிடா பூஞ்சை அல்குலில் சிற்றளவில் அல்குலில் உள்ளது. இது பாலுறவால் கடத்தப்படும் தொற்றல்ல; என்றாலும், முனைவாக பாலுறவில் ஈடுபட்பவர்களுக்கு இந்நோய் அடிக்கடி ஏற்பட வாய்ப்புள்ளது. இடர்க் காரணிகளாக, நுண்ணுயிரிக் கொல்லிகள் கருவுறல், நீரிழிவு, HIV/AIDS ஆகியவை அமைகின்றன. இனிப்பு மிக்க உணவை உண்ணலும் இந்நோயை உருவாக்கும். இந்நொய் தாக்க, இறுக்கமான உடைகளோ உள்ளாடை வகைகளோ சொந்த தூய்மைப் பொருட்களோ காரணிகளாக அமைவதில்லை. நோய் அல்குல் ஒழுக்குப் பதக்கூற்றின் ஓர்வுவழி அறியப்படுகிறது.இதன் அறிகுறிஅக பாலுறவில் கடத்தப்படும் தொற்றுகளை ஒத்து இருப்பதால் கிளாமிடியா தொற்று, வெட்டைநோய்த் தொற்று சார்ந்த ஓர்வுகள் பரிந்துரைக்கப்படுகின்றன.\nசான்றுகள் ஏதும் இல்லை என்றாலும், முன்காப்பு நடவடிக்கையாக பருத்தி உள்ளாடைகளை அணிதலும் தளர்ந்த உள்ளாடைகள் அணிதலும் பரிந்துரைக்கப்படுகின்றன. மேலும், தாரைவீச்சுக் கழுவலும் வாசனையுள்ள துப்புரவுப்பொருள் தவிர்த்தலும் பரிந்துரைக்கப்படுகின்றன. பூஞ்சைத் தடுப்பு மருந்துகளைப் பயன்படுத்தலாம். இவற்றுக்கு எடுத்துகாட்டாக, கிளாட்ரிமாசோல் குழைவையும் வாய்வழி உட்கொள்ளும் உளூக்கான்சோல் போன்ற மருந்துகளைப் பயன்படுத்தலாம். கடுமையான இந்நோய்த் தொற்றுகளைத் தவிர்க்கும் நுண்ணுயிரிகளைப் பயன்படுத்தல் பயன் தருவதில்லை.\nபெண்கள் தம் வாழ்நாளில் ஒருபுள்ளியில் ஏறத்தாழ 75% பேர் ஒருதடவையும் 50% பேர் இருதடவைகளும் இந்நோயைப் பெறுகின்றனர். ஒரே ஆண்டில் 5% பெண்கள் மும்முறை இந்நோயைப் பெறுகின்றனர்.அல்குல் அழற்சி ஏற்படுத்தும் பொதுவான காரணமாக நுண்ணுயிரியால் அல்குல் நோய்க்கு அடுத்தபடியாக இந்த நோய் இரண்டாவது காரணியாக அமைகிறது.\n"}
{"id": "421220", "url": "https://ta.wikipedia.org/wiki?curid=421220", "title": "சாலிடிட்டி", "text": "சாலிடிட்டி\n\nசாலிடிட்டி (\"solidity\") என்பது எண்ணிம குத்தைகையை உருவாக்கு உதவும் ஒரு நிரல் மொழியாகும். \n\n\nSection::::திறன் குத்தகை எடுத்துக்காட்டு.\nசாலிடிட்டி நிரலில் எழுதப்பட்ட ஒரு திறன் குத்தகை எடுத்துக்காட்டு\npragma solidity ^0.4.4;\n\ncontract Token {\n\ncontract StandardToken is Token {\n\n//name this contract whatever you'd like\ncontract LaxmiCoin is StandardToken {\n\n// CHANGE THESE VALUES FOR YOUR TOKEN\n\n//make sure this function name matches the contract name above. So if you're token is called TutorialToken, make sure the //contract name above is also TutorialToken instead of ERC20Token\n"}
{"id": "421224", "url": "https://ta.wikipedia.org/wiki?curid=421224", "title": "மெசொப்பொத்தேமியாவின் புவியியல்", "text": "மெசொப்பொத்தேமியாவின் புவியியல்\n\nமெசொப்பொத்தேமியாவின் புவியியல் (geography of Mesopotamia), தொன்மம் மற்றும் வரலாற்றின் படி, இரு பெரும் ஆறுகளான புறாத்து ஆறு மற்றும் டைகிரீஸ் ஆறுகளுக்கிடையே அமைந்த நிலப்பரப்பாகும்.\n\nமெசொப்பொத்தேமியாவின் புவியியல் பகுதியில் ஈராக், ஈரான், சிரியா மற்றும் துருக்கியின் தென்கிழக்குப் பகுதிகளை உள்ளடக்கியிருந்தது. மெசொபொதேமியாவின் மேற்கில் சிரியப் பாலைவனமும், தெற்கில் அராபியப் பாலைவனமும், தென்கிழக்கில் பாரசீக வளைகுடாவும், கிழக்கில் சக்ரோசு மலைத்தொடர்களும், வடக்கில் காக்கேசிய மலைகளாலும் சூழப்பட்ட பகுதிகளில் பாயும் டைகிரிசு ஆறு மற்றும் யூபிரட்டீஸ் ஆறுகளின் சமவெளிகள் முழுவதையும், உள்ளடக்கியதாகும்.\n\nமெசொப்பொதேமியா, உலகின் மிகப் பழைய சுமேரிய நாகரிகம், சாலடிய நாகரிகம் போன்ற பண்டைய நாகரிகங்கள் தழைத்தோங்கியிருந்த நிலப்பரப்பாகும்.\n\nபண்டைய ஆவணங்களின் படி, வடக்கு மெசொப்பொத்தேமியாவில் பண்டைய அசிரியாவின் தலைநகரம் அசூர் உள்ளிட்ட முதன்மையான நகரங்களான நினிவே, நிம்ருத் மற்றும் எர்பில் முதன்மையான நகரங்கள் டைகிரீஸ் ஆற்றின் கிழக்கு கரையில் இருந்தன.\n\nSection::::மெசொப்பொத்தேமியாவிற்கான விளக்கம்.\nபண்டைய கிரேக்க மொழியில் மெசொப்பொத்தேமியா என்பதற்கு இரு ஆறுகளுக்கு இடையே அமைந்த நிலப்பகுதி எனப்பொருள்.\n\nகிமு 4-ஆம் நூற்றாண்டில், சிரியாவின் வடக்கில் பாயும் யூப்பிரடீஸ் ஆற்றின் கிழக்குப் பகுதிகளைக் குறிக்க மெசொப்பொத்தேமியா என்ற கிரேக்கச் சொல் முதன் முதலில் பயன்படுத்தப்பட்டது. நவீன காலத்தில் மெசொப்பொத்தேமியா எனும் சொல் யூப்பிரடீஸ் - டைகிரீஸ் ஆற்றிற்கு இடைப்பட்ட பகுதிகளான தென்கிழக்கு துருக்கி, சிரியா மற்றும் ஈராக் நாடுகளின் பகுதிகளைக் குறிக்கப்படுகிறது.\n\nயூப்ரடீஸ் ஆற்றின் மேற்கில் அமைந்த ஸ்டெப்பிப் புல்வெளிகளையும் மற்றும் சக்ரோசு மலைத்தொடரின் மேற்குப் பகுதிகளையும், மெசொப்பொத்தேமியாவின் புவியியல் பகுதியாக பரந்த அளவில் ஏற்றுக்கொள்ளப்படுகிறது.\n\nமேலும் புவியியல் அடிப்படையில் மெசொப்பொத்தேமியாவை வடக்கு அல்லது \"மேல் மெசொப்பொத்தேமியா\" , தெற்கு அல்லது \"கீழ் மெசொப்பொத்தேமியா\" எனப் பிரிக்கப்படுகிறது. பாக்தாத் வரையிலான வடக்கு அல்லது மேல் மெசொப்பொத்தேமியாவை \"ஜாகிரியா\" என்பர். பாக்தாத் முதல் பாரசீக வளைகுடா வரையிலான பகுதிகளை தெற்கு அல்லது கீழ் மெசொப்பொத்தேமியா என்பர் நவீன அறிவியல் பயன்பாட்டில், மெசொப்பொத்தேமியா என்ற சொல் பெரும்பாலும் காலவரிசைச் சொற்களாகும்.\nநவீன மேற்கத்திய வரலாற்றியல் கருத்துகளின் படி, பண்டைய காலம் முதல் இசுலாமியர்களின் துவக்க ஆக்கிரமிப்புக் காலம் (கிபி 630) வரை மெசொப்பொத்தேமியா எனும் சொல் பயன்படுத்தப்பட்டது. மத்திய கிழக்கிலும், நடு ஆசியாவிலும், இசுலாமியர்களின் (கிபி 630) படையெடுப்புகளுக்குப் பின்னர், மெசொப்பொத்தேமியாவை, அரேபியர்கள் அரபு மொழியில் ஈராக் மற்றும் ஜசிரா என ஆவணப்படுத்தினர்.\n\nSection::::மேல் மெசொப்பொத்தேமியா.\n250 மைல் நீளம் கொண்ட பரந்த மேல் மெசொப்பொத்தேமியா சமவெளியில் சுண்ணாம்புகல் சக்ரோசு மலைத்தொடர்கள் உள்ளது.\n\nசக்ரோசு மலைத்தொடரின் உயர்ந்த கொடுமுடிகள், அசிரியாவுடன், ஆர்மீனியா, மற்றும் குர்திஸ்தானையும் பிரிக்கிறது.\n\nமேற்காசியாவில் அசிரிய மக்களின் பேரரசான பண்டைய அசிரியாவின் தலைநகரம், டைகிரீஸ் ஆற்றின் வலது கரையில் அமைந்த அசூர் நகரத்தின் பெயரால் பல்லாண்டு காலம் நீடித்து விளங்கியது. இறுதியில் நினிவே, நிம்ருத் போன்ற நகர இராச்சியத்தினரால் அசிரியர்கள் வீழ்த்தப்பட்டனர்.\n\nSection::::கீழ் மெசொப்பொத்தேமியா.\nகீழ் மெசொப்பொத்தோமியாவில் சுமேரிய, நகர நாகரீகங்கள் செழிப்புடன் விளங்கியது. யூப்பிரடீஸ் மற்றும் டைகிரீஸ் ஆற்றின் வளமான வண்டல் மண் நிரம்பப் பெற்றதால் கீழ் மெசொப்பொத்மியா வேளாண்மை செழிப்புடன் விளங்கியது. மேலும் இப்பகுதியில் மக்கள்தொகை கூடியிருந்தது. கைத்தொழில்கள் நன்கு வளர்ச்சி பெற்றிருந்தது. பண்டைய சமயக் கடவுள்களுக்கான வழிப்பாட்டிங்கள் இப்பகுதியில் அதிகம் விளங்கியது. இதன் கிழக்கில் ஈலாம் மலைகளும், தெற்கில் சதுப்பு நிலங்களும், மேற்கில் பாபிலோனியா நாகரீகம் பரவியிருந்தது.\n\nகீழ் மெசொப்பொத்தேமியாவை புகழ்பெற்ற பண்டைய பாபிலோன், ஊர், நிம்ருத், சிப்பர், நிப்பூர், லார்சா, மாரி, எப்லா போன்ற நகர இராச்சியங்கள் ஆண்டது. ஊர் நகரத்தின் கிழக்கே பண்டைய கடற்கரை துறைமுக நகரமான எரிது இருந்தது.\n\nSection::::மக்களும், மொழிகளும்.\nபண்டைய மெசொப்பத்தோமியா புவியியற்பரப்புகளில் சுமேரிய மொழி, அக்காதியம், இட்டைட்டு மொழி, கிழக்கு செமிடிக் மொழிகள், மேற்கு செமிடிக் மொழிகள், லூவிய மொழி, அரமேயம், ஈலமைட்டு மொழி, ஆர்மீனியம் மற்றும் பாரசீக மொழிகள் பேசிய அக்காடியப் பேரரசு, அசிரியப் பேரரசு, அகாமனிசியப் பேரரசு, எப்லா, மாரி, மித்தானி, மீடியா, பாபிலோனியப் பேரரசு விளங்கியது.\n\n\n\n"}
{"id": "421226", "url": "https://ta.wikipedia.org/wiki?curid=421226", "title": "எண்ணிம நாணய சந்தை", "text": "எண்ணிம நாணய சந்தை\n\nஎண்ணிம நாணய சந்தை (\"CryptoCurrency Exchange\") என்பது பங்குச் சந்தை போன்று எண்ணிம நாணயங்களை வாங்க, விற்க, பரிமாற்றம் செய்யும் சந்தை ஆகும். சில நேரங்களில் உள்ளூர் பணத்தைக் கொண்டும் பரிமாற்றம் செய்ய இயலும். இச்சந்தையில் வாங்குபவரும், விற்பனை செய்பவரும் சிறு வர்த்தகக் கட்டணம், சேவைக் கட்டணம் செலுத்த வேண்டியிருக்கும்.\n\nSection::::பரவலாக்கப்பட்ட சந்தைகள்.\nபரவலாக்கப்பட்ட சந்தைக்கு உரிமையாளர்கள் என்று தனியாக இருப்பதில்லை. ஈத்தர்டெல்ட்டா, ஐடெக்சு, ஹடாக்சு, போன்றவை பயனர்களின் எண்ணிம நாணயங்களை சேமிப்பது இல்லை; இது சமவுரிமைப் பகிர்வு பிணைய இணைப்பில் பரிமாற்றங்களை செயல்படுத்துகிறது. பொதுவாக பாதுகாப்பு பிணக்குகள் இவ்வகையான பரவலாக்கப்பட்ட சந்தைகளை எதுவும் செய்ய இயலாது. 2018 பிற்பகுதியில் இவ்வைகயான சந்தைகள் மந்தநிலையில் உள்ளன.\n\n\n"}
{"id": "421230", "url": "https://ta.wikipedia.org/wiki?curid=421230", "title": "காயின்பேசு", "text": "காயின்பேசு\n\nகாயின்பேசு, (ஆங்கிலத்தில், \"Coinbase\"), சான் பிரான்சிஸ்கோவைத் தலமையிடமாகக் கொண்டு இயங்கும் எண்ணிம நாணய சந்தை ஆகும். இவர்கள், பிட்காயின், பிட்காயின் கேஷ், ஈத்தரீயம், ஈத்தரீயம் கிளாசிக், லைட்காயின் உள்ளிட்ட எண்ணிம நாணயங்களை சுமார் 32 நாடுகளில் உள்ளூர் பணத்திற்கு பரிமாற்றம் செய்கின்றனர். அதுமட்டுமின்றி 190 நாடுகளில் பிட்காயின் பரிவர்த்தனை மற்றும் சேமிப்பு சேவையை வழங்குகின்றனர்.\n\nSection::::வரலாறு.\nசூன் 2012 அன்று பிரையன் ஆர்ம்ஸ்ட்ராங், பிரெட் எஃர்சாம் ஆகியோரால் துவங்கப்பட்டது. அக்டோபர் 2012 அன்று, வங்கிகள் வாயிலாக பிட்காயின் வர்த்தகத்தை துவங்கியது. \n\nSection::::சந்தைகள்.\nகாயின்பேசு நிறுவனம், காயின்பேசு மற்றும் காயின்பேசு ப்ரோ என இரண்டு சந்தைகளை வைத்துள்ளது. மார்சு 26, 2018 அன்று காயின்பேசு நிறுவனம் ஈஆர்சி 20 நாணயங்களை விரைவில் தங்கள் சந்தையில் களமிறக்க உள்ளதாக கூறியுள்ளது.\n\n"}
{"id": "421238", "url": "https://ta.wikipedia.org/wiki?curid=421238", "title": "லைட்காயின்", "text": "லைட்காயின்\n\nலைட்காயின் (\"Litecoin\", எண்ணிம நாணயக் குறியீடு: LTC அல்லது Ł) ஒரு சமவுரிமைப் பகிர்வு பிணைய முறையில் இயங்கும் எண்ணிம நாணயம் ஆகும். இது ஒரு திறந்த மூல திட்டம், எம்ஐடி/எக்சு11 உரிமத்தில் வெளியடப்பட்டுள்ளது. இந்நாணயத்தின் உருவாக்கமும், பரிமாற்றமும் எந்த ஒரு உரிமையாளருமின்றி, திறந்த மூல குறியாக்கவியல் முறையில் செயல்படுத்தப்படுகிறது. லைட்காயின், அக்டோபர் 2011 அன்று பிட்காயினின் மாதிரி கொண்டு தயாரிக்கப்பட்டது, இது ஒரு ஆல்ட்காயினும் கூட. தொழில்நுட்பத்தில் இதற்கும் பிட்காயினுக்கும் வேறுபாடு இல்லை.\n\nSection::::வரலாறு.\nலைட்காயின் அக்டோபர் 7, 2011 அன்று கிட் ஹப் தளத்தில் சார்லீ லீ என்னும் கூகிள் நிறுவன ஊழியரால் வெளியிடப்பட்டது, இவர் காயின்பேசு நிறுவனத்தின் முன்னாள் பொறியாளர் இயக்குனரும் கூட. அக்டோபர் 13, 2011 அன்று பயன்பாட்டிற்கு வந்தது.\n\nமே 2017-இல், லைட்காயின் எண்ணிம நாணயங்கள் மதிப்பில் முதல் ஐந்து இடத்திற்குள் வந்தது. அதே மே மாதத்தில், 0.00000001 LTC நாணயத்தை சூரிக்கிலிருந்து சான் பிரான்சிஸ்கோவிற்கு 1 நொடிக்கும் குறைவான நேரத்தில் அனுப்ப முடிந்தது.\n"}
{"id": "421240", "url": "https://ta.wikipedia.org/wiki?curid=421240", "title": "ஆல்ட்காயின்", "text": "ஆல்ட்காயின்\n\nஆல்ட்காயின் (\"Altcoin\") என்பது பிட்காயின், தவிர உள்ள அனைத்து எண்ணிம நாணயங்களுக்கும் பொதுவாக வழங்கும் பெயர். பிட்காயின் அல்லாத நாணயங்கள், ஆங்கிலத்தில் \"ஆல்டர்நேட்டிவ் காயின்\" என்று வழங்குவர், அதன் சுருக்கமே ஆல்ட்காயின் ஆகும். பொதுவான பண்புகள் பிட்காயினை ஒத்து இருக்கும்; சில பண்புகள் வேறுபடும். மூல நிரல்கள் சில நேரங்களில் பிட்காயினுடையதாகவோ அல்லது சுயமாக உருவாக்கப்பட்டதாகவோ இருக்கும்.\n\nSection::::எடுத்துக்காட்டுகள்.\nஈத்தரீயம், லைட்காயின், மோனேரோ, ரிப்பிள், ஈத்தரீயம் க்ளாசிக் உள்ளிட்டவை பிரபலமான ஆல்ட்காயின்கள் ஆகும்.\n"}
{"id": "421241", "url": "https://ta.wikipedia.org/wiki?curid=421241", "title": "எண்ணிம நாணய பணப்பை", "text": "எண்ணிம நாணய பணப்பை\n\nஎண்ணிம நாணய பணப்பை (ஆங்கிலத்தில், Cryptocurrency Wallet)என்பது எண்ணிம நாணயங்களை அணுகுவதற்கும், பரிமாற்றங்களுக்கும் பயன்படுத்தும் கருவி ஆகும். பரிமாற்றங்களுக்காகப் பொதுவில் பகிரக்கூடிய முகவரியையும், சூட்சமக்குறியீட்டு சாவியையும் உள்ளடக்கியது எண்ணிம பணப்பை ஆகும். பல பகிரக்கூடிய முகவரிகளையும் ஒரே பணப்பையில் சேமிக்க இயலும். இப்பணப்பையில் எண்ணிம நாணயங்கள் இருக்காது, அவை ப்ளாக்செயினில் சேமித்து வைக்கப்பட்டிருக்கும். இந்தப் பணப்பை வெறும் முகவரியையும் (பெறுவதற்காக), சாவியையும்(விற்பதற்காக) கொண்டுள்ளது. ஒவ்வொரு எண்ணிம நாணயமும் தனக்கான தனித்துவமிக்க சூட்சமக்குறியீட்டை வைத்திருக்கும். இச்சாவியைக் கொண்டு iஒவ்வொரு பரிமாற்றங்களையும் எண்முறைக் கையொப்பமிட முடியும், அப்போது விற்பனை/பரிமாற்றம் உறுதி செய்யப்படும்.\n"}
{"id": "421242", "url": "https://ta.wikipedia.org/wiki?curid=421242", "title": "கிட்ஹப்", "text": "கிட்ஹப்\n\nகிட்ஹப் இன்க் ஒரு இணைய வழி கிட் திருத்தக் கட்டுப்பாடு ஆகும். இது பெரும்பாலும் கணினி நிரல்களுக்காகப் பயன்படுகிறது. இது நிரல் திருத்தக்கட்டுப்பாடும், நிரல் மேலான்மையயும், இன்னும் பிற சேவைகளையும் அளிக்கிறது. இது பயனர் நுழைவுக் கட்டுப்பாடு, பிழை கண்காணிப்பு, திட்ட மேலான்மை, புதிய வேண்டுகோள், மற்றும் திட்டத்திற்கான விக்கி சேவையையும் வழங்குகின்றது.\n\nகிட்ஹப், திறந்த மூல மென்பொருள்களுக்கு இலவச சேவையையும் , பிற தனியார் நிறுவனங்களுக்கு ஒரு தொகைக்கும் சேவையை வழங்குகின்றது. சூன் 2018 வரையிலும், சுமார் 28 மில்லியன் பயனர்களும் 57 மில்லியன் திட்டங்களும் கிட்ஹப்பில் உள்ளன. (இவற்றில் 28 மில்லியன் திட்டங்கள் பொதுவெளியில் உள்ளன), இதுவே உலகின் மிகப்பெரிய நிரல் வழங்குனர் ஆகும்.\n\nசூன் 4, 2018, மைக்ரோசாப்ட் நிறுவனம் கிட்ஹப் தளத்தை 7.5 பில்லியன் அமெரிக்க டாலருக்கு வாங்க இருப்பதாக அறிவித்து, அக்டோபர் 26, 2018 அன்று வாங்கியது.\n"}
{"id": "421247", "url": "https://ta.wikipedia.org/wiki?curid=421247", "title": "வான் லியூசென் வினை", "text": "வான் லியூசென் வினை\n\nவான் லியூசென் வினை \"(Van Leusen reaction)\" என்பது ஒரு கீட்டோன், தொலுயீன்சல்போனைல்மெத்தில் ஐசோசயனைடுடன் வினைபுரிந்து ஒரு நைட்ரைலை உருவாக்குகின்ற வினையாகும். 1977 ஆம் ஆண்டு இவ்வினையைக் குறித்து முதன்முதலில் வான் லியூசெனும் அவருடன் இணைந்து பணியாற்றிய சகதொழிலாளர்களும் விவரித்தனர் . வான் லியூசென் வினையில் கீட்டோன்களுக்குப் பதிலாக ஆல்டிகைடுகளைப் பயன்படுத்தினால் குறிப்பாக ஆக்சசோல்களும் இமைடசோல்களும் கிடைக்கின்றன.\n\nSection::::வினைவழிமுறை.\nதொலுயீன்சல்போனைல் மெத்தில் ஐசோசயனைடின் புரோட்டான் நீக்கத்துடன் இவ்வினைவழி முறையின் தொடக்கம் அமைகிறது. இதனால் சல்போன் மற்றும் ஐசோசய்னைடு குழுக்கள் இரண்டும் எலக்ட்ரான் திரும்பப்பெறும் விளைவுக்கு உட்படுகின்றன. இதனைத் தொடர்ந்து கார்பனைல் குழுவின் மீதான தாக்குதல் பால்டுவின் விதிகளை பின்பற்றும் 5-அக-மூலைவிட்ட வளையமாதல் வினையால் நிகழ்ந்து 5 உறுப்பினர் வளையமாகிறது. \nவினையின் தளப்பொருள் ஆல்டிகைடாக இருக்கும் நிகழ்வில் விடுபடும் குழு தொலுயீன்சல்போனைல் குழு உடனடியாக உருவாகி நீக்கமடைகிறது. ஆக்சசோல் மூலக்கூறு விளைபொருளாக உருவாகிறது. \nஒருவேளை ஆல்டிகைடு ஓர் அமீனுடன் ஒடுக்க வினைபுரிந்து உருவாகும் ஆல்டிமைன் தளப்பொருளாகப் பயன்படுத்தப்பட்டால் மேற்கண்ட அதேவினை நிகழ்ந்து இமைடசோல்கள் உருவாகின்றன \n\nதளப்பொருளாக கீட்டோன்கள் பயன்படுத்தப்பட்டால் நீக்கவினை நிகழ்வதில்லை. மாறாக, அமைப்பு மாற்றியனாகும் செயல்முறை நிகழ்ந்து ஓர் இடைநிலைப்பொருள் உருவாகிறது. இதனைத் தொடர்ந்து வளையத்திறப்பு செயல்முறையும் தொலியீன்சல்போனைல் நீக்கமும் நிகழ்ந்து என்-பார்மைலேற்ற ஆல்க்கீனிமைன் உருவாகிறது. பின்னர் ஒர் அமிலத்தன்மை ஆல்ககாலால் கரைப்பானாற்பகுப்புக்கு உட்படுத்தப்பட்டு நைட்ரைல் விளைபொருள் உருவாகிறது.\n"}
{"id": "421253", "url": "https://ta.wikipedia.org/wiki?curid=421253", "title": "ரிப்பிள்", "text": "ரிப்பிள்\n\nரிப்பிள் (ஆங்கிலத்தில் Ripple எண்ணிம நாணயக் குறியீடு: XRP), ஒரு நிகழ்நேர பெருந்திரள் தீர்வு ஆகும். இது ரிப்பிள் லேப்சு இன்க்., நிறுவனத்தின் வெளிநாட்டுப் பரிமாற்றச் சந்தையும், வெளிநாடுகளுக்கு பணம் அனுப்பும் இணையமும் ஆகும். ரிப்பிள், விரவல் கணினி செய்முறையில் திறந்த மூல மென்பொருளை அடிப்படையாகக்கொண்டு இயங்கும் இணைய நெறிமுறை ஆகும். இது உள்ளூர் பணத்தையும், எண்ணிம நாணயத்தையும், விளைபொருளையும், அல்லது இதற்கு ஈடான பொருட்களையும் பரிமாற்றம் செய்யும் வர்த்தக நிறுவனம். 2012-ம் ஆண்டு வெளியான ரிப்பிள், \"பாதுகாப்பாகவும், விரைந்தும் உலகம் முழுவதும் அனைத்து விதமான அளவிலும், கிட்டத்தட்ட இலவசமாக பரிமாற்றம் செய்ய உதவும் கருவியாகும்.\"\n\nSection::::ஒப்பந்தங்கள்.\nபல நிறுவனங்கள் ரிப்பிளுடன் இணைந்து ஒப்பந்தங்களும், சோதனை முயற்சிகளிலும் ஈடுபட்டுள்ளன. \n\n"}
{"id": "421257", "url": "https://ta.wikipedia.org/wiki?curid=421257", "title": "போதமலை", "text": "போதமலை\n\nபோதமலை என்பது இந்தியாவின் தெற்கு பகுதியில் உள்ள தமிழ்நாட்டின் நடுப்பகுதியில், நாமக்கல் மாவட்டத்தில் அமைந்துள்ள ஒரு சிறிய மலைத்தொடராகும்.\n\nSection::::நிலவியல்.\nபோதமலை கிழக்குத் தொடர்ச்சி மலையின் ஒரு பகுதி ஆகும். இதன் வடக்கே ஜருகு மலையும், தெற்கே கொல்லி மலையும் அமைந்துள்ளது.\n"}
{"id": "421258", "url": "https://ta.wikipedia.org/wiki?curid=421258", "title": "மெட்டாலா", "text": "மெட்டாலா\n\nமெட்டாலா என்பது இந்தியாவின், தமிழ்நாடு மாநிலத்தில், நாமக்கல் மாவட்டத்தில், நாமகிரிப்பேட்டை ஒன்றியத்தில் அமைந்துள்ள ஒரு கிராமம் ஆகும்.\n\nSection::::அமைவிடம்.\nஇக்கிராமமானது நாமகிரிப்பேட்டை ஒன்றியத்திற்கு உட்பட்ட, கார்கூடல்பட்டி ஊராட்சியின் கீழ் உள்ளது. இவ்வூர் நாமக்கல் மாவட்டம் மற்றும் சேலம் மாவட்டம் எல்லைப்பகுதியில் அமைந்துள்ளது. கிழக்கே தம்மம்பட்டி ஊராட்சி ஒன்றியமும், இராசிபுரம் ஊராட்சி ஒன்றியமும், வடக்கே வாழப்பாடி மற்றும் பெத்தநாயக்கன்பாளைமம் ஊராட்சி ஒன்றியமும் இவ்வூரைச் சுற்றி அமைந்துள்ளது. இவ்வூர் மாவட்ட தலைநகர் நாமக்கலில் இருந்து வடக்கே 41 கிலோமீட்டர் தொலைவில் அமைந்துள்ளது. மேலும் நாமகிரிப்பேட்டையிலிருந்து வடகிழக்கே ஏழு கிலோமீட்டர் தொலைவில் உள்ளது. மாநில தலைநகர் சென்னை இங்கிருந்து வடகிழக்கே 315 கிலோமீட்டர் தொலைவில் உள்ளது.\n\nSection::::நிலவியல்.\nமெட்டாலா கிராமத்தின் ஆள்கூறுகள் ஆகும். மெட்டாலா மேட்டு வழித்தடம் போதமலையின் கிழக்கு சரிவில் அமைந்துள்ளது. வடக்கு மற்றும் மேற்கே போதைமலை அமைந்துள்ளது. இந்த மலையில் பழங்குடியின மக்கள் பெருமளவில் வாழ்ந்து வருகின்றனர். இங்கு நடுக்காடு, தெற்குகாடு, குறிஞ்சூர், கீழூர், மேலூர், கெடமலை போன்ற கிராமங்கள் உள்ளன. இந்த மலையில் பிரதானமான தொழிலாக விவசாயம் செய்துவருகின்றனர். இந்த மலைக்குச் செல்ல சாலை வசதி இல்லாததால் மிகவும் பின்தங்கிய நிலையிலேயே இப்பகுதி உள்ளது. தேர்தல் காலங்களில் வாக்குப் பதிவு இயந்திரங்கள் போன்றவை இங்கு தலைச்சுமையாகவே கொண்டு செல்லப்பட்டு வருகிறது. இதனால் இந்த மலைக்கு சாலை வசதி ஏற்படுத்த வேலைகள் நடந்து வருகின்றன. தெற்கே கொல்லிமலை அமைந்துள்ளது. மெட்டாலா கால்வாய் போதைமலைத் தொடரின் கிழக்குச் சரிவிலிருந்து மெட்டாலாவிற்கு வடக்கே மேற்கிலிருந்து கிழக்காக செல்கிறது.\n\n\nSection::::மொழி.\nவட்டார மற்றும் வழக்கு மொழி தமிழ்மொழி ஆகும். இதுவே மாநிலத்தின் ஆட்சி மொழியாகவும் மக்களின் பேச்சி மொழியாகவும் உள்ளது.\n\n\nSection::::வேளாண்மை.\nமெட்டாலா கால்வாயின் மூலம் பெறப்பட்ட கால்வாய் பாசனமூலம் வேளாண்மை நடைபெறுகிறது. இப்பகுதியில் மஞ்சள் பயிரிடப்படுகிறது.\n\nSection::::அரசியல் மற்றும் நிர்வாகம்.\nமெட்டாலா இராசிபுரம் சட்டமன்ற தொகுதிக்கும், நாமக்கல் நாடாளுமன்ற தொகுதிக்கும் உட்பட்டதாகும். தற்போழுது அணைத்து இந்திய அண்ணா திராவிட முன்னேற்ற கழகத்தை சேர்ந்த நாடாளுமன்ற உறுப்பினர் பி. ஆர். சுந்தரம் அவர்கள் செயல்பட்டு வருகிறார்.\n\nSection::::போக்குவரத்து.\nSection::::பேருந்து போக்குவரத்து.\nமெட்டாலா மேட்டு வழித்தடத்தில் இராசிபுரம் மற்றும் ஆத்தூர் மார்கங்களாக தமிழ்நாடு அரசு பேருந்து கழகம் சார்பாகவும், தனியார் பேருந்து அமைப்புகள் மூலமாக தொலைதூர மற்றும் நகர பேருந்துகள் இயக்கப்படுகின்றன.\nமெட்டாலாவிலிருந்து ஆத்தூர் கிழக்கே முப்பத்திநான்கு கிலோமீட்டர் தொலைவில் உள்ளது. மெட்டாலாவிலிருந்து இராசிபுரம் மேற்கே இருபத்திஐந்து கிலோமீட்டர் தொலைவில் உள்ளது. மெட்டாலாவிலிருந்து தம்மம்பட்டி தெற்கே இருபத்தி ஒரு கிலோமீட்டர் தொலைவில் உள்ளது. மெட்டாலாவிலிருந்து வாழப்பாடி பத்தொன்பது கிலோமீட்டர் தொலைவில் உள்ளது.\n\nSection::::இரயில் போக்குவரத்து.\nஅருகில் உள்ள இரயில் நிலையங்களான சேலம் சந்திப்பு தொடருந்து நிலையம் மெட்டாலாவிலிருந்து வடமேற்கே ஐம்பத்திரண்டு கிலோமீட்டர் தொலைவில் உள்ளது. மற்றும் இராசிபுரம் தொடர்வண்டி நிலையம் மெட்டாலாவிலிருந்து மேற்கே இருபத்திரண்டு கிலோமீட்டர் தொலைவில் உள்ளது.\n"}
{"id": "421262", "url": "https://ta.wikipedia.org/wiki?curid=421262", "title": "எக்சுவீடியோசு", "text": "எக்சுவீடியோசு\n\nஎக்சுவீடியோசு (\"Xvideos\") என்பது உலகின் மிகப்பெரிய ஆபாச வீடியோ பகிர்வு மற்றும் பார்க்கும் வலைத்தளங்களில் ஒன்றாகும். இது டபில்யூ ஜி சீ இசட் ஹோல்டிங் என்னும் நிறுவனத்தால் இயக்கப்படுகிறது. அக்டோபர் 24, 2018 ஆம் தேதியன்று எடுக்கப்பட்ட கணக்கீட்டின் படி, உலகிலேயே அதிகளவில் பார்க்கப்பட்ட பிரபலமான வலைத்தளத்தில், இது 29 ஆவது இடத்தில் உள்ளது.\n\nSection::::வரலாறு.\nஎக்சுவீடியோசு ஆபாச ஊடக வலைதளமாகும். இது வயது வந்தோருக்கான உள்ளடக்கத்தை அணுகும் வலைத்தள வகையாகும். இதில் வீடியோக்களை பதிவேற்றம் மற்றும் பதிவிறக்கம் செய்ய இந்த வலைதளத்தில் கணக்கு ஒன்று இருந்தால் மட்டுமே முடியும். 2012இல் இவ்வலைதளத்தை, உலகலவில் மாதத்திற்கு 4.4 பில்லியன் பேரால் பார்க்கப்பட்டது.\n\nSection::::இந்தியாவில் தடை.\nஇந்தியாவில் இந்த வலைதளத்தை அக்டோபர் 2018 அன்று, ஜியோ நிறுவனம் தடை செய்துள்ளது. அதாவது ஜியோ தொலைத்தொடர்பை பயன்படுத்தும் எவராலும், இந்த வலைதளத்தை பார்வையிட முடியாது. இந்த மாதிரியான வலைத்தளத்தை முற்றிலும் ஒழிக்க மத்திய அரசு முயற்சி செய்துவருகிறது.\n\nSection::::தடை செய்யப்பட்ட நாடுகள்.\nSection::::மலேசியா.\n2015 ஆம் ஆண்டில், மலேசிய அரசாங்கம் தொலைத்தொடர்பு மற்றும் மல்டிமீடியா சட்டத்தை மீறியதற்காக, இவ்வலைதளத்தை தடை செய்தது. இச்சட்டமானது டிஜிட்டல் முறையில் விநியோகிக்கப்படும் \"ஆபாச உள்ளடக்கத்தை\" தடை செய்கிறது.\n\nSection::::பிலிப்பீன்சு.\nசனவரி 14, 2017 அன்று, பிலிப்பீன்சு சனாதிபதியான ரொட்ரிகோ துதெர்த்தெ என்பவர் இவ்வலைதளத்தை, குடியரசு சட்டம் 9775 அல்லது ஆபாசத்திற்கு எதிரான குழந்தைப் பாதுகாப்பு சட்டத்தின் கீழ் தடை செய்தார்.\n"}
{"id": "421279", "url": "https://ta.wikipedia.org/wiki?curid=421279", "title": "நாமக்கல் தொடர்வண்டி நிலையம்", "text": "நாமக்கல் தொடர்வண்டி நிலையம்\n\nநாமக்கல் தொடர்வண்டி நிலையம் இந்தியாவின் தமிழ்நாட்டில் உள்ள நாமக்கல் மாவட்டத்தில் நாமக்கல் நகரில் உள்ளது. இந்த நிலையம் இந்திய தொடர்வண்டியின் தெற்கு மண்டலத்தால் இயக்கப்படுகிற்து. இந்த இரயில் நிலையத்தை இந்தியன் இரயில்வேயில் உள்ள தென்னக இரயில்வேயால் இயக்கப்படுகிரது. இது சேலம் இரயில்வே பிரிவில் வருகிறது. இது ஒரு முக்கியமான இரயில் நிலையமாகக் கருதப்படுகிறது. ஏனென்றால் தினமும் இந்த வழியாக பெங்களூர், மைசூர், சென்னை, துத்துக்குடி போன்ற ஊர்களுக்கு இரயில் இயக்கப்படுகிறது. வியாபார நோக்கத்திற்காக இந்த வழியில் செல்லும அனைத்து இரயில்கலும் நிறுத்தப்படுகிறது.\n\nSection::::இயக்கப்படும் இரயில்கள்.\nSection::::சேலம் சந்திப்பு தொடருந்து நிலையத்திற்கு.\nநாமக்கல் தொடர்வண்டி நிலையம் வழியாக சேலம் சந்திப்பு தொடருந்து நிலையத்திற்கு 12 இரயில்கள் இயக்கப்படுகிறது.\n\nSection::::கரூர் சந்திப்பு தொடருந்து நிலையத்திற்கு.\nநாமக்கல் தொடர்வண்டி நிலையம் வழியாக கரூர் சந்திப்பு தொடருந்து நிலையத்திற்கு 11 இரயில்கள் இயக்கப்படுகிறது.\n"}
{"id": "421281", "url": "https://ta.wikipedia.org/wiki?curid=421281", "title": "கெய்ரோ திரைப்பட உயர்கல்வி நிறுவனம்", "text": "கெய்ரோ திரைப்பட உயர்கல்வி நிறுவனம்\n\nகெய்ரோ திரைப்பட உயர்கல்வி நிறுவனம் (\"Cairo Higher Institute of Cinema\") 1957 ஆம் ஆண்டு தொடங்கப்பட்டது. இக்கல்வி தொடர்பாக மத்திய கிழக்கு நாடுகள் மற்றும் ஆப்பிரிக்க நாடுகளில் தொடங்கப்பட்ட முதலாவது நிறுவனம் இதுவாகும். பண்பாட்டு அமைச்சகத்துடன் இந்நிறுவனம் இணைக்கப்பட்டுள்ளது. திரைப்படக் கல்லூரிகள் மற்றும் திரைப்பட நிறுவனங்களுக்கான அனைத்துலக அமைப்பில் இந்நிறுவனமும் ஓர் உறுப்பினர் ஆகும். பல ஆண்டுகளாக இந்நிறுவனம் பல சர்வதேச விழாக்களில் பங்குபெற்று பல விருதுகளும் கௌரவ சான்றிதழ்களும் பெற்றுள்ளது. இளங்கலை பட்டம் தவிர திரைப்படம் குறித்த முதுகலை மற்றும் முனைவர் பட்டங்களுக்கான கல்வியை அளித்து அதற்கான பட்டங்களையும் இந்நிறுவனம் வழங்குகிறது.\n\n"}
{"id": "421282", "url": "https://ta.wikipedia.org/wiki?curid=421282", "title": "காஷ்மீரிகள்", "text": "காஷ்மீரிகள்\n\nகாஷ்மீரிகள் (کٲشُر لُکھ) என்பவர்கள் காஷ்மீரக பள்ளத்தாக்கில் வாழும் காஷ்மீரி, தாத்ரிக் மொழியை தாய் மொழியாக கொண்ட மக்கள் ஆவர். \nசம்முகாஷ்மீரின் சீனாப் பிராந்த்தியத்தின் தோடா, ரம்பன், பதர்வா, கிஷ்த்வார் மாவட்டங்களிலும் நீலம் மற்றும் லீபா பள்ளத்தாக்கு பகுதியிலும் காஷ்மீரிகள் செறிந்து வாழ்கின்றனர், பெரும்பாலானோர் இசுலாம் மதத்தை சேர்ந்தவர்களாவர்.குறிப்பிடத்தக்க அளவில்\nஇந்து காஷ்மீரிகளும் வாழ்கின்றனர்.\n\nSection::::தோற்றம்.\nஆய்வாளர்களின் கூற்றின்படி காஷ்மீரிகள் மத்திய ஆசியாவில் இருந்து புலம் பெயர் இந்தோ ஆரியர் பிரிவினர் என்றும் சிலர் தென் இந்திய பகுதியில் இருந்து குடியேரியவர்கள் என்றும் குறிப்பிடுகின்றனர் .\n\nஆர்கே பர்மு என்ற அறிஞர் கூற்றின் படி காஷ்மீரிகள் யூத இனத்தை சேர்ந்தவர்கள் என்றும் பல்வேறு ஒற்றுமைகள் இருப்பதாகவும் தெரிவித்தார் எனினும் இக்கருத்தை பெரும்பாலான அறிஞர்கள் மறுக்கின்றனர்.\n\nSection::::வரலாறு.\nSection::::இந்து மற்றும் புத்தர்களின் ஆட்சி.\nஇந்து மதத்தின் வர்ணாசிரம கோட்பாடுகளால் சாதிய பாகுபாடுகள் காரணமாக ஒடுக்கப்பட்ட நிலையில் இருந்த மக்கள் மூன்றாம் நூற்றாண்டில் அசோகரின் காலத்தில் காஷ்மீரிகள் புத்த மதத்தை ஏற்றனர் \n\nSection::::இசுலாம் வருகை ஷா மிர் வம்சம் (1320–1580).\nகாஷ்மீரகத்தில் 1320ம் ஆண்டில் ஆட்சியாளர் சையித் பிலால் ஷா அவர்கள் இசுலாத்தை ஏற்றுக்கொண்ட முதல் அரசர் ஆவார் கிபி 1339ல் ஷா மிர் என்பவர் மூலம் அவ்வம்சம் தோற்றுவிக்கப்பட்டது இக்கால கட்டத்தில் இசுலாம் தீவிரமாக ஏற்றுக்கொள்ளப்பட்டது .\n\nSection::::முகலாயர் ஆட்சி (1580–1750).\nபேரரசர் அக்பர் காலத்தில் காசுமீர் பள்ளத்தாக்கு படையெடுக்கப்பட்டு வெற்றி கொள்ளப்பட்டது முகலாயர் படையில் காஷ்மீரிகள் குறிப்பிடத்தக்க பங்காற்றினர் .\n\nSection::::சீக்கியர் ஆட்சி (1799–1849).\nகாஷ்மீர் பகுதிகளை ஆண்ட சீக்கிய பேரரசர் ரஞ்சித் சிங் 1839-இல் மறைவுக்குப் பின்னர் சீக்கியப் பேரரசு பலமிழந்தது. இதனை பயன்படுத்தி, இந்தியாவில் கம்பெனி ஆட்சியினர் சீக்கியர்களுக்கு எதிராக 1845ஆம் ஆண்டில் நடந்த முதலாம் ஆங்கிலேய-சீக்கியப் போரில் சீக்கியர்கள் தோற்றனர். மீண்டும் 1849ஆம் ஆண்டில் நடந்த இரண்டாம் ஆங்கிலேய-சீக்கியப் போரில் தோல்வியுற்ற சீக்கியப் பேரரசு கலைக்கப்பட்டது. \n\nSection::::ஜம்மு காஷ்மீர் இராச்சியம் (1849- 1948).\nகிழக்கிந்திய கம்பெனி ஆட்சியாளர்களால் சீக்கியப் பேரரசிடமிருந்து கைப்பற்றிய காஷ்மீர், லடாக், ஜில்ஜிட்-பால்டிஸ்தான் போன்ற பகுதிகளை 1849-இல் ஜம்முவின் டோக்ரா வம்ச மன்னர் குலாப் சிங்கிடம் (1792–1857) 7,50,000 நானக்சாஹீ ரூபாய்க்கு மாற்றித் தரப்பட்டது. ஆங்கிலேயர்களிடமிருந்து வாங்கிய பகுதிகளைக் கொண்டு டோக்ரா வம்சத்தினர் ஜம்மு காஷ்மீர் இராச்சியத்தை நிறுவினர்.\n\nSection::::ஜம்மு காஷ்மீர் ஒப்பந்தம் 1947.\n26 அக்டோபர் 1947-இல் ஜம்மு காஷ்மீர் இராச்சியத்திற்கும், இந்திய அரசுக்கும் இடையே ஏற்பட்ட ஜம்மு காஷ்மீர் இணைப்பு ஒப்பந்தப்படி, காஷமீரிகள் வாழ்ந்த பகுதிகள் இந்தியாவுடன் இணைந்தது.\n\nSection::::கலாச்சாரம்.\nSection::::உணவு.\nபண்டைய காலத்தில் அரிசி மற்றும் மாமிசம் பிரதான உணவாக இருந்துள்ளது தற்போது வரை இறைச்சி உணவு பிரதானமாகும் பசுந்தேனீருடன் பாதாம் விழாக்களில் பரிமாறப்படுகிறது.\n\nSection::::மொழி.\nகாஷ்மீரி மற்றும் தாத்ரிக் மொழி இம்மக்களால் பேசப்படுகிறது .தாத்ரிக் மொழி இலக்கன வடிவில் உள்ள ஒரே காஷ்மீரிய மொழியாகும் 2001ம் ஆண்டு இந்திய கணக்கின்படி 55 லட்சத்திற்கும் அதிகமான காஷ்மீரிகளால் பேசப்படுவதாக தெரிவிக்கப்பட்டுள்ளது.\n"}
{"id": "421289", "url": "https://ta.wikipedia.org/wiki?curid=421289", "title": "கபிசா மாகாணம்", "text": "கபிசா மாகாணம்\n\nகபிசா  (\"Kapisa\" (பஷ்தூ/பாரசீகம்: کاپيسا) என்பது ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் வடகிழக்குப் பகுதியில் அமைந்துள்ளது. கபிசாவின் அதிகாரப்பூர்வ மக்கள் தொகைக் கணக்கு இல்லை என்றாலும் கபிசாவின் மக்கள் தொகை 364,900 என மதிப்பிடப்பட்டுள்ளது. இந்த மாகாணமானது 1,842 கிமீ² பரப்பளவைக் கொண்டு நாட்டின் மிகச் சிறிய மாகாணமாக உள்ளது. இருப்பினும் இது காபுல் மாகாணத்தைப் போன்று மிகவும் மக்கள் அடர்த்தி நிறைந்த ஒரு மாகாணமாகும். மாகாணத்தின் தலைநகராக மஹ்மூத்-இ-ராக்கி உள்ளது. கபிசா மாகாணத்தின் மிகப்பெரிய நகரமும், மாவட்டமும் நைஜிர்ப் நகராகும்.\n\nSection::::வரலாறு.\nகி.மு ஐந்தாம் நூற்றாண்டின் இந்திய அறிஞர் பாணினி எழுதியவற்றில் கபீசா குறித்து பழங் குறிப்புகள் காணப்படுகின்றன. கபிசா இராச்சியத்தின் நகரான கப்சிசி, (தற்கால பாக்ராம் ) நகரத்தைப் பற்றி பாணினி குறிப்பிட்டுள்ளார். கபிசாவின் புகழ்பெற்ற மதுவகையான \"கப்சயயனா\" பற்றியும் பாணினி குறிப்பிட்டுள்ளார்.  \n\n1939 ஆம் ஆண்டில் நடந்த தொல்லியல் ஆராய்வுகளில் கபிசா நகரம் கப்சாயாயண மதுவிற்கு ஒரு பேரங்காடியாக இருந்துள்ளதை உறுதிசெய்யும் வகையில், பல கண்ணாடிக் குடுவைகள், மீன் வடிவிலான மது ஜாடிகளை அக்காலத்திய மது வர்த்தகத்தையும், இயல்பான குடிப்பழக்கம் போன்றவற்றைக் காட்டுவதாக கிடைத்த‍து. இப்பகுதியில் இருந்த திராட்சை (கப்சாயாணி திராட்சை) மற்றும் மது (கப்சாயாணி மது) போன்றவை குறித்து பண்டைய இந்திய இலக்கியங்கள் பலவற்றில் குறிப்பிடப்பட்டுள்ளன. நகரத்தில் இருந்த அடிமைத்தனத்தின் பொதுவான நடைமுறையையும் மகாபாரதம் குறிப்பிடுகிறது.\n\nகி.பி. 644இல் வந்த சீனப் பயணி சுவான்சாங் குறிப்புகளின்படி, லம்பகா, நாகர்ஹாரா, காந்தாரம், பானு உட்பட பத்து அண்டை அரசுகளை ஆண்ட பௌத்த சத்திரிய மன்னரின் ராஜ்யத்தின் ஒரு பகுதியாக கபீசா இருந்தத‍து தெரியவருகிறது. மேலும் யுவான்சுவாங்கின் குறிப்புகளில் இப்பகுதியில் இருந்த ஷேன் இனக் குதிரைகள் பற்றியும், இங்கு விளையும் பல வகை தானியங்கள் மற்றும் பழங்களின் உற்பத்தி பற்றியும், இங்கு உள்ள யூ-கின் என்ற வாசனை திரவியம் பற்றியும் குறிப்பிடப்பட்டுள்ளது.\n\nSection::::மௌரியப் பேரரசின் ஆட்சியின் கீழ் கபிசா மாகாணம்.\nகபிசா மாகாணப் பிரதேசமானது சந்திரகுப்த மௌரியரின் தலைமையிலான மௌரிய சாம்ராஜ்யத்தின் கீழ் வந்தது. மௌரியர்கள் இப்பகுதியில் இந்து மற்றும் பௌத்தத்த சமயங்களை அறிமுகப்படுத்தினர், மேலும் மத்திய ஆசியாவில் இன்னும் பல பிரதேசங்களை உள்ளூர் பாக்டிரியன் படைகளிடம் இருந்து கைப்பற்றும் நோக்கத்துடன் திட்டமிட்டு இருந்தனர். இதனால் செலியூஷியா சந்திரகுப்த மௌரியருடன் சமாதான ஒப்பந்தம் செய்து கொண்டு, இந்துகுஷ் மலைகளுக்கு தெற்குப் பிரதேசத்தை மௌரியர்கள் கட்டுப்பாட்டில் விடுத்து, 500 யானைகளை பரிசாக அளித்தான். \n\nவடமேற்கில் தங்களை வலுப்படுத்திக் கொண்ட, சந்திரகுப்தர் நந்த பேரரசை கிழக்கு நோக்கி நகர்த்தினார். ஆப்கானிஸ்தான் நாட்டில் குறிப்பிடத்தக்க அளவில் பண்டைய புத்த மத பாரம்பரிய மற்றும் கலை மிச்சங்கள் பரந்த அளவிலான தொல்லியல் கண்டுபிடிப்புகள் மூலம் கண்டறியப்பட்டு பதிவு செய்யப்பட்டுள்ளன. வரலாற்றில் கௌதம புத்தர் (கி.மு 563 முதல் 483) தன் வாழ்நாளில் பால்க் பகுதிக்கு வரவில்லை என, தன் பதிவுகளில் கூறுகிறார் சுவான்சாங்.\n\nஆப்கானிஸ்தானின் மற்ற பகுதிகளைப் போலவே, கபிசாவின் பல வரலாற்றுத் தளங்கள் கடத்தல்காரர்களால் சூறையாடப்பட்டு பின்னர், அவை வெளிநாட்டில் விற்பனை செய்யப்பட்டன. 2009 மற்றும் 2010இல் இருபத்தி ஏழு நினைவுச்சின்னங்கள் தேசிய பாதுகாப்பு படைகளால் கண்டுபிடிக்கப்பட்டன. அவற்றில் கி.மு. 2 மற்றும் கி.மு 4  ஆம் நூற்றாண்டு காலகட்டத்தைச் சேர்ந்த பெரும்பாலும் கோஹிஸ்தான் மாவட்டத்தில் இருந்த பண்டைய நினைவுச்சின்னங்கள் அடங்கும். இப்பிரதேசம் குறிப்பாக கில்ஜி வம்சத்தின் காலத்தில் தில்லி சுல்தானகப் பகுதியாக இருந்தது.\n\nSection::::நிலவியல்.\nகபிசா மாகாணம் காபூலின் வட கிழக்கில் 80 கி.மீ தொலைவில் அமைந்துள்ளது. இங்கு உள்ள மலைப் பகுதிகள் துப்பாக்கிதாரிகளின் இருப்பிடமாக பல நூற்றாண்டுகள் இருந்தது. இந்த மலைப்பகுதியின் குறுகிய மலைப்பாதையின்வழியாக பயணிக்கும் பயணிகள் இவர்களுக்கு இரையாயினர். மேலும் படையெடுப்பாளர்களுக்கும்இந்த குறுகிய மலைப்பாதைகள் இடஞ்சல் தருவதாக இருந்தது. இதன் எல்லைகளாக வடக்கில் பாஞ்ச்சிர் மாகாணமும், கிழக்கில் லக்மான் மாகாணமும், தெற்கில் காபுல் மாகாணமும், தென்மேற்கில் பர்வான் மாகாணம் அமைந்துள்ளன. மாகாணமானது 1,842 கிமீ²; பரப்பளவைக் கொண்டுள்ளதாக உள்ளது. இதுவே ஆப்கானிஸ்தானின் மிகச் சிறிய மாகாணமாகும். கபிர் மாகாணத்தின் நிலப்பரப்பானது உயர்ந்த சிகரங்கள், மலைப்பாங்கான ஆற்றுப்பள்ளத்தாக்குகள், ஆழமற்ற மத்திய சமவெளிகள் போன்றவற்றின் கலவையாக உள்ளது. மாகாணத்தின் மிக உயர்ந்த நிலப்பகுதிகள் கிழக்கில், பாஞ்ச்சிர் மற்றும் லக்மான் மாகாணம் மாகாணங்களின் எல்லைகளில் உள்ளன. இந்த மாகாணமானது பல படையெடுப்புகளுக்கு காலம் காலமாக ஆளாகி வந்த‍து. அண்மைக்கால வரலாற்றில் 19 ஆம் நூற்றாண்டில் பிரித்தானியராலும், 20 ஆம் நூற்றாண்டில் உருசியர்களாலும், இப்போது நேட்டோ கூட்டணிப் படைகளாலும் என பல படையெடுப்பாளர்களால் மாகாணம் பாதிக்கப்பட்டுள்ளது.\n\nSection::::அரசியல் மற்றும் பாதுகாப்பு.\nமாகாணத்தில் உள்ள கொஹிஸ்தான், மஹ்முட் ரக்கி, கோஹ்பான்ட் போன்ற மாவட்டங்கள் அனைத்தும் ஜாமியாட்-இ இஸ்லாமி போன்ற கிட்டத்தட்ட அனைத்து தாஜிக், கிளர்ச்சிக் குழுக்களின் நடமாட்டமுள்ள  வட்டாரங்களாக உள்ளன. இப்பகுதியானது காபூலுக்கு நெருக்கமான இடத்தில் இருப்பதால், காபூலில் தாக்குதல்களை நடத்துபவர்கள் இங்கு தாக்குகிறார்கள். \n\nSection::::நலவாழ்வு பராமரிப்பு.\nபாதுகாப்பான குடிநீர் கிடைத்து வசிக்கும் குடும்பங்களின் எண்ணிக்கையானது 2005இல் 27% ஆக இருந்த நிலையில், 2011இல் இது 15% ஆக வீழ்ச்சியடைந்தது. 2005இல் நிகழ்ந்த பிரசவங்களில் 12% பயிற்சியுடைய தாதிகளின் உதவியோடு நிகழ்ந்தது. இது 2011இல் 7% ஆக குறைந்துள்ளது.\n\nSection::::கல்வி.\nஒட்டுமொத்த எழுத்தறிவு விகிதம் (வயது 6+) 2005இல் 39% ஆக இருந்து, 2011 இல் 31% என குறைந்துள்ளது.\n\nSection::::மக்கள்வகைப்பாடு.\nமாகாணத்தின் மக்கள் தொகையானது சுமார் 406,200 ஆகும். மக்கட்தொகையில் ஏறக்குறைய 70 விழுக்காடோடு பெரும்பான்மையினராக தாஜிக் மக்கள் உள்ளனர். மேலும் பஷ்தூன் (சைபிஸ் உள்ளிட்டு) (18%), பஷாய் (6%) மற்றும் கசாரா மற்றும் நர்திஸ்தானியர்கள் (6%) என கணிசமான சிறுபான்மையினரும் உள்ளனர்.\n\nSection::::பொருளாதாரம்.\nமாகாணப் பொருளாதாரத்தில் வேளாண்மை மிகப்பெரிய பகுதியாக உள்ளது. மாகாணத்தின் குறிப்பிடத்தக்க பயிராகவும், வணிகப் பொருளாகவும் குங்குமப்பூ, அறிமுகப்படுத்தப்பட்டுள்ளது.\n\nவாரம் ஒரு நாள், சந்தை நாளாக (மேளா என்று அழைக்கப்படுகிறது) உள்ளது. இந்த நிகழ்வானது ஒரு வர்த்தக மற்றும் சமூக நிகழ்வாக உள்ளது.\n"}
{"id": "421290", "url": "https://ta.wikipedia.org/wiki?curid=421290", "title": "சீன ஒய்யார வாரம்", "text": "சீன ஒய்யார வாரம்\n\nசீன ஒய்யார வாரம் (China Fashion Week) ஆண்டுக்கு இரு முறை சீனாவில், பீஜிங்கில் பல இடங்களில் கொண்டாடப்படுகின்ற உலகளாவிய ஒய்யார வாரமாகும். 1997இல் ஆரம்பமான இவ்விழாவின்போது தொழில்சார்ந்த போட்டிகள், கண்காட்சிகள், தொழில்சார்ந்த மதிப்பீடுகள் நடத்தப்பெறுகின்றன. பல வடிவமைப்பாளர்களுடைய சேகரிப்புகள் இந்நிகழ்வின்போது காட்சிப்படுத்தப்படும். அவற்றில் ஆயத்த ஆடைகள், துணைப் பொருள்கள், புதிய வடிவங்கள் போன்றவை காணப்படும். சீன ஒய்யார அமைப்பால் மார்ச் மற்றும் அக்டோபர் மாதங்களில் இதற்கான நாள்கள் குறிக்கப்படுகின்றன. \n\n2017 டிசம்பர் வரை பீகிங்கில் 957 ஒய்யாரக் கண்காட்சிகள் நடத்தப்பெற்றுள்ளன. அதில் ஜப்பான், கொரியா, சிங்கப்பூர், பிரான்ஸ், இத்தாலி, அமெரிக்கா, ரஷ்யா, பிரிட்டன், ஸ்விட்சர்லாந்து, நெதர்லாந்து மற்றும் ஸ்வீடனைச் சேர்ந்த 3200க்கும் மேற்பட்ட வடிவமைப்பாளர்களும், மாடல்களும் கலந்துகொண்டனர். \n\nSection::::ஒய்யார விருதுகள்.\nசீன ஒய்யார வார விருதுகள் கீழ்க்கண்ட நான்கு வகைகளில் அமைகின்றன. : \n\n\nSection::::2014 விழா அமைப்பாளர்கள்.\nசீன தேசிய ஆடை சங்கம் : 1991இல் தொடங்கப்பட்ட சீனாவின் ஆடைத்தொழிற்சாலையில் ஈடுபட்டுள்ள தற்சார்புள்ள, லாப நோக்கம் இல்லாத தேசிய அளவிலான 4A நிலையில் உள்ள நிறுவனம்.\n\nமெர்சிடஸ்-பென்ஸ்: 2011இல் உலகளாவிய சீன ஒய்யார வாரம் மற்றும் நவீன மகிழ்வுந்துக்கான பிராண்ட் தலைமை. பங்குதாரர் அடிப்படையில் செயலாற்றல். உலகளாவிய சீன ஒய்யார வாரம், சீன ஒய்யார வாரத்தை உலகளாவிய அளவில் மெர்சிடஸ்-பென்ஸ் வாரங்களாக அமைத்துள்ளது. அக்டோபர் 2014இல் சீனா உலகளாவிய ஒய்யார வாரம் பீகிங்கில் (வசந்தம்-கோடை 2015இல்) கொண்டாடியது.\n\nSection::::ஒத்த பிற நிகழ்வுகள்.\nசீன ஒய்யார வாரம் போலவே பெர்லின் ஒய்யார வாரம், லண்டன் ஒய்யார வாரம், மிலான் ஒய்யார வாரம், நியூயார்க் ஒய்யார வாரம், ஸ்டைல்ஹால் போன்றவை கொண்டாடப்படுகின்றன.\n"}
{"id": "421297", "url": "https://ta.wikipedia.org/wiki?curid=421297", "title": "கோஸ்ட் மாகாணம்", "text": "கோஸ்ட் மாகாணம்\n\nகோஸ்ட் (\"Khost\" (, ) என்பது ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் கிழக்குப் பகுதியில் அமைந்துள்ளது. கோஸ்ட் மாகாணத்தின் கிழக்கு எல்லையாக பாக்கித்தானின் வஜிரிஸ்தான் மற்றும் குர்ரம் ஆகியவற்றைக் கொண்டுள்ளது. கோஸ்ட் மாகாணமானது கடந்த காலத்தில் பாக்டியா மாகாணத்தின் ஒரு பகுதியாக இருந்தது. கோஸ்ட்டை சுற்றியுள்ள பெரும் பகுதி இன்னமும் லோயா பாக்டியா (\"பெரிய பாக்டியா\"). என்று அழைக்கப்படுகிறது. கோஸ்ட் மாகாணத்தின் தலைநகராக கோஸ்ட் நகரம் உள்ளது. மாகாணத்தின் மக்கள் தொகையானது சுமார் 546,800, ஆகும். இவர்களில் பெரும்பான்மையினர் பழங்குடி மக்களாவர். கோஸ்ட் வானூர்தி நிலையமானது ஆப்கானிஸ்தானின் தலைநகரான காபூலுக்கு உள்நாட்டு விமான சேவைகளுக்கு பயன்படுத்தப்படுகிறது.\n\nSection::::வரலாறு.\nSection::::அண்மைய வரலாறு.\n2011 செப்டம்பரில், கோஸ்ட் சர்வதேச விமானநிலையத்தின் கட்டுமானப் பணிகள் துவங்கின. இந்த வானூர்தி நிலைய கட்டுமானத்துக்கு $2.5 மில்லியன் செலவாகும் என்று மதிப்பிடப்பட்டுள்ளது. திட்டத்திற்கான நிதியை ஆப்கானிய அரசாங்கம் வழங்கியுள்ளது. இந்த வானூர்தி நிலையமானது இஸ்மாயில்கல் மற்றும் தானி மாவட்டங்களுக்கு இடையே அமைய உள்ளது.\n\nSection::::அரசியல் மற்றும் நிர்வாகம்.\nகோஸ்ட் மாகாணத்தின் தற்போதைய ஆளுநர் அப்துல் ஜப்பர் நயீமி ஆவார். மாகாணத்தின் தலைநகராக கோஸ்ட் நகரம் உள்ளது. மாநிலம் முழுவதும் அனைத்து சட்ட அமலாக்க நடவடிக்கைகளும் ஆப்கானிய தேசிய காவல்துறை (ஏஎன்பி) மூலம் கையாளப்படுகிறது. ஆப்கானிஸ்தானின் கோஸ்ட் மாகாணத்தை ஒட்டியுள்ள பாக்கித்தானின் எல்லையைப் பகுதியை ஆப்கானிய தேசிய காவல்துறையின் (ஏஎன்பி) ஒரு பகுதியான ஆப்கானிய எல்லை பொலிசால் (ஏபிபீ) கண்காணிக்கப்பட்டு பாதுகாக்கப்படுகிறது. இந்த எல்லை \"தூரந்து லைன்\" என அழைக்கப்படுகிறது. இந்த எல்லைப்பகுதியியல் தீவிரமான போராளி நடவடிக்கைகள் மற்றும் சட்டவிரோத கடத்தல்களால் நடப்பதால் உலகின் மிகவும் ஆபத்தான பகுதியாக அறியப்படுகின்றது. ஆப்கானிய எல்லை பொலிசு மற்றும் ஆப்கானிய தேசிய பொலிசு போன்றவற்றை மாகாண காவல்துறைத் தலைவர் வழிநடத்துகிறார். இவர் காபூல் உள்துறை அமைச்சகத்தின் பிரதிநிதியாக உள்ளார். ஏஎன்பி உட்பட, மற்ற ஆப்கான் தேசிய பாதுகாப்பு படை (ஏஎன்எஸ்எப்) போன்றவற்றிற்கு நேட்டோ தலைமையிலான படைகளின் ஆதரவு உள்ளது.\n\nSection::::நலவாழ்வு பராமரிப்பு.\nஇந்த மாகாணத்தில் தூய்மையான குடிநீர் கிடைக்கக்கூடிய மக்களின் எண்ணிக்கை 2005 ஆம் ஆண்டு 34% என்ற விகிதத்தில் இருந்தது, இது 2011 ஆண்டு 35% என உயர்ந்துள்ளது. திறமையான பிரசவ உதவியாளர் மூலமாக பிரசவம் பார்க்கும் மக்களின் விழுக்காடு 2005 ஆண்டில் 18 % என்ற எண்ணிக்கையில் இருந்து 2011 ஆண்டு 32 % என உயர்ந்தது.\n\nSection::::கல்வி.\nமொத்த கல்வியறிவு விகிதம் (6+ வயதுக்கு மேற்பட்டவர்களில்) 2005 ஆண்டு 28% என்று இருந்தது. 2011 இல் இது 15% என குறைந்துள்ளது. \n\nSection::::மக்கள் வகைப்பாடு.\nகோஸ்ட் மாகாணத்தின் மக்கள் தொகையானது சுமார் 546,800. ஆகும். இதன் மக்கள் தொகையில் பஷ்தூன் மக்களின் எண்ணிக்கை 99% ஆக உள்ளது. மீதமுள்ள 1% தாஜக் மக்களும் மற்றவர்களும் உள்ளனர்.\nSection::::தண்ணீர்.\nகோஸ்ட் மாகாணத்தின் வழியாக குராம் ஆறு பாய்ந்து செல்கிறது. இந்த ஆறானது ரோகியான் திபிளியில் தோன்றி, அந்த மாவட்டத்தின் வழியாக சென்று, பின்னர் துருஸ் அல்லது குர்ரம் பள்ளத்தாக்குப் பகுதியில் பாய்கிறது.\n\n\n"}
{"id": "421298", "url": "https://ta.wikipedia.org/wiki?curid=421298", "title": "துராந்து எல்லைக்கோடு", "text": "துராந்து எல்லைக்கோடு\n\nதுராந்து எல்லைக்கோடு (Durand Line () ஆப்கானித்தான் மற்றும் பாகிஸ்தான் நாடுகளை பிரிக்கும் 2430 கிமீ நீளம் கொண்ட பன்னாட்டு எல்லைக் கோடாகும். \n1878–1880ல் நடைபெற்ற இரண்டாம் ஆங்கிலேய ஆப்கானியப் போருக்குப் பின்னர்\n\nஇந்த எல்லைக்கோடு முதலில் 1896ல் பிரித்தானிய புவியியல் அறிஞரான் சர் மோர்டிமர் துராந்து என்பவரால் வரையறுக்கப்பட்டதால், இந்த எல்லைக்கோட்டிற்கு துராந்து எல்லைக்கோடு எனப்பெயராயிற்று. \n\n12 நவம்பர் 1893ல் பிரித்தானிய இந்தியா அரசும் மற்றும் ஆப்கானிய அமீர் அப்துர் ரக்மானும் செய்து கொண்ட கந்தமாக் உடன்படிக்கையின் படி துராந்து எல்லைக்கோட்டை இருதரப்பினரும் ஏற்றுக்கொண்டனர். \n\nதுராந்து எல்லைக்கோடு வரையறுத்தப் பின்னர் ஆப்கானித்தான் தன்னாட்சியுடன் ஆட்சி செய்தாலும், அதன் வெளியுறவு விவகாரங்களை பிரித்தானிய இந்திய அரசே நிர்வகித்தது. துராந்து எல்லைக்கோட்டு தொடர்பான ஒப்பந்தப்படி, ஆப்கானித்தான், ருசியாவிற்கும், பிரித்தானிய இந்தியாவிற்கும் இடையே போர் அமைதி மண்டலமாக அறிவிக்கப்பட்டது. \n\nமூன்றாம் ஆங்கிலேய - ஆப்கானியப் போருக்குப் பின்னர் செய்து கொண்ட ஆங்கிலேய - ஆப்கான் ஒப்பந்தத்தின் படி, 1919ல் துராந்து எல்லைக்கோட்டை சிறு மாற்றங்களுடன் ஏற்றுக்கொள்ளப்பட்டது. இந்தியப் பிரிவினைக்குப் பின்னர் பாகிஸ்தான் - ஆப்கானித்தானிற்கும் இடையே எல்லையாக உள்ளது. துராந்து எல்லைக்கோட்டு அருகே பாகிஸ்தானின் மேற்கு மற்றும் வடக்கு பலூசிஸ்தான், கைபர் பக்துன்வா மாகாணங்கள் மற்றும் பாகிஸ்தான் ஆக்கிரமிப்பு வடக்கு நிலங்கள் மற்றும் ஆப்கானித்தானின் வடகிழக்கு மற்றும் தெற்கு மாகாணங்கள் உள்ளது. \n\nதுராந்து எல்லைக்கோட்டில் பாகிஸ்தான் ஆதரவு பெற்ற தலிபான்களின் ஆதிக்கத்தால், பாகிஸ்தானின் நடுவண் நிர்வாகத்தில் பழங்குடிப் பகுதிகள் உள்ளிட்ட பாகிஸ்தான் மற்றும் ஆப்கானிஸ்தான் எல்லைப்பகுதிகள் உலகின் ஆபத்தான எல்லைபுறங்களில் ஒன்றாக உள்ளது.\n\nபாகிஸ்தானின் மேற்கில் உள்ள துராந்து எல்லைக்கோட்டை ஆப்கானிய அரசு இன்றளவிலும் அங்கீரிக்கவில்லை. \n\n\n \n"}
{"id": "421299", "url": "https://ta.wikipedia.org/wiki?curid=421299", "title": "பர்லாஸ்", "text": "பர்லாஸ்\n\nபர்லாஸ் (;\"Barlās\"; also \"Berlas\") என்பவர்கள் மங்கோலியதுருக்கிய கலப்பின குழுக்கள் ஆவர். இவர்கள் மத்திய ஆசிய நாடுகளில் இருந்தவர்கள் ஆவர்.\n\nSection::::உருவாக்கம்.\nமங்கோலியர்களின் இரகசிய வரலாறு கூற்றின்படி பர்லாஸ் மங்கோலிய வம்சத்தை சார்ந்தவர்கள் ஆவர். செங்கிஸ் கான் மற்றும் அவர் பின் வந்த மங்கோலிய மன்னர்களின் மத்திய ஆசிய வழித்தோன்றள்கள் ஆவர் என ஒகோடி கான் வாழ்ந்ந (1229 – 1241) காலத்திலிருந்து அறியப்படுகின்றனர்.ஒகோடி செங்கிஸ் கானின் மூன்றாவது பிள்ளை ஆவார். இரண்டாம் மிகச்சிறந்த கான் என்றும் அழைக்கப்படுவார். தன்னுடைய தந்தை தொடங்கி வைத்த மங்கோலிய பேரரசை சரியான முறையில் வழிநடத்தி மங்கோலிய சாம்ராஜியத்தை ஐரோப்பா, ஆசியா கண்டத்தில் சீனா, ஈரான் மற்றும் மத்திய ஆசியாவில் வேரூன்றியவர் ஒகோடி கான் ஆவார். க்யாராஜர் பர்லாஸ் என்பவர் மிகச்சிறந்த பர்லாஸ் என குறிப்பிடப்படுகிறார் இவர் சகதை கான் படைத்தலபதியும் ஆவார்.\nசெங்கிஸ் கானின் இரண்டாவது மகன் ஆவார். இவர் கி.பி. 1226லிருந்து-கி.பி. 1242 வரை சகதை கானேட்டின் கான் ஆக பதவி வகித்தார்.சகதை மொழி மற்றும் சகதை மக்கள் இவருக்குப்பின் பெயரிடப்பட்டனர். தனது தந்தையின் மரணத்திற்குப் பிறகு ஐந்து மத்திய ஆசிய நாடுகளில் பெரும்பாலானவற்றை பெற்றார். இவர்களின் மூதாதையராக போடோன்சார் முன்ஹாக் கருதப்படுகிறார்.போடோன்சார் முன்ஹாக் (அநேகமாக கி.பி. 850 - கி.பி. 900) என்பவர் ஒரு புகழ்பெற்ற மங்கோலியப் போர்த்தலைவர் ஆவார். இவர் செங்கிஸ் கான் மற்றும் பர்லாஸ் மங்கோலியர்களின் மூதாதையர் ஆவார். இந்த பர்லாஸ் இனத்தில் தான் தைமூரும் தோன்றினார். ஆகையால் இவர் இந்தியாவை ஆண்ட முகலாயர்களுக்கும் மூதாதையர் ஆவார். இவர்கள் தங்களது அதிகாரத்தை நிலைநாட்டி அரசு பதவிகளை பெற்றனர். மற்றும் உள்நாட்டு இசுலாமிய இன கலப்பு மூலம் ஈரான்,அரபி மற்றும் துருக்கி மொழிகள், மத வழக்கங்களை கற்றனர் . இது பலதார மணத்தினால் பெரிதும் மாறுதல் பெற்றது. இவர்களின் ஆளுகையின் இந்து குஷ் பகுதி வந்தது தற்போதய உசுபெக்கிசுத்தான் நாட்டின் பகுதிகள்.\n\nSection::::தைமூரிய வம்சம் மற்றும் முகலாய வம்சம்.\nதைமூர் (9 ஏப்ரல் 1336 - 18 பெப்ரவரி 1405) 14 ஆம் நூற்றாண்டைச் சேர்ந்த துருக்கிய - மங்கோலிய கலப்பினப் பேரரசர் ஆவார். இவர் மேற்கு ஆசியா, மத்திய ஆசியா ஆகியவற்றின் பெரும் பகுதிகளைக் கைப்பற்றி தைமூரியப் பேரரசை நிறுவினார். தைமூரிய வம்சத்தை உருவாக்கியவரும் இவரே.தைமூரிய வம்சம் மங்கோலிய துருக்கிய இன வழித்தோன்றலின் பாரசீக மன்னர்கள். பதினான்காம் நூற்றாண்டுகளில் இவர்களின் ஆளுகைக்கு தற்போதய ஈராக், ஈரான், மத்திய ஆசிய நாடுகள், ஆப்கானிஸ்தான், பாகிஸ்தான், இந்தியா பகுதிகள் வந்தது.\n\nஇவர்கள் பதினான்காம் நூற்றாண்டு முதல் பதினாறாம் நூற்றாண்டு வரை இந்திய துணைக்கண்டத்தை ஆண்டனர். மங்கோலிய துருக்கிய / மங்கோலிய பாரசீக மன்னரான பாபர் தில்லி சுல்தானை வென்று தற்போதய தெற்கு ஆசியாவை ஆண்ட இசுலாமிய மன்னர் ஆவார். இவர்களின் கடைசி பேரரசர் ஔரங்கசீப் ஆவார். முகலாயப் பேரரசு உச்ச நிலையில் இருக்கும்பொழுது, அக்காலத்தில் பாரதம் என்று அழைக்கப்பட்ட இந்தியா, ஆப்கானிஸ்தான், பாகிஸ்தான் மற்றும் வங்காள தேசம் போன்ற நாடுகளின் பெரும் பகுதிகளை உள்ளடக்கிய பேரரசாக இருந்தது. கிபி 1526 தொடக்கம், 1712 வரையான காலப்பகுதியில் இந்த அரசு நிலைபெற்றிருந்தது. துருக்கிய -பாரசீக / துருக்கிய -மங்கோலிய தெமூரித் தலைவனான பாபர், 1526 ஆம் ஆண்டில் கடைசி டில்லி சுல்தானான, இப்ராஹிம் லோடி என்பவரை, முதலாவது பானிபட் போரில் தோற்கடித்து முகலாய அரசைத் தோற்றுவித்தார். முகல் என்பது மங்கோலியர் என்பதற்கான பாரசீக மொழிச் சொல்லாகும். முகலாயர் இஸ்லாம் சமயத்தைச் சேந்தவர்கள்.\n"}
{"id": "421303", "url": "https://ta.wikipedia.org/wiki?curid=421303", "title": "கருப்பு மற்றும் சிவப்பு மட்பாண்டப் பண்பாடு", "text": "கருப்பு மற்றும் சிவப்பு மட்பாண்டப் பண்பாடு\n\nகருப்பு மற்றும் சிவப்பு மட்பாண்டப் பண்பாடு (கிமு 1450 - கிமு 1200) (black and red ware culture) (BRW) பிந்தைய வெண்கல காலத்திற்கும், இரும்புக் காலத்திற்குத் துவக்கத்தில் வட இந்தியா மற்றும் மத்திய இந்தியாவில் தோன்றிய ஒரு தொல் பண்பாடாகும். இப்பண்பாடு பிந்தைய வேதகால பண்பாட்டுடன் தொடர்புடையது. பிந்தைய வெண்கலக் காலத்திற்கும், துவக்க கால இரும்புக் காலத்திற்கும் இடையே தோன்றியது கருப்பு மற்றும் சிவப்பு மட்பாண்டப் பண்பாடு. \n\nமேற்கு கங்கை ஆற்றுச் சமவெளியில், தற்கால மேற்கு உத்தரப் பிரதேசத்தில் கிமு 1450 - கிமு 1200 இடைப்பட்ட காலத்தில் இப்பண்பாடு செழித்திருந்தது. இப்பாண்பாட்டுக் காலத்திற்குப் பின்னர் சாம்பல் வண்ண ஓவியம் தீட்டப்பட்ட மட்பாண்டப் பண்பாடு (கிமு 1200 - கிமு. 600) கிழக்கு உத்தரப் பிரதேசம், பிகார், வங்காளம் மற்றும் மத்திய இந்தியா பகுதிகளில் செழித்து விளங்கியது. சாம்பல் வண்ண ஓவியம் தீட்டப்பட்ட மட்பாண்டப் பண்பாட்டிற்கு பின்னர் வடக்கின் மெருகூட்டப்பட்ட கருப்பு மட்பாண்டப் பண்பாடு காலத்தில் (கிமு 700 - கிமு 500 ) ஹரியங்கா வம்சத்தின் மகத நாடு உள்ளிட்ட 16 மகாஜனபத நகர அரசுகள் தோன்றியது. \n\nகாவி நிற மட்பாண்டப் பண்பாட்டிற்குப் பின் தோன்றிய கருப்பு சிவப்பு மட்பாண்ட பண்பாட்டுக் காலத்தில் நெல், கோதுமை, பார்லி பயிரிடும் தொழில்கள் செழித்ததுடன், சங்கு, செப்பு, சுடுமண்ணால் ஆன நகையணிகள் செய்யப்பட்டன. \n\nகருப்பு, சிவப்பு மட்பாண்ட பண்பாட்டிற்குரிய பகுதிகளாக, இந்தியாவின் பஞ்சாப், குஜராத் பகுதிகளில் உள்ள சிந்துவெளி நாகரீகத்தின் பிந்தைய அரப்பா காலத்திய தொல்லியல் களங்கள் அறியப்படுகிறது.\n\nபிந்தைய சிந்துவெளி களங்களமான, அரப்பாவின் பஞ்சாப் மற்றும் குஜராத் பகுதிகளில் கருப்பு சிவப்பு மட்பாண்டப் பண்பாட்டுக் களங்கள், பிந்தைய சிந்துவெளி களங்களமான, அரப்பா மட்பாண்டப் பண்பாட்டுடன் தொடர்புறுத்தி தொல்லியல் ஆய்வாளர்கள் பேசுகின்றனர்.\n\nமேலும் \"திரிபுவன் என். இராய்\" போன்ற தொல்லியல் அறிஞர்கள், சாம்பல் வண்ண ஓவியம் தீட்டப்பட்ட மட்பாண்டப் பண்பாடு மற்றும் வடக்கின் மெருகூட்டப்பட்ட மட்பாண்டப் பண்பாட்டின் மீது கருப்பு சிவப்பு மட்பாண்டப் பண்பாட்டின் தாக்கம் இருந்ததாக கூறுகின்றனர். கருப்பு, சிவப்பு (BRW) மட்பாண்ட பண்பாட்டை சிந்துவெளி நாகரீகத்தின் மேற்கு பகுதியினர் அறியப்படாத ஒன்றாகும். \n\nஇரும்பின் பயன்பாடு முதன்முதலில் மெசொப்பொத்தேமியாவின் இட்டைட்டு மக்கள், செமிடிக் மக்கள் நன்கு அறிந்திருந்தனர். அண்மைய கண்டுபிடிப்புகளின் படி, வட இந்தியாவில் இரும்புக் காலத்தில், கிமு 1800 - 1000-க்கும் இடைப்பட்ட காலத்தில் அறியப்பட்டதாகக் கருதப்படுகிறது. கருப்பு-சிவப்பு பண்பாடு காலத்திய இரும்புப் பொருட்கள், மெசொப்பொத்தேமியாவில் கண்டெடுத்த இரும்புப் பொருட்களிலிருந்து மிகவும் வேறுபட்டது.\n\n\n\n"}
{"id": "421304", "url": "https://ta.wikipedia.org/wiki?curid=421304", "title": "பனிச்சிறுத்தை (நூல்)", "text": "பனிச்சிறுத்தை (நூல்)\n\nபனிச்சிறுத்தை (\"The Snow Leopard\") 1978 ஆம் ஆண்டு பீட்டர் மாத்திசென் என்னும் எழுத்தாளரால் எழுதப்பட்ட புத்தகம் ஆகும். இப்புத்தகமானது பீட்டர் மாத்திசென் மற்றும் ஜார்ஜ் சாலர் என்னும் இயற்கை ஆர்வலர்ருடன் சேர்ந்து இமயமலையின் திபெத்திய பீடபூமியில் உள்ள டோல்போ பகுதியில் இரண்டு மாதங்களாக ஈடுபட்ட பனிச்சிறுத்தை தேடுதல் பற்றிய தகவல்களைக் கொண்டது.\n\nSection::::உள்ளடக்கம்.\nஇந்தப்புத்தகம் 1973 ஆம் ஆண்டு \"மாத்திசென்\" மற்றும் \"சாலர்\" நேபாளத்தின் டோல்போ பகுதியில் உள்ள சே கோம்பா பகுதிக்கு மேற்கொண்ட பயணத்தின் தகவல்களை உள்ளடக்கியது ஆகும். இப்பயணத்தின் காரணங்கள் இருவருக்கும் வெவ்வேறு ஆகும். இப்பயணத்திற்கு சாலரின் முக்கியமான காரணம் இமாலய நீல செம்மறி ஆட்டின் இனச்சேர்க்கையை பற்றி அறிவதும் அதனை அமெரிக்க செம்மறி ஆட்டின் இனச்சேர்க்கை பழக்கத்துடன் ஒப்பிட்டு பார்ப்பதும் ஆகும். இப்பயணத்திற்கு மாத்திசென்னின் முக்கிய காரணம் ஆன்மீக ஆய்வு ஆகும். இந்த பயணத்திற்கு மேலும் ஒரு காரணம் என்னவென்றால் பனிச்சிறுத்தையைக் காண்பது. அது அந்த பகுதியில் காணுதற்கரிய மாமிசம் உண்ணும் பிராணி ஆகும் (இது முந்தைய இருபத்தைந்து வருடங்களில் இருமுறை மட்டுமே மேற்கத்திய நாட்டினரால் காணப்பட்டது). இந்தப் பயணத்திற்கான மூன்றாவது காரணம் அப்பகுதியில் உள்ள புத்த மடத்தையும் அதன் லாமாவையும் சந்திப்பது ஆகும்.\n\nஇந்த புத்தகத்தின் பயணம் சார்ந்த கருத்துகள் புகழ் பெற்ற சர் ரிச்சர்ட் பர்ட்டன்‌, சர் ஹென்றி மோர்டன் ஸ்டான்லி, மற்றும் சர் எர்னஸ்ட் ஹென்றி ஷாக்கில்டன் அவர்களின் பாணியில் அமைந்துள்ளது. இதன் இயற்கை சார்ந்த கருத்துகள் அலெக்சாண்டர் வான் ஹம்போல்ட் மற்றும் சார்லஸ் டார்வின் அவர்களின் படைப்புகளை நினைவூட்டும்படி உள்ளதாக கூறப்படுகிறது. மேலும் இதில் உள்ள தியானம், உள் அமைதி, இடங்களின் ஆய்வு ஆகியவை பாஷோ, வேர்ட்ஸ்வொர்த், தோரியோ ஆகியோர்களின் படைப்புகளை போன்று உள்ளதாகக் கூறப்படுகிறது.\n\nஇப்புத்தகத்தில் மாத்திசென் அடிக்கடி தன் மனைவி தெபோரா பற்றி நினைவுகூர்ந்து தன் சோகத்தை வெளிபடுத்தி உள்ளார். அவர் மாத்திசென் பயணம் மேற்கொள்வதற்கு சிறிது காலம் முன்னர் தான் புற்று நோயினால் மரணம் அடைந்தார். எனவே இப்புத்தகம் மரணம், பாதிப்பு, இழப்பு, நினைவுகள், குணப்படுத்துவது ஆகியவை பற்றிய தியானம் போன்று உள்ளதாக கருதப்படுகிறது. \nதெபோரா பற்றிய நினைவுகளும் ஆங்காங்கே இடம் பெற்றுள்ளதால் இது மற்ற பயண புத்தகம் போல தேதி,பயண பாதை போன்ற தகவல்கள் மட்டுமின்றி வேறுபட்டு உள்ளது.\nஇருப்பவை இல்லாதவை பற்றிய கேள்விகள் மாறி மாறி இப்புத்தகத்தில் கேட்கப்பட்டு நிலையான அமைதி என்பது உலகில் நடப்பவற்றை ஏற்றுக்கொள்வதனாலே அன்றி இல்லாதது மற்றும், நடக்காததை எண்ணி ஏங்குவதால் அல்ல என்று கூறப்படுகிறது.\n\nSection::::விருதுகள்.\nபனிச்சிறுத்தை புத்தகம் 1979 ஆம் ஆண்டு சிறந்த சமகாலத்திய சிந்தனையுடைய நூல் எனும் பிரிவில் அமெரிக்காவில் வழங்கப்படும் தேசிய புத்தக விருதினை வென்றது. 1980ஆம் ஆண்டு அமெரிக்காவில் வழங்கப்பட்ட சிறந்த புனைவற்ற நூலுக்கான தேசிய விருதினையும் இந்தப் புத்தகம் வென்றது. அது முதல் இப்புத்தகம் பல்வேறு பாராட்டுகளை பெறத் தொடங்கியது. இந்தப் புத்தகம் உலகின் தலைசிறந்த பயண நூல்களின் வரிசையில் இடம்பெற்றுள்ளது. வேர்ல்ட் ஹம் இன் சிறந்த முதல் பத்து பயண நூல்களின் பட்டியலில் இந்தப் புத்தகமும் ஒன்று. நேஷனல் ஜியாகிரபிக் டிரேவலர் வெளியிட்ட 80+ புத்தகங்களில் உலகத்தை சுற்றி வரலாம் என்ற பட்டியலிலும் இந்த புத்தகம் இடம்பெற்றுள்ளது.\n"}
{"id": "421334", "url": "https://ta.wikipedia.org/wiki?curid=421334", "title": "பெங்கிசெர் ஒடுக்க வினை", "text": "பெங்கிசெர் ஒடுக்க வினை\n\nபெங்கிசெர் ஒடுக்க வினை \"( Benkeser reduction reaction)\" என்பது பல்வளைய அரோமாட்டிக் ஐதரோகார்பன்களை ஐதரசனேற்றம் செய்யக்கூடிய ஒரு வினையாகும். குறிப்பாக நாப்தலீன்களை இலித்தியம் அல்லது கால்சியம் உலோகத்துடன் குறைந்த மூலக்கூற்று எடையுள்ள ஆல்க்கைல் அமீன்களைச் சேர்த்து இந்த ஐதரசனேற்ற வினை நிகழ்த்தப்படுகிறது. அமீன்கள் இவ்வினையில் கரைப்பானாகவும் புரோட்டான் வழங்கும் ஒரு மூலமாகவும் செயல்படுகின்றன. பிர்ச்சு ஒடுக்க வினையின் திருத்தப்பட்ட வடிவமே பெங்கிசெர் ஒடுக்க வினையாகும். அவ்வினையில் அமோனியா கரைப்பானாகப் பயன்படுத்தப்படுகிறது. அமோனியாவின் கொதிநிலைக்கு (−33 °செல்சியசு) மேற்பட்ட வெப்பநிலையிலும் பெங்கிசெர் ஒடுக்க வினையை நிகழ்த்தமுடியும் என்பது இவ்வினைக்கான கூடுதல் அனுகூலமாகும் .\n\nகலப்பு எத்திலமீன்–டைமெத்திலமீன் கரைசலில் நாப்தலீனுடன் இலித்தியம் சேர்க்கப்பட்டால் பைசைக்ளோ[3,3.0]டெக்-(1,9)-யீன், பைசைக்ளோ[3,3.0]டெக்-(1,2)-யீன், பைசைக்ளோ[3,3.0]டெக்கேன் போன்ற சேர்மங்கள் விளைபொருள்களாகக் கிடைக்கின்றன \n\n"}
{"id": "421336", "url": "https://ta.wikipedia.org/wiki?curid=421336", "title": "வியாசர் விருந்து", "text": "வியாசர் விருந்து\n\nவியாசர் விருந்து என்ற பெயரில் சக்ரவர்த்தி இராசகோபாலாச்சாரியால் கல்கி இதழில் எழுதப்பட்டது. பின்னர் பாரதி பதிப்பகத்தாரால் நூலாக வெளியிடப்பட்டு அதன்பின் மகாபாரதம் என்று வானதி பதிப்பகம் நூலாக வெளியிட்டது!\n\nSection::::நூலாசிரியர் முன்னுரை.\nவியாசர் விருந்து என்ற தொடர் நூலாக பாரதி பதிப்பகத்தால் வெளியிடப்பட்டபோது ராஜாஜி அவர்களால் எழுதப்பட்ட முன்னுரை: 'முதல் தாம்பூலம்' என்ற பெயரில் சிசுபாலன் கதையை ராஜாஜி கல்கி இதழுக்கு எழுதுகிறார். அதைப் பார்த்த கல்கி ஆசிரியரும் அவரோடு டி. கே.சி. என்பவரும் இணைந்து மகாபாரதத்தை எழுதத் தூண்டியிருக்கின்றனர்.\n"}
{"id": "421341", "url": "https://ta.wikipedia.org/wiki?curid=421341", "title": "அசானி வீரரத்தினா", "text": "அசானி வீரரத்தினா\n\nஅசானி தனுஜா வீரரத்தினா (\"Ashani Tanuja Weeraratna\", பிறப்பு: 1970/71) ஓர் அமெரிக்க இலங்கை தென் ஆப்பிரிக்க ஆராய்ச்சியாளர் ஆவார். இவர் மெலனோமா எனும் ஒரு வகை தோல் புற்றுநோய் பற்றிய பல தெளிவான அறிவியல் பூர்வ ஆராய்ச்சிகளை மேற்கொண்ட பெண்மணி ஆவார். இவர் விஸ்டார் நிறுவனத்தில் உள்ள வீரரட்னா ஆய்வகத்தின் தலைவர் ஆவார். விஸ்டார் நிறுவனம் என்பது அமெரிக்காவின் பென்சில்வேனியாவில் உள்ள ஒரு சர்வதேச புற்றுநோய் ஆராய்ச்சி நிறுவனம் ஆகும். அஷானி வீரரட்னா விஸ்டார் நிறுவணத்தின் முலு நேர பேராசிரியராக பணியாற்றிவருகிறார். மேலும் நுண்சுற்றுசூலியல், நோய்எதிர்பியல், புற்றுநோயின் மெட்டாஸ்டிக் துறையின் இணை நிரல் தலைவராகவும் பணியாற்றுகிறார்.அறிவியல் பல்கலைக்கழத்தில் புற்றுநோய் உயிரியல் துறையின் நிரல் இயக்குனராகவும் பணியாற்றுகிறார்.\n\nSection::::இளமை பருவமும் கல்வியும்.\nஇவர் இலங்கையில் பிறந்த தென் ஆப்பிரிக்காவில் வளர்ந்த பெண்மணி ஆவார். தனது பதினைந்தாம் வயதிலிருந்தே புற்றுநோய் ஆராய்ச்சி மேல் பற்று கொண்டார். 1988 ஆம் ஆண்டு தென் ஆப்பிரிக்காவில் நடைபெற்ற இன ஒதுக்கலால் அந்நாட்டை விட்டு தன் பதினேழாம் வயதில் அமெரிக்காவின் மேரிலாந்து உள்ள புனித மேரி கல்லூரியில் உயிரியல் பாடம் படிக்க சென்றார். இன ஒதுக்கல் ஆங்கிலத்தில் (Apartheid) என அழைக்கப்படுகிறது. \"அப்பர்தீட் \" என்றால் \"பிரித்து வைக்கப்பட்ட நிலை\" என்று அர்த்தம். தென்னாபிரிக்க அரசால் 1948ல் இருந்து 1998 வரை இருந்த சட்டம் மூலமாக இன வேற்றுமை முறை செயல்பாட்டில் இருந்த காலத்திணை \"இன ஒதுக்கல் காலம்\" எனப்படுகிறது அல்லது ஆங்கிலத்தில் (Apartheid - Era ) என்றழைக்கப்படுகிறது இவர் தன் இளங்கலை பட்ட படிப்பை 1991 ஆம் ஆண்டு நிறைவு செய்தார். 1997 ஆம் ஆண்டு தத்துவவியலின் முதுகலை பட்டத்தை சார்ஜ் வாசிங்டன் பல்கலைகழகத்தின் மூலம் பெற்றார்.\nஅவரது 1998 ஆம் ஆண்டின் விரிவுரை மெட்டாஸ்ட்டிக் மனித புரோஸ்டேட் புற்றுநோயில் யுட்டிரோ குளோபின் தன்மையின் இழப்பு என பெயரிட்டு வெளியிடப்பட்டது. சார்ஜ் வாசிங்டன் பல்கலைகழகத்தின் மூலம் புற்றுநோயின் மூலக்கூறு மற்றும் செல்லியல் துறையில் முனைவர் பட்டம் பெற்றார்.ஸ்டீவன் பட்டிர்னோ என்பவர் அஷானி வீரரட்னாவின் கருத்தியலின் ஆலோசகர் ஆவார். 1998 ஆம் ஆண்டு முதல் 2000 ஆம் ஆண்டு வரை ஜான்ஸ் ஹாப்கின்ஸ் புற்றுநோய் ஆராய்ச்சி மையத்தில் பரிசோதனை சிகிச்சையியல் மற்றும் மருந்தியல் பயிற்சி பெற்றார்.\n\nSection::::தொழில்.\nஅஷானி வீரரட்னா விஸ்டார் நிறுவணத்தின் முலு நேர பேராசிரியராக பணியாற்றிவருகிறார். மேலும் நுண்சுற்றுசூலியல், நோய்எதிர்பியல், புற்றுநோயின் மெட்டாஸ்டிக் துறையின் இணை நிரல் தலைவராகவும் பணியாற்றுகிறார். அறிவியல் பல்கலைக்கழத்தில் புற்றுநோய் உயிரியல் துறையின் நிரல் இயக்குனராகவும் பணியாற்றுகிறார்.\n\n\nSection::::செயற்பாடுகள்.\nவீரரட்னா 2018 ஆம் ஆண்டு சூன் மாதம் 30 ஆம் நாள் அமெரிக்காவில் நடைபெற்ற குடும்பங்கள் ஒன்றாக இணைந்து (ஆங்கிலம்-Families Belong Together) என்ற போராட்டத்தில் பென்சில்வேனியா எனும் இடத்தில் உரையாற்றினார். குடும்பத்தைத் தொடரமுடியாத நிலையில் அவர் எதிர்கொள்ளும் கஷ்டங்களை அவர் வெளிப்படுத்தினார். வீரரட்னா அமெரிக்க ஜனாதிபதி டோனால்ட் டிரம்ப்ன் ஃபேமிலி செப்ரேட் பாலிசியை கடுமையாக சாடினார். ஏனெனில் குடியேரிகளின் குடும்ப ஒற்றுமையை பாதித்தது. அஷானி வீரரட்னா ஒரு அமெரிக்காவின் வெளிநாட்டு குடியேரியாக தன் குடும்ப பாதிப்பை வெளிப்படுத்தினார்.\n\n"}
{"id": "421354", "url": "https://ta.wikipedia.org/wiki?curid=421354", "title": "பேகம் ரோக்கியா", "text": "பேகம் ரோக்கியா\n\nபேகம் ரோக்கியா ஷஹாவத் ஹூசைன் (, 9 திசம்பர் 1880 - 9 திசம்பர் 1932) என்பவர் பொதுவாக பேகம் ரோக்கியா என அறியப்படுகிறார். பேகம் ரோக்கியா ஒரு வங்காள பெண் எழுத்தாளர், இஸ்லாமிய பெண்ணியவாதி, சமூக ஆர்வலர், பெண்ணுரிமைக்கான வழக்கறிஞர், சிந்தனையாளர், கல்வியலாலர் மற்றும் ஆங்கிலேயர் ஆட்சியில் இந்திய துணைக் கண்ட பெண்கல்விக்காக உரிமை குரல் கொடுத்தவர் ஆவார்.\n\nSection::::ஆரம்பகால வாழ்க்கை.\nபேகம் தற்போதைய வங்காள தேசத்தில் உள்ள ரங்பூா் மாநிலம், மிதபுகூா் மாவட்டம் பெய்ரா போந்த் என்னும் ஊரில் 1880 ஆம் ஆண்டு பிறந்தவா். இவருடைய தந்தை மெத்தப் படித்த வசதி படைத்த ஜமீந்தாா் ஜஹருத்தீன் முகமது அபு அலி சாபொ் ஆவார். இவா் நான்கு பெண்களை மணந்தவா். ரகத்துன்னிசா என்னும் தாய்க்குப் பிறந்த ரோக்கியாவிற்கு இரண்டு சகோதரிகளும் மூன்று சகோதரா்களும் இருந்தனா். இளமையிலேயே ஒரு சகோதரா் இறந்துவிட்டாா். ரோக்கியாவின் மூத்த சகோதரா் இப்ரகிம் சாபரும் தமக்கை கரிமுன்னிசா கானம் சதுரானியும் ரோக்கியாவின் வாழ்வில் மிகுந்த தாக்கத்தை ஏற்படுத்தியவா்கள் ஆவா். கரிமுன்னிசா வங்காள மொழியைக் கற்றுக் கொள்ள விரும்பினாலும் அன்றைய வழக்கப்படி வசதியான முகமதிய குடும்பத்தில் பிறந்தவா்கள் அரபி மொழியும் பாரசீக மொழியுமே கற்றுக் கொள்வது வழக்கமாக இருந்தது. இவருடைய சகோதரா் இப்ரகிம், ரோக்கியாவிற்கும், கரிமுன்னிசாவிற்கும் ஆங்கிலம் கற்றுக் கொடுத்தாா். ஆங்கிலத்தைக் கற்றுக் கொண்ட இருவரும் பிற்காலத்தில் எழுத்தாளா்களாகத் திகழ்ந்தனா். கரிமுன்னிசா தமது 14-வது வயதில் திருமணம் செய்து கொண்டாா். எழுத்தாளா் என்னும் பெயரும் பெற்றாா். இவருடைய இரண்டு மகன்களும் அரசியலில் இணைந்து புகழ் பெற்று அரசில் அமைச்சா்களாகவும் பணிபுரிந்தனா்.\n1888 ஆம் ஆண்டு தமது 18வது வயதில் ரோக்கியா மணம் புரிந்தாா். இவரது கணவா் 38 வயது கான் பகதுா் செகாவத் ஆகும். இவா் உருது நன்கு கற்றவா். தற்போதைய பீகாா் மாநிலத்தில் உள்ள பகல்பூா் நகரில் துணை நீதிபதியாகப் பணிபுரிந்து வந்தாா். ரோக்கியாவின் கணவா் இங்கிலாந்தில் இளங்கலை பட்டப் படிப்பு படித்தவா். இங்கிலாந்து ராயல் விவசாய சங்கத்தில் உறுப்பினா். முதல் மனைவி இறந்தபின், ரோக்கியாவை இரண்டாம் மனைவியாக மணம் புரிந்து கொண்டாா். இவா் பரந்த மனம் படைத்தவராகவும், பெண்களின் கல்வியில் ஆா்வமுள்ளவராகவும் இருந்ததால் ரோக்கியாவை ஆங்கிலமும் வங்காளமும் கற்றுக் கொள்ள ஊக்குவித்தாா். இவரின் தூண்டுகோலினால் ரோக்கியாவும் வங்காள மொழியைக் நன்கு கற்றுக் கொண்டாா். தமது முதல் கட்டுரையான “பிப்பாசா” (தாகம்)வை 1902 ஆம் ஆண்டு எழுதியதன் மூலம் தமது இலக்கிய வாழ்வை ரோக்கியா துவங்கினாா். இவரது கணவா் உயிருடனிருக்கும் பொழுதே மடிச்சூா் (1905) மற்றும் சுல்தானின் கனவு (1908) என்ற புத்தகங்களை எழுதி வெளியிட்டாா்.\n\nSection::::வாழ்க்கை.\nஅறிவியல் புனைவு, சடங்குகள், நூல்கள் மற்றும் கட்டுரைகள் என பேகம் எழுதினார். இவர் ஆண்கள் மற்றும் பெண்கள் ஆகிய இருவரும் பகுத்தறிவுள்ள மனிதர்களாக சமமாக நடத்தப்பட வேண்டும் என்று வாதிட்டார் மற்றும் கல்வி இல்லாமை பெண்கள் பின்னால் தள்ளப்படுவதற்கான முக்கிய காரணமாகும் என பேகம் கருதினார். அவரின் முக்கிய படைப்புகள் அபரோத்பாஸினி என்பது தீவிரவாத வடிவிலான பர்தா தாக்குதல்களுக்கு ஆளாகியுள்ள சூழலின் கதை ஆகும். சுல்தானாவின் கனவு என்ற கதை நிசாவின் லேடிலண்ட் என்ற ஒரு இடத்தில் அமைக்கப்பட்ட ஒரு அறிவியல் புனைகதை புதினம் இது பெண்களால் ஆளப்படும் உலகம் ஆகும். பத்மராக் (\"தாமரைக்கான சாரம்\", 1924) இது மற்றொரு பெண்ணிய கற்பனை நாவல் ஆகும். மேட்டிச்சூர் என்பது கட்டுரைகளின் தொகுப்பு ஆகும். இது இரண்டு தொகுதிகளில் அமைக்கப்பட்டது. இவருடைய சுல்தானின் கனவு என்னும் புத்தகம் மிகவும் புகழ் பெற்றது. இப்புத்தகத்தில் பெண்களின் பணியை ஆண்களும் ஆண்களின் பணியை பெண்களும் செய்வது போன்று கற்பனை செய்து எழுதியிருந்தது புதிய சிந்தனையாக இருந்தது. இதில் ஆண்கள் பெண்களுக்கு அடிமையாக இருப்பது போல சித்தரிக்கப்பட்டிருந்தது. இப்புத்தகத்தில் இவா் எழுதியிருந்த நையாண்டி நல்ல வரவேற்பைப் பெற்றது.\n\nஇவரது கணவா், ரோக்கியாவை இஸ்லாமிய பெண்களுக்காக ஒரு பள்ளிக்கூடம் துவங்க தேவையான நிதியை சேமித்து வைக்க ஊக்கப்படுத்தி வந்திருந்தாா். இவரது கணவா் 1909 ஆம் ஆண்டு இயற்கை எய்தினாா். இவா் மறைவிற்கு ஐந்து மாதங்களுக்குப் பின்னா், அவா் நினைவாக செகாவத் பெண்கள் உயா்நிலைப் பள்ளி என்னும் பள்ளியைத் துவங்கினாா். பாரம்பரியமாக உருது மொழி பேசி வந்த நகரமான பாகல்பூரில் இப்பள்ளியை ஐந்து மாணவா்களுடன் ஆரம்பித்தாா். இவா் கணவரின் சொத்துக்கள் தொடா்பான சா்ச்சையில் வங்காள மொழி பேசும் கல்கத்தா நகரத்திற்கு 1911 ஆம் ஆண்டு தமது குடியிருப்பை மாறிக்கொண்டார். இன்றுவரை முகமதியப் பெண்களுக்காக நடத்தப் பெறும் புகழ்பெற்ற பள்ளியாக இது திகழ்ந்து வருகிறது.\nபெண்களின் கல்வி என்பது பெண்களின் விடுதலையின் முதன்மையான தேவையாகும் என்று பேகம் ரோக்கியா பரிந்துரைத்தார். அவரால் கொல்கத்தாவில் வங்காள இஸ்லாமிய பெண்களுக்காக முதன் முதலாக பள்ளி நிறுவப்பட்டது. பேகம் ரோக்கியா வீட்டுக்கு வீடு சென்று குழந்தைகளின் பெற்றோர்களிடம் தங்கள் பள்ளிக்கூடம் நிஸாவிற்கு அவர்களை அனுப்பும்படி கேட்டுக்கொண்டார். எதிர்மறையான விரக்தியுற்ற விமர்சனங்கள் மற்றும் பல்வேறு சமூக தடைகளை எதிர்கொண்ட போதிலும் இவரது இறப்பு வரை இவர் இப்பள்ளியை நடத்தி வந்தார்.\n\n1916 ஆம் ஆண்டு பேகம் ரோக்கியா இஸ்லாமிய பெண்களுக்கான சங்கம் ஒன்றை நிறுவினார். இதன் மூலம் இஸ்லாமிய பெண்களின் கல்விக்காகவும், வேலைவாய்ப்புக்காகவும் போராடினார். பெண்களின் முன்னேற்றத்திற்காகவும், கல்விக்காகவும், அக்காலத்தில் பெண்களின் நிலை குறித்தும் பல மாநாடுகளையும் கருத்தரங்கங்களையும் நடத்தி விழிப்புணா்வை இச்சங்கம் ஏற்படுத்தி வந்தது. பிரித்தானிய இந்தியாவில் இஸ்லாமியர்களின் முன்னேற்றத்திற்கு தடையாக இருப்பது அவா்களின் பிற்போக்கு மனநிலையும், பழமைவாதமும் தான் என்று வலியுறுத்தி சீா்திருத்தத்தின் அவசியத்தை எடுத்துரைத்து வந்தாா். குரானில் பொதிந்துள்ள முற்போக்கு சிந்தனைகளை எடுத்துக் காட்டி நவீன முகமதிய மதத்தில் இவைகள் தவறாகச் சித்தரிக்கப்பட்டுள்ளன என்று வாதிட்டு வந்தாா். நபிகள் நாயகத்தின் உண்மையான போதனைகளில் உள்ள முற்போக்குக் கருத்துக்களை எல்லோரும் அறியும் வண்ணம் முகமதியப் பெண்கள் சங்கத்தின் மூலம் பல கூட்டங்களையும் மாநாடுகளையும் நடத்தி விளக்கி வந்தாா். தமது எஞ்சிய வாழ்நாளை பள்ளிக்காகவும், இஸ்லாமிய பெண்கள் சங்கத்திற்காகவும் இலக்கியத்திற்காகவும் செலவிட்டு அயராமல் பாடுபட்டு வந்தாா்.1926 ஆம் ஆண்டு பேகம் ரோக்கியா கொல்கத்தாவில் வங்காள பெண்களுக்கான கல்வி எனும் கூடாட அரங்கை தலைமை ஏற்று நடத்தினார். இது மகளிருக்கான கல்வி உரிமையை மகளிர் ஒன்றினைந்து போராட பேருதவியாக இருந்தது. அவர் இறக்கும் தருவாயிலும் பெண்களுக்கான உரிமையை கேட்டு போராடியவர். 1932 ஆம் ஆண்டு திசம்பர் திங்கள் 9 ஆம் நாள் காலமானார். வங்க தேசம் ஒவ்வொரு ஆண்டும் திசம்பர் திங்கள் 9 ஆம் நாள் அவர் படைப்புகள் மற்றும் மரபுகளை நினைவுகூரும் வகையில் ரோக்கியா தினமாக அனுசரிக்கிறது. அந்நாட்டு அரசு 1995 ஆம் ஆண்டு முதல் பெண்களுக்கான துறை முன்னேற்றத்தில் சிறப்பாக ஈடுபட்ட மகளிருக்கு, ரோக்கியா பதக்கத்தை வழங்கி வருகிறது. 2004 ஆம் ஆண்டில் பிபிசி நடத்திய வாக்கெடுப்பபில் பேகம் ரோக்கியா சிறந்த வங்காள பிரஜை 6 ஆம் இடத்தில் தேர்வு செய்யப்பட்டார். இத் தரவரிசையில் பேகம் ரோக்கியா முதல் பெண்மணி ஆவார். இவர் அக் காலத்தில் இஸ்லாமிய சமுகத்தில் ஒடுக்கப்பட்ட மக்களுக்கு குறிப்பாக பெண்களுக்கு ஏற்படும் இன்னல்களை களைய பாடுபட்ட இஸ்லாமிய பெண்மணி ஆவார்.\nபேகம் ரோக்கியா சிறுகதை, கவிதை, கட்டுரை, புதினம் நையாண்டி எழுத்து என்று தமக்கென ஒரு பாணியை வகுத்துக் கொண்டு பல தளங்களிலும் தமது படைப்பாற்றலையும் கற்பனையையும் வெளிப்படுத்தியுள்ளாா். திருமதி ஆா் எஸ் ஹுசைன் என்னும் புனைப்பெயரில் 1903 ஆம் ஆண்டு நாபனூா் என்னும் பத்திரிக்கையில் எழுதத் தொடங்கியவா் இவா். இருந்தாலும் இவருடைய முதல் படைப்பான “பிப்பாசா ” 1902 ஆம் ஆண்டு நாபா்பாதாவில் வெளிவந்ததாகவும் கூறப்படுகிறது. இவா் தொடா்ச்சியாக, சாகத், மகமதி, நாபபிரபா மகிளா, பாரத் மகிளா, அல் இஸ்லாம், நாவ்ரோஸ், மாகே-நவோ, பாங்கிய முசல்மான் சாகித்ய பத்ரிகா, இந்தியப் பெண்கள் பத்திரிக்கை போன்றவற்றில் எழுதி வந்துள்ளாா். இவா் தம் எழுத்துக்களால் பெண்களை அநீதியை எதிா்த்துப் போராடவும், பெண்களைக் கொடுமைப்படுத்தும் சமூகத் தடைகளை உடைத்தெரியவும் ஊக்கப்படுத்தி வந்தாா்.\n"}
{"id": "421362", "url": "https://ta.wikipedia.org/wiki?curid=421362", "title": "குந்தூஸ் மாகாணம்", "text": "குந்தூஸ் மாகாணம்\n\nகுந்தூஸ் (\"Kunduz\" or \"Qunduz\" (, ) என்பது ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் வடக்குப் பகுதியில் தஜிகிஸ்தான் எல்லையை ஒட்டி அமைந்துள்ளது. மாகாணத்தின் மக்கள் தொகையானது சுமார் 953,800, ஆகும். இது பல்லின மக்களைக் கொண்ட, பெரும்பாலும் பழங்குடி மக்களைக் கொண்ட மாகாணமாகும். மாகாணத்தின் தலைநகராக குந்தூசு நகரம் செயல்படுகிறது. குண்டுஸ் விமான நிலையமானது மாகாண தலைநகரத்திற்கு அடுத்து அமைந்துள்ளது.\n\nகுந்தூஸ் மாகாணத்தில் குண்டுஸ் ஆற்றுப் பள்ளத்தாக்கு முதன்மையான பகுதியாக உள்ளது. இந்த ஆறானது தெற்கிலிருந்து வடக்காக பாய்ந்து ஆமூ தாரியா ஆற்றில் கலக்கிறது, இது ஆப்கானிஸ்தான் மற்றும் தஜிகிஸ்தான் எல்லைகளுக்கு இடையில் பாய்கிறது. புதிதாக நிர்மாணிக்கப்பட்ட பாலமானது சேர்கான் பண்டார் பகுதியில் ஆமு தாரியா ஆற்றைக் கடக்கிறது. இந்த ஆறும் அதன் துணை ஆறுகள், வரத்துக் கால்வாய்கள் போன்றவை மாகாணத்தின் நீர்பாசணத் தேவைக்கான முதன்மை ஆதாரங்களாக உள்ளன.\n\nSection::::வரலாறு.\nஇப்பகுதியானது கடந்த காலத்தில் பல பேரரசுகளின் பகுதியாக இருந்தது. 18 ஆம் நூற்றாண்டின் மத்தியில் ஆப்கானிய துரானி பேரரசின் ஒரு பகுதியாக மாறியது. 1920 களின் தொடக்கத்தில் வடக்கில் உருசிய துருக்கித்தானில் இருந்து ஒரு பெரிய குடிபெயர்வு நடந்த‍து. ஷேர் கான் நாசரின் ஆட்சிக் காலத்தில், குண்டுஸ் மாகாணமானது ஆப்கானிஸ்தானின் மாகாணங்களின் செல்வந்த மாகாணங்களில் ஒன்றாக ஆனது. முக்கியமாக ஆப்கானிய போருக்குப் பின்னர் 20 ஆம் நூற்றாண்டின் துவக்கத்தில் ஆப்கானிஸ்தானில் ஸ்பின்சர் பருத்தி நிறுவனத்தை நாசர் நிறுவியதன் காரணமாக இது நடந்த‍து. \n\nஆப்கானிஸ்தான் போரின்போது குந்தூஸ் நேட்டோ படைகள் 2001 நவம்பரில் கைப்பற்றின. குந்தூஸ் மாகாண நேட்டோ- ஐஎஸ்ஏஎப் மறுசீரமைப்புக் குழுவில் 4000 ஜெர்மானியப் படையினரைக் கொண்டுள்ளது. 2009 ஆம் ஆண்டு தலிபான் போராளிகள் இந்த பகுதிக்குள் ஊடுருவுவதற்கு முன்னர் வரை இந்த மாகாணம் அமைதியாக இருந்தது.\n\nSection::::அரசியலும், நிர்வாகமும்.\nகுந்தூஸ் மாகாணத்தின் தற்போதைய ஆளுநர் அசாதுல்லா ஓமர்சல் ஆவார். மாகாணத்தின் தலைநகராக குந்தூஸ் நகரம் உள்ளது. மாகாணம் முழுவதுமான அனைத்து சட்ட அமலாக்க நடவடிக்கைகளும் ஆப்கானிய தேசிய காவல்துறை (ஏஎன்பி) மூலம் கையாளப்படுகிறது. குந்தூஸ் மாகாணத்தை ஒட்டியுள்ள தாஜிஸ்தான் எல்லைப் பகுதியை ஆப்கானிய தேசிய காவல்துறையின் (ஏஎன்பி) ஒரு பிரிவான ஆப்கானிய எல்லை பொலிசால் (ஏபிபீ) கண்காணிக்கப்பட்டு பாதுகாக்கப்படுகிறது. ஆப்கானிய எல்லை பொலிசு மற்றும் ஆப்கானிய தேசிய பொலிசு போன்றவற்றை மாகாண காவல்துறைத் தலைவர் வழிநடத்துகிறார். இவர் காபூல் உள்துறை அமைச்சகத்தின் பிரதிநிதியாக உள்ளார். ஏஎன்பி உட்பட, மற்ற ஆப்கான் தேசிய பாதுகாப்பு படை (ஏஎன்எஸ்எப்) போன்றவற்றிற்கு நேட்டோ தலைமையிலான படைகளின் ஆதரவு உள்ளது.\n\n2015 செப்டம்பர் 28 அன்று, ஆப்கானிய தலிபான்கள் குந்தூஸ் மாகாணத்தை கைப்பற்றியுள்ளதாக செய்திகள் தெரிவிக்கின்றன.\n\nSection::::போக்குவரத்து.\nஇந்த மாகாணத்தில் உள்ள குந்தூஸ் வானூர்தி நிலையத்தில் இருந்து 2014 மே முதல் காபூலுக்கு நேரடியாக விமான சேவை வழங்க திட்டமிட்டது. பாஜி போயோனில் உள்ள தஜிகிஸ்தான்-ஆப்கானிஸ்தான் பாலமானது இந்த மாகாணத்தை தஜிகிஸ்தானுடன் இணைக்கிறது.\n\nSection::::பொருளாதாரம்.\nவேளாண்மையும், கால்நடை வளர்ப்பும் மாகாண மக்களின் முதன்மைத் தொழிலாக உள்ளது. பழங்களும், காய்கறிகளுமே மிகவும் பொதுவாக வேளாண் பொருட்களாக உள்ளன, என்றாலும் ஓரளவு பருத்தியும், எள்ளும் உற்பத்தி செய்யப்படுகின்றன. விவசாயிகளுக்கு நீர் பற்றாக்குறையை சிக்கலை எதிர்கொள்கின்றனர்.குண்டுசில் ஆண்கள் மற்றும் பெண்கள் ஆடை உற்பத்தி, உலோக வேலை, தச்சு வேலை போன்றவற்றில் தொழிலாளர்களாக உள்ளனர்.\n\nSection::::நலவாழ்வு பராமரிப்பு.\nஇந்த மாகாணத்தில் தூய்மையான குடிநீர் கிடைக்கக்கூடிய மக்களின் எண்ணிக்கை 2005 ஆம் ஆண்டு 25% என்ற விகிதத்தில் இருந்தது, இது 2011 ஆண்டு 16% என குறைந்துள்ளது. திறமையான பிரசவ உதவியாளர் மூலமாக பிரசவம் பார்க்கும் மக்களின் விழுக்காடு 2005 ஆண்டில் 6 % என்ற எண்ணிக்கையில் இருந்து 2011 ஆண்டு 22 % என உயர்ந்தது.\n\nSection::::கல்வி.\nமொத்த கல்வியறிவு விகிதம் (6+ வயதுக்கு மேற்பட்டவர்களில்) 2005 ஆண்டு 33% என்று இருந்தது. 2011 இல் இது 20% என குறைந்துள்ளது. \n\nSection::::மக்கள்வகைப்பாடு.\nகுந்தூஸ் மாகாணத்தில் நம்பகமான மக்கள் கணக்கெடுப்பு நடத்தப்படவில்லை என்றாலும், மாகாணத்தின் மக்கள் தொகை சுமார் 953,800 என மதிப்பிடப்பட்டுள்ளது. மாகாணமானது பல இன மக்களைக் கொண்டதாகவும், பெரும்பாலும் கிராமப்புறமாகவும் உள்ளது. இதன் மக்கள் தொகையில் பஷ்தூன் மக்கள் 30%, உஸ்பெக்குகள் 27% தாஜிக்குகள் 27% துர்க்மென் 9.4% கசாரா மக்கள் 3% அரபு மக்கள் 4.6% ஆக உள்ளனர். மேலும் சிறிய எண்ணிக்கையில் பாஷாயி, பலோச், நர்சிஸ்டானின் போன்ற மக்கள் குழுவினர் வாழ்கின்றனர்.\n\nமாகாணத்தில் சுமார் 94% மக்கள் சுன்னி இஸ்லாமியர்கள் மற்றும் 6% ஷியா இஸ்லாமியர்களாக உள்ளனர். இங்கு பெரும்பான்மையாக பாஷ்டோ, தாரி பாரசீகம், உஸ்பெக்கி ஆகிய மொழிகள் பேசப்படுகின்றன.\n"}
{"id": "421369", "url": "https://ta.wikipedia.org/wiki?curid=421369", "title": "பழைய எகிப்து இராச்சியம்", "text": "பழைய எகிப்து இராச்சியம்\n\nமத்திய கிழக்கின், வடக்கு ஆப்பிரிக்காவில், பண்டைய எகிப்திய பழைய இராச்சியத்தின் வரலாறு, கிமு 2686-இல் துவங்கி, கிமு 2181 முடிய விளங்கியது. இந்த இராச்சியத்தின் ஆட்சியாளர்களான பார்வோன்கள் இறந்ததற்கு பின்னர் உடல்களை அடக்கம் செய்வதற்கு பிரமிடுகளை கட்டியதால், பழைய எகிப்திய இராச்சியத்தை பிரமிடுகளின் காலம் என வரலாற்று ஆசிரியர்கள் குறிப்பிடுவர். \n\nபழைய எகிப்திய இராச்சியத்தின் நான்காம் வம்ச பார்வோன் \"சினெபெரு\" என்பவர் பிரமிடு கட்டிடக் கலை நுணுக்கத்தை நன்கறிந்தவர். இவ்வம்சத்தின் குபு, காப்ரா மற்றும் மெனாகளெரெ போன்ற மன்னர்கள் புகழ்பெற்ற கிசா பிரடுமிகளைக் கட்டினர். பண்டைய எகிப்து தனது நாகரீகத்தை, பழைய எகிப்து இராச்சியத்தின் ஆட்சிக் காலம் முதல், எகிப்தின் மத்தியகால இராச்சியம் மற்றும் புது எகிப்து இராச்சியம் வரை நைல் சமவெளியில் தொடர்ந்து தக்க வைத்துக் கொண்டது. \n\nபழைய எகிப்து இராச்சியம் என்ற சொல், பதினெட்டாம் நூற்றாண்டின் வரலாற்றாளர்கள், துவக்கால முதலிரண்டு எகிப்திய வம்சங்களின் ஆட்சிக் காலத்துடன் வேறுபடுத்தி காண்பிக்கவே பயன்படுத்தினர்.\nதுவக்கால எகிப்தின் முதலிரண்டு வம்ச மன்னர்களின் மற்றும் பழைய எகிப்திய இராச்சியத்தின் முதல் மன்னர்களின் தலைநகரமாக மெம்பிஸ் விளங்கியது. \n\nமேற்படி இரண்டு எகிப்திய ஆட்சியாளர்களின் காலப்பகுதிகள், புகழ்பெற்ற பெரிய அளவிலான பிரமிடுக் கட்டிடக் கலையும், பொருளாதார வளர்ச்சியுமே வேறுபடுத்தி காட்டுகிறது.\n\nஎகிப்தின் பழைய இராச்சியமானது, எகிப்தின் மூன்றாம் வம்ச மன்னர்களின் ஆட்சியிலிருந்து, ஆறாம் வம்ச மன்னர்களின் ஆட்சிக் காலமான கிமு 2686 – கிமு 2181 வரையிலான பகுதியாக கணக்கிடப்படுகிறது.\n\nபழைய எகிப்திய இராச்சியத்தின் ஆட்சியாளர்களை பார்வோன்கள் என அழைக்கப்படவில்லை. ஆனால் புது எகிப்திய இராச்சிய ஆட்சியின் போது கடவுள்களுக்கு பூஜை செய்யும் உரிமை பெற்ற மன்னர்களை பார்வோன்கள் என்றழைத்தனர். \n\nஎகிப்தின் மூன்றாம் வம்சத்தின் பழைய எகிப்திய இராச்சியத்தின் முதல் மன்னர் ஜோசர் ஆட்சிக் காலத்தில், எகிப்தின் தலைநகரம் மெம்பிசுக்கு மாற்றப்பட்டது.\n\nஇவரது ஆட்சியில் சக்கிரா பகுதியில் வெளிப்புறத்தில் கற்களாலான படிக்கட்டுகள் அமைப்பில் பிரமிடு கட்டிடக் கலை புது யுகம் துவங்கியது. பழைய எகிப்திய இராச்சியத்தின் ஆட்சிக் காலத்தில் இறந்த மன்னர்கள், அரசிகள், அரச குடும்பத்தினர்கள் மற்றும் அரசவை பிரபுக்களுக்குத் தக்கவாறு, அவர்களது பிணங்களை பதப்படுத்தி மம்மியாக்கி, பிரமிடுகளில் உரிய மரியாதைகளுடன் அடக்கம் செய்தனர். இக்காரணத்திற்காக பழைய எகிப்திய இராச்சியத்தை பிரமிடுகளின் காலம் என அழைக்கப்படுகிறது.\n\nSection::::வரலாறு.\nபழைய எகிப்து இராச்சியத்தை மூன்றாவது வம்சத்தினர் முதல் ஆறாவது வம்சத்தினர் வரை கிமு 2686 முதல் கிமு 2181 முடிய 505 ஆண்டுகள் ஆண்டனர்\n\n\nSection::::பழைய எகிப்திய இராச்சியத்தின் எழுச்சி.\nஎகிப்தின் மூன்றாவது வம்சத்தின் முதல் மன்னரான ஜோசர் என்பவரே பழைய எகிப்திய இராச்சியத்தின் முதல் மன்னராவர் (கிமு 2691 - 2625). இவரே தனக்கான முதல் படிக்கட்டுகள் கொண்ட பிரமிடுவை மெம்பிஸ் நகரத்தில் நிறுவினார்.\n\nமுதலில் அறியப்பட்ட எகிப்திய மன்னர்களின் உருவம், எகிப்தின் மூன்றாம் வம்சத்தின், பழைய இராச்சிய மன்னர் ஜோசர் தலைச்சிற்பத்தை (கிமு 2650-2600) மேல் எகிப்தில் நடைபெற்ற அகழ்வாய்வில் கண்டெடுக்கப்பட்டு, தற்போது ஐக்கிய அமெரிக்காவின், புருக்ளீன் அருங்காட்சியகத்தில் காட்சிக்கு வைக்கப்பட்டுள்ளது.]]\nபழைய எகிப்திய இராச்சியத்தின் மக்கள், மன்னரை கடவுளாக வழிபட்டனர். \n\nSection::::பழைய எகிப்திய இராச்சியத்தின் பெருமைகள்.\nநான்காம் எகிப்திய வம்ச மன்னர்களின் ஆட்சிக் காலத்தில் (கிமு 2613–2494), பழைய எகிப்திய இராச்சியத்தின் புகழ் அதன் உச்சியைத் தொட்டது. எகிப்திய மன்னர் சினேப்பிரு கருங்கற்களால் சிறிதும் பெரிதுமான பெண்ட் பிரமிடு மற்றும் செம்பிரமிடு போன்ற மூன்று பிரமிடுகளை நிறுவினார். மன்னர் சினேபெருவின் மகன் குபு (கிமு 2589–2566) கிசாவின் பெரிய பிரமிடைக் நிறுவினார்.\n\nகுபுவின் மறைவிற்குப்பின் அவரது மகன்கள் ஜெதேப்பிரா (கிமு 2566–2558) மற்றும் கப்பிராவிற்கிடையே (கிமு 2558–2532) வாரிசுரிமைக்கு சர்ச்சை ஏற்பட்டது. ஜெதேப்பிரா ஆட்சிக் காலத்தில் கீசாவின் பெரிய ஸ்பிங்ஸ் கட்டப்பட்டது. \n\nஇவரது ஆட்சிக் காலத்தில் கானான் தேசமும், நுபியா (தற்கால சூடான் நாடு) தேசமும் கைப்பற்றப்பட்டது. \n\nSection::::ஐந்தாம் வம்சம் (கிமு 2498 – 2345).\nஎகிப்தின் ஐந்தாம் வம்சத்தினர் ஆண்ட பழைய இராச்சிய ஆட்சிக் காலத்தில் (கிமு 2498 – 2345) மன்னர் யுசர்கப் (கிமு 2494–2487) ஆட்சியில் சூரியக் கடவுள் வழிபாடு துவங்கியது. சூரியக் கடவுளுக்கு வழிப்பாட்டுத் தலங்கள் கட்டப்பட்டது. \n\nயுசர்கப்பின் மகன் சகுரே ஆட்சியில் (கிமு 2487–2475) எகிப்தின் அண்டைப்பகுதிகளைக் கைப்பற்றினார். சகுரேவிற்குப் பின் ஆட்சிக்கு வந்த அவரது மகன் நெபெரிர்கரே ககாய் (கிமு 2475–2455), புதிய அரச பட்டங்களை அறிமுகப்படுத்தினார். ஐந்தாம் வம்சத்தின் மூன்றாம் மன்னர் \"நெப்ரிர்கரே கலை\" (Neferirkare Kakai) ஆட்சியில் \nகிமு 2,400ல் கட்டப்பட்ட கல்லறை, டிசம்பர், 2018ல் அகழாய்வில் கண்டுபிடிக்கப்பட்டது. \n\nஇவருக்குப் பின்னர் வந்த மன்னர்களான நெபெரேப்பிரே (கிமு 2455–2453) மற்றும் செப்செகரே ஆகியோர் குறுகிய காலமே பழைய எகிப்திய இராச்சியத்தை ஆண்டனர். \n\nஇவ்வம்சத்தின் இறுதி மன்னர்கள், மென்கௌஹோர் (கிமு 2421–2414 ), ஜெத்கரே செசி (கிமு 2414–2375) மற்றும் உனாஸ் (கிமு 2375–2345) ஆவர். \n\nபழைய எகிப்திய இராச்சியத்தினர் செங்கடல் வழியாக, பண்டைய அண்மை கிழக்கு நாடுகளுக்கு கருங்காலி மரப்பொருட்கள், நறுமண ஊதுபத்திகள், தங்கம் மற்றும் செப்புப் பாத்திரங்களை ஏற்றுமதி செய்வதற்கு மரக்கலங்களை கட்டினர்.\n\nSection::::ஆறாம் வம்ச பழைய எகிப்திய இராச்சியத்தின் வீழ்ச்சி.\nபழைய எகிப்திய இராச்சியத்தின் ஆறாம் வம்ச மன்னர்களின் ஆட்சிக் காலத்தில் (கிமு 2345–2181), மன்னர்களின் ஆதிக்கம், பிரதேச மாகாண ஆளுநர்களின் எழுச்சியால் படிப்படியாக வீழ்ச்சியடைத் துவங்கியது.\n\nமன்னர் இரண்டாம் பெப்பியின் (கிமு 2278–2184) மறைவிற்குப் பின் வாரிசுரிமைக்காக நடைபெற்ற உள்நாட்டுப் போரால், பழைய எகிப்திய இராச்சியம் முற்றிலும் வீழ்ச்சியடைந்தது. மேலும் நைல் ஆற்றின் வெள்ளத்தாலும், பஞ்சத்தாலும் பழைய எகிப்திய இராச்சியம் சீரழிந்தது.\n\nபழைய எகிப்திய இராச்சியத்தின் முடிவில் கிமு 2184 முதல் கிமு 2055 முடிய 129 ஆண்டுகள் எகிப்தில் முதல் இடைநிலைக் காலம் நிலவியது.\n\nSection::::பண்பாடு.\nஎகிப்தின் பழைய இராச்சியத்தின் 3 - 6 வரையிலான வம்ச ஆட்சியாளர்கள் காலத்தில் (கிமு 2649–2150) கட்டிடக் கலை, சிற்பக் கலை, ஓவியக் கலைகள் செழித்திருந்தது. தங்கம், வெள்ளி, செப்பு மற்றும் நவரத்தினங்களால் அழகிய நகைகள் செய்தனர். மரம், கல், படிகத்தால் அழகிய சிற்பங்களை வடித்தனர். கருங்கற்களால் பெரிதும், சிறிதுமான பிரமிடுகள் கட்டப்பட்டது. இறந்த மன்னர்கள், அரச குடும்பத்தினரது பதப்படுத்தப்பட்ட மம்மிகளை பிரமிடுகளில் மரியாதைகளுடன் அடக்கம் செய்யும் வழக்கம் இருந்தது. மக்கள் பார்வோனை கடவுளாக வழிபட்டாலும், சூரியக் கடவுள் வழிபாடும் இருந்தது.\n\n\n\n"}
{"id": "421375", "url": "https://ta.wikipedia.org/wiki?curid=421375", "title": "இந்தோர் மராத்தான்", "text": "இந்தோர் மராத்தான்\n\nஇந்தோர் மராத்தான் \"(Indore Marathon)\" என்பது இந்தூர் நகரில் ஆண்டுதோறும் நடைபெறும் ஒரு மாரத்தான் போட்டியாகும். இந்தூர் மாநகராட்சி நிறுவனம் இப்போட்டியை நடத்துகிறது. ரிலையன்சு கியோ இப்போட்டிக்கான நிதியுதவியை வழங்கி அதன் முதன்மை புரவலராக உள்ளது. ஒவ்வொரு ஆண்டும் இந்தூரில் இருந்தும், பல்வேறு பகுதிகளிலிருந்தும் பங்கேற்பாளர்கள் இங்கு வந்து மாரத்தான் போட்டியில் பங்கேற்கிறார்கள் .\n2015 ஆம் ஆண்டிலிருந்து இப்போட்டி தொடங்கப்பட்டு தொடர்ந்து நடந்து வருகிறது. \"ஆரோக்கியமான மற்றும் சுறுசுறுப்பான இந்தோர்\" என்ற தொலை நோக்கத்துடன் இப்போட்டி தொடங்கப்பட்டது.\n\nSection::::அரை மாரத்தான்.\nநேரு விளையாட்டு அரங்கத்தின் வெளிப்புறத்தில் தொடங்கி கீதாபவன், பலாசியா, விசய் நகர் வழியாக மீண்டும் நேரு விளையாட்டு அரங்கத்தில் வந்து முடியும் 21 கிலோமீட்டர் தொலைவு ஓட்டம், அரை மாரத்தான் போட்டி என்றழைக்கப்படுகிறது.\n\nSection::::10 கிலோமீட்டர் மாரத்தான்.\nநேரு விளையாட்டு அரங்கத்தின் வெளிப்புறத்தில் தொடங்கி கீதாபவன், பலாசியா, பரதேசிபுரா வழியாக மீண்டும் நேரு விளையாட்டு அரங்கத்தில் வந்து முடியும் 10 கிலோமீட்டர் தொலைவு ஓட்டமானது 10 கிலோமீட்டர் மாரத்தான் போட்டி என்றழைக்கப்படுகிறது.\n\nSection::::பரிசுத் தொகை.\nஅரை மாரத்தான் போட்டியின் அனைத்துலக ஆண்/பெண் வெற்றியாளர் ஒவ்வொருக்கும் ரூ. 50,000 பரிசும் 10 கிமீ மராத்தனுக்கான அனைத்துலக ஆண்/பெண் வெற்றியாளர் ஒவ்வொருவருக்கும் ரூ 30,000 பரிசும் இங்கு வழங்கப்படுகிறது. 5 கிமீ மராத்தனுக்கான பரிசுப் பணம் ஏதும் வழங்கப்படுவது இல்லை.\n"}
{"id": "421383", "url": "https://ta.wikipedia.org/wiki?curid=421383", "title": "ஆர். அமரேந்திரன்", "text": "ஆர். அமரேந்திரன்\n\nஆர். அமரேந்திரன் (R Amarendran) அமரேந்திரன் ரமணன் அல்லது ரமணன் என அழைக்கப்படும் இவர் இந்திய நாடகத் திரைப்பட இயக்குநர் மற்றும் நடிகர் ஆவார். இவர் ஆங்கிலம் மற்றும் பிரெஞ்சு மொழிகளில் சென்னை மற்றும் புதுச்சேரி ஆகிய இடங்களில் நாடகத்த் திரைப்படங்களை இயக்கி நடித்துள்ளார். தனது கல்லூரிக் காலங்களில் இருந்து நடித்து வருகிறார். லயோலா கல்லூரி தயாரித்த கிரிஷ் கர்னாட் இயக்கிய துக்ளக்கில் இவர் பங்காற்றினார்.இதன்மூலம் மித்ரன் தேவனேசன் இயக்கிய கில்பர்ட் போன்றவற்றில் நடிக்கும் வாய்ப்பினைப் பெற்றார். பின் சென்னையில் நடைபெற்ற சில நாடகத் திரைப்படங்களில் நடித்துள்ளார். 1989 ஆம் ஆண்டில் பிரஞ்சு அரசு பிரஞ்சு மொழி நாடகங்களில் நடிப்பதற்காக நான்கு இந்தியர்களைத் தேர்வு செய்தது. அதில் இவரும் ஒருவர் ஆவார். 1992 ஆம் ஆண்டில் பிரான்சில் இருந்து திரும்பிய பின் சுயமாக நாடகத் திரைப்படங்களை இயக்க திட்டமிட்டு \"அர்லெகின்\" எனும் திரையரங்கம் ஒன்றினைத் துவங்கினார். இவர் 25 நாடகங்களுக்கும் மேலாக ஆங்கிலம் மற்றும் பிரெஞ்சு மொழிகளில் நாடகங்களில் நடித்துள்ளார். 2008 ஆம் ஆண்டில் பலே பாண்டியா எனும் திரைப்படத்தில் முதல் முறையாக நடித்தார்.\n\nவிடியும் முன் எனும் திரைப்படத்தில் முக்கியக் கதாப்பாத்திரத்தில் நடித்தார். அதில் இவரின் நடிப்பு பரவலான வரவேற்பைப் பெற்றது. இந்தத் திரைப்படம் லண்டன் முதல் பிரிடன் வரை எனும் ஆங்கிலத் திரைப்படத்தின் தழுவல் ஆகும். மேலும் இவர் பல ஆஸ்கர் விருதுகளை வென்ற லைப் ஆஃப் பை எனும் திரைப்படத்தில் வரலாற்று ஆசிரியராக நடித்துள்ளார். இவர் சில நூல்களையும் எழுதியுள்ளார் இவருடைய முதல் குழந்தைகள் நூல் சிரியின் புன்னகை ஆகும். இந்த நூல் பல மொழிகளில் மொழிமாற்றம் செய்யப்பட்டது. மேலும் இவர் \"சலீம் தெ நைஃப் அண்ட் தெ சார்ப்ணர்\" எனும் நூலினை எழுதியுள்ளார்.\n\nஜில் ஜங் ஜக், விடியும் முன் மற்றும் கபாலி ஆகிய திரைப்படங்களில் நடித்துள்ளார்.\n\nSection::::நாடகங்கள்.\n\"டார்டஃப், தெ லெசன், தெ மெய்ட்ச், ஆகிய\" ஆங்கில நாடகங்களை இயக்கியுள்ளார். மேலும்துக்ளக் எனும் நாடகத்தில் நடித்துள்ளார்.\n\nSection::::திரைப்படங்கள்.\nSection::::2010.\n2010 ஆம் ஆண்டில் சந்திரசேகர் இயக்கத்தில் வெளியான பலே பாண்டியா திரைப்படத்தில் அறிமுகமானார். அதே ஆண்டில் வ எனும் திரைப்படத்தில் ஞானி எனும் கதாப்பாத்திரத்தில் நடித்தார். \nSection::::2012.\n2012 இல் ஏ. ஆர். ரகுமான் இசையில் வெளியாகி பல ஆஸ்கார் விருதுகளை வென்ற லைஃப் ஆஃப் பை எனும் திரைப்படத்தில் வரலாற்று ஆசிரியர் கதாபாத்திரத்தில் நடித்தார்.\nSection::::2013.\n2013 ஆம் ஆண்டில் விடியும் முன் எனும் திரைப்படத்தில் சலூன் சிங்காரம் எனும் கதாப்பாத்திரத்தில் நடித்தார். அதில் இவரின் நடிப்பு பரவலான வரவேற்பைப் பெற்றது\nSection::::2016.\n2016 இல் சித்தார்த் நடிப்பில் வெளியான ஜில் ஜங் ஜக் திரைப்படத்தில் தெய்வநாயகம் கதாபாத்திரத்திலும், கபாலி திரைப்படத்தில் வேலு கதாப்பாத்திரத்திலும் நடித்துள்ளார்.\nSection::::2017.\nசங்கிலி புங்கிலி கதவத் தொற திரைப்படத்தில் சிங்கப்பூர் சிங்காரம் எனும் கதாப்பாத்திரம் மற்றும் விக்ரம் வேதாவில் சங்கு எனும் கதாப்பாத்திரம் மற்றும் மாயவன் திரைப்படத்தில் பிரமோத் ஆகியக் கதாப்பாத்திரங்களில் நடித்துள்ளார்.\n\nSection::::2018.\nஆந்திரா மெஸ் திரைப்படத்தில் ஜனார்த்தனன் கதாப்பாத்திரத்தில் நடித்தார்.\n"}
{"id": "421394", "url": "https://ta.wikipedia.org/wiki?curid=421394", "title": "குயெர்பெட் வினை", "text": "குயெர்பெட் வினை\n\nகுயெர்பெட் வினை \"(Guerbet reaction)\" என்பது ஒரு முதனிலை அலிபாட்டிக் ஆல்ககாலை β-ஆல்க்கைலேற்ற இருபடி ஆல்ககாலாக மாற்றும் கரிம வேதியியல் வினையாகும். ஒரு சமான எடை நீர் இவ்வினையில் இழக்கப்படுகிறது. மார்செல் குயெர்பெட் (1861-1938) என்பவர் இவ்வினையைக் கண்டறிந்து விவரித்த காரணத்தால் இவ்வினைக்கு குயெர்பெட் வினை என்ற பெயர் சூட்டப்பட்டது. மேலும் இவ்வினை நிகழ்வதற்கு உயர் வெப்பநிலைகளும் வினையூக்கிகளும் அவசியத் தேவைகளாகும் This reaction requires a catalyst and elevated temperatures.\n\n1899 ஆம் ஆண்டு அசல் வெளியீட்டில் என்-பியூட்டனால் சேர்மமானது 2-எத்தில்யெக்சனால் சேர்மமாக மாற்றப்படுவதாக கூறப்ப்பட்டது. இவ்வினையின் மூலமாகத் தயாரிக்கப்படும் ஆல்ககால்கள் குயெர்பெட் ஆல்ககால்கள் என்றழைக்கப்பட்டன. நீண்ட சங்கிலி அலிப்பாட்டிக் ஆல்ககால்களைப் பயன்படுத்தினால் வெளுப்பிகள் கிடைக்கின்றன.\n\nகார உலோக ஐதராக்சைடுகள் அல்லது ஆல்காக்சைடுகள், இரானே நிக்கல் போன்ற ஐதரசனேற்ற வினையூக்கிகள், உயர் வெப்பநிலை (220 பாகை செல்சியசு) மற்றும் அழுத்தம் போன்றவை இவ்வினைக்குத் தேவைப்படுகின்றன.\n\nSection::::வினை வழிமுறை.\nநான்கு படிநிலை வரிசைகளில் குயெர்பெட் வினை நிகழ்கிறது. முதல் படிவரிசையில் ஆல்ககால் ஆக்சிசனேற்றம் செய்யப்பட்டு ஆல்டிகைடாகிறது. பின்னர் இந்த இடைநிலைகள் ஓர் ஆல்டால் குறுக்க வினைக்கு உட்பட்டு அல்லைல் ஆல்டிகைடாக ஒடுக்கமடைகிறது. இதையே ஐதரசனேற்ற வினையூக்கிகள் ஆல்ககாலாக ஒடுக்குகிறது \n\nஇரண்டு ஆல்டிகைடு மூலக்கூறுகள் விகிதச்சமமாதலின்றி வினைபுரிந்து தொடர்புடைய ஆல்ககாலும் கார்பாக்சிலிக் அமிலமும் உருவாகும் போது கன்னிசாரோ வினை நிகழவும் வாய்ப்பு இருக்கிறது. டிசுசெங்கோ வினையும் மற்றொரு பக்க வினையாக நிகழவும் வாய்ப்பு இருக்கிறது. \n\nSection::::எல்லைகள்.\nவினைக்குத் தேவைப்படும் வெப்பநிலையை குறைக்க புதிய வினையூக்கியைப் பயன்படுத்தும் திட்டம் ஆராயப்படுகிறது. ஓர் ஆய்வில் 1-பென்டனால் இரிடியம் ஐதரசன்நீக்க வினையூக்கி பயன்படுத்தப்பட்டது. பொட்டாசியம் டெர்ட்-பியூட்டாக்சைடு ஒரு காரமாக பாரா-சைலீனில் பயன்படுத்தப்பட்டது. வாய்ப்பாட்டில் குறிக்கப்பட்டுள்ள Cp பென்டாமெத்தில்சைக்ளோபென்டாடையீன் ஈந்தணைவியைக் குறிக்கிறது ref></ref>.\n\nசிறிதளவு 1,7-ஆக்டாடையீன் புரோட்டான் ஏற்பியாக இங்கு தேவைப்படுகிறது.\n\n"}
{"id": "421431", "url": "https://ta.wikipedia.org/wiki?curid=421431", "title": "கனாக்கு மக்கள்", "text": "கனாக்கு மக்கள்\n\nகனாக்கு (\"Kanak\", பிரெஞ்சு: \"Canaque\") எனப்படுவோர் பிரான்சின் கடல்கடந்த மண்டலமும், தென்மேற்கு பசிபிக் பிராந்தியத்தில் அமைந்துள்ளதுமான நியூ கலிடோனியாவில் வாழும் பழங்குடி மெலனீசிய இனத்தவர் ஆவர். 2014 மக்கள்தொகைக் கணக்கெடுப்பின்படி, நியூ கலிடோனியாவின் 39.1% மக்கள் (104,000) கனாக்குகள் ஆவர்.\n\nநியூகலிடோனியாவில் மெலனீசியக் குடியேற்றம் லப்பித்தா பண்பாட்டுக் காலத்திலேயே (கிமு 1600 முதல் கிபி 500) இடம்பெற்றுள்ளது. ஆனாலும் கனாக்கு மக்களின் ஆரம்பம் அறியப்படவில்லை. பொலினேசிய கடற்பயணிகள் கனாக்கு மக்களுடன் பல நூற்றாண்டுகளாக தமக்கிடையே திருமண உறவில் இருந்திருக்கலாம் என நம்பப்படுகிறது. நியூகலிடோனியாவின் ஐரோப்பியக் குடியேறிகளால் கனாக்குகள் கால்டோச்சிகள் என அழைக்கப்படுகின்றனர். கனாக்கு மக்களின் ஓவியங்களும், கைவேலைப்பாடுகளும் இங்கு மிகப் பிரபலமானவை ஆகும்.\n\nநியூகலிடோனியா 1853 இல் பிரான்சுடன் இணைக்கப்பட்டு 1956 இல் பிரான்சின் கடல்கடந்த மண்டலமாக அறிவிக்கப்பட்டது. 1967 இல் விடுதலை இயக்கத்தினரின் கிளர்ச்சி தோல்வியில் முடிந்தது. ஆனாலும் பிரான்சிடம் இருந்து முழுமையான விடுதலை கோரிய போராட்டம் 1984 இல் மீண்டும் ஆரம்பமானது. விடுதலைக்கான பொது வாக்கெடுப்பு நடத்துவதற்கு 1988 ஆம் ஆண்டில் பிரான்சுக்கும் நியூகலிடோனியாவுக்கும் இடையில் உடன்பாடு எட்டப்பட்டது. விடுதலை இயக்கத்தின் கனாக்குத் தலைவர் சான்-மரீ சிபாவு 1989 ஆம் ஆண்டில் படுகொலை செய்யப்பட்டார். இவரது நினைவாக தலைநகர் நூமியாவில் கலாசார நிலையம் ஒன்று 1998 இல் திறக்கப்பட்டது.\n"}
{"id": "421437", "url": "https://ta.wikipedia.org/wiki?curid=421437", "title": "சாலக்கரா", "text": "சாலக்கரா\n\nசாலக்கரா \"(Chalakkara)\" என்பது இந்தியாவின் புதுச்சேரி மாநிலத்தில் அமைந்துள்ள மாகி நகராட்சியில் ஒரு வருவாய் கிராமமாக உருவாகியுள்ள நகரமாகும். இந்நகரம் ஒரு மலைவாழ் பகுதியாகும். மாகி அரசு ஆயுர்வேத கல்லூரியும் மாகி பல் மருத்துவ நிறுவனமும் இங்கு அமைந்துள்ளன. \n\nபுகழ்பெற்ற கீழாந்தூர் கோயிலும் இங்கு அமைந்துள்ளது. \n\nராசீவ் காந்தி ஆயுர்வேத மருத்துவ கல்லூரி, மகாத்மா காந்தி அரசு கலைக் கல்லூரி போன்ற கல்லூரிகளும் சாலக்கராவில் அமைந்துள்ளன. \n"}
{"id": "421446", "url": "https://ta.wikipedia.org/wiki?curid=421446", "title": "லக்மான் மாகாணம்", "text": "லக்மான் மாகாணம்\n\nலக்மான் (\"Laghman\" (பஷ்தூ/பாரசீகம்: لغمان) என்பது ஆப்கானிஸ்தானின் முப்பத்து நான்கு மாகாணங்களில் ஒன்றாகும். இது நாட்டின் கிழக்குப் பகுதியில் அமைந்துள்ளது. மாகாணத்தின் மக்கள் தொகையானது சுமார் 445,600, ஆகும். இது பல்லின மக்களைக் கொண்ட, பெரும்பாலும் கிராமப்புற மக்களைக் கொண்ட மாகாணமாகும். மாகாணத்தின் தலைநகராக மிகுத்தர்லாம் நகரம் செயற்படுகிறது.\n\nSection::::வரலாறு.\nதற்பொழுது காபூல் அருங்காட்சியகத்தில் வைக்கப்பட்டிருக்கும் அரமேயக் கல்வெட்டஆனது, லக்மானில் கண்டெடுக்கப்பட்டது ஆகும், இது இந்தியாவுக்கும் பல்மைராவுக்கும் இடையில் இருந்த பழங்கால வணிகப்பாதை என்பதைக் குறிக்கின்றது. அரமேய மொழியானது அகாமனிசியப் பேரரசின் அதிகாரபூர்வ மொழியாகும், இதன் செல்வாக்கு லாக்மான்வரை பரவியுள்ளது. அலெக்சாந்தரின் படையெடுப்பின் போது, இந்த பகுதி லம்பகா எனப்பட்டது.\n\nமௌரியப் பேரரசு கால அரமேயக் கல்வெட்டுகள் லக்மானில் கண்டுபிடிக்கப்பட்டுள்ளன, அவை அசோகர் பௌத்த சமயத்துக்கு மாறியதைப் பற்றி விவரிக்கின்றன. இக்கல்வெட்டு பல்மைராவுக்கு 300 தனுஷா அல்லது யோசனை தொலைவு உள்ளதாக குறிப்பிடுகிறது. \n\n1-3 ஆம் நூற்றாண்டுக்கும் இடைப்பட்ட காலத்திய மகாமயூரி தந்திரமானது பிரபலமான யக்ஷா ஆலயங்களைக் குறிப்பிடுகிறது. லக்மானில் யக்ஷ காளஹப்பிரியா வணங்கப்பட்டு வந்த‍தாக குறிப்பிடுகிறது.\n\nஏழாம் நூற்றாண்டில், சீனப் பயணியான யுவாங்சுவாங் லக்மானுக்கு விஜயம் செய்தார், அவர் இப்பகுதியை \"லேன்-பாயோ\" என்றும் இதை இந்தியாவின் ஒரு பகுதியாகவும் கருதியுள்ளார். அவர் இப்பகுதியில் மகாயான பௌத்தர்கள் மற்றும் பல இந்துக்கள் இருந்த‍தை குறிப்பிட்டுள்ளார். \n\nபத்தாம் நூற்றாண்டிலும்கூட, லக்மன் பெரிய இந்தியாவுடன் (இந்தியப் பண்பாடு) இணைந்திருந்தது. கி.பி. 982இல் இந்தப் பகுதியில் சில உருவ வழிபாட்டு கோயில்கள் பயன்பாட்டில் இருந்துள்ளன.\n\nSection::::அண்மைய வரலாறு.\nஆப்கான் சோவியத் போரின்போதும் மற்றும் போராளிக் குழுக்களுக்கு இடையே நடந்த சண்டையின்போதும், மாகாணத்தில் பல வீடுகளும் வர்த்தக நிறுவனங்களும் அழிக்கப்பட்டன. மேலும் சோவியத்து படைகள் லக்மானின் வேளாண் உள்கட்டமைப்பு வசதிகளை இலக்காகக் கொண்டு அழித்ததை ஒரு உத்தியாக பயன்படுத்தியதாக கூறப்படுகிறது.\n\n2007 ஆம் ஆண்டு அமெரிக்கா தலைமையிலான சர்வதேச பாதுகாப்பு உதவிப் படையின் மாகாண மறுசீரமைப்பு குழுவானது மிஹ்தரம்லத்தில் அமைக்கப்பட்டது.\n\nSection::::அரசியலும், நிர்வாகமும்.\nமாகாணத்தின் தற்போதைய ஆளுநர் பாஸ்லுல்லா முஜாதிடி ஆவார். மாகாணத்தின் தலைநகராக மிக்டார்லம் நகரம் உள்ளது. மாகாணத்தின் அனைத்து சட்ட அமலாக்க நடவடிக்கைகளும் ஆப்கானிய தேசிய காவல்துறை (ஏஎன்பி) மூலம் கையாளப்படுகிறது. ஆப்கான் உள்துறை அமைச்சகத்தின் பிரதிநிதியாக மாகாணத்துக்கு காவல் தலைவர் நியமிக்கப்படுகிறார. ஏஎன்பி உட்பட, மற்ற ஆப்கான் தேசிய பாதுகாப்பு படை (ஏஎன்எஸ்எப்) போன்றவற்றிற்கு நேட்டோ தலைமையிலான படைகளின் ஆதரவு உள்ளது. \n\nSection::::நலவாழ்வு பராமரிப்பு.\nஇந்த மாகாணத்தில் தூய்மையான குடிநீர் கிடைக்கக்கூடிய மக்களின் எண்ணிக்கை 2005 ஆம் ஆண்டு 39% என்ற விகிதத்தில் இருந்தது, இது 2011 ஆண்டு 34% என குறைந்துள்ளது. \nதிறமையான பிரசவ உதவியாளர் மூலமாக பிரசவம் பார்க்கும் மக்களின் விழுக்காடு 2005 ஆண்டில் 3 % என்ற எண்ணிக்கையில் இருந்து 2011 ஆண்டு 36 % என உயர்ந்தது.\n\nSection::::கல்வி.\nமொத்த கல்வியறிவு விகிதம் (6+ வயதுக்கு மேற்பட்டவர்களில்) 2005 ஆண்டு 14% என்று இருந்தது. 2011 இல் இது 26% என உயர்ந்துள்ளது. \n\nSection::::மக்கள்வகைப்பாடு.\nஇந்த மாகாணத்தின் மக்கள் தொகையானது சுமார் 424,100 ஆகும். இவர்கள் பல இனமாக்களாகவும், கிராமப்புறப் பகுதிகளைச் சேர்ந்தவர்களாகவும் உள்ளனர். கடற்படை முதுநிலை பட்டப்படிப்பு பள்ளியின் 2010 ஆண்டு ஆய்வின்படி மாகாணத்தில் உள்ள இனக்குழுக்கள் பின்வருமாறு: 51% பஷ்டூன், 21% தாஜிக், 27% பசாய் மற்றும் நர்சிணி (காடா). லக்மான் மாகாண மக்களில் பெரும்பான்மையோர் சுன்னி முஸ்லீம்கள் ஆவர்.\n\nSection::::உள்கட்டமைப்பும், பொருளாதாரமும்.\nலக்மான் மாகாணத்தின் வழியாக அலிங்கார் மற்றும் அலின்ஷா ஆகிய ஆறுகள் பாய்கின்றன. இதனால் இது நீர்வளம் மிக்கதாக உள்ளது. லக்மானில் இருந்து பலவகையான பழங்கள் மற்றும் காய்கறிகளை காபூலுக்கு அனுப்பப்படுகின்றன. லாகமனில் விளையும் மற்ற முக்கிய பயிர்களாக அரிசி, கோதுமை, பருத்தி ஆகியவை ஆகும். மாகாணத்தில் உள்ளபெரும்பாலான மக்கள் விவசாயம் வணிகம் போன்றவற்றில் ஈடுபட்டுள்ளனர்.\n\nலக்மான் மாகாணத்தில் விலைமதிப்பற்ற கற்களும், தாதுப்பொருட்களும் உள்ளன. இது மாகாணத்தின் வடக்கு பகுதிகளில் ஏராளமாக இருக்கும் என தெரியவருகிறது.\n\n"}
{"id": "421454", "url": "https://ta.wikipedia.org/wiki?curid=421454", "title": "உறைகுழாய்", "text": "உறைகுழாய்\n\nஉறைகுழாய் (\"stent\") என்பது உடலின் குழாய் ஒன்றினுள்ளே பொருத்தப்படும் குழாய். உடலில் அரத்தம் போன்ற நீர்மப்பொருள் ஓடும் குழாயில் ஏதேனும் காரணம்பற்றி குழாயின் உள் குறுக்களவு குறைந்தோ அல்லது அடைப்புற்றோ போனால் அங்கே சரியாக நீர்மம் தொடர்ந்து ஓடும்படி திறப்பு ஏற்படுத்தி அக்குழாய்க்குள் பொருத்தப்படும் மாழை (உலோகம்) அல்லது நெகிழிப்பொருளால் ஆன, சில நேரம் மருந்துபீசப்பட்ட, விரியக்கூடிய குழாயே உறைகுழாய் அல்லது குடலை எனப்படுகின்றது. எடுத்துக்காட்டாக, இது மாரடைப்பு போன்ற சிக்கல்கள் ஏற்படும்பொழுது, மருத்துவத்தில் அரத்தக்குழாய்க்குள் பொருத்தப்படும் ஒன்று.\n\n"}
{"id": "421460", "url": "https://ta.wikipedia.org/wiki?curid=421460", "title": "ஜெயத்மா விக்கிரமநாயக்கா", "text": "ஜெயத்மா விக்கிரமநாயக்கா\n\nஜெயத்மா விக்கிரமநாயக்கா 1990 ஆம் ஆண்டு நவம்பர் திங்கள் 22 ஆம் நாள் பிறந்தார். தற்பொழுது \nஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக பணியாற்றி வருகிறார். அந்தோனியோ குத்தேரசு மூலம் இவர் ஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக 2017 ஆம் ஆண்டு சூன் திங்கள் நியமிக்கப்பட்டார். இவர் 2013 ஆம் ஆண்டு முதல் 2017 ஆம் ஆண்டு வரையில் பணியாற்றிய ஜோர்டான் நாடாடை சேர்ந்த முதல் ஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக பணியாற்றிய அஹமது அல்கின்டேவ்வை வெற்றி பெற்றார்.\n\nமுன்னதாக தன் பணியில் சேர்ந்த உடன் விக்ரமநாயக்கா சர்வதேச மற்றும் தன் தாய் நாடான இலங்கையின் இளைஞர்களின் வளர்ச்சிக்கு முயற்சித்தார். இது சம்பந்தமாக அவர் இளைஞர் அமைப்பான ஹேஸ்டேக் தலைமுறையை உருவாக்கி இளைஞர்களின் குறிப்பாக இலங்கை பெண்களை சமூக அக்கறை மற்றும் அரசியலில் உரிமையை உயர்த்தினார். அரசியலில் உரிமையை உயர்த்தினார். ஜெயத்மா விக்கிரமநாயக்கா உலக இளைஞர்களின் நலனுக்காக ஈடுபாடுடன் செயல்படும் ஓர் இலங்கை பெண்மணி ஆவார்.\nSection::::ஆரம்ப வாழ்க்கை மற்றும் கல்வி.\nஜெயத்மா விக்கிரமநாயக்கா 1990 ஆம் ஆண்டு நவம்பர் திங்கள் 22 ஆம் நாள் இலங்கையில் உள்ள தென்மேற்கு கடற்கரை நகரான பெந்தோட்டையில் பிறந்தார். ஜெயத்மா விக்கிரமநாயக்கா அறிவியலில் இளங்கலை பட்டத்தை கொழும்புப் பல்கலைக்கழகம் மூலம் பெற்றோர். பல்கலைக்கழகத்தில் இருந்தபோது விக்ரமநாயக்கா நாட்டில் வளர்ந்து வரும் இளம் தலைவர்களைத் தேர்ந்தெடுக்க இலங்கை இளைஞர் விவகார அமைச்சகம் ஏற்பாடு செய்த முதல் போட்டியில் இரண்டாவது இடம் பெற்றார்.\nSection::::செயல்பாடுகள்.\n2012 ஆம் ஆண்டு இலங்கையின் முதல் இளைஞர்களின் பிரதிநிதியாக ஐக்கிய நாடுகள் அவைன் 67 ஆவது பொது சபையில் தேர்ந்தெடுக்கப்பட்டார். தனது இளைஞர்களுக்கான பிரதிநிதி பணியை 2013 ஆம் ஆண்டு நிறைவு செய்தார். 2014 ஆம் ஆண்டு இலங்கையால் நடத்தப்பட்ட உலக இளைஞர்கள் மாநாட்டின் உரிப்பினராகவும், அதன் மூலம் நடைபெற்ற சர்வதேச இளைஞர் செயல் திறன் நிகழ்வின் தலைவராகவும் பணியாற்றினார். தன் திறமையால் மாநாட்டின் நிகழ்ச்சி நிரல், தீர்மானம், சீரமைவு ஆகியவற்றை கவனித்துக்கொண்டார். ஜெயத்மா விக்கிரமநாயக்கா மாநாட்டின் வெற்றி முழுமையடைய காரணமாக இருந்தார். சூலை 15 ஆம் நாள் உலக இளைஞர் திறன் தினம் கொண்டாட இலங்கை அரசு ஐக்கிய நாடுகள் அவைன் 69 ஆவது பொது சபையில் கோரிக்கை விடுக்க ஜெயத்மா விக்கிரமநாயக்கா முக்கிய பணியாற்றினார். பின்னர் விக்ரமநாயக்கா 2013 ஆம் ஆண்டு முதல் 2014 ஆம் ஆண்டு வரை இலங்கையின் இளைஞர் பாராளுமன்ற செனட்டரானார். பின்னர் ஒரு உரை முன்முயற்சி திட்டத்தின் அலுவலராக ஆனார். இதன் மூலம் போருக்கு பிந்தைய ஒருங்கிணைப்பு மற்றும் அரசியல் உரிமையை உருவாக்க ஒருமுகப்படுத்தினார். 2016 ஆம் ஆண்டு முதல் 2017 ஆம் ஆண்டு வரையில் இலங்கை பாராளுமன்றத்தில் செயலாளரில் இருந்து பொதுச்செயலாளர் பதவி வரை பதவிவைத்தார். ஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக ஆகுவதற்கு முன் இலங்கையின் நிர்வாக சேவையின் அலுவலராக பணியாற்றினார்.தற்பொழுது ஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக பணியாற்றி வருகிறார். அந்தோனியோ குத்தேரசு மூலம் இவர் ஐக்கிய நாடுகள் அவையின் இளைஞர்களுக்கான தூதரக பொதுச்செயலாளராக 2017 ஆம் ஆண்டு சூன் திங்கள் நியமிக்கப்பட்டார்.\n"}
{"id": "421463", "url": "https://ta.wikipedia.org/wiki?curid=421463", "title": "ஹுரியத் மக்கள்", "text": "ஹுரியத் மக்கள்\n\nஹுரியத் மக்கள் (Hurrians) பண்டைய அண்மை கிழக்கில், நடு வெண்கலக் காலத்தில் வடக்கு மெசொப்பொத்தேமியா மற்றும் அனதோலியாவில் (தற்கால வடக்கு ஈராக் மற்றும் வடகிழக்கு சிரியா) வாழ்ந்தவர்கள். இவர்கள் ஹுரியத் மொழி பேசினர்.\n\nபண்டைய அண்மை கிழக்கில், இந்திய - ஈரானிய மொழி பேசிய ஹுரியத் மக்களின் முக்கிய இராச்சியங்களாக இட்டைட்டு பேரரசு (கிமு 1600 – கிமு 1178) மற்றும் மித்தானி இராச்சியம் (கிமு 1475 – கிமு 1275), அரராத்து இராச்சியம் கிமு 858 - 590) விளங்கியது. துவக்க இரும்புக் காலத்தில் ஹுரியத் மக்கள் பிற இன மக்களுடன் திருமண உறவு கொண்டு கலந்தனர். ஹுரியத் கலப்பின மக்களின் வழித்தோன்றல்களான அரராத்து மக்கள் கிமு 858 முதல் கிமு 735 முடிய கருங்கடல் மற்றும் காஸ்பியன் கடலைச் சுற்றியுள்ள பகுதிகளை ஆண்டனர். தற்கால ஆர்மீனியா மக்கள் ஹுரியன் மற்றும் அரராத்து மொழிகளின் கலப்பின மொழியை பேசுகின்றனர்.\n\nSection::::மொழிகள்.\n \nஹுரியத் மக்கள் செமிடிக் அல்லது இந்திய-ஐரோப்பிய குடும்பத்தைச் சாராத ஒரு கலப்பு மொழியை பேசினர். \n\nஅரராத் மக்கள் பேசிய மொழியுடன், ஹுரியத் மக்களின் மொழி ஓரளவு ஒத்துள்ளது. \n\nகிமு 21-ஆம் நூற்றாண்டிலிருந்து, கிமு 18-ஆம் நூற்றாண்டின் பிற்பகுதி வரை அசிரியர்களின் கீழ் ஹுரியத் மக்கள் வாழ்ந்த அனதோலியாவை காலனியாதிக்க பகுதியாக இருந்ததால், ஹுரியத் மக்கள் ஆப்பெழுத்து வடிவில் இருந்த அக்காதிய மொழியை பயின்றனர்.\n\n1983ல் ஹுரியத் மொழியில் எழுதப்பட்ட சுடுமண் பலகைகள் தற்கால துருக்கியின் அத்துசா தொல்லியல் களத்தின் அகழாய்வில் கண்டுபிடிக்கப்பட்டது.\n\nSection::::வரலாறு.\nSection::::நடு செப்புக் காலம்.\nநடு செப்புக் காலத்தில் ஹுரியன் பெயர்கள், மெசொப்பொத்தேமியாவின் தற்கால ஈராக்கின் கிர்குக் பகுதிகளில் காணப்படுகிறது. \n\nஹுரியத் மக்களின் இருப்பு நூசி மற்றும் ஊர்கேஷ் தொல்லியல் களங்கள் மூலம் அறியப்படுகிறது. ஹுரியத் மக்கள் மேற்கே யூப்ரடீஸ் ஆற்றின் கிளை ஆறான காபூர் ஆற்றின் சமவெளி முதல் கிழக்கே சக்ரோசு மலைத்தொடர் வரை ஊடுருவி வாழ்ந்தார்கள்.\n\nSection::::ஊர்கேஷ் நகரம்.\nகாபூர் சமவெளியின் ஊர்கேஷ் நகரம், கிமு மூவாயிரத்தில் ஹுரியத் மக்களின் இராச்சியமாக விளங்கியது மெசொப்பொத்தேமியாவில் கிழக்கு செமிடிக் மொழிகள் பேசிய அக்காடியப் பேரரசர் நரம் - சின் ஆட்சிக் காலத்தில் (கிமு 2254–2218) ஹுரியத் மக்கள் மெசொப்பொத்தேமியாவில் பரவினர். ஊர்கேஷ் நகர இராச்சியத்திற்கு அருகில் டெல் பராக் போன்ற உயர்ந்த நாகரீகம் கொண்ட நகர இராச்சியங்கள் இருந்தன. ஊர்கேஷ் நகரத்தின் தெற்கில், கிமு இரண்டாயிரத்தின் துவக்கத்தில் அமோரிட்டு மக்களின் மாரி இராச்சியம் இருந்தது. அமோரிட்டு மக்களை வென்ற அசிரியர்கள் மெசொப்பொத்தேமியாவில் பழைய அசிரியப் பேரரசை நிறுவி ஹுரியத் மக்கள் வாழ்ந்த பகுதிகளைக் கைப்பற்றினர். \n\nSection::::யம்யத்.\nஇக்காலத்தில் ஹுரியத் மக்கள் சிரியாவின் ஊர்கேஷ் நகரத்திலிருந்து மேற்காக புலம்பெயர்ந்தனர். கிமு 1725ல் வடக்கு சிரியாவில் யம்யத் நகரத்தில் அமோரிட்டு-ஹுரியத் மக்களின் கலப்பு இராச்சியத்தை நிறுவினர். கிமு 1600ல் இட்டைட்டு பேரரசரிடமிருந்து, யம்யத் நகரத்தை வீழ்த்தினார்.\n\nSection::::பிந்தைய வெண்கலக் காலம்.\nSection::::மித்தானி.\nயமயத் நகரத்தின் வீழ்ச்சிக்குப் பின் ஹுரியத் மக்கள் வடக்கு மெசொப்பொத்தேமியாவின் காபூர் சமவெளியில் மித்தானி இராச்சியத்தை (கிமு 1475 – கிமு 1275) நிறுவினர். ஹுரியத் மக்களின் இந்த இராச்சியம், கிமு 1275ல் மத்திய அசிரியப் பேரரசால் (கிமு 1392–கிமு 934) வீழ்த்தப்பட்டது. \n\nSection::::அர்ரபா.\nபபிலோனியா பேரரசுக்குப் பின்னர் கிமு 16-ஆம் நூற்றாண்டில் ஹுரியத் மக்கள் டைகிரிஸ் ஆற்றின் வடகிழக்கே தற்கால ஈராக் நாட்டின் கிர்குக் பகுதியில் புதிய அர்ராபா இராச்சியத்தை நிறுவினர்.\n\nகிமு 14-ஆம் நூற்றாண்டின் நடுவில் ஹுரியத் மக்களின் அர்ராபா இராச்சியத்தை அசிரிய மக்கள் வென்றனர். \n\nSection::::வெண்கலக் காலத்தில் ஹுரியத் அரசுகளின் குலைவு.\n13-ஆம் நூற்றாண்டில் ஹுரியத் மக்களின் மித்தானி நகர இராச்சியம் உள்ளிட்ட பிற நகர இராச்சியங்கள் அனைத்தும் அசிரிய மக்கள் மற்றும் பிற மக்களால் வெல்லப்பட்டு மறைந்தன. \n\nஹுரியத் மக்களின் தாயகமான காபூர் சமவெளி மற்றும் தென்கிழக்கு அனதோலியா போன்ற பகுதிகள் மத்திய அசிரியப் பேரரசின் (கிமு 1366 - 1020) மாகாணங்களாகியது.\n\nவடக்கு சிரியாவில் ஹுரியத் மக்கள் பேசிய மொழி, அசிரியர்களின் மொழியான அக்காதியம் மற்றும் அரமேயம் மொழிகளின் பேச்சு வழக்கில் தாக்கம் ஏற்பட்டது.\n\nSection::::அரராத்து இராச்சியம்.\nமத்திய அசிரியப் பேரரசு ஹுரியத் மக்களின் மித்தானி இராச்சியம் போன்ற பகுதிகளை கைப்பற்றிய பின்னர் மீண்டும் ஹுரியத் மக்கள் அரராத்து இராச்சியத்தை நிறுவி தற்கால ஆர்மீனியா, அசர்பைஜான், ஜார்ஜியா, ஈரான், ஈராக் மற்றும் துருக்கி நாடுகளின் பகுதிகளை கிமு 858 முதல் கிமு 590 முடிய 268 ஆண்டுகள் ஆண்டனர்.\n\nபுது அசிரியப் பேரரசினர் (கிமு 911 – 609) கிமு 9-ஆம் நூற்றாண்டு முதல் கிமு 7-ஆம் நூற்றாண்டு வரை படிப்படியாக ஹுரியத் மக்களின் அரராத்து இராச்சியப் பகுதிகளை கைபற்றினர்.\n\nபுது அசிரியப் பேரரசு கிமு 620 - 605 கால கட்டத்தில் வீழ்ச்சியடைந்த போது ஏற்பட்ட உள்நாட்டுப் போரை பயன்படுத்திக் கொண்டு, அதன் சிற்றரசுகளாக இருந்த மீடியா, சிதியர்கள், சால்டியர்கள், பாபிலோனியர்கள் தன்னாட்சியுடன் தங்கள் பகுதிகளை ஆண்டனர். அசிரியப் பேரரசின் வீழ்ச்சிக்குப் பின் கிமு 6-ஆம் நூற்றாண்டில் அரராத்து இராச்சியம், மீடியாப் பேரரசின் கீழ் சென்றது.\n\nகிமு 6-ஆம் நூற்றாண்டிற்குப் பின் அரராத்து இராச்சியத்தின் ஹுரியத் மக்கள் வரலாற்றிலிருந்து முற்றிலும் மறைந்தனர். இம்மக்கள் இந்தோ ஐரோப்பிய மக்களான ஆர்மீனியர்களுடன் கலந்து விட்டதாக அறியப்படுகிறது.\n\nSection::::பண்பாடு மற்றும் சமூகம்.\nசிரியாவின் நூசி மற்றும் அத்துசா, அலாலக்கா தொல்லியல் களங்களில் கண்டெடுத்த ஆப்பெழுத்தில் எழுதப்பட்ட அக்காதிய மொழி சுடுமண் பலகைகள் போன்ற தொல்பொருட்கள் மூலம் ஹுரியத் மக்களின் பண்பாடு, சமயம் மற்றும் சமூகம் வெளிப்படுகிறது. இட்டைட்டு பேரரசில் வாழ்ந்த ஹுரியத் மக்களின் பண்பாடு, சமயம் இட்டைட்டு மக்களிடையே பரவியது.\n\nஹுரியத் மக்களின் உருளை வடிவ முத்திரையில் கவனமாக செதுக்கப்பட்ட புராணக் கதைகள் மூலம் ஹுரியத் மக்களின் சமூகம், வரலாறு, பண்பாடு விளக்குகிறது.\n\nSection::::பீங்கான் பாண்டங்கள்.\nபீங்கான் பாண்டங்கள் உற்பத்தியில் ஹுரியத் மக்கள் தலைசிறந்தவர்களாக இருந்தனர். இம்மக்களின் பீங்கான் பாண்டங்கள், மெசொப்பொத்தேமியா மற்றும் யூப்பிரடீஸ் ஆற்றின் மேற்கு கரை நிலப்பகுதிகளின் தொல்லியல் களங்களில் பரவலாக கிடைக்கப்பெறுகிறது. ஹுரியத் மக்களின் பீங்கான் பாண்டங்கள் புது எகிப்திய இராச்சியத்தில் உயர்வாக மதிக்கப்பட்டது. தொல்லியல் அறிஞர்கள் ஹுரியத் மக்கள் பயன்படுத்தியஅ பீங்கான் பாண்டங்களை காபூர் மற்றும் நூசி பாண்டங்கள் என இரண்டாக வகைப்படுத்தினார்.\n\nகாபூர் சமவெளி தொல்லியல் களத்தில் கிடைத்த பீங்கான் பாண்டங்கள் வண்ணமயமான, முக்கோண வடிவமும், புள்ளிகளும், சிவப்பு வர்ணக் கோடுகள் கொண்டதாக வகைப்படுத்தப்படுகிறது. \n\nநூசி தொல்லியல் களத்தில் கிடைத்த ஹுரியத் மக்களின் பீங்கான் பாண்டங்கள் பழுப்பு அல்லது கருப்பு நிறத்தில் வர்ணம் தீட்டப்பட்டுள்ளது.\n\nSection::::உலோகவியல்.\nஹுரியத் மக்கள் உலோகவியல் அறிவியலில் குறிப்பாக செப்பு உலோக பாண்டங்களை செய்வதில் சிறப்புடன் திகழ்ந்தனர். ஹுரியத் மக்களின் செப்பு உலோகத்தை சுமேரியா மக்கள் பயன்படுத்தத் தொடங்கினர்.\n\nஹுரியத் மக்களின் செப்புப் பாத்திரங்கள், தெற்கு மெசொப்பொத்தேமியா முதல் அனதோலியா வரை வணிகம் செய்யப்பட்டது.\n\nஅனதோலியாவின் மேட்டு நிலங்களில் வாழ்ந்த ஹுரியத் மக்களின் செப்பு உலோகப் பாத்திரங்களின் வணிக மையமாக, வடக்கு மெசொப்பொத்தேமியாவின் காபூர் சமவெளி விளங்கியது. ஹுரியத் மக்களின் அழகிய வேலைப்பாடுகள் கொண்ட செப்புப் பாத்திரங்கள் ஊர்கேஷ் தொல்லியல் களங்களில் கிடைத்துள்ளது. \n\nSection::::சமயம்.\nகிமு 1600 – கிமு 1178ல் வாழ்ந்த இட்டைட்டு மக்களின் சமயம் மீது, ஹுரியத் பண்பாடு அதிக தாக்கம் செலுத்தியது. மேலும் ஹுரியத் மக்களின் பண்பாடு இட்டைட்டு மக்களிடையே பரவியது. ஹுரியத் சமயம பண்டைய அசிரியா மற்றும் அரராத்து இராச்சியத்திலும் பரவியது. ஹுரியத் சமயக் கடவுளர்கள் பல்வேறு வடிவங்களில் பண்டைய எகிப்து தவிர மெசொப்பொத்தேமியா உள்ளிட்ட பண்டைய அண்மை கிழக்கு பகுதி முழுவதும் பரவியது. \n\nஹுரியத் மக்களின் முதன்மைக் கடவுள்கள்:\n\nஹுரியத் மக்களின் உருளை வடிவ முத்திரையில், புராண கால சிறகுகள் கொண்ட மனிதர்கள், பறக்கும் நாகம், அரக்கர்களின் உருவங்கள் பொறித்துள்ளனர். இம்முத்திரையின் உருவங்கள் ஹுரியர்களை காக்கும் புனித ஆவிகளாக இருந்திருக்க வேண்டும். \nஹுரியத் மக்கள் வீடுகளில் தங்கள் கடவுள்களுக்கு தனி அறை அமைத்து வழிபட்டதாக தெரியவில்லை.\n\nSection::::தொல்லியல்.\nமெசொப்பொத்தேமியாவில் தற்கால ஈராக், சிரியா மற்றும் துருக்கி நாடுகளில் பரவியிருந்த ஹுரியத் மக்கள் வாழ்ந்த குடியிருப்புகள் அகழ்வாய்வுகளில் கண்டறியப்பட்டது. துருக்கி மற்றும் சிரியாவின் எல்லைப் பகுதியான யூப்பிரடீஸ் ஆற்றின் காபூர் சமவெளியே ஹுரியத் மக்களின் மையப் பகுதியாக விளங்கியது. தற்போது இப்பகுதிகளில் அணைகள் கட்டியதால், காபூர் சமவெளி நீரில் மூழ்கியது. எனவே இப்பகுதிகளில் தொல்லியல் அகழ்வாய்வுப் பணிகள் மேற்கொள்ள இயலவில்லை. \n\nஇருப்பினும் ஹுரியத் மக்கள் வாழ்ந்த தற்கால ஈராக் மற்றும் சிரியாப் பகுதிகளில் ஐக்கிய அமெரிக்கா, ஐக்கிய இராச்சியம் மற்றும் ஐரோப்பா நாட்டுத் தொல்லியல் ஆய்வாளர்களால் 1920களிலும் மற்றும் 1930களிலும் டெல் பராக், நூசி மற்றும் சாகர் பஜார் போன்ற தொல்லியல் களங்களில் அகழ்வாய்வுப் பணிகள் மேற்கொள்ளப்பட்டது. \n\nடெல் எனப்படும் நகரப்புறங்களில் காணப்படும் மண்மேடுகளை அகழ்வாய்வு செய்த போது, புதிய கற்காலம் முதல் உரோமானியர் காலத்திற்கு பிந்தைய காலம் வரையிலான தொல்பொருட்களை வெளிக்கொணர்ந்தனர்.\n\nஇத்தொல்லியல் மேடுகளை அகழாய்வு செய்ததில் பல்வேறு காலகட்டத்தில் வாழ்ந்த ஹுரியத் மக்கள் பயன்படுத்திய மட்பாண்டங்கள் மற்றும் தொல்பொருட்கள் கண்டறியப்பட்டது.\n\nஇத்தொல்லியல் ஆய்வில், மத்திய செப்புக் காலம் முதல் பிந்தைய செப்புக் காலம் இறுதி வரையில் வாழ்ந்த ஹுரியத் மக்களின் குடியிருப்புகள் கண்டறிப்பட்டது.\n\nSection::::குறிப்பிடத்தக்க தொல்லியல் களங்கள்.\nமெசொப்பொத்தேமியாவில் ஹுரியத் மக்களின் வரலாறு, பண்பாடு, நாகரீகம் கொண்ட பண்டையத் தொல்லியல் களங்களில் குறிப்பிடத்தக்கது:\n\n\n"}
{"id": "421468", "url": "https://ta.wikipedia.org/wiki?curid=421468", "title": "பென்சிலிக் அமில மறுசீரமைப்பு", "text": "பென்சிலிக் அமில மறுசீரமைப்பு\n\nபென்சிலிக் அமில மறுசீரமைப்பு \"(Benzilic acid rearrangement)\" வினை என்பது காரத்தின் முன்னிலையில் 1,2-டைகீட்டோன்கள் α-ஐதராக்சி-கார்பாக்சிலிக் அமிலங்களுடன் ஈடுபடுகின்ற வினையைக் குறிக்கும். பென்சில் பொட்டாசியம் ஐதராக்சைடுடன் வினைபுரிந்து பென்சிலிக் அமிலம் உருவாகிறது என்ற அடிப்படையில் வினைக்கு பென்சிலிக் அமில மறுசீரமைப்பு வினை எனப் பெயரிடப்பட்டுள்ளது. 1838 ஆம் ஆண்டு யசுடசு வோன் இலைபெக் இவ்வினையைக் கண்டறிந்தார் . கரிம வேதியியலில் இவ்வினை ஒரு பழமையான வினையாகும். முன்னதாக பலமுறை இவ்வினை மதிப்பாய்வு செய்யப்பட்டது . மூலக்கூறிடை விகிதச்சமமாதலின்மை வினையாகவும் இவ்வினை பார்க்கப்படுகிறது. வினைச் செயல்முறையில் ஒரு கார்பன் மையம் ஆக்சிசனேற்றமும் மற்றொரு கார்பன் மையம் ஒடுக்கமும் அடைகின்றன. \n\nஅரோமாட்டிக், அரை அரோமாட்டிக், அலிபாட்டிக், மற்றும் பல்லினவளைய தளப்பொருட்களில் இவ்வினை நிகழ்வதைக் காண முடிகிறது. கீட்டோன் வேதி வினைக்குழுக்களின் அருகாமையில் ஈனோலாகும் தன்மையற்ற புரோட்டான்கள் இல்லாமலிருந்தால் வினை நன்றாக நிகழ்கிறது. ஏனெனில் இந்நிலையில்தான் ஆல்டால் குறுக்கம் பூர்த்தியாகிறது. வளைய டைகீட்டோன்களைப் பயன்படுத்தும் போது முறையாக இவ்வினை ஒரு வளையச் சுருக்க வினையாகும். ஆல்க்கைல் குழுக்களைக் காட்டிலும் அரைல் குழுக்கள் மிக விரைவாக இடம்பெயர்கின்றன. இதனால் எலக்ட்ரான் விடுபடும் குழுவுடன் உள்ள அரைல் குழுக்கள் மிகவும் வேகமாக இடம்பெயர்கின்றன. \n\nSection::::வினை வழிமுறை.\n1.2-மறுசிரமைப்பு வினைக்கு இவ்வினை உதாரணமாகும். பொதுவாக இம்மறுசீரமைப்பு வினைகளில் கார்பன் நேர்மின் அயனிகள் இடம்பெயர்வது இயல்பாகும். ஆனால் இவ்வினையில் வழக்கத்துக்கு மாறாக கார்பன் எதிர்மின் அயனி இடம்பெயர்கிறது. விரிவான நீண்ட வினை வழிமுறையை கிறிசுட்டோபர் கெல் கிங்கோல்டு முதன்முதலில் பரிந்துரைத்து நிறுவினார் . பின்னர் கீழ்கண்டவாறு சில்கோ தரவுகளில் மேம்படுத்தப்பட்டது. காரத்திலும் டைக்கீட்டோனிலும் முதல் நிலையிலும் ஒட்டுமொத்தமாக இவ்வினை இரண்டாம் நிலை வினையாகவும் கருதப்படுகிறது. \n\nஒரு ஐதராக்சைடு எதிர்மின் அயனி கீட்டோன் குழுக்களில் ஒன்றை தாக்குகிறது 1. அணுக்கருகவர் கூட்டு வினையில் ஆல்காக்சைடு 2 உருவாகிறது. அடுத்த படிநிலைக்யை 3 உறுதிபடுத்த ஒரு பிணைப்புச் சுழற்சி அவசியமாகிறது. இச்சுழற்சி இடம்பெயரும் குழு R குழுவை இரண்டாம் கார்பனைல் குழுவின் மீதான தாக்குதலுக்கு தயாரிக்கிறது. தொடர்புடைய படிநிலையில் R குழு α-கார்பனைல் குழுவைத் தாக்கி ஆல்காக்சைடுடன் மற்றொரு கார்பனில் உடனியங்குகிற கீட்டோ குழுவை உருவாக்குகிறது. இந்த இடம்பெயரும் படிநிலை வினைநிலையை உறுதிப்படுத்தும் படிநிலையாகும். வினை வரிசை முறையானது அணுக்கரு அசைல் பதிலீட்டு வினையை ஒத்திருக்கிறது. R ஒரு மெத்தில் குழுவாக இருக்கும் போது இக்குழுவின் மீது இடைநிலையில் தோன்றும் மின்சுமை 0.22 ஐக்காட்டிலும் உயர்வாக இருக்கிறதென மதிப்பிடப்பட்டுள்ளது. மெத்தில் குழு கார்பன் கார்பன் பிணைப்பின் மையத்தில் இடம்பிடிக்கிறது. \n\nஇடைநிலை 4 இல் உள்ள கார்பாக்சிலிக் அமிலம் ஆல்காக்சைடைக் காட்டிலும் குறைவான காரத்தன்மையைக் கொண்டுள்ளது. எனவே புரோட்டான் மாற்ற மீட்சியால் இடைநிலை 5 நிகழ்கிறது. இது புரோட்டானேற்றம் அடைந்து இறுதியாக α- ஐதராக்சி-கார்பாக்சிலிக் அமிலம் 6 உருவாக்கப்படுகிறது. வினை வரிசைமுறையின் துல்லியமான விளக்கம், 4 நீர் மூலக்கூறுகள் பங்களிப்புடன் மின்சுமை கட்டமைக்கப்படுவதற்கான பொறுப்பை எடுத்துக்கொள்வதன் மூலம் சாத்தியமாகும் என்பதை கணக்கீடுகள் காட்டுகின்றன. இடைநிலை 5 ஐ உருவாக்கும் ஒரு புரோட்டானின் திறமையான பரிமாற்றத்திற்கான ஒரு ககத்தையும் அவை வழங்குகின்றன. \nமேலே உள்ள வழிமுறையானது நடைமுறையில் கிடைத்துள்ள எல்லா சோதனை முறைகளுக்கும் ஒத்திருக்கிறது\nஇனம் 1 மற்றும் இனம் 2 இவற்றுக்கு இடையிலான சமநிலையை 18O ஐசோடோப்பு அடையாள சோதனைகள் ஆதரிக்கின்றன. உதவுகின்றன. கனநீரில் கார்பனைல் ஆக்சிசன் பரிமாற்றம் மறுசீராக்கலைக் விட வேகமாகத் தோன்றுகிறது. இதனால் முதல் சமநிலை வினைநிலையைத் உறுதிசெய்யும் படிநிலை அல்ல என்று தெரிவிக்கிறது.\n\nமேலும் பல பரிசோதனைகள் ஒரு கனநீர் கரைப்பான் பயன்படுத்தும் திட்டம் ஒப்பீட்டளவில் கனநீர் பயன்படுத்தாத செயல்முறையைக் காட்டிலும் பெரிய வினைநிலை வீதத்தை காட்டுகிறது. இல்லையெனில் ஒரே மாதிரியான உட்கூறுகளை வெளிப்படுத்துகிறது. \nசாதாரண ஐதராக்சைடு எதிர்மின் அயனியுடன் ஒப்பிடும்போது கனநீர் ஐதராக்சைடு எதிர்மின் அயனியின் காரத்தன்மை அதிகமாக இருப்பது இதற்கான காரணமாகும். இதை வினையின் நிலையை உறுதிப்படுத்தும் படிநிலை வினையில் ஐதரசன் இடப்பெயர்ச்சி தோன்றாது என்பதை குறிக்கப் பயன்படுத்தலாம். ஐதரசன் பரிமாற்ற விகிதத்தை நிர்ணயிக்கும் வினையில் ஏற்படும் விளைவுக்காக இது ஒரு ஒருங்கிணைந்த வழிமுறையை நிராகரிக்கிறது, \n\nSection::::மாறுபாடுகள்.\nSection::::பென்சைல் எசுத்தர் மறுசீரமைப்பு.\nஐதராக்சைடு அயனிக்குப் பதிலாக ஓர் ஆல்காக்சைடு அல்லது ஓர் அமைடு எதிர்மின் அயனி பயன்படுத்துவதைத் தவிர்த்து பென்சிலிக் அமில மறு சீரமைப்பு வினைக்குச் சமமானதாக இவ்வினை உள்ளது. பொட்டாசியம் எத்தாக்சைடு போன்ற ஆல்காக்சைடுகளை பயன்படுத்தினால் அதை எளிதில் ஆக்சிசனேற்றம் செய்ய இயலாது. மெர்வெய்ன்-பொண்டோர்ப்-வெர்லே ஒடுக்கம் பாதையானது ஒரு பக்க வினையாக நிகழவும் வாய்ப்பை அளிக்கிறது. காரத்திலும் டைக்கீட்டோனிலும் முதல் நிலையிலும் ஒட்டுமொத்தமாக இவ்வினை இரண்டாம் நிலை வினையாகவும் நிகழ்கிறது. வினையின் விளைபொருளாக ஓர் α – ஐதராக்சி எசுத்தர் அல்லது ஓர் α ஐதராக்சி அமைடு உருவாகிறது. \n\nSection::::= ஆல்பா கீட்டால் மறுசீரமைப்பு.\nஅசைலோயின் வேதி வினைக்குழுவைக் கொண்டிருக்கும் பல தளப்பொருட்களைப் பயன்படுத்தும்போது இம்மாறுபாடுகள் தோன்றுகின்றன. கீழே கொடுக்கப்பட்டுள்ள படம் வளைய பென்டேன் சேர்மம் வளைய எக்சேனாக விரிவாதல் வளையம் விரிவாகும் வினைக்கு ஓர் எடுத்துக்காட்டாகும் என்பதை விளக்குகிறது.\n\n"}
{"id": "421472", "url": "https://ta.wikipedia.org/wiki?curid=421472", "title": "தார்பார்க்கர் மாவட்டம்", "text": "தார்பார்க்கர் மாவட்டம்\n\nதார்பார்க்கர் மாவட்டம் \"(Tharparkar District)\" என்பது பாக்கித்தானில் உள்ள சிந்து மாகாணத்தில் இடம்பெற்றுள்ள இருபத்தி ஒன்பது மாவட்டங்களில் இதுவும் ஒரு மாவட்டமாகும். மேலும் இம்மாகணத்திலுள்ள மாவட்டங்களில் நிலப் பரப்பளவில் மிகப்பெரிய மாவட்டமும் இதுவேயாகும். மித்தி என்ற நகரம் இதன் தலைநகரமாகும். சிந்தில் உள்ள அனைத்து மாவட்டங்களுடன் ஒப்பிடுகையில் இம்மாவட்டம் மிகக் குறைந்த மனித வளர்ச்சி குறியீட்டைக் கொண்டுள்ளது. தார்பார்க்கர் மாவட்டத்திலிருந்து தொடங்கும் பாக்கித்தானிய தார் பாலைவனம் ஒரு வளமான பகுதியாகும். இப்பகுதியில் வாழும் தாரிய மக்களின் வாழ்வாதாரம் மழைப்பொழிவு விவசாயத்தைச் சார்ந்தே உள்ளது. உலகிலேயே வளம் மிக்க பாலைவனம் தார்பார்க்கரில் உள்ள தார்ப்பாலைவனம் ஒன்றே என்று கருதப்படுகிறது. \n\nஇந்தோ-ஐரோப்பிய மொழி குடும்பத்தின் இந்தோ-ஆரியக் கிளையிலுள்ள ராசத்தானி மொழிகளில் ஒன்றான தாட்கி மொழி தார்பார்க்கர் மாவட்டத்தில் பேசப்படும் உள்ளூர் மொழியாகும். மார்வாரி சிந்தி மொழிக்கு மிக நெருக்கமாக உள்ள தாட்கி மொழியை உருது மற்றும் பஞ்சாபி பேசும் குடிமக்களும் புரிந்து கொள்கிறார்கள்.\n\nSection::::மதம்.\n1998 ஆம் ஆண்டு எடுக்கப்பட்ட மக்கள்தொகை கணக்கெடுப்பின்படி இம்மாவட்டத்தில் இசுலாமியர்கள் 59 சதவீதமும் இந்துக்கள் 41 சதவீதமும் தார்பார்க்கர் மாவட்டத்தில் இருந்தனர். \n1947 ஆம் ஆண்டில் பாக்கித்தான் சுதந்திரம் அடைந்தபோது இம்மாவட்டத்தின் மக்கள் தொகையில் இந்துக்கள் 80 சதவீதம் பேரும் இசுலாமியர்கள் 20 சதவீதம் பேரும் இருந்தனர். 1965 மற்றும் 1971 ஆம் ஆண்டுகளில், இந்தியா மற்றும் பாக்கித்தானுக்கு இடையிலான மக்கள்தொகை பரிமாற்றம் நிகழ்ந்தது. ஆயிரக்கணக்கான இந்துக்கள் (குறிப்பாக உயர் வர்க்க கம்யூனிச மக்கள்) பாக்கித்தானிய தார் பாலைவனப் பகுதியிலிருந்து இந்திய தார் பாலைவனப் பகுதிக்கு குடிபெயர்ந்தனர். 3,500 இசுலாமியக் குடும்பங்கள் இந்தியப் பகுதியிலிருந்து பாக்கித்தான் தார் பகுதிக்கு மாறி குடிபெயர்ந்தனர். இசுலாமியக் குடும்பம் ஒவ்வொன்றுக்கும் தலா 12 ஏக்கர் நிலம் வீதம் மொத்தமாக 42000 ஏக்கர் நிலம் அப்போது வழங்கப்பட்டது. \n\n\n\n\nSection::::கல்வி.\nSection::::2017 ஆம் ஆண்டின் பாக்கித்தான் மாவட்டக் கல்வித் தரம்.\n2017 ஆம் ஆண்டின் பாக்கித்தான் மாவட்ட கல்வி தரவரிசையின் படி தார்பார்க்கர் மாவட்டத்தின் கல்வித்தரம் நூற்றுக்கு 30 மதிப்பெண்கள் என்ற அளவில் இருந்தது. கற்றல் மதிப்பெண், தக்கவைக்கும் மதிப்பெண் மற்றும் பாலின சமநிலை மதிப்பெண் ஆகியவற்றை உள்ளடக்கியதாக இக்கல்வித்தரம் இருந்தது. \n\nதார்பார்க்கர் மாவட்டத்தின் தக்கவைப்பு வீதம் வெறும் 26 என்ற அளவிலேயே இருந்தது. அதே நேரத்தில் இம்மாவட்டத்தின் பாலினச் சமநிலை மதிப்பு 64 என்ற அளவில் இருந்தது . \n\nSection::::உள்கட்டமைப்பு குறைபாடுகள்.\nதரவரிசைக்குட்படுத்தப்பட்ட 155 பாக்கித்தானிய மாவட்டங்களில் நடுநிலைப்பள்ளி உள்கட்டமைப்பு வசதிகளுக்கான தரவரிசை மதிப்பீட்டில் தார்பார்க்கர் மாவட்டம் 128 ஆவது இடத்தைப் பெறுகிறது. பள்ளிகளில் ஏற்படுத்தப்பட்டிருந்த அடிப்படை வசதிகள் மற்றும் பள்ளிக் கட்டடங்களின் நிலை ஆகியவற்றில் கவனம் செலுத்தி இம்மதிப்பீடு நடத்தப்பட்டது. பள்ளிகளில் மின்சாரம் மற்றும் குடிநீர் இல்லாமையும் திருப்தியற்ற அபாயகரமான பள்ளி கட்டடங்களும் மாவட்டத்தின் முன்னேற்றத்திற்கு அக்கறை செலுத்தவேண்டிய அம்சங்களாக நீடித்திருக்கின்றன.\nதார்பார்க்கர் மாவட்டத்தில் இருக்கும் 200 பள்ளிகள் தற்காலிகமாக இயங்காத பள்ளிகளாகும். 78 பள்ளிகள் மூடப்படக்கூடிய நிலையில் செயல்படுகின்றன. இம்மாவட்டத்தின் 170 பள்ளிகள் நிரந்தரமாக இயங்காத நிலைக்குச் சென்றுவிட்டன. 345 பள்ளிகள் பாதுகாப்பான இடவசதிக் குறைவுடன் இயங்குகின்றன. மொத்தமுள்ள 3439 பள்ளிகளில் 1929 பள்ளிகள் ஒரு வகுப்பறை பள்ளிகள் என்பது குறிப்பிடத்தக்கது ஆகும். மாவட்டத்தில் 22 பள்ளிகளில் மட்டுமே அறிவியல் ஆய்வக வசதியைப் பெற்றுள்ளன. 3413 பள்ளிகளில் நூலகம் ஏதும் கிடையாது. \n\nSection::::பாலின வேறுபாடு.\n10 வயது மற்றும் அதற்கு மேற்பட்ட வயது கொண்டவர்களின் மக்கள் தொகையில் ஆண்களில் 54% பேரும் பெண்களில் 21% பேரும் மட்டுமே படிப்பறிவு கொண்டவர்களாக இருந்தனர். மாவட்டத்தில் இருந்த மொத்தப் பள்ளிகளில் 21% பாடசாலைகள் மட்டுமே பெண்களுக்கான பாடசாலைகளாகும். பள்ளிகளின் எண்ணிக்கை குறைவாக இருந்த காரணத்தால் வகுப்புகளின் நிலை உயர உயர பள்ளிகளின் சேரும் மாணவர்களின் எண்ணிக்கையும் குறிப்பாக வகுப்பு 5 முதல் வகுப்பு 6 வரையும் வகுப்பு 8 முதல் 9 ம் வகுப்பு வரையும் குறைவதைப் பார்க்க முடிகிறது. ஆண்களை விட பெண்களின் எண்ணிக்கை இதில் அதிகமாக இருந்தது. இம்மாவட்டத்தில் பயிலும் ஒட்டுமொத்த மானவர்களில் பெண்களின் சதவீதம் 34 சதவீதம் மட்டுமேயாகும்.\nசிறுவர்களுக்காக உள்ள 2,506 பள்ளிகளுடன் ஒப்பிடுகையில் சிறுமிகளுக்கு வெறும் 673 பள்ளிகள் மட்டுமே உள்ளன, சிறுவர்களுக்கு 182 நடுநிலைப்பள்ளிகள் உள்ள நிலையில் சிறுமிகளுக்கு 31 பள்ளிகளும், சிறுவர்களுக்கான 33 உயர்நிலைப்பள்ளிகளுடன் ஒப்பிடுகையில், சிறுமிகளுக்கு 7 உயர்நிலைப் பள்ளிகளும் மட்டுமே உள்ளன என்பது கவனிக்கத்தக்கது ஆகும். தார்பார்க்கர் மாவட்டத்தில் பெண்கள் மேல்நிலைப் பள்ளி ஏதுமில்லை. \n\nSection::::கற்றல் விளைவுகள்.\n2013-2018 ஆம் ஆண்டுக் காலத்தில் சிந்து மாகாணத்தில் மேற்கொள்ளப்பட்ட கல்வி சீர்திருத்தங்களின் விளைவாக 2018-2023 ஆம் ஆண்டுக்கான வெற்றி தோல்வி சவால்கள் அறிக்கை தரமான சோதனைத் தேர்வுகல் மூலமாக 2017 ஆம் ஆண்டு சிந்து மாகாண அரசாங்கத்தால் வெளியிடப்பட்டது. இவ்வறிக்கையின் தரவுகள் தெரிவித்தபடி தார்பார்க்கர் மாணவர்கள் கணிதம் மற்றும் அறிவியல் பாடங்களின் அடிப்படையில் இம்மாவட்டத்தை முதல் 10 மாவட்டங்களில் இடம்பிடிக்கச் செய்தனர். ஆனால் மொழிப்பாடங்களில் இவர்கள் பிந்தங்கியே இருந்தனர். 8 ஆம் வகுப்பு கணிதப் பாடத்தில்,தார்பார்க்கர் மாவட்ட மாணவர்கள் முதலிடம் பெற்றனர்.\n\nSection::::தார்பார்க்கர் அறிவியல் திருவிழா.\nதார்பார்க்கர் மாவட்ட மாணவர்கள் 2018 ஆம் ஆண்டு பிப்ரவரி மாதம் அலிஃப் ஐலான் உதவியுடன் நடைபெற்ற தார் அறிவியல் திருவிழாவில் தங்களின் கணிதம் மற்றும் விஞ்ஞான ஆர்வத்தை நிருபித்தனர் தார்பார்க்கர் மாவட்ட கல்வி அமைப்பினரும் மற்றும் பல அமைப்பினரும் ஒருங்கிணைந்து 15000 மாணவர்களுக்கு அதிகமான மாணவர்கள் பங்குபெற்ற அறிவியல் திருவிழாவை நடத்தினர் . இதற்காக அரசு மற்றும் தனியார் நிறுவனத்தைச் சேர்ந்த பல்லாயிரக் கணக்கான மாணவர்கள் தலைநகரமான மித்தி நகருக்கு பயணம் செய்து வந்து சேர்ந்தனர். அச்சு, மின்னியல், எண்ணிம ஊடகத்தினர் இவ்விழாவை விரிவாக படம் பிடித்தனர். விழாவைப் பற்றி மாவட்டப் பொது மக்கள், அறிஞர்கள் மற்றும் அரசியல் தலைவர்கள் பாராட்டுகள் தெரிவித்தனர் . \n\nSection::::குடிமக்களின் எதிர்பார்ப்பு.\nமாவட்டத்திலுள்ள கல்வி ஆர்வலர்களும் இளம் தலைவர்களும் தாலீம்டூ செயலியில் பல்வேறு கல்வி பிரச்சினைகளை பதிவேற்றி வருகின்றனர். அரசுப் பள்ளிகளில் உள்கட்டமைப்பு வசதிகளும் ஆசிரியர்கள் மற்றும் அரசுக்கிடையிலான பிரச்சினைகளும் எங்கும் நிறைந்துள்ளன. பல பள்ளிக்கட்டிடங்கள் செல்வாக்கு மிகுந்த நிலச் சொந்தக்காரர்களால் தனியார் விடுதிகளாகச் செயல்பட்டு வருகின்றன. தரமான ஆசிரியார்கள் பற்றாக்குறையும் அவர்களின் வருகையும் மிகப்பெரிய சிக்கல்களை உண்டாக்கி பள்ளிகள் மூடப்படுவதற்கு காரணமாகின்றன. பொதுவாக தார்பார்க்கர் மாவட்டத்தின் கல்வி நிலை மிக மோசமான நிலையில் உள்ளது. தொடர்புள்ள அதிகாரிகள் இச்சிக்கல்களின் மீது அக்கறை செலுத்தி செயல்பட வேண்டிய கட்டாயத்தில் மாவட்டம் பின்னடைந்திருக்கிறது. \n\nSection::::நிர்வாகம்.\nநிர்வாக நலனை முன்னிட்டு மாவட்டம் ஏழு தாலுக்காக்களாகப் பிரிக்கப்பட்டு இயங்குகிறது. \n\n\n"}
{"id": "421476", "url": "https://ta.wikipedia.org/wiki?curid=421476", "title": "மித்தி", "text": "மித்தி\n\nமித்தி \"(Mithi\") என்பது பாக்கித்தானில் உள்ள சிந்து மாகாணத்தில் இடம்பெற்றுள்ள தார்பார்க்கர் மாவட்டத்தின் தலைநகரம் ஆகும். மிர்பூர் காசிலிருந்து 1990 ஆம் ஆண்டு தார்பார்க்கர் மாவட்டம் பிரிக்கப்பட்ட போது மித்தி மாவட்டத் தலைநகரமாக மாறியது . இசுலாமியர்கள் பெரும்பான்மை அமையாத பாக்கித்தானிய நகரங்கள் சிலவற்றில் மித்தி நகரமும் ஒன்றாகும். இந்நகர மக்கள் தொகையில் 80 சதவீதத்திற்கும் அதிகமானோர் இந்து சமூகத்திற்கு சொந்தமானவர்கள் ஆவர். இந்துக்கள், இசுலாமியர்கள் இருவருமே இந்நகரில் அமைதியான முறையில் வாழ்கை நடத்துகின்றனர். இந்நகரின் குற்ற விகிதமும் குறைவான அளவிலேயே இருப்பதாகக் கூறப்படுகிறது .\n\nஇந்தோ-ஐரோப்பிய மொழி குடும்பத்தின் இந்தோ-ஆரியக் கிளையிலுள்ள ராசத்தானி மொழிகளில் ஒன்றான தாட்கி மொழி தார்பார்க்கர் மாவட்டத்தில் பேசப்படும் உள்ளூர் மொழியாகும். மார்வாரி சிந்தி மொழிக்கு மிக நெருக்கமாக உள்ள தாட்கி மொழியை உருது மற்றும் பஞ்சாபி பேசும் குடிமக்களும் புரிந்து கொள்கிறார்கள்.\n\nSection::::நிலவியல்.\nகராச்சி நகரத்திலிருந்து 450 கிலோமீட்டர் தொலைவில், 24°74'0வடக்கு 69°80'0கிழக்கு என்ற ஆயத்திட்ட அமைவிடத்தில் கடல் மட்டத்திலிருந்து 28 மீட்டர் அல்லது 92 அடி உயரத்தில் உள்ள பாலைவனப் பகுதியில் மித்தி நகரம் அமைந்துள்ளது.\n\nSection::::பொருளாதாரம்.\nஉயர் மட்ட அளவுகளில் பொருளாதார நடவடிக்கைகளும் சமூக மேம்பாட்டு செயல்முறைகளும் இப்பகுதியில் நடைபெறுவதால் தார்பார்க்கர் மாவட்டத்தின் இதயப் பகுதியாக மித்தி நகரம் வரையறுக்கப்படுகிறது.\nதார்பார்க்கர் மாவட்டத்தில் 9,600 சதுர கி.மீ. பரப்பளவில் உள்ள 12 சுரங்கத் தொகுதிகள் உள்ளடங்கிய நாட்டின் மிகப்பெரிய திறந்தவெளி நிலக்கரி சுரங்கத்தின் திறப்பு விழாவுக்கு அனைத்து வகையான முன்தயாரிப்புகளும் தயாரிக்கப்பட்டுள்ளன என்று தார் நிலக்கரி சுரங்க ஆணையத்தின் அதிகாரி ஒருவர் தெரிவித்தார். இந்த நிலத்தின் கீழ் புதையுண்டுள்ள நிலக்கரியின் அளவு சுமார் 175 பில்லியன் டன் நிலக்கரியாக இருக்கும் என நம்பப்படுகிறது. உலக நிலக்கரி சுரங்கங்களின் இருப்பு அளவில் ஒப்பிடுகையில் இந்நிலக்கரி சுரங்கம் 5 வது பெரிய இருப்பு என்ற தகுதியைப் பெறுகிறது. மிகப்பெரிய இத்திட்டம் மித்தி பிராந்தியத்தை மேம்படுத்தும் என்று எதிர்பார்க்கப்படுகிறது. தார்பார்க்கரின் 9,600 கிலோ மீட்டர் பரப்பளவுள்ள நிலக்கரி சுரங்கத் திட்டத்தின் பணிகள் சீனாவின் தொழில்நுட்ப நிபுணர்களின் வருகைக்குப் பிறகு அதிக வேகத்துடன் முடுக்கப்பட்டு வருகின்றன. மேலும், ஏறக்குறைய 3,000 தொழில்நுட்ப வல்லுநர்கள் மற்றும் பொறியியலாளர்கள் உள்ளூர் தொழிலாளர்கள் பெரும் இயந்திரங்களை இயக்குவதற்கும் திறந்தவெளி சுரங்கத்தை உருவாக்குவதற்கும் உதவ முன்வருவார்கள் என்றும் எதிர்பார்க்கப்படுகிறது. \n\nபல புதிய சாலைகளும், ஆரம்ப உள்கட்டமைப்பு வசதிகளும், உழைப்பாளர்களுக்கான குடியிருப்பு வளாகங்களும் உருவாக்கப்பட்டு வருகின்றன .\n\nSection::::கல்வி.\nமித்தி நகரில் ஓர் ஆக்சுபோர்டு பல்கலைக்கழகமும் இராணுவப்பயிற்சிக் கல்லூரியும் அமைக்கப்படும் என்று சிந்து மாகாண அரசாங்கம் 2014 ஆம் ஆண்டு ஏப்ரல் மாதத்தில் ஓரு அறிவிப்பை வெளியிட்டுள்ளது . \n\nSection::::மக்கள்தொகை.\nமித்தி நகரத்தின் மக்கள் தொகை 2,50,000 மக்களுக்கும் மேற்பட்டிருப்பதாக தேசிய புள்ளிவிவரத் தரவு தெரிவிக்கிறது \n\nSection::::உடல்நலம.\nநகரத்தின் சுகாதாரத் தேவைக்காக இந்நகரில் சிவில் மருத்துவமனை ஒன்றும் பல்வேறு தனியார் மருத்துவ மையங்களும் உள்ளன. எனினும், மருந்துகள் மற்றும் தொடர்புடைய பிற பொருட்கள் போன்ற அடிப்படை சுகாதார வசதிகள் போதுமான அளவுக்குக் கிடைக்கவில்லை. மேலும் கூடுதலாக, நோயாளிகள் உரிமைகள் கவனத்திற் கொள்ளப்படும் நடைமுறைகள் செயற்படுத்தப்படவில்லை. மருத்துவமனை நிர்வாகம் ஆம்புலன்சு மற்றும் பிற இலவச சேவைகளுக்கு எதிராக கடுமையான தொகையை பொதுமக்களிடம் கோருகிறது போன்ற பல வசதிக்குறைவுகள் இங்கு காணப்படுகின்றன. \n"}
{"id": "421485", "url": "https://ta.wikipedia.org/wiki?curid=421485", "title": "ஆர்த்ரோயைட்டு", "text": "ஆர்த்ரோயைட்டு\n\nஆர்த்ரோயைட்டு \"(Artroeite)\" (PbAlF(OH)) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இக்கனிமம் அரிசோனாவில் கிடைக்கிறது. 1912-1993 காலத்தைச் சேர்ந்த காலஞ்சென்ற அமெரிக்க வேதியியலாளர் ஆர்த்தர் ரோய் கண்டுபிடித்த காரணத்தால் கனிமத்திற்கு இப்பெயர் சூட்டப்பட்டது. \n\n"}
{"id": "421490", "url": "https://ta.wikipedia.org/wiki?curid=421490", "title": "ஜருகண்டி", "text": "ஜருகண்டி\n\nஜருகண்டி (\"Jarugandi\") என்பது 2018 ஆம் ஆண்டு வெளியான ஓர் நகைச்சுவை தமிழ்த் திரைப்படம் ஆகும். இத்திரைப்படத்தை ஏ. என். பிச்சுமணி எழுதி, இயக்கி \nபத்ரி கஸ்தூரி மற்றும் நிதின் சத்யா ஆகியோர் தயாரித்துள்ளனர். இத்திரைப்படத்தில் ஜெய், ரெபா மோனிகா ஜான், அமித் திவாரி ஆகியோர் முக்கிய கதாப்பாத்திரத்தில் நடித்துள்ளனர். போபோ சசி இசையமைப்பு மற்றும் ஆர். டி. ராஜசேகர் ஒளிப்பதிவு ஆகியவற்றை உள்ளடக்கி, இத்திரைப்படம் அக்டோபர் 26, 2018 அன்று வெளியானது.\n\n\nSection::::பாடல்கள்.\nஇத்திரைப்படத்திற்கு போபோ சசி இசையமைத்துள்ளார்.\n\n"}
{"id": "421492", "url": "https://ta.wikipedia.org/wiki?curid=421492", "title": "டி. ஆர். விஜயவர்த்தனா", "text": "டி. ஆர். விஜயவர்த்தனா\n\nதொன் ரிச்சார்டு விஜயவர்த்தனா (\"Don Richard Wijewardena\", , 23 பெப்ரவரி 1886 – 13 சூன் 1950) இலங்கை ஊடக பின்னணி உள்ள குடும்பத்தில் பிறந்தார். இவர் இலங்கை சுதந்திர போராட்ட தலைவரும் ஆவார். இவர் லேக் ஹவுஸ் பத்திரிகை நிறுவனத்தின் நிறுவனரும் ஆவார். விஜயவர்த்தனாவின் இலங்கை சுதந்திர போராட்ட பங்கு மிக முக்கியமானதாக அமைந்துள்ளது.\n\nSection::::ஆரம்ப வாழ்க்கை மற்றும் கல்வி.\nடான் ரிச்சர்ட் விஜயவர்த்தனா 23 ஆம் நாள் பிப்ரவரி திங்கள் 1886 ஆம் ஆண்டு மூன்றாவது மகனாக முகாந்திரம் டான் பிலிப் விஜயவர்த்தனா \nஹெலினா வீரசிங்கா தம்பதிகளுக்கு பிறக்கிறார். இவர் பெற்றோர்களுக்கு மொத்தம் ஏழ ஆண் குழந்தைகள் மற்றும் இரு பெண் குழந்தைகள் ஆவர். இவர் தந்தை மேல் மாகாணம், இலங்கையில் உள்ள ஒரு மர வியாபாரி ஆவார். தனது சிறுவயதிலேயே தந்தையை இழந்து தாயின் அரவணைப்பில் வளர்ந்தவர்.இவரின் சகோதரர்கள் டான் பிலிப்சு அலெக்சாண்டர், டான் லீவிசு, டான் சார்லசு, டான் எட்மன்டு, டான் ஆல்பர்ட்டு மற்றும் டான் வாள்டர் ஆவர். மேலும் அவருடைய சகோதிரிகளில் ஒருவரான ஹாரியட் என்பவர் மருத்துவர் அர்தூர் செனவீரரத்தனா என்பவரை திருமணம் செய்துகொண்டார். மற்றோரு சகோதிரியான இகுனி வில்பர்ட்டு நீதிபதியான ஜெயவர்த்தனாவை திருமணம் செய்துகொண்டார். டான் ரிச்சர்ட் விஜயவர்த்தனா தன் ஆரம்ப பள்ளி படிப்பை மேல் மாகாணம், இலங்கையில் உள்ள சேதவத்த பள்ளியில் படித்தார். பின்னர் தெகிவளை-கல்கிசையில் உள்ள புனித தாமசு கல்லூரியில் உயர்நிலைப் படிப்பை முடித்தார். மேற்படிப்புக்காக இவர் பீட்டர்ஹவுஸ், கேம்பிரிச்சுக்கு சென்றார். தனது ஆர்வத்தை அரசியல் மீது செலுத்தினார். இந்திய விடுதலைப் போராட்ட வீரர்களான லாலா லஜபதி ராய், கோபால கிருஷ்ண கோகலே தனித்தன்மையால் ஈர்க்கப்பட்டார்.\nகல்லூரி படிப்பை முடித்து பார் அட் லா ஆனார்.\n\nSection::::பணிகள்.\nடான் ரிச்சர்ட் விஜயவர்த்தனா 1912 ஆம் ஆண்டு இலங்கை திரும்பினார். தனது வழக்கறிஞர் பணியை இலங்கை மீயுயர் நீதிமன்றம் வழக்கறிஞராக சத்திய பிரமாணம் செய்துகொண்டார். தனது வழக்கறிஞர் பணியை புதுக்கடை (கொழும்பு)யில் இருந்து தொடங்கினார். ஆனால் அவரால் வழக்கறிஞர் பணியில் அதிக நாட்கள் தொடர முடியவில்லை. ஆதலால் தொழில் பக்கம் தனது கவணத்தை செலுத்தினார். 1917 ஆம் ஆண்டு முதலாம் உலக போரில் சிலோன் பாதுகாப்பு படையில் இணைந்து எஸ்.எல்.எல்.ஐயில் (சிலோன் அரசின் ஒரு படைப்பிரிவு) லெப்டினன்ட்டாக (ஜூனியர் கமிஷன் அதிகாரி) தன்னை முலுமையாக ஈடுபடுத்திக்கொண்டார்.\n\nSection::::செய்தித்தாள் வெளியீட்டாளராக மற்றும் உரிமையாளராக.\nடி. ஆர். விஜயவர்த்தனா தனது சகோதரர் டி. சி. விஜயவர்த்தனாவுடன் இணைந்து லேக் ஹவுஸ் எனும் செய்தித்தாளான சிங்கள நாளிதழை நிறுவி வெளியிட்டார். 1918 ஆம் ஆண்டு இது ஆங்கில நாளிதழாக வெளிவந்தது இது சிலோனின் விடுதலைக்காக முதன்மையாக செயல்பட்டது. இது அந்நாட்களில் தமிழ் மொழியில் வெளிவந்த செய்தித்தாளான தினகரன் என்ற நாளிதழை பின் தொடர்ந்தது. பின்னாளில் 1926 ஆம் ஆண்டு இவைகளை இணைத்து இலங்கை தொடர்பான செய்தித்தாள்கள் நிறுவனமாக உருவாக்கப்பட்டது. இந்நிறுவனம் மூலம் 7 வெளியீடுகள் வந்தன.\nஅவைகள் அனைத்தும் விஜயவர்த்தனாவின் தலைமையில் வெளிவந்தன.\n\nSection::::தேசிய இயக்கம்.\n1913 ஆம் ஆண்டு இவர் சிலோன் தேசிய சங்கத்திற்கு செயலாளராக தேர்ந்தெடுக்கப்பட்டார். விஜயவர்த்தனா தன் சங்க தலைவர் ஜேம்ஸ் பாரிஸ் மூலம் தம் முதல் அரசியல் நுழைவை மேற்கொண்டார். இவர் அரசியலமைப்பு மறு உருவாக்கம் மற்றும் சுயாட்சியை வழியுருத்தினார். இ.டபிள்யூ.பெரேராவுடன் இணைந்து இவர் கண்டி இராச்சியம் கடைசி மன்னர் ஸ்ரீ விக்ரம ராஜசிங்கேவின் கொடியை ஆங்கிலேயர்களிடம் இருந்து மீட்டெடுத்தார். இது 1815 ஆம் ஆண்டு ஆங்கிலேயரிடம் ஒப்படைக்கப்பட்டது. மீட்டெடுக்கப்பட்ட கோடியானது இலங்கையின் விடுதலை இயக்கத்தில் ஓரு கவனிக்கத்தக்க நிகழ்வாகும். இது பின்னாளில் 1948 ஆம் ஆண்டு இலங்கையின் இலங்கை மேலாட்சி கொடியாக ஏற்றுக்கொள்ளப்பட்டது.\n"}
{"id": "421498", "url": "https://ta.wikipedia.org/wiki?curid=421498", "title": "லோகார் மாகாணம்", "text": "லோகார் மாகாணம்\n\nலோகார் (\"Logar\" (பஷ்தூ/தாரிلوگر) என்பது ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் கிழக்குப் பகுதியில் அமைந்துள்ளது. நூற்றுக் கணக்கான கிராமங்களை உள்ளடக்கிய இந்த மாகாணமானது, ஏழு மாவட்டங்களாக பிரிக்கப்பட்டுள்ளது. மாகாணத்தின் தலைநகராக புல்-ஐ அலம் உள்ளது.\n\n2013 ஆம் ஆண்டளவில், லோகார் மாகாணத்தின் மக்கள் தொகை 373,100 ஆகும். இது பல இன பழங்குடி மக்கள் வாழும் பகுதியாக உள்ளது. இதில் பஷ்துன் இனத்தினர் குழுவில் 60 சதவிகிதமும், தாஜிக்குகளும், கசாராக்குகளும் மீதமுள்ளவர்களாவர்.\n\nலோகர் ஆறானது தாகாணத்தின் மேற்குப் பகுதி வழியாக நுழைந்து வடக்கு நோக்கி செல்கிறது.\n\nSection::::வரலாறு.\nSection::::இஸ்லாமுக்கு முந்தைய காலம்.\nலோகார் மாகாணம் சந்திரகுப்த மௌரியரின் தலமையிலானமௌரிய பேரரசால் வெற்றி கொள்ளப்பட்டது. மௌரியர்களால் இப்பிரதேசத்தில் பௌத்த சமயம் அறிமுகப்படுத்தப்பட்டது. மேலும் மௌரியர்கள் மத்திய ஆசியாவில் இன்னும் பல பிரதேசங்களை உள்ளூர் பாக்டிரியன் படைகளிடம் இருந்து கைப்பற்றும் நோக்கத்துடன் திட்டமிட்டு இருந்தனர் இதனால் செலியூஷியா சந்திரகுப்த மௌரியருடன் சமாதான ஒப்பந்தம் செய்து கொண்டு, இந்துகுஷ் மலைகளுக்கு தெற்குப் பிரதேசத்தை மௌரியர்கள் கட்டுப்பாட்டில் விடுத்து, 500 யானைகளை பரிசாக அளித்தான்.\nவடமேற்கில் தங்களை வலுப்படுத்திக் கொண்ட, சந்திரகுப்தர் நந்த பேரரசை கிழக்கு நோக்கி நகர்த்தினார். ஆப்கானிஸ்தான் நாட்டில் குறிப்பிடத்தக்க அளவில் பண்டைய புத்த மத பாரம்பரிய மற்றும் கலை மிச்சங்கள் பரந்த அளவிலான தொல்லியல் கண்டுபிடிப்புகள் மூலம் கண்டறியப்பட்டு பதிவு செய்யப்பட்டுள்ளன. வரலாற்றில் கௌதம புத்தர் (கி.மு 563 முதல் 483) தன் வாழ்நாளில் பால்க் பகுதிக்கு வரவில்லை என, தன் பதிவுகளில் கூறுகிறார் சுவான்சாங்.\n\nSection::::அண்மைய வரலாறு.\nசோவியத்-ஆப்கானிய போரின்போது, லோகாரானது பாப் அல் ஜிஹாத் (ஜிஹாதிகளின் சாவின் வாயில்\n) என சில ஆப்கானியர்கள் மத்தியில் அறியப்பட்டது. ஏனெனில் அது அமெரிக்க ஆதரவு / பயிற்சி பெற்ற முஜாஹிதீன் குழுக்களுக்கும் சோவியத் ஆதரவுடைய ஆப்கானிய அரசாங்க துருப்புகளுக்கும் இடையே கடுமையான போர்க்களமாக மாறியது. பாகிஸ்தானிலிருந்து வந்த முஜாகிதீன் கிளர்ச்சியாளர்களின் பிரதான பாதைகளில் இதுவும் ஒன்று. நாட்டின் மற்ற பகுதிகளைப் போலவே, லோகாரும் 1980 களில் பெரும் சண்டைகளையும் கண்ட பகுதியாகும். 1982 ஆம் ஆண்டு மாகாணத்திற்கு வந்த ஸ்வீடிஷ் பத்திரிகையாளர் பார்ஜ் அல்வ்விஸ்ட், இவ்வாறு எழுதினார்: \"லோகர் மாகாணத்தில் எல்லா இடங்களிலும் இடிபாடுகள் தவிர வேரொன்றும் இல்லை\". சோவியத் நடவடிக்கையின்போது எரியக்கூடிய நீர்மங்களைப் பயன்படுத்தி குண்டுவீச்சுகளை நிகழ்த்தியது, இதன் நோக்கம் போராளிகளின் மறைவிடங்களை அழித்தல், குடிநீரை நஞ்சாக்குதல், பயிர்கள் மற்றும் விவசாய நிலங்களை அழித்தல் ஆகும். இந்த நிகழ்வுகள் கண்ட ஒரு எழுத்தாளர், லோகானில் சோவியத்தின் செயல்களை ஒரு இனப்படுகொலை என்று வாதிடுட்டுள்ளார். இங்கு செயல்பட்ட குறிப்பிடத்தக்க கிளர்ச்சி போராளிகள் பாஸ்லூல்லா முஜ்படிடி, சையட் ரசுல் ஹஷிமி, மாலிம் தோர், முகம்மது வலி நசிரி, தஹர் ஷிர்சாத், அசடுல்லா பலாஹ் ஆகியோர் ஆவர்.\n\n1995 வாக்கில் தலிபான் அரசாங்கத்திடம் மாகாணம் வீழ்ந்த‍துது. 2001 ஆம் ஆண்டின் பிற்பகுதியில் தலிபான்கள் அகற்றப்பட்டு, கர்சாய் தலைமையிலான நிர்வாகம் உருவான பின்னர், சர்வதேச பாதுகாப்பு உதவிப் படை (ISAF) மற்றும் ஆப்கானிய தேசிய பாதுகாப்பு படைகள் (ANSF) படிப்படியாக இப்பகுதியின் பாதுகாப்பை தங்கள் வசம் எடுத்துக்கொண்டன. 2008 மார்ச்சில் லோகார் மாகாண மறுசீரமைப்பு குழு நிறுவப்பட்டது. இது உள்ளூர் மக்களுக்கு பாதுகாப்பு, அபிவிருத்தி, வேலைகள் உள்ளிட்ட இது பல நன்மைகளை செய்துவருகிறது.\n\nஇவ்வாறான நிலையில் இப்பகுதியில், தலிபான் கிளர்ச்சியாளர்கள் பெரும் தொந்தரவை ஏற்படுத்துகின்றனர். அவர்கள் முக்கிய செயல்களாக, பொதுமக்கள் பகுதியில் தற்கொலைத் தாக்குதல்கள், மற்றும் ஆப்கானிய அரசாங்க ஊழியர்களை படுகொலை செய்தல் ஆகியவை உள்ளதாக உள்ளன. 2014 ஆகத்து 19 இல், தலிபான்களால் மிகப்பெரிய தாக்குதல் நடந்தது. இதில் மாகாணத்தை தங்கள் கட்டுப்பாட்டில் எடுத்துக் கொள்ளும் நோக்கத்துடன் 700 போராளிகள் ஈடுபட்டனர்., இதற்கிடையில் 2014 திசம்பரில் நேட்டோ தலைமையிலான வெளிநாட்டு படையணியின் விமானத் தாக்குதலில் மூன்று பொதுமக்களை தவறாக கொன்றது.\n\nSection::::நிலவியல்.\nலோகார் மாகாணமானது அதன் வடக்கு மற்றும் நடுப்பகுதிகள் ஆற்றுப் பள்ளத்தாக்காக குறிப்பிடப்படுகிறது. மேலும் அதன் கிழக்கு, தெற்கு, தென்மேற்கு பகுதிகள் கரடுமுரடான மலைகள் சூழ்ந்த பகுதியாக உள்ளது. கிழக்கில் உள்ள அஸ்ரா மாவட்டமானது கிட்டத்தட்ட முழுமையாக மலைப்பகுதியாகும். தெற்கில் உள்ள பாக்தியா மாகாணத்திற்கு பயணிப்பவர்களுக்காக, ஆப்கானிஸ்தான் சர்வதேச புனரமைப்பு பணிகளின் ஒரு பகுதியாக மாகாணத்தில் உள்ள டெரா கணவாயில் 2896 மீட்டர் ஏற்ற சாலைப்பணி அண்மையில் முடிக்கப்பட்டது. காபூல்-கோஸ்ட் நெடுஞ்சாலையானது லாகார் மாகாணத்தின் வடக்கு-தெற்கு வழியாக செல்கிறது. \n\nSection::::அரசியலும், நிர்வாகமும்.\nமாகாணத்தின் கடைசி ஆளுநர் அர்சலா ஜமால் ஆவார். இவர் ஆப்கானிய-எதிர்ப்பு படைகளால் படுகொலை செய்யப்பட்டார். இவர்கள் தலிபான் தீவிரவாதிகளாக இருக்கலாம் என்று கூறப்படுகிறது. மாகாணத்தின் அனைத்து சட்ட அமலாக்க நடவடிக்கைகளும் ஆப்கானிய தேசிய காவல்துறை (ஏஎன்பி) மூலம் கையாளப்படுகிறது. அண்டை நாடான பாக்கிஸ்தானின் எல்லைப் பகுதிகளை ஆப்கான் எல்லைக் காவல் படைகளால் (ஏபிபீ) கண்காணிக்கப்படுகிறது. ஆப்கானிய எல்லை பொலிசு மற்றும் ஆப்கானிய தேசிய பொலிசு போன்றவற்றை மாகாண காவல்துறைத் தலைவர் வழிநடத்துகிறார். இவர் காபூல் உள்துறை அமைச்சகத்தின் பிரதிநிதியாக உள்ளார். ஏஎன்பி உட்பட, மற்ற ஆப்கான் தேசிய பாதுகாப்பு படை (ஏஎன்எஸ்எப்) போன்றவற்றிற்கு நேட்டோ தலைமையிலான படைகளின் ஆதரவு உள்ளது.\n\nSection::::தலைநகரம்.\nலோகார் மாகாணத் தலைநகரான புல்-ஐ அலம் நகரானது அதே பெயரிலான மாவட்டத்தில் உள்ளது. இது காபூலில் இருந்து கோஸ்ட்டுக்குச் தெற்கு மற்றும் தென்கிழக்காக செல்லும் நெடுஞ்சாலையில் உள்ளது. \n\nதலிபான்களின் வீழ்ச்சிக்குப் பிறகு புல்-ஐ அலம் புனரமைக்கப்பட்டது. காபூலுக்கான நெடுஞ்சாலைப் பணிகள் 2006 இல் முடிவடைந்தத பிறகு, நாட்டின் தலைநகருக்குச் செல்லும் பயண நேரம் குறைத்தது. கூடுதலான பள்ளிகள், வானொலி நிலையங்கள், ஒரு பெரிய ஆப்கான் தேசிய காவல் துறை மையம் ஆகியவை நகரத்தின் தெற்கே அமைக்கப்பட்டுள்ளன.\n\nபெரும்பாலான ஆப்கான் நகரங்களைப் போலவே, இந்த நகராட்சியில் குறைந்த திட்டமிடல் அல்லது சேவைகள் உள்ளன. டீசல் மின்னாக்கிகளால் மின்சாரம் வழங்கப்படுகிறது. கிணறுகளே குடிநீரின் முதன்மை ஆதாரமாக உள்ளன.\n\nSection::::நலவாழ்வு பராமரிப்பு.\nஇந்த மாகாணத்தில் தூய்மையான குடிநீர் கிடைக்கக்கூடிய மக்களின் எண்ணிக்கை 2005 ஆம் ஆண்டு 45% என்ற விகிதத்தில் இருந்தது, இது 2011 ஆண்டு 14% என குறைந்துள்ளது. திறமையான பிரசவ உதவியாளர் மூலமாக பிரசவம் பார்க்கும் மக்களின் விழுக்காடு 2005 ஆண்டில் 9 % என்ற எண்ணிக்கையில் இருந்து 2011 ஆண்டு 73 % என உயர்ந்தது.\n\nSection::::கல்வி.\nமொத்த கல்வியறிவு விகிதம் (6+ வயதுக்கு மேற்பட்டவர்களில்) 2005 ஆண்டு 21% என்று இருந்தது. 2011 இல் இது 30% என உயர்ந்துள்ளது. \n\nலோகார் மாகாணத்தின் ஒட்டுமொத்த எழுத்தறிவு விகிதம் 2005 ஆம் ஆண்டில் 21% ஆக இருந்தது. கிட்டத்தட்ட மூன்றில் ஒரு பங்கு (31%) ஆண்கள் கல்வியறிவு உள்ளவர்களாக உள்ளனர், பெண்களில் பத்தில் ஒரு பகுதியினருக்கும் குறைவானவர்களே (9%) கல்வியறிவு பெற்று உள்ளனர். மாகாணத்தில் சுமார் 81,538 மாணவர்களுக்கு 168 ஆரம்ப மற்றும் மேல்நிலை பள்ளிகள் உள்ளன. லோகார் மாகாணத்துப் பள்ளிகளில் கிட்டத்தட்ட 2,082 ஆசிரியர்கள் பணியாற்றுகின்றனர். மாகாணத்தில் பெண்களுக்கு பல பள்ளிகள் உள்ளன, இவை பெரும்பாலும் கோஷி மற்றும் புல்-இ-ஆமாமில் அமைந்துள்ளன. சார்ர்க்கிலும் பாரக்கி பாராக்விலும் மிகுதியான அளவில் தலிபான்களின் நடமாட்டம் உள்ளதால், லோகாரில் பெண் கல்விக்கு சுதந்திரம் இல்லாத நிலை உள்ள‍து. 2007 ஆம் ஆண்டின் படி, மாகாணத்தின் எழுத்தறிவு விகிதம் 17% ஆக இருந்தது.\n\nSection::::மக்கள்வகைப்பாடு.\n2013 ஆண்டின் படி லோகான் மாகாணத்தின் மக்கள் தொகையானது சுமார் 373,100, ஆகும். இங்கு பல்லின மக்கள் வாழ்கின்றனர். இவர்களில் பெரும்பான்மையினர் பழங்குடி மக்களாவர். மாகாண மக்களில் 60 விழிக்காடு பெரும்பான்மையானராக பஷ்டூன் குழுக்களாவர். எஞ்சியவர்கள் தாஜிக் மற்றும் கசாரா மக்களாவர்.\n\nSection::::மாவட்டங்கள்.\n2005 வரை இந்த மாகாணமானது நிர்வாக வசதிக்காக ஐந்து மாவட்டங்களாக பிரிக்கப்பட்டிருந்த‍து. அதே ஆண்டு அண்டை மாகாணமான பாக்டியாவில் இருந்து அஸ்ரா மாவட்டத்தை பெற்றது. மேலும் சர்க்கா மாவட்டத்தில் இருந்து பிரித்து புதிய மாவட்டமாக கர்வரின் மாவட்டம் உருவாக்கப்பட்டது.\n\n"}
{"id": "421506", "url": "https://ta.wikipedia.org/wiki?curid=421506", "title": "சன்னி சன்வார்", "text": "சன்னி சன்வார்\n\nசன்வார் ஆசாம் சன்னி (\"Sanwar Azam Sunny\", , பிறப்பு 17 திசம்பர் 1989) ஒரு வங்காளதேசக் கலைஞர் ஆவார். மேலும் இவர் சமூக ஆர்வலர், சுற்றுச்சூழல்வாதியும் ஆவார். வங்காளதேச ஆங்கில பத்திரிகையான தி டெய்லி ஸ்டார் என்ற நாளிதழின் கட்டுரையாளராகவும், பதிப்பாளராகவும் பணியாற்றிவருகிறார். பன்முக மொழிபுலமையை பெற்ற இளம் கலைஞர்களில் ஓருவரான இவர் தனித்து சொற்பொழிவாற்றும் வல்லமை பெற்றவர். தேசிய கலைக்கூடத்தில் உள்ள விடுதலை போர் அருங்காட்சியகத்தில் பல நிரந்தர தொகுப்புகளை வழங்கி பணிகளை மேற்கொண்டார். அமெரிக்க நான்காண்டு உயர் நிலைப் பள்ளி படிப்பை எட்டு மாதங்களில் படித்து முடித்து தனது 18 வது வயதில் கல்லூரி மூத்த மாணவரானார். 21 வது வயதில் பொறியியல் துறையில் கற்பித்தல் பல்கலைக்கழக படிப்புகள் படித்து முடித்தார்.\n\nSection::::குடும்பம் மற்றும் ஆரம்ப வாழ்க்கை.\nஇவர்களது குடும்பம் வடக்கு வங்கதேச பகுதியை தோற்றமாக கொண்டது. சன்னி சன்வாரின் தந்தை இக் குடும்பத்தின் மூத்த உரிப்பினராவார். வங்காளதேச தரைப்படையில், ஐக்கிய நாடுகள் சபையில் வங்காளதேச அமைதிகாக்கும் படையில் மற்றும் வங்காளதேச எல்லை பாதுகாப்பு படையில் கமாண்டோவாக பணியாற்றினார். இவர் தாய் தேற்கு வங்காளதேசத்தை சார்ந்த துருக்கிய வம்சாவளி குடும்பத்தை சேர்ந்தவர். இவர் ஒரு கலைஞர் மற்றும் அறிவியல் அறிஞர் ஆவார். இவர் வங்காளதேசக் குடியரசுத் தலைவர் யஜுதின் அஹமதின் மாணவி ஆவார். இரு பெற்றோர்களும் கிழக்கு பாகிஸ்தான் நாட்டில்தான் பிறந்தனர். சன்னி சன்வார் வங்காளதேச முழுமையும் பல நகரங்களில் வளர்ந்தார். அவருக்கு ஷாஹிய சர்வார் என்ற ஒரு மூத்த சகோதரி உள்ளார் இவர் ஒரு கட்டிட கலைஞர் ஆவார். இக் குடும்பம் சிங்கராநாதூர் குடும்பம் என வழங்கப்படுகிறது. இவர்கள் வடமேற்கு வங்காளதேச பகுதியான ராஜசாகி கோட்டம் பகுதிகளை ஆண்ட ஆட்சியாளர்கள் ஆவர். 1950 ஆம் ஆண்டு இயற்றப்பட்ட மாநில கையகப்படுத்துதல் சட்டம் மூலம் இக் குடும்ப ஆட்சி முடிவுக்கு கொண்டுவரப்பட்டது. இருப்பினும் அரசியல் முன்னுரிமை மக்கள் செல்வாக்கு இன்றும் அவர்கள் நிலைநாட்டுகின்றனர்.\nSection::::பின்னணி மற்றும் கல்வி.\nஅமெரிக்காவின் கல்வி மற்றும் கலாசார அலுவல்கள் பணியகம் மூலம் அமெரிக்காவில் இளைஞர் தூதராக ஆனார். அமெரிக்க நான்காண்டு உயர் நிலைப் பள்ளி படிப்பை எட்டு மாதங்களில் படித்து முடித்து தனது 18 வது வயதில் கல்லூரி மூத்த மாணவரானார். தனது 16 ஆம் வயதிலே மேட்லேப் நிறுவனத்தில் பணியில் அமர்த்தப்பட்டு வங்காளதேசthதின் வட தென் பல்கலைக்கழகத்திற்காக கணினி அறிவியல் மற்றும் மின் பொறியியல் துறை சம்பந்தப்பட்ட நிரலாக்க திட்ட பணிகளை மேற்கோண்டார். இவர் ஒரு சிறுமுது அறிஞர் தனது 8 வது வயதிலேயே 6 மொழியில் எழுத படிக்க பேச கவனிக்க புலமை பெற்றவர். அமெரிக்க நான்காண்டு உயர் நிலைப் பள்ளி படிப்பை எட்டு மாதங்களில் படித்து முடித்ததால் சர்வதேச அறிவியல் ஒலிம்பியாட் என்ற கவுரவ பட்டத்தை அமெரிக்கா வழங்கியது. இவருக்கு கேன்சஸ் பொறியியல் பல்கலைக்கழகம் ஊக்க தொகை வழங்கி கவுரவித்த போது வயது 16. தனது 19 வயதுக்குள்ளாகவே கல்லூரி இருதியாண்டை நிறைவு செய்தார்.\n\n"}
{"id": "421507", "url": "https://ta.wikipedia.org/wiki?curid=421507", "title": "கேரோப்பியைட்டு", "text": "கேரோப்பியைட்டு\n\nகேரோப்பியைட்டு \"(Carobbiite)\" என்பது KF என்ற |மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். பொட்டாசியம் புளோரைடு என்றழைக்கப்படும் இக்கனிமம் இலேசானது ஆகும். மோவின் கடினத்தன்மை அளவுகோலில் இக்கனிமத்திற்கு 2-2.5 என்ற எண் மதிப்பு அளிக்கப்பட்டுள்ளது. நிறமற்று கனசதுர வடிவத்தில் இக்கனிமம் படிகமாகிறது . நேபிள்சு மாகாணத்தின் சோம்மா மலைகள், இட்டாலியின் வெசுவியசு மலைகள் போன்ற இடங்களில் கேரோப்பியைட்டு காணப்படுகிறது. 1956 ஆம் ஆண்டு இத்தாலி நிலவியலாளர் குய்டோ கேரோப்பி இக்கனிமத்தைக் கண்டறிந்தார் . சப்பானின் ஒக்கைடோ தீவிலும் இது காணப்படுவதாக கூறப்படுகிறது .\n"}

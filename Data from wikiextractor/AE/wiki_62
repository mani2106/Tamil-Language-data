{"id": "432479", "url": "https://ta.wikipedia.org/wiki?curid=432479", "title": "கோபால்ட் போரைடு", "text": "கோபால்ட் போரைடு\n\nகோபால்ட் போரைடுகள் (\"Cobalt borides\") என்பவை CoB என்ற பொது மூலக்கூற்று வாய்ப்பாட்டால் விவரிக்கப்படும் கனிம வேதியியல் சேர்மங்களாகும் CoB மற்றும் Co2B.என்பவை இரண்டும் முக்கியமான கோபால்ட் போரைடுகளாகும். இவை மீவெப்பம் தாங்கும் பொருட்களாகும். \n\nSection::::பயன்பாடுகள்.\nSection::::பொருளறிவியல் பயன்பாடுகள்.\nகோபல்ட் போரைடு ஓர் ஆக்சிசனேற்ற எதிர்ப்பியாகும். கோபல்ட் போரைடின் இவ்வேதியியல் பண்பு இச்சேர்மத்தை மிகுந்த பயனுள்ள வேதிப் பொருளாக்குகிறது. உதாரணமாக, கோபால்ட் போரைடை மேற்பூச்சுகளாகப் பயன்படுத்தப்படும் போது உலோகப் பகுதிகளின் ஆயுட்காலம் அதிகரிக்கிறது. அதிக அரிப்புக்கு ஆட்படும் மேற்பரப்புகளுக்குத் தேவையான எதிர்ப்பைக் கொடுக்கிறது. இத்தகைய பண்புகள் உயிர்மருத்துவ அறிவியலில் சிறப்புத்தன்மை கொண்ட மருந்து செலுத்து கருவிகளில் பயன்படுத்தப்படுகிறது. \n\nSection::::புதுப்பிக்கத்தக்க ஆற்றல் துறை.\nஐதரசன் சேமிப்பு மற்றும் எரிபொருள் செல் நுட்பங்களில் கோபால்ட்டு போரைடைப் பயன்படுத்த ஆய்வுகள் நடக்கின்றன. \n\nSection::::கரிமத் தொகுப்பு வினைகளில்.\nகரிமத் தொகுப்பு வினைகளில் ஒரு பயனுள்ள ஐதரசனேற்ற வினையூக்கியாக கோபால்ட்டு போரைடு பயன்படுகிறது. நைட்ரைல் ஒடுக்கத்தின் வழியாக முதல்நிலை அமீன்களைத் தயாரிக்கும் செயல்முறையில் கோபால்ட்டைக் கொண்டுள்ள மற்ற வினையூக்கிகளைக் காட்டிலும் கோபால்ட்டு போரைடு ஒரு தெரிவு செய்யப்பட்ட இடைநிலைத் தனிம வினையூக்கியாகப் பயன்படுகிறது. \n\nSection::::தயாரிப்புகள்.\nSection::::பொருள்களின் மேற்பூச்சு.\n1500° செல்சியசு வெப்பநிலை போன்ற உயர் வெப்பநிலைகளில் கோபால்ட் போரைடு உற்பத்தி செய்யப்படுகிறது. இரும்பை போரைடாக்குதல் வினையின் மூலம் இரும்பின் மீது கோபால்ட்டு போரைடு பூச்சு பூசப்படுகிறது. இதனால் இரும்பின் மீது முதலில் FeB பூச்சும் பின்னர் Fe2B பூச்சும் பூசப்படுகின்றன. இங்கு கட்டு ஒட்டும் செயல்முறையைப் பயன்படுத்தி கோபால்ட்டு இரும்பு போரைடின் மீது படியவைக்கப்படுகிறது. 18 முதல் 22 நானோ மீட்டர் அளவுள்ள நுண் துகள்களும் உற்பத்தி செய்யப்படுகின்றன. \n\nSection::::வினையூக்கி.\nகோபால்ட்(II) நைட்ரேட்டுடன் சோடியம் போரோ ஐதரடை சேர்த்து வினைபுரியச் செய்வதன் மூலம் வினைஊக்கியாகப் பயன்படும் கோபால்ட்டு போரைத் தயாரிக்கலாம். ஒடுக்கும் வினைக்கு முன்பாக பூசப்படும் வினையூக்கியின் மேற்பரப்பு பரவலாக்கப்படுகிறது. இதற்காக மற்றொரு பொருளின் மீது பெரும்பாலும் செயலூக்க கார்பன் மீது உப்பு பரப்பப்படுகிறது \n"}
{"id": "432491", "url": "https://ta.wikipedia.org/wiki?curid=432491", "title": "செங்காலை (மீன்)", "text": "செங்காலை (மீன்)\n\nசெங்காலை (\"Nemipterus japonicus\") என்பது பசிபிக் மற்றும் இந்தியப் பெருங்கடல்களில் காணப்படும் மீனினம் ஆகும். இவை \"செம்மீன்\", \"சங்கரா\" போன்ற பெயர்களாலும் அழைக்கப்படுகிறது. இதற்கு மலையாள மொழியில் \"கிளிமீன்\" என்று பெயர்.\n"}
{"id": "432501", "url": "https://ta.wikipedia.org/wiki?curid=432501", "title": "அழகன் அழகி", "text": "அழகன் அழகி\n\nஅழகன் அழகி என்பது 2013 இல் வெளிவந்த தமிழ்த் திரைப்படமாகும். நந்தா பெரியசாமி இதனை இயக்கியுள்ளார்.\n\nஜாக், ஆருஷி ஆகியோர் முக்கிய கதாபாத்திரங்களில் நடித்திருக்கின்றனர். கண்ணன் இசையமைத்துள்ளார். பிரபு தயாளன் என்பவர் ஒளிப்பதிவு செய்துள்ளார்.\n\n\n"}
{"id": "432504", "url": "https://ta.wikipedia.org/wiki?curid=432504", "title": "நந்தா பெரியசாமி", "text": "நந்தா பெரியசாமி\n\nநந்தா பெரியசாமி என்பவர் இயக்குனர் ஆவார். இவர் தமிழ் திரைப்பட உலகில் பணியாற்றினார்.\n\nSection::::நடிகர்கள்.\nலிங்குசாமி இயக்குனரரிடம் இவர் துணை இயக்குனராகப் பணியாற்றினார்.\n\nஇவர் 2012 இல் எஸ். எஸ். சக்கரவர்த்தி தயாரிப்பில் \"மகா\"என்ற திரைப்படத்தை இயக்கினார். அஜித் குமார், சினேகா மற்றும் கிரண் ராத்தோட் ஆகியோர் முக்கிய கதாபாத்திரங்களில் நடித்திருக்கின்றனர். ஆனால் படம் கைவிடப்பட்டது.\n\n2005 இல் ஒரு கல்லூரியின் கதை என்பது இவருடைய முதல் படமாகும். இதில் ஆர்யா மற்றும் சோனியா அகர்வால் ஆகியோர் நடித்துள்ளனர்.\n\n"}
{"id": "432507", "url": "https://ta.wikipedia.org/wiki?curid=432507", "title": "அடுக்குப்பல் சுறா", "text": "அடுக்குப்பல் சுறா\n\nஅடுக்குப்பல் சுறா (\"Hemipristis elongata\") என்பது எமிகாலெய்டீ என்ற குடும்பத்தைச் சேர்ந்த சுறா மீன் இனம் ஆகும். இது இந்திய-பசிபிக் பெருங்கடல்களில் காணப்படுகின்றது. இவை 240 செ.மீ. நீளம் வரை வளரக்கூடியவை ஆகும். உணவுக்காக அதிகம் பிடிக்கப்படுவதால் இவற்றின் எண்ணிக்கை குறைந்து வருகிறது. தற்போது இவை அழிவாய்ப்புப் பட்டியலில் இடம்பெற்றுள்ளது.\n\nபெயருக்கேற்றறவாறு இவற்றின் மேல் தாடையில் கூரான ரம்பம் போன்ற பற்களும் கீழ் தாடையில் நெருக்கமான பற்களும் அடுக்குவரிசையில் அமைந்திருக்கும். இவற்றின் உடலமைப்பு இருமுனையில் கூம்பிய அமைப்பில் இருப்பதால் நீரில் வேகமாக நீந்த உதவுகிறது.\n"}
{"id": "432508", "url": "https://ta.wikipedia.org/wiki?curid=432508", "title": "மாத்தி யோசி", "text": "மாத்தி யோசி\n\nமாத்தியோசி என்பது 2010 இல் வெளிவந்த இந்திய தமிழ்த் திரைப்படமாகும். இதனை ‌எழுதி இயக்கியவர் நந்தா பெரியசாமி.\n\nஇசையமைத்தவர் குரு கல்யாண். ஹரிஷ், \"காஞ்சிவரம்\" புகழ் ஷம்மு, கோபால், அலெக்ஸ் மற்றும் லோகேஷ் போன்றோர் நடித்துள்ளனர்.\n\n\nSection::::வரவேற்பு.\nபடம் வெளிவந்த தொடக்கத்தில் அனைவர் கவனமும் பெற்றது. எனினும் குறிப்பிடத்தக்க வெற்றி பெறவில்லை ‌.\n\nபுதுமுகங்களான ஹரீஸ், லோகேஷ், அலெக்ஸ், கோபால் ஆகியோர் நடிப்பும், ரவி மரியாவின் நடிப்பும் புகழப்பட்டது. சில ஆதிக்க சாதிகளுக்கு எதிரான காட்சிகளை வைத்தமைக்காக இயக்குனர் பாராட்டப்பட்டார்.\n"}
{"id": "432509", "url": "https://ta.wikipedia.org/wiki?curid=432509", "title": "பொறுவா", "text": "பொறுவா\n\nபொறுவா (\"Thryssa malabarica\") என்பது இந்தியப் பெருங்கடலில் காணப்படும் மீன் இனம் ஆகும். இது ஆங்கிலத்தில் மலபார் நெத்திலி (\"Malabar anchovy\") என்று அழைக்கப்படுகின்றது.\n"}
{"id": "432514", "url": "https://ta.wikipedia.org/wiki?curid=432514", "title": "குள்ள காட்டுப் பன்றி", "text": "குள்ள காட்டுப் பன்றி\n\nஅழிவின் விளிம்பிலுள்ள  குள்ளத் தோற்றம் கொண்ட ஒரு காட்டுப் பன்றியே (\"Pygmy hog\") “பிக்மி” என்ற அடைமொழியுடன் அழைக்கப்படுகின்றது.  பன்றிகளின் குடும்பத்தில், மிகச் சிறிய அங்கத்தவர் இந்தப் பிக்மி காட்டுப் பன்றியேதான்! ஒரு காலத்தில் இமயமலை அடிவாரப் பிரதேசங்கள், உத்தர பிரதேசம்தொடக்கம் அஸாம் மாநிலம் வரையிலான பிரதேசங்கள், நேபாளத்தின் ரெறாய் பிரதேசம் , பெங்கால் என்று பரந்து வாழ்ந்த இந்த இனம் அறுபதுகளில் அழியும் நிலையைத் தொட்டு விட்டது. ஆனால் 1971இல் இந்தியாவின் பார்னாடி வனவிலங்குகள் காப்பகத்தில் காணாமல் போய்விட்ட இந்தக் காட்டு விலங்குகள் மீண்டும் கண்டுபிடிக்கப்பட்டன. அனால் இவை இங்கு அதிகரிப்பதாகத் தெரியவில்லை என்கிறார்கள். 200ககும் குறைவான பன்றிகளே இப்பொழுது இருப்பதாகவும், இது 90களின் நடுப் பகுதிகளில் இருந்த தொகையை விட பாதித் தொகை என்றும் கூறப்படுகின்றது. ஆனால் அஸாம் மாநிலத்திலுள்ள புலிகளின் காப்பகமொன்றின் நிலைமை நம்பிக்கையளிக்கின்றது. 25செ.மீற்றர் உயரமான இந்தச் சிறிய காட்டு மிருகத்தை அழிவிலிருந்து காப்பாற்ற,  கடந்த இரண்டு தசாப்த காலம் எடுத்த முயற்சி இங்கு வீண்போகவில்லை என்கிறார்கள். சமீபத்தில் இந்த வனவிலங்கு காப்பகத்தில் அடைத்து வளர்க்கப்படும் 110வது பிக்மி பன்றி அறிமுகப்படுத்தப்பட்டுள்ளது.\n\nதன் மனையை தானே கட்டும்\n\nஒரு “கூரையோடு” தன் வீட்டைத் தானே கட்டும் சில அரிய முலையூட்டிகள் வரிசையில் இந்தக் குள்ளப் பன்றியும் இணைந்து கொள்கின்றது. உயர்ந்த புற்களைக் கொண்ட  ஈரப் புல் வெளிகள் அழிக்கப்படுவதால், இவையும் அழிக்கப்படுகின்றன என்று நம்பப்படுகின்றது.\n\n12 கிலோ தாண்டாத எடை\n\nஇது எழுந்து நிற்கும்போது உயரம் 20-30 .மீட்டர் மாத்திரமே இருக்கும் இதன் நீளம் 55-71செ.மீ. இதன் வாலின் நீளம் சுமாராக 2.5செ.மீ. ஒரு மிருகத்தின்  எடை 6.6 கிலோவிலிருந்து 11.8 கிலோவிற்குள்ளேயே இருப்பதுண்டு. இதனுடைய தோல்நிறம் மரநிறமும், கறுப்பும் கலந்ததாக இருப்பதோடு,  தோலின் மீதுள்ள உரோமம் கருமையாக இருக்கும். குட்டிகள் பிறக்கும்போது சாம்பர் நிறத்துடன் கலந்த ரோஜா வர்ணத்தில் இருக்கும். . நாளடைவில் இந்த நிறம் மரநிறமாக மாற, இதன் உடலின் மஞ்சள்  வரிகள் தோன்ற ஆரம்பிக்கும். வளர்ந்த ஆண் பன்றிகளின்  இரு பக்க வாயோரங்களில் பற்கள் துருத்திக் கொண்டிருக்கும். எட்டு வருடங்கள் வாழக்கூடிய இவை, ஓரிரு வருடங்களில் பாலுறவுக்குத் தயாராகி விடுகின்றன. மொன்சூன் பருவ கால மாற்றத்தி்றகு முன்னர் இவை குட்டிகள் ஈனுகின்றன. இதன் சூல்கொள் காலம் 100 நாட்கள். மூன்று தொடக்கம் ஆறு குட்டிகள் வரை ஈனும். தரையில் ஒரு பள்ளத்தைத் தோண்டி, அதை இலைகுழைகளால் நிரப்பி தனக்கென இது ஒரு இருப்பிடத்தை ஏற்படுத்திக் கொள்ளும். மரங்களின் வேர்கள், பூச்சிகள், எலிகள், சிறிய முலையூட்டிகள்- இவற்றின் சில உணவுகள்.\n\nஇனப்பெருக்கலில் சறுக்கலும் வெற்றியும்..\n\n19ஆம் நுாற்றாண்டில் இலண்டன் , பேர்லின் மிருகக் காட்சிசாலைகளில் இந்தக் குள்ளப் பன்றியை  பார்வையாளர்கள் பார்த்து ரசிக்க விட்டுள்ளார்கள்.  இந்த இனத்தை வளர்க்கும் நோ்ககில் இவர்கள் அடைத்து வைக்காத காரணத்தால், எல்லாமே விரைவில் அழிந்து போய்விட்டன. 1976தொடக்கம் 1978வரை சூரிச் மிருகக்காட்சிசாலையும் இதே வேலையைச் செய்தது. இங்கே  இருந்த பெண் பன்றிகள் எல்லாம் இறந்து போயின. இதன் பின்னர் ஆங்கிலேய அமைப்பொன்றின் அரு முயற்சியால் இந்த மிருகங்களை அடைத்து வைத்து இனப்பெருக்கும் முயற்சியில் வெற்றி கண்டுள்ளார்கள்.\n"}
{"id": "432520", "url": "https://ta.wikipedia.org/wiki?curid=432520", "title": "அம்பாசமுத்திரம் அம்பானி", "text": "அம்பாசமுத்திரம் அம்பானி\n\nஅம்பாசமுத்திரம் அம்பானி என்பது 2010 இல் வெளிவந்த தமிழ்நகைச்சுவை திரைப்படமாகும். இதனை ராம்நாத் எழுதி இயக்கியுள்ளார்.\n\nகருணாஸ், நவ்நித்தி, அம்பாசமுத்திரம் அம்பானி மற்றும் கோட்டா சீனிவாச ராவ் ஆகியோர் முக்கிய கதாபாத்திரங்களில் நடித்திருக்கின்றனர். பாடல்களை வைரமுத்து எழுதியிருந்தார். சபேஷ் முரளி பின்னனி இசையும், நடிகர் கருணாஸ் பாடல்களுக்கு இசையும் அமைத்திருந்தனர்.\n\nசி.புலிதேவன் ஒளிப்பதிவு செய்துள்ளார். வி. டி. விஜயன் எடிட்டிங் செய்திருந்தார்.\n\nSection::::வரவேற்பு.\nதிரைப்படம் தன்னம்பிக்கை குறித்தான விடயங்களை கூறியிருந்தைமையை ஊடகங்கள் பாராட்டின. திரைப்படம் வெகுவான புகழைப் பெற்றது.\n\nதிரைப்படத்தை காணலாம் என ஊடகங்கள் சிபாரிசு செய்தன.\n\n"}
{"id": "432522", "url": "https://ta.wikipedia.org/wiki?curid=432522", "title": "யூ. கே. செந்தில் குமார்", "text": "யூ. கே. செந்தில் குமார்\n\nயூ. கே. செந்தில் குமார் என்பவர் ஒரு இந்திய ஒளிப்பதிவாளர் ஆவார். இவர் தமிழ் மற்றும் மலையாள திரைப்பட துறையில் பணியாற்றி வருகிறார்.\n\nSection::::வாழ்க்கை.\nசெந்தில் குமாரது சொந்த ஊர் கோயம்புத்தூர் ஆகும். இவர் அரசு திரைப்பட நிறுவனம், சென்னையில் 1989 -92 காலங்களில் படித்தார். சுமார் 50 திரைப்படங்களுக்கும் மேலாக பணியாற்றியுள்ளார்.\n\n1993-இல் மனோபாலாவின் \"கருப்பு வெள்ளை\" (1993) திரைப்படத்தில் முதன்முதலாக பணியாற்றினார். மறைந்த 1990 மற்றும் 2000 ஆம் ஆண்டுகளில் இயக்குனர் சுந்தர் சியிடம் பணியாற்றினார். சில காலத்திற்கு பிறகு சுந்தர் சியுடன் \"கலகலப்பு\" (2012) மற்றும் \"அரண்மனை\" (2014) ஆகிய படங்களிலும்.‌ நரேந்திர மோடிக்காக 2014 இல் பிரச்சாரக் காணொளிகளையும் தயாரித்தார்.\n"}
{"id": "432528", "url": "https://ta.wikipedia.org/wiki?curid=432528", "title": "வேகாக்கொல்லை", "text": "வேகாக்கொல்லை\n\nவேகாக்கொல்லை தமிழ்நாட்டிலுள்ள கடலூர் மாவட்டத்தின் பண்ருட்டி (தாலுக்கா) ஒரு சிறிய கிராம பஞ்சாயத்து ஆகும். வேகாக்கொல்லை தாலுகா மெயின் டவுன் பண்ருட்டிக்கு 14.9 கி.மீ தூரத்தில் அமைந்துள்ளது.கடலூரில் இருந்து 24.1 கிமீ தொலைவில் வேகாக்கொல்லை உள்ளது. சென்னை தமிழ்நாடு மாநில தலைநகர் சென்னைக்கு 173 கிமீ தொலைவில் உள்ளது.\n\n\n\n\nSection::::வேகாக்கொல்லை கிராம பகுதிகள்.\nஇந்த பஞ்சாயத்து கிட்டத்தட்ட 5,000 மக்களை கொண்டுள்ளது. நெய்வேலிலிருந்து 6 கிமீ தொலைவில் அமைந்துள்ளது.\n\nSection::::வழிபாட்டு இடங்கள்.\nவேகாக்கொல்லை உள்ள\n\n\nவேங்கடம்பேட்டையிலுள்ள ரங்கநாதர் கோயில் வேகாக்கொல்லையில் இருந்து 1.5 கி.மீ. உலகின் மிகப் பெரிய சிலை ரங்கநாதர் ஒரு தூங்கும் போஸில் உள்ளது. கோயில் சுமார் 1000 ஆண்டுகள் பழமை வாய்ந்தது.\n\nSection::::பொருளாதாரம்.\nவேகாக்கொல்லை கிராமத்தில் முந்திரி நட்டு வனப்பகுதியும், பழம் மரங்களும் நிறைந்துள்ளன.வேகாக்கொல்லை மக்களின் பிரதான ஆக்கிரமிப்பு விவசாயம் ஆகும். முந்திரி, கரும்பு, நிலக்கடலை போன்ற முக்கிய பயிர்கள் பயிரிடப்படுகின்றன. முந்திரிப் பருப்பு,பிளப்பழம் மற்றும் வாழைப்பழங்களில் சிறிய அளவிலான பெரிய அளவிலான முந்திரி பருப்பு மற்றும் ஷாப்பிங் போன்ற பிற நடவடிக்கைகள்.\n\nபல கிராம மக்கள் சுய தொழில், அரசு வேலைகள் மற்றும் மெக்கானிக்கல் தொழிற்துறையில் இருந்து பொறியியலாளர்களாக ஐ.டி துறையில் வேலை செய்கிறார்கள்.\n\nநாற்று தோட்டத்தில் தோட்டம், கிராமத்தில் உள்ள பலரால் நடைமுறையில் உள்ளது, இவை பெரும்பாலும் ரோஜா, காசுவரின் ஹைப்ரிட் குளோன், கனகாம்பரம், மல்லினம் போன்ற மலர்கள் ஆலைகளில் உற்பத்தி செய்யப்படுகின்றன. [சான்று தேவை]\n\nவேர்க்கொலொயாக தோட்டக்கலைகளில் மிகப்பெரிய கிராமமாக விளங்குகிறது. கிராமத்திலிருந்து பட்டதாரி ஒருவர் தோட்டக்கலைஞர்களாகவும், இந்த வியாபாரத்தில் சிறந்த வேலைகளைச் செய்கிறார்.தோட்டக்கலை, அதன் உணவுகளில் (பழங்கள், காய்கறிகள், காளான்கள், சமையல் மூலிகைகள்) மற்றும் அல்லாத உணவுப் பயிர்கள் (மலர்கள், மரங்கள் மற்றும் புதர்கள், தரை-புல், ஹாப்ஸ், மருத்துவ மூலிகைகள்) ஆகியவற்றிற்கான தாவரங்களை இணைத்துக்கொள்வது மிகவும் அவசியம். இது தாவர பாதுகாப்பு, இயற்கை மீட்பு, இயற்கை மற்றும் தோட்ட வடிவமைப்பு / கட்டுமானம் / பராமரிப்பு, தொல்பொருளியல், தோட்டக்கலை சிகிச்சை, மற்றும் பலவற்றில் இது தொடர்பான சேவைகள் உள்ளன. இந்த உணவு, மருத்துவ, சுற்றுச்சூழல் மற்றும் சமூக தயாரிப்புகள் மற்றும் சேவைகள் வரம்பு மனித ஆரோக்கியம் மற்றும் நல்வாழ்வை வளர்ப்பதற்கும் பராமரிப்பதற்கும் அடிப்படையாகும். வேகாக்கொல்லை, இப்போது horticulture.etc பிரபலமானது. [விவரங்கள் தேவை]\n\nSection::::கல்வி.\nவேகாக்கொல்லையில் உள்ள பள்ளிகள் பஞ்சாயத்து யூனியன் மத்திய பள்ளி மற்றும் பஞ்சாயத்து யூனியன் தொடக்க பள்ளி ஆகியவை அடங்கும்\n\nSection::::தேர்ந்தெடுக்கப்பட்ட பிரதிநிதிகள்.\nவேகாக்கொல்லை(வ்திச் இளதே வேகாக்கொல்லை,வேகாக்கொல்லை புதூர்,கட்டு வேகாக்கொல்லை & வேகாக்கொல்லை சத்திரம்). நீரலை 2300 வோட்டர்'ஸ் இந் திஸ் பஞ்சாயத்.\n\nவேகாக்கொல்லை, நெய்வேலி எம்.எல்.ஏ தொகுதியும் கடலூர் மக்களவை தொகுதியும்.\n\n\nSection::::பஸ் சேவைகள்.\nதமிழ்நாடு விழுப்புரம் டிரான்ஸ்போர்ட் கார்ப்பரேஷன் கீழ்க்கண்ட பஸ் ரோட்டிற்கான பஸ்கள் இயக்கப்படுகின்றன.பேருந்து 21 பன்ருட்டிக்கு குருஞ்சிப்பாடி, (வியா) கீலகாள்ளை, வேகக்கோட்டை.பஸ் 10 இணைப்புகள் கடலூர் வரை வேகக்கோட்டை (வயா) குள்ளன்சாவடிபன்ருட்டிக்கு பன்ருட்டிக்கு, குங்குஞ்சிடிக்கு, அலுவலக பதிவுக்காக, வேகக்கோட்டைக்கு 30 இணைப்பு.\n\nSection::::பேருந்து எண்: 21 நேரம்.\n21 பஸ் ரோட்டுகள்: பண்ருட்டி - வியாபாடூள்ளியூர், கீலகாள்ளை, வேகக்கோட்டை, ஆயீப்பிட்டாய், வேங்கடம்பட்டை, அன்னதானம்பேட்டை (இணைப்பு சாலை), பாச்சாரப்பாலம் (இணைப்பு சாலை), மீனாச்சிபேட்டை, இரயில்வே பஸ் ஸ்டாப் (குறிஞ்சிப்பாடி), பெருமாள் கோவில், குறிஞ்சிப்பாடி (பஸ் ஸ்டாண்ட்)\nபேருந்து எண்: 21 நேரம்\nபண்ருட்டிதொடங்குகிறது: பண்ருட்டிலிருந்து தொடங்குகிறது: 6.20மணி, வேகாக்கொல்லை: 7.00மணி, குறிஞ்சிப்பாடியில்: 7.20மணி முடிகிறது\n\nபண்ருட்டிலிருந்து தொடங்குகிறது: 10.00 மணி, வேகாக்கொல்லை: 11.20 மணி, குறிஞ்சிப்பாடியில் 11.50 மணி முடிகிறது: \n\nபண்ருட்டிலிருந்து துவங்குகிறது: 4.20 மணி, வேகாக்கொல்லை: 5.00 மணி, குறிஞ்சிப்பாடியில்: 5.20 மணிமுடிகிறது.\n\nபண்ருட்டிலிருந்து தொடங்குகிறது: 7.20am, Vegakollai: 8.00am, Kurinchipadi at ends: 8.20pm\nStarts from Kuruinjipadi : Starts from Kuruinchipadi : 7.50am, Vegakollai : 8.15am, Ends at Panruti : 8.50am Starts from Kuruinchipadi : 11.50am, Vegakollai : 12.15pm, Ends at Panruti : 12.50pm Starts from Kuruinchipadi : 5.50pm, Vegakollai : 6.30pm, Ends at Panruti : 7.00pmStarts from Kuruinchipadi : 8.50pm, Vegakollai : 9.30pm, Ends at Panruti : 10.15pm\n\nSection::::பேருந்து எண்: 10 நேரம்.\n Bus Routes of 10 : Cuddalore --via Kullanchavadi,Ambalavanan Pet,kattiyankuppam,Chatiram,Thani pathalutti, kattu-vegakollai, Vegakollai, Ayeepettai\nBus no:10 Timing\nStarts from Vegakollai : Starts from Vegakollai : 5.00am, Ends at Cuddalore : 6.20am Starts from Vegakollai : 8.30am, Ends at Cuddalore : 11.20am Starts from Vegakollai : 12.30pm, Ends at Cuddalore : 1.50pm Starts from Vegakollai : 3.00pm, Ends at Cuddalore : 4.10pm Starts from Vegakollai : 6.00pm, Ends at Cuddalore : 7.20pm Starts from Vegakollai : 8.30pm, Ends at Cuddalore : 9.40pm Starts from Cuddalore : Starts from Cuddalore : 6.30am, Ends at Vegakollai : 8.00am Starts from Cuddalore : 11.20am, Ends at Vegakollai : 12.10pm Starts from Cuddalore : 1.50pm, Ends at Vegakollai : 2.50pm Starts from Cuddalore : 4.20pm, Ends at Vegakollai : 5.50pm Starts from Cuddalore : 7.30pm, Ends at Vegakollai : 8.50pmStarts from Cuddalore : 9.50pm, Ends at Vegakollai : 11.00pm \n\nSection::::பேருந்து எண்: 30 நேரம்.\n Bus Routes of 30 : Panruti --via kadapulliyur register office, Chinna poorakani,Periya Poorakani,Varisangkupam, kanachavadi, Azhagapasamuthiram, Arasadikupam, Chiruthadamadevi, A. Pudur, Thani pathalutti, Kattu-vegakollai, Vegakollai, Ayeepettai, Vengadampettai, Annadanampettai (Link Road), Paacharapalayam (Link Road), Meenachipettai,Railway Bus Stop(Kuruinchi Padi), Perumal Kovil, Kuruinchi Padi (Bus Stand)\nStarts from Panruti : Starts from Panruti : 7.45am, Vegakollai : 8.50am, Ends at Kuruinchipadi : 9.15am \nStarts from Kuruinjipadi : Starts from Kuruinchipadi : 9.00am, Vegakollai : 10.00am, Ends at Panruti : 10.50am\n\nSection::::மக்கள் தெரிந்து கொள்ள வேண்டிய.\nஉள்ளங்கையில் உங்கள் ரேசன் கடை\nஉங்கள் கிராமத்தின் பட்ஜெட் ஐ தெரிந்து கொள்ள\nபட்டா சிட்டா வரைபடம் (மேப்) எடுப்பது எப்படி?\n"}
{"id": "432540", "url": "https://ta.wikipedia.org/wiki?curid=432540", "title": "மருது", "text": "மருது\n\nமருது 2016 ஆம் ஆண்டு விஷால் மற்றும் ஸ்ரீ திவ்யா நடிப்பில் இயக்கத்தில் வெளியான தமிழ் அதிரடித் திரைப்படம். இத்திரைப்படம் 20 மே 2016 இல் வெளியாகி வணிகரீதியில் வெற்றி பெற்றத் திரைப்படம். தெலுங்கில் \"ராயுடு\" என்றும், இந்தியில் \"ரவுடி நோ. 1\" என்றும் மொழிமாற்றப்பட்டு வெளியானது.\n\nSection::::கதைச்சுருக்கம்.\nமருது (விஷால்) ராஜபாளையத்தில் கூலி வேலைசெய்பவன். சமுதாயத்தில் நடக்கும் அநியாயங்களை எதிர்ப்பவன். தன் அப்பத்தா (கொளப்புள்ளி ) மற்றும் தம்பி கொக்கரக்கோ (சூரி) உடன் மகிழ்ச்சியாக வசித்துவருகிறார். பாக்யம் (ஸ்ரீ திவ்யா) மருதுவை முதலில் சந்திக்கும்போது தவறாகப் புரிந்துகொள்கிறாள். தன் அப்பத்தாவின் உதவியுடன் மருது, பாக்யத்தின் இதயத்தை வெல்கிறான். ஒருநாள் பாக்யம் மற்றும் அவள் தந்தையை () கடைத்தெருவில் சிலர் கொல்ல முயற்சிக்க அவர்களை மருது காப்பாற்றுகிறான். அதற்கான காரணத்தை பாக்கியதின் தந்தையிடம் வினவுகிறான்.\n\nபாக்யத்தின் தாய் மாரியம்மா (ஆதிரா பாண்டிலட்சுமி) துணிவான பெண். கூட்டுறவு சங்கத் தலைவர் ரோலக்ஸ் பாண்டியன் (ஆர். கே. ) செய்யும் அக்கிரமங்களை எதிர்க்கிறார். தேர்தலில் அவனை எதிர்த்துப் போட்டியிட முடிவுசெய்யும் மாரியம்மாவைக் கொடூரமாகக் கொல்கிறார்கள். போதிய ஆதாரம் இல்லாததால் நீதிமன்றத்தில் அவன் விடுதலையாகிறான். தொடர்ந்து அவர்களைக் கொல்ல முயற்சிக்கிறான் என்று மருதுவிடம் நடந்ததை விளக்குகிறார். இதை அறிந்த அப்பத்தா தான் மாரியம்மாவைக் கொன்றதைப் பார்த்ததாகக் கூறுகிறார். பாக்கியத்தைத் திருமணம் செய்யும் மருது மாரியம்மாவின் இறப்புக்குத் தான் பழிதீர்ப்பதாக உறுதியளிக்கிறான்.\n\nமருது - பாண்டியன் இடையே சண்டை தொடங்குகிறது. பாக்கியம் மற்றும் அப்பத்தா நீதிமன்றத்திற்குச் செல்வதை பாண்டியன் தடுக்க முயல்கிறான். அதைமீறி அப்பத்தா நீதிமன்றத்தில் பாண்டியனுக்கு எதிராக சாட்சியளிக்கிறாள். அப்பத்தாவைக் கடத்தும் பாண்டியன் அவளைக் கொல்கிறான். இதை அறிந்த மருது பழிக்குப் பழியாக பாண்டியன் மற்றும் அவன் ஆட்களைக் கொல்கிறான்.\n\n\nSection::::தயாரிப்பு.\n\"மருது\" படத்தின் படப்பிடிப்பு ராஜபாளையத்தில் துவங்கியது. நடிகர்சங்கத் தேர்தலால் எதிரிகளான விஷாலும் ராதாரவியும் இப்படத்தில் இணைந்து நடித்தனர். இப்படத்தின் படப்பிடிப்பு திட்டமிட்ட நாட்களைவிட விரைவாக முடிந்தது. மருது’ மண் மனம் மாறாத ஒரு கிராமிய திரைப்படமாக இருக்கும். ஒரு பாட்டிக்கும் பேரனுக்குமான கதைதான் ‘மருது’. படத்தில் கிராமத்துப் பாட்டியாக மலையாள நடிகை லீலா நடித்திருக்கிறார். அவருக்கு இதுதான் தமிழில் முதல் படம். இந்த படம் வெளியான 3 நாட்களில் சென்னையில் 21 திரையரங்குகளில் 257 காட்சிகள் ஓடி ரூ.69,85,455 வசூல் செய்துள்ளது. அனைத்து திரையரங்குகளிலும் 85% பார்வையாளர்கள் நிறைந்துள்ளனர்.\n\nSection::::விமர்சனம்.\nதினமலர்: காதல், சண்டை, நகைச்சுவை, குடும்ப உணர்வுகள் நிறைந்த ஜனரஞ்சகமான திரைப்படம்.\n\nதமிழ் சினிடாக்: சண்டை காட்சிக்காக அனல் அரசுவை பாராட்டியே ஆக வேண்டும்.\n\nதி இந்து தமிழ் திசை: மலையாளப் படவுலகில் சிறந்த நகைச்சுவை நடிகையாக விளங்கும் கொளப்புள்ளி லீலா தமிழுக்கு மிகச் சிறந்த வரவு. நாடக அரங்கில் இருந்து வந்திருக்கும் ஆதிரா பாண்டிலட்சுமியும் முத்திரை பதிக்கிறார்.\n\nவிகடன் : வில்லனாக 'தாரை தப்பட்டை' ஆர்.கே.சுரேஷ் அவ்வளவு கச்சிதம்.\n\nSection::::இசை.\nபடத்தின் இசையமைப்பாளர் டி. இமான்\n\n"}
{"id": "432544", "url": "https://ta.wikipedia.org/wiki?curid=432544", "title": "உவூட்சு எஃகு", "text": "உவூட்சு எஃகு\n\nஉவூட்சு எஃகு (\"Wootz steel\") என்பது பட்டை வடிவபாங்குகளைக் கொண்டிருக்கும் ஒரு உலை இரும்பு ஆகும். இந்த பட்டைகள், நிறை கரி (கார்பன்) எஃகில் உறுதியூட்டப்பட்ட மார்ட்டன்சைட் அல்லது பெர்லைட் அச்சுருவினுள் நுண்ணிய கரியகை (கார்பைடு) தாள்கள் இடம்பெறுவதாலும், குறை கரி (கார்பன்) எஃகில் ஃபெரைட் மற்றும் பெர்லைட் பட்டயமைப்புகளாலும் உருவாகின்றன. இது தென்னிந்தியாவில் கி.மு. 6 ஆம் நூற்றாண்டில் உருவாக்கப்பட்டு உலகளவில் ஏற்றுமதி செய்யப்பட்ட ஒரு முன்னோடி எஃகு உலோகக் கலப்பு. உக்கு, இந்துவி எஃகு, ஹிந்துவானி எஃகு, தெலிங் எஃகு மற்றும் சேரிக் இரும்பு போன்ற பல்வேறு பெயர்களால் இது பண்டைய உலகில் அறியப்பட்டது.\n\nSection::::வரலாறு.\nஉவூட்சு எஃகு தென்னிந்தியாவில் பெரும்பாலும் தற்கால கேரள மாநிலம் திகழும் பகுதியில் உருவானது. நிறை கரி (கார்பன்) இந்திய எஃகு பற்றி பல பண்டைய தமிழ், கிரேக்க, சீன மற்றும் ரோமானிய இலக்கிய குறிப்புகள் உள்ளன. கி.மு. 6 ஆம் நூற்றாண்டு முதல், தமிழ்நாட்டில் கொடமணல், தெலுங்கானாவில் கோல்கொண்டா, கர்நாடகா மற்றும் இலங்கையின் உற்பத்தித் தளங்களில் இவ்வுருக்கு எஃகு உருவாக்கப்பட்டு உலகளவில் ஏற்றுமதி செய்யப்பட்டன. \"உலகின் மிகச் சிறந்த எஃகு\" என்று வழங்கப்பட்டு, ரோமர், எகிப்தியர்கள், சீனர்கள் மற்றும் அரேபியர்களால் சேரிக் இரும்பு என்று அறியப்பட்ட இவ்வெஃகினை சேர வம்சத்தின் தமிழர்கள் கி.மு. 500-ஆம் ஆண்டு வாக்கில் உற்பத்தி செய்து வந்தனர். இரும்புக் கம்பளங்களாக ஏற்றுமதி செய்யப்பட்ட எஃகு, \"வூட்ஸ்\" என்று காலப்போக்கில் அறியப்பட்டது. இந்தியாவின் வூட்ஸ் எஃகு அதிக அளவில் கரிமம் கொண்டுள்ளது.\n\nதமிழக முறைப்படி, கருப்பு மேக்னடைட் தாதின் கசடுகள் யாவையும் நீக்க, அதனை ஒரு கரியுலை உள்ளே அடைக்கப்பட்ட களிமண் உலையினுள் வைத்து, கரிம அணுக்கத்தில் சுடப்படும். மாறாக, தாதினை முதலில் தேனிரும்பாக உருக்கி, சுட்டு அடித்து, கசை சுத்தமாக அகற்றப்படும். மூங்கில் மற்றும் ஆவாரை இலை முதலியவற்றிலிருந்து கரிமம் பெறப்படும். கி.மு. 5 ஆம் நூற்றாண்டில் சேர தமிழ் மக்களிடமிருந்து உவூட்சு எஃகு உருவாக்கும் உற்பத்தி முறைகளை இலங்கை மற்றும் சீன மக்கள் ஏற்றுக்கொண்டனர். இலங்கையில், பருவ காற்றுகளால் உந்தப்பட்ட ஒரு தனித்தன்மையான காற்று உலை, எஃகு உருக்கப் பயன்படுத்தப்பட்டது. அனுராதபுரம் , திஸ்ஸமஹாராமா மற்றும் சாமணலவேவா போன்ற இடங்களில் பழங்காலத்திலிருந்தும் உற்பத்தி தளங்கள் இருந்து வருவது கண்டறியப்பட்டது, மேலும் கோடமானலில் இருந்து இறக்குமதி செய்யப்பட்ட பண்டைய இரும்பு மற்றும் எஃகு கலைப்பொருட்கள் கண்டறியப்பட்டுள்ளன. இலங்கையின் தென் கிழக்கில் உள்ள திஸ்ஸமஹராமாவில், கி.மு. 200-ஐச் சேர்ந்த தமிழ் வர்த்தகக் கழகம் ஒன்று, அவர்களது பழமையான இரும்பு மற்றும் எஃகு கலைப்பொருட்களையும் பழங்கால உற்பத்தி செயல்முறைகளையும் தீவிற்கு கொண்டு வந்தது.\n\nஅரேபியர்கள் தெற்காசிய / ஸ்ரீலங்கா உவூட்சு எஃகை டமாஸ்கசுக்கு அறிமுகப்படுத்த, அங்கு இவ்வெஃகு கொண்டு ஆயுதங்கள் தயாரிக்கும் தொழில் வளர நேர்ந்தது. 12-ஆம் நூற்றாண்டைச் சேர்ந்த அராபிய பயணி இதுரிசி, \"இந்துவனி\" என்கிற இந்திய எஃகினை உலகின் தலைச் சிறந்ததெனக் குறிப்பிட்டுள்ளார் . தெலுங்கானா பிராந்தியத்தை குறிக்கும் 'தெலிங்' எஃகின் புகழை அரேபிய குறிப்புகளில் பரவலாகக் காணலாம். இதனால் தெலுங்கானாவின் கோல்கொண்டா பகுதி, உவூட்சு எஃகின் மேற்கு ஆசிய ஏற்றுமதிக்கான முக்கிய மையமாக விளங்குகியது தெளிவாகிறது.\n\nபாரசீக பேச்சு வழக்கில், \"இந்திய பதில்\" அளிப்பது என்பதன் பொருள் ஒரு \"இந்தியப் வாளைக் கொண்டு வெட்டுவது\" என்பதாகும். இது இவ்வெஃகின் புகழுக்கு மற்றொரு சான்று. உவூட்சு எஃகு பரவலாக ஏற்றுமதி செய்யப்பட்டு பண்டைய ஐரோப்பா மற்றும் அரபு உலகில் வர்த்தகம் செய்யப்பட்டது, குறிப்பாக மத்திய கிழக்கில் அதிக பிரபலமானது.\n\nSection::::நவீன உலோகவியல் வளர்ச்சி.\n17 ஆம் நூற்றாண்டு முதல், பல ஐரோப்பிய பயணிகள் தென் இந்தியாவில், மைசூர் , மலபார் மற்றும் கோல்கொண்டாவில் எஃகு உற்பத்தியைக் கண்டனர். ஆங்கிலத்தில் \"Wootz\" என்பது \"wook\" என்பதன் பிழையான படியெடுத்தலாகத் தோன்றுகிறது. \"wook\" என்பது கன்னடத்தில் மற்றும் தெலுங்கு மொழிகளில் \"எஃகைக்\" குறிக்கும் சொல்லான உக்கு(\"ukku)\" என்பதன் \"ஆங்கிலிய\" பதிப்பு. ஒரு கோட்பாட்டின் படி, \"உக்கு\" என்ற பதம் \"உருக்குதல், கரைத்தல்\" என்ற பொருளை அடிப்படையாகக் கொண்டது; இதே பொருள் தரும் ஒத்த ஒலி சொற்கள் மற்ற திராவிட மொழிகளிலும் உள்ளன. உலோகக் கலவைக்கான தமிழ் மொழி வேர் சொல் \"'உருக்கு\"'. இன்னொரு கோட்பாட்டின்படி, உவூட்ஸ் (Wootz) என்ற சொல் \"உச்ச\" அல்லது \"உச\" (\"உயர்ந்த\") என்ற சொல்லின் மருவலாகக் கருதப்படுகிறது. பெஞ்சமின் ஹெய்ன் இந்திய எஃகினை ஆய்வு செய்த போது,இணங்கியளித்த மாவட்டங்களிலும் பிற கன்னட மொழி பேசும் பகுதிகளிலும் அது \"உச்ச கபினை\" (\"உயர்ந்த இரும்பு\") எனவும், \"மைசோரில்\" \"உக்குத் துண்டு\" எனவும் வழங்கப்பட்டதாக அறிந்தார்.\n\nஉவூட்சு எஃகு மற்றும் திமிஷ்கு வாள்களின் பழம்பெருமைகள் 17 முதல் 19 ஆம் நூற்றாண்டைச் சேர்ந்த ஐரோப்பிய அறிவியல் சமூகத்தின் ஆர்வத்தை தூண்டியது. ஐரோப்பாவில் உயர்-கார்பன் உலோகக் கலங்களின் பயன்பாடு இதற்கு முன்னர் அறியப்படவில்லை. இதன் மூலம் நவீன ஆங்கில, பிரெஞ்சு மற்றும் ரஷ்ய உலோகவியலின் வளர்ச்சிக்கு உவூட்சு எஃகு பற்றிய ஆய்வு ஒரு முக்கிய பங்காக அமைந்ததை அறியலாம்.\n\nSection::::பண்புகள்.\nஉவூட்சு எஃகு, துகள் கொத்துக்களின் பட்டையினால் ஏற்படும் வடிவத்தால் அறியப்படும். துகள் கொத்துக்கள் குறை கரியகை தனிமங்களின் நுண்பாகுபாட்டினால் உருவாக்கப்படுவன. கடின இரும்பு நானோகம்பிகளும் கரிம நானோகுழாய்களும் உவூட்சு எஃகின் நுண்கட்டமைப்பில் (மைக்ரோஸ்ட்ரக்ச்சர்) இடம்பெறுவதை, சேர்ந்த பீட்டர் பாஃப்லர் கண்டுபிடித்துள்ளார். எஃகு அச்சுருவிலிருந்து மிகுதியான அதிஉறுதியான உலோக கரியகை(கார்பைடு)கள் பல பட்டைகளாக வெளியேறும் வாய்ப்பு உள்ளது. உவூட்சு வாட்கள், குறிப்பாக டமாஸ்கஸ் கத்திகள், அவற்றின் கூர்மைக்கும் கடினத்திற்கும் பெயர் பெற்றவை.\n\nகச்சில் உற்பத்தி செய்யப்பட்ட எஃகு, கிளாஸ்கோ மற்றும் ஷெபீல்டில் இருந்து உற்பத்தியாகும் எஃகு அளவிற்கு உலகளாவிய புகழ் பெற்றிருந்தது.\n\nSection::::மீட்டுருவாக்க ஆய்வுகள்.\nரஷிய உலோகவியலாளர் பாவெல் பெட்ரோவிச் அனசாவ் (பார்க்க புலாத் எஃகு ) பண்டைய உவூட்சு எஃகை ஒத்த, கிட்டத்தட்ட அதன் அனைத்து பண்புகள் பொருந்தப் பெற்ற, ஒரு எஃகை உருவாக்ககுவதில் வெற்றிகண்டார். மரபார்ந்த பட்டை வடிவங்களை வெளிப்படுத்தும் உவூட்சு எஃகை உற்பத்தி செய்யும் நான்கு வெவ்வேறு முறைகளை அவர் ஆவணப்படுத்தினார். அவர் தன் ஆய்வை முழுமையாக ஆவணப்படுத்தி வெளியிடும் முன்னரே காலமானார். ஓலெக் ஷெர்பி, ஜெஃப் வாட்ஸ்வொர்த் மற்றும் லாரன்ஸ் லிவர்மோர் தேசிய ஆய்வகம் உள்ளிட்டோர் ஆய்வுகள் செய்து, உவூட்சை ஒத்த பண்புகளைக் கொண்டிருக்கும் எஃகை உருவாக்க முயன்று வெற்றி பெறவில்லை. J.D வெரோவெனும், ஆல்ஃப்ரெட் பெண்ட்ரேவும் உற்பத்தி முறைகளை மீட்டுருவாக்கி, வடிவமைப்பு தோன்றுவதில் தாதுப்பொருட்களின் பங்கை உறுதி செய்தனர். மேலும் மீட்டுருவாக்கிய எஃகின் பட்டை வடிவமைப்புகள் கண்கூடாகவும் நுண்ணோக்கியிலும் பண்டைய கத்தி வடிவமைப்புகளை ஒத்ததாக இருந்தது. ரெய்பால்டு உள்ளிட்ட பலரின் பகுப்பாய்வுகளும், பட்டை வடிவமைப்புகளின் தோன்றலில், சுட்டு-ஆற்றி-அடிக்கும் சுழற்சிகளின் விளைவால், கடின இரும்பின் நானோகம்பிகளை கார்பன் நானோகுழாய்கள் வெண்ணாகம் , மாலிப்டினம் , குரோமியம் மாசுச் சுவடுகளுடன் சூழ்ந்திருப்பதன் பங்கு பற்றி கூறியுள்ளனர். விளைவாக கடினமான இணக்கமான உயர் கரிம எஃகு உருவாகிறது.\n\n\n\n"}
{"id": "432560", "url": "https://ta.wikipedia.org/wiki?curid=432560", "title": "ஊசிப்பாரை", "text": "ஊசிப்பாரை\n\nஊசிப்பாரை என்பது பாரை குடும்பத்தைச் சேர்ந்த கடல்வாழ் மீனினம் ஆகும். இவை இந்திய மற்றும் பசிபிக் பெருங்கடல்களில் உள்ள வெப்பவலய பகுதிகளில் காணப்படுகின்றன. இவை கூட்டமாக வாழும் மீன்களாகும்.\n"}
{"id": "432562", "url": "https://ta.wikipedia.org/wiki?curid=432562", "title": "பெரும்பாரை", "text": "பெரும்பாரை\n\nபெரும்பாரை (\"Caranx ignobilis\") என்பது பாரை குடும்பத்தைச் சேர்ந்த கடல்வாழ் மீனினம் ஆகும். இவை இந்திய-பசிபிக் பெருங்கடல்களில் உள்ள வெப்பவலயப் பகுதிகளில் காணப்படுகின்றன. இவை கராங்சு பேரினத்தில் உள்ள மீனினங்களில் பெரிய அளவுடைய இனமாகும். இவை அதிகபட்சமாக 170 செ.மீ நீளம் மற்றும் 80 கிலோ எடையுடன் வளரக்கூடியது. \n"}
{"id": "432565", "url": "https://ta.wikipedia.org/wiki?curid=432565", "title": "சுவாதி சிங்", "text": "சுவாதி சிங்\n\nசுவாதி சிங் (\"Swati Singh\") என்பவர் ஓர் இந்திய பாரம் தூக்கும் பெண் விளையாட்டு வீர்ர் ஆவார். இவர் 1987 ஆம் ஆண்டு அக்டோபர் மாதம் 02 ஆம் நாள் பிறந்தார். இசுக்காட்லாந்து நாட்டின் கிளாசுகோ நகரில் நடைபெற்ற பொதுநலவாய விளையாட்டுப் போட்டிகளில் பெண்கள் 53 கி.கி எடைப்பிரிவில் பங்கேற்று போட்டியிட்ட இவர் வெண்கலப் பதக்கத்தைப் பெற்றார். போட்டியில் சிங் நான்காவது இட்த்தையே பிடித்தார் என்றாலும் தங்கப் பதக்கம் வென்ற நைசீரியாவைச் சேர்ந்த வெற்றியாளர் சிக்காஅமலாகா ஊக்க மருந்து சோதனையில் தோல்வியடைந்த காரணத்தால் இவருக்கு வெண்கலப் பதக்கம் கிடைத்தது.\n"}
{"id": "432567", "url": "https://ta.wikipedia.org/wiki?curid=432567", "title": "சான்ஸ் ஃபார்காட்டிகா", "text": "சான்ஸ் ஃபார்காட்டிகா\n\nசான்ஸ் ஃபார்காட்டிகா (Sans forgetica) என்பது ஆத்திரேலியாவின் மாநிலங்களில் ஒன்றான விக்டோரியாவின் தலைநகரான மெல்பேர்ண் நகரில் அமைந்துள்ள ஆர் எம் டி பல்கலைக்கலகத்தின் உளவியல் மற்று வடிவமைப்புப்பிரிவின் ஆய்வாளர் சான்ஸ் ஃபார்காட்டிகா (Sans Forgetica) என்பவரால் உருவாக்கப்பட்டுள்ள எழுத்துருவாகும். பழைய எழுத்துருவினால் மாணவர்கள் 50 சதவீதம் தான் படித்ததை நினைவில் வைத்திருக்க முடியும். ஆனால் இவர் உருவாக்கியுள்ள எழுத்துருவினால் 57 சதவீதம் நினைவில் நிலைநிருத்தமுடியும் என நிருபித்துள்ளார்.\n\nஇந்த வடிவத்தை உருவாக்க ஆறு மாதங்கள் எடுத்துக்கொண்டு, 400 மாணவர்களிடம் சோதனையும் செய்துபார்த்திருக்கிறார். இது இடதுபுறத்தில் ஏழு டிகிரி பின் சாய்ந்த நிலையில் உள்ளது. இது மாணவர்களுக்கு மட்டுமின்றி வயது முதிர்ந்த பெரியவர்களுக்கும் உபயோகமாக இருக்கும் என்று அவர் கூறியுள்ளார்.\n"}
{"id": "432568", "url": "https://ta.wikipedia.org/wiki?curid=432568", "title": "கீதா ராணி", "text": "கீதா ராணி\n\nகீதா ராணி (\"Geeta Rani\" ) என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1981 ஆம் ஆண்டு செப்டம்பர் மாதம் 16 ஆம் நாள் பிறந்தார். 2006 ஆம் ஆண்டு ஆத்திரேலியாவில் நடைபெற்ற பொதுநலவாய விளையாட்டுப் போட்டிகளின் பெண்கள் +75 கிலோகிராம் எடைப் பிரிவில் போட்டியிட்ட இவர் தங்கப் பதக்கம் வென்றார். 2004 ஆம் ஆண்டு நடைபெற்ற ஆசிய சாம்பியன் பட்டப் போட்டியில் மூன்று வெள்ளி பதக்கங்களும் ஒரு வெண்கலப் பதக்கமும் கீதா வென்றார். 2003 ஆம் ஆண்டு ஐதராபாத்தில் நடைபெற்ற ஆப்ரோ-ஆசிய விளையாட்டுப் போட்டிகளில் இவருக்கு வெண்கலப் பதக்கம் கிடைத்தது. புது தில்லியில் நடைபெற்ற பொதுநலவாய விளையாட்டுப் போட்டிகளில் பெண்கள் +75 கி.கி எடைப்பிரிவில் இவர் போட்டியிட்டு நான்காம் இடத்தைப் பிடித்தார். 2006 ஆம் ஆண்டு இந்திய அரசாங்கம் கீதா ராணிக்கு அருச்சுனா விருதை வழங்கி சிறப்பித்தது. \n"}
{"id": "432571", "url": "https://ta.wikipedia.org/wiki?curid=432571", "title": "சரசுவதி ரௌட்", "text": "சரசுவதி ரௌட்\n\nசரசுவதி ரௌட் (\"Saraswati Rout\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1995 ஆம் ஆண்டு சூன் மாதம் 10 ஆம் நாள் பிறந்தார். ஒடிசா மாநிலத்திலுள்ள குர்தா ந்கரம் இவருக்கு சொந்த ஊராகும். 12 ஆவது தெற்காசிய விளையாட்டுப் போட்டிகளில் பெண்கள் 58 கிலோ கிராம் எடைப்பிரிவில் போட்டியிட்ட சரசுவதி தங்கப் பதக்கம் வென்றார். 2018 ஆம் ஆண்டு நடைபெற்ற பொதுநலவாய விளையாட்டுப் போட்டிகளில் பங்கேற்கவும் இவர் தேர்ந்தெடுக்கப்பட்டார் .\n"}
{"id": "432573", "url": "https://ta.wikipedia.org/wiki?curid=432573", "title": "பெரிய இடத்து மாப்பிள்ளை", "text": "பெரிய இடத்து மாப்பிள்ளை\n\nபெரிய இடத்து மாப்பிள்ளை (periya idaththu maapillai) 1997 ஆம் ஆண்டு ஜெயராம், கவுண்டமணி, தேவயானி மற்றும் மந்த்ரா நடிப்பில் இயக்கத்தில் வெளியான திரைப்படம். கே. முருகன் தயாரிப்பில் சிற்பி இசையமைப்பில் 22 ஆகத்து 1997 இல் வெளியானது. இப்படம் மலையாளத் திரைப்படமான \"\"வின் மறு ஆக்கம் ஆகும்.\n\nSection::::கதைச் சுருக்கம்.\nபெரியதம்பி (விஜயகுமார்) மற்றும் சின்னத்தம்பி (ராசன் பி. தேவ்) சகோதரர்கள். இவர்களிடம் வேலை செய்துவருபவர் காளி (கவுண்டமணி). பெரும் பணக்காரர்களான இவர்களிடம் வாகன ஓட்டுநராக கோபாலகிருஷ்ணன் (ஜெயராம்) வேலைக்குச் சேர்கிறான். பெரியதம்பியின் மகள் லட்சுமியும் (தேவயானி) சின்னத்தம்பியின் மகள் பிரியாவும் (மந்த்ரா) கோபாலகிருஷ்ணனைக் காதலிக்கிறார்கள். லட்சுமியைத் திருமணம் செய்யவிரும்பும் ராமு (விவேக்) அவளுக்குத் திருமணம் செய்ய குடும்பத்தினர் எடுக்கும் முயற்சிகளை சதி செய்து தடுக்கிறான்.\n\nசின்னத்தம்பியின் மைத்துனர்களான பாண்டியன் (பாண்டியன்) மற்றும் செல்லப்பா (பொன்வண்ணன்) செய்யும் தவறுகளைக் கண்டறியும் கோபாலகிருஷ்ணன் தன் முதலாளிகளிடம் தெரிவிக்க அவர்களை வீட்டைவிட்டுத் துரத்துகிறார்கள். லட்சுமி கோபாலகிருஷ்ணனை விரும்புவதை அறிந்து அவர்களுக்குத் திருமணம் செய்ய முடிவெடுக்கிறார் பெரியதம்பி. தன் மகள் பிரியாவிற்கு கோபாலகிருஷ்ணனைத் திருமணம் செய்ய நினைத்த சின்னத்தம்பி, தான் ஏமாற்றப்பட்டதாக எண்ணி அண்ணனுடன் சண்டையிடுகிறான்.\n\nபிரியா தன் காதலை விட்டுக்கொடுக்க லட்சுமி-கோபாலகிருஷ்ணன் திருமணம் முடிவாகிறது. பெரியதம்பி-சின்னத்தம்பி சகோதரர்களுக்கு எதிரியான மணியன் கவுண்டரின் (மணிவண்ணன்) துணையோடு பாண்டியனும் செல்லப்பாவும் திருமணத்தன்று தகராறு செய்கிறார்கள். அவர்களைப் பிடித்துக் காவல்துறையிடம் ஒப்படைக்கின்றனர். கோபாலகிருஷ்ணன் - லட்சுமி திருமணம் இனிதே நடக்கிறது.\n\n\nSection::::இசை.\nஇப்படத்தின் இசையமைப்பாளர் சிற்பி. பாடலாசிரியர்கள் காளிதாசன் மற்றும் பழனிபாரதி.\n"}
{"id": "432574", "url": "https://ta.wikipedia.org/wiki?curid=432574", "title": "பாடம் (திரைப்படம்)", "text": "பாடம் (திரைப்படம்)\n\nபாடம் என்பது 2018 இல் தமிழ்த் திரைப்படமாகும். இதனை இராஜசேகர் எழுதி இயக்கியுள்ளார். பி. எஸ். கிபின் தயாரித்துள்ளார்.\n\nகார்த்திக், மோனா, விஜித், நாகேந்திரன், யாசிகா ஆனந்த் மற்றும் ஜாங்கிரி மதுமிதா ஆகியோர் நடித்துள்ளனர்.கணேஷ் ராகவேந்திரா இசையமைத்துள்ளார். 7 மே, 2018 இல் இத்திரைப்படம் வெளிவந்தது.\n\n"}
{"id": "432577", "url": "https://ta.wikipedia.org/wiki?curid=432577", "title": "நீலம் செட்டி லட்சுமி", "text": "நீலம் செட்டி லட்சுமி\n\nநீலம் செட்டி லட்சுமி (\"Neelam Setti Laxmi\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1973 ஆம் ஆண்டு மார்ச்சு மாதம் 05 ஆம் நாள் பிறந்தார். இந்தியாவின் சார்பாக அனைத்துலகப் போட்டிகளில் 69 கிலோ கிராம் எடைப் பிரிவில் இவர் பங்கேற்கிறார். 1999 ஆம் ஆண்டு நடைபெற்ற உலக பாரம் தூக்குதல் போட்டியில் இவர் பங்கேற்றார்.\n"}
{"id": "432583", "url": "https://ta.wikipedia.org/wiki?curid=432583", "title": "பயம் ஒரு பயணம்", "text": "பயம் ஒரு பயணம்\n\nபயம் ஒரு பயனம் (\"Bayam Oru Payanam\") ஓர் இந்திய தமிழ் திகில் திரைப்படமாகும். மணிஷர்மா எழுதி இயக்க, விஷாகா சிங் , பரத் ரெட்டி மற்றும் மீனாட்சி தீக்ஷித் ஆகியோர் முக்கிய கதாப்பாத்திரங்களில் நடித்துள்ளனர், சிங்கம்பூலி ஒரு முக்கிய துணை பாத்திரத்தில் இதில் நடித்துள்ளார். பிரசாத் இசையமைத்த இந்த படம், இந்தியாவில் 25 ஆகஸ்ட் மாதம் 2016 ஆம் தேதி வெளியிடப்பட்டது.\n\n\nSection::::கதைச்சுருக்கம்.\nஒரு புகைப்பட பத்திரிகையாளரான ராம் (பாரத் ரெட்டி), தன் தந்தையின் கார் விபத்துக்குள்ளாவதாக சிறுவயதில் கனவு காணுவதிலிருந்து படம் துவங்குகிறது. அடுத்த நாளே ராம் சில படங்களை புகைபடமெடுக்க ஒரு காட்டில் தனியாகச் சென்றான். யோகி பாபு காவலாளியாக இருக்கும் ஆளில்லா பங்களாவிற்கு வழி காட்டுகிறார் தரகர் கவரிமான் (சிங்கம்புலி). அந்த வீட்டில் ஒரு மெமரி கார்டை கண்டெடுக்கிறான் ராம். அதில் தனக்கு தெரிந்த பெண்ணின் புகைப்படஙகள் இருக்கின்றன. அதன் பின்னர் அவன் எங்கு சென்றாலும், ஒரு கொடூர பெண் பேய் வந்து குளியல் அறை, குளிர் சாதனப்பெட்டி, படுக்கை அறை என்று பயமுறுத்துகிறது. வண்டி ஓட்டும் பொழுதும் அந்த பேய் பயமுறுத்தும் பொழுது தான், தன்னை தான் அந்த பேய் துரத்துவதாக உணர்ந்தான்.. அவனது மனைவியையும் மகளையும் பார்க்க அவன் தனது இடத்திற்குத் திரும்ப முடியுமா? பேய் அவனையும், அவனது குடும்பத்தினரையும் பயமுறுத்தி வேட்டையாடியதா? என்பது மீதிக்கதை\n\nSection::::தயாரிப்பு.\n2015 ஆம் ஆண்டின் நடுப்பகுதியில் \"பயம் ஒரு பயணம்\" படத்தை தொடங்கினார் மணிஷர்மா. இந்த படம் 2015 ஆம் ஆண்டு அக்டோபரில் முழுவதுமாக நிறைவடைந்ததாகக் கருதப்பட்டது.. விஷாகா சிங் , பரத் ரெட்டி மற்றும் மீனாட்சி தீட்சித் ஆகியோர் இந்த படத்தில் முன்னணி பாத்திரங்களில் நடித்துள்ளனர், தயாரிப்பாளர்கள் அதை \"பெண்-சார்ந்த, திகில் படம்\" என்று விவரிக்கின்றனர். டிசம்பர் 2015 ஆம் ஆண்டு டிசம்பர் மாத இறுதியில் மூணாரில் இருபது நாள் கால அட்டவணையை பார்வையிட்டார் . சென்னையில் படப்பிடிப்பு முடிந்த உடன் 2016 ஜனவரியில் படப்பிடிப்பு முடிவடைந்தது, பிந்தைய தயாரிப்பு வேலைகள் அதன் பிறகு தொடர்ந்தன.\n"}
{"id": "432584", "url": "https://ta.wikipedia.org/wiki?curid=432584", "title": "பிரதிமா குமாரி", "text": "பிரதிமா குமாரி\n\nபிரதிமா குமாரி (\"Pratima Kumari\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். 2002 ஆம் ஆண்டு மான்செசுட்டர் நகரில் நடைபெற்ற பொதுநலவாய விளையாட்டுப் போட்டிகளில் குமாரி இரண்டு தங்கப் பதக்கங்களை வென்றார். அப்போது அவருக்கு வயது 28 ஆகும். பின்னர் இவர் அனைத்துலகப் போட்டிகளில் பங்கேற்க இரண்டு ஆண்டு காலத்திற்கு தடை செய்யப்பட்டார்.\n"}
{"id": "432591", "url": "https://ta.wikipedia.org/wiki?curid=432591", "title": "மீனா குமாரி", "text": "மீனா குமாரி\n\nமீனா குமாரி (\"Meena Kumari\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1994 ஆம் ஆண்டு சனவரி மாதம் 02 ஆம் நாள் பிறந்தார். இசுக்காட்லாந்து நாட்டின் கிளாசுகோ நகரில் நடைபெற்ற பொதுநலவாய விளையாட்டுப் போட்டிகளில் பெண்கள் 58 கி.கி எடைப்பிரிவில் பங்கேற்று போட்டியிட்ட இவர் ஐந்தாம் இட்த்தைப் பிடித்தார்.\n"}
{"id": "432605", "url": "https://ta.wikipedia.org/wiki?curid=432605", "title": "465 (2017 திரைப்படம்)", "text": "465 (2017 திரைப்படம்)\n\n465, (\"Naalu Aaru Anju\"), திரைப்படம் 2017ஆம் ஆண்டு வெளியான ஓர் இந்திய தமிழ் திகில் திரைப்படமாகும். சாய் சத்யம் எழுதி இயக்க, எஸ். எல். பிரபு இப்படத்தை தயாரித்தார். இது சாய் சத்யம் இயக்கிய முதல் தமிழ் திரைப்படமாகும். கார்த்திக் ராஜ், நிரஞ்சனா மற்றும் மனோபாலா ஆகியோர் முன்னணி கதாபாத்திரங்களில் நடித்துள்ளனர். மார்ச் 24, 2017 இல் இந்த படம் வெளியிடப்பட்டது. ஜெய்சங்கர் , ஜெயலலிதா மற்றும் மனோரமா ஆகியோர் முக்கிய பாத்திரங்களில் நடித்து 1966 ஆம் ஆண்டு வெளியான \"யார் நீ\" என்ற பழைய படத்தை தழுவலாக வைத்து எடுக்கப்பட்டத் திரைப்படமாகும்.\n\nSection::::நடிகர்கள்.\n2015 ஆம் ஆண்டு வெளியான \"நாலு பேருக்கு நல்லதுன்னா எதுவுமே தப்பில்லை\" என்றத் திரைப்படத்தில் அறிமுகமானார் கார்த்திக் ராஜ். தனது இரண்டாவது படமான 465-யில் கதாநாயகனானார். இரு படங்களும் நல்ல வசூலை செய்யவில்லை என்றாலும், அவரது இரு திரைப்படங்களிலும் அவரது நடிப்பு நன்கு பாராட்டப்பட்டது.\n\n\nSection::::கதைச்சுருக்கம்.\nஜெய் (கார்த்திக் ராஜ்) மனோபாலாவுடன் ஒரு தனியார் மருத்துவமனையில் மருத்துவராக பணியாற்றுகிறார். கார்த்திக் இன்னொரு பெண்னகைக் காதலிக்கிறார். ஆனால் சக மருத்துவர் கார்த்திக்கை காதல் செய்கிறார். ஒரு குறிப்பிட்ட நேரத்தில், மனோபாலா மற்றும் பெண் மருத்துவர் இருவரும் மர்மமான சூழ்நிலைகளில் இறந்து போகிறார்கள். ஆனால் கார்த்திக், அவரது மூதாதையர் வீட்டிற்கு திரும்பு வேண்டும் எனக் கருதினார். ஆனால், ஒரு பெண்ணின் உருவம் கார்த்திக்கின் மனத்தில் திரும்பத் திரும்ப வந்ததால், பைத்தியம் என்று நினைத்து கார்த்திக்கை ஒரு மனநல மருத்துமனையில்அனுமதிக்கின்றனர். கார்த்திக்கிற்கு என்னவானது என்பதே மீதிக் கதையாகும்.\n\n"}
{"id": "432607", "url": "https://ta.wikipedia.org/wiki?curid=432607", "title": "முற்றுகை (திரைப்படம்)", "text": "முற்றுகை (திரைப்படம்)\n\nமுற்றுகை \"(Mutrugai)\" 1993 ஆம் ஆண்டு வெளியான ஓர் இந்திய தமிழ் அதிரடித் திரைப்படமாகும். இப்படத்தில், அருண்பாண்டியன், பானுப்ரியா, ரஞ்சிதா, கீதா, ஆர். பி. விஸ்வம், வெண்ணீறாடை மூர்த்தி, காந்திமதி, சார்லி, பாண்டு,  விஜய கிருஷ்ணராஜ், சேது விநாயகம் மற்றும் பலர் நடித்துள்ளனர். சித்தார்த்தா இசை அமைத்து, 14 ஜனவரி 1993 ஆம் தேதி இப்படம் வெளிவந்தது. பின்னர், இந்தி மொழியில் \"ஜன்தா கி அதலாத்\" என்ற பெயரில் மறு ஆக்கம் செய்யப்பட்டது.\n\n\nSection::::கதைச்சுருக்கம்.\nகடந்த காலத்தில், 16 நபர்களை உயிருடன் எரித்த குற்றவாளி பாலகிருஷ்ணன் ( சி.அருண் பாண்டியன் ) தப்பிக்கும் காட்சியிலிந்து படம் தொடங்குகிறது. டி.எஸ்.பி பவானி ( பானுப்ரியா ) அவனை பிடிக்க விரும்பும் அதே வேளையில், அவனை கொலை செய்ய வேண்டும் என்று மசிலிமணி (ஆர்.பி.விஸ்) விரும்புகிறார். ஒரு கிராம விழாவில் பாலா மாசிலாமணியை கொல்ல முயற்சிக்கிறான். முயற்சி தோல்வியில் முடிகிறது. எனவே பாலா கிராமத்திற்கு திரும்ப, கிராமவாசிகள் அவனை ஆதரித்து, காப்பாற்ற முயற்சி செய்கிறார்கள். இதற்கிடையில், போலீசார் குற்றவாளியை பிடிக்க கிராமத்தைச் சுற்றி வளைத்தனர்.\n\nகடந்த காலத்தில், பாலாவிற்கும் மாசிலாமணிக்கும் இடையே நடந்த சம்பவங்களையும், பகை எவ்வாறு இருவருக்கிடையே உண்டானது என்பதையும் மாசிலிமணியின் மனைவியான சாரதா (கீதா) பவானியிடம் வெளிப்படுத்துகிறாள். பாலா மாசிலாமணியை கொல்ல வேண்டும் என்று உறுதியாக இருக்கும் போது, மாசிலாமணிக்கு என்னவானது? பாலா விடுதலை செய்யப்பட்டானா? போன்ற கேள்விகளுக்கு விடைக் காணுதலே மீதிக் கதையாகும்.\n\nSection::::இசை.\nசித்தார்தா இப்படத்திற்கு இசை அமைத்தார், இப்படத்தில் உள்ள 7 பாடல்களையும் எழுதியவர் ஆபாவாணன் ஆவார். \nSection::::விமர்சனம்.\nஇத்திரைப்படம் \"ஒரு சராசரி பொழுதுபோக்குப் படம்\" என்று விமர்சிக்கப்பட்டது.\n"}
{"id": "432610", "url": "https://ta.wikipedia.org/wiki?curid=432610", "title": "உக்கடம் பேருந்து முனையம்", "text": "உக்கடம் பேருந்து முனையம்\n\nSection::::கண்ணோட்டம்.\nஇந்த பேருந்து நிலையம் நகரத்தின் தெற்குப் பகுதியில் அமைந்துள்ளது. வாலாங்குளம், ஒரு குளம், இந்த குளம் மூடப்பட்டு பேருந்து நிலையத்திற்கான இடம் உருவாக்கப்பட்டது. தெற்கு மற்றும் மேற்கு திசைகளில் பயணிக்கும் பேருந்துகள் இங்கிருந்து ஓடத் தொடங்குகின்றன. அனைத்து நகரப் பேருந்துகள் மற்றும் சிற்றுந்துகள் இந்த பேருந்து நிலையத்திலிருந்து ஓட துவங்குகின்றன அல்லது கடந்து செல்கின்றன. தமிழ்நாட்டின் போக்குவரத்துக் கழக பேருந்துகளின் பயண நேரங்கள் இங்கே கொடுக்கப்பட்டுள்ளன. இங்கு ஒரு மேலங்கி அறை, கழிப்பறைகள், ஓய்வு அறை, பார்க்கிங் வசதிகள், டிவி மற்றும் எஸ்டிடி சாவடிகளை உள்ளடக்கியது. மேலும் தாய்மார்கள் தங்கள் குழந்தைகளை பராமரிக்கவும் ஏதுவான மையம் உள்ளது. \n\n\nSection::::இணைப்புகள்.\nஇந்த பேருந்து முனையம் ,4.3 கி.மீ தொலைவிலுள்ள கோயம்புத்தூர் மத்திய பேருந்து முனையம் , வடகிழக்கில் 1.6 கி.மீ தொலைவிலுள்ள கோயம்புத்தூர் தொடர் வண்டி நிலையம் ,5.1 கி.மீ தொலைவிலுள்ள புதிய பேருந்து நிலையம் .,8.3 கி.மீ தொலைவிலுள்ள சிங்கநல்லூர் பெருந்து முனையம், 12.7 கி.மீ. தொலைவிலுள்ள கோயம்புத்தூர் இணைக்கப்பட்டுள்ளது. \n\nSection::::குறிப்புகள்.\n2.\n"}
{"id": "432613", "url": "https://ta.wikipedia.org/wiki?curid=432613", "title": "வந்தனா குப்தா", "text": "வந்தனா குப்தா\n\nவந்தனா குப்தா (\"Vandna Gupta\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1994 ஆம் ஆண்டு டிசம்பர் மாதம் 17 ஆம் நாள் பிறந்தார். இசுக்காட்லாந்து நாட்டின் கிளாசுகோ நகரில் நடைபெற்ற பொதுநலவாய விளையாட்டுப் போட்டிகளில் பெண்கள் 63 கி.கி எடைப்பிரிவில் பங்கேற்று போட்டியிட்ட இவர் நான்காம் இடத்தைப் பிடித்தார். லக்னோ நகரத்தைச் சேர்ந்த இவர் 2017 ஆம் ஆண்டு பிப்ரவரி மாதம் சந்தீப் தோமர் என்பவரை திருமணம் செய்து கொண்டார் .\n"}
{"id": "432615", "url": "https://ta.wikipedia.org/wiki?curid=432615", "title": "சிம்பிள் கௌர் பூம்ரா", "text": "சிம்பிள் கௌர் பூம்ரா\n\nசிம்பிள் கௌர் பூம்ரா (\"Simple Kaur Bhumrah\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1986 ஆம் ஆண்டு மார்ச்சு மாதம் 20 ஆம் நாள் பிறந்தார். 2006 ஆம் ஆண்டு ஆத்திரேலியாவில் நடைபெற்ற பொதுநலவாய விளையாட்டுப் போட்டிகளின் பெண்கள் +75 கிலோகிராம் எடைப் பிரிவில் போட்டியிட்ட இவர் வெள்ளிப் பதக்கம் வென்றார். ஓயி யாசி என்ற தொலைக்காட்சித் தொடரில் இவர் நடித்துள்ளார்.\n"}
{"id": "432616", "url": "https://ta.wikipedia.org/wiki?curid=432616", "title": "பிரசுமிதா மங்கராசு", "text": "பிரசுமிதா மங்கராசு\n\nபிரசுமிதா மங்கராசு (\"Prasmita Mangaraj\") என்பவர் ஓர் இந்திய பாரம் தூக்கும் பெண் விளையாட்டு வீராங்கனை ஆவார். இவர் 1977 ஆம் ஆண்டு சூலை மாதம் 04 ஆம் நாள் பிறந்தார். இந்தியாவின் சார்பாக அனைத்துலகப் போட்டிகளில் பெண்கள் பாரம் தூக்கும் போட்டிகளின் 58 கிலோ கிராம் எடைப் பிரிவில் இவர் கலந்து கொள்கிறார். 2003 ஆம் ஆண்டு நடைபெற்ற உலகப் பாரம் தூக்கும் சாம்பியன் பட்டப் போட்டிகளிலும் இவர் கலந்து கொண்டார் . \n"}
{"id": "432621", "url": "https://ta.wikipedia.org/wiki?curid=432621", "title": "தந்திரலோகா", "text": "தந்திரலோகா\n\nதந்திரலோகா (சமஸ்கிருதம் तन्त्रालोक) என்பது காஷ்மீர சைவம் குறித்தான அடிப்படை நூலாகும். இதனை அபிநவகுப்தர் இயற்றினார். அபிநவகுப்தர் காசுமீர் சைவத்தில் மிக மதிப்புமிக்க ஆசிரியராவார். \n\nSection::::பொருள்.\nஇந்நூல் காசுமீர சைவத்தின் மெய்யியலை விளக்குவதாகவும், அறுபத்து நான்கு ஆகமங்களை விளக்குவதாகவும் உள்ளது. சுருக்கமாக தந்திரலோகா நூல் காசுமீர சைவத்தின் கலைக்களஞ்சயம் என்று சொல்லலாம்.\n\nSection::::அத்தியாயங்கள்.\nஇந்நூல் முப்த்தியேழு அத்தியாயங்களளைக் கொண்டதாகும்.\n\n"}
{"id": "432623", "url": "https://ta.wikipedia.org/wiki?curid=432623", "title": "மேற்கை இருதலைத் தசை", "text": "மேற்கை இருதலைத் தசை\n\nமேற்கை இருதலைத் தசை என்பது முழங்கையை நீட்ட உதவும் ஒரு முதன்மையான தசை ஆகும்.\n"}
{"id": "432625", "url": "https://ta.wikipedia.org/wiki?curid=432625", "title": "முதுகெலும்பு நிமிர்த்தித் தசைகள்", "text": "முதுகெலும்பு நிமிர்த்தித் தசைகள்\n\nமுதுகெலும்பு நிமிர்த்தித் தசைகள் ( ) முதுகெலும்பு நிமிர்த்த உதவும் ஒரு முக்கியமான தசைகள் ஆகும். இது முதுகை திருப்பவும் செய்கிறது. முதுகெலும்பு நிமிர்த்தித் தசைகள் என்பது பல தசைகள் கொண்ட தொகுப்பு ஆகம்.\n\nSection::::அமைப்பு.\nமுதுகெலும்பு நிமிர்த்தித் தசை என்பது ஒரு தசை அல்ல பல தசைகளின் கூட்டமைப்பு ஆகும். சுமார் இது முள்ளந்தண்டு நிரலின் இடது மற்றும் வலது புறங்களில் கீழ் முள்ளந்தண்டு நிரல் மேலும் இடுப்பெலும்பின் மேற்புறத்தில் தொடங்கி கீழிருந்து மேலாக மேல் முள்ளந்தண்டு நிரல் மற்றும் மண்டையோட்டின் பின்புற கீழ்ப்பகுதில் முடியும் தசைகள் ஆகும்.\n"}
{"id": "432636", "url": "https://ta.wikipedia.org/wiki?curid=432636", "title": "பேட் சாண்டா", "text": "பேட் சாண்டா\n\nபேட் சாண்டா என்பது 2003 ஆம் ஆண்டு வெளியான அமெரிக்க நகைச்சுவைத் திரைப்படம் ஆகும். இதனை டெர்ரி ஸ்விகோஃப் இயக்கினார்.\n\nபில்லி பாப் தோர்ன்டன், டோனி காக்ஸ், லாரன் கிரஹாம், பிரெட் கெல்லி, லாரன் டாம், ஜான் ரிட்டர், மற்றும் பெர்னி மேக் ஆகியோர் இத்திரைப்படத்தில் நடித்திருந்தனர். ஜோன் ரிட்டர் இறுதியாக நடித்தப்படம் இது. ஜோன் ரிட்டர் செப்டம்பர் 11, 2003 இல் மரணமடைந்தார்.\n\nஇந்த திரைப்படம் நவம்பர் 26, 2003 இல் அமெரிக்காவில் வெளியானது, மேலும் 2004 கேன்ஸ் திரைப்பட விழாவில் திரையிடப்பட்டது.\n\n"}
{"id": "432638", "url": "https://ta.wikipedia.org/wiki?curid=432638", "title": "கூப்பர்ஸ் கேமரா", "text": "கூப்பர்ஸ் கேமரா\n\nகூப்பர்ஸ் கேமரா என்பது 2008 ஆம் ஆண்டு வெளியான அமெரிக்க நகைச்சுவைத் திரைப்படம் ஆகும். இதனை வாரன் பி. சோனாடா இயக்கினார். இத்திரைப்படத்தின் கதை, திரைக்கதை ஆகியவற்றை ஜேசன் ஜோன்ஸ், மைக் பீவர் ஆகியோர் எழுதியிருந்தனர். ராப் டெபோர், டோனி கிரேஸ் ஆகியோர் இசையமைத்திருந்தனர்.\n\n"}
{"id": "432641", "url": "https://ta.wikipedia.org/wiki?curid=432641", "title": "நத்தலி இமானுவேல்", "text": "நத்தலி இமானுவேல்\n\nநத்தலி ஜோன்னே இம்மானுவல் (பிறப்பு: 1989 மார்ச் 2) என்பவர் ஆங்கில நடிகை ஆவார். இம்மானுவல் 1990 களின் பிற்பகுதியில் தனது நடிப்புத் தொழிலைத் தொடங்கினார். \"தி லயன் கிங்\" இசையை வெஸ்ட் எண்ட் தயாரித்திருந்தது. அதில் நடித்திருந்தார்.\n\n2006 ஆம் ஆண்டிலிருந்து திரைப்படங்களில் நடிக்கத் தொடங்கினார். சோப் ஓபரா என்ற பிரிட்டீஸ் தொடரில் சாசா வேலட்டேன் என்ற கதாப்பாத்திரத்தில் நடித்துப் புகழ் பெற்றார். டிவன்டி8கே என்ற திரைப்பத்தில் முதன்முதலாக திரைப்படத்தில் நடித்தார். ஹச்பிஓ தொலைக்காட்சியில் கேம் ஆப் திரோன்ஸ் தொடரில் மிஸ்யேன்டி கதாப்பாத்திரத்தில் நடித்தார்.\n\nமேலும் திரைப்படங்களான \"\" (2015), \"ஃபியூரியஸ் 7\" (2015), \"தி ஃபேட் ஆஃப் த ஃபியூரியஸ்\" (2017) மற்றும் \" (2018)\" போன்றவற்றில் குறிப்பிடத்தக்க கதாப்பாத்திரங்களை ஏற்று நடித்துள்ளார்..\n"}
{"id": "432643", "url": "https://ta.wikipedia.org/wiki?curid=432643", "title": "கழுத்து முள்ளந்தண்டெலும்புகள்", "text": "கழுத்து முள்ளந்தண்டெலும்புகள்\n\nகழுத்து முள்ளந்தண்டெலும்புகள் முள்ளந்தண்டு நிரலின் கழுத்து வளைவுப் பகுதியில் உள்ள 7 எலும்புகள் ஆகும். பெரும்பாலான பாலூட்டிகளில் 7 கழுத்து முள்ளந்தண்டெலும்புகளே உள்ளன.\n\nSection::::அமைப்பு.\n7 கழுத்து முள்ளந்தண்டெலும்புகள் அதன் இலத்தின் சொல்லான (Vertebrae cervicales) ன் முதல் ஆங்கில எழுத்து (C) ஐ வைத்து இதற்கு அறிவியல் பெயர் வழங்கப்படுகிறது. இவைகள் முறையே\n"}
{"id": "432649", "url": "https://ta.wikipedia.org/wiki?curid=432649", "title": "பீட்டர் டிங்க்லேஜ்", "text": "பீட்டர் டிங்க்லேஜ்\n\nபீட்டர் ஹைடன் டிங்க்லேஜ் (பிறப்பு: ஜூன் 11, 1969) என்பவர் அமெரிக்க நடிகர் மற்றும் திரைப்படத் தயாரிப்பாளர் ஆவார்.\n\nடின்கிலேஜ் பெனிங்டன் கல்லூரியில் நடிப்பதைப் பற்றி படித்துள்ளார். அங்கு பல மேடை நாடகங்களை தயாரித்துள்ளார். திரைப்படத்துறையில் \"லிவிங் இன் ஆப்லீயன்\" (1995) என்ற படத்தின் மூலம் முதன் முதலாக அறிமுகம் ஆனார்.\n\n\"தி ஸ்டேஷன் ஏஜெண்ட்\" (2003) என்ற நகைச்சுவைத் திரைப்படத்திற்குப் பிறகு புகழ் பெற்ற நடிகரானார். அதன் பின் எண்ணற்ற படங்களிலும், அமெரிக்கத் தொலைக்காட்சி தொடர்களிலும் நடித்துள்ளார்.\n\n\"எல்ஃப்\" (2003), \"பைன்ட் மி கில்லிடி\" (2006), \"அண்டர்டாக்\" (2007), \"பெனெலோப்\" (2008), \"டெத் அட் எ பர்னல்\" (2007), \"த குரோனிக்கல்ஸ் ஆஃப் நார்னியா: பிரின்ஸ் காஸ்பியன்\" (2008), \"எக்ஸ்-மென்: டேஸ் ஆப் பியூச்சர் பாஸ்ட்\" (2014) மற்றும் \"மூன்று பில்போர்ட்ஸ் அவுட்ஸ் எபிங், மிசோரி\" (2017) போன்ற திரைப்படங்களில் குறிப்பிடத் தக்க கதாப்பாத்திரங்களில் நடித்துள்ளார்.\n\n2018 ஆம் ஆண்டு ஸ்க்ரீன் ஆக்டர்ஸ் கில்ட் விருது பெற்றார்.\n\n2009 லிருந்து எச்பிஓ தொலைக்காட்சியில் வெளியான கேம் ஆப் திரோன்ஸ் தொடரில் தெரியன் லேன்சிஸ்டர் என்ற கதாப்பாத்திரத்தில் நடித்துள்ளார். இதற்காக பிரைம்டைம் எம்மி விருதுக்கு தொடர்ச்சியாக ஏழு முறை பரிந்து செய்யப்பட்டு, மூன்று முறை பிரைம்டைம் எம்மி விருதினை வென்றுள்ளார். 2012 ல் தொலைக்காட்சி தொடருக்கான கோல்டன் குளோப் விருதினைப் பெற்றார்.\n\nSection::::வெளி இணைப்புகள்.\nபொது\n\nநேர்காணல்கள்\n\n"}
{"id": "432653", "url": "https://ta.wikipedia.org/wiki?curid=432653", "title": "நெஞ்சு முள்ளந்தண்டெலும்புகள்", "text": "நெஞ்சு முள்ளந்தண்டெலும்புகள்\n\nநெஞ்சு முள்ளந்தண்டெலும்புகள் முள்ளந்தண்டு நிரலின் நெஞ்சு வளைவில் உள்ள 12 முள்ளந்தண்டெலும்புகள் ஆகும். இது முள்ளந்தண்டு நிரலின் கழுத்து மற்றும் நாரி முள்ளந்தண்டெலும்புகளுக்கு இடையில் அமைத்துள்ளது. சில உயிரினங்களில் இதன் எண்ணிக்கை மாறுகிறது.\n\nSection::::அமைப்பு.\nநெஞ்சு முள்ளந்தண்டெலும்புகள் அதன் இலத்தின் சொல்லான (vertebrae thoracicae) ன் முதல் ஆங்கில எழுத்து (T) ஐ கொண்டு இதன் அறிவியல் பெயராக அழைக்கப்படுகிறது. அவைகள் முறையே\n\nஇவை விலா எலும்புகள் பொருந்தி இருக்கும் எலும்புகளாகும். இவை நெஞ்சுக்கூட்டை அமைப்பதில் பங்கு வகிக்கின்றது.\n"}
{"id": "432654", "url": "https://ta.wikipedia.org/wiki?curid=432654", "title": "சந்தோஷத்தில் கலவரம்", "text": "சந்தோஷத்தில் கலவரம்\n\nசந்தோஷத்தில் கலவரம் (Santhoshathil Kalavaram) கிராந்தி பிரசாத் இயக்கத்தில் நவம்பர் 2, 2018இல் வெளிவந்த தமிழ்த்திரைப்படம். கிராந்தி பிரசாத்துடன் இணைந்து வி. சி. குமார் இதை தயாரித்திருந்தார். இப்படத்தில் பிரதீப் சின்ஹா, மற்றும் மோனோடாஷ் சின்ஹா ஆகியோர் நிர்வாகத் தயாரிப்பாளர்களாக இருந்தனர். இப்படத்தில் நிரந்த், சி. கல்யாண், ஆர்யன், ருத்ரா ஆரா, ஜெய் ஜெகநாத், ரவிமரியா, கௌதமி, சௌஜன்யா, ஷிவானி, அபேஷ்கா, அலெக்ஸ், சுவாமி போன்றோர் நடித்திருந்தனர் இசை சிவனாக் இசையமைத்திருந்தார். 2 நவம்பர் 2018இல் வெளி வந்தது\n\n\nSection::::கதைச் சுருக்கம்.\nநல்லதற்கும், தீயவைக்கும் நடக்கும் மோதலே இப்படத்தின் கதையாகும். இதில் நட்பு, காதல், பாசம், நகைச்சுவை மற்றும் ஆன்மீகத்தையும் உள்ளடக்கியுள்ளது. எதிர்மறை மற்றும் நேர்மறைக்கிடையேயான போராட்டமே இதன் கதையாகும்.\n\nSection::::தயாரிப்பு.\n\"சந்தோஷத்தில் கலவரம்\" என்ற இப்படத்தை அறிமுக இயக்குனர் கிராந்தி குமார் இயக்கியுள்ளார், பாலியஸ் கொண்ட்வாஸ் என்பவர் இதன் ஒளிப்பதிவை மேற்கொண்டுள்ளார். இப்படத்தின் பணியாற்றிய பல தொழில்நுட்பக் கலைஞர்கள் மற்றும் நடித்துள்ள நடிகர்கள் பலரும் வெவ்வேறு துறைகளில் பணி புரிந்து கொண்டே, இப்படத்திலும் பங்கு கொண்டுள்ளனர். மேலும், இப்படத்தின் பெரும்பாலான பகுதி காட்டில் நடப்பது போல இருப்பதால், இயற்கையின் ஒலியை அதன் துல்லியமான வடிவத்திலேயே பதிவு செய்ய விரும்பி இதன் இயக்குனர் கிராந்தி குமார் \"இங்கிலீஷ் விங்கிலீஷ்\" மற்றும் \"த்ருஷ்யம்\" படத்தில் ஒலிப்பதிவிற்காக புகழ் பெற்ற ஒலி வடிவமைப்பாளரான அருண் வர்மாவை இப்படத்தில் பயன்படுத்திக் கொண்டார்.\n\n"}
{"id": "432655", "url": "https://ta.wikipedia.org/wiki?curid=432655", "title": "ஜூலியும் 4 பேரும்", "text": "ஜூலியும் 4 பேரும்\n\nஜூலியும் 4 பேரும் (Julieum 4 Perum) இது 2017 இல் வெளிவந்த தமிழ் நகைச்சுவைத் திரைப்படம். இதன் இயக்கம் ஆர். வி. சதீஷ், இப்படத்தில் அமுதவாணன், ஜார்ஜ் விஜய், ஆர். வி. சதீஷ், யோகானந்த் ஆகியோர் முக்கிய கதாபாத்திரங்களில் நடித்துள்ளனர். இவர்களுடன் ஆல்யா மானசாவும் நடித்துள்ளார். இப்படத்தின் தயாரிப்புப் பணி 2016இல் ஆரம்பிக்கப்பட்டு 2017 ஏப்ரல் 7 அன்று நிறைவுற்றது. அறிமுக நாயகன் திரு.ஹர்ஷா ராஜ் சிறப்புத் தோற்றத்தில் இடம் பெற்றிருந்தார். சுமார் 1 மணி நேரம் 50 நிமிடங்கள் நேரம் கொண்டதாகும் \n\n\nSection::::தயாரிப்பு.\nஆர். வி. சதீஷ் அமெரிக்கவில் தான் பார்த்து வந்த ஒரு வேலையை விட்டுவிட்டு இயக்குனராகும் ஆசையில் இராதாகிருஷ்ணன் பார்த்திபனிடம் உதவியாளாராக பணி புரிந்தார். இயக்குனர் ஒரு முக்கிய பாத்திரத்தில் லக்கி என்ற பெயரில் நாய் ஒன்று நடித்துள்ளதாகவும், நகைச்சுவைக் காட்சிகளில் தான் அதிக கவனம் செலுத்தியுள்ளதாகவும் கூறினார். இப்படத்திற்கான கதைக்களம் 2014 ஆம் ஆண்டில் கலிபோர்னியாவில் ஏற்பட்ட உண்மைச் சம்பவமேயாகும். தொலைக்காட்சித் தொடர்களில் நடித்து வந்த அமுதவாணன் இப்படத்தில் முக்கிய பாத்திரத்தில் நடித்திருந்தார். ஜியார்ஜ் விஜய் மணிரத்தினத்தின்' \"கடல்\" (2013) மற்றும் பாலாஜி மோகனின்' \"மாரி\" (2015), போன்ற படங்களில் முக்கிய பாத்திரத்தில் நடித்திருந்தார்.\n\nSection::::ஒலித்தொகுப்பு.\nஇப்படத்தின் இசை ரகு ஷ்ரவண் குமார், இதன் பாடல் இசைத்தட்டு உரிமை டிரென்ட் மியூசிக் பெற்றது . 5 பாடல்கள் இதன் தொகுப்பு 2016 செப்டம்பர் 5 அன்று வெளிவந்தது.\n\nSection::::வெளியீடு.\nஇப்படம் 2017 ஏப்ரல் 7 அன்று தமிழகமெங்கும் மணிரத்னத்தின் \"காற்று வெளியிடை\" படத்துடன் வெளியானது தி டைம்ஸ் ஆஃப் இந்தியா இவ்வாறு எழுதியது.\" படத்தின் எடுக்கப்பட்டவிதம் சரியாக இருக்கிறது. இந்த படத்தில் தன்னியல்பான தன்மை அனைத்தையும் கொண்டுள்ளது, மற்றும் ஒவ்வொரு காட்சியும் மிகவும் வேடிக்கையாக நகர்கிறது\". தி நியூ இண்டியன் எக்ஸ்பிரசு பத்திரிகையில் எழுதிய ஒரு விமர்சகர், \" குறைந்த தயாரிப்பு செலவில் எடுக்கப்பட்டத் திரைப்படம் என்பது வெளிப்படையாக தெரிகிறது\" என்று எழுதியது, ஒரு அறிமுக இயக்குனர் என்ற வகையில் இது ஒரு நல்ல முயற்சி \" இவ்வாறு எழுதினார்.\n"}
{"id": "432658", "url": "https://ta.wikipedia.org/wiki?curid=432658", "title": "நாரி முள்ளந்தெண்டெலும்புகள்", "text": "நாரி முள்ளந்தெண்டெலும்புகள்\n\nநாரி முள்ளந்தண்டெலும்புகள் முள்ளந்தண்டு நிரலின் நாரி வளைவு பகுதியில் அமைந்த முள்ளந்தண்டெலும்புகள் ஆகும். இது மனித விலாக் கூட்டிற்கும் இடுப்பு வலயத்திற்கும் இடையில் அமைந்த 5 பெரிய முள்ளந்தண்டெலும்புகள் ஆகும்.\n\nSection::::அமைப்பு.\nநாரி முள்ளந்தண்டெலும்புகள் அதன் இலத்தின் சொல்லான (vertebrae lumbales) ன் முதல் ஆங்கில எழுத்து (L) ஐ கொண்டு இதன் அறிவியல் பெயராக அழைக்கப்படுகிறது. அவைகள் முறையே\n"}
{"id": "432662", "url": "https://ta.wikipedia.org/wiki?curid=432662", "title": "திருவெலும்பு", "text": "திருவெலும்பு\n\nதிருவெலும்பு ( or ; plural: \"sacra\" or \"sacrums\"), முள்ளந்தண்டு நிரலின் வால் வளைவு பகுதியில் நாரி முள்ளந்தண்டெலும்புகளைத் தொடர்ந்து அமைந்திருக்கும் 5 எலும்புகள் ஆகும். இவை விருத்தியின்போது முள்ளெலும்பிடை கசியிழையத் தகடுகளை இழந்து இணைவதனால் ஒரு எலும்பாக தோற்றமளிக்கும்.\n\nSection::::அமைப்பு.\nதிருவெலும்பு முள்ளந்தண்டெலும்புகள் அதன் இலத்தின் சொல்லான (sacral vertebrae) ன் முதல் ஆங்கில எழுத்து (S) ஐ கொண்டு இதன் அறிவியல் பெயராக அழைக்கப்படுகிறது. அவைகள் முறையே\nதிருவெலும்பு முள்ளந்தண்டெலும்புகளான S1, S2, S3, S4, S5 18 வயது முதல் 30 வயதுக்குள் ஒன்றுடன் ஒன்று இணைந்து ஒரு திருவெலும்பாக உருமாறுகிறது.\n"}
{"id": "432665", "url": "https://ta.wikipedia.org/wiki?curid=432665", "title": "வாலெலும்பு", "text": "வாலெலும்பு\n\nமுள்ளந்தண்டு நிரலின் வால் வளைவில் இறுதியில் உள்ள 4 எலும்புகளும் இணைந்து காணப்படும். இது வாலெலும்பு என அழைக்கப்படும்.\n"}
{"id": "432670", "url": "https://ta.wikipedia.org/wiki?curid=432670", "title": "கீழ்க்கால் உள்ளெலும்பு", "text": "கீழ்க்கால் உள்ளெலும்பு\n\nகீழ்க்கால் உள்ளெலும்பு (ஆங்கிலம்:Tibia)காலில் உள்ள இரு எலும்புகளில் ஒன்று. இது வலிமையானதாகவும், பெரியதாகவும் உள்ள ஒரு நீள எலும்பு ஆகும். இது முழங்கால் மற்றும் கணுக்கால் மூட்டை உருவாக்குகிறது. இது முழங்கால் மூட்டின் உடல் பருமனைத் தாங்கும் பகுதியாக உள்ளது.\n\nSection::::அமைப்பு.\nகீழ்க்கால் எலும்புகளில் இது வலிமையானதாகவும், பெரியதாகவும் உள்ள ஒரு நீள எலும்பு ஆகும். இது முழங்கால் மற்றும் கணுக்கால் மூட்டை உருவாக்குகிறது. இது முழங்கால் மூட்டின் உடல் பருமனைத் தாங்கும் பகுதியாக உள்ளது. இது மேல் முனை, கீழ் முனை மற்றும் நடுவே தண்டு பகுதியை கொண்டது.\n\nSection::::குருதி ஊட்டம்.\nகீழ்க்கால் உள்ளெலும்பு தமக்கு தேவையான குருதி ஊட்டத்தை முன்புற கீழ்க்கால் உள்ளெலும்பு தமனி (ஆங்கிலம்:Anterior tibial artery) மூலம் பெறுகிறது.\n"}
{"id": "432672", "url": "https://ta.wikipedia.org/wiki?curid=432672", "title": "திரும்பிப்பார் (1996 திரைப்படம்)", "text": "திரும்பிப்பார் (1996 திரைப்படம்)\n\nதிரும்பிப்பார் \"(Thirumbi Paar)\" 1996 ஆம் ஆண்டு வெளிவந்த இந்திய தமிழ் நகைச்சுவைத் திரைப்படமாகும். இப்படம் ராம நாராயணனால் இயக்கப்பட்டது. சரவணன் மற்றும் யுவராணி ஆகியோர் முன்னணி கதாபாத்திரத்தில் நடித்துள்ளனர். சில்க் ஸ்மிதா , மணிவண்ணன் , வினு சக்ரவர்த்தி , எஸ்.எஸ். சந்திரன் , நிழல்கள் ரவி , சந்திரசேகர், பாண்டியன் மற்றும் பலர் நடித்துள்ளனர். என். ராமசாமி தயாரிப்பில், தேவாவின் இசையமைப்பில் ஜனவரி 15, 1996 ஆம் தேதி இப்படம் வெளியானது.\n\n\nSection::::கதைச்சுருக்கம்.\nபணக்கார அரசியல்வாதியான அவுது நாயகம் ( வினு சக்ரவர்த்தி ) தன் இரண்டாவது மனைவி வசந்தாவுடன் ( சில்க் ஸ்மிதா ) வசித்து வருகிறார். வசந்தா ஒரு தந்திரமான பெண், அவள் கிராமத்தைச் சுற்றி பல சொத்துக்களை வாங்குகிறாள், கிராமவாசிகளை மிகக்குறைந்த விலைக்கு விற்க வேண்டுமென்றும் கூட கட்டாயப்படுத்துகிறாள். நாயகத்தின் முதல் மனைவி வள்ளியம்மா ( வட்டுகுர்காசி ) மகன் வீரய்யன் (சரவணன்) ஒரு சிறிய வீட்டில் வாழ்கிறார்கள். வீரய்யன் நடிகர் ரஜினிகாந்தின் தீவிர ரசிகன் என்பதால், ஒரு பஸ் நடத்துனராகபணிபுரிகிறான். தனது தந்தையின் மனதை களைத்த வசந்தாவை வெறுக்கிறான்.\n\nஒரு நாள், வசந்தாவின் உதவியாளர்கள்: சொக்கு ( மணிவண்ணன் ), கணக்கு ( எஸ்.எஸ். சந்திரன் ) மற்றும் அழகு (பி. அசோகராஜன்) ஆகியோர் ஓய்வுபெற்ற இராணுவ அதிகாரி கர்னல் ராஜாவிற்கு ( நிஜல்கல் ரவி ) சொந்தமான ஓர் இலவச பள்ளியை வாங்க முயற்சி செய்கின்றனர். கர்னல் ராஜா அதை விற்க மறுக்க, உதவியாளர்களால் தாக்கப்படுகிறார். வீரய்யன் சரியான நேரத்தில் தலையிட்டு, உதவியாளர்களிடமிருந்து ராஜாவை காப்பாற்றுகிறான். இந்த சம்பவத்தால் விரக்தியடைந்த வேளையில், வீரய்யன் வேலை செய்யும் பஸ் நிறுவனத்தை வசந்தா உடனடியாக வாங்குகிறாள். அவளது சகோதரர் அசோக் ( பாண்டியன் ) வீரய்யனின் பஸ் நிறுவன மேலாளராகிறான். வீரய்யனை வசந்தா வெறுக்கிறாள்.\n\nசில நாட்களுக்குப் பிறகு, வசந்தாவின் பணியாளர்களால் கர்னல் ராஜா தாக்கப்படுகிறார். வீரய்யன் அவரை காப்பாற்ற முயற்சி செய்தும், கர்னல் ராஜா மருத்துவமனைக்கு செல்லும் வழியில் இறந்து விடுகிறார். பின்னர், அசோக் வீரய்யனை வேலையை விட்டு நிறுத்துகிறான். அதன் பின்னர், வீரய்யன் பால் வியாபாரம் செய்கிறான். இதற்கிடையில், வீரய்யனும் சொக்குவின் மகள் மாதவியும் (யுவராணி) ஒருவருக்கொருவர் காதலிக்கிறார்கள். இதனால் வசந்தாவிற்கும் அஷோக்கிற்கும் வீரய்யனுக்கும் இடையே நடக்கும் மோதலே மீதிக் கதையாகும்.\n\nSection::::இசை.\nஇப்படத்திற்கு தேவா இசையமைத்தார். இதில் உள்ள 4 பாடல்களின் வரிகளையும் வாலி எழுதினார்.\n"}
{"id": "432675", "url": "https://ta.wikipedia.org/wiki?curid=432675", "title": "நுண்ணுணர்வு", "text": "நுண்ணுணர்வு\n\nநுண்ணுணர்வு (Nunnunarvu) 2016இல் வெளிவந்த தமிழ்த் திரைப்படமாகும் மதிவாணன் சக்திவேல் இப்படத்தை இயக்கி நடித்துள்ளார் , அவருடன் இந்திரா நடித்துள்ளார். இசை மாயு கணேசன் இவருடன் பின்னணி இசை ராஜ் படத்தொகுப்பு, சுரேஷ் அர்ஸ் மேற்கொண்டுள்ளனர் . 2016 செப்டம்பர் 30 அன்று வெளிவந்தது.\n\nSection::::கதைச் சுருக்கம்.\nசந்துரு (மதிவாணன் சக்திவேல்) தனது பல் மருத்துவத் தேர்விற்காக ஆஸ்திரேலியா செல்கிறார். அங்கே சாரு , நுண்ணுணர்வு முறையை கற்று வருகிறார். தான் கற்ற வித்தையை சந்துருவிடம் செய்து காட்டிய சாரு பின்னர் அவரைக் காதலிக்கிறார்.. இருவரின் உணர்வுகளும் அவரவர் காதுகள் மூலம் கேட்க முடிகிறது. அவர்களால் கண்ணாடி மூலமாகவும் பார்க்க முடிகிறது. நட்பில் ஆரம்பித்த அவர்கள் உறவு காதலில் முடிகிறது சந்துருவின் நண்பன் வினீஷ் ஒரு பெண்ணை கொலை செய்தது , சந்துருவிற்குத் தெரியவர வினீஷ் அவரை கொலை செய்ய திட்டமிடுகிறார். சாருவின் குடும்ப நண்பர் பிரசாத்திற்கு சாருவின் மேல் ஆசை உண்டாகின்றது, சந்துருவும், சாருவும் நுண்ணுணர்வு மூலம் எவ்வாறு தங்கள் பிரச்சனையை சரி செய்கிறார்கள் என்பது மீதிக்கதை.\n\nSection::::நடிப்பு.\nஇப்படத்தின் படப்பிடிப்பு பெரும்பாலும் ஆஸ்திரேலியாவில் நடைபெற்றது. இந்த படத்தில் நடித்துள்ள நடிகர்கள் பெரும்பான்மையினருக்கு இது முதல் படமாகும்.\n\nSection::::தயாரிப்பு.\nசக்தி ஸ்க்ரீன்ஸ் சார்பில் மதிவாணன் சக்திவேல் இப்படத்தை எழுதி இயக்கியுள்ளார். இப்படத்தின் முன்னோட்டம் ஏபி இண்டல்நேஷனல் மூலம் 2016 ஜூன் 30 அன்று வெளியிடப்பட்டது\n\nSection::::இசை.\nஐந்து பாடல்கள் கொண்ட இதன் இசையை மாயு கணேசன் மேற்கொண்டுள்ளார். பாடல்களை மதிவாணன் சக்திவேல் எழுதியுள்ளார். பின்னணி இசை ராஜ்.\n\nஇப்படத்தின் ஒலித்தொகுப்பு ஏபி இண்டல்நேஷனல் மூலம் 2016 ஜூலை 29 அன்று வெளியிடப்பட்டது.\n\nSection::::வெளியீடு.\n2016 செப்டம்பர் 30 அன்று வெளிவந்த. ஆஸ்திரேலியாவில் 2016 அக்டோபர் 1 அன்றும் இங்கிலாந்தில் அக்டோபர் 2 அன்றும் வெளிவந்தது.\n\nSection::::விருது.\nபிப்ரவரி 20, 2019 அன்று மும்பையில் நடைபெற்ற, 2019 ம் ஆண்டுக்கான தாதாசாஹேப் பால்கே இன்டர்நேஷனல் ஃபிலிம் ஃபெஸ்டிவலில் அதிகாரப்பூர்வ திரையிடலுக்கு \"நுண்ணுணர்வு\" தேர்ந்தெடுக்கப்பட்டது. \n\n"}
{"id": "432685", "url": "https://ta.wikipedia.org/wiki?curid=432685", "title": "ஆத்மா (திரைப்படம்)", "text": "ஆத்மா (திரைப்படம்)\n\nஆத்மா (\"Athma\") பிரதாப் கே. போத்தன் இயக்கிய 1993 தமிழ் மொழி திரைப்படமாகும். இத்திரைப்படத்தில் ராம்கி , ரஹ்மான் , நாசர் (நடிகர்) , கௌதமி மற்றும் கஸ்தூரி ஆகியோர் முக்கிய பாத்திரங்களில் நடித்துள்ளனர். அஜிதா ஹரி தயாரித்த இந்தத் திரைப்படம், இளையராஜாவால் இசை அமைக்கப்பட்டு, ஜூலை 30, 1993 ஆம் தேதி வெளியிடப்பட்டது.\n\n\nSection::::கதைச்சுருக்கம்.\nநாத்திகரான ரகு (ரஹ்மான்) ஒரு தொல்பொருள் ஆராய்ச்சி நிபுணர். அவரும் அவரது தந்தையும் (விஜய்சந்தர்) ஆராய்ச்சிக்காக தனிமைப்படுத்தப்பட்ட கிராமத்திற்கு சென்றனர். ஆய்வின் போது, அவரது தந்தை மர்மமான முறையில் மறைந்து விடுகிறார். நாககாளி அம்மன் ஆலயத்தில் பௌர்ணமி அன்று, தெய்வம் பூமிக்கு வரும் என்றும், அந்த நேரத்தில் நாககாளி அம்மன் ஆலயத்திற்கு அருகில் உள்ள நீர்வீழ்ச்சியின் கீழ் முற்றிலும் மூழ்கும் மக்களுக்கு எந்த வியாதியும் குணமாகும் என்றும் ரகுவிற்கு தெரியவருகிறது. ரகுவின் சக ஊழியர் பத்மா (வினோதினி) தன் தோழி கண்ணில்லா திவ்யாவிற்கு (கௌதமி) சொல்ல, செய்தி பொதுமக்களிடம் பரவிவிடுகிறது. புற்றுநோயின் இறுதி கட்டத்தில் நவீனை (ரியாஸ் கான்) பத்மா காதல் செய்கிறாள்.\n\nவிரைவில், சரவணன் (ராம்கி) தலைமையில் ஒரு நாத்திகர் பயங்கரவாதக் குழு, அந்த ஆலயத்தை அழிக்க முயல்கிறது. தனது தங்கையையும் மைத்துனரையும் பறிகொடுத்த ஒரு துயரமான அனுபவம் சரவணனுக்கு உண்டு. இதற்கிடையில், திவ்யாவின் சகோதரர் போலீஸ் அதிகாரி ஹரி (நாசர்), பயங்கரவாத குழுவை ஒழித்துக்கட்டும் குறிக்கோளுடன் இருக்கிறார். பத்மா நாககாளி அம்மன் கோவில் மகிமையை நம்புகிறாள், அதனால் அவள் நவீனை திருமணம் செய்துகொண்டு கோவிலுக்கு செல்கிறாள். திவ்யா தன் பார்வையை திரும்பப்பெற, ஹரி அவளுடன் வர கட்டாயப்படுத்துகிறாள். ஹரியும் ஒப்புக்கொள்கிறார். கடவுளின் வருகைக்கு சில நாட்களுக்கு முன்பாக, நாககாளி அம்மன் கோவில்யில் கூட்டம் அதிகரிக்க, பின்னர் என்ன நடந்தது எனபது மீதிக் கதையாகும்.\n\nSection::::இசை.\nஇத்திரைப்படத்திற்கு இளையராஜா இசை அமைத்தார். இதில் உள்ள 6 பாடல்களின் வரிகளை எழுதியது வாலி ஆவார். \nSection::::வரவேற்பு.\nஇந்த படம், \"இது போன்ற ஒரு திரைப்படத்தை முயற்சிக்க தைரியம் தேவை, மற்றும் பிரதாப்பின் கதை உங்கள் கவனத்தை ஈர்க்கும் வகையில் உள்ளது\". என்ற நல்ல விமர்சனத்தைப் பெற்றது.\n"}
{"id": "432690", "url": "https://ta.wikipedia.org/wiki?curid=432690", "title": "புதுக்கோட்டையிலிருந்து சரவணன்", "text": "புதுக்கோட்டையிலிருந்து சரவணன்\n\nபுதுக்கோட்டையிலிருந்து சரவணன்(pudhukoottaiyilirunthu saravanan) 2004 இல் தனுஷ் மற்றும் அபர்ணா பிள்ளை நடிப்பில் இயக்கத்தில் யுவன் சங்கர் ராஜா இசையில் வெளியான தமிழ் திரைப்படம். 16 சனவரி 2004 பொங்கலன்று வெளியாகி வணிகரீதியில் சராசரி வெற்றிப்படமாக அமைந்தது.\n\nSection::::கதைச்சுருக்கம்.\nபுதுக்கோட்டை மாவட்டத்தில் வசிக்கும் சரவணன் (தனுஷ்) தன் குடும்ப சூழ்நிலை காரணமாக சிங்கப்பூரில் வேலைக்குச் செல்கிறான். அங்கு நல்ல சம்பளம் கிடைப்பதால் தன் குடும்பத்தின் பணப்பிரச்சினைகள் தீரும் என்று எண்ணுகிறான். அங்கு அவன் தங்கியிருக்கும் அடுக்குமாடிக் குடியிருப்பில் உள்ள சீனாவைச் சேர்ந்த ஒருவனுடன் (பீட்டர் ஹீன்) ஏற்படும் சண்டையால் சரவணனின் கடவுச்சீட்டை அவன் எரிக்கிறான். சண்டையின் முடிவில் எதிர்பாராவிதமாக அவன் (பீட்டர் ஹீன்) இறக்க கொலைப்பழி சரவணன் மீது விழுகிறது.\n\nஷாலினி (அபர்ணா பிள்ளை) சிங்கப்பூரில் உள்ள அவள் மாமா வீட்டில் வசதியாக வாழ்ந்து வருபவள். அவளுடைய மாமா சூதாட்டத்தில் ஷாலினியைப் பணயமாக வைத்து விளையாடித் தோற்கிறார். அவருடைய எதிரிகளிடமிருந்து ஷாலினியைக் காப்பாற்ற, இந்தியாவில் இருக்கும் அவள் பெற்றோரிடம் அனுப்ப முடிவுசெய்கிறார். அவளை பாதுகாப்பாக அழைத்துச்செல்லும் பொறுப்பை சரவணனிடம் கொடுக்கிறார். அதற்கு 3 இலட்சம் பணம் தருவதாகச் சொல்வதாலும், கொலைப்பழியின் காரணமாகக் காவல் துறையிடமிருந்து தப்பிக்கவும் சரவணன் ஒத்துக்கொள்கிறான்.\n\nவிமலின் (கருணாஸ்) உதவியால் போலிக் கடவுச்சீட்டுப் பெற்று மலேசியா, தாய்லாந்து மற்றும் பர்மா வழியாக இந்தியா செல்வதே அவர்கள் திட்டம். இந்தப் பயணத்தில் ஷாலினி சரவணன் மீது காதல்வயப்படுகிறாள். சரவணன் ஷாலினியைக் காதலித்தாலும் அதை அவளிடம் மறைக்கிறான். அவள் பெற்றோரிடம் அவளை பாதுகாப்பாக சேர்த்துவிட்டு தன் பணத்தைப் பெற்றுக்கொள்கிறான். தன்னை நேசித்தால் இரண்டு மாதங்களுக்குள் திரும்பிவருமாறு சொல்கிறாள். இறுதியில் சரவணன் தன் காதலைத் தெரிவிக்க இருவரும் இணைகிறார்கள்.\n\n\nSection::::தயாரிப்பு.\n\"முதல் படம் பார்த்ததுமே தனுஷ் நம்பிக்கை நட்சத்திரம் என்பதை புரிந்து கொண்டேன். இரண்டு படங்களுக்கு ஒப்பந்தம் செய்தேன். அந்த அளவிற்கு தனுஷ்மீது நம்பிக்கை வந்தது எனக்கு<nowiki>\" என்கிறார் தயாரிப்பாளர் எஸ்.எஸ். கிருஷ்ணகாந்த். `திருடா திருடி'யைத் தொடர்ந்து, அடுத்த படமான `புதுக்கோட்டையிலிருந்து சரவணன்'</nowiki> படத்தைத் துவங்கினார்.\n\nSection::::இசை.\nபடத்தின் இசையமைப்பாளர் யுவன் சங்கர் ராஜா. 4 திசம்பர் 2003 இல் பாடல்கள் வெளியாகி நல்ல வரவேற்பைப் பெற்றது. இரண்டு பாடல்களை யுவன் சங்கர் ராஜா பாடினார். தன் முதல் பாடலாக \"நாட்டு சரக்கு\" பாடலைப் பாடி தனுஷ் பாடகராக அறிமுகமானார். பாடலாசிரியர்கள் பா. விஜய், தாமரை, சினேகன் மற்றும் நா. முத்துக்குமார் ஆகியோர் பாடல்களை எழுதினர்.\n\nபாடல் வரிசை\n\n"}
{"id": "432696", "url": "https://ta.wikipedia.org/wiki?curid=432696", "title": "வானவில் கிராமம்", "text": "வானவில் கிராமம்\n\nவானவில் கிராமம் ( Rainbow Village (Chinese: 彩虹眷村; pinyin: Cǎihóng Juàncūn) என்பது தைவானின் நன்துன் மாவட்டத்தில் உள்ள, தைசுங் நகரத்தின் அருகே அமைந்திருக்கும் ஒரு கிராமம் ஆகும். இந்த கிராமத்தை புகழ்வாய்ந்த இடமாக மாற்றியவர், 1924 இல் குவாங்டாங் மாகாணத்தில் பிறந்த ஓய்வுபெற்ற இராணுவ வீரர் ஹுவாங் யுங்-ஃபு என்பவராவார். இவருடன் பிறந்த நான்கு சகோதரர்கள் மற்றும் இரண்டு சகோதரிகளில் இவர் மூத்தவரான இவரின் கலைத்திறமையானது இளமையிலேயே வெளிவந்தது. தற்போது வானவில் கிராமம் என அழைக்கப்படும் இந்த கிராமத்தில் இவர் முதலில் தன் வீட்டின் சுவர்களில் ஓவியங்களை வரையத் துவங்கினார். பின்னர் கிராமத்தில் உள்ள பிற வீடுகளின் சுவர்களிலும் ஓவியங்களை வரைய ஆரம்பித்தார். அந்த வீட்டுச் சுவர்களில் வெவ்வேறு உருவங்களையும் விலங்குகளையும் ஓவியங்களாக வரைந்தார். இவ்வாறு அந்த ஊரில் இருந்த 1,200 வீட்டுச் சுவர்களிலும் ஓவியங்களால் நிரப்பினார்.\n\nஹுவாங், ஹாங்காங்கைச் சேர்ந்தவர். சீனாவில் நடந்த உள்நாட்டுப் போரின்போது கம்யூனிச படைகளை எதிர்த்து போரிடும் நோக்கத்துடன் இவர் 1946 இல் தேசியவாதிகளான குவோமிண்டாங் இராணுவத்தில் சேர்ந்தார். 1949 இல் தோற்கடிக்கப்பட்ட குவோமின்டாங் படைகளானது, அவர்களின் தலைவரான, சங் கை செக்க்கைப் பின்தொடர்ந்து, தைவான் பகுதிக்கு தப்பிச் சென்றது. இவ்வாறு சீனாவிலிருந்து திரும்பிய முன்னாள் ராணுவ வீரர்கள் குடியிருப்பதற்காக தைவான் அரசால் தைவான் தீவு முழுவதும் பல குடியிருப்புகள் உருவாக்கப்பட்டன. இவற்றில் இந்த குடியிருப்பானது நிரந்தர கிராமமாக ஆனது. அந்த இராணுவ வீரர்களும் இங்கேயே நிரந்தரமாக வாழத்துவங்கினர்.\n\nஆனால், காலப்போக்கில் இந்தக் கிராமத்தில் வசித்தவர்கள் பலரும் கிராமத்தை காலிசெய்து சென்றுவிட்டனர். கட்டுநர்கள் பலரும் அந்தக் கிராமத்தின் இடங்களை வாங்கினர். 1200 வீடுகள் அமைந்திருந்த அந்தக் கிராமம், ஒரு கட்டத்தில் 11 வீடுகளாகச் சுருங்கியது. அதனால் தைவான் அரசு அந்த கிராமத்தில் அமைத்திருந்த வீடுகளை இடிக்க முடிவுசெய்தது. வீட்டில் தனியாக இருந்த ஹுவாங், பொழுதுபோகாமல் தன் வீட்டில் ஒரு பறவையை வரைந்தார். அதன்பிறகு அவரது ஓவியப் பணி வளர்ந்தது.\n\nகிராமத்தில் ஹுவாங் செய்த இந்த ஓவியப் பணிகளைப் பார்த்த உள்ளூர் பல்கலைக் கழக மாணவர்கள் இந்த கிராமத்தை காப்பாற்ற பரப்புரை செய்தனர். இதையடுத்து இந்த கிராமத்து வீடுகளில் ஹுவான் வரைந்திருந்த ஓவியங்கள் சமூக வலைத்தளங்களில் பரப்பி, இக்கிராமத்தை ஒரு கலாச்சார பகுதியாக்கி பாதுகாக்க வேண்டி வலியுறுத்தினர். இதையடுத்து சுற்றுலா பயணிகள் பலரும் அந்தக் கிராமத்துக்கு வரத்தொடங்கினர். இதையடுத்து தைவான் அரசு, வானவில் கிராமத்தை இடிக்கும் முடிவைக் கைவிடுவதாக அறிவித்தது.   இங்குள்ள ஓவியத் தொருவானது இந்த ஊருக்கு ஆசியாவில் இருந்து ஆண்டுக்கு ஒரு மில்லியன் சுற்றுலா சுற்றுலா பயணிகளை ஈர்க்கும் இடமாக மாற்றியுள்ளது.\n\nSection::::போக்குவரத்து.\nஇந்தக் கிராமமானது தைவான் இருப்புப்பாதை நிர்வாகத்துக்கு உட்பட்ட ஸினுவூரி தொடர்வண்டி நிலையத்துக்கு வடக்கே உள்ளது.\n\n"}
{"id": "432697", "url": "https://ta.wikipedia.org/wiki?curid=432697", "title": "மை மிஸ்டர்ஸ்", "text": "மை மிஸ்டர்ஸ்\n\nமை மிஸ்டரஸ் என்பது 2014 ஆம் ஆண்டு வெளியான ஆஸ்திரேலிய படம் ஆகும். ஸ்டீபன் லான்ஸ் இத்திரைப்படத்தினை இயக்கியிருந்தார். ஜெரார்டு லீ என்பவர் திரைக்கதை எழுதியிருந்தார்.\n\nSection::::கதை.\nஇப் படத்தின் கதையில் பதினாறு வயதான சிறுவன் ஒருவன், தனது தந்தையின் தற்கொலையை கண்டறிகிறான். அந்த துன்பத்திலிருந்து விடுபட உணர்ச்சியூட்டும் வழிகளை தேடுகிறான். அவன் ஒரு மர்மமான பெண்மையை சந்திக்கிறான். அவளிடம் சரணடைந்து தன்னுடைய உலகினை மறக்கிறான்.\n\nSection::::உற்பத்தி.\nகோல்ட் கோஸ்டில் படப்பிடிப்பு நடந்தது.\n\nSection::::நடிகர்கள்.\nஹாரிசன் கில்பர்ட்ஸன் - சார்லி பாய்ட்\nஇம்மானுவல் பீரீட் - மேகி\nஅண்ணா ரியான் - சிறிய பெண்\nரூபன் நாஷ் - ஒழுங்கற்ற பையன்\nஹக் பார்கர் - டாம் பாய்ட்\nரேச்சல் பிளேக் - கேட் பாய்ட்\nமால்கம் கென்னார்ட் - மைக்கேல் (மால் கென்னார்ட்)\nராபின் மூர் - பியோனா பியர்ஸ்\nமான்டே லீ -\n\n"}
{"id": "432702", "url": "https://ta.wikipedia.org/wiki?curid=432702", "title": "கிரண் மனிசா மொகந்தி", "text": "கிரண் மனிசா மொகந்தி\n\nகிரண் மனிசா மொகந்தி (\"Kiran Manisha Mohanty\") என்பவர் ஓர் இந்திய சதுரங்க விளையாட்டு வீர்ர் ஆவார். இவர் 1989 ஆம் ஆண்டு ஏப்ரல் மாதம் 09 ஆம் நாள் பிறந்தார். பெண் கிராண்டு மாசுட்டர் என்ற பெருமையும் இவருக்கு உண்டு. 2006 ஆம் ஆண்டு புது தில்லியில் நடைபெற்ற ஆசிய இளையோர் சதுரங்கப் போட்டியில் மொகந்திக்கு இரண்டாம் இடம் கிடைத்தது.\n"}
{"id": "432704", "url": "https://ta.wikipedia.org/wiki?curid=432704", "title": "தி குரோ (1994 திரைப்படம்)", "text": "தி குரோ (1994 திரைப்படம்)\n\nதி க்ரோ என்பது 1994 ஆம் ஆண்டு வெளியான அமெரிக்க சூப்பர்நேச்சுரல் சூப்பர் ஹீரோ திரைப்படம் ஆகும். இதனை அலெக்ஸ் ப்ரியாஸ் இயக்கினார்.\n\nஇத்திரைப்படம் 1989 ஆம் ஆண்டு தி குரோ என்ற பெயரில் வெளியான காமிக் புத்தகத்தினை அடிப்படையாகக் கொண்டு எடுக்கப்பட்டது. இந்த புத்தகத்தினை எழுதியவர் ஜேம்ஸ் ஓபார்.\n\nஇது டேவிட் ஜே. ஷோ மற்றும் ஜான் ஷெர்லி எழுதியது. தனது இறுதி படமான தோற்றத்தில் இந்த திரைப்படம் நடிகர் பிராண்டன் லீ நடித்த இறுதி படமாகும்.\n\nSection::::திரைக்கதை.\nஎரிக் டிராவன் என்பவர் ராக் இசை வல்லுராக இருக்கிறார். அவருடைய வருங்கால மனைவியை ஒரு கும்பல் வன்புணர்வு செய்து கொன்றுவிடுகிறது. அவருடன் எரிக் டிராவனும் கொல்லப்படுகிறார்.\n\nபின்பு காகமாக உயிர்த்தெலும் எரிக் தன் வருங்கால மனைவியை வன்புணர்வு செய்து கொன்றவர்களை பழி வாங்குகிறார்.\n\n\nSection::::பிராண்டன் லீ மரணம்.\nபிராண்டன் லீ, வட கரோலினாவிலுள்ள வில்மிங்டனில் ஈயூஈ ஸ்கிரீன் ஜெம்ஸ் ஸ்டுடியோவில் படப்பிடிப்பிஸ் தற்செயலான துப்பாக்கிச் சூட்டின் காரணமாக காயத்தினால் மார்ச் 31, 1993 இல் இறந்தார். இதனால் தி குரோ அவருடைய நடிப்பில் வெளியான இறுதிப்படமாக கொண்டாடப் படுகிறது.\n\n"}
{"id": "432709", "url": "https://ta.wikipedia.org/wiki?curid=432709", "title": "ஈசா காரவடே", "text": "ஈசா காரவடே\n\nஈசா காரவடே (\"Eesha Karavade\") என்பவர் இந்தியாவின் சதுரங்க விளையாட்டு வீரர் ஆவார். இவர் மாகாராட்டிர மாநிலத்தின் புனே நகரத்தைச் சேர்ந்தவர். ஈசா 1987 ஆம் ஆண்டு நவம்பர் மாதம் 21 ஆம் தேதி பிறந்தார். ஈசா அனைத்துலக மாசுடர் மற்றும் பெண்கள் கிராண்டு மாசுடர் பட்டம் பெற்றவர் ஆவார். இந்தியாவிற்காக சதுரங்க ஒலிம்பியாடில் 2010, 2012 மற்றும் 2014 ஆம் ஆண்டுகளில் விளையாடி பெருமை சேர்த்தார்.\n\nமாகாராட்டிரா மாநில அரசின் சிவ சத்திரபதி விருது 2004 ஆம் ஆண்டில் ஈசாவிற்கு வழங்கப்பட்டது.\n\nசென்னையில் நடைபெற்ற 38 ஆவது இந்திய பெண்கள் பிரீமியர் சதுரங்க சாம்பியன் பட்டப் போட்டியில் ஈசா முதலாவது இரண்டாம் இடத்தைப் பெற்றார்.\n\nஈசா 2011 ஆம் ஆண்டில் தென் ஆப்பிரிக்காவில் நடைபெற்ற காமென்வெல்த் சதுரங்க போட்டியில் தங்கப் பதக்கம் \nவென்றார்.\n\nஈரானில் நடைபெற்ற ஆசிய பெண்கள் தனிநபர் சதுரங்க சாம்பியன் பட்டப் போட்டியில் வெண்கலப் பதக்கம் 2011 ஆம் ஆண்டில் பெற்றார்.\n\n40 ஆவது சதுரங்க ஒலிம்பியாடு போட்டி 2012 ஆம் ஆண்டு துருக்கியில் உள்ள இசுதான்புல் என்னும் நகரத்தில் நடைபெற்றது. இப் போட்டியில் ஈசா பெண்கள் சதுரங்க குழுவில் விளையாடி நான்காம் இடத்தை பிடித்தார். பிளிட்சு முறை நடைபெற்ற பெண்கள் சதுரங்கம் குழு போட்டியில் தங்கப் பதக்கமும் , 2014 ஆம் ஆண்டு தப்ரீசு நகரில் நடைபெற்ற ஆசிய நாடுகள் கோப்பை விரைவு சதுரங்கம் மற்றும் முறையான சதுரங்கப் போட்டியில் வெள்ளிப் பதக்கமும் இவரது அணிக்குக் கிடைத்தது.\n"}
{"id": "432710", "url": "https://ta.wikipedia.org/wiki?curid=432710", "title": "இவானா மரியா பர்டுடோ", "text": "இவானா மரியா பர்டுடோ\n\nஇவானா மரியா பர்டுடோ (\"Ivana Maria Furtado\") என்பவர் ஓர் இந்திய சதுரங்க விளையாட்டு வீர்ர் ஆவார். இவர் 1999 ஆம் ஆண்டு மார்ச்சு மாதம் 16 ஆம் நாள் பிறந்தார். இந்தியாவின் கோவா இவருடைய சொந்த ஊராகும். 2006 மற்றும் 2007 ஆம் ஆண்டுகளில் நடைபெற்ற உலக சிறுவர் சதுரங்க போட்டியில் எட்டு வயதுக்குட்பட்டோர் பிரிவில் இரண்டுமுறை சாம்பியன் பட்டம் வென்றார். 2009 ஆம் ஆண்டில் 10 வயதுக்குட்பட்டோர் பிரிவில் இரண்டாமிடம் பிடித்தார். பிடே அளிக்கும் உலகத்தரவரிசைப் புள்ளிகளின் படி சனவரி 2012 இல் இவானாவின் புள்ளிகள் 2065 ஆகும். பெண் பிடே மாசுட்டர் என்ற பெருமையை இவர் 2011 ஆம் ஆண்டு ஈட்டினார் .\n\n2009 ஆம் ஆண்டு டிசம்பர் 14 இல் சிங்கப்பூரில் நடைபெற்ற பொதுநலவாய சதுரங்கப் போட்டியில் இவானா தங்கப் பதக்கம் வென்றார். \n2012 ஆம் ஆண்டு சூன் மாதம் தாசுகண்டில் நடைபெற்ற ஆசிய இளையோர் சதுரங்க பெண்கள் சாம்பியன் பட்டப் போட்டியை வென்றதன் மூலம் பெண் கிராண்டு மாசுட்டர் ஆவதற்கான முதலாவது தகுதி நிலையை அடைந்தார். இப்பொழுது இவர் பெண்கள் அனைத்துலக மாசுட்டர் என்ற பட்டத்துடன் உள்ளார்.\n"}
{"id": "432711", "url": "https://ta.wikipedia.org/wiki?curid=432711", "title": "7 டேஸ் (2010 திரைப்படம்)", "text": "7 டேஸ் (2010 திரைப்படம்)\n\n7 நாட்கள் ( ) என்பது 2010 ஆம் ஆண்டு வெளியான கனடத் திர்ல்லர் திரைப்படமாகும். இதனை டேனியல் க்ரோ என்பவர் இயக்கியிருந்தார்.\n\nகிளாட் லெகால்ட் நடித்திருந்தார். திரைக்கதை பாட்ரிக் செனெக்கால் எழுதிய நாவலான \"லெஸ் செப்டன் ஜெர்ஸ் டூ டால்மை\" அடிப்படையாகக் கொண்டது.\n\n\nSection::::கதை.\nஅறுவை சிகிச்சை நிபுணரான ப்ரூனோ ஹமெல் (க்ளாட் லாகால்ட்) சாதாரண வாழ்க்கை வாழ்ந்து வருகிறார். ஒருநாள் அவரது மகள் ஜாஸ்மின் (ரோஸ்-மேரி கோலியர்) வன்புணர்வு செய்து பூங்காவில் கொலை செய்யப்படுகிறார்.\nஜாஸ்மின் கொலையில் முக்கிய குற்றவாளியென அந்தோனி லெமயர் (மார்டின்) என்பவரை காவல்துறை சந்தேகப்படுகிறது. ஜாஸ்மினின் தந்தை ஹமெல் தன் மகளை கொலை செய்தமைக்காக பழிவாங்க திட்டமிடுகிறார்.\n\nஏழு நாட்களுக்குள் குற்றவாளியை கொடூரமாக கொல்வேன் என காவல்துறைக்கு அறிவித்து பின் கொலை செய்கிறார்.\n\nSection::::வெளியீடு மற்றும் வரவேற்பு.\nசண்டன்ஸ் திரைப்பட விழாவில் , உலக அரங்கில் 22 ஜனவரி 2010 அன்று படம் திரையிடப்பட்டது.\n\nவெளியீட்டில், விமர்சகர்கள் இந்த படத்திற்கு சாதகமான கருத்துகளை தெரிவித்தனர். ராட்டன் டொமடோஸில் , 13 மதிப்பீடுகளை அடிப்படையாகக் கொண்டு 85% ஒப்புதலுக்கான மதிப்பீட்டை இத்திரைப்படம் பெற்றது.\n\n"}
{"id": "432715", "url": "https://ta.wikipedia.org/wiki?curid=432715", "title": "பயனீர் கலை அறிவியல் கல்லூரி", "text": "பயனீர் கலை அறிவியல் கல்லூரி\n\nபயனீர் கலை அறிவியல் கல்லூரி (Pioneer College of Arts and Science ) என்பது கோயம்புத்தூரின், மேட்டுப்பாளையம் சாலையில் உள்ள ஜோதிபுரம் என்ற பகுதியில் அமைந்துள்ள ஒரு கலை அறிவியல் கல்லூரி ஆகும். இக்கல்லூரி 1998 ஆம் ஆண்டு துவக்கப்பட்டது. 2018 காலகட்டத்தில் இக்கல்லூரியில் இளநிலை, முதுநிலை, எம்பில், முனைவர் பட்ட ஆராய்ச்சிப் படிப்புகளில் 1200க்கும் மேற்பட்ட மாணவர்கள் பயின்று வந்தனர். மாணவர்களின் திறன்களை வளர்க்கும் விதமாக இங்கு நாட்டு நலப்பணித் திட்டம், செஞ்சிலுவைச் சங்கம், வேலைவாய்ப்பு பயிற்சி மையம், விளையாட்டு பயிற்சி மையம் போன்றவை செயல்பட்டு வருகின்றன.\n"}
{"id": "432716", "url": "https://ta.wikipedia.org/wiki?curid=432716", "title": "22 பிமேல் கோட்டயம்", "text": "22 பிமேல் கோட்டயம்\n\n22 பெண் கோட்டயம் என்பது 2012 ஆம் ஆண்டு மலையாள மொழியில் வெளிவந்த இந்திய பழிவாங்கும் திரில்லர் திரைப்படம் ஆகும். இத்திரைப்படத்தினை 22FK என்று சுருக்கமாகவும் அழைத்தார்கள். இத்திரைப்படத்தினை ஆஷிக் அபு இயக்கியிருந்தார். ரிமா கல்லாங்கில் மற்றும் ஃபஹத் பாஷில் முன்னணி கதாப்பாத்திரங்களில் நடித்திருந்தனர். இத்திரைப்படத்திற்கான சிறைச்சாலை பெங்களூரில் அமைக்கப்பட்டு படம்பிடிக்கப்பட்டது.\n\nSection::::கதை.\nஇத்திரைப்படம் கேரளாவில் உள்ள கோட்டயம் நகரத்தைச் சார்ந்த 22 வயதான டெஸ்ஸா என்ற செவிலியரின் கதையாகும். டெஸ்ஸாவை வன்புணர்வும் சித்திரவாதையும் செய்தவர்களை பழிவாங்கும் கதையாக அமைந்திருந்தது.\n\nSection::::விமர்சனம்.\nஇப்படம் ஏப்ரல் 13, 2012 அன்று வெளியிடப்பட்டு, நேர்மறையான விமர்சனங்களைப் பெற்றது. இப்படம் பாக்ஸ் ஆபிஸில் நல்ல மதிப்பு பெற்றது. இப்படத்தில் சிறப்பான நடிப்பினை வெளிப்படுத்தியமைக்காக ரிமா கல்லிங்கல் சிறந்த நடிகைக்கான கேரள மாநில திரைப்பட விருதை வென்றார்.\n\n\nSection::::இசை.\nபாடலுக்கான இசை மற்றும் திரைப் பின்னணி இசை இரண்டும் பிஜிபல் மற்றும் ரெக்ஸ் விஜயன் ஆகியோரால் உருவாக்கப்பட்டது.\n\nSection::::வசூல் நிலவரம்.\n2012 ஆம் ஆண்டின் குறைவான பட்ஜெட் வெற்றிடங்களில் ஒன்றாகும் \"22 FK\" . 2.5 கோடி பட்ஜெட்டில் செய்யப்பட்ட படம் பாக்ஸ் ஆபிஸில் 5.2 கோடி வசூல் செய்தது.\n\n\n\n\nSection::::மறு ஆக்கங்கள்.\n\"மாலினி 22 பாளையம்கோட்டை\" என தமிழ் மொழியிலும், \"மாலினி 22 விஜயவாடா\" என தெலுங்கு மொழியிலும் இத்திரைப்படம் மறு ஆக்கம் செய்யப்பட்டது. அந்தப் படத்தில் நித்யா மேனன் மற்றும் கிருஷ் ஜே நடித்திருந்தனர்.\n\n"}
{"id": "432727", "url": "https://ta.wikipedia.org/wiki?curid=432727", "title": "சிறீநாத் நாராயணன்", "text": "சிறீநாத் நாராயணன்\n\nசிறீநாத் நாராயணன் (\"Srinath Narayanan\") என்பவர் ஓர் இந்திய சதுரங்க விளையாட்டு வீர்ர் ஆவார். சென்னையைச் சேர்ந்த இவர் 1994 ஆம் ஆண்டு பிப்ரவரி மாதம் 14 ஆம் நாள் பிறந்தார். 2012., 2013, 2014 ஆம் ஆண்டுகளில் நடைபெற்ற உலக சிறுவர் சதுரங்க போட்டிகளில் சிறீநாத் வெற்றி பெற்றார் இந்திய சதுரங்க மேதையும் கிராண்டு மாசுட்டருமான நிகால் சேரினுக்கு பயிற்சியாளராகப் பணிபுரிகிறார்.\n\n2002 ஆம் ஆண்டில் சிறீநாத் மிகச்சிறு வயது பிடே தரப்புள்ளிகள் பெற்ற சதுரங்க வீர்ர் என்ற பெருமையைப் பெற்றார். 2005 ஆம் ஆண்டு சுலையில் பிரான்சு நாட்டின் பெல்போர்ட்டில் நடைபெற்ற உலக இளையோர் சதுரங்க சாம்பியன் பட்டப் போட்டியில் வெற்றி பெற்று 12 வயதுக்குட்பட்டோருக்கான போட்டியில் தங்கப் பதக்கத்தை வென்றார். இப்போட்டியில் சனான் சுச்கிரோவ், சாம்வேல் டெர்சகாக்யான், வெசுலி சோ ஆகியோரை சம்நிலை முறிவு போட்டியில் பெற்ற வெற்றியின் மூலம் தோற்கடித்தார். இவர்கள் அனைவரும் இறுதி சுற்றில் 8.5 புள்ளிகள் எடுத்திருந்தனர். 2010 ஆம் ஆண்டு நடைபெற்ற உலக இளையோர் சதுரங்க ஒலிம்பியாடு போட்டியில் இந்தியாவுக்காக விளையாடிய சிறீநாத் வெள்ளிப் பதக்கத்தை பெற்றுக் கொடுத்தார். 2017 செப்டம்பரில் இவருக்கு கிராண்டு மாசுட்டர் பட்டம் கிடைத்தது.அவருக்கு செப்டம்பர் மாதம் 2017 ஆம் ஆண்டு கிராண்டு மாசுட்டர் பட்டம் வழங்கப்பட்டது..\n\n"}
{"id": "432733", "url": "https://ta.wikipedia.org/wiki?curid=432733", "title": "தகப்பன்சாமி", "text": "தகப்பன்சாமி\n\nதகப்பன்சாமி (Thagappansamy) 2006 ஆம் ஆண்டு பிரசாந்த் மற்றும் பூஜா நடிப்பில் சிவ சண்முகம் இயக்கத்தில் திருச்சி கோபால்ஜி தயாரிப்பில் வெளியான தமிழ் திரைப்படம். படத்தின் இசையமைப்பாளர் சிறீகாந்து தேவா. தயாரிப்புப் பிரச்சனைகளால் இப்படம் தாமதமாக 28 திசம்பர் 2006 இல் வெளியானது.\n\nSection::::கதைச்சுருக்கம்.\nகதிர்வேல் (பிரசாந்த்) தனது கிராமத்தின் தண்ணீர் தேவையை பூர்த்திசெய்ய முயற்சிக்கிறான். அவனது கிராமத்தில் தொடர்ந்து மழைப்பொழிவு தவறுவதால், வறட்சி நீடிக்கிறது. எனவே தண்ணீருக்காக ஒரு கிணறு வெட்ட மக்கள் முடிவுசெய்கிறார்கள். நிலத்தடி நீரைக் கணித்துச் சொல்லும் சண்முகத்தை () அழைத்து வருகிறான். சண்முகத்தோடு அவன் மனைவியும், மகள் மரிக்கொழுந்தும் (பூஜா) வருகிறார்கள். எதிர்பாராவிபத்தின் காரணமாக சண்முகம் இறக்கிறார். தொடர்ந்து நீருக்காக செய்யும் முயற்சிகள் தோல்வியடைகிறது.\n\nதங்கள் வாழ்வாதாரத்தைக் காப்பாற்றிக்கொள்ள ஊர்மக்கள் அனைவரும் ஊரைவிட்டு வெளியேறும் கடினமான முடிவைக் கனத்த இதயத்துடன் எடுக்கின்றனர். ராஜஸ்தான் மாநிலத்திலுள்ள பண்ணைக்கு வேலைபார்க்கச் செல்கின்றனர். அங்கு சென்றபிறகுதான் தாங்கள் அனைவரும் அங்கே கொத்தடிமைகளாக 3 வருட ஒப்பந்தத்தின் அடிப்படையில் அழைத்து வரப்பட்ட விடயமும், அங்கிருந்து வெளியேற முடியாது என்பதும் அவர்களுக்குத் தெரியவருகிறது. ஓய்வின்றி கடினமான வேலைகள் அவர்களுக்குத் தரப்படுகிறது. நிலக்கிழாரான தாகூர் தாஸ் (வின்சென்ட் அசோகன்) அவர்களை உடல் மற்றும் மனரீதியாகக் கொடுமைப்படுத்துகிறான். அவனது சகோதரி (நமிதா) கதிர்வேலின் சாகசங்களால் ஈர்க்கப்பட்டு அவனை விரும்புகிறாள்.\n\nகதிர்வேல் அந்தக் கொடுமைகளில் இருந்து தன் கிராமத்தினரை எப்படி மீட்டான்? மரிக்கொழுந்தை திருமணம் செய்தானா என்பதே மீதிக்கதை.\n\n\nSection::::தயாரிப்பு.\nஅட்டகத்தி, மெட்ராஸ் படங்களின் இயக்குனர் பா. ரஞ்சித் இப்படத்தில் உதவி இயக்குனராக பணியாற்றினார்.\n\nSection::::இசை.\nபடத்தின் இசையமைப்பாளர் ஸ்ரீகாந்த் தேவா. படத்தின் பாடல்கள் 15 திசம்பர் 2005 இல் வெளியாகி ஒரு வருடத்திற்குப் பிறகே திரைப்படம் வெளியானது.\n"}
{"id": "432735", "url": "https://ta.wikipedia.org/wiki?curid=432735", "title": "ஹாரியட் மார்டினோவ்", "text": "ஹாரியட் மார்டினோவ்\n\nஹாரியட் மார்டினோவ் (Harriet Martineau, ; 12 ஜூன் 1802 – 27 ஜூன் 1876) பிரித்தானிய சமூகத் தத்துவவாதியும் விக் கட்சியின் எழுத்தாளரும் முதல் பெண் சமூகவியலலாளரும் ஆவார். மார்ட்டினோவ் பெண்ணியகண்ணோட்டத்திலிருந்து சமூகம், மதம், உள்நாடு பற்றிய பல சர்ச்சைக்குரிய பல கட்டுரைகளை எழுதியுள்ளார். மேலும் ஆகஸ்ட் காம்ட் எம்பவருடைய எழுத்துகளை மொழிபெயர்ப்பு செய்துள்ளார்.\n\nவிக்டோரியா மகாராணி இளமையில் மார்டினோவின் படைப்புகளை விரும்பிப்படித்தார். 1838 இல் தனது முடிசூட்டு விழாவுக்கு மார்டினோவை அழைத்துள்ளார். இச்செய்திகளை மார்னிடோவ் தனது வாசகர்களுக்கு அவரே சுவைபட விவரித்து எழுதியுள்ளார். மார்டினோ தனது சொந்த எழுத்து அணுகுமுறை பற்றி \"ஒரு சமுதாயத்தைப் படிக்கும்போது, முக்கிய அரசியல், மத மற்றும் சமூக அமைப்பு உள்ளிட்ட அனைத்து அம்சங்களிலும் கவனம் செலுத்த வேண்டும்\" என்று எழுதினார். பெண்கள் நிலையை புரிந்து கொள்ள ஒரு முழுமையான சமூக பகுப்பாய்வு அவசியம் என்று அவர் நம்பினார்.\n\nபுதின எழுத்தாளரான மார்கரெட் ஓலிபாந்த் என்பவர், \"பிறவி விரிவுரையாளராகவும் அரசியல்வாதியுமான மார்ட்டினோ, அநேகமாக தனது தலைமுறையில் ஆண் அல்லது பெண்ணாக ஏதோவொரு தனிப்பட்ட பாலியல் ரீதியாக, குறைந்த அளவு பாதிப்பைக் கொண்டிருந்தார்” எனக்கூறுகிறார்.\n\nSection::::இளமை.\nமார்டினோ, இங்கிலாந்தின் நார்விச் என்ற இடத்தில் பிறந்தார். எட்டு குழந்தைகள் உள்ள குடும்பத்தில் இவர் ஆறாவது குழந்தையாவார். இவரது தந்தை தாமஸ் ஒரு துணி உற்பத்தியாளரும், மிகவும் மதிக்கத்தக்க யுனித்தரிய கிறிஸ்துவரும் ஆவார்.மேலும் ஆக்டகன் தேவாலயத்தில் திருப்பணிகள் செய்யும் திருத்தொண்டராகவும் இருந்தார். இவரது தாயார் ஒரு கரும்பாலை மற்றும் பலசரக்கு வியாபாரியின் மகளாவார்.\n\nமார்டினோவின் குடும்பம் பிரஞ்சு ஹூகனாட் வம்சாவளியைச் சேர்ந்தது. மேலும் யுனித்தரியப் பார்வைகளை ஒப்புகொண்டு பின்பற்றியது. இவருடைய உறவினர் அறுவை சிகிச்சை நிபுனரான பிலிப் மெடோவ் மார்டினோவ்(1752–1829) ஆவார். இவருடைய பண்ணை மார்டினோவின் வீட்டிற்கு அருகிலேயே இருந்ததால், மார்டினோவ் இங்கு அதிக நேரத்தைச் செலவழித்தார். மற்றொரு உறவினரான பீட்டர் பின்ச் மார்டினோவ் ஒரு வணிகரும் வள்ளலும் ஆவார். மார்டினோவின் சகோதரர் ஜேம்ஸ் மார்டினோவ் ஒரு தத்துவவாதியும் ஆங்கில ஞானப்பரம்பரையைச் சேர்ந்த மத போதகரும் ஆவார். டயானா போஸ்ட்லித்வைட் என்பவருடைய கூற்றுப்படி, மார்டினோவ் தனது தாயாரோடு மிகக் குறைந்த அளவே அன்பும் அதே நேரத்தில் அவநம்பிக்கையும் கொண்டிருந்தார். அவருடைய பிற்கால எழுத்துகளில் இது வெளிப்பட்டது.\n"}
{"id": "432742", "url": "https://ta.wikipedia.org/wiki?curid=432742", "title": "பக்தி குல்கர்ணி", "text": "பக்தி குல்கர்ணி\n\nபக்தி குல்கர்ணி (\"Bhakti Kulkarni\") என்பவர் ஓர் இந்திய சதுரங்க விளையாட்டு வீராங்கனை ஆவார் ). கோவாவைச் சேர்ந்த இவர் 1992 ஆம் ஆண்டு மே மாதம் 19 ஆம் நாள் பிறந்தார். 2012 ஆம் ஆண்டு இவர் ஒரு பெண்கள் சதுரங்க கிராண்டு மாசுட்டர் ஆனார் .\n\nSection::::வாழ்க்கை வரலாறு.\n2011 ஆம் ஆண்டு நடைபெற்ற ஆசிய இளையோர் சதுரங்க சாம்பியன் பட்டப் போட்டியில் குல்கர்னி வெற்றி பெற்றார் .. 2013 இல் செக் குடியரசின் விசோனியாவில் நடைபெற்ற அனைத்துலக பெண்கள் சதுரங்க சாம்பியன் பட்டப் போட்டியில் முதல் இடத்தைப் பிடித்தார் .. 2016 ஆம் ஆண்டிலும் ஆசிய பெண்கள் சதுரங்கச் சாம்பியன் பட்டத்தை இவர் வெற்றி கண்டார் .\n2009, 2016 ஆம் ஆண்டுகளில் நடைபெற்ற ஆசிய குழு சாம்பியன் பட்டப் போட்டியில் இந்திய அணியின் சார்பாக குல்கர்னி கலந்து கொண்டு விளையாடினார். 2009 ஆம் ஆண்டு தனிநபர் பிரிவில் மட்டும் வெண்கலப் பதக்கத்தை இவர் கைப்பற்றினார் .\n"}
{"id": "432744", "url": "https://ta.wikipedia.org/wiki?curid=432744", "title": "கரோலின் அந்தோனிப்பிள்ளை", "text": "கரோலின் அந்தோனிப்பிள்ளை\n\nகரோலின் அந்தோனிப்பிள்ளை (\"Caroline Anthonypillai\", அக்டோபர் 8, 1908 – சூலை 7, 2009) இலங்கையின் இடதுசாரித் தலைவர் ஆவார். இவருடைய கணவர், இலங்கைத் தொழிற்சங்க அமைப்பாளரும் இந்திய அரசியல்வாதியுமான எஸ். சி. சி. அந்தோனிப்பிள்ளை ஆவார். கரோலின், இடதுசாரி இயக்கத்தின் முன்னணி ஒளி என சில நேரங்களில் அழைக்கப்படுகிறார்.\n\nSection::::இளமை.\nகரோலினின் இயற்பெயர் டொனா கரோலின் ரூபசிங்க குணவர்தனா என்பதாகும். இவர், 1908 அக்டோபர் 8 இல் இலங்கையின் அவிசாவளை எனுமிடத்தில் பிறந்தார். இவரது தந்தை டொன் யாக்கோலிசு ரூபசிங்க குணவர்தனா கிராமத் தலைவராகவும், பிரித்தானிய முகவராகவும் இருந்தார். கரோலினின் உடன் பிறந்தவர்கள் எட்டுப் பேர். இவருடைய சகோதரர் புகழ்பெற்ற இடதுசாரித் தலைவர்களில் ஒருவரான பிலிப் குணவர்தனா ஆவார். ஓர் இனவாதப் பிரச்சனையில் அவரது தந்தை பிரித்தானியர்களால் கைது செய்யப்பட்டதை அடுத்து, கரோலின் ஒரு பௌத்த பெண்கள் பள்ளியில் சேர்க்கப்பட்டார். அங்கு இவர் தேசியவாதக் கருத்துகளை அறியும் வாய்ப்புக் கிடைத்தது. படிப்பு முடிந்ததும் தனது கிராமத்திற்குத் திரும்பி புத்தப் பள்ளியில் கற்பித்தல் பணியில் ஈடுபட்டார்.\n\nஅக்காலத்தில் தொழிலாளர் இயக்கத்தில் சேர விரும்பிய பல தமிழர்களில் ஒருவரான அந்தோனிப்பிள்ளை சிங்களம் கற்க விரும்பினார். அதற்காகக் கரோலினை நாடினார். அந்தோனிப்பிள்ளை தமிழ் கிறித்தவர்; கரோலின் சிங்கள பௌத்தர். அந்தோனிப்பிள்ளையை விட கரோலின் ஆறுவயது மூத்தவர்; ஆயினும் இருவரும் 1939 இல் திருமணம் செய்துகொண்டனர். இவர்களுக்கு நான்கு குழந்தைகள் உள்ளனர்.\n\nSection::::போருக்கு முந்தைய செயல்பாடுகள்.\nகரோலின் 1931 இல், அரசியலில் ஈடுபடத் தொடங்கினார். அவரது சகோதரருக்கு தேர்தலில் போட்டியிட பெரும் உதவியாகவும் இருந்தார். இது சமூக நீதிக்கான அவரது உறுதிப்பாட்டை ஆழப்படுத்தியது. குடியேற்ர அரசாங்கத்தால் புறக்கணிக்கப்பட்ட இரண்டாம் உலகப் போரின் இலங்கைப் போர் வீரர்களுக்கு சமமான உரிமைகளைப் பெறுவதற்காக அவர் பல எதிர்ப்புப் பேரணிகளில் பங்கு கொண்டார். 1935 ஆம் ஆண்டில், இவருடைய சகோதரர்கள் ஹாரி, பிலிப், இராபர்ட் ஆகியோருடன் இணைந்து, இலங்கையின் முதல் அரசியல் கட்சியான லங்கா சமசமாஜக் கட்சியை நிறுவ உதவியாக இருந்தார். அந்தோனிப்பிள்ளையைத் திருமணம் செய்த பின்பு இருவரும் இலங்கையின் மலையகத்திற்குச் சென்று அங்குள்ள மலையகத் தமிழர்களின் தொழிலாளர் குழுக்களை ஒழுங்கமைத்தனர்.\n\nSection::::போர்க்கால செயற்பாடுகள்.\nஒரு தீவிர திரொட்சுக்கியவாதியாக இருந்த கரோலினும், அந்தோனிப்பிள்ளையும் ஏகாதிபத்தியத்தின் ஒரு உதாரணமாகக் போரை எதிர்த்தனர். பிரித்தானிய அரசு லங்கா சமசமாஜக் கட்சி உறுப்பினர்களைத் தேடி கைது செய்தனர். 1942-இல், கரோலின் த்னாது கணவரை தமிழ்நாடு, மதுரையில் இணைந்து விடுதலைப் போராட்டத்தை முன்னெடுத்தார். மும்பையில் இவரது சகோதரர் பிலிப் குணவர்தனா கைது செய்யப்பட்டதை அடுத்து, கரோலின் தனது இரு குழந்தைகளின் பாதுகாப்புக் கருதி இலங்கை திரும்பினார்.\n\nSection::::போருக்குப் பிந்தைய செயற்பாடுகள்.\nபோருக்குப் பின்னர், அந்தோனிப்பிள்ளையும் கரோலினும் மதுரைக்குத் திரும்பிச் சென்று, தொழிற்சங்க நடவடிக்கைகளில் ஈடுபட்டனர். மதுரையில், நெசவுத் தொழிலாளர்களின் நலனுக்காகப் பல ஆர்ப்பாட்டங்களில் ஈடுபட்டு, அவர்களுக்காகத் தொழிற்சங்கக் கோரிக்கைகளைப் பெற்றுக் கொடுத்தார்.\n"}
{"id": "432745", "url": "https://ta.wikipedia.org/wiki?curid=432745", "title": "படிகக்கூடு ஆற்றல்", "text": "படிகக்கூடு ஆற்றல்\n\nபடிகத் திண்மம் ஒன்றின் படிகக்கூடு ஆற்றல் (Lattice Energy) என்பது அயனிகள் ஒன்றாய்ச் சேர்ந்து, சேர்மம் ஒன்றின் மூலக்கூற்றினை உருவாக்கும் போது வெளியிடப்படும் ஆற்றலாகும். சேர்மத்தை உருவாக்கும் பொருட்டு அயனிகள் இணையும் போது தேவைப்படும் பிணைப்பு விசையை அளவிட இது பயன்படுகிறது. இந்தப் படிகக்கூடு ஆற்றலானது சேர்மத்தின் பல செயல்முறைப் பண்புகளான கரைதிறன், கடினத்தன்மை மற்றும் எளிதில் ஆவியாகக்கூடிய தன்மை ஆகியவற்றோடு மிக நெருங்கிய தொடர்புடைய பண்பாகும். படிகக்கூடு ஆற்றலானது, போர்ன் - ஏபர் சுழற்சியைப் பயன்படுத்தி கணக்கிடப்படுகிறது அல்லது வருவிக்கப்படுகிறது. அயனிச்சேர்மங்களின் நிலைத்தன்மையை விளக்குவதற்கு படிகக்கூடு ஆற்றல் பயன்படுத்தப்படுகிறது. வாயு நிலையிலுள்ள அயனிகளைப் பிரித்தெடுப்பதில் உள்ள சிரமத்தின் காரணமாக, படிகக்கூடு ஆற்றலை நேரடியாக மதிப்பிட முடியாது. ஆனால், இந்த ஆற்றல் மதிப்பினை போர்ன்-ஏபர் சுழற்சியைப் பயன்படுத்தி கணக்கிடலாம்.\n"}
{"id": "432761", "url": "https://ta.wikipedia.org/wiki?curid=432761", "title": "மோனோசோடியம் பாசுபேட்டு", "text": "மோனோசோடியம் பாசுபேட்டு\n\nமோனோசோடியம் பாசுபேட்டு (\"Monosodium phosphate\") என்பது சோடியம் டையைதரசன் பாசுபேட்டு (H2PO4−) எதிர்மின் அயனியுடன் சேர்ந்திருக்கும் ஒரு கனிம வேதியியல் சேர்மமாகும். இதை ஒற்றைக்கார சோடியம் பாசுப்பேட்டு, சோடியம் டையைதரசன் பாசுபேட்டு மற்றும் எம்.எசு.பி என்ற சுருக்கப் பெயர்களாலும் அழைப்பர். அறியப்படுகின்ற பல சோடியம் பாசுபேட்டுகளுள் ஒன்றான இதுவும் பொதுவான தொழிற்சாலை பயன்பாட்டு வேதிப்பொருளாகும். நீரிலி வடிவத்திலும் ஒற்றை மற்றும் இருநீரேற்று வடிவபாசுபேட்டுகளாகவும் மோனோசோடியம் பாசுபேட்டு காணப்படுகிறது .\n\nSection::::தயாரிப்பு.\nபாசுபாரிக் அமிலத்தை பகுதி நடுநிலையாக்கல் வினையின் மூலம் மோனோசோடியம் பாசுபேட்டு தயாரிக்கப்படுகிறது. இச்சேர்மத்தின் காடித்தன்மை எண் (pKa) மதிப்பு 6.8-7.2 என கணக்கிடப்பட்டுள்ளது. இம்மதிப்பு pKa வை உறுதிப்படுத்தும்போது காணப்படும் இயற்பிய வேதியியல் தன்மைகளை அடிப்படையாகக் கொண்டதாகும் .\n169 °செல்சியசு வெப்பநிலைக்கு மேலாக மோனோ சொடியம் பாசுபேட்டை சூடுபடுத்தும்போது தொடர்புடைய சோடியம் அமில பைரோபாசுபேட்டு உருவாகிறது \n\nSection::::பயன்கள்.\nஉணவுகளிலும் நீரை தூய்மையாக்கும் செயல்முறையிலும் பாசுபேட்டுகள் பயன்படுகின்றன. இவ்வுப்பு போன்ற பல்வேறு வகையான சோடியம் பாசுபேட்டு கலவைகளை பயன்படுத்துவதன் மூலம் pH மதிப்பு பொதுவாகச் சரிசெய்யப்படுகிறது. சோடியம் குளோரைடு சமான அல்லது இ-மதிப்பு 0.49 என்றும் 4.5 பகுதி தண்ணீரில் இவ்வுப்பு கரையுமென்றும் கூறப்படுகிறது. \n\nSection::::உணவு சேர்பொருள்.\nவிலங்கு உணவுப் பொருள்கள், பற்பசைகள், ஆவியாக்கப்படும் பால் ஆகியவற்றில் மோனோ சோடியம் பாசுபேட்டு உணவு சேர் பொருளாகப் சேர்க்கப்படுகிறது. பாகுமை மிகுத்தல் முகவராகவும், பால்மமாக்கியாகவும் இச்சேர்மம் பயன்படுத்தப்படுகிறது. \n\nSection::::மக்னீசியம் கண்டறிதல்.\nஉப்புகளில் மக்னீசியம் உள்ளதாவென கண்டறியும் சோதனைகளில் மோனோ சோடியம் பாசுபேட்டு பயன்படுகிறது. மக்னீசியம் கலந்துள்ள ஓர் உப்புடன் அமோனியம் குளோரைடு, அமோனியம் ஐதராக்சைடு, மோனோசோடியம் பாசுபேட்டு ஆகியவற்றை நீரிய அல்லது நீர்த்த ஐதரோ குளோரிக் அமிலக் கரைசலுடன் சேர்த்து வினைபுரியச் செய்தால் வெண்மை நிற வீழ்படிவு தோன்றும். இவ்வாறு வீழ்படிவு தோன்றுவது மக்னீசிய அயனிகளின் இருப்பை தெரிவிக்கிறது. \n"}
{"id": "432765", "url": "https://ta.wikipedia.org/wiki?curid=432765", "title": "நேசனல் மெட்ரிக் மேல்நிலைப் பள்ளி", "text": "நேசனல் மெட்ரிக் மேல்நிலைப் பள்ளி\n\nநேசனல் மெட்ரிக் மேல்நிலைப் பள்ளி என்பது தமிழ்நாட்டின் கோயம்புத்தூர் மாவட்டம், மேட்டுப்பாளையம், நேசனல் நகரில் செயற்பட்டுவரும் மெட்ரிக் மேல்நிலைப்பள்ளி ஆகும். இங்கு 12 ஆம் வகுப்புவரை வகுப்புகள் உள்ளன. 2003ஆம் ஆண்டில் தொடங்கப்பட்ட இந்தப் பள்ளியில் மாணவர்களின் திறனை வளர்க்கும் விதமாக இலக்கிய மன்றம், அப்துல்கலாம் அறிவியல் மன்றம், கணிணி ஆய்வகம், நூலகம் போன்றவை செயல்படுகின்றன.\n"}
{"id": "432768", "url": "https://ta.wikipedia.org/wiki?curid=432768", "title": "செயசிறீ காடில்கர் பாண்டே", "text": "செயசிறீ காடில்கர் பாண்டே\n\nசெயசிறீ காடில்கர் பாண்டே (\"Jayshree Khadilkar Pande\") என்பவர் ஓர் இந்திய சதுரங்க விளையாட்டு வீராங்கனை ஆவார். இவர் 1962 ஆம் ஆண்டு ஏப்ரல் மாதம் 25 ஆம் நாள் பிறந்தார். 1979 ஆம் ஆண்டு பெண் அனைத்துலக மாசுட்டர் என்ற பட்டம் இவருக்கு வழங்கப்பட்டது. இந்த தகுதியைப் பெற்ற முதலாவது இந்திய சதுரங்க வீராங்கனை என்ற பெருமை இவருக்கு உண்டு . இந்திய பெண்கள் சாம்பியன் பட்டத்தை நான்கு முறை செயசிறீ வென்றுள்ளார் \n\nகாடில்கர் சகோதரிகள் வசந்தி , செயசிறீ, ரோகிணி மூவரும் இந்திய பெண்கள் சதுரங்கச் சாம்பியன் பட்டப் போட்டிகளில் ஆதிக்கம் செலுத்தினர். போட்டிகளின் முதல் பத்தாண்டுகளில் அனைத்து பட்டங்களையும் இவர்களே வென்றனர் . \nநவகாளி என்ற செய்தித்தாளில் ஆசிரியர், அச்சிடுபவர், வெளியிடுபவர் என்ற பன்முகங்கள் செயசிறீக்கு சொந்தமானவையாகும் . \n"}
{"id": "432773", "url": "https://ta.wikipedia.org/wiki?curid=432773", "title": "லேடீஸ் அன்ட்ஜென்டில்வுமன்", "text": "லேடீஸ் அன்ட்ஜென்டில்வுமன்\n\nலேடீஸ் அன்ட் ஜென்டில்வுமன் (Ladies and Gentlewomen ) இது தமிழ் மொழியில் வந்துள்ள ஆவணப்படமாகும் மாலினி ஜீவரத்னம் இயக்கிய இதனை பா. ரஞ்சித் தயாரித்துள்ளார்.. ஓரினச் சேர்க்கையாளர்களின் வாழ்க்கை, காதல் மற்றும் தற்கொலை போன்றவற்றை பேசுகிறது. இதில் இசையமைப்பாளர் ஜஸ்டின் பிரபாகரன் அவர்களுக்கான பாடல் ஒன்றை தந்துள்ளார். மேலும் தமயந்தி, குட்டி ரேவதி ஆகியோர் பாடல்களை எழுதியுள்ளனர்.\n\nSection::::கதை.\nதிஜா மற்றும் பிஜா ஆகிய இருவரின் வாழ்க்கையை இந்த ஆவணப் படம் விவரிக்கிறது, ராஜஸ்தானில் இருந்த ஓரினச் சேர்க்கையாளர்களின் கதையையும், தமிழ்நாட்டின் வாய்வழிக்கதையாக சொல்லப்பட்டு வந்த பாப்பாத்தி மற்றும் கருப்பாயி ஆகியவர்களைப் பற்றி பேசுகிறது.. சமூகத்தில் வாழும் சமூகச் செயல்பாட்டாளர்கள், பத்திரிக்கையாளர்கள் ,வழக்குறைஞர்கள் மற்றும் பொதுமக்கள் ஆகியோர்களில் அகனள், அகனன், ஈரர், திருனர் போன்றோர் உள்ளடங்கியிருப்பார்கள் ஓரினச் சேர்க்கையாளர்களை ஆணவக் கொலைகளிலிருந்து தடுப்பதும், விந்தையான மனிதர்களாக அவர்களை பார்க்காமலிக்கச் செய்வதும், அவர்களின் தற்கொலை முயற்சியைத் தடுப்பதுவுமே தனது முக்கிய நோக்கமென இயக்குனர் தெரிவித்திருந்தார்.\n\nSection::::தயாரிப்பு.\nஓராண்டுக்கும் மேற்பட்டு இதற்கான ஆராய்ச்சியில் ஈடுபட்டு முடிவில் இப்படத்தை முடிக்க மூன்றாண்டுகள் ஆகி விட்டதென இயக்குனர் தெரிவித்திருந்தார். ஓரினச் சேர்க்கையாளர்களும் இறப்பும், அவர்களின் வேதனையும் அனைவருக்கும் தெரியப்படுத்தப்பட வேண்டுமென்பதே தனது முக்கிய குறிக்கோளாக இருந்தது என அவர் மேலும் தெரிவித்தார்.. 85க்கும் மேற்பட்ட இது போன்ற விந்தையான பெண்களை தனது ஆராய்ச்சியில் சந்தித்ததாகவும், அவர்களில் பெரும்பாலோனோர் தங்களை வெளிப்படுத்திட விரும்பவில்லை எனவும் தெரிவிக்கிறார். 2017 சனவரி 8 அனறு சென்னையில் நடைபெற்ற ரெயின்போ திரைப்பட விழாவில் இது திரையிடப்பட்டது .\n\nSection::::விருதுகள்.\nநார்வே தமிழ்த் திரைப்பட விழாவில் சிறந்த ஆவணப்பட விருதினை பெற்றது , புனே இண்டர்நேஷனல் விந்தைத் திரைப்பட விழாவில் திரையிடுவதற்கு தகுதி பெற்றது. மேலும் உலக அளவில் பல பாராட்டுகளை இது பெற்றது. இந்த ஆவணப்படம் ஏழு வெவ்வேறு திரைப்பட விழாக்களில் திரையிடப்பட்டு அதில் சிறந்த ஆவணப்படமாக மூன்று விருதுகளை பெற்றுள்ளது.. சென்னை இண்டர்நேஷ்னல் விந்தைத் திரைப்பட விழா, பெங்களூரு இண்டர்நேஷனல் விந்தைத் திரைப்பட விழா, ஹைதரபாத் இண்டர்நேஷனல் விந்தைத் திரைப்பட விழா போன்றவற்றில் இது பலரது பாராட்டையும் பெற்றது.\n\n\n"}
{"id": "432776", "url": "https://ta.wikipedia.org/wiki?curid=432776", "title": "எஸ். பி. கே. மெட்ரிக் மேல்நிலைப் பள்ளி", "text": "எஸ். பி. கே. மெட்ரிக் மேல்நிலைப் பள்ளி\n\nஎஸ்.பி.கே. மெட்ரிக் மேல்நிலைப் பள்ளி (\"SPK Matriculation Hr.Sec.School\") என்பது தமிழ்நாட்டின், நாமக்கல் மாவட்டம், திருச்செங்கோட்டில் உள்ள ஒரு மேநிலைப் பள்ளியாகும்.\nஇப்பள்ளியானது 2002 ஆண்டு துவக்கப்பட்ட பள்ளியாகும். 2018 ஆண்டு காலகட்டத்தில் இப்பள்ளியில் 1200 மாணவர்கள் பயின்று வருகின்றனர். இரு பாலருக்கும் தனித்தனி விடுதி வசதி உள்ளது.\n\nSection::::வெளி இணைப்புகள்.\nபள்ளியின் இணையப்பக்கம்\n"}
{"id": "432778", "url": "https://ta.wikipedia.org/wiki?curid=432778", "title": "கீழ்க்கால் வெளியெலும்பு", "text": "கீழ்க்கால் வெளியெலும்பு\n\nகீழ்க்கால் வெளியெலும்பு கீழ்க்காலில் உள்ள இரு எலும்புகளில் மெல்லிய வெளி எலும்பு ஆகும். இது மேல் மற்றும் கீழ் கீழ்க்கால் எலும்பு மூட்டு மேலும் கணுக்கால் மூடில் பங்கு வகிக்கிறது. இது முழங்கால் மூடில் பங்குபெறவில்லை.\nSection::::அமைப்பு.\nகீழ்க்கால் எலும்புகளில் இது மெல்லிய எலும்பு ஆகும். இது ஒரு நீளமான உருளை வடிவ எலும்பு ஆகும். இவ்வெலும்பு மேல் முனை, கீழ் முனை மற்றும் நடுவே தண்டு பகுதியை கொண்டது.\nSection::::குருதி ஊட்டம்.\nகீழ்க்கால் வெளியெலும்பு தமக்கு தேவையான குருதி ஊட்டத்தை கீழ்க்கால் வெளியெலும்பு தமனி (ஆங்கிலம்:Fibular artery) மூலம் பெறுகிறது.\n"}
{"id": "432780", "url": "https://ta.wikipedia.org/wiki?curid=432780", "title": "ஐ ஸ்பிட் ஆன் யுவர் கிரேவ் (2010 திரைப்படம்)", "text": "ஐ ஸ்பிட் ஆன் யுவர் கிரேவ் (2010 திரைப்படம்)\n\nஐ ஸ்பிட் ஆன் யுவர் கிரேவ் என்பது 2010 இல் வெளிவந்த அமெரிக்கத் திரைப்படம் ஆகும். இத்திரைப்படம் 1978 ஆம் ஆண்டு வெளியான \"ஐ ஸ்பிட் ஆன் யுவர் கிரேவ்\" திரைப்படத்தினை அதே பெயரில் மறு ஆக்கம் செய்வதாகும். இத்திரைப்படம் ஸ்டீவன் ஆர். மன்ரோ என்பவரால் இயக்கப்பட்டது.\n\nசாரா பட்லர், சாத் லிண்ட்பெர்கின், டேனியல் பிரஞ்சுஸ், ரோட்னி ஈஸ்ட்மன், ஜெஃப் பிரன்சன், மற்றும் ஆண்ட்ரூ ஹோவர்ட் ஆகியோர் இத்திரைப்படத்தில் நடித்திருந்தனர்.\n\n\nSection::::தொடர்கள்.\nஇத்திரைப்படத்தின் தொடர்ச்சியாக \"ஐ ஸ்பிட் ஆன் யுவர் கிரேவ் 2\" என்ற படம் வெளியிடப்பட்டது. ஸ்டீவன் ஆர். மன்றோ இத்திரைப்படமத்தை இயக்கியுள்ளார். செப்டம்பர் 20, 2013 அன்று இத்திரைப்படம் வெளிவந்தது.\n\n"}
{"id": "432783", "url": "https://ta.wikipedia.org/wiki?curid=432783", "title": "முழங்காற்சில்லு", "text": "முழங்காற்சில்லு\n\nமுழங்காற்சில்லு முழங்கால் மூட்டின் ஒரு பகுதியாகும். இது தொடை எலும்பின் கீழ் முனையில் அமைந்துள்ளதால் முழங்கால் மூட்டின் முன்புற மூட்டு பகுதி பாதுகாக்கப்படுகிறது. இது ஒருசில பாலூட்டிகளைத் தவிர்த்து மற்ற எல்லா பாலூட்டிகளிலும் காணப்படுகிறது.\n\nSection::::அமைப்பு.\nஇது சில்லு வகை சிறுவெலும்பு ஆகும். முழங்காற்சில்லு முக்கோண வடிவம் கொண்டது. இதன் கூம்பு வடிவம் கீழ்நோக்கி அமைந்துள்ளது. \n"}
{"id": "432790", "url": "https://ta.wikipedia.org/wiki?curid=432790", "title": "மேரி கார்ட்ரைட்", "text": "மேரி கார்ட்ரைட்\n\nடேம் மேரி லூசி கார்ட்ரைட் (Mary Cartwright) (திசம்பர் 17, 1900 - ஏப்ரல் 3, 1998) பிரித்தானிய கணிதவியலாளர். இவர் ஜெ. இ. லிட்டில்வுட்டுடன் சேர்ந்து ஆய்வு செய்த முதல் பெண் கணிதவியலாளர். அந்த தேற்றம் தற்பொழுது ஒழுங்கின்மை கோட்பாடு என அழைக்கப்படுகிறது. இவர் கல்வி கற்கும் பொழுது பல தேற்றங்களுக்கு ஏராளமான தீர்வுகளைக் கண்டுபிடித்துள்ளார். அவற்றில் பட்டாம்பூச்சி விளைவு ஒரு எடுத்துக்காட்டாக உள்ளது.\n\nSection::::இளமைப் பருவம் மற்றும் கல்வி.\nகார்ட்ரைட் ஐன்ஹொ, நார்தாம்டன்ஷிரெ, ஐன்ஹொவில் பிறந்தார். இவரது தந்தை வில்லியம் டிங்பை கார்ட்ரைட் தேவாலயத்தில் பணிபுரிந்து வந்தார். இவருடன் பிறந்தவர்கள் நான்கு பேர். ஜான் (பிறப்பு 1896), நிகெல் (பிறப்பு 1898), ஜேன் (பிறப்பு 1905) மற்றும் வில்லியம் (பிறப்பு 1907). இவர் லெமிங்டன் உயர்நிலைப் பள்ளியில் ஆரம்பக் கல்வி பயின்றார்.(1912–1915) பிறகு, பாஸ்கொம்பே, கிராவெலி மனார் பள்ளியிலும், கோடோல்பின் பள்ளியிலும் உயர் கல்வி பயின்றார்(1915-1919).\nசெயின்ட் ஹக்ஸ் கல்லூரி, ஆக்சுபோர்டில் கணிதம் பயின்று 1923இல் முதல் வகுப்பில் தேர்ச்சியடைந்தார். 1928 ஆம் ஆண்டில் ஆக்ஸ்போர்டில் முனைவர்பட்டம் பெறுவதற்கு முன், அவர் பக்கிங்ஹாம்ஷையரில், வொய்கெம்பே அபே பள்ளியிலும், வோர்செஸ்டரில் ஆலிஸ் ஒட்லி பள்ளியிலும் கற்றுக்கொண்டார்.\n\nஜி. எச். ஹார்டியின் மேற்பார்வையில் முனைவர் பட்டத்திற்குப் படித்தார். அவர் படித்த 1928-29ம் கல்வி ஆண்டில் ஹார்டி பிரின்ஸ்டன் இல் இருந்தார். அதனால் ஈ. சி. டிச்மார்ஷ் மேரி கார்ட்ரைட்டுக்கு மேற்பார்வையாளராக கடமைகளை ஏற்றுக் கொண்டார். அவரது ஆய்வானது \"சிறப்பு வகைகளின் ஒருங்கிணைந்த செயல்பாட்டின் பூஜ்யங்கள்\" 1930 ஆம் ஆண்டு ஜே. ஈ லிட்டில்வுட்டால் சரிபார்க்கப்பட்டது. கார்ட்ரைட் லிட்டில்வுட்டை முனைவர் பட்டத்துக்கான தனது வாய்மொழித்தேர்வின்போது ஒரு வெளிப்புறத் தேர்வாளராக அவரை முதல் முறையாகச் சந்த்தித்தார், பின்னர் அவருடன் இணைந்து பல ஆய்வுகளை மேற்கொண்டுள்ளார்.\n\n1930இல் கார்ட்ரைட் \"யாரோ ஆய்வு ஃபெலோஷிப்\" விருதைப் பெற்றார். பிறகு தனது ஆய்விற்காக கிர்ட்டன் கல்லூரி,கேம்பிரிட்சு சென்றார். அங்கு லிட்டில்வுட்டின் விரிவுரையில் கலந்துகொண்டு அவர் முன்வைத்த கணிதக் கேள்விகளில் ஒன்றுக்கு தீர்வு கண்டுபிடித்தார். அவரது கணிதத் தேற்றம், இப்போது கார்ட்ரைட் தேற்றம் என அறியப்படுகிறது, பகுப்பாய்வு செயல்பாடுகளின் அதிகபட்ச தொகுதியின் மதிப்பீடு கொடுக்கிறது, அது அதே மதிப்பை அலகு வட்டுக்காக \" p \" முறைக்கு மேல் எடுக்கும். கோட்பாட்டை நிரூபிக்க லார்ஸ் ஆல்ஃபோர்ஸ் அறிமுகப்படுத்திய மாறா வடிவியலின் புதிய அணுகுமுறையைப் பயன்படுத்தினார்..\n\nSection::::தொழில்.\n1936இல் கார்ட்ரைட் கிரிட்டன் கல்லூரியில் கணித ஆராய்ச்சியாளராகப் பணிபுரிந்தார். 1938இல் தனது ஆராய்ச்சியில் பெரும் தாக்கத்தை ஏற்படுத்திய புதிய திட்டத்தில் பணிபுரிந்தார். அப்போது அறிவியல் மற்றும் தொழில்துறை அறிவியல் ஆராய்ச்சித் துறையிலிருந்து சில வகையீட்டு சமன்பாடுகளை மாதிரி வானொலி மற்றும் ரேடார் சேவைக்காக குறிப்பாணை அனுப்பியது. அவர்கள் இலண்டனிலுள்ள கணித அமைப்பை அணுகி இச் சமன்பாடுகளைத் தீர்க்கவல்ல கணிதவியலாளர்களின் உதவியை நாடியது. கார்ட்ரைட் இதில் விருப்பங்கொண்டு அச் சமன்பாடுகளைத் தீர்க்க முயன்றார். ஆனால் அதில் மறைந்துள்ள உட்கருத்துகள் தெரியாததால் லிட்டில்வுட்டின் உதவியை நாடினார். அவர்கள் இருவரும் சேர்ந்து ஆய்வு மேற்கொண்டு தீர்வுகளை அடைந்தனர்.\n\n1945இல் ஹெர்மைடின் விகிதமுறா எண் ¶ (பை) தேற்றத்தை எளிமைப்படுத்தினார். அவருடைய இந்த பங்களிப்பு \"சயின்டிபிக் இன்பெரன்ஸ்\" என்னும் புத்தகத்தில் அரோல்டு ஜெப்ரீசு' என்பவரால் எழுதப்பட்டது. 1947இல் ராயல் சமூகத்தின் உறுப்பினராகத் தேர்ந்தெடுக்கப்பட்டார். இதனால் அந்த அமைப்பின் முதல் பெண் கணிதவியலாளர் என்ற பெருமை அவருக்கு கிடைத்தது.\n\nகார்ட்ரைட் 1948இல் கிர்ட்டன் கல்லூரியில் விரிவுரையாளராகப் பணிபுரிந்தார். 1959 முதல் 1968 வரை கேம்பிரிட்சு பல்கலைக்கழகத்தில் பணிபுரிந்தார். 1957 முதல் 1960 வரை கேம்பிரிட்சு பெண்கள் பல்கலைக்கழகத்தின் தலைவராக இருந்தார்.\n\nSection::::இறப்பு.\nஇவர் 1998இல் 'மிட்ஃபீல்டு லாட்ஜ் மருத்துவமனை, கேம்பிரிட்சுவில் இறந்தார்.\n\n"}
{"id": "432792", "url": "https://ta.wikipedia.org/wiki?curid=432792", "title": "போத்தா பிரத்தியுசா", "text": "போத்தா பிரத்தியுசா\n\nபோத்தா பிரத்தியுசா (\"Bodda Pratyusha\") என்பவர் இந்தியவைச் சேர்ந்த சதுரங்க வீராங்கனை ஆவார் . இவர் ஆந்திரப்பிரதேச மாநிலம், கிழக்கு கோதாவரி மாவட்டத்திலுள்ள துனி என்ற நகரில் 1997 ஆம் ஆண்டு பிறந்தார். இந்நகரிலுள்ள சிறீ பிரகாசு வித்யா நிகேதனில் கல்வி கற்றார். 2012 ஆம் ஆண்டு இந்திய சதுரங்க சாம்பியன் பட்டப் போட்டியின் 17 வயதுக்கு உட்பட்டோர் பிரிவில் சாம்பியன் பட்டம் பெற்றார் . 2015 ஆம் ஆண்டு ஏப்ரல் மாதத்தில் பெண்கள் அனைத்துலக மாசுட்டர் என்ற பட்டத்தையும் வென்றார் .\n\n2016 சூன் மாதத்தின் நிலவரப்படி பிடே வழங்கும் உலக தரவரிசை புள்ளிகள் பிரதியுசாவிற்கு 2346 என இருந்தது. கோனேரு அம்பி, துரோணவள்ளி அரிகா மற்றும் இலட்சுமி சாகிட்டி ஆகியோரை அடுத்து போத்தா பிரதியுசா நான்காவதாக பெண்கள் அனைத்துலக மாசுட்டர் பட்டம் வென்ற தெலுங்குப் பெண்ணாகக் கருதப்படுகிறார் . என்.வி.எசு. இராம இராசு இவருக்குப் பயிற்சியாளராக இருக்கிறார். \n"}
{"id": "432795", "url": "https://ta.wikipedia.org/wiki?curid=432795", "title": "சிறந்த நடிகருக்கான பிலிம்பேர் விருது - தெலுங்கு", "text": "சிறந்த நடிகருக்கான பிலிம்பேர் விருது - தெலுங்கு\n\nசிறந்த நடிகருக்கான ஃபிலிம்பேர் விருது என்பது தெலுங்குத் திரைப்படங்களுக்கு \"பிலிம்பேர்\" பத்திரிகையின் ஆண்டுதேறும் தருகின்ற தென்னிந்திய பிலிம்பேர் விருதுகளின் ஒரு பகுதியாக வழங்கப்படுவதாகும். இந்த விருது 1972 இல் சிறந்த நடிகருக்கான விருதாகவும் சேர்க்கப்பட்டது. இவ்விருதோடு ஆண்டினைக் குறிப்படும் வழக்கம் உள்ளது. அந்த ஆண்டானது திரைப்படம் வெளியான வருடத்தினைக் குறிப்பதாகும்.\n\n\n\n\n"}
{"id": "432815", "url": "https://ta.wikipedia.org/wiki?curid=432815", "title": "கணுக்கால் எலும்பு", "text": "கணுக்கால் எலும்பு\n\nஒரு பாதத்தில் கணுக்கால் எலும்புகள் கூட்டமைப்பில் 7 எலும்புகள் உள்ளடைக்கியது. இவைகள் கீழ்க்கால் எலும்புகளின் கீழ்முனைக்கும் அனுகணுக்கால் எலும்புகளுக்கும் இடையே அமைந்துள்ளது. கணுக்கால் எலும்புகள் நடு பாதத்தையும், குதியையும் உருவாக்குகிறது. சில உயிரினங்களில் எண்ணிக்கை மாற்றமோ அல்லது எலும்புகள் இணைந்தோ காணப்படுகிறது.\n"}
{"id": "432816", "url": "https://ta.wikipedia.org/wiki?curid=432816", "title": "வேளாண்மைப் பொறியியல் கல்லூரி மற்றும் ஆராய்ச்சி நிலையம், குமுளூர்", "text": "வேளாண்மைப் பொறியியல் கல்லூரி மற்றும் ஆராய்ச்சி நிலையம், குமுளூர்\n\nதமிழ் நாடு வேளாண் பல்கலைக்கழகம் கீழ் இயங்கும் கல்லூரி ஆகும். இங்கு வேளாண் பொறியியல் படிப்பு கல்லூரி உள்ளது. மேலும் வேளாண் பட்டயப் படிப்பு நிறுவனம் உள்ளது இங்கு வருடத்திற்கு சுமார் 250 மாணவர்கள் படித்து வருகிறார்கள் இந்த கல்லூரியில் இருந்து சுமார் 5 கிலோ மீட்டர் தூரத்தில் லால்குடி நகரம் உள்ளது. இந்த கல்லூரியில் இருந்து 20 கிலோ மீட்டர் தூரத்தில் சமயபுரம் மாரியம்மன் ஆலயம் உள்ளது.மேலும் 30 கிலோ மீட்டர் தூரத்தில் பிரசித்தி பெற்ற அருள்மிகு மலைக்கோட்டை உச்சி பிள்ளையார் கோவில் உள்ளது.\n"}
{"id": "432817", "url": "https://ta.wikipedia.org/wiki?curid=432817", "title": "திருநாதர் குன்றுகள்", "text": "திருநாதர் குன்றுகள்\n\nதிருநாதர் குன்றுகள், தமிழ்நாட்டின் விழுப்புரம் மாவட்டம், செஞ்சி வட்டம், செஞ்சிக் கோட்டைக்கு வடக்கே உள்ளது. இம்மலையை சிறுகடம்பூர் மலையென்றும், இப்பகுதியை சிம்மபுரி என்றும் அழைப்பர். திருநாதர் குகைக் குன்றுகளில் கிபி 4 - 5-ஆம் நூற்றாண்டுகளில் சமணர்களின் 24 தீர்த்தங்கரர்களின் அமர்ந்த நிலை இரண்டடுக்குச் சிற்பங்களும், முதிர்ந்தநிலை பிராமி எழுத்துமுறையிலிருந்து, வட்டெழுத்தாக தமிழ் எழுத்துகள் வளர்ந்த, மாறுதல் அடைகிற காலகட்டத்தைச் சேர்ந்த கல்வெட்டு இங்குதான் முதன்முதலில் காணப்படுகிறது. இச்சமணத் தலத்தை தமிழ்நாடு அரசு தொல்லியல் துறை பராமரிக்கிறது. \n\nSection::::தமிழுக்கு எழுத்தைத் தந்த மலை.\nமலையின் சிறப்பாக, ‘ஐ’ எனும் தமிழ் எழுத்து, திருநாதர்குன்று கல்வெட்டில்தான் முதலில் காணப்பட்டது..இதனால் இம்மலை தமிழுக்கு எழுத்து தந்த மலை எனும் சிறப்பு பெற்றது. . இங்குள்ள ஒரு கல்வெட்டு,சந்திரநந்தி ஆசிரியர் எனும் சமணத்துறவி 57 நாட்கள் உண்ணா நோன்பிருந்து வீடுபேறு பெற்றார் என்கிறது.\nமற்றொரு கல்வெட்டு, இளையபட்டாரகர் எனும் சமணத்துறவி முப்பது நாட்கள் உண்ணாநோன்பிருந்து உயிர் துறந்தார் என்கிறது. சமீபத்தில் காணப்பட்ட கல்வெட்டு கோயிலில் விளக்கேற்ற நானூறு ஆடுகள் தானம் தரப்பட்டதாகத் தெரிவிக்கிறது. \n\n\nSection::::வெளி இணைப்புகள்.\n \n"}
{"id": "432819", "url": "https://ta.wikipedia.org/wiki?curid=432819", "title": "ஸ்ரீ ராம ராஜ்யம்", "text": "ஸ்ரீ ராம ராஜ்யம்\n\nஸ்ரீ ராம ராஜ்யம் என்பது 2011 இல் தெலுங்கு மொழியில் வெளியான இந்து பக்தித் திரைப்படம் ஆகும். சிறீ சாய் பாபா தயாரிப்பு நிறுவனம் இப்படத்தை தயாரித்திருந்தது.\n\nபாபு என்பவர் இப்படத்தை இயக்கியுள்ளார். இப்படத்தில் நந்தமூரி பாலகிருஷ்ணா, நயன்தாரா ஆகியோர் முக்கிய கதாபாத்திரங்களில் நடித்திருக்கின்றனர். அக்கினேனி நாகேஸ்வர ராவ், மேகா சிறீகிந்த், ரோஜா செல்வமணி போன்றோர் நடித்திருந்தனர். இளையராஜா இப்படத்திற்கு இசையமைத்துள்ளார்.\n\nஇத்திரைப்படம் இந்து சமய இதிகாசங்களுள் ஒன்றான இராமாயணத்தை கதைக்களமாக கொண்டது.\n"}
{"id": "432826", "url": "https://ta.wikipedia.org/wiki?curid=432826", "title": "அவதார புருஷன்", "text": "அவதார புருஷன்\n\nஅவதார புருஷன் (Avathara Purushan) 1996 ஆம் ஆண்டு வெளிவந்த இந்திய தமிழ்த் திரைப்படமாகும். பாண்டியன் அறிவாளி இப்படத்தை இயக்கினார். இந்த படத்தில் ரஞ்சித் , ஆனந்த், சிவரஞ்சனி ஆகியோர் முன்னணி கதாபாத்திரங்களில் நடித்துள்ளனர். கௌண்டமணி , செந்தில் , விவேக் , வீரபாண்டியன், தலைவாசல் விஜய் , கவிதா, கரிகாலன் மற்றும் பலர் நடித்துள்ளனர். ஏ. ஜெகன்நாதன் மற்றும் கஸ்தூரி அனந்த் இப்படத்தை தயாரித்தனர். சிற்பி இசையமைக்க, ஜூன் 28, 1996 ஆம் தேதி வெளியானது.\nSection::::கதைச்சுருக்கம்.\nஆனந்த் (ஆனந்த்) மற்றும் வைஷாலி (சிவரஞ்சனி) ஆகியோர் ஒரே கல்லூரியில் கல்வி பயின்றனர். ஆனந்த் வைஷாலியின் மேல் காதல் கொள்ள அதனை அவளிடம் வெளிப்படுத்துகிறான். ஆனால் வைஷாலியோ ஆனந்தின் காதலை நிராகரிப்பதுடன் அவனை கேலியும் செய்கிறாள். அந்த நாளில் இருந்து வைஷாலி செல்லும் இடங்களிற்கு எல்லாம் ஆனந்தும் சென்று அவளை துன்புறுத்தி வந்தான். பின்பு வைஷாலி பொலிஸிடம் முறையிடுகின்றாள். இதன் பின்னர் வைஷாலி கற்பமடைந்து விடுகிறாள் மற்றும் அக்குழந்தையின் தந்தை யார் என்பதையும் தனது பெற்றோரிடம் இருந்து மறைத்து விடுகிறாள். இவளின் கற்பத்தால் அவமாமானப்பட்டதாக நினைத்த அவளின் குடும்பத்தார் ஊட்டிக்கு குடிபெயர்கின்றனர்.\n\nவைஷாலி இறுதியில் தன்னை கற்பழித்தவன் பற்றி தனது பெற்றோரிடம் தெரிவிப்பதோடு அவளின் குழந்தையை கற்பழித்தவனின் வீட்டின் முன்பு விட்டுச்சென்று விடுகிறாள். ஆனால் ஆனந்திற்கு (ரஞ்சித்) இது எதனையும் புரிந்துகொள்ள முடியவில்லை. ஆனந்தும் அக்கல்லூரியில் கல்விபயிலும் மாணவன். மேலும் ஆனந்த் வைஷாலியை துன்புறுத்தியதாக பொலிஸார் தவறுதலாக கைதும் செய்திருந்தனர்.\n\nஆனந்த் (ரஞ்சித்) அக்குழந்தையை பத்திரமாக பார்த்துக்கொள்கிறான். அதன்பிறகே ஆனந்த் (ரஞ்சித்) கற்பழித்த மற்றைய ஆனந்த் (ஆனந்த்) பற்றி சிந்திக்கிறான். இருவரும் ஒருவரை ஒருவர் தாக்கிகொள்கின்றனர். ஆனால் அவ்விருவரும் அப்பாவிகளாவர். அதேசமயம் வைஷாலிக்கும் ராஜாவிற்கும் (வீரபாண்டியன்) இடையில் நட்பு ஏற்படுகிறது. இதன்பின்னர் என்ன நடக்கிறது என்பதுதான் மீதிக்கதை.\n\n\nSection::::இசை.\nஇப்படத்தின் இசையமைப்பாளர் சிற்பி ஆவார். இதில் உள்ள 5 பாடல்களையும் எழுதியது கவிஞர் வாலி. \n"}
{"id": "432832", "url": "https://ta.wikipedia.org/wiki?curid=432832", "title": "அண்டப் பிறப்பியல்", "text": "அண்டப் பிறப்பியல்\n\nஅண்டப் பிறப்பியல் (ஆங்: \"Cosmogony\")என்பது அகிலம் அல்லது அண்டத்தின் தோற்றத்தை விளக்க முனையும் எந்த கருத்துருப் படிவத்தையும் குறிக்கும். ஒரு முழுமையான கோட்பாட்டுக் கருத்துருவை உருவாக்குவது அறிவியல் மெய்யியலிலும் மற்றும் அறிவாய்வியலிலும் தாக்கங்களைக் ஏற்படுத்தும்.\n\nSection::::சொற்பிறப்பு.\nகாய்னீ கிரேக்க சொல்லான κοσμογονία (κόσμος \" அகிலம் , உலகம்\") மற்றும் γί (γ) νομαι / γέγονα (\"புதிய நிலைக்கு புகுதல்\") என்பதன் வேரிலும் இருந்து 'Cosmogony' என்ற சொல் உருவாகிறது. வானியலில் , அண்டவியல் என்பது துகள் வானியற்பியல் பொருள்கள் அல்லது அமைப்புகளின் தோற்றத்தை பற்றிய ஆய்வைக் குறிக்கிறது. பொதுவாக அண்டம், சூரியக் குடும்பம், அல்லது புவி-நிலவு அமைப்பு ஆகியவற்றின் தோற்றுவாய்வியலைக் குறிப்பிடுகிறது.\n\nSection::::கருத்துச் சுருக்கம்.\nபெரு வெடிப்புக் கோட்பாடு என்பது அண்டத்தின் ஆரம்பகால வளர்ச்சிக்குரிய அண்டவியல் மாதிரியமாகும் . அண்டம் ஒரு ஈர்ப்பு விளைவின்போது அதன் சூடான அடர்த்தியான நிலையிலிருந்து மிகவும் விரைவாக விரிவடைதலில் இருந்து தோறுகிறது என்பதே பொதுவான கருத்து. \n\nஅண்டவியலாளார் ஷான் எம் கரோல், அண்டத்தின் தோற்றத்திற்கு \"முன்\" நேரம் இருந்ததா இல்லையா என்ற கேள்வியை அடிப்படையாகக் கொண்ட ஒருமையின் தோற்றத்திற்கான விளக்கம் குறித்து, அண்டவுற்பத்தியியலாளர் இடையே வழங்கப்படும் இரண்டு முரணான நிகரான, கருத்துகளைப் பற்றி கூறுகிறார். ஒன்று, நேரம் அடிப்படையானதும் நித்தியமானதும்: அண்டம் ஒருமையைத் தன்னகத்தே கொண்டிருந்திருக்கலாம், ஏனெனில் ஏதோவொரு முந்தைய நிலையில் (\"வெற்று வெளி\" அல்லது \"வெளி\" என்றே இல்லா நிலை) இருந்து உருவாகியோ மாற்றம் கண்டோ அண்டம் விளைந்துள்ளது. மற்றொன்று, ஸ்டீபன் ஹாக்கிங் போன்றோர் கூறுவதாவது, காலத்திற்கு எந்த மாற்றமும் இல்லை, ஏனெனில் அண்டத்துடனே \"நேரம்\" தோன்றியது (அதாவது, அண்டத்திற்கு \"முன்\" என்பதே இல்லை). எனவே, அண்டமும் ஒருமையும், \"பொருள்\", வெளி அல்லது காலம் ஆகியவற்றின் எவ்விதக் கலவையுடன் தோன்றியது என்பதில் தெளிவில்லை.\n\nதுளிம ஈர்ப்பு குறித்து செல்லுபடியாகக்கூடிய கோட்பாடுகள் ஏதும் இல்லாததால், அண்டத்தின் பிறப்புக்கு முந்தைய காலங்களை (பிளாங்க் நேரம்) விளக்கும் கோட்பாட்டு மாதிரிகள் ஏதும் தற்போது இல்லாதது ஒரு குறை. எனினும் இதனைக் களையவே சரக் கோட்பாடு, அதன் நீட்டிப்புகள் (உ-ம், எம் கோட்பாடு) மற்றும் வளை துளிம அண்டவியல் என ஆய்வாளர்கள் பல தீர்வுகளை முன்மொழிந்து வருகின்றனர்.\n\nSection::::அண்டவியலுடன் ஒரு ஒப்பீடு.\nபெரும்பாலும் அண்டத்தைப் பற்றி ஆயுள் முழுமைக்கும் ஆய்வுகள் மேற்கொள்ளும் துறை அண்டவியல்; அது அண்டத்தின் தோற்றத்தை நேரிடையாக ஆராய முனைவதில்லை. அண்டவியல் மற்றும் அண்டப்பிறப்பியல் இடையேயான வேறுபாடுகள் சற்றே தெளிவற்றதாக உள்ளன. உதாரணமாக, இறையியலில் கடவுளின் உளதாம் தன்மையை விவாதிக்கும் அண்டவியல் வாதம் அண்டவியல் கருத்துக்களைக் காட்டிலும் அண்டப்பிறப்பியலைத் தழுவியதாகவே அமைந்துள்ளது. அண்டவியல் மற்றும் அண்ட பிறப்பியல் கருத்துக்களுக்கு இடையே அறிவியல் ரீதியில் தெளிவான வேறுபாடுகள் உள்ளன. இயற்பொருள் அண்டவியல் என்பது அண்டத்தின் வளர்ச்சியையும் குணவியல்புகளையும் பற்றிய நுணுக்கங்களை விளக்க முயலும் அறிவியல் கூறாகும். அண்டம் ஒரு போக்கில் செயல்படுவதற்கான காரணிகளை இயற்பியல் வல்லுனர்களும் அண்டவியலாளர்களும் அறிவியலுக்கு அப்பாற்பட்டது(மீவியற்பியல்) என கருதுகின்றனர். எனினும் அவற்றைத் தெளிய, இதுவரை சோதிக்கப் படாத தளங்களில் (பிளாங்க் செதில்கள்) அறிவியல் கோட்பாடுகளை புறஞ்சொருகுதல், தத்துவ, மத கருத்துக்களை நாடுதல் என்பன போல பல கோணங்களிலும் ஊகங்கள் மேற்கொள்ளப்படுகின்றன.\n\nSection::::கோட்பாட்டியல் சூழல்கள்.\nஅண்டத்தின் ஆரம்ப நிலைகளுக்கும் அதன் தொடக்கத்திற்கும் அண்டப் பிறப்பியலாளர்கள் ஆய்நிலைக் கோட்பாடுகளை மட்டுமே வகுத்துள்ளனர். 2011-ஆம் ஆண்டு வரையிலும், பிக் பாங்கைத் தொடர்ந்து உடன் விளைந்த பொருட்களின் ஆற்றல் நிலைகள் பற்றி நுண்ணறிவு நோக்கு வழங்கும் விதமாக துகள் முடுக்கச் சோதனைகள் ஏதும் விளையவில்லை.\n\nமுன்மொழியப்பட்ட கோட்பாட்டு சூழல்கள் பலவும் தங்களுக்குள் தீவிரமாக வேறுபடுகின்றன. அவை சரக் கோட்பாடு மற்றும் எம்-கோட்பாடு , ஹார்ட்லே-ஹாக்கிங் ஆரம்ப நிலை , சர நிலப்பரப்பு , குமிழி வீக்கம் , பெரு வெடிப்பு உள்ளிட்டவை வழங்கும் சூழல்கள். இந்த மாதிரிகளுள் சில பரஸ்பர இணக்கத்தன்மை கொண்டும், மற்றவை இணங்காமலும் உள்ளன.\n"}
{"id": "432838", "url": "https://ta.wikipedia.org/wiki?curid=432838", "title": "மறுமலர்ச்சி (1998 திரைப்படம்)", "text": "மறுமலர்ச்சி (1998 திரைப்படம்)\n\nமறுமலர்ச்சி ( Marumalarchi) 1998 ஆம் ஆண்டு மம்மூட்டி, தேவயானி, மனோரமா, ரஞ்சித் மற்றும் மன்சூர் அலி கான் ஆகியோரது நடிப்பில், இயக்கத்தில், ஹென்றியின் தயாரிப்பில், எஸ். ஏ. ராஜ்குமார் இசையில் 14 சனவரி 1998 இல் வெளியாகி வணிகரீதியில் வெற்றி பெற்றத் திரைப்படம். இத்திரைப்படம் தெலுங்கில் ராஜசேகர் மற்றும் சௌந்தர்யா நடிப்பில் \"சூரியுடு\" என்றும், கன்னட மொழியில் விஷ்ணுவர்தன் மற்றும் சுருதி நடிப்பில் \"\" என்றும், இந்தியில் மிதுன் சக்கரவர்த்தி நடிப்பில் \"\" என்றும் மறுஆக்கம் செய்யப்பட்டது.\n\nSection::::கதைச்சுருக்கம்.\nராசுப் படையாச்சி (மம்மூட்டி) குணவாசல் கிராமத்து மக்களால் மதிக்கப்படும் குணத்தால் உயர்ந்த நல்ல மனம் கொண்ட மனிதர். தன் வாழ்க்கையை அந்த கிராமத்திற்காக அர்ப்பணித்துள்ளார். ஒரு தொலைதூர கிராமமான சுந்தரபுரத்திற்குச் செல்லும் ராசுப் படையாச்சியும் அவரது வாகன ஓட்டுனர் வேலுவும் (கலாபவன் மணி) அங்குள்ள சந்தையில் பொருட்கள் வாங்குவதற்குச் செல்கின்றனர். திடீரென்று தீண்டவரும் பாம்பு ஒன்றிடமிருந்து காப்பாற்றுவதற்காக ஜெயந்தியைத் (தேவயானி) தூக்குகிறார். அதைத் தவறாகப் புரிந்துகொள்ளும் ஜெயந்தி தன்னிடம் ராசுப் படையாச்சி தவறாக நடந்துகொண்டதாகக் குற்றம்சாட்டுகிறார். ராசுப் படையாச்சியைப் பற்றி அறிந்திராத அந்த ஊரைச் சேர்ந்த மணிமாறனும் (ரஞ்சித்) மன்னாரும் (மன்சூர் அலி கான்) ராசுப் படையாச்சியை அடித்துவிடுகின்றனர். இது குணவாசல் கிராம மக்களுக்குத் தெரிந்தால் பிரச்சனை பெரிதாகும் என்பதால், இதை யாரிடமும் சொல்லக்கூடாது என்று வேலுவிடம் சத்தியம் வாங்குகிறார் ராசுப் படையாச்சி. ஊருக்குத் திரும்பும் இருவரும் விபத்தில் அடிபட்டதாக பொய் சொல்லுகின்றனர்.\n\nஇந்த நிகழ்வை அறிந்து அங்குவரும் நிலத்தரகர் சண்முகசுந்தரம் (சண்முகசுந்தரம்) ராசுப் படையாச்சியைப் பற்றி தெரிவித்த பிறகு தங்களின் தவறை உணர்கிறார்கள் மணிமாறன் மற்றும் மன்னார். எனவே தன் தந்தையின் அறிவுரைப்படி அன்று இரவே ராசுப் படையாச்சியிடம் மன்னிப்புக் கேட்கச் செல்லும் மணிமாறனை ராசுப் படையாச்சி பெருந்தன்மையோடு மன்னிக்கிறார். அதே நேரத்தில் மனம் பொறுக்காமல் வேலு கிராமத்தினரிடம் உண்மையைச் சொல்லிவிட, ஆத்திரத்தோடு ராசுப் படையாச்சிக்குத் தெரியாமல் ஆயுதங்களோடு சுந்தரபுரம் சென்று அந்தக் கிராமத்தையே அழித்துவிடுகின்றனர். அந்தக் கலவரத்தில் மணிமாறனின் பெற்றோரும், ஜெயந்தியின் தாயும் இறக்கின்றனர்.\n\nசுந்தரபுரத்திற்குத் திரும்பும் மணிமாறன் தன் ஊரின் நிலையைக் கண்டு மனம் கொதிக்கிறான். இதற்கு ராசுப் படையாச்சிதான் காரணம் என்று நினைத்து அவரைப் பழிவாங்க எண்ணுகிறான். இதற்குத் தான் காரணமில்லை என்று கூறும் ராசுப் படையாச்சி அனாதையாக நிற்கும் ஜெயந்தியைத் திருமணம் செய்துகொள்வதாகக் கூறுகிறார். தன் தாயின் மரணத்திற்கு ராசுப் படையாச்சியைக் கொன்று பழிவாங்க நினைத்துத் திருமணம் செய்துகொள்ளும் ஜெயந்தி நாளடைவில் ராசுப் படையாச்சியின் நல்ல குணத்தைப் புரிந்துகொள்கிறாள். தன்னைக் கொல்லவரும் மணிமாறன் மற்றும் மன்னாரிடம் தான் எந்தத் தவறும் செய்யவில்லை என்று சொல்லி ராசுப் படையாச்சி புரியவைக்கிறார். அன்பினால் மட்டுமே இந்த உலகை வெல்ல முடியும் என்ற நல்ல கருத்தோடு படம் நிறைவடைகிறது.\n\n\nSection::::தயாரிப்பு.\nதினமலர் : சமுதாயத்திற்கான நல்லெண்ண நோக்கத்தை கொண்ட இப்படத்திற்கு தமிழ்நாடு அரசின் சிறந்த படத்திற்கான விருது (1998) கிடைத்தது. மேலும், அந்த ஆண்டிற்கான சிறந்த வில்லன் விருது ரஞ்சித்திற்கும், சிறந்த வசனகர்த்தா விருது இயக்குனர் பாரதிக்கும் கிடைத்தன. இப்படம் விமர்சகர்கள், மக்களின் நல்லாதரவோடு வணிகரீதியாகவும் வெற்றி பெற்றது.\n\nமறுமலர்ச்சி படம் தான் கலாபவன் மணியின் முதல் தமிழ்ப்படம்.\n\nSection::::விருதுகள்.\nதமிழக அரசு திரைப்பட விருதுகள் 1998\n\n\nSection::::இசை.\nபடத்தின் இசையமைப்பாளர் எஸ். ஏ. ராஜ்குமார்.\n\n"}
{"id": "432839", "url": "https://ta.wikipedia.org/wiki?curid=432839", "title": "கோவெலமுடி ராகவேந்திர ராவ்", "text": "கோவெலமுடி ராகவேந்திர ராவ்\n\nகோவெலமுடி ராகவேந்திர ராவ் (பிறப்பு:23 மே 1941) என்பவர் இந்தியத் திரைப்பட இயக்குனர், தயாரிப்பாளர், திரைக்கதை எழுத்தாளர் மற்றும் நடன இயக்குனர் போன்ற பலதுறை வல்லுனர். தெலுங்கு திரையுலகிலும், பாலிவுட், கன்னடத் திரையுலகிலும் பணியாற்றியுள்ளார். நந்தி விருதினை ஏழு முறையும், தென்னிந்திய பிலிம்பேர் விருதுகளை ஐந்து முறையும், இரு முறையும் சினிமா விருதுகளையும் பெற்றுள்ளார். மேலும் தென்னிந்திய சர்வதேசத் திரைப்பட விருதினையும் பெற்றுள்ளார்.\n\n\n\n\n\n\n"}
{"id": "432842", "url": "https://ta.wikipedia.org/wiki?curid=432842", "title": "சிரியானி அமரசேன", "text": "சிரியானி அமரசேன\n\nகலசுரி சிரியானி அமரசேன (sriyani amarsena) இலங்கையைச் சேர்ந்த தயாரிப்பாளரும், நடிகையும் ஆவார். இவர் லெஸ்டர் ஜேம்ஸ் பீரிஸின் திரைப்படங்களான \"கொலு ஹடவத்த,\" \"தேச நிசா\" மற்றும் \"அகசின் பொலவத\" ஆகிய திரைப்படங்களில் நடித்திருக்கின்றார்.\n\nஐம்பதுக்கும் மேற்பட்ட சிங்கள திரைப்படங்களில் நடித்திருக்கின்றார். 1993 ஆம் ஆண்டு \"கலுகெவ\" திரைப்படத்திற்காக சரசவிய விருதை பெற்றார். முன்னால் பத்திரிகையாளர் ஆர்தர். யூ. அமரசேன என்பவரை இவர் திருமணம் முடித்தார்.\n\nSection::::வாழ்க்கை.\nசிரியானி அமரசேன 1944 ஆம் ஆண்டு பிறந்தார். பலகும்பர ஹேரத் முதியன்சலாகே சிரியானி வீரகோன் குமரிஹாமி என்பது இவரது முழுப் பெயராகும். சிரியானி அமரசேன என்ற பெயரால் அறியப்படுகின்றார். சிரியானி தனது ஆரம்பக் கல்வியை மீதொடமுல்ல கல்லூரியிலும் பின்பு மூசயொஸ் கல்லூரியிலும் மற்றும் கொழும்பில் உள்ள கௌதமி மகளிர் வித்தியாலயத்திலும் கற்றார். இவர் பாடசாலையில் கற்கும் போதே \"ஹதர பீரி கதாவ\" மற்றும் \"கொஹேத\" \"யன்னே ருக்மணி\" ஆகிய நாடகங்களில் நடித்திருக்கின்றார்.\n\nபகனசோமா ஹெட்டியாரச்சி இயக்கிய \"விங்ஸ் ஓவர்\" என்ற திரைப்படமே இவரது முதல் திரைப்படம் ஆகும். பின்பு டி. பி. நிகல் சின்கா இயக்கிய \"கெடி கதாவ\" என்ற குறும்படத்தில் நடித்தார். சிரியானி அமரசேன நடித்த முதல் மேடை நாடகம் பி. டி. எல். பெரேராவின் \"தம்மன்னா\" என்ற மேடை நாடகமாகும். குணவர்த்தனேயின் \"நாரிபன\" என்ற மேடை நாடகத்தில் தயானந்தவின் புதல்வியாக நடித்தமையால் புகழ்பெற்றார். \"ஹிதா ஹெந்தா அம்மன்டி என்ட் வெஸ் முஹு\"னு என்ற மேடை நாடகத்திலும் பாத்திரமேற்றிருக்கிறார்.\n\nசிரியானி அமரசேன 1968 ஆம் ஆண்டு \"கொலு ஹடவத\" என்ற வெற்றித் திரைப்படத்தில் நடித்தமையால் சினிமாத்துறையில் பிரபலமானார். \"தேச நிசா, அகசின் பொலவட, விகாரயா என்ட் மக கெதர\" ஆகிய திரைப்படங்களில் நடித்திருக்கின்றார். \"கல்யாணி கங்கா\" மற்றும் \"ரத்தரங்\" ஆகிய திரைப்படங்களில் நடித்தமை நேர்மறை விமர்சனங்களை பெற்றுத்தந்தது.\n\n\n"}
{"id": "432844", "url": "https://ta.wikipedia.org/wiki?curid=432844", "title": "நாகக்‌ஷாதங்கள் (திரைப்படம்)", "text": "நாகக்‌ஷாதங்கள் (திரைப்படம்)\n\nநாகக்‌ஷாதங்கள் (Nakhakshathangal) 1986 ஆம் ஆண்டு வெளிவந்த மலையாள மொழித்திரைப்படம் ஆகும். இதன் கதை, மற்றும் திரைக்கதை உருவாக்கியவர் எம். டி. வாசுதேவன் நாயர் ஆவார். இப்படத்தின் இயக்குனர் ஹரிஹரன் ஆவார். இப்படத்தில் நடித்தற்காக நடிகை மோனிஷாவுக்கு சிறந்த இளம் நடிகைக்கான விருது கிடைத்தது.\nSection::::கதை.\nகுருவாயூர் கோவிலில் தன் மாமாவுடன் (திலகன்) பிரார்த்தனைக்காக வரும் 16 வயது பையனுக்கு (வினீத்) வயதான முதலாளியம்மாவின் துணைக்கு வந்திருக்கும் பெண்ணுடன் (மோனிஷா உண்ணி) அறிமுகம் கிடைக்கிறது. தன் மாமா கொடுக்கும் துன்பம் தாங்காமல் நம்பூதிரியின் (பி. ஜெயச்சந்திரன்) துணையுடன் அப்பெண்ணின் ஊருக்கே சென்று கல்லூரியில் படிக்கிறான். பின்னர் நம்பூதிரி இவனைமட்டும் விட்டுவிட்டு சென்றுவிட அப்பெண்ணின் முதலாளியின் வீட்டில் வேலைசெய்து கொண்டே படிக்கிறான். பல வேலைகளில் சாதூரியமாக நடந்துகொள்வதுகண்டு அந்த வீட்டு முதலாளியே படிக்கவைத்து தன் காது கேட்காத, பேசமுடியாத பெண்ணுக்கு (சலீமா) இவனைக் கேட்காமலே திருமணம் நிச்சயிக்கிறார். ஆனால் அவன் வேலைசெய்யும் பெண்ணின் மேல் காதல் கொண்டுள்ளான் என்று தெரிந்து திட்டுகிறார். முதலாளியின் மகள் வேலைக்காரப் பெண்ணுக்காக விட்டுக்கொடுக்கிறாள். அதே நேரத்தில் வேலைக்காரப்பெண் முதலாளி மகளுக்காக விட்டுக்கொடுக்கிறாள். ஆனால் கடேசியில் சோகத்தில் முடிகிறது. இது ஒரு முக்கோணக்காதல் கதையாகும்.\n\nSection::::விருதுகள்.\n1987 தேசிய திரைப்பட விருதுகள் \n"}
{"id": "432845", "url": "https://ta.wikipedia.org/wiki?curid=432845", "title": "வம்சி பைடிபைலி", "text": "வம்சி பைடிபைலி\n\nவம்சி பைடிபைலி (வம்சி) () (பிறப்பு 27 ஜூலை 1979) என்பது தெலுங்குத் திரைப்பட இயக்குனராவார். இவர் 2010 இல் \"பிருந்தாவனம்\" திரைப்படத்தினை இயக்கினார். அதன் மூலம் பிரலமானவாரக அறியப்படுகிறார்.\n\n\"யுவடு\" (2014) & \"தோழா\" (2016) போன்ற திரைப்படங்களை இயக்கியுள்ளார். இவர் சிறந்த திரைப்பட இயக்குனருக்கான பிலிம்பேர் விருதினை வென்றவர்.\n\nஇவர் இந்தியாவில் நிர்மல் மாவட்டம் தெலங்காணா என்ற இடத்தில் பிறந்தார். மென்பொருள் துறையில் பணியாற்றிய பின்பு 2002 இல் ஈஸ்வர், 2004 இல் வர்சம், மாஸ்,பத்ரா போன்ற திரைப்படங்களில் துணை இயக்குனராகப் பணியாற்றினார்.\n\n2007 இல் முன்னா என்ற திரைப்படத்தினை முதன்முதலாக இயக்கினார். 2010 இல் பிருந்தாவனம் என்ற திரைப்படத்தினை இயக்கினார். இப்படம் பெரும் புகழ் பெற்றுத்தந்தது. 2013 இல் \"யுவடு\", 2016 இல் \"தோழா\" போன்ற படங்களை இயக்கினார்.\n"}
{"id": "432847", "url": "https://ta.wikipedia.org/wiki?curid=432847", "title": "விக்ரம் குமார்", "text": "விக்ரம் குமார்\n\nவிக்ரம் கே. குமார் என்பவர் இந்தியத் திரைப்பட இயக்குனர் ஆவார். இவர் தெலுங்கு,தமிழ், இந்தி திரைப்படத்துறைகளில் படங்களை இயக்கியுள்ளார்.\n\nசென்னை கிறித்துவக் கல்லூரியில் பட்ட படிப்பை முடித்தார். 1997 இல் இயக்குனர் பிரியதர்சன் என்பவரிடம் துணை இயக்குனராக இணைந்தார்.\nசந்திரலேகா என்ற திரைப்படத்திலும், டோலி சஜா கி ரக்னா. ஹேரா ஃபெரி திரைப்படத்திலும் துணை இயக்குனராக பணியாற்றினார்.\n\n1998 இல் சைலண்ட் ஸ்க்ரீம் என்ற திரைப்படத்தினை முதன்முதலாக இயக்கினார். இத்திரைப்படம் சிறந்த சுயமுன்னேற்றத்திற்கான திரைப்படத்திற்கான தேசிய விருது பெற்றது.\n\n2001 இல் பெரியதிரை திரைப்படமாக தெலுங்கில் இஸ்டம் திரைப்படத்தினை இயக்கினார். இப்படத்தில் சிரேயா சரன் அறிமுகமானார்.\"யாவரும் நலம்\" (13பி) என்ற திகில் திரைப்படத்தினை நடிகர் மாதவனை நாயகனாக வைத்து இந்தி மற்றும் தமிழ் மொழிகளில் தந்தார்.\n\nயாவரும் நலம் படத்தின் வெற்றியைத் தொடர்ந்து, அதிர்ஸ்டசாலி என்ற பெயரில் அதன் தொடர்ச்சியை எடுக்க திட்டமிட்டார். அப்படத்தின் நாயகனாக மாதவன் தேர்வு செய்யப்பட்ட போதும், கைவிடப்பட்டது.\n\n\n\n"}
{"id": "432848", "url": "https://ta.wikipedia.org/wiki?curid=432848", "title": "பல்லவி சா", "text": "பல்லவி சா\n\nபல்லவி சா (\"Pallavi Shah\") என்பவர் ஓர் இந்திய சதுரங்க விளையாட்டு வீர்ர் ஆவார். இவர் 1979 ஆம் ஆண்டு நவம்பர் மாதம் 15 ஆம் நாள் பிறந்தார். இந்தியப் பெண்கள் அனைத்துலக மாசுட்டர் என்ற பட்டம் இவருக்கு 1999 ஆம் ஆண்டு வழங்கப்பட்டது.\n\nSection::::வாழ்க்கை வரலாறு.\nஉலக இளையோர் சதுரங்கச் சாம்பியன் பட்டப் போட்டிகளின் வெவ்வேறு வயது பிரிவு போட்டிகளில் பல்லவி சா கலந்து கொண்டுள்ளார். 2001 ஆம் ஆண்டில் கொழும்புவில் நடைபெற்ற பெண்கள் உலக சதுரங்க சாம்பியன் பட்டத்தின் போட்டியின் ஆசிய மண்டல போட்டியில் பல்லவி வெற்றி பெற்றார். பெண்கள் உலக சதுரங்கச் சாம்பியன் பட்டப் போட்டியின் வெளியேற்றும் சுற்று போட்டியில் பங்கேற்ற இவர் அண்டோவனேட்டா சிடெஃபனோவாவிடம் தோற்று வெளியேறினார்.\n\nபெண்கள் சதுரங்க ஒலிம்பியாடு போட்டிகளில் இவர் இந்தியாவின் சார்பில் பங்கேற்று விளையாடினார்:. \n\n"}
{"id": "432851", "url": "https://ta.wikipedia.org/wiki?curid=432851", "title": "சந்திரலேகா (1997 திரைப்படம்)", "text": "சந்திரலேகா (1997 திரைப்படம்)\n\nசந்திரலேகா என்பது 1997 இல் வெளிவந்த இந்தியத் திரைப்படமாகும். இந்த திரைப்படம் மலையாளம் மொழியில் வெளிவந்த நகைச்சுவத் திரைப்படமாகும். இப்படம் பிரியதர்சன் இயக்கினார். ஃபாசில் தயாரித்தார்.\n\nமோகன்லால், சீனிவாசன், சுகன்யா, நெடுமுடி வேணு, மற்றும் இன்னொசென்ட் ஆகியோர் இத்திரைப்படங்களில் நடித்துள்ளனர். எஸ். பி. வெங்கடேஷ் இத்திரைப்படத்திற்கு இசையமைத்துள்ளார்.\n\n\n"}
{"id": "432852", "url": "https://ta.wikipedia.org/wiki?curid=432852", "title": "அம்பலகாரர் (இனக்குழுமம்)", "text": "அம்பலகாரர் (இனக்குழுமம்)\n\nஅம்பலகாரர் என்போர் தமிழகத்தில் \nபுதுக்கோட்டை, தஞ்சாவூர், திருச்சி, திருவாரூர், நாகப்பட்டிணம், சிவகங்கை, மதுரை, இராமநாதபுரம், பெரம்பலூர் மற்றும் கரூர் ஆகிய மாவட்டங்களில் பரவி வாழும் ஒரு இனக்குழுவினராவர். இவர்கள் தமிழகத்தின் சமூகங்களில் ஒன்றான முத்துராஜா (முத்தரையர்) சாதிப் பட்ட பெயர்களுள் ஒன்றாகும். இவர்கள் வாழும் கிராமங்களில் ஊர்த்தலைவர்களாக அம்பலகாரர்கள் இருந்து வருகிறார்கள். இவர்கள் தங்களது பெயருக்குப் பின்னால் \"அம்பலம்\" \"அம்பலகாரர்\" \"அம்பலத்தார் \"என்ற வார்தையைப் பட்டமாகப் பயன்படுத்திக் கொள்கின்றனர். சில இடங்களில் முக்குலத்தோர் மக்களும் அம்பலம் என அறியப்படுகின்றனர்.\n"}
{"id": "432853", "url": "https://ta.wikipedia.org/wiki?curid=432853", "title": "பாப்புலர் பிரண்ட் ஆப் இந்தியா", "text": "பாப்புலர் பிரண்ட் ஆப் இந்தியா\n\nபாப்புலர் பிரண்ட் ஆப் இந்தியா (, PFI) என்பது இந்தியாவில் செயல்படும் ஒரு அயுதக்குழு, இஸ்லாமிய அடிப்படைவாத அமைப்பாகும். 2006 இல் \"\" என்ற அமைப்பு பாப்புலர் பிரண்ட் ஆப் இந்தியா என்ற பெயரில் புதிய அமைப்பாக மாறியது. பின்னர் தமிழகத்தில் மனித நீதிப் பாசறை, கர்நாடகத்தில் , கோவாவில் குடிமக்கள் மன்றம், ராஜாஸ்தானில் கல்வி மற்றும் சமுதாயச் சமூகம், மேற்கு வங்கத்தில் நகரிக் அதிகர் சுரக்‌ஷா சமீதி, மணிப்பூரில் லிலிங் சமூகக் மன்றம், ஆந்திரப் பிரதேசத்தில் சமூக நீதிக் கழகம் போன்ற அமைப்புகள் இதனுடன் இணைந்தன. இஸ்லாமியருக்கு இடஒதுக்கீடு, இஸ்லாமியத் தனிநபர் சட்ட நீதிமன்றம், பட்டியலினம் மற்றும் முஸ்லீம் மக்களின் கல்வி மேம்பாடு போன்றவற்றில் செயல்பட்டு வருகிறது. இந்த அமைப்பின் அரசியல் பிரிவாக இந்திய சமூக ஜனநாயகக் கட்சி 2009 ஆண்டு தொடங்கப்பட்டது \n\nதேசிய மனித உரிமைக்கான கூட்டமைப்பு மற்றும் இதர அமைப்புகளுடன் இணைந்து மனித உரிமை மீரல்களுக்கு எதிராகவும் செயல்படுகிறது. மிஸ்ரா ஆணையத்தில் (சமய சிறுபான்மையோருக்கும் மொழிச் சிறுபான்மையோருக்குமான தேசிய ஆணையம்) இஸ்லாமியருக்கு இடதுக்கீடு வழங்கக்கோரிப் பிரச்சாரங்களை நிகழ்த்தியது. 2012 இல் அப்பாவி குடிமக்களை உபா சட்டத்தில் கைது செய்யப்படுவதாகப் போராட்டங்கள் நடத்தியது. \n\nஇந்திய நாட்டுக்கு எதிராகவும் சமூகவிரோத செயல்களில் ஈடுபட்டதாகவும், இதர இஸ்லாமிய ஆயுதக்குழுக்களுடன் தொடர்பில் இருப்பதாகவும், ஆயுதங்கள் கொண்டிருப்பதாகவும், கடத்தல், கொலை, மிரட்டல், வெறுப்புப் பேச்சு, மதக்கலவரம்,லவ் ஜிகாத் இதர மதச்செயல்பாடுகளில் ஈடுபட்டதாக இவ்வமைப்பின் மிது குற்றச்சாட்டுக்கள் உள்ளன. சர்ச்சைக்குரிய வகையில் கேள்வித்தாளைத் தயாரித்த கேரள பேராசிரியர் டி. ஜெ. ஜோசப் தாக்கப்பட்ட வழக்கில் தொடர்புள்ளதாக சிலர் கைது செய்யப்பட்டனர்.\n\n2012 இல் உயர்நீதிமன்றத்தில் இவ்வமைப்பின் செயல்பாடுகள் இந்தியாவின் மாணவர்களின் இஸ்லாமிய இயக்கம் போல நாட்டின் பாதுகாப்பில் அச்சுறுத்தலாக உள்ளதாகக் கூறிப் பேரணிக்குத் தடைசெய்ய கேரள அரசு கூறியது. ஆனால் உயர்நீதிமன்றம் மறுத்துவிட்டது.\n\nSection::::குற்றச்சாட்டுகளும் மறுப்புகளும்.\n2015 மார்ச் மாதம் தேசியப் புலனாய்வுத்துறை 2011 மும்பை குண்டு வெடிப்புகள், 2012 புனே குண்டுவெடிப்பு மற்றும் 2013 ஐதராபாத் குண்டு வெடிப்புக்கள் போன்ற நிகழ்வுகளில் இந்த அமைப்பு தொடர்புடையது என்றது.ஜார்ஜண்ட் மாநில அரசு இவ்வமைப்பைத் தடை செய்தபோது 2018 இல் உயர்நீதிமன்றம் அத்தடையை விலக்கியது.\n\nSection::::கேரளா.\n2013 ஏப்ரல் இல் கண்ணூர் அருகே நரத் என்னுமிடத்தில் ஆயுதப்பயிற்சியில் ஈடுபட்டதற்காக 21 செயல்பாட்டாளார்களைக் கைது செய்தது. அதை மறுத்து அது யோகப் பயிற்சியில் தான் ஈடுபட்டதாக அதன் தலைவர் கூறினார். 2013 மே 18 முதல் தேசிய புலனாய்வு முகமை விசாரணை செய்துவருகிறது. இந்திய பொதுவுடமைக் கட்சி (மார்க்சிஸ்ட்) மற்றும் ராஷ்டிரிய சுயம்சேவாக் சங்கம் போன்ற அமைப்பினர்கள் 27 நபர்களின் கொலை வழக்கில் இவ்வமைப்பு தொடர்புள்ளதாக 2012 இல் கேரள அரசு கேரள உயர்நீதிமன்றத்தில் தெரிவித்தது. அகில பாரத வித்தியார்த்தி பரிசத் அமைப்பைச் சேர்ந்த சச்சின் கோபால் என்ற மாணவர் மற்றும் விஷால் என்ற மாணவர் தலைவரை இந்த அமைப்பைச் சேர்ந்தவர்களால் கொலை செய்யப்பட்டதாக விசாரணை நடந்தது. மத நம்பிக்கையைக் கொச்சைப்படுத்தி, கேள்வித்தாள் தயாரித்த சர்ச்சையில் 2011 ஜனவரியில் டி. ஜே. ஜோசப் என்ற கேரள பேராசிரியரின் கைகள் வெட்டப்பட்டன. இத்தாக்குதல் வழக்கில் இவ்வமைப்பினர் பலர் மீது கேரளக் காவல்துறை வழக்குப் பதிவுசெய்தது. 2015 மே 8 ஆம் நாள் அவ்வமைப்பினர் பதின்மூன்று பேரின் குற்றத்தை உறுதி செய்து தண்Dஅனை வழங்கியது.\n\nSection::::கர்நாடகம்.\nகருநாடக, மைசூர் மஹாஜன் கல்லூரி வளாகத்தில் 2011 ஜூன் 8 சுதீந்திரா மற்றும் விக்னேஷ் என்ற இருவர் கடத்திப் பணம் மிரட்டல் செய்ததாகச் சிலர் கைது செய்யப்பட்டனர். 2015 பிப்ரவரியில் கார்நாடக மாநில சிமோகா மாவட்டத்தில் இவ்வமைப்புச் செயல்பாட்டளருக்கும் மூன்று நபர்களுக்கும் நடந்த சண்டையில் விஸ்வநாத் ஷெட்டி என்பவர் இறந்தார், இதைத் தொடர்ந்து கலவரம் ஏற்பட்டு, 144 தடை உத்தரவு போடப்பட்டது.\n\nSection::::தமிழ்நாடு.\n2019 பிப்ரவரி 6 ஆம் நாள் தமிழ்நாட்டுத் திருபுவனத்தில் மதமாற்றத்திற்கு எதிராகப் பேசிய பாமக கட்சியைச் சேர்ந்த ராமலிங்கம் என்பவர் கைகள் வெட்டுப்பட்டு கொலை செய்யப்பட்டார். இது தொடர்பாக இவ்வமைப்பினர் மீது குற்றம்சாட்டு எழுந்தது. தமிழ்நாட்டில் இவ்வமைப்பைத் தடை செய்யக்கோரி இந்து முன்னேற்றக் கழகத்தைச் சேர்ந்த கோபிநாத் சென்னை உயர்நீதிமன்றத்தில் தொடர்ந்த வழக்கை நீதிமன்றம் 2018 ஜூன் மாதத்தில் தள்ளுபடி செய்தது\n\nSection::::மறுப்பு.\nதங்கள் மீது போலிக் குற்றச்சாட்டைகளை பல ஊடகங்களும் அமைப்புகளும் செய்வதாக 2012 இல் தேசிய அளவில் பிரச்சாரம் செய்தது. அதே ஆண்டில் 10 செய்தித்தாள்கள் மீது இந்தியப் பத்திரிக்கை மன்றத்தில் புகார் அளித்தது. \n\n"}
{"id": "432859", "url": "https://ta.wikipedia.org/wiki?curid=432859", "title": "நட்டாக்கி பிரியங்கா", "text": "நட்டாக்கி பிரியங்கா\n\nநட்டாக்கி பிரியங்கா (\"Nutakki Priyanka\") என்பவர் ஓர் இந்திய சதுரங்க விளையாட்டு வீர்ர் ஆவார். இவர் 2002 ஆம் ஆண்டு சூன் மாதம் 01 ஆம் நாள் பிறந்தார். இந்தியப் பெண்கள் அனைத்துலக மாசுட்டர் என்ற பட்டம் இவருக்கு 2018 ஆம் ஆண்டு வழங்கப்பட்டது.\n\nSection::::வாழ்க்கை வரலாறு.\nஇளையோர் சதுரங்கச் சாம்பியன் பட்டப் போட்டிகளின் வெவ்வேறு வயது பிரிவு போட்டிகளில் நட்டாக்கி பிரியங்கா கலந்து கொண்டு வெற்றிகளைப் பெற்றுள்ளார். ஒன்பது வயதுக்கு உட்பட்டோர் பிரிவில் 2011, பதினோரு வயதுக்கு உட்பட்டோர் பிரிவில் 2013, 13 வயதுக்கு உட்பட்டோர் பிரிவில் 2015 போன்றவை இவருடைய வெற்றிகள் ஆகும். \n2012 ஆம் ஆண்டில் நடைபெற்ற பெண்களுக்கான ஆசிய இளையோர் சதுரங்க சாம்பியன் பட்டப் போட்டியில் 10 வயதுக்கு உட்பட்டோர் பிரிவுப் போட்டியிலும், பெண்களுக்கான உலக இளையோர் சதுரங்க சாம்பியன் பட்டப் போட்டியில் 10 வயதுக்கு உட்பட்டோர் பிரிவுப் போட்டியிலும் போட்டியிட்டு நட்டாக்கி பிரியங்கா வெற்றிகள் பெற்றார்.\n2018 ஆம் ஆண்டு ஆகத்து மாதம் ரீகா தொழில்நுட்ப பல்கலைக்கழக சதுரங்கச் சாம்பியன் பட்ட்த்தின் ஏ பிரிவு போட்டியில் மிகச் சிறந்த பெண் சதுரங்க வீராங்கனை என்ற பட்டம் இவருக்குக் கிடைத்தது.\n\n"}
{"id": "432864", "url": "https://ta.wikipedia.org/wiki?curid=432864", "title": "இச்சை", "text": "இச்சை\n\nஇச்சை அல்லது ஆசை என்பது ஒரு பொருள் அல்லது ஒரு உணர்வைத் தீர்ப்பதற்கான சூழ்நிலைக்கு ஆழ்ந்த ஆர்வத்தை அல்லது ஏக்கத்தை உருவாக்குகின்ற ஒரு உளவியல் சக்தியாகும்.\nஇச்சை என்பது பாலியல், காதல், பணம் அல்லது சக்தி போன்ற எந்த வடிவத்தையும் எடுக்க முடியும். சாதாரணமாக உணவின் மீதான இச்சை என்பது தேவைக்கான உணவைத் தேடுவதிலிருந்து வேறுபட்டதாகும்.\n\nSection::::சமயங்களில் இச்சை.\nசமயங்கள் குறிப்பாக கிறித்துவமானது பெருவிருப்பம், இச்சை இவற்றுக்கிடையே ஒரு வேறுபாட்டை வரையறுக்கின்றது. இச்சை என்பது ஒரு ஆசை அல்லது பொருத்தமற்ற ஆசையாகும். மேலும் இது வலுவானதும், நீதியற்ற வகையிலும் வரும் ஒழுக்கமற்றது என வகைப்படுத்துகிறது. அதே நேரம் சரியான நோக்கத்திற்காகக் கொள்ளும் ஆசையானது கடவுளால் கொடுக்கப்பட்ட ஒழுக்கமானதாகக் கருதப்படுகிறது\n\nSection::::பௌத்தம்.\nபௌத்த மெய்யியல் தத்துவங்களின் அடிப்படையில், இச்சையானது ஒரு குறிப்பிட்ட இடத்தைக் கொண்டுள்ளது. புத்தமதம் கூறும் அடிப்படையான நான்கு உண்மைகளில் இரண்டாவதாக இச்சை குறிப்பிடப்படுகிறது.\n\nஅனைவரது வாழ்விலும் துன்பம் என்பது இயற்கையானது.\nஆசையே துன்பத்திற்குக் காரணம்.\nஒருவருடைய வாழ்விலும் இயற்கையிலேயே துன்பத்தை அறுக்கும் வழி உள்ளது.\nஆசையை அறுத்தல் என்பதே ஒருவருடைய வாழ்வில் துன்பத்தைப் போக்கும் வழியாகும்.\n\nஇச்சையானது ஒரு குறிப்பிட்ட பொருள் மீதான, அதனோடு இணைந்திருத்தல், அதனைக் குறிப்பாகச் சுட்டுதல் ஆகிய உள்ளார்ந்த உண்ர்ச்சிகரமான விருப்பமாகும். இது வடிவு, உணர்ச்சி, அறிவு (ஞானம்), மனப்பான்மை, உணர்வுநிலை எனப்படும் ஐந்து ஸ்கந்தங்கள் என்பவற்றுடன் தொடர்புடையதாகும். இந்த விடயங்களின் சில சேர்க்கைகளால் நமக்குள் ஆசை உருவாகின்றன. எனவே ஆசையே ஒருவரது இழிநிலைக்கு பொதுவான இறுதியான காரணமாக இருக்கிறது. மேலும் குறிப்பிட்ட துன்பத்திற்கான உடனடி வேர்க்காரணமாகவும் ஆசையே இருக்கின்றது.\nஆசையை இல்லாமல் ஆக்குதல் அல்லது ஆசையிலிருந்து விடுபடுதல் என்பது பொதுவாகத் தவறாகவே புரிந்துகொள்ளப்படுகிறது. முக்திநிலையை அல்லது ஏழு கொடிய பாவங்களிலிருந்து விடுபட விருப்பம் கொள்ளாமல் அவரது இச்சையுடன் இறந்துபோதலால், ஒருவர் தன் சுய திருப்திக்காக செய்த தலையாய கர்மாவானது அவரது ஒவ்வொரு பிறவியிலும் பின்தொடர்ந்து வந்துகொண்டே இருக்கும். அதனால் மீண்டும் மீண்டும் வாழ்க்கைச் சக்கரத்தில் முடிவே இல்லாமல் பிறவி எடுக்க வேண்டியதாகிறது. அவ்வாறின்றி சரியான வழியில் வாழ்தல், வாழ்க்கையைப் பற்றிய சரியான விழிப்புணர்வு ஆகியவை சிலரால் கண்டுபிடிக்கப்பட்டு வாழ்வில் கடைபிடிக்கப்பட்டு வந்துள்ளது.\n\nஸ்ரீ வத்சம் என்று சொல்லக்கூடிய ஒரு முடிவற்ற முடிச்சுக் குறியீடு ஒன்றை சரியான உலக கண்ணோட்டத்தோடு ஒப்பிடும்போது, அது முடிவற்ற இந்த வாழ்க்கையைப் பற்றிய குறியீடாகும். இது ஒருவர் உலக இச்சையிலிருந்து விடுபட்டு விடுதலையடைய விரும்பும் அந்த நபரைக் குறிப்பதாகும் பிரதிபலிப்பதாகும். இவ்வுலக வாழ்வின் மீதான பற்றுகளுக்கு நான்கு விடயங்கள் காரணங்களாய் உள்ளன. சடங்குகள், உலகப்பற்று, மகிழ்ச்சி, மற்றும் சுயம் ஆகியவையே அவையாகும். இந்த நான்கினையும் விழிப்புணர்வுடன் அறிந்து, நன்னெறியைப் பின்பற்றி வாழ்பவர்களை, அருகத நிலையை அடைந்தவர் என பௌத்தம் கூறுகிறது. \n\nஆசையை அறுக்கவேண்டுமெனில், அதன் திட்டமிடப்படாத விளைவுகளை முதலில் அறிந்துகொள்ள வேண்டும். மேலும் விழிப்புணர்வுடன் கூடிய நேர்மையான எண்ணம், நேர்மையான பேச்சு, நேர்மையான நடத்தை, வாழ்வாதாரங்கள், நேர்மையான முயற்சி ஆகியவற்றுடன் ஆசை அமர்ந்துள்ள இடத்தினையும் அறிந்து மனதை ஒருமுகப்படுத்த வேண்டும்.\n"}
{"id": "432868", "url": "https://ta.wikipedia.org/wiki?curid=432868", "title": "மிகவும் பிற்படுத்தப்பட்ட வகுப்பினர், தமிழ்நாடு", "text": "மிகவும் பிற்படுத்தப்பட்ட வகுப்பினர், தமிழ்நாடு\n\nமிகவும் பிற்படுத்தப்பட்டோர், (Most Backward Classes in Tamilnadu) தமிழ்நாட்டில் 41 சாதியினர்களை மிகவும் பிற்படுத்தப்பட்டோர் பட்டியலிலில் தமிழ்நாடு அரசு வைத்துள்ளது. கல்வி மற்றும் வேலைவாய்ப்புகளில் சீர்மரபினருடன் சேர்த்து மிகவும் பிற்படுத்தப்பட்ட சாதியினர்களுக்கு 20% இட ஒதுக்கீடு தமிழ்நாடு அரசு வழங்கியுள்ளது.\n\n\n"}
{"id": "432869", "url": "https://ta.wikipedia.org/wiki?curid=432869", "title": "சர்வம் தாளமயம்", "text": "சர்வம் தாளமயம்\n\nசர்வம் தாளமயம் (sarvam thaalamayam) இந்தியத் திரைப்படமாகும். இதனை ராஜீவ் மேனன் இயக்கினார். இப்படம் 2019ஆம் ஆண்டு பிப்ரவரி 1ஆம் தேதியன்று வெளியானது. இப்படத்தில் இசையமைப்பாளரும் நடிகருமான ஜி. வி. பிரகாஷ் குமார் மற்றும் நடிகை அபர்னா பாலமுரளி ஆகியோர் முக்கிய கதாபாத்திரங்களில் நடித்துள்ளனர். இப்படத்தில் நெடுமுடி வேணு, வினீத், சாந்தா தனஞ்செயன் மற்றும் குமரவேல் ஆகியோர் துணை கதாபாத்திரங்களில் நடித்துள்ளனர். இசையமைப்பாளர் ஏ. ஆர். ரஹ்மான், ஒளிப்பதிவாளர் ரவி யாதவ் மற்றும் படத்தொகுப்பாளர் அந்தோனி ஆகியோர் இப்படத்தில் முக்கிய பங்களித்துள்ளனர்.\n\n\nSection::::நடிகர்கள்.\nசிறப்புத் தோற்றமாக\n\n\nSection::::தயாரிப்பு.\n2000ஆம் ஆண்டில் வெளிவந்த கண்டுகொண்டேன் கண்டுகொண்டேன் திரைப்படத்தை தொடர்ந்து இயக்குனர் ராஜீவ் மேனனின் சர்வம் தாளமயம் மூன்றாவது திரைப்படமாகும். இப்படம் மார்ச் 2016ஆம் ஆண்டில் தயாரிப்பு தொடங்கியது. நடிகை சாய் பல்லவி முக்கிய பெண் கதாபாத்திரத்தில் நடிக்க இப்படக்குழு தேர்வு செய்தனர். சில காரணங்களினால் இப்படம் தற்காலிகமாக தயாரிப்பு நிறுத்திவைக்கப்பட்டது. நீண்ட இடைவேளைக்குப் பின்னர், நடிகை சாய் பல்லவிக்குப் பதிலாக மலையாள திரைப்பட நடிகை அபர்னா பாலமுரளியை தேர்வு செய்தனர். ரவி யாதவ் ஒளிப்பதிவாளராகவும் மற்றும் அந்தோனி படத்தொகுப்பாளராகவும் முடிவு செய்தனர்.\n\nSection::::இசை.\nஇப்படத்தில் ஆறு பாடல்கள் உள்ளன. இயக்குனர் ராஜீவ் மேனன் ஒரு பாடலை இசையமைத்துள்ளார். பாடலாசிரியர்கள் மதன் கார்க்கி, அருண்ராஜா காமராஜ் மற்றும் நா.முத்துகுமார் ஆகியோர் இப்படத்திற்கு பாடல்களை இயற்றியுள்ளனர். நவம்பர் 18ஆம் தேதியன்று ஏ.ஆர்.ரஹ்மான் தனது டிவிட்டர் பக்கத்தில் திரைப்பட பாடல்களை வெளியிடப்பட்டது. இப்பாடல்கள் தெலுங்கில் பாடலாசிரியர்கள் ராகெந்து மெளலி மற்றும் தியாகராஜா ஆகியோர் இயற்றியுள்ளனர்.\n\n"}
{"id": "432871", "url": "https://ta.wikipedia.org/wiki?curid=432871", "title": "பியூட்டோகார்பாக்சிம்", "text": "பியூட்டோகார்பாக்சிம்\n\nபியூட்டோகார்பாக்சிம் (\"Butocarboxim\") என்பது CHNOS என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இச்சேர்மம் கார்பமேட்டு எசுத்தரை வேதி வினைக்குழுவாகக் கொண்டுள்ள ஒரு பூச்சிக்கொல்லியாகும். ஆல்டிகார்பு என்ற கார்பமேட்டு பூச்சிக்கொல்லியின் கட்டமைப்பு மாற்றியன் பியூட்டோகார்பாக்சிம் ஆகும் . \n"}
{"id": "432877", "url": "https://ta.wikipedia.org/wiki?curid=432877", "title": "மலரினும் மெல்லிய", "text": "மலரினும் மெல்லிய\n\nமலரினும் மெல்லிய (malarinum melliya) 2008 இல் வெளியான தமிழ் காதல் திரைப்படம். பி. எஸ். செல்வராஜ் இயக்கத்தில் , வர்ஷினி, பெரியார்தாசன், மற்றும் சிவசக்ரவர்த்தி ஆகியோர் நடித்தனர். சுகுமாரி ராஜமனோகரன் தயாரிப்பில் இசையமைப்பில் 9 மே 2008 இல் வெளியானது. விக்னேஷிற்கு பின்னணி குரல் வழங்கிய கே. பி. சேகர் தமிழக அரசு திரைப்பட விருதுகள் 2007 ஆம் ஆண்டுக்கான (ஆண்) விருது பெற்றார்.\n\nSection::::கதைச்சுருக்கம்.\nகிராமத்திற்கு வரும் பள்ளி ஆசிரியர் ஒரு பெரிய வீட்டின் முன் மக்கள் கூடிநிற்பதைப் பார்த்து அந்த கிராமத்தைச் சேர்ந்த பெரியவரிடம் (பெரியார்தாசன்) அதற்கானக் காரணத்தைக் கேட்கிறார். அந்த கிராமத்தின் தலைவர் இளங்கோ () மரணப்படுக்கையில் இருப்பதாகச் சொல்லி, இளங்கோவின் வாழ்க்கைப் பற்றிக் கூறுகிறார்.\n\nபணக்காரரான சுந்தரவதனம் (சிவ சக்கரவர்த்தி) அந்த கிராமத்தினர் உயர்வாக மதிக்கும் பெரிய மனிதர். அவருடைய மூத்த மகன் இளங்கோ (விக்னேஷ்) தந்தையின் வழிநடப்பவர். சுந்தரவதனம் காதல் திருமணத்தை எதிர்ப்பவர். அந்த ஊர்க் கோயிலின் அர்ச்சகர் பெண் சந்தியாவும் (வர்ஷினி) இளங்கோவும் காதலிக்கிறார்கள். அந்த ஊரில் காதலிப்பவர்களுக்குத் தண்டனை வழங்கி அவர்களைப் பிரிக்கும் சுந்தரவதனம் மகனின் காதலைக் கேள்விப்பட்டு, சந்தியாவின் தந்தையை அவமானப்படுத்துகிறார். இதனால் இளங்கோ தந்தையை எதிர்த்துப் பேசுகிறான். அதிர்ச்சியில் மாரடைப்பு ஏற்பட்டு சுந்தரவதனமும் அவர் மனைவியும் இறக்கின்றனர். இதற்கு சந்தியாவும் அவள் தந்தையும்தான் காரணம் என்று அவர்களை ஊரைவிட்டுத் துரத்துகின்றனர். போகும் முன் சந்தியா தன் காதல் உண்மையானது என்று இளங்கோவிடம் சொல்லிவிட்டுச் செல்கிறாள். இளங்கோ அவனது தந்தையின் பொறுப்புகளை ஏற்று அந்தக் கிராமத்தின் தலைவராகிறான். அவன் திருமணம் செய்துகொள்ளாமல் அந்த கிராமத்திற்காக வாழ்கிறான், என்று கதையைக் கூறி முடிக்கிறார்.\n\nதிருமணம் செய்துகொள்ளாமல் வாழும் சந்தியா இறக்கும்தருவாயில் இருக்கும் வயதான தன் காதலன் இளங்கோவைக் காண வருகிறாள். வாழ்க்கையில் இணைய முடியாத சந்தியாவும் இளங்கோவும் தங்கள் மரணத்தில் ஒன்றாக இணைகின்றனர்.\n\n\nSection::::தயாரிப்பு.\nஇப்படத்தின் படப்பிடிப்பு புதுக்கோட்டை, கொடைக்கானல், அறந்தாங்கி, நாட்டரசன்கோட்டை, திருச்சிராப்பள்ளி, தஞ்சாவூர், ஸ்ரீபெரும்புதூர் மற்றும் சென்னை ஆகிய ஊர்களில் நடந்தது. மலரினும் மெல்லிய படத்தில் விக்னேஷ், வர்ஷினிக்குக் கொடுத்த முத்தம் பரபரப்பாக பேசப்பட்டது.\n\nSection::::இசை.\nபடத்தின் இசையமைப்பாளர் . பாடலாசிரியர்கள் முத்து விஜயன், கவிமுகில், சீர்காழி சிற்பி மற்றும் பாலமுருகன் ஆகியோர். ராம நாராயணன், கலைப்புலி ஜி. பங்கேற்ற பாடல் வெளியீட்டு நிகழ்ச்சியில் கார்த்தி பாடல்களை வெளியிட்டார்.\n\nSection::::வெளியீடு.\nஇப்படம் வணிகரீதியில் தோல்விப்படமானது .\n"}
{"id": "432879", "url": "https://ta.wikipedia.org/wiki?curid=432879", "title": "கோலங்கள்", "text": "கோலங்கள்\n\nகோலங்கள் (Kolangal) 1995 இல் வெளிவந்தத் தமிழ்த் திரைப்படமாகும். இதனை ஐ. வி. சசி இயக்கியுள்ளார். இப்படத்தில் ஜெயராம் மற்றும் குஷ்பூ ஆகியோர் முன்னணி பாத்திரங்களில் நடித்திருந்தனர். ஹென்றி இதனைத் தயாரிக்க, , இசையமைப்பு இளையராஜா , 1995 செப்டம்பர் 15 அன்று வெளியிடப்பட்டது\nSection::::கதை.\nகங்கா (குஷ்பூ), ஒரு தமிழ்ப்பெண் இவருக்கு இந்தி தெரியாது , மும்பையிலுள்ள தனது தோழி மாலினியை சந்திக்க வருகிறார். அங்கு பைரவனை (ரகுவரன்) சந்திக்கிறார், மாலினியைத் தனக்கும் தெரியும் என்று கூறி கங்காவை ஒரு விடுதியில் விற்று விடுகிறார். அங்கு சென்ற தமிழ்நாடு காவல்துறை விடுதியிலுள்ள அனைத்து தமிழ்ப்பெண்களையும் காப்பாற்றுகின்றனர். ஆனந்த் (ஜெயராம்) என்ற காவல் அதிகாரி கங்காவின் நிலைமையை அறிந்து யாருக்கும் தெரியாமல் ரகசியத் திருமணம் செய்து கொள்கிறார்.,\n\nஆனந்தின் தாய் கற்பகம் (கே. ஆர். விஜயா), மாமா, சுந்தரபாண்டி (ஆர். சுந்தர்ராஜன்), அண்ணன். சங்கர் மற்றும் அவரது குடும்பம், ஆகியோருடன் கூட்டுக்குடும்பமாக ஒரே வீட்டில் ஒன்றாக வாழ்ந்து வருகின்றனர்.பைரவன் கங்கைவைத் தேடி அங்கே வர, குடும்பத்தில் ஏற்படும் குழப்பங்களை எவ்வாறு ஆனந்தும், கங்காவும் எதிர்கொள்கின்றனர் என்பது படத்தின் முடிவு சொல்கிறது.\n\nSection::::தயாரிப்பு.\nஆரம்பத்தில் இயக்குனர் பரதன் இயக்குவதாக இருந்தது, ஆனால் ,பின்னர் அவருக்கு பதிலாக ஐ. வி. சசி இயக்கினார்.. மேலும் படத்தயாரிப்பின் போது இயக்குனர் பிரதாப் போத்தன் இயக்குவதாகவும் , நடிகர் அரவிந்த்சாமி இப்படத்தில் நடிப்பதாகவும் ஒரு வதந்தி இருந்தது, ஆனால் அது எதுவும் நடக்கவில்லை.\nSection::::விருதுகள்.\n1995 தமிழக அரசு திரைப்பட விருதுகள்\n\nSection::::ஒலித்தொகுப்பு.\n1995இல் வெளிவந்த ஆறு பாடல்கள் அடங்கிய இதன் இசையமைப்பு இளையராஜா. 1995, பாடல்களை வாலி எழுதியுள்ளார்.\n"}
{"id": "432888", "url": "https://ta.wikipedia.org/wiki?curid=432888", "title": "சேத்தன் பாபூர்", "text": "சேத்தன் பாபூர்\n\nசேத்தன் பாபூர் (\"Chetan Baboor\") என்பவர் ஓர் இந்திய மேசைப் பந்தாட்ட வீர்ர் ஆவார். இவர் 1974 ஆம் ஆண்டு ஏப்ரல் 22 ஆம் நாள் பிறந்தார். இந்தியாவின் அனைத்துலக மேசைப் பந்தாட்ட சாம்பியனாக சேதன் பாபூர் கருதப்படுகிறார். விளையாட்டுத் துறையில் சிறந்து விளங்குபவர்களுக்காக இந்தியாவில் வழங்கப்படும் மிக உயர்ந்த விருதான அருச்சுனா விருது 1997 ஆம் ஆண்டு இவருக்கு வழங்கப்பட்டது. இவர் கர்நாடகாவிலுள்ள ஓலெனராசிபுராவின் பாபுர் காம்மி சமூகத்தைச் சேர்ந்தவர் ஆவார். நான்கு முறை தேசிய சாம்பியன் என்ற தலைப்புப் பட்டத்தையும், பொதுநலவாய சாம்பியன் பட்ட மேசைப் பந்தாட்ட போட்டிகளில் இரண்டு முறை தங்கப் பதக்கத்தையும் சேத்தன் வென்றிருக்கிறார். சேத்தன் இந்தியாவின் லக்னோ நகரில் பிறந்தவர் என்றாலும் கர்நாடகா, தமிழ்நாடு மற்றும் பெட்ரோலியம் விளையாட்டு கட்டுப்பாட்டு வாரியம் மற்றும் சுவீடனின் நிறுவனம் ஒன்று என அவற்றின் பிரதிநிதியாக விளையாடினர். தன்னுடைய விளையாட்டு சாதனைகளைத் தவிர இராத்திரிய வித்யாலயா பொறியியல் கல்லூரியிலிருந்து ஓர் இயந்திரவியல் பொறியாளர் பட்டத்தையும் மற்றும் தண்டர்பேர்ட் குளோபல் மேலாண்மை நிறுவனத்திலிருந்து ஒரு முதுகலை வணிக நிர்வாகப் பட்டமும் பெற்றவராக உள்ளார்.\n\nதன்னுடைய முதுகலை வணிக நிர்வாகப் படிப்பை முன்னிட்டு சேத்தன் தன்னுடைய 27 ஆவது வயதில் மேசைப்பந்து விளையாடுவதை நிறுத்தினார். அப்போதிலிருந்து வணிகவியல் ஆலோசகராக பணிபுரிந்து வருகிறார். 1999 ஆம் ஆண்டு உலகத் தரவரிசையில் 68 ஆவது இடத்தில் இருந்ததே மேசைப் பந்தாட்ட்த்தில் இவரது சிறந்த சாதனையாக இருந்து வருகிறது. 2004 ஆம் ஆண்டு இவர் உலகச் சாம்பியன் பட்டப் போட்டியில் கலந்து கொண்டதும் சிறப்பான சாதனையாகவே கருதப்படுகிறது. \nபெங்களுரு/நியூயார்க் நகரங்களில் இவர் தற்போது வசித்து வருகிறார். ஆசிய விளையாட்டுகளின் தொகுப்பாளராக தொலைக்காட்சியில் பணிபுரிகிறார். இவை தவிர ஆக்சுடிரியா இங்க் என்ற ஒரு நிறுவனத்தில் முதல்வராகவும் பணியில் நீடிக்கிறார். \n"}
{"id": "432894", "url": "https://ta.wikipedia.org/wiki?curid=432894", "title": "தேனி மலை மாடு", "text": "தேனி மலை மாடு\n\nதேனி மலை மாடுகள் தேனி மலைப்பகுதியில் கூட்டம் கூட்டமாக இருக்க கூடியது. இந்த இனத்தில் கரும்போர், செம்போர் எனக் கூடிய உடம்பில் வண்ணமுள்ள மாடுகள் காணப்படும். இதனுடைய காளைகள் ஜல்லிக்கட்டு, ரேக்ளா போட்டிகளுக்குச் சிறந்தவை எனக் கருதப்படுகிறது. என்றாலும், அண்மை காலம் வரை தேனி மலை மாடுகள் பல கிராமத்தினர் சேர்ந்து நடத்தும் ஜல்லிக்கட்டில் பெரும்பாலும் கலந்து கொண்டதில்லை. கிராம அளவில் நடத்தப்படும் மஞ்சு விரட்டில் இம்மாடுகள் கலந்து கொள்வது வழக்கம். முன்பு, வனப்பகுதிகளில் மலைமாடுகள் மேய்ச்சலுக்கு செல்ல அனுமதிக்கப்பட்டு வந்தது. ஆனால், சமீபகாலமாக மலைமாடுகளை வனப்பகுதியில் மேய்ச்சலுக்கு விட வனத்துறை மறுத்து வருவதால் இப்பகுதியிலுள்ள விவசாயிகள் மிகுந்த சிரமத்திற்கு உள்ளாகி வருகிறார்கள். \n\n"}
{"id": "432904", "url": "https://ta.wikipedia.org/wiki?curid=432904", "title": "கனடா தமிழ்ச் சங்கம்", "text": "கனடா தமிழ்ச் சங்கம்\n\nகனடா தமிழ்ச் சங்கம் (Canada Tamil Sangam CTS), கனடா தமிழ் கூட்டமைப்பு (Canada Tamil Federation) என்ற அமைப்பின் கீழ் செயல்படுகிறது. இந்த அமைப்பு ஒன்ராறியோவில் (In Ontario) பதிவுசெய்யப்பட்ட இலாப நோக்கற்ற அமைப்பின் கீழ் சட்டபூர்வமாக இயக்கப்படுகிறது. சங்கம் / கூட்டமைப்பு என்பது சமூக சேவைகள், தமிழ் கலை மற்றும் கலாச்சாரத்தை ஊக்குவிப்பதற்கான ஒரு அமைப்பு மற்றும் தமிழ் நிகழ்வை எளிதாக தெரிவிக்க பயன்படும் ஒரு அமைப்பாகும்.\n\nதமிழ் பண்பாட்டு மதிப்புகளை மேம்படுத்துவதற்கும், தமிழ் சமூகத்திற்கும், இளைஞர்களுக்கும், மூத்த குடிமக்களுக்கும் சமூக கலாச்சார நிகழ்ச்சிகளில் பங்கேற்க உதவுவதற்காக கனடா தமிழ் சங்கம் முயற்சிக்கின்றது. கூடுதலாக, கனடா தமிழ் சங்கம் கிரேட்டர் டொரொன்டோ பகுதியில் தமிழ் மக்களின் அனைத்து நிகழ்வுகளுக்கும் ஒரு மையமாக கொண்டு உருவாக்க வேண்டும் என்ற எண்ணத்தோடு செயல்படுகிறது.\n\nஇணையமுகவரி:www.canadatamilsangam.com\n"}
{"id": "432909", "url": "https://ta.wikipedia.org/wiki?curid=432909", "title": "பொட்டாசியம் அமைடு", "text": "பொட்டாசியம் அமைடு\n\nபொட்டாசியம் அமைடு (\"Potassium amide\") என்பது KNH, என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பொட்டாசியம் நேர் மின்னயனியும் அமோனியா இணைகாரமும் சேர்ந்து பொட்டாசியம் அமைடு உருவாகிறது. இத்திண்மம் மஞ்சள் பழுப்பு நிறத்தில் காணப்படுகிறது. ஒரு பூச்சிக் கொல்லியாக இச்சேர்மம் பயன்படுகிறது. \n\nSection::::தயாரிப்பு.\nபொட்டாசியம் உலோகத்துடன் வாயு நிலை அமோனியாவை வினைபுரியச் செய்து பொட்டாசியம் அமைடு தயாரிக்கப்படுகிறது. இதற்குப் பதிலாக பொட்டாசியம் ஆக்சைடுடன் திரவ அமோனியாவை -50 ° செ வெப்பநிலையில் வினைபுரியச் செய்தும் மாற்று முறையில் தயாரிக்கப்படுகிறது.\n"}
{"id": "432919", "url": "https://ta.wikipedia.org/wiki?curid=432919", "title": "இஸ்டம் (2001 திரைப்படம்)", "text": "இஸ்டம் (2001 திரைப்படம்)\n\nஇஸ்டம் (, என்பது தெலுங்கு திரைப்படம் ஆகும். விக்ரம் குமார் மற்றும் ராஜ் குமார் ஆகியோர் இப்படத்தை இயக்கியுள்ளார். ராமோஜி ராவ் இப்படத்தை தயாரித்துள்ளார்.சிரேயா சரன் இப்படத்தில் அறிமுகம் ஆனார்.\n\n"}
{"id": "432921", "url": "https://ta.wikipedia.org/wiki?curid=432921", "title": "சீனிவாச ரெட்டி", "text": "சீனிவாச ரெட்டி\n\nசீனிவாச ரெட்டி என்பவர் தெலுங்கு திரைப்பட நகைச்சுவை நடிகர் மற்றும் நடிகர் ஆவார்.\n\n2001 இல் வெளிவந்த இஷ்டம் திரைப்படத்தில் முதன்முதலாக நடித்தார்.இடியட், வெங்கி, டார்லிங் போன்ற திரைப்படங்களில் கவனம் பெற்றார்.\n\n"}
{"id": "432923", "url": "https://ta.wikipedia.org/wiki?curid=432923", "title": "சை (திரைப்படம்)", "text": "சை (திரைப்படம்)\n\nசை(Sye) என்பது செப்டம்பர் 23,2004 ஆம் ஆண்டு வெளிவந்த தெலுங்கு அதிரடி விளையாட்டு திரைப்படம் ஆகும். இப்படத்தினை இராஜமௌலி இயக்கியுள்ளார். \"ஸ்டூடண்ட் நம்பர்.1\" மற்றும் \"சிம்மாஹாத்ரி\" போன்ற வெற்றிப் படங்களைத் தொடர்ந்து மூன்றாவது படமாக இதை இயக்கியுள்ளார். இப் படத்தின் கதை ரக்பி யூனியன் பின்னணியைக் கொண்டது. நித்தின் குமார் ரெட்டி மற்றும் ஜெனிலியா முக்கிய கதாபாத்திரத்தில் நடித்துள்ளனர். இத் திரைப்படம் இந்தியில் \"ஆர் பார்: த ஜட்ஜ்மெண்ட் டே\" (2012), தமிழில் \"கழுகு\", மற்றும் மலையாள மொழியில் \"சாலஞ்ச்\" என்கிற பெயரில் டப்பிங் செய்யப்பட்டது.\n\nSection::::கதை.\nபிரித்வி (நித்தின் குமார் ரெட்டி) மற்றும் சஷாங் ஹைதராபாத் கல்லூரியில் படிக்கும் மாணவர்கள். இவர்கள் இருவரும் இரு குழுக்களுக்கு தலைவர்களாக உள்ளனர். போராடும் குணம் கொண்ட இரு அணியினருக்கும் ரக்பி யூனியன் விளையாட்டு விருப்பமுடையதாக உள்ளது. தங்களுக்கிடையே நடக்கும் காரியங்களுக்கு ரக்பி விளையாடி வெற்றி பெறுவதின் மூலம் தங்களது மேலாண்மையை நிலைநாட்டுகின்றனர்.\n\nஒரு நாள், மாஃபியா தலைவரான பிக்‌ஷு யாதவ் (பிரதீப் ரவட்) கல்லூரியின் நிலத்தை கையகப்படுத்தி விட்டதாகக் குறிப்பிடும். நீதிமன்றத்தின் அரசாணைய அக் கல்லூரி மாணவர்களிடம் தெரிவிக்கிறான். இதை அறிந்த பிருத்வி மற்றும் ஷசாங்க் அணியினர் தங்களுக்கிடையே உள்ள கருத்து வேற்றுமைகளை மறந்து ஒன்றிணைகின்றனர். கல்லூரி நிலத்தை திரும்பப் பெற வேண்டி பிக்‌ஷு யாதவை தாக்குகின்றனர். மாணவர்களின் தாக்குதலை சமாளிக்கமுடியாமல் பிக்‌ஷு யாதவ் ஒரு சவால் விடுகிறான். ரக்பி விளையாட்டின் மூலம் தனது அணியைத் தோற்கடித்தால் கல்லூரி நிலத்தை திரும்பத் தருவதாகக் கூறுகிறான். பிருத்வி எவ்வாறு தனது அணியினரை ஒன்று சேர்த்து, தலைமை தாங்கி வெற்றி பெறுவது மீதிக் கதையாகிறது..\n\n\n\nSection::::இசை.\nஇப் படத்திற்கு இசை அமைத்தவர் கீரவாணி (இசையமைப்பாளர்):\n\n\nSection::::வரவேற்பு.\nஇத் திரைப்படம் ஒரு மையத்தில் 365 நாட்கள் ஓடி, வசூலில் சாதனை புரிந்தது. இது அத்கச் செலவில் தயாரிக்கப்பட்ட படமாகும்..\nஇப் படத்தில் தோன்றும் 2015 ரக்பி உலகக்கிண்ணம் படக்காட்சிகள் மக்களிடையே பெரும் வரவேற்பை பெற்றன.\n"}
{"id": "432924", "url": "https://ta.wikipedia.org/wiki?curid=432924", "title": "தெலுங்கு", "text": "தெலுங்கு\n\nதெலுங்கு \n\n"}
{"id": "432935", "url": "https://ta.wikipedia.org/wiki?curid=432935", "title": "இதய வாசல்", "text": "இதய வாசல்\n\nஇதய வாசல்(Idhaya Vaasal) சந்திரனாத் இயக்கத்தில் 1991இல் வெளிவந்த நகைச்சுவைத் தமிழ் திரைப்படம். இதில் ரமேஷ் அரவிந்த் மற்றும் மீனா முக்கிய கதாபாத்திரத்தில் நடித்துள்ளனர். இத் திரைப்படம் வி. பி.எஸ். தயாரிக்க, விஜியின் இசையில் 1991, மே மாதம் 17ம் நாள் வெளிவந்தது.\n\nSection::::கதை.\nஅரவிந்த் (ரமேஷ் அரவிந்த்) ஒரு சிறந்த தொழிலதிபராக இருக்கிறான். அவனுடைய சகோதரன் முரளி (அச்சமில்லை கோபி) தன் மனைவி விவாகரத்து பெற்றதால் குடிகாரனாகிறான். அதனால் குற்றவுணர்ச்சியடைந்த அவர்களின் தந்தை கிருஷ்ணசாமி (சேது வினாயகம்) அரவிந்தின் திருமண விவகாரத்தில் முழு உரிமை அளிக்கிறார். அரவிந்த் வாணியைக் (மீனா)காதலிக்கிறான். அதனால் வாணியின் தந்தையிடம் தன் திருமணம் குறித்துப் பேசுகிறான். ஆனால் அவர் மறுக்கிறார். ஏனெனில் அவரின் மூத்த மகள் (சபிதா ஆனந்த்) பணக்காரரைத் திருமணம் செய்துகொண்டு தற்சமயம் பிரிந்து வாழ்வதை நினைவு கூர்கிறார். அரவிந்த் வாணி எங்கு சென்றாலும் பின்தொடர்ந்து சென்று அவளை அடைய முயற்சிக்கிறான். இதனால் பல இன்னல்களுக்கு ஆளாகிறான். முன்னாள் காவல்துறை அதிகாரியான கணேஷ் (சரத்குமார்) அரவிந்திற்கு உதவி செய்கிறார். அரவிந்தும் வாணியும் வாழ்க்கையில் ஒன்று சேர்ந்தார்களா? என்பதுடன் கதை முடிவுக்கு வருகிறது.\n\nSection::::நடிப்பு.\nஅரவிந்த் - ரமேஷ் அரவிந்த் \nவாணி - மீனா \nகணேஷ் - சரத்குமார் \nவாணியின் சகோதரி - சபிதா ஆனந்த் \nடெல்லி கணேஷ்\nஉதய் பிரகாஷ் \nபலராமன்- கவுண்டமணி \nஜாயிண்ட் - விவேக் \nகிருஷ்ணசாமி - சேது வினாயகம் \nமுரளி - அச்சமில்லை கோபி \nஉமா - சங்கீதா \nபாண்டு\nஜி. கே. ரத்னம் - ரவிராஜ் \nதிடீர் கண்ணையா \nபிரதீபா \nவாசுகி \nலதா \nபேபி சங்கீதா \nஇந்து - வைஷ்ணவி \n\nSection::::பாடல்கள்.\nஇப்படத்திற்கு இசை அமைத்தவர் விஜி மேனுயல். பாடல்களை முத்துலிங்கம், புலமைப்பித்தன் மற்றும் மு. மேத்தா எழுதியுள்ளனர்.\n\nSection::::வரவேற்பு.\n\"தி நியூ இந்தியன் எக்சுபிரசு\" பத்திரிகையின் நிருபரான என். கிருஷ்ணசுவாமி,தன் விமர்சனத்தில் வி. சுகுமாரின் ஒளிப்பதிவும் விஜியின் இசையும் நன்றாக உள்ளது எனவும், கம்லேஷ் குமாரின் வசனங்கள் குறிப்பிட்டுச் சொல்லும்படியாக இருக்கிறது எனக் கூறியுள்ளார். மேலும் திரைக்கதை கதைக்குள் கதை என்னும் அமைப்பில் உள்ளதால் அதுவே இப்படத்தின் பலவீனமாக உள்ளது என்று கூறியுள்ளார்.\n"}
{"id": "432942", "url": "https://ta.wikipedia.org/wiki?curid=432942", "title": "ஐநூறும் ஐந்தும்", "text": "ஐநூறும் ஐந்தும்\n\nஐநூறும் ஐந்தும் (Ayynoorum Ayynthum) இது தமிழ் மொழியில் வெளிவந்துள்ளது , இதனை எழுதி இயக்கியவர் ஸ்டான்சின் ரகு , இதில் தீபக் சுந்தர்ராஜன் ,சங்கர், சின்னு குருவிலா, லிவிங் ஸ்மைல் வித்யா மற்றும் டி. எம். கார்த்திக் ஆகியோர் முக்கிய கதாபாத்திரத்தில் நடித்துள்ளனர்.\nSection::::கதை.\n500 ரூபாய் நோட்டு ஒன்று ஐந்து வெவ்வேறு பாத்திரங்கள் மூலம் விசித்திரமான பயணம் மேற்கொள்வதே கதையாகும். 500 ரூபாய் நோட்டுடன் படம் பயணம் செய்தாலும், அது உண்மையில் 5 முக்கிய கதாபாத்திரங்கள் மீது கவனம் செலுத்துகிறது, அவர்கள் வாழ்க்கையில் ஒருவருக்கொருவர் எவ்வாறு வித்தியாசமாக நடந்து கொள்கிறார்கள் என்பதை இப்படம் சொல்கிறது\n\n\nSection::::தயாரிப்பு.\nஇந்தப்படம் தயாரிப்பில் பல்வேறு போரட்டங்களைச் சந்தித்துள்ளது. தயாரிப்பாளர்கள் நிதியுதவியை வழக்கமான வழியில் போராடிய பிறகு, ஹாரிசன் ஃபிலிம்ஸ் குழுவிற்கு இன்னும், தங்கள் கதையை படமாக்க போதிய பணம் ஒரு பெரிய தடை இருந்தது. தயாரிக்க முடிவு செய்தவுடன், இயக்குனர் ரகு 15 நாட்களில் இதன் திரைக்கதையை எழுதினார். டி.எம்.கார்த்திக் சீனிவாசன் நடித்த பாத்திரத்தைப் போலவே இந்த படத்தில் நடித்துள்ள வேறு சில கதாபாத்திரங்களும் உண்மையான வாழ்க்கையிலிருந்து ஊக்கம் பெற்றுள்ளனர். இதன் படபிடிப்பு 21 நாட்களில் முடிவடைந்துள்ளது. இதன் ஒரு நிமிட படமுன்னோட்டம் யூடுயூப் இல் வெளியிடப்பட்டது. பணம் இல்லாமல் இந்த உலகம் இயங்குவதற்கான ஒரு கருத்தினை ஊக்குவிக்க ஒரு மராத்தான் போட்டி நடத்தப்பட்டது அதில் சுமார் 150 பேர் பங்கேற்றனர்.\n\nSection::::ஒலித்தொகுப்பு.\nஇப்படத்தின் பாடல்களை எழுதி இசையமைத்தவர் எஸ். ராமானுஜம் மற்றும் எஸ். ரமேஷ். \nSection::::விமர்சனம்.\n2012இல் கேரளவின் தலைநகரம் திருவனந்தபுரத்தில் நடைபெற்ற சர்வதேசத் திரைப்படவிழாவில் திரையிட வாய்ப்பு பெற்றது, மேலும், 2013இல் ஜெர்மனியில் நடைபெற்ற இந்தியத் திரைப்படவிழாவிலும் திரையிடப்பட்டது.\n\nSection::::வெளியீடு.\nஆக்ஸெசபுள் ஹாரிஸான் பிலிம்ஸ் வழக்கத்திற்கு மாறாக திரையரங்குகளில் திரையிடுவதற்கு முன்னால் யுடூயூப் இல் வெளியிட்டது.\n\n"}
{"id": "432944", "url": "https://ta.wikipedia.org/wiki?curid=432944", "title": "பிரபாஸ் சீனு", "text": "பிரபாஸ் சீனு\n\nபிரபாஸ் சீனு என்பவர் தெலுங்கு திரைப்பட நகைச்சுவை நடிகர் ஆவார்.\n\nசீனுவின் தன்னுடய பெயருடன் நடிகர் பிரபாஸ் பெயரையும் இணைத்து பிரபாஸ் சீனு என கூறிக்கொண்டார். திரைப்படக் கல்லூரியில் தொடங்கிய இவர்கள் நட்பு திரையுலகிலும் தொடர்கிறது.\n"}
{"id": "432946", "url": "https://ta.wikipedia.org/wiki?curid=432946", "title": "சப்தகிரி", "text": "சப்தகிரி\n\nசப்தகிரி (பிறப்பு வெங்கட பிரபு பிரசாத்) () என்பவர் தெலுங்கு திரைப்படத்துறையில் பணியாற்றியவர் நடிகர் மற்றும் துணை இயக்குநர் ஆவார்.\n\nஆந்திரப் பிரதேசம் சித்தூர் புங்கனூர் என்ற இடத்தில் பிறந்தார். இவருடைய தந்தை வன அலுவலர் ஆவார். வெங்கட பிரபு பிரசாத் என்ற பெயரை திருமலையில் நடந்த சம்பவத்திற்கு பிறகு சப்தகிரி என்று பெயர் மாற்றம் செய்தார்.\n\n"}
{"id": "432947", "url": "https://ta.wikipedia.org/wiki?curid=432947", "title": "அல்லு ராமலிங்கம்", "text": "அல்லு ராமலிங்கம்\n\nஅல்லு ராமலிங்கம் (1 அக்டோபர் 1992-30 ஜூலை 2004) என்பவர் தெலுங்கு திரைப்பட நகைச்சுவை நடிகர் ஆவார். இவர் ஆயிரத்திற்கும் மேற்பட்ட டோலிவுட் திரைப்படங்களில் நடித்துள்ளார். \n\n"}
{"id": "432949", "url": "https://ta.wikipedia.org/wiki?curid=432949", "title": "கதம் கதம்", "text": "கதம் கதம்\n\nகதம் கதம் (Katham Katham) 2015இல் வெளிவந்த தமிழ் அதிரடித் திரைப்படம். இதை இயக்கியவர் அறிமுக இயக்குநர் பாபு தூயவன். இதில் நந்தா, நடராஜன் சுப்பிரமணியம், சனம் ஷெட்டி, ஷரிகா முக்கிய வேடங்களில் நடித்துள்ளனர். இதை அப்பு மூவீஸ் தயாரித்துள்ளது. இவர்களுடன் நிழல்கள் ரவி, கிரேன் மனோகர்,சிங்கமுத்து, மற்றும் பாண்டு துணை கதாபாத்திரங்களில் நடித்துள்ளனர்.\n\nSection::::கதை.\nநந்தா (நந்தா (நடிகர்)) ஒரு நேர்மையான காவல்துறை துணை ஆய்வாளராக இருப்பதினால் அடிக்கடி இடமாற்றலுக்கு உட்படுத்தப்படுகிறார். தற்போது மாற்றலாகி பொள்ளாச்சி காவல் நிலையத்திற்கு வருகிறார். அங்குள்ள காவல்துறை ஆணையர் பாண்டியன் (நடராஜன் சுப்பிரமணியம்) மந்திரி பெரியண்ணனின் கையாளாக இருப்பதை அறிகிறார். காவல் நிலையத்திலுள்ள அனைவருமே அரசாளும் மந்திரியின் ஊழலுக்குத் துணை போவதைக்கண்டு அதிர்ச்சியடைகிறார். இதனால் கட்டளைகளை நிறைவேற்ற நந்தா கடும் முயற்சி செய்கிறார். அது இயலாததால் நந்தாவிற்கும் பாண்டியனுக்கும் பகை ஏற்பட்டது. மந்திரி பெரியண்ணனின் ஆட்கள் பாண்டியனைக் கொல்ல வரும்போது அவர்களிடமிருந்து தப்பிக்கிறார். பொது மக்களின் உதவி பெற்றுக் குணமாகி நேர்மையான காவல்துறை ஆணையராக பாண்டியன் திருந்தி வருகிறார். நந்தா இதை நம்பவில்லை.\n\nமற்றொரு நேர்மையான அதிகாரி பெரியண்ணனின் ஆட்களால் கொல்லப்படுகிறார். இதற்கு பாண்டியன் தான் காரணம் என்று நந்தா குறை கூறுகிறார். மேலும் குறுகிய வழியில் இந்தப் பதவிக்கு வந்ததாக பாண்டியனைச் சாடுகிறார். அதனால் நந்தா பெரியண்ணணுக்கும், அவன் ஆட்களுக்கும் தவறான செய்தி அனுப்பி பாண்டியனுடன் மோத விடுகிறார். ஆனால் பாண்டியன் , பெரியண்ணன் மற்றும் அவன் ஆட்களிடம் சண்டையிட்டு அனைவரையும் கொன்றுவிடுகிறார். இப்போது நந்தா உண்மையை அறிந்து அங்கிருந்து சென்றுவிடுகிறார்.\n\nSection::::நடிப்பு.\nநந்தா - நந்தா (நடிகர்) \nஆய்வாளர் பாண்டியன் - நடராஜன் சுப்பிரமணியம் \nமது - சனம் ஷெட்டி \nபிரியா - ஷரிகா \nஎஸ்பி ரவிச்சந்திரன் - நிழல்கள் ரவி \nசிங்கமுத்து - காவலர் குமார்\nகிரேன் மனோகர் - காவலர் சுவாமி தாஸ்\nபாண்டு - மதுவின் தந்தை\nகாஜல் பசுபதி - பத்மினி\nராஜகோபலன் - அமைச்சர் பெரியண்ணன்\nவினோத் - உதவி காவல் ஆய்வாளர் கண்ணன்\nஹரீஷ் - சக்தி அமைச்சரின் மகன்\nகே. ஆர். செல்வராஜ் - நந்தினியின் தந்தை\nசௌந்தர் - காவலர் சௌந்தர்\nசேஷு - காவலர் உன்னிகிருஷ்ணன்\nமனோ பெட்ரா - காவல் உய்ர் அலுவலர்\nச்ந்து - மணிமேகலை\nமருது பாண்டி\nநிஷா தாஸ்\nஆரணம் \n\nSection::::பாடல்கள்.\nஇப் படத்திற்கு இசை அமைத்தவர் தாஜ் நூர். \nSection::::வரவேற்பு.\nஇந்தப் படம் எதிர்மறையான விமர்சனத்தையே சந்தித்தது. தி டைம்ஸ் ஆஃப் இந்தியா 5 க்கு 2.5 மதிப்பெண் வழங்கி சிஃபி வலைத்தளம் இதனை மோசமான திரைப்படம் என விமர்சனம் செய்தது.\n"}
{"id": "432951", "url": "https://ta.wikipedia.org/wiki?curid=432951", "title": "ஜெயலலிதா (தெலுங்கு நடிகை)", "text": "ஜெயலலிதா (தெலுங்கு நடிகை)\n\nஜெயலலிதா என்பவர் தெலுங்கு நடிகையாவார். தென்னிந்திய மொழிகளான கன்னட, மலையாளம் திரைப்படங்களில் நடித்துள்ளார். உடன் இந்தி படங்களிலலும் நடித்துள்ளார்.\n\nஇவர் குடிவாடாவில் பிறந்தார். குண்டூரில் இளங்கலை பட்டம் பெற்றார். இவருடைய சகோதரியுடன் இணைந்து ஆயிரத்திற்கும் மேற்பட்ட நாடகங்களில் நடித்துள்ளார்.\n\nSection::::டிவி தொடர்.\nதுர்கம்மா (ஜீ தெலுங்கு) \" கோராண்டா தீபம் \"\n"}
{"id": "432960", "url": "https://ta.wikipedia.org/wiki?curid=432960", "title": "நீ உன்னை அறிந்தால்", "text": "நீ உன்னை அறிந்தால்\n\nநீ உன்னை அறிந்தால் (Nee Unnai Arindhaal) 2009 இல் வெளிவந்த தமிழ்ப்படமாகும், இதை இயக்கியவர் வி. ரிஷிராஜ் மற்றும் இந்தியன் பாஸ்கர். இப்படத்தில் முரளி, வி. ரிஷிராஜ், அறிமுக நடிகை குஷி ஆகியோர் முன்னணி பாத்திரங்களில் நடித்திருந்தனர், இவர்களுடன் ரிஷா, டி. கே. கலா, டி. ஹரிகிருஷ்ணன், இந்தியன் பாஸ்கர் மற்றும் தாதா முத்துகுமார் போன்றோரும் உடன் நடித்திருந்தனர், இப்படத்தை இசட். டி சௌத்ரி தயாரித்திருந்தார். இதன் இசை ஆர். கே. சுந்தர், இப்டம் 2009 ஜூலை 3 அன்று வெளிவந்தது.\n\nSection::::கதை.\nசடை (வி. ரிஷிராஜ்) ஒரு அனாதை, சிறு வயதிலிருந்தே கோபாலின் தாயாரால் தனது மகனைப் போலவே வளர்க்கப்பட்டு வருகிறான். கோபால் (முரளி) நல்ல எண்ணம் கொண்டுள்ளவராகவும், அதற்கு நேர்மாறாக சடை இருக்கிறான். கோபால் வள்ளியை காதலித்து திருமணம் செய்து கொண்டு வாழ்ந்து வருகிறார். சடைக்கு திருமணம் செய்து வைக்க கோபாலும் அவரது தாயாரும் முயற்சி செய்கின்றனர். ஆனால், அந்தப் பெண் சடையின் நடத்தையினால் மறுத்து விடுகிறார்., இதற்கிடையில் கோபாலின் தாயார் இறந்துவிடுகிறார். வள்ளி தனது கணவன் கோபாலிடம் சடையின் மோசமான செயல்களைப் பற்றி தெரிவிக்கிறார். ஆனால் , கோபால் அதை மறுக்கிறார். சடையின் நிலைமை மேலும் மோசமாகிறது. கடைசியில் சடை வள்ளியிடமே தவறுதலாக நடந்து கொண்டு அவளை கொலையும் செய்து விடுகின்றான். கோபாலுக்கு சடையைப் பற்றி உண்மையை தெரிந்து கொண்டு எவ்வாறு தனது மனைவியின் இறப்பிற்கு பழி வாங்குகிறான் என்பது படத்தின் முடிவாகும்\n\nசித்ரா\nSection::::தயாரிப்பு.\nமுரளி இதில் முக்கிய கதாபாத்திரத்தில் நடித்திருந்தார், நடிகை குஷி இப்படத்தில் அறிமுகமானார் இவர்களுடன் ரிஷா, டி. கே. கலா, டி. ஹரிகிருஷ்ணன், இந்தியன் பாஸ்கர் மற்றும் தாதா முத்துகுமார் போன்றோரும் உடன் நடித்திருந்தனர், இப்படத்தை 24 பிரேம்ஸ் புரடக்ஸன்ஸ் சார்பில் இசட். டி சௌத்ரி தயாரித்திருந்தார். இதன் இசை ஆர். கே. சுந்தர், பாடல்கள் எழுதியது இந்தியன் பாஸ்கர், இப்படம் 2009 ஜூலை 3 அன்று வெளிவந்தது .\n\nSection::::ஒலித்தொகுப்பு.\nஆறு பாடல்கள் கொண்ட இதன் ஒலித்தொகுப்பினை ஆர். கே. சுந்தர் மேற்கொள்ள 2009இல் வெளிவந்தது பாடல்களை எழுதியது இந்தியன் பாஸ்கர், நடிகர் நரேன், இயக்குனர் ராம நாராயணன், தயாரிப்பாளர் சந்திர பிரகாஷ் ஜெயின், முரளி, வி. ரிஷ்ராஜ் , நடிகை குஷி ஆகியோரும் இவ்விழாவில் கலந்து கொண்டனர்..\n\nSection::::வெளியீடு.\nஜூலை 2009இல் தமிழ்நாடு அளவில் குறைந்த திரையரங்குகளிலேயே இப்படம் திரையிடப்பட்டது. \"தினமலர்\" இதழானது முரளி, ரிஷியைவிட நன்றாக நடித்திருந்தார் ஆனால் திரைக்கதை நன்றாக இல்லை என விமர்சனம் செய்தது.\n"}
{"id": "432970", "url": "https://ta.wikipedia.org/wiki?curid=432970", "title": "கிரிஜா", "text": "கிரிஜா\n\nகிரிஜா () என்பவர் தெலுங்கு திரைப்பட நடிகை மற்றும் நகைச்சுவை நடிகை ஆவார். இவர் 1950 கள் மற்றும் 1960 களிலும் திரைப்படங்களில் நடித்துள்ளார்.\n\nஇவர் 1938 மார்ச் 3 அன்று ஆந்திரப் பிரதேசம் கங்கிபடு என்ற இடத்தில் பிறந்தார். கஸ்தூரி சிவராவ் என்பவரின் இயக்கத்தில் 1950 ஆம் ஆண்டு வெளியான \"பரமானந்தாயா சிஷ்யுல கதா\" என்பதில் முதன் முதலாக நடித்தார். இவர் ரெலங்கி வெங்கடராமையா என்பவருடன் நிறைய திரைப்படங்களில் நடித்தார். இவர்கள் சிறந்த நகைச்சுவை சோடிகளாக அறியப்பட்டார்கள். 1951 இல் வெளியான \"பாதாள பைரவி\"திரைப்படத்தில் இவரது நடிப்பு மிகவும் போற்றப்படுகிறது.\n\n1950களில் இவர் தமிழ்த் திரைப்படங்களிலும் நடித்துள்ளார். சி. சன்யாசி ராஜா என்பவரை திருமணம் செய்து கொண்டார். சி. சன்யாசி ராஜா என்பவர் விஜயா கிரி தவ்வா புரொடக்சன்ஸ் என்ற தயாரிப்பு நிறுவனத்தினை நடத்தி வந்தார்.\n\nஇவர்களுடைய மகளான சலீமா என்பவர் மலையாளத் திரைப்படங்களில் நடிகையாக நடித்துள்ளார்.\n"}
{"id": "432974", "url": "https://ta.wikipedia.org/wiki?curid=432974", "title": "பர்வீன் சுல்தானா", "text": "பர்வீன் சுல்தானா\n\nபேகம் பர்வீன் சுல்தானா (Begum Parveen Sultana பிறப்பு: சூலை 10, 1950) ஒரு இந்துஸ்தானி இசைப் பாடகியாவார் . இவர் இந்திய அரசால் வழங்கப்பட்ட பத்மசிறீ (1976), பத்ம பூசண் (2014) விருதுகளையும், சங்கீத நாடக அகாதமி, வழங்கிய சங்கீத நாடக அகாதமி விருதினையும், (1998), இந்தியாவின் தேசிய அகாடமி ஆஃப் மியூசிக், வழங்கிய நடனம் மற்றும் நாடகத்திற்காகவும் வழங்கப்பட்ட விருதினையும் பெற்றுள்ளார்.\n\nSection::::இளமை வாழ்க்கை.\nஇந்தியாவின் அசாமிலுள்ள நகோயான், என்ற இடத்தில் ஆப்கானிஸ்தானைச் சேர்ந்த இக்ரமுல் மஜித் மற்றும் ஈரானைச் சேர்ந்த மரூஃபா பேகம் ஆகியோருக்கு மகளாகப் பிறந்தார். இவரது தாத்தா ஆப்கானிஸ்தானிலிருந்து ஈரானுக்கு புலம் பெயர்ந்துள்ளார். இவர் ஆரம்பக் கல்வியை மிஷன் பள்ளியில் பயின்றுள்ளார். தனது மகள் பர்வீனின் திறமையைக் கவனித்த மருஃபா தனது கணவரிடம் மகளுக்கு குருவாக இருந்து பாடல்களை கற்றுக் தர கோரினார். பர்வினின் தந்தை மிகவும் கண்டிப்பானவராக இருந்தார், லதா மங்கேஷ்கரின் பாடல்களைக் கேட்கவும், இந்திய பாரம்பரிய பாடலாசிரியர்களைப் பற்றி தெரிந்து கொள்ளவும் அனுமதித்தார். பின்னர் தனது தாத்தா முகம்மது நஜீஃப் கான் என்பவரிடம் ஆரம்ப பயிற்சியைப் பெற்றார். பின்னர் அவர் பைரெந்திர குமார் ஃபூகன் மற்றும் ஹிரன் சர்மா ஆகியோரிடமிருந்தும் இசையை கற்றுக் கொண்டார் பின்னர் அவரது தந்தையின் ஆலோசனையின்படி, அவர் வங்காளத்தின் பண்டிட் சின்மோய் லஹிரியிடம் இசை கற்றுக் கொண்டார். பண்டிட் சின்மோய் லஹிரியின் வீட்டிற்கு சென்றபோது ஒரு நாள் தனது குருவும் எதிர்கால கணவருமான தில்சாத் கானை சந்தித்தார். பின்னர் இவரை தனது தில்சாத் சீடராக ஏற்றுக்கொண்டார். ஆப்கானிஸ்தானில் உள்ள ஜோஷ்ன் என்ற இடத்தில் நடைபெற்ற ஒரு விழாவில் தில்ஷாத் கானுடன் சேர்ந்து இவரது முதல் பாடலை பாடியுள்ளார். அசைவ மற்றும் சைவ உணவுகள் இரண்டிலும் பர்வீனுக்கு விருப்பமுண்டு . அரங்க நிகழ்ச்சிகளுக்கு பொருத்தமான முகபாவங்களை உறுதிப்படுத்த ஒரு பெரிய கண்ணாடி முன் மணிக்கணக்கில் பயிற்சி மேற்கொள்வார்.\n\nSection::::தொழில் வாழ்க்கை.\n1962இல் பர்வீன் 12 வது வயதில் தனது முதல் அரங்கேற்றத்தை நிகழ்த்தினார்.\nஅப்துல் மஜ்ஜித்தின் அசாமிய படமான மோரம் திரிஷ்னா என்ற படத்தில் தனது முதல் பாடலை ஆரம்பித்தார்.அதன் பிறகு பாலிவுட் படங்களான \"காதர் : ஏக் பிரேம் கதா , \"குத்ரத் , \"தோ பூந்த் பானி\" ,\"பகீஷா, மற்றும் பல அசாமிய படங்களிலும் பாடியுள்ளார்\", விக்ரம் பட் இயக்கத்தில் சமீபத்தில் வெளியான 1920 என்ற படத்திலும் பாடியுள்ளார். . 1981 இல் வெளியான குத்ரத் படத்தில் இடம் பெற்ற ஹுமெய்ன் தும்சே பியார் கித்னா என்ற பாடலை பாடியுள்ளார்.\nஎச் எம் வி ,பாலிடர், மியூசிக் இந்தியா, பாரத் ரெக்கார்ட்ஸ், ஆவிடாஸ், சோனா டிஸ்க் மற்றும் அமினோ போன்ற இசை நிறுவனங்களுக்கு பாடியுள்ளார்.\n\n1976 ஆம் ஆண்டில் தனது 25வது வயதில் பத்மஸ்ரீ விருதினை பெற்றுள்ளார்.\n\nSection::::சொந்த வாழ்க்கை.\nஉஸ்தாத் தில்ஷாத் கானை திருமணம் செய்து கொண்டுள்ளார். இவர்களுக்கு ஒரு மகள் உண்டு.\n\n\nSection::::திரைப்பட வரலாறு.\nபர்வீன் பல படங்களில் பல பாடல்களை வருடம் முழுவதும் பாடி தனது குரல் வளத்தை வெளிப்படுத்தியுள்ளார்.\n"}
{"id": "432977", "url": "https://ta.wikipedia.org/wiki?curid=432977", "title": "சலீமா", "text": "சலீமா\n\nசலீமா என்பவர் மலையாளத் திரைப்பட நடிகை ஆவார் ‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌. இவர் ஆரண்யகம் திரைப்படத்தில் முக்கிய கதாப்பாத்திரத்தில் நடித்தார். வந்தனம் திரைப்படத்தில் இரண்டாவது நாயகியாக நடித்திருந்தார்.\n\nசலீமா 1986 இல் வெளியான மலையாளத் திரைப்படமான நாகக்‌ஷாதங்கள் படத்தில் அறிமுகமானார். இவர் தெலுங்கு திரைப்பட உலகில் பிரபலமான கிரிஜா என்பவரின் மகள்.\n\nமலையாளத் திரைப்படங்கள் மட்டுமின்றி தமிழ், கன்னடம், தெலுங்குத் திரைப்படங்களிலும் சலீமா நடித்துள்ளார். தொலைக்காட்சி தொடர்கள், நிறுவன விளம்பரங்கள் ஆகியவற்றிலும் நடித்துள்ளார்.\n\nசில வருடங்களுக்கு பிறகு 2017 இல் மீண்டும் மலையாள திரைப்படங்களில் நடிக்க தொடங்கினார்.\n\n\n"}
{"id": "432987", "url": "https://ta.wikipedia.org/wiki?curid=432987", "title": "ராமானுசரின் தலையாய தேற்றம்", "text": "ராமானுசரின் தலையாய தேற்றம்\n\nராமானுசரின் தலையாய தேற்றம் (Ramanujan's master theorem), சீனிவாச இராமானுசன் என்ற கணிதவியலாளரின் பெயரிடப்பட்டகணிதத்தில் ஒரு தேற்றமாகும். என்று பெயரிடப்பட்டது) இத்தேற்றமானது பகுப்பாய்வு சார்பின் மெல்லின் உருமாற்றுக்கு பகுமுறை விரிவாக்கத்திற்கான ஒரு உத்தியை வழங்குகிறது. \nதேற்றத்தின் முடிவுகள் பின்வருமாறு கூறப்படுகிறது:\n\nசிக்கலெண் மதிப்புடைய சார்பு formula_1-ன் விரிவாக்கமானது\n\nformula_1 இன் மெல்லின் உருமாற்றானது பின்வருமாறு உள்ளது: \n\nஇங்கு formula_5 என்பது காமா சார்பு ஆகும்\n\nஇது வரையறுத்த தொகையீடுகள் மற்றும் முடிவற்ற தொடர்கள் சார்ந்த கணக்கீடுகள் கண்டறிவதற்கு ராமானுசரால் தொடர்ந்து பயன்படுத்தப்பட்ட சார்பு ஆகும்.\n\nஇந்தக் தேற்றத்தின் உயர் பரிமாண பதிப்புகள் குவாண்டம் இயற்பியலில் (ஃபேய்ன்மேன் விளக்கப்படங்கள் மூலம்) பயன்படுகின்றன.\n\nஇதேபோன்ற முடிவுகளை ஜெ. டபிள்யு. எல் கிளாசர் பெற்றார்.\n\nSection::::மாற்றுவடிவ சூத்திரம்.\nராமானுசரின் தலையாய தேற்றத்தின் மாற்று வடிவ சூத்திரம் பின்வருமாறு: \n\nமேற்கண்ட சூத்திரத்தில் formula_7 என்று பிரதியிட்டு காமா சார்பு சமன்பாட்டினைப் பயன்படுத்த இவ்வடிவமானது முன்னர் குறிப்பிட்ட வடிவிற்கு ஒருங்கும். .\n\nசார்பு formula_8-ன் வளர்நிலைகளைப் பொறுத்து formula_9 என்ற இடைவெளியில் மேற்கண்ட தொகையானது ஒருங்கக்ககூடியது ஆகும்.\n\nSection::::நிரூபணம்.\n\"இயல்பான\" அனுமானங்களுடன் (இருப்பினும் பலவீனமான போதுமான நிபந்தனைகளாக இல்லாதவை) எச்ச தேற்றம் மற்றும் நன்கு அறியப்பட்ட மெல்லின் தலைகீழ் தேற்றம் ஆகியவற்றை ஆதாரமாகக் கொண்டு, கணிதவியலாளர் GH ஹார்டி, ராமானுசரின் தலையாய தேற்றத்தின் நிறுவலை அளித்துள்ளார்.\n\nSection::::பெர்னோலி பல்லுறுப்புக் கோவைகளில் பயன்பாடு.\nபெர்னோலி பல்லுறுப்புக் கோவை formula_10 களின் பிறப்பாக்கி சார்பு வருமாறு:\n\nஇந்த பல்லுறுப்புக்கோவைகள் சார்பின் வடிவில் வழங்கப்படுகின்றன: \n\nஇது formula_13 க்கு formula_14 என்றவாறு உள்ளது.\n\nராமானுசரின் தலையாய தேற்றம் மற்றும் பெர்னோலி பல்லுறுப்புக் கோவைகளின் பிறப்பாக்கி சார்பு ஆகியவற்றை0 பயன்படுத்தும் போது பின்வரும் தொகை வடிவில் இருக்கும்:\n\nஇது formula_16 formula_16 formula_18க்கு உண்மையாகும் .\n\nSection::::காமா சார்பின் பயன்பாடுகள்.\nகாமா சார்பு பற்றி வீர்சார்ட்-ன் வரையறை\n\nஇது formula_20ன் விரிவாக்கத்திற்கு சமமானதாகும்\n\nஇங்கு formula_21என்பது ரீமன் இசீட்டா சார்பு ஆகும் .\n\nராமானுசரின் தலையாய தேற்றம் பின்வருமாறு பயன்படுத்துகிறோம்:\n\nformula_22\n\nஇது formula_23 உண்மையாகும்\n\nஇங்கு formula_24 மற்றும் formula_25 ன் சிறப்பு வகைகள் வருமாறு\n\n"}
{"id": "432988", "url": "https://ta.wikipedia.org/wiki?curid=432988", "title": "அமோனியம் பெரிக் சிட்ரேட்டு", "text": "அமோனியம் பெரிக் சிட்ரேட்டு\n\nஅமோனியம் பெரிக் சிட்ரேட்டு (\"Ammonium ferric citrate\") என்பது (NH)[Fe(CHO)] என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். பெரிக் சிட்ரேட்டுகள் தண்ணீரில் அவ்வளவு நன்றாகக் கரைவதில்லை என்ற நிலையில் அமோனியம் பெரிக் சிட்ரேட்டு தண்ணீரில் மிக நன்றாகக் கரைகிறது என்பது இச்சேர்மத்தின் தனித்தன்மையாகும்.\nபடிகக் கட்டமைப்பில் ஒவ்வொரு சிட்ரிக் அமில பகுதிக்கூறும் நான்கு புரோட்டான்களை இழக்கின்றன. புரோட்டன் நீக்கமடைந்த ஐதராக்சில் குழுக்கள் நான்கு கார்பாக்சிலேட்டு குழுக்களுடன் சேர்ந்து ஈந்தணைவிகளாகச் செயல்படுகின்றன. இரண்டு கார்பாக்சிலேட்டு குழுக்கள் பெரிக் அயனியுடன் ஒருங்கிணைவு கொள்வதில்லை. \n\nSection::::பயன்கள்.\nஅமோனியம் பெரிக் சிட்ரேட்டு பல்வேறு வகையான பயன்பாடுகளைக் கொண்டதாக உள்ளது. \n\n\n\n\n\n"}
{"id": "432990", "url": "https://ta.wikipedia.org/wiki?curid=432990", "title": "ராகெட்ரி: நம்பி விளைவு", "text": "ராகெட்ரி: நம்பி விளைவு\n\nராகெட்ரி: நம்பி விளைவு (Rocketry: The Nambi Effect) என்பது இந்திய விண்வெளி ஆய்வு மையம் முன்னாள் விஞ்ஞானி மற்றும் விண்வெளிப் பொறியியலாளர் நம்பி நாராயணனின் வாழ்க்கையை அடிப்படையாகக் கொண்டு தயாராகும் ஒரு இந்திய வாழ்க்கை வரலாற்றுத் திரைப்படம் ஆகும். சிம்ரனுடன் முன்னணி பாத்திரமேற்று ஆர். மாதவன் நடிக்கிறார். மேலும் மாதவனே இப்படத்தை இணைந்து தயாரித்து, இணைந்து இயக்கியுள்ளார். இத்திரைப்படம் தமிழ், ஆங்கிலம், மற்றும் இந்தி மொழிகளில் ஒரே நேரத்தில் தயாராகிறது. இப்படத்தை ஆனந்த் மஹாதேவன் இணைந்து இயக்குகிறார். இதன் இசையமைப்பாளர் சாம் சி. எஸ். ஆவர். இதன் கதை, நாராயணன் பிரன்ஸ்டன் பல்கலைக் கழகத்தில் ஒரு பட்டதாரிமாணவராக இருந்த நாட்களையும், அவர் மீது தவறான உளவுச் குற்றச்சாட்டுக்கள் பதிந்தத்தைப் பற்றியதாகும்.\n\n2017-ற்கு முன் தயாரிப்புக்கு முந்தைய வேலைகள் ஆரம்பமான நிலையில், அக்டோபர் 2018ல் திரைப்படத்தின் டீஸர் வெளியானது.\n\n\nSection::::தயாரிப்பு.\nSection::::படப்பிடிப்பு.\nதிரைப்படத்தின் படப்பிடிப்பு மும்மொழியில் தமிழ், இந்தி மற்றும் ஆங்கிலத்தில் நிகழும். முதன்மை படப்பிடிப்பு 21 ஜனவரி 2019ல் தொடங்கியது.\n\n"}
{"id": "432992", "url": "https://ta.wikipedia.org/wiki?curid=432992", "title": "யாஸ்மின் குணரத்தின", "text": "யாஸ்மின் குணரத்தின\n\nயாஸ்மின் குணரத்ன (\"Yasmine Gooneratne\"; பிறப்பு: 1935) இலங்கை கவிஞர், கதையாசிரியர், பல்கலைக்கழக பேராசிரியர், கட்டுரையாளரும் ஆவார். இலக்கியத்தில் தனது தேச பக்தி படைப்புகள் காரணமாக இவர் பரவலாக இலங்கையில் அறியப்படுகிறார். தற்சமயம் ஆத்திரேலியாவில் வசிக்கின்றார்.\n\nயாஸ்மின் குணரத்தின சிலோன் பல்கலைக்கழகம் மற்றும் கேம்பிரிட்ஜ் பல்கலைக்கழகத்தில் கற்றார். சவுத் வேல்ஸ் சிட்னியில் அமைந்திருக்கும் மக்கரி பல்கலைக்கழகத்தில் ஆங்கில ஆசிரியராகப் பணிபுரிகின்றார்.\n\nSection::::வாழ்க்கை.\nயாஸ்மின் 1962 ஆம் ஆண்டு இலங்கையைச் சேர்ந்த மருத்துவரான பிரன்டன் குணரத்னவை மணமுடித்தார். இத் தம்பதியினருக்கு இரு பிள்ளைகள் உள்ளனர்.\n\n1990 ஆம் ஆண்டு யாஸ்மினுக்கு இலக்கியம் மற்றும் கல்வி சேவைகளுக்காக ஆர்டர் ஆப் ஆஸ்திரேலியா விருதை ஆஸ்திரேலியா அரசாங்கம் வழங்கி கௌரவித்தது. இவ் விருதை பெற்ற ஒரே இலங்கையர் இவரே. 1962 ஆம் ஆண்டில் கேம்பிரிட்ஜ் பல்கலைக்கழகத்தில் ஆங்கில இலக்கியத்தில் பிஎச்டி பட்டம் பெற்றார்.\n\nSection::::இலக்கிய பணி.\nஇலங்கையில் ஆங்கில் இலக்கியத்தில் முன்னணி பங்களிப்பாளர்களில் ஒருவராக யாஸ்மின் குணரத்னவும் திகழ்கின்றார்.\n\nயாஸ்மின் 1983 ஆம் ஆண்டின் கறுப்பு சூலை கலவரங்கள் மற்றும் படுகொலைகளினால் ஏற்பட்ட சூழலைப் பற்றி பிக் மாட்ச் 1983 என்ற கவிதையை எழுதினார். இக் கவிதை 1983 இல் நடந்த உண்மை சம்பவங்களை விபரிப்பதாகும். இலக்கிய திறனாய்வு மற்றும் தேசபக்தி என்பவற்றை கருப்பொருளாக கொண்டு பதினாறு புத்தகங்களை எழுதினார். சேன்ஜ் ஆப் ஸ்கைஸ் இவரது முதல் நாவலாகும். இந் நாவலிற்கு 1991 ஆம் ஆண்டு மார்ஜோரி பர்னாட் லிட்டர்சி விருது வழங்கப்பட்டது. மேலும் 1991 ஆம் ஆண்டு பொதுநலவாய புனைவு பரிசுக்கு தேர்ந்தெடுக்கப்பட்டது. 2008 இல் த ஸ்வீட் என்ட் சிம்பிள் கைன்ட் என்ற நாவல் சர்வதேச டப்ளின் இலக்கிய விருதுக்கு பரிந்துரைக்கப்பட்டது.\n\n1966 தொடக்கம் 1996 வரை வெளியிடப்பட்ட ஆசிய தொடரில் எழுதுதலில் (ரைட்டிங் இன் ஏசியா சிரிஸ்) பங்குபற்றிய எழுத்தாளர் ஆவார்.\n"}
{"id": "432993", "url": "https://ta.wikipedia.org/wiki?curid=432993", "title": "ரிதுபேதம்", "text": "ரிதுபேதம்\n\nரிதுபேதம் (Rithubhedam) என்பது 1987 ஆம் ஆண்டு வெளிவந்த மலையாளத் திரைப்படம் ஆகும். இப்படத்தின் இயக்குனர் பிரதாப் போத்தன் ஆகும். \nஇதன் கதை, மற்றும் திரைக்கதை உருவாக்கியவர் எம். டி. வாசுதேவன் நாயர் ஆவார். மேலும் இப்படத்தில் வினீத், மோனிஷா உண்ணி, திலகன், கீதா, மற்றும் பலர் முக்கிய வேடங்கள் ஏற்று நடித்துள்ளார்கள். இப்படத்தில் நடித்ததற்காக 1987 ஆம் ஆண்டுக்கான சிறந்த துணை நடிகருக்கான விருது திலகனுக்குக் கிடைத்தது.\n\nSection::::கதை.\nஉயர் குடியில் வாழ்ந்து நொடிந்து போன ஒரு பெரிய குடும்பத்தின் தலைவராக மூப்பிலி நாயர் (திலகன்). இக்குடும்பத்தின் மேல் உள்ள சொத்துவிற்காக மூப்பிலி நாயரின் மைத்துனர் கருநாகர பனிக்கர் (சங்கராடி) நீதிமன்றத்தில் வழக்கு தொடுக்கிறார். அக்குடும்பத்தின் வேலைக்காரிக்கும், தெருக்கூத்து ஆட்டக்காரருக்கும் பிறந்த மகன் கேசவ் (வினீத்) சென்னையில் வேலை சரியாக அமையாததால் ஊருக்கு திரும்புகிறான். அதே வேளையில் கேரளத்தின் தென்பகுதியில் அமைந்துள்ள (வைக்கம்) என்ற அந்த ஊருக்கு ஆசிரியராக வரும் ராசன் கேசவின் வீட்டில் தங்குகிறார். \n\nதன் படிப்பு சம்பந்தமாக மூப்பிலி நாயரை சந்திக்கும் ராசன் அவரின் மகளும், குடிகாரனான கிருஷ்ணன் உண்ணியின் (நெடுமுடி வேணு) மனைவியுமான தேவகியை (கீதா) சந்திக்கிறார். தேவகியும் அவளின் இளைய சகோதரியான தங்கமணியும் (மோனிசா உண்ணி) தன் தேவகியின் குடிகார கணவனால் துன்பப்படுவது கண்டு தேவகியை ராசன் மருமணம் செய்ய கேட்கிறார். தேவகி மறுத்துவிடுகிறார்.\n\nஅதேவேளையில் இந்த குடும்பத்தின் வழக்கை முடித்துவைக்க நீதிமன்றம் தீர்மானித்து ஒருவரை நியமிக்கிறது. அதன்பின்னர் வழக்கு முடிக்கப்பட்டு இவர்களின் குடும்பத்தில் உள்ள 16 நபர்களுக்கு 48 லட்சங்களை பகிர்ந்து அளிக்க முன்வருகிறது. இதில் கடைசியாக ஒரு சதம் மூலை வளர்ச்சி இல்லாமல் அலையும் அப்பு என்பவருக்கு 3 லட்சம் கிடைக்கிறது. அதுவரை மூலை வளர்ச்சி இல்லாமல் ஆதரிக்க யாருமில்லாத அனாதையாக வாழ்ந்துவந்த அப்புவின் மேல் அனைவரும் கரிசணம் காட்டுகிறார்கள். எல்லோருக்கும்மேல் மூப்பிலி நாயர் தனது மகள் தங்கமணியை அப்புவிற்கு திருமணம் முடிக்க நினைக்கிறார்.\nஇதற்கிடையில் நீதிமன்றம் நியமிக்கும் நபருக்கும் மூப்பிலி நாயரின் இரண்டாவது மனைவிக்கும் தவறான உறவு ஏற்படுகிறது. இதனை மூப்பிலி நாயர் கண்டுபிடித்து தனது இரண்டாவது மனைவியை துரத்திவிடுகிறார். \n\nஅந்த வேளையில் தங்கமணியின் ஆசிரியரான வயது முதிர்ந்த ராசனிடம் தன் தங்கை தங்கமணியை திருமணம் செய்துகொள்ளும்படி தேவகி கேட்கிறாள். இதுபற்றி நாளை முடிவு சொல்வதாக சொல்லிவிட்டுவரும் ராசனிடம் \"தங்கமணியை தான் காதலிப்பதாகவும் கண்டிப்பாக கல்யாணம் செய்யப்போவதாகவும்\" கேசவ் கூறுகிறான். இதன் காரணமாக ராசன் தங்கமணியை கேசவிற்கு கண்யானம் செய்துவைக்கலாம் என கூறுகிறார். ஆனால் தேவகி கேசவின் இனம் பற்றி கூறி மறுத்துவிடுகிறார்.\n\nஒருநாள் தங்கமணிக்கும் அப்புவிற்கும் கல்யாணம் செய்துவைக்க மூப்பிலி நாயர் இறங்குகிறார். ஆனால் ராசனும், கிருஷ்ணன் உண்ணியும் தங்கமணியை கேசவிற்கு திருமணம் செய்துவைக்க சண்டை நடக்கிறது. அப்போது \"நான் தங்கமணியை கல்யாணம் செய்து கொள்ளுகிறேன் என்று கேசவ் சொல்ல, மூப்பிலி நாயர் கேசவிடம், \"தங்கமணி என் மகள், அதேபோல் நீயும் என் மகன், உன் அம்மா என் வீட்டில் வேலை செய்தபோது நீ எனக்கு தவறான முறையில் பிறந்தவன். ஆகையினால் தங்கமணி உனக்கு தங்கை\" என்று கூறி அடித்துவிரட்டுகிறார். \n\nதன் கோபம் தலைக்கேறிய கேசவ் மூப்பிலி நாயரை ஆயுதம் கொண்டு கொலை செய்துவிட்டு சிறைக்கு செல்லுகிறான். சில ஆண்டுகள் கழித்து சிறையில் தங்கமணி தன் பெண்குழந்தையுடன், தன் கணவன் ராசன், கிருஷ்ணன் உண்ணி மற்றும் தேவகியுடன் சென்று பார்க்கிறார்கள்.\n\n"}
{"id": "432995", "url": "https://ta.wikipedia.org/wiki?curid=432995", "title": "குந்தகுந்தர்", "text": "குந்தகுந்தர்\n\nஆச்சாரியர் குந்தகுந்தர் (Acharya Kundakunda), சமணத்தின் பிரிவான திகம்பரத் துறவியும், ஆச்சாரியரும் மற்றும் தத்துவ அறிஞரும் ஆவார். இவர் சமயச்சாரம், நியாயசாரம், பஞ்சஸ்திதிகாயசாரம், பிரவசனசாரம் போன்ற சமண சமயத் தத்துவ நூல்களை இயற்றியவர். இவர் ஆந்திரப்பிரதேசத்தின் \"கொண்டகுந்தா\" கிராமத்தில் பிறந்தவராக கருதப்படுகிறார்.\n\n\n"}
{"id": "432999", "url": "https://ta.wikipedia.org/wiki?curid=432999", "title": "சிறுபலதை (தாவரம்)", "text": "சிறுபலதை (தாவரம்)\n\nசிறுபலதை (Zornia Diphylla) என்பது பபேசியே என்ற குடும்பத்தைச் சார்ந்த இருபுற வெடிக்கனி வகையில் உள்ள ஒரு மூலிகைத் தாவரம் ஆகும். மேலும் இது இருபுற வெடிக்கனி கொண்ட ஒரு பூக்கும் தாவரம் ஆகும். இத்தாவரம் உலகில் பல இடங்களில் பரவியுள்ளது.\n"}
{"id": "433000", "url": "https://ta.wikipedia.org/wiki?curid=433000", "title": "உதய பானு (நடிகை)", "text": "உதய பானு (நடிகை)\n\nஉதய பானு என்பவர் தெலுங்கு திரைப்பட நடிகையாவார்.\n\nஉதய பானு 5 ஆகஸ்ட் 1970 ஆம் ஆண்டு தெலுங்கானாவில் \nசுல்தானாபாத், கரீம்நகர் என்ற இடத்தில் பிறந்தார். இவருடைய தந்தை எஸ். கே. படேல் என்பவர் ஒரு மருத்துவர் ஆவார். இவர் தந்தை அருணா என்பவும் ஒரு மருத்துவர். படேல் ஒரு கவிஞரும் ஆவார். \nஉதய பானுவுக்கு இரட்டை குழந்தைகள் 2016 செப்டம்பர் 2 இல் பிறந்தனர்.\n\nகல்லூரியில் படித்துக் கொண்டிருந்த காலத்தில் ஆர். நாராயண மூர்த்தி என்பவரின் எர்ரா சாய்யம் (1990) என்ற படத்தில் முதன்முதலாக நடித்தார். இப்படத்தில் நடிக்கும் பொழுது இவருக்கு 19 வயதாகும்.\n"}
{"id": "433001", "url": "https://ta.wikipedia.org/wiki?curid=433001", "title": "கல்பனா ராய்", "text": "கல்பனா ராய்\n\nகல்பனா ராய் (9 மே 1950 – 6 பிப்ரவரி 2008) என்பவர் இந்திய திரைப்பட நடிகையாவார். இவர் தெலுங்கு மொழியில் 430 க்கும் மேற்பட்ட திரைப்படங்களில் நடித்துள்ளார். \n\nகல்பனா ராய் காக்கிநாடாவில் பிறந்தவர். மேடை நாடகங்களில் நடித்து அனுபவம் பெற்றவர். அதன் பின்பு திரைத்துறையில் நுழைந்து நானூறுக்கும் மேற்பட்ட திரைப்படங்களில் நடித்து சாதனைப் படைத்தார். \n\n1947 இல் ஓ சீத கதா என்ற திரைப்படத்தின் மூலம் தெலுங்கு திரைப்படத்துறையில் அறிமுகம் ஆனார். 2005 இல் இவர் நடித்த சோகுடு என்ற திரைப்படமே இவரது நடிப்பில் வெளியான இறுதிப் படமாகும்.\n"}
{"id": "433004", "url": "https://ta.wikipedia.org/wiki?curid=433004", "title": "மேகா பர்மன்", "text": "மேகா பர்மன்\n\nமேகா பர்மன் என்பவர் தென்னிந்திய திரைப்பட நடிகையாவார். இவர் சோஹன் ராய் இயக்கத்தில் வெளிவந்த டேம் என்ற திரைப்படத்தில் ரைசா என்ற கதாப்பாத்திரத்தில் நடித்திருந்தார். இப்படம் தமிழ்நாடு மற்றும் கேரள இடையே உள்ள முல்லைப் பெரியாறு அணையைப் பற்றியதாகும்.\n\nதமிழ்நாட்டின் முதலமைச்சராக இருந்த ஜெ. ஜெயலலிதாவிடம் திமுக தலைவர் மு. கருணாநிதி டேம் திரைப்படத்தினை மக்கள் பாதுகாப்பு கருதி தடை செய்ய கோரினார். 25 நவம்பர் அன்று வெளியிடப்பட இருந்த திரைப்படம், தமிழக அரசால் தடை செய்யப்பட்டது. அதற்கு தமிழ்நாடு மற்றும் கேரளா இடையேயான நல்லுறவு பாதிக்கப்படுமென காரணம் கூறப்பட்டது.\n\nமேகா \"ஒரு மோதல் ஒரு காதல்\" திரைப்படத்தில் முக்கிய கதாப்பாத்திரத்தில் நடித்தார். 2014 இல் மேகா நடிப்பில் வெளியான பாலாட் ஆஃப் ருஸ்டம் திரைப்படத்திற்கு அகாதமி விருது கிடைத்தது.\n\n"}
{"id": "433006", "url": "https://ta.wikipedia.org/wiki?curid=433006", "title": "பாப்", "text": "பாப்\n\nபாப் () என்பது 2003 இல் இந்தி மொழியில் வெளிவந்த குற்றவியல் திர்லர் திரைப்படம் ஆகும். இதனை பூஜா பட் இயக்கியிருந்தார். இது பூஜா பட் இயக்குனரின் முதல் படைப்பாகும். ஜான் ஆபிரகாம் (நடிகர்), உதிதா கோஸ்வாமி குல்ஷான் க்ரோவர் போன்றோர் நடித்திருந்தனர்.\n\nஇப்படம் பீட்டர் வெயிர் என்பவர் 1985 இல் எடுத்த ஹாலிவுட் திரைப்படமான விட்னஸ் என்பதன் இந்திய மறுஆக்கமாக இருந்தது. \nஇப்படம் கராச்சி சர்வதேச திரைப்பட விழாவில் 2003 டிசம்பர் 20 இல் வெளியிடப்பட்டது. இந்தியாவில் 2004 ஜனவரி 30 இல் வெளியிட்டனர்.\n"}
{"id": "433012", "url": "https://ta.wikipedia.org/wiki?curid=433012", "title": "பான் தலை", "text": "பான் தலை\n\nஃபானின் தலை (Head of a faun) என்பது இத்தாலிய மறுமலர்ச்சிக்கால கலைஞரான மைக்கலாஞ்சலோவால் 1489 இல் செதுக்கப்பட்ட ஒரு தொலைந்துபோன சிற்பமாகும். பளிங்குக் கல்லில் செதுக்கப்பட்ட இந்த சிற்பமே இவரது முதல் புகழ்பெற்ற முதல் படைப்பாக கருதப்படுகிறது. இதை இவர் ஒரு பழங்கால சிற்பத்தை மாதிரியாகக் கொண்டு அதில் சில மாற்றங்களோடு தனது 15 அல்லது 16 வயதில் செதுக்கினார். ஜியோர்ஜியோ வசாரி எழுதிய கலைஞர்கள் வாழ்க்கை வரலாற்றின் படி, இச்சிற்பமானது இளவயது மைக்கலாஞ்சலோவால் உருவாக்கப்பட்டது.\n\n\n"}
{"id": "433014", "url": "https://ta.wikipedia.org/wiki?curid=433014", "title": "லட்சுமி தேவி கனகாலா", "text": "லட்சுமி தேவி கனகாலா\n\nலட்சுமி தேவி கனகாலா (1939/1940 – 3 பிப்ரவரி 2018) தெலுங்குத் திரைப்படத்துறை நடிகையாவார். \n\nஇவர் மெட்ராஸ் திரைப்படக் கல்லூரியில் நடன ஆசிரியராகவும் பணியாற்றினார். சிரஞ்சீவி (நடிகர்), அல்லரி நரேஷ் போன்றோர் லட்சுமி தேவியை பற்றி குறிப்பிட்டுள்ளனர். சிரஞ்சீவி லட்சுமி தேவியை, சரஸ்வதி தேவி என்று புகழ்ந்தார்.\nலட்சுமி தேவி தேவதாஸ் கனகாலா என்பவரை திருமணம் செய்து கொண்டார். தேவதாஸ் கனகாலா ஒரு தெலுங்கு நடிகர் ஆவார். இவர்களுக்கு ராஜீவ் கனகாலா, சிறீ லட்சுமி ஆகிய இரு குழந்தைகள் உள்ளனர். \n\nலட்சுமி 78 வயதில் ஐதராபாத்தில் ஒரு தனியார் மருத்துவமனையில் இதய நிறுத்தம் காரணமாக இறந்தார். \n\n"}
{"id": "433017", "url": "https://ta.wikipedia.org/wiki?curid=433017", "title": "சூர்யா தோட்டாங்கல்", "text": "சூர்யா தோட்டாங்கல்\n\nசூர்யா தோட்டாங்கல் (Soorya Thottangal) என்பவர் ஓர் இந்தியக் கைப்பந்து விளையாட்டு வீராங்கனை ஆவார். இவர் கேரள மாநிலத்தில் 1989 ஆம் ஆண்டு ஆகத்து மாதம் 23 ஆம் நாள் பிறந்தார். இந்தியாவின் பெண்கள் தேசிய கைப்பந்து அணியில் இவரும் ஒரு வீராங்கணையாக இருந்தார்.\n\n2010 ஆம் ஆண்டு நடைபெற்ற ஆசிய விளையாட்டுப் போட்டிகளில் இவர் பங்கேற்று விளையாடினார். பிராந்திய குழு அளவு அணிகள் பங்கேற்கும் போட்டிகளில் சூர்யா கேரளா மாநில அணிக்குழுவில் விளையாடினார்\n"}
{"id": "433019", "url": "https://ta.wikipedia.org/wiki?curid=433019", "title": "சிறீலட்சுமி", "text": "சிறீலட்சுமி\n\nமனபுறம் சிறீ லட்சுமி என்பவர் தெலுங்கு நடிகை ஆவார். இவர் பிரலமான நகைச்சுவை நடிகராக அறியப்படுகிறார். இவர் தெலுங்கு, தமிழ், கன்னடத் திரைப்படங்களில் ஐநூறு திரைப்படங்களுக்கு மேலாக நடித்துள்ளார்.\n\nதிரைப்படங்களுடன் தொலைக்காட்சி தொடர்களிலும் நடித்துள்ளார்.\n\nடாக்டர். அமர்நாத் எனும் தெலுங்கு நடிகர் மற்றும் தயாரிப்பாளரின் மகளாவார் சிறீலட்சுமி ஆவார். இவர் அமர்நாத் உடல்நிலை சரியில்லாத தருணத்தில் திரைப்படத்துறைக்கு வந்தார். தொடக்கத்தில் சிறிய கதாப்பத்திரங்களில் நடித்தார். பிறகு இயக்குனர் ஜந்தியாலா என்பவர் லட்சுமியை நகைச்சுவை நடிகராக்கினார்.\n\n"}
{"id": "433020", "url": "https://ta.wikipedia.org/wiki?curid=433020", "title": "லட்சுமி அகர்வால்", "text": "லட்சுமி அகர்வால்\n\nலட்சுமி அகர்வால் (Laxmi Agarwal) ( 1 ஜூன் 1990) அமிலத் தாக்குதலை எதிர்த்து பிரசாரம் செய்வதும், தொலைக்காட்சி நிகழ்ச்சித் தொகுப்பாளராகவும் உள்ளார்.அமிலத் தாக்குதலில் தப்பிப் பிழைத்த இவர் இது போன்று பாதிக்கப்பட்டவர்களுக்காக பேசி வருகிறார். 2005 இல் குட்டா, மற்றும் அவனது தோழன் நீம்கான் இருவரும் சேர்ந்து இவர் மீது தாக்குதல் நடத்தினர். இவருக்கு அப்போது வயது 15 மட்டுமே. \"ஹிந்துஸ்தான் டைம்ஸ்\" என்ற நாளிழிதலில் இவர் மீது நடந்த அமிலத் தாக்குதல் பற்றி மற்றவர்கள் தெரிந்து கொள்ளும் விதமாக தொடராக வெளியிட்டது. அமிலத் தாக்குதலை தடுப்பதற்கும், சட்ட விரோத அமில விற்பனையை தடுப்பதற்கும் பொதுமக்களில் 27,000 பேரிடம் கையெழுத்தினைப் பெற்று இந்திய உச்ச நீதிமன்றத்தில் வழக்குத் தொடுத்தார்.இவரது கோரிக்கையை ஏற்ற நீதிமன்றம் அமில விற்பனையை கண்காணிக்க மத்திய, மாநில அரசுகளுக்கு உத்திரவிட்டது. இந்தியநாடாளுமன்றமும் அமில விற்பனைக்கெதிராக வழக்கினை எளிமையாக்கியது.\n\nஅமிலத் தாக்குதலில் பாதிக்கப்பட்டவர்களுக்கு உதவும் தன்னார்வ தொண்டு நிறுவனமான சான்வ் என்ற நிறுவனத்தில் இயக்குநராக உள்ளார். உலகத்தின் தைரியமான பெண்களுக்கு வழங்கப்படும் விருதினை 2014 இல் அமெரிக்க அதிபரின் மனைவி மிசெல் ஒபாமாவிடமிருந்து பெற்றுக் பெற்றுள்ளார்.என்டிடிவி என்ற தொலைக்காட்சி இவரை சிறந்த இந்தியராக தேர்வு செய்தது.\n\nSection::::இளமைக் காலம்.\nபுது தில்லியில் நடுத்தரக் குடும்பத்தில் பிறந்துள்ளார். தனது 15வது வயதில் அமிலத் தாக்குதலுக்குள்ளானார்.\n\nSection::::தொழில்.\nஅமில தாக்குதலுக்கெதிராக தனது பிரசாரத்தைத் தொடங்கினார். ஆரம்ப காலத்தில் பிரசார, ஒருங்கிணைப்பாளராகப் பணியாற்றி, பின்னர், உலகளவில் குரலெழுப்புவராகவும் அறியப்பட்டார். இப்பணிக்காக, பல்வேறு அமைப்புகள் இவருக்கு பல விருதுகளை வழங்கியுள்ளது. தற்போது தனியே லட்சுமி அமில விற்பனையை தடுக்கும் பிரசாரத்தில் ஈடுபட்டுள்ளார். 2014 ஜூன் மதம், உதான் மற்றும் நியூ எக்ஸ்பிரஸ் போன்ற தொலைக்காட்சிகளில் நிகழ்ச்சிகளை வழங்க ஆரம்பித்தார்.\n\nSection::::குடும்ப வாழ்க்கை.\nஅலோக் தீக்சித் என்ற சமூக செயல்பாட்டாளரை காதலித்து 2014 ஜனவரியில் இணைந்து வாழ்ந்து வருகின்றனர். தற்போது அவர்களுக்கு பிகு என்றொரு மகளுண்டு.\n\nSection::::போராட்டம்.\nதன்னைப் போலவே பாதக்கப்பட்டவர்கருக்கு உடனடி தீர்ப்பு கிடைக்க வேண்டுமென்பதற்காக உண்ணாநிலைப் போராட்டம் இருந்துள்ளார்.. தான் செய்யும் பணி சார்ந்து கவிதை ஒன்றை எழுதியுள்ளார்.\n\n"}
{"id": "433025", "url": "https://ta.wikipedia.org/wiki?curid=433025", "title": "ஒய். விஜயா", "text": "ஒய். விஜயா\n\nஒய். விஜயா என்பவர் கடப்பாவிலிருந்து திரையுலகிற்கு வந்த நடிகை மற்றும் கிளாசிக்கல் நடனமங்கையாகவும் விளங்கினார்.\n\nஇவர் தென்னிந்திய திரையுலகமான மலையாளம், தெலுங்கு, தமிழ், கன்னடம் போன்றவற்றில் ஆயிரத்திற்கும் மேற்பட்ட திரைப்படங்களில் நடித்துள்ளார்.\n\nஇவர் தந்தை எனிகந்த்லா ஜானியானியா என்ற கூட்டுறவு வங்கியின் மேலாளர் ஆவார். பாலம்மா என்பவர் இவரது தாய். இவர்கள் குண்டூர் மாவட்டத்தினை சேர்ந்தவர்கள். 1957 இல் பிப்ரவரி 8 இல் கர்ணுல் என்ற இடத்தில் பிறந்தார்.\n"}
{"id": "433028", "url": "https://ta.wikipedia.org/wiki?curid=433028", "title": "சுனிதா வர்மா", "text": "சுனிதா வர்மா\n\nசுனிதா வர்மா என்பவர் இந்தியத் திரைப்பட நடிகையாவார். தெலுங்கு, தமிழ், மலையாளம், கன்னடம் போன்ற திரைப்படங்களில் நடித்துள்ளார். நீவண்டே நூவண்டா திரைப்படத்தில் 2001 இல் முதன் முதலாக நடித்தார்.\n\nஇவர் அல்லூரி சீதா ராம ராஜூ என்பவரின் பரம்பரையில் வந்தவர். தெலுங்கு மொழி பேசும் குடும்பத்தவர். 2005 இல் தமிழில் ஒரு முறை சொல்லி விடு என்ற திரைப்படத்தில் நடித்துள்ளார்.\n\n\"62\" என்ற திரைப்படத்தில் சத்யராஜூக்கு எதிராக நடித்திருந்தார்.\n\nஇருவர் மட்டும் என்ற இரு நடிகர்கள் மட்டுமே முழு திரைப்படங்களில் வருகிறவாறு எடுக்கப்பட்ட தமிழ் திரைப்படத்தில் நடித்துள்ளார். இது பரிசார்த்த திரைப்படம் என்று போற்றப்படுகிறது.\n"}
{"id": "433029", "url": "https://ta.wikipedia.org/wiki?curid=433029", "title": "அஸ்தேய", "text": "அஸ்தேய\n\nஅஸ்தேய (இந்தி - अस्तेय) \"கள்ளாமை\" என்ற பொருள் கொண்ட சமஸ்கிருத சொல்லாகும். இது சமணத்தில் ஒரு நல்லொழுக்கமாகும். செயல், பேச்சு, எண்ணங்கள் மூலமாக மற்றவர் பொருளை திருடாமலோ, அவ்வாறு திருடும் நோக்கம் இல்லாமலோ நடந்துகொள்வது கள்ளாமை (அஸ்தேய) ஆகும்.\n\nசமணத்தின் ஐந்து முக்கிய சூளுரைகளில் ஒன்றாக அஸ்தேய கருதப்படுகிறது. இந்தியத் தத்துவத்தின் படி, பத்து வகையான தன்னடக்கங்களில் (சுயக் கட்டுப்பாடு) ஒன்றாக அஸ்தேய கருதப்படுகிறது.\n\nSection::::சொற்பிறப்பு.\n\"அ\" என்றால் \"எதிர்மறை\", \"ஸ்தேய\" என்றால் \"களவு செய்தல்\", என்றான இரு வார்த்தைகளை சேர்ந்து \"அஸ்தேய \"(கள்ளாமை)\"\" என்று சமஸ்கிருத மொழியிலிருந்து பெறப்பட்டது.\n\nSection::::சமணம்.\nசமணத்தில் உள்ள ஐந்து சூளுரைகளில் ஒன்றாக கருத்தப்படும் இதை, ஸ்ராவகாஸ் (ஆண் சீடர்), ஸ்ராவிகாஸ் (பெண் சீடர்), துறவி ஆகியோர் கவனத்தில் கொள்ள வேண்டும். சமண இலக்கியமான, தத்துவார்த்சூத்ரத்தில், குறிப்பிட்டுள்ள இந்த சூளுரையின் 5 மீறல்கள் பின்வருமாறு: \"திருடத் தூண்டுதல், திருட்டுப் பொருட்களைப் பெறுதல், தவறான எடைகள் / அளவுகள் பயன்படுத்துதல், செயற்கையான / போலியான பொருட்களைக் கொண்டு மற்றவர்களை ஏமாற்றுதல். \n\nஇது ஸர்வார்த்தசித்தியில் பின்வருமாறு விளக்கப்பட்டுள்ளது:\n\n\"திருடத் தூண்டுதல் அல்லது திருட்டை அனுமத்தில் முதல் மீறலாகும். ஒருவருக்கு தெரிந்தோ தெரியாமலோ அவரிடமிருந்து திருட்டுப் பொருட்களைப் பெறுதல் இரண்டாவது மீறலாகும். தர்மத்திற்கு புறம்பாகவோ, பொருளின் விலையை விட குறைவான விலையிலோ வாங்குதல் மூன்றாவது மீறலாகும். தவறான எடை அல்லது அளவைக் கொண்டு பிறரை ஏமாற்றி பொருளை தறுதலோ பெறுதலோ நான்காவது மீறலாகும். செயற்கையான / போலியான பொருட்களைக் கொண்டு மற்றவர்களை ஏமாற்றுதல் ஐந்தாவது மீறலாகும். இவையே அஸ்தேயத்தின் 5 மீறல்களாகும்.\"\n\n\"- ஸர்வார்த்தசித்தி (7-27)\"\n\nSection::::இந்து மதம்.\nசெயல், பேச்சு, எண்ணங்கள் மூலமாக மற்றவர் பொருளை திருடாமல் தவிர்த்தலே அஸ்தேய (கள்ளாமை) என்று இந்து மதத்தின் இலக்கியங்கள் வரையறுக்கின்றன\". இந்து மத நெறிமுறை கோட்பாடுகளில், இது பரவலாக விவாதிக்கப்பட்ட ஒன்றாகும். எடுத்துக்காட்டாக, பதஞ்சலி முனிவர், தன் யோகசூத்திரம் 2.30 யில் குறிப்பிடும் இயமங்களில் \"அஸ்தேய\" மூன்றாவதாக இடம்பெற்றுள்ளது.\n\nअहिंसासत्यास्तेय ब्रह्मचर्यापरिग्रहाः यमाः ॥३०॥\n\n\nஆக, இந்து மதப்படி ஐந்து இயமங்களில் அஸ்தேய ஒன்றாகும். சரியான ஒழுக்கமான வாழ்வை வாழ ஐந்து முக்கிய நியமங்களும் இந்து மதத்தில் குறிப்பிடப்பட்டுள்ளன.\n\nSection::::தொடர்புடைய கருத்துகள்.\nஎதிர்பார்ப்பு இல்லாமல் தகுதியான நபருக்கு செய்யும் ஈகை, \"தானம்\" என்று இந்து மதத்தில் பரிந்துரைக்கப்படும் நியமங்களில் ஓன்றாகும். பிறரிடமிருந்து திருடுதலை தவிர்ப்பதே தானம் செய்தலின் நோக்கமாகும். அஸ்தேய இயமத்தின் பரிகாரம் தானமாகும்.\n\nSection::::அப்பரிகிரஹவின் வித்தியாசம்.\nஇந்து சமண மதங்களில் உள்ள பல நல்லொழுக்கங்களில் அஸ்தேய மற்றும் அப்பரிகிரஹ அடங்கும். அஸ்தேயமும், அப்பரிகிரஹவும் மனிதனுக்கும் பொருளுக்கும் இடையே நடப்பவையாக இருந்தாலும், இரண்டுமே இரு வேறு சிந்தாந்தங்களாகும். அஸ்தேய கள்ளாமையைக் குறிக்கின்றது. மாறாக, அப்பரிகிரஹ எதன் மீதும் பற்றற்றத் தன்மையைக் குறிக்கின்றது.\n"}
{"id": "433031", "url": "https://ta.wikipedia.org/wiki?curid=433031", "title": "சுரேகா வாணி", "text": "சுரேகா வாணி\n\nசுரேகா வாணி என்பவர் இந்திய நகைச்சுவை நடிகையாவார். இவர் தெலுங்கு திரைப்படங்கள் அதிகமாக நடித்துள்ளார். அதன் பிறகு தமிழ் திரைப்படங்களில் நடித்துள்ளார். ஜூன் 2015 வரை 48 திரைப்படங்களில் நடித்துள்ளார். பள்ளி நாட்களிலேயே குழந்தைகள் நிகழ்ச்சிகளை தொகுப்பாளியாக பணியாற்றியுள்ளார். \nமா தொலைக்காட்சி மா டாக்கிஸ், ஹார்ட் பீட் போன்ற தொலைக்காட்சி நிகழ்ச்சிகளில் பணியாற்றியுள்ளார்.\n"}
{"id": "433033", "url": "https://ta.wikipedia.org/wiki?curid=433033", "title": "சிறீரஞ்சினி (நடிகை)", "text": "சிறீரஞ்சினி (நடிகை)\n\nமங்கலகிரி சிறீரஞ்சனி, (தெலுங்கு: శ్రీరంజని) (1927–1974) என்பவர் திரைப்பட நடிகை ஆவார். ஸ்ரீரஞ்சனி என்பவர் இவருடைய சகோதரியாவார். எம். மல்லிகார்ஜுனா ராவ் என்ற இயக்குனரின் தாய் ஆவார்.\n\n1927 இல் ஆந்திரப் பிரதேசத்தில் நரசசுப்பேட்டை தாலுக்காவில் முருகிபியூடி என்ற இடத்தில் பிறந்தவர். 1930 களில் சிறந்த பிரபல பாடகியாக அறியப்படுகிறார். இவர் குரலில் வெளிவந்த கிராம்ஃபோன் கம்பெனி ஆஃப் இந்தியா தயாரிப்பு ஆல்பங்கள் மற்றும் ஒலிநாடாக்கள் மிகவும் பிரபலமாகின. இவர் கிருஷ்ண விலாச நாடக சாம்ராஜ்யம் என்ற நாடகத்தில் நடித்துள்ளார். இது இந்து தொன்மவியல் நாடதமாகும். கிருஷ்ணா, அபிமன்யூ, சத்யவான் போன்ற கதாப்பாத்திரங்களில் நடித்துள்ளார்.\n\nதெலுங்கு திரைப்பட உலகில் 1934 இல் இந்து சமய இதிகாசமான இராமாயணத்தினை அடிப்படையாகக் கொண்டு வெளிவந்த லவகுசா திரைப்படத்தில் முதன் முதலாக நடித்தார்.\n"}
{"id": "433039", "url": "https://ta.wikipedia.org/wiki?curid=433039", "title": "பாலி(பாரா-பீனைலீன்)", "text": "பாலி(பாரா-பீனைலீன்)\n\nபாலி(பாரா-பீனைலீன் (\"Poly(p-phenylene\")) என்பது பாரா-பீனைலீன் அலகுகள் அடுத்தடுத்து இடம்பெற்று உருவாகும் பலபடிச் சேர்மமாகும். வளையாத பலபடி குடும்பத்தில் உள்ள கடத்தும் பலபடியை தயாரிப்பதற்குத் தேவையான ஒரு முன்னோடிச் சேர்மமாக இச்சேர்மம் செயல்படுகிறது. சுசூகி பிணைப்பு முறையுடன் பல்லொடுக்க வினையும் சேர்த்து பாலி(பாரா-பீனைலீன் தயாரிக்கப்படுகிறது . \nமுன்னதாக மேற்கொள்ளப்பட்ட தயாரிப்பு முயற்சிகளில் கருப்பு நிறத்தில் கரையாத தூளாக இச்சேர்மம் உற்பத்தி செய்யப்பட்டது. இதன் பண்புகளை விவரிப்பது சிரமமாக இருந்தது. உதாரணமாக, புன்சன் சுடரில் எந்தவிதமான சுவாலையையும் உருவாக்காமல் ஒரு திடப்பொருள் செஞ்சிவப்பாக ஒளிர்ந்து மெதுவாக மறைந்தது என்று செய்தித்தாள் செய்திகள் தெரிவித்தன . தொடக்கத்தில் இச்சேர்மத்தின் வேதியியல் மற்றும் வெப்பவியல் நிலைப்புத்தன்மை இதை தயாரிக்கும் ஆர்வத்திற்கு அடிப்படையாக அமைந்தது. அதிக வெப்பநிலைப்புத் தன்மை தேவைப்படும் ராக்கெட் கூர்முனைகளிலும் சில துணி வகைகளிலும் இச்சேர்மம் பயன்படுகிறது.\n\nஆக்சிசனேற்றம் அல்லது மாசுகலப்பு செய்து குறைக்கடத்திக்கு தேவையான கடத்தா பாலி(பாரா-பீனைலீன் தயாரிக்கப்படுகிறது.\n\n"}
{"id": "433040", "url": "https://ta.wikipedia.org/wiki?curid=433040", "title": "பீனைலீன்", "text": "பீனைலீன்\n\nபீனைலீன் (\"phenylene\") குழு என்பது C6H4 என்ற மூலக்கூற்று வாய்ப்பாடு கொண்ட அரைலீன் எனப்படும் இரட்டை பதிலீடு பென்சீன் வளையத்தை அடிப்படையாகக் கொண்ட குழுச் சேர்மமாகும். உதாரணமாக பாரா பீனைலீன் அடுக்கும் அலகுகள் சேர்ந்து பாலி(பாரா-பீனைலீன் பலபடி உருவாகிறது .\n"}
{"id": "433041", "url": "https://ta.wikipedia.org/wiki?curid=433041", "title": "அரைலீன்", "text": "அரைலீன்\n\nஅரைலீன் (\"arylene\") என்பது ஒரு கரிமச் சேர்ம பதிலியாகும். அரீன் போன்ற இரு வளைய கார்பன் அணு ஐதரோ கார்பனிலிருந்து ஒரு ஐதரசனை நீக்கி பீனைலீன் போன்ற அரோமாட்டிக் சேர்மம் வருவிக்கப்படுகிறது . அரீன்டையில் என்ற பெயராலும் இது அழைக்கப்படுகிறது. \n\n"}
{"id": "433052", "url": "https://ta.wikipedia.org/wiki?curid=433052", "title": "காலா (மீன் குடும்பம்)", "text": "காலா (மீன் குடும்பம்)\n\nகாலா (ஆங்கிலம்:\"Threadfin\") என்பது கீளி வடிவி ஒழுங்கைச் சேர்ந்த மீன் குடும்பம் ஆகும். இவை உலகம் முழுவதும் உள்ள வெப்பவலய மற்றும் மிதவெப்பவலய நீர்ப்பகுதிகளில் காணப்படுகின்றன, இக்குடும்பத்தில் 8 பேரினங்களாக மொத்தம் 40 இனங்கள் உள்ளன. \n\nஇக் குடும்பத்தில் 20 சதம மீட்டர் நீளம் கொண்ட பாலிடாக்டிலசு நிகிப்பினிசு (\"Polydactylus nigripinnis\") என்னும் இனத்திலிருந்து 2.0 மீட்டர் நீளம் வளரக்கூடிய எலியூதெரோனிமா டெட்ராடாக்டிலம் (Eleutheronema \"tetradactylum\") என்னும் இனம் வரை பல அளவுகளைக் கொண்ட இனங்கள் அடங்கியுள்ளன. இவ்வகை மீன்கள் உணவுக்கான மீன்களாக வணிக அடிப்படையில் முக்கியமானவை. இவை பெரிய கூட்டங்களாக இருப்பதனால், இவற்றைப் பிடிப்பது நம்பகமானதாகவும், மலிவானதாகவும் உள்ளது.\n\nSection::::இயல்புகள்.\nபாலினெமைடீக்களின் உடல் நீளமானவையாகவும், இருமுனையும் குவிந்த உருளை வடிவானதாகவும் அமைந்துள்ளன. இவற்றில் முட்கள் கொண்டவையும், மென்மையானவையுமான முதுகுத் துடுப்புக்கள் பிரிந்து காணப்படுகின்றன. வால்கள் பெரிய துடுப்புக்களோடு கூடியவையாகவும் ஆழமாகப் பிரிந்தும் உள்ளன. இது அவற்றின் வேகத்தையும், துரிதமாகச் செயற்படும் தன்மையையும் காட்டுகின்றது. இவற்றின் வாய்கள் பெரிதாக, தலையின் கீழ்ப்பகுதியில் காணப்படுகின்றன. இக்குடும்பத்தின் தனித்துவமான இயல்பு இவற்றின் முன் துடுப்புக்கள் ஆகும். இவை இரண்டு வேறுபட்ட பகுதிகளாக அமைந்துள்ளன. இவற்றுள் கீழேயுள்ளது, 3-7 எண்ணிக்கையிலான, நூல்போன்ற தனித்தனியான அமைப்புக்களைக் கொண்டுள்ளது. \"பாலினெமசு\" இனங்களில் இத்தகைய 15 வரையான நூலமைப்புக்கள் காணப்படுவதுண்டு.\n\n\"பென்டானெமசு குயின்குவாரியசு\" \"(Pentanemus quinquarius)\" போன்ற இனங்களில் நூல்போன்ற உவ்வமைப்புக்கள் வால் துடுப்புக்களையும் தாண்டி நீளமாக அமைந்திருப்பது உண்டு. இந்த அமைப்புக்களே \"பாலினெமைடீ\" என்னும் பெயருக்குக் காரணமாகும். கிரேக்க மொழியில் \"பாலி\" என்பது \"பல\" என்னும் பொருளையும், \"நெமா\" என்பது \"இழை\" என்னும் பொருளையும் கொடுக்கும் சொற்களாகும். இக் குடும்ப மீன்களைப் போன்ற தோற்றம் கொண்ட, \"முகிலிடீ\" \"(Mugilidae)\", \"சனிடீ\" \"(Chanidae)\" ஆகிய இன மீன்களிலிருந்து \"பாலினெமைடீ\"க்களை வேறுபடுத்தி அறிவதற்கும் இந்த உருமாறிய முன் துடுப்புக்கள் உதவுகின்றன.\n\nஇக் குடும்ப மீன்கள் திறந்ததும்; ஆழம் குறைந்ததும்; சேறான, மணற்பாங்கான அல்லது வண்டற்பாங்கான தளங்களைக் கொண்ட கடற்பகுதிகளில் காணப்படுகின்றன. பவளப்பாறைத் திட்டுக்களில் இவற்றை அரிதாகவே காண முடியும். \n\nSection::::வகைப்பாடு.\nபேரினங்கள்:\n\n\"எலியுதேரோனெமா\" \"(Eleutheronema)\"<br>\n\"ஃபிலிமனசு\" \"(Filimanus)\"<br>\n\"கலியோய்டீசு\" \"(Galeoides)\"<br>\n\"லெப்தோமெலனோசோமா\" \"(Leptomelanosoma)\"<br>\n\"பராபாலினெமசு\" \"(Parapolynemus)\"<br>\n\"பென்டானெமசு\" \"(Pentanemus)\"<br>\n\"பாலிடக்டிலசு\" \"(Polydactylus)\"<br>\n\"பாலினெமசு\" \"(Polynemus)\"\n\n\n"}
{"id": "433056", "url": "https://ta.wikipedia.org/wiki?curid=433056", "title": "நவ்நீத் கௌர்", "text": "நவ்நீத் கௌர்\n\nநவநீத் கௌர் (3 ஜனவரி 1986) என்பவர் தென்னிந்திய திரைப்பட நடிகை ஆவார். இவர் தெலுங்கு திரைப்படங்களில் அதிகம் பணியாற்றியுள்ளார். இவர் 2019 இந்தியப் பொதுத் தேர்தலில், மகாராஷ்டிரா மாநிலத்தின் அமராவதி மக்களவைத் தொகுதியிலிருந்து போட்டியிட்டு வென்றார். \n\nநவனேட் மும்பை மகாராஷ்டிராவில் பிறந்தவர். இவருடைய பெற்றோர்கள் பஞ்சாப்பை சேர்ந்தவர்கள். இவரது தந்தை ராணுவத்தில் பணியாற்றியவர். கார்த்திகா மேல்நிலைப்பள்ளியில் 10 ஆம் வகுப்பு முடித்தார். 12 ஆம் வகுப்பை இடைநிறுத்தம் செய்துவிட்டு, மாடல் அழகி ஆனார்.\n\nகன்னட திரைப்படமான தர்சன் என்பதில் முதன்முதலாக நடித்தார்.\n"}
{"id": "433059", "url": "https://ta.wikipedia.org/wiki?curid=433059", "title": "காத்திருப்போர் பட்டியல்", "text": "காத்திருப்போர் பட்டியல்\n\nகாத்திருப்போர் பட்டியல் (Kaathiruppor Pattiyal) 2018இல் தமிழ் மொழியில் வெளிவந்த நகைச்சுவை காதல் திரைப்படம். இதை எழுதி இயக்கியவர் பாலையா டி. ராஜசேகர். இதை தயாரித்தவர்கள் பைஜா டாம் மற்றும் கே. வி. ஜெயராம். இத் திரைப்படத்தில் அறிமுக நடிகர் சச்சின் மணி கதாநாயகனாகவும், நந்திதா கதாநாயகியாகவும் நடித்துள்ளனர். மேலும், அருள்தாஸ், மனோபாலா, சென்றாயன், அருண்ராஜா காமராஜ் துணை கதாபாத்திரங்களில் நடித்துள்ளனர். ஷான் ரோல்டன் இப் படத்திற்கு இசை அமைத்துள்ளார். இத் திரைப்படம் 2018, மே மாதம் 4ம் நாள் வெளியிடப்பட்டு மக்களிடம் சுமாரான வரவேற்பை பெற்றது.\n\nSection::::கதைச் சுருக்கம்.\nஇரயில்வே காவல் துறையின் அதிகாரியான வில்லியம்ஸ், பொதுமக்கள் இரயில்வே காவலர்களை மதிப்பதில்லை என்கிற காரணத்தினால் கடுமையான சட்ட திட்டங்களை கொண்டுவருகிறார். தண்டவாளங்களின் மீது நடந்து செல்வோரிடமும், பயணச்சீட்டு இல்லாமல் பயணிப்பவர் மீதும் கடும் நடவடிக்கை எடுக்கும்படி தன் கீழ் பணிபுரிபவரிடம் எச்சரிக்கை விடுக்கிறார். இதற்கிடையில் சத்யா (சச்சின் மணி) என்கிற வேலை இல்லாத இளைஞன் பணக்காரப் பெண்ணாகிய மேகலாவிடம் (நந்திதா), காதல் கொள்கிறான். மேகலாவும் அவனை விரும்புகிறாள். இதை அவளின் தந்தை ஏற்றுக்கொள்ளாமல் மேகலாவிற்கு உடனடியாக திருமணம் செய்துவைக்க ஏற்பாடு செய்கிறார். இதை சத்யா தெரிந்துகொண்டு மேகலாவை மணந்துகொள்ள எண்ணி புகைவண்டியில் பயணிக்க ஒரு பொய்யான பயணச்சீட்டை உருவாக்குகிறான். ஆனால் அவனது எண்ணம் ஈடேறவில்லை. இரயில்வே காவலர்கள் அவன் செய்த குற்றத்திற்காக கைது செய்து தாம்பரம் காவல் நிலையத்திற்கு அனுப்பி வைத்தனர். அங்கு கைதிகளான பாஸ்கர் (சென்றாயன்), குஞ்சித பாதம், (மனோபாலா), குட்டி புலி (அருண்ராஜா காமராஜ்), சதீஷ் (அப்புக்குட்டி), மற்றும் கோடீஸ்வரனை (மயில்சாமி) சந்தித்து தன் காதல் கதையைக் கூறுகிறான். அவன் கதையைக் கேட்டதும், கைதிகள் அனைவரும் ஒன்று சேர்ந்து சத்யாவை தப்பிக்க வைப்பதற்கான திட்டம் தீட்டினர்.\n\n\nSection::::தயாரிப்பு.\n2017இல் இயக்குநர் பாலையா டி. ராஜசேகரால் இப் பட வேலைகள் ஆரம்பிக்கப்பட்டு, மே 4, 2018இல் வெளியிடப்பட்டது. படத்தின் காட்சிகள் புதுச்சேரியில் படமாக்கப்பட்டன. இப் படத்திற்கு ரூபன் படத்தொகுப்பையும், எம். சுகுமார் ஒளிப்பதிவையும், லால்குடி என். இளையராஜா கலை வடிவமைப்பையும் செய்துள்ளனர்.\n\nSection::::பாடல்கள்.\nஇப் படத்திற்கு ஷான் ரோல்டன் இசை அமைத்துள்ளார்.\n"}
{"id": "433060", "url": "https://ta.wikipedia.org/wiki?curid=433060", "title": "நாட்றம்பாளையம்", "text": "நாட்றம்பாளையம்\n\nநாட்றம்பாளையம் (Natrapalayam) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிகோட்டை வட்டத்தில், தளி ஊராட்சி ஒன்றியத்தின் நாட்றம்பாளையம் ஊராட்சிக்குட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\n2011 ஆண்டு மக்கள் கணக்கெடுப்பின்படி இக்கிராமத்தில் 2258 வீடுகள் உள்ளன. கிராமத்தின் மொத்த மக்கள் தொகையானது 9687 ஆகும். இதில் ஆண்கள் எண்ணிக்கை 5184, பெண்களின் எண்ணிக்கை 4503 என உள்ளது. மக்களின் கல்வியறிவு விகிதமானது 51.1% என உள்ளது.\n"}
{"id": "433061", "url": "https://ta.wikipedia.org/wiki?curid=433061", "title": "இருவர் மட்டும்", "text": "இருவர் மட்டும்\n\nஇருவர் மட்டும் என்பது 2016 இல் வெளிவந்த தமிழ்த் திரைப்படமாகும். இதனை துவராகி ராகவன் இயக்கியுள்ளார். இப்படத்தில் அவர், சுனிதா வர்மா ஆகியோர் நடித்துள்ளனர்.\n\nஒளிப்பதிவாளரராக பி. கே. எச் தாஸ் பணியாற்றினார். இப்படத்தின் படப்பிடிப்பு கேரளாவில் சாலக்குடி என்ற இடத்தில் நடைபெற்றது.\n\nபாடல்களை வைரமுத்து எழுதியிருந்தார். விஜய் ஆண்டனி இசையமைத்திருந்தார்.\n\n"}
{"id": "433062", "url": "https://ta.wikipedia.org/wiki?curid=433062", "title": "கசூரினா கடற்கரை", "text": "கசூரினா கடற்கரை\n\nஇலங்கை திரு நாட்டின் வட மாகாணத்தில் யாழ்ப்பாணம் எனும் இடத்தில் இருந்து 20 கி.மீ தொலைவில் யாழ் மாவட்டத்தில் காரைநகா் பிரதேசசபை எல்லைக்குட்பட்ட பகுதியில் காரைநகா் ஊரில் அமைந்துள்ள அழகிய கடற்கரையே கசூரினா கடற்கரை ஆகும்.\n\nதினமும் வெளிறாட்டு உல்லாச பிரையாணிகளையும் தென்னிலங்கை மக்களையும் கவா்ந்து மக்கள் வந்துபோகும் பிரதான சுற்றுலா தலமாக விளங்கும் கசூரினா கடற்கரை பிரபலமானதற்கு காரணங்கள் இங்கு அளவான அலையுடன் சரிவு குறைவான கடல் மண்ணும் அமைந்திருப்பதால் கடலில் குளிப்பவா்களுக்கு இது இதமான அனுபவமாக அமைந்துள்ளது.\n\nகடற்கரை மணற்பரப்பில் அழகிய வடிவங்களில் சிப்பி, சங்கு, கடற்கல் போன்றவை கிடைக்கும் என்பதால் இங்கு வரும் உல்லாச பிரையாணிகள் நினைவாக இவற்றை சேகரித்து செல்லுவா்.\n\n2004 சுனாமியின் போது இந்த கடற்கரை பிரதேசம் முற்றாக நீரால் நிரம்பியது என்றபோதும் யாருக்கும் சேதங்கள் இல்லை. அதே நாள் இந்த கடற்கரைக்கு மிக அருகில் அமைந்துள்ள ஈழத்து சிதம்பரம் எனப்படும் காரைநகா் சிவன்கோவில் தோ் திருவிழாவில் ஏராளமான மக்கள் பங்கேற்றிருந்தனா்.\n\nஇந்த கடற்கரைபில் நின்று பாா்க்கும் போது ஆங்கிலேயரால் பல நூற்றாண்டுகளுக்கு முன் கடற்போக்குவரத்து அடையாளமாக கட்டப்பட்ட கலங்கரை விளக்கம் எனப்படும் வெளிச்ச வீடு தென்படும்.\n\nகசூரினா என்பதற்கு சவுக்கு மரம் என்ற அா்த்தம் இருப்பதாகவும் சவுக்கு மரங்கள் நிறைந்து காணப்படும் பகுதியாக இந்த கடற்கரை காணப்படுவதால் இந்த பெயா் ஏற்பட காரணமாக இருந்தது எனவும் செவிவழி தகவல்கள் உண்டு.\n\nயாழ்ப்பாண மாவட்டத்தின் பிரதான சுற்றுலாதுறை வருவாய்க்கு கசூரினா கடற்கரை மிகமுக்கியமான பங்கு வகிப்பது குறிப்பிடத்தக்கது."}
{"id": "433072", "url": "https://ta.wikipedia.org/wiki?curid=433072", "title": "மந்தாகினி (நடிகை)", "text": "மந்தாகினி (நடிகை)\n\nமந்தாகினி (Mandakini) (பிறப்பு சூலை 30, 1963. இயற்பெயர் யாஸ்மின் ஜோசப்) முன்னாள் பாலிவுட் நடிகை. இவர் 1985இல் வெளிவந்த \"ராம் தேரி கங்கா மைலி\" என்கிற படத்தில் நடித்ததன் மூலம் அறியப்படுகிறார்.\n\nSection::::இளமைப்பருவம்.\nமந்தாகினி மீரட்டில் ஆங்கிலோ இந்தியர்கள் குடும்பத்தில் பிறந்தார். இவரது தந்தை ஜோசப் ஒரு பிரித்தானியர். தாய் முஸ்லிம் மதத்தை சார்ந்தவர்.\n\nSection::::தொழில்.\nமீரட்டில் இருந்து அறியப்படாத பெண்ணாக தனது வாழ்க்கையயைத் தொடங்கினார். இயக்குனர் ரஞ்சித் விர்க் \"மஸ்லூம்\" என்ற படத்தில் இவரை \"மாதுரி\" எனப் பெயரிட்டு அறிமுகப்படுத்தினார். 1985ஆம் ஆண்டு இவருடைய 22வது வயதில் ராஜ் கபூர் இவரை \"ராம் தேரி கங்கா மைலி\" என்கிற தனது படத்தில் மந்தாகினி என்ற கதாபாத்திரத்தில் தனது இளைய மகன் ராஜீவ் கபூருடன் நடிக்க வைத்தார். படம் மிகப்பெரிய வெற்றியை ஈட்டியது, இதற்காக பிலிம்பேர் இவருக்கு சிறந்த நடிகைக்கான விருதினை வழங்கியது. மந்தாகினி மேலும் நடிகர் மிதுன் சக்கரவர்த்தியுடன் \"டான்ஸ் டான்ஸ்\" (1987) , ஆதித்ய பஞ்சோலியுடன் \"காஹான் ஹை கனூன்\" மற்றும் நடிகர் கோவிந்தாவுடன் \"பியார் கர்கே தேக்கோ\" போன்ற வெற்றிப்படங்களை வழங்கினாலும் ஒருபோதும் முதல் படத்தின் வெற்றியை போல இல்லை.\n\nSection::::தாவூத்துடன் நெருக்கம்.\n1994 களில் ஒருசில புகைப்படங்கள் ,இவரையும், நிழலுலக தாதாவான தாவூத் இப்ராகிமையும் இணைத்து வர ஆரம்பித்தன. தாவூத் இப்ராகிம் இந்தி பட தயாரிப்பிற்காக நிதியுதவி செய்துள்ளார். அந்த நேரத்தில் அவர் மிகவும் புகழ் பெற்றவராக இருந்தார். என்வே, இவ்வதந்தியை திட்டவட்டமாக மந்தாகினி மறுத்தார்.\nஅவருடன் நட்புடன் இருப்பதாக ஒப்புக் கொண்ட இவர், ஒருவருக்கொருவர் தனிப்பட்ட முறையில் எதுவுமில்லை என்று கூறினர்.\n\nSection::::தற்போதைய வாழ்க்கை.\nபின்னர், மந்தாகினியின் வாழ்க்கை ஒரு பெரிய பின்னடைவை சந்தித்தது. 1996 ல் \"ஜோர்டார்\" என்ற திரைப்படத்தை விட்டு வெளியேறினார். அவரது கணவர் மற்றும் குழந்தைகளுடன் மும்பையில் வாழ்ந்தார். அப்போதிருந்து, அவர் தன்னைத் தானே புதுப்பித்துக் கொள்ள முயற்சித்தார். அவர் \" நோ வேகன்சி \" மற்றும் \" ஷம்பலா \" என்ற இரண்டு பாப் இசை ஆல்பங்களை வெளியிட்டார் இதில் எதுவுமே வெற்றிபெறவில்லை.\nதற்போது, அவர் திபெத்து யோகக் கலை வகுப்புகள் நடத்தி வருகிறார், மற்றும் தலாய் லாமாவை பின்பற்றுகிறார். இவரது கணவருடன், திபெத்திய மருத்துவ மையம் ஒன்றை நடத்தி வருகிறார், இது பொதுவாக திபெத்திய மூலிகை மையம் என்று அழைக்கப்படுகிறது.\nSection::::சொந்த வாழ்க்கை.\n1990 ஆம் ஆண்டில், முன்னாள் புத்த துறவியான டாக்டர் காக்யூர் டி. ரின்போக் தாக்கூரை மணந்தார். தாக்கூர் 1970 களில் மற்றும் 1980 களில் மர்பி ரேடியோ விளம்பரங்களில் இடம் பெற்ற குழந்தையாக நடித்து புகழ் பெற்றவர். இவர்களுக்கு ரபீல் என்ற மகனும் ரப்சே இன்னயா தாகூர் என்ற மகளும் உள்ளனர்.\n\n"}
{"id": "433084", "url": "https://ta.wikipedia.org/wiki?curid=433084", "title": "ஆதித்ய வர்மா", "text": "ஆதித்ய வர்மா\n\nவர்மா (Varmaa)/ஆதித்ய வர்மா என்பது வெளிவர இருக்கும் ஒரு தமிழ் நாடகத் திரைப்படமாகும். இப்படத்தை முகேஷ் மேத்தாவின் இ4 எண்டர்டெயின்மெண்ட் நிறுவனம் தயாரிக்கிறது. இப்படத்தின் வழியாக துருவ் விக்ரம் அறிமுகமாகிறார். இப்படமானது தெலுங்கு திரைப்படமான அர்ஜுன் ரெட்டி (2017) என்ற படத்தின் மறு ஆக்கமாகும். இப்படமானது முதலில் பாலாவால் இயக்கப்பட்டு, 2018 மார்ச் மற்றும் செப்டம்பர் மாதங்களுக்கு இடையில் படப்பிடிப்பு நடத்தப்பட்டது; இருப்பினும் மூலப்படமான அர்ஜுன் ரெட்டி படத்தில் இடம்பெற்ற பல காட்சிகள் இப்படத்தில் இடம்பெறாமல் போனதற்காக ஈ4 எண்டர்டெயின்மெண்ட் 2019 பெப்ரவரியில், தன் அதிருப்பதியைத் தெரிவித்தது. மேலும் படத்தை வேறு இயக்குநரைக் கொண்டு பழைய குழுவில் துருவைமட்டும் கொண்டும், புதிய குழுவினரைக் கொண்டு மறுபடப்பிடிப்பு நடத்த உள்ளதாக அறிவித்தது. 2019 சூனில் படத்தின் புதிய பதிப்பை வெளியிட திட்டமிடப்பட்டுள்ளது.\n\n\nSection::::தயாரிப்பு.\nSection::::வளர்ச்சி.\n\"வர்மா\" படமானது தெலுங்கு திரைப்படமான அர்ஜுன் ரெட்டி (2017) படத்தின் தமிழ் மறு ஆக்கமாகும். இப்படத்தை முகேஷ் மேத்தாவின் இ4 எண்டர்டெயின்மெண்ட் நிறுவனம் தயாரிக்கிறது. படத்தின் இயக்குநராக பாலா நியமிக்கப்பட்டார். படத்துக்கான உரையாடலை ராஜு முருகன் எழுதினார். ஒளிப்பதிவுக்கு எம். சுகுமார் நியமிக்கப்பட்டார். மேத்தா குறிப்பிடும்போது இப்படமானது மூலத் தெலுங்கு படத்தை விட 20 நிமிடங்கள் குறுகியதாக இருக்கும் என்றார். பாலாவின் நாச்சியார் படத்துக்கு முன்னதாக சத்ய சாய்யா திரைப்பட தொகுப்பாளராக நியமிக்கப்பட்டார்.\n\nSection::::நடிகர்கள்.\n\"வர்மா\" படத்தில் முதன்மைப் பாத்திரத்தில் நடிகர் விக்ரமின் மகனான துருவ் விக்ரம் அறிமுகமாகிறார். முதன்மை பெண் பாத்திரத்துக்கு கொல்கத்தாவைச் சேர்ந்த வடிவழகியான மேகா நடித்தார். மேலும் முன்னணி பாத்திரத்தில் ஆகாஷ் பிரேம்குமார் நடிக்க, பிற பாத்திரங்களில் ஈஸ்வரி ராவ், ரைசா வில்சன், சந்த்ரா அமே ஆகியோர் நடித்தனர்.\n\nSection::::படப்பிடிப்பு.\nபடத்தின் முதன்மைப் படப்பிடிப்பானது 2018 மார்ச்சில் நேபாளத்தின், காட்மாண்டில் துவங்கியது. ஒரு வாரத்திற்கு பிறகு முதல் கட்ட படப்பிடிப்பு முடிந்த நிலையில், இரண்டாவது கட்ட கடப்பிடிப்பு சென்னைக்கு மாற்றப்பட்டது. தமிழ் திரைப்பட தயாரிப்பாளர்கள் சங்கத்தினர் மேற்கொண்ட வேலைநிறுத்தத்தின் காரணமாக படப்பிடிப்பு கொஞ்சகாலம் நிறுத்திவைக்கப்பட்டது. வேலைநிறுத்தம் முடிந்த பின்னர் மீண்டும் ஏப்ரல் மாதம் படப்பிடிப்பு மேற்கொள்ளப்பட்டது.   இறுதிக்கட்டப் படப்பிடிப்பானது திருவண்ணாமலையில் மேற்கொள்ளப்பட்டது. 2018 செப்டம்பரில் முதன்மைப் படப்பிடிப்புப் பணிகள் முடிந்தன.\n\n2019 பெப்ரவரி 7 அன்று, இ4 எண்டர்டெய்ன்மெண்ட் தயாரிப்பு நிறுவனமானது பத்திரிகைகளில் ஒரு அறிக்கையை வெளியிட்டது. அதில் அவர்கள் அனைத்து பணிகளும் முடிக்கப்பட்டு எங்களிடம் ஒப்படைக்கப்பட்ட வர்மா திரைப்படம் எங்களுக்கு திருப்தி இல்லை, என்பதால் இப்பதிப்பை வெளியிட விரும்பவில்லை என்றது. இதற்கு பதிலாக பழைய குழுவில் உள்ள துருவை மட்டும் கொண்டு ஒரு புதிய நடிகர்கள் மற்றும் புதிய குழுவோடு இப்படத்தை மீண்டும் மறு படப்பிப்பு செய்ய உள்ளதாக அறிவித்தது. முழு படப்பணிகளும் முடிந்த நிலையில் படத்தில் திருப்தி இல்லை என்று மீண்டும் படப்படிப்பு நடத்துவதாக தயாரிப்பு நிறுவனம் குறிப்பிடுவது தமிழ்த் திரைப்பட உலகில் இதுவே முதல் நிகழ்வாகும்.\n\nSection::::இசை.\nஅசல் தெலுங்கு படத்துக்கு இசையமைத்த ராடன் இப்படத்தின் இசையமைப்பாளராவார். இளையராஜா, யுவன் ஷங்கர் ராஜா, ஜி. வி. பிரகாஷ் குமார் ஆகியோரை தன் படங்களுக்கு இசைக்கு பயன்படுத்திய இயக்குனர் பாலாவுடன் இவர் சேரும் முதல்படமாக இது இருந்தது.   வைரமுத்து எழுதிய வரிகளில் விக்னேஷ் ஜி பாடிய ஒரு பாடலான \"வானோடும் மண்னோடும்\" என்ற ஒரு பாடல் 2018 டதிசம்பர் 27 அன்று வெளியிடப்பட்டது.\n\nSection::::வெளியீடு.\n\"வர்மா\" படத்தை 2019 சூனில் வெளியிட திட்டமிடப்பட்டுள்ளது. இப்படத்தின் விநியோக உரிமையை தமிழ் நாட்டில் ஷக்தி திரைப்பட ஃபாக்டரி வாங்கியது.\n"}
{"id": "433114", "url": "https://ta.wikipedia.org/wiki?curid=433114", "title": "கருங்காலக்குடி சமணர் படுகைகள்", "text": "கருங்காலக்குடி சமணர் படுகைகள்\n\nகருங்காலக்குடி சமணர் படுகைகள், தமிழ்நாட்டின் மதுரை மாவட்டம், மேலூர் வட்டம், கருங்காலக்குடி குறுவட்டத்தில், கருங்காலக்குடி எனும் கிராமத்தில் உள்ளது. \nகருங்காலக்குடி கிராமத்தின் \"பஞ்சபாண்டவர்\" குன்றுகளில் சமணத் துறவிகள் தங்கிய குகைக் குன்றுகளும், படுகைகளும், தீர்த்தங்கரரின் புடைப்புச் சிற்பமும், தமிழ் பிராமி கல்வெட்டுகளும் உள்ளது. தமிழ்நாட்டில் இங்குதான் முதன் முதலில் தமிழ் பிராமி கல்வெட்டுகள் கண்டுபிடிக்கப்பட்டது. கிமு மூன்றாம் நூற்றாண்டு முதல் கிபி 9-ஆம் நூற்றாண்டு வரையிலான தமிழ் கல்வெட்டுகள் இங்கு காணப்படுகிறது. சமணத் துறவிகள் இங்கு தங்கி கல்வி, மருத்துவப் பணிகள் செய்துள்ளனர்.இதனை தமிழ்நாடு அரசின் தொல்லியல் துறை பராமரிக்கிறது.\n\nSection::::அமைவிடம்.\nகருங்காலக்குடி சமணர் படுகைகள், மதுரையிலிருந்து 46 கிமீ தொலைவிலும், மேலூருக்கு வடக்கே சிங்கம்புணரி செல்லும் வழியில் 16 கிமீ தொலைவிலும் உள்ளது. \n\n"}
{"id": "433124", "url": "https://ta.wikipedia.org/wiki?curid=433124", "title": "பாபாக்னி ஆறு", "text": "பாபாக்னி ஆறு\n\nபாபாக்னி ஆறு (Papagni River) தென்னிந்தியாவில் ஆந்திரப்பிரதேசம் மற்றும் கர்நாடகா ஆகிய மாநிலங்களில் பாய்கின்ற ஒரு ஆறாகும். பெண்ணாற்றின் வலது கரையில் உள்ள கிளை ஆறாகும். \n\nSection::::பெயர்க்காரணம்.\nபாபாக்னி என்ற வார்த்தை பாவம் மற்றும் அக்னி ஆகிய வார்த்தைகளின் கூட்டு வார்த்தையாகும். இந்தப் பகுதியில் வாழ்ந்து வந்த பூர்வகுடி மக்களான செஞ்சூ இன மக்களின் ஒன்றுமறியா தலைவன் ஒருவனை அரசனொருவன் கொன்று விட்டதாகவும், அதற்கான தண்டனையாக அந்த மன்னனுக்குத் தொழுநோயால் பாதிக்கப்பட்டதாகவும், பாபாக்னி பள்ளத்தாக்கில் உள்ள இந்த ஆற்றில் மூழ்கி எழுந்த பிறகு அரசனின் பாவம் நிவர்த்தியானதாகவும் அன்று முதல் இந்த ஆறு பாபாக்னி என்று வழங்கப்படுவதாகவும் கூறப்படுகிறது.\n\nSection::::ஆற்றின் போக்கு.\nகர்நாடகா மாநிலத்தில் உள்ள சிக்கபள்ளாபூர் மாவட்டத்தில் உள்ள நந்தி மலையில் இந்த ஆறானது உற்பத்தியாகிறது. இது ஆண்டொன்றுக்கு 60–80 செமீ மழைப்பொழிவைப் பெறக்கூடிய நீர்ப்பிடிப்புப் பகுதியையே நீராதாரமாகக் கொண்டுள்ளது. இது கோடை காலத்தில் வறண்டு காணப்படும் ஆறாகும். இந்த ஆறானது, கருங்கல் பாறைப் படிவுகளைக் கொண்டுள்ள பகுதியின் வழியாகவும் அடிக்கடி மண்ணரிப்பிற்கு உள்ளாகும் செம்மண் படிவுகளைக் கொண்ட பகுதியின் வழியாகவும் பாய்ந்து செல்கிறது. இந்த ஆறு கர்நாடகாவின் கோலார் மாவட்டத்தின் வழியாகவும் ஆந்திரப்பிரதேசத்தின் சித்தூர், அனந்தப்பூர் மற்றும் கடப்பா மாவட்டங்களின் வழியாகப் பாய்ந்து செல்கிறது. இந்த ஆற்றுப்படுகையானது 8,250  சதுர கிலோமீட்டர் பரப்பை உள்ளடக்கியதாகும் மேலும் இது ஆந்திரப்பிரேதசத்தின் இராயலசீமா பகுதியில் உள்ள 21 தாலுகாக்களை உள்ளடக்கி 30 தாலுகாக்களை வடிநிலப்பகுதியாகக் கொண்டுள்ளது.ஆந்திரப்பிரதேசத்தின் கடப்பா மாவட்டத்தில் உள்ள கமலாபுரம் என்ற இடத்திற்கருகில் இது பெண்ணாற்றுடன் இணைகிறது.\n\nSection::::சூழலியல் பிரச்சனைகள்.\nஇந்த ஆறானது சமீபத்திய ஆண்டுகளில் பல மனிதச் செயல்பாடுகளின் காரணமாக பலத்த சீரழிவிற்கு உள்ளாகியுள்ளது. ஆற்றுப்படுகையில் இருந்து வரையறுக்கப்படாத மற்றும் மிகையான மணல் வாரியெடுக்கப்படுவது ஆற்றின் வடிநிலத்தின் நிலத்தடி நீர் மட்டத்தை வெகுவாகக் குறைத்துள்ளது. ஆற்றங்கரையிலும், ஆற்றிலும் கட்டுமானப் பயன்பாடுகளுக்காக நிலத்தினை சிதைப்பது ஆற்றுப்படுகையின் ஆழத்தை அதிகரிப்பதுடன், நிலத்தடி நீர் மட்டத்தின் தரத்தினையும் குறைப்பதற்குக் காரணமாக இருக்கிறது. சூழலியல் பாதுகாப்புக்கான அறக்கட்டளை மற்றும் சமூகப் பங்களிப்புடன் மேற்கொள்ளப்பட்ட மறுசீரமைப்பு நடவடிக்கைகளான தடுப்பணைகளை பழுது நீக்கம் செய்வது, கரையோரங்களில் மரங்கள் நடுவது போன்ற செயல்களின் காரணமாக ஓரளவிற்கு நிலத்தடி நீரின் இருப்பு உயர்ந்திருக்கிறது. இந்த முயற்சியின் வெற்றி கர்நாடகாவில் அர்காவதி ஆற்றில் மேற்கொள்ளப்பட உள்ள மறுசீரமைப்பு நடவடிக்கைகளுக்கு முன்மாதிரியாக அமைந்துள்ளன.\n"}
{"id": "433127", "url": "https://ta.wikipedia.org/wiki?curid=433127", "title": "ஷெர்லின் சோப்ரா", "text": "ஷெர்லின் சோப்ரா\n\nஷெர்லின் சோப்ரா பாலிவுட் திரைப்படத் தயாரிப்பாளராகவும், நடிகையாகவும் மற்றும் விளம்பர உலகில் அலங்கார அழகியாகவும் உள்ளார். ஜுலை 2012 இல் , \"பிளேபாய் \" பத்திரிக்கையில் தான் தோன்றும் படம் வெளிவருவதாகக் கூறினார். \"பிளேபாய்\" பத்திரிக்கையில் ஆடையின்றி தோன்றிய முதல் இந்தியப் பெண்ணாக இவர் அறியப்படுகிறார். பின்னர் எம்டிவி நடத்திய ஸ்பிலிட்ஸ் வில்லா என்ற நிகழ்ச்சியில் ஆறாவது பகுதியின் நிகழ்ச்சித் தொகுப்பாளராக பணியாற்றியுள்ளார். \"பேட் கேர்ல் \" என்ற இசைத் தொகுப்பினை 2013 டிசம்பரில் வெளியிட்டார்.\n\nSection::::இளமைக் காலம்.\nஷெர்லின் சோப்ராவின் தந்தை ஒரு மருத்துவராக பணியாற்றி வருகிறார். இளமையில் ஸ்டான்லி மகளிர் உயர்நிலைப் பள்ளியில் பயின்ற இவர் பின்னர், சிக்கந்தராபாத் செயின்ட் அன்னா மகளிர் கல்லூரியில் பயின்று பட்டம் பெற்றுள்ளார். 1999 இல் \"மிஸ் ஆந்திரா \" பட்டம் பெற்றுள்ளார்.\n\nSection::::திரை வாழ்க்கை.\nஇவர் ஆரம்ப காலங்களில் பாலிவுட் திரையுலகில் \"டைம்பாஸ்\", \"ரெட்ஸ் ஸ்வத்திக்\" மற்றும்\" கேம்\" போன்ற ஒரு சில படங்களில் நடித்துள்ளார். பின்னர்ஆந்திரத் திரைப்படத் துறையில் \"எ பிலிம் பை அரவிந்த் \" என்ற படத்தின் மூலம் அறிமுகமானார். \"பிக்பாஸ் என்ற தொலைக்காட்சி நிகழ்ச்சியின் பகுதி 3 ல் போட்டியாளராக பங்கேற்றார். பின்னர்,அந்த நிகழ்ச்சியிலிருந்து 27 ஆம் நாளில் வெளியேற்றப்பட்டார். 2013இல் ரூபேஷ் பால் இயக்கத்தில் \" காமசூத்ரா 3டி\" என்ற படத்தில் கதாநாயகியாக நடித்துள்ளார். 2013 இல் நடந்த 66வது கேன்ஸ் திரைப்பட விழாவில் இப்படத்தின் திரையிடலின் போது பங்கேற்றார். அதற்குப் பின்னர் 2016 வரை சில காலம் எதிலும் பங்கேற்காமல் அமைதியாகவே இருப்பதாக ஷெர்லின் அறிவித்தார்.\n\n"}
{"id": "433130", "url": "https://ta.wikipedia.org/wiki?curid=433130", "title": "கொங்கர்புளியங்குளம் சமணர் மலை", "text": "கொங்கர்புளியங்குளம் சமணர் மலை\n\nகொங்கர்புளியங்குளம் சமணர் மலை, தமிழ்நாட்டின் மதுரை மாவட்டம், மதுரை - உசிலம்பட்டி செல்லும் தேசிய நெடுஞ்சாலையில், மதுரை காமராஜர் பல்கலைக்கழகத்திற்கு மேற்கே 2 கிமீ தொலைவில் உள்ள கொங்கர்புளியங்குளம் கிராமத்தில் அமைந்த சமணர் குன்றுகள் ஆகும். இது மதுரையிலிருந்து 15 கிமீ தொலைவில் உள்ளது.\n\nSection::::வரலாறு.\nகிமு இரண்டாம் நூற்றாண்டின் தமிழ் பிராமி எழுத்துருக்களும், இங்குள்ள சமணக்குன்றுகளில் செயல்பட்டு வந்த மாதேவிப்பெரும்பள்ளிக்கு தானமாக இந்த ஊர் வழங்கப்பட்டதை கிபி 9-ஆம் நூற்றாண்டில் வட்டெழுத்துக் கல்வெட்டில் குறிப்பிடப்பட்டுள்ளது. இங்குள்ள குகைக் குன்றுகளில் சமண முனிவர்களுக்கான ஐம்பதுக்கும் மேற்பட்ட கற்படுக்கைகள் வெட்டப்பட்டுள்ளது. இதை செய்து கொடுத்தவர்களின் பெயர்கள் பாறையின் முகப்பில் வெட்டப்பட்டுள்ளது. பாகனூரைச் சேர்ந்த பேராதன் பிட்டன் என்பவர் செய்து கொடுத்ததை இக்கல்வெட்டு குறிப்பிடுகிறது. மூன்றாவதாக உள்ள கல்வெட்டில் பாகனூர் என்ற ஊர்பெயர் காணப்படுகிறது. \n\nஇங்குள்ள பாறையில் வடிக்கப்பட்ட தீர்த்தங்கரர் மகாவீரர் சிற்பம், கிபி 9-ஆம் நூற்றாண்டில் தமிழ்நாட்டில் சமண சமயத்தை சீர்திருத்தி பரப்பிய அச்சனந்தி முனிவருக்கு சமர்ப்பிக்கப்பட்டடதை, இங்குள்ள வட்டெழுத்து தமிழ் கல்வெட்டு கூறுகிறது.\n\n\n"}
{"id": "433133", "url": "https://ta.wikipedia.org/wiki?curid=433133", "title": "100% காதல்", "text": "100% காதல்\n\n100% காதல் (\"100% Kadhal\") என்பது வெளிவர இருக்கும் காதல் நகைச்சுவைத் திரைப்படமாகும். இப்படத்தை எம். எம். சந்திர மௌலி இயக்கியுள்ளார். இப்படத்தில் முதன்மைப் பாத்திரங்களில் ஜி. வி. பிரகாஷ் குமார், ஷாலினி பாண்டே, சதீஸ் ஆகியோர் நடித்துள்ளனர். இப்படம் தெலுங்கு மொழித் திரைப்படமான \"100% லவ்\" (2011) படத்தின் மறு ஆக்கமாகும். இப்படத்தின் தயாரிப்புப் பணிகள் 2017 அக்டோபரில் துவங்கியது.\n"}
{"id": "433134", "url": "https://ta.wikipedia.org/wiki?curid=433134", "title": "எம். எம். சந்திர மௌலி", "text": "எம். எம். சந்திர மௌலி\n\nஎம். எம். சந்திர மௌலி (\"MM Chandramouli\") என்பவர் ஒரு இந்திய திரைப்பட ஒளிப்பதிவாளர் மற்றும் இயக்குநர் ஆவார்.\n\nSection::::வாழ்க்கை.\nஇவர் ஆந்திரப் பிரதேசம், சித்தூரைச் சேர்ந்தவர். ஆந்திரப் பல்கலைக்கழகத்தில் இளநிலைப் பட்டப்படிப்பை முடித்த இவர், சென்னை திரைப்படக் கல்லூரியில் ஒளிப்பதிவு மற்றும் திரைப்பட தயாரிப்புப் பிரிவுகளில் தேர்வுபெற்றார். பின்னர் ஒளிப்பதிவாளர் அசோக்குமாரிடம் உதவியாளராக சேர்ந்தார். அவர் இயக்கியத் தமிழ், தெலுங்கு திரைப்பட்ங்கில்இணை இயக்குநராக பணியாற்றினார். அதன்பிறகு பல்வேறு இந்தியப்படங்களுக்கு ஒளிப்பதிவு செய்தார். பின்னர் விஜய் தொலைக்காட்சியில் சில தொடர்களைத் தயாரித்தார். 2010 வாக்கில் அமெரிக்காவின் நியூயார்க்கில் குடியேறினார். அங்கே தொலைக்காட்சித் தொடர்கள், சில ஹாலிவுட் படங்கள், விளம்பரங்களில் பணிபுரிந்து, திரைப்பட விநியோகத்திலும் ஈடுபட்டார். அதன்பிறகு சென்னை திருபிய ராஜமௌலி தற்போது 100% காதல் என்ற படத்தை இயக்கிவருகிறார்.\n"}
{"id": "433136", "url": "https://ta.wikipedia.org/wiki?curid=433136", "title": "அன்டெக்கேனால்", "text": "அன்டெக்கேனால்\n\nஅன்டெக்கேனால் (\"Undecanal\") என்பது CHCHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பதினோரு கார்பன்களைக் கொண்ட இந்த ஆல்டிகைடு அன்டெசைல் ஆல்டிகைடு என்ற பெயராலும் அழைக்கப்படுகிறது. எண்ணெய்ப் பசையுடன் நிறமற்றதாக அன்டெக்கேனால் காணப்படுகிறது. வாசனைத் திரவியங்களின் ஒரு பகுதிப் பொருளாக பயனாகிறது. இயற்கையில் சிட்ரசு வகை எண்ணெயாக இது தோன்றினாலும் வணிக முறையில் டெசீன்களை கீட்டோன்களை ஆல்டிகைடுகளாக மாற்றும் ஆக்சோ செயல்முறையில் இது தயாரிக்கப்படுகிறது .\n\nஐரோப்பிய ஒன்றியத்தின் வேதிப்பொருள்கள் பதிவு மதிப்பீடு அங்கீகரிப்பு கட்டுபாடு அமைப்பில் இச்சேர்மம் பதிவு செய்யப்பட்டுள்ளது. இவ்வமைப்பின் கூற்றுப்படி இது எரிச்சலூட்டி என்று கருதப்படுகிறது .\n"}
{"id": "433139", "url": "https://ta.wikipedia.org/wiki?curid=433139", "title": "நோனேனால்", "text": "நோனேனால்\n\nநோனேனால் (\"Nonanal\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஒன்பது கார்பன்களைக் கொண்ட இந்த ஆல்க்கைல் ஆல்டிகைடானது நோனேனால்டிகைடு, பெலார்கோனால்டிகைடு அல்லது ஆல்டிகைடு சி-9 என்ற பெயர்களாலும் அழைக்கப்படுகிறது. எண்ணெய்ப் பசையுடன் நிறமற்றதாக நோனேனால் காணப்படுகிறது. மேலும் வாசனைத் திரவியங்களின் ஒரு பகுதிப் பொருளாக இது பயனாகிறது. இயற்கையில் சிட்ரசு வகை எண்ணெயாக இது பல்வேறு எண்ணெய்களில் தோன்றினாலும் வணிக முறையில் 1-ஆக்டீனை கீட்டோன்களை ஆல்டிகைடுகளாக மாற்றும் ஆக்சோ செயல்முறையில் இது தயாரிக்கப்படுகிறது .\n\nகுலெக்சு வகை கொசுக்களை இச்சேர்மம் ஈர்க்கின்றது என அடையாளம் காணப்பட்டுள்ளது . இதற்காக இணைவினையாக கார்பனீராக்சைடுடன் நோனேனால் வினைபுரிகிறது .\n"}
{"id": "433144", "url": "https://ta.wikipedia.org/wiki?curid=433144", "title": "மைரிசுட்டால்டிகைடு", "text": "மைரிசுட்டால்டிகைடு\n\nமைரிசுடைல் ஆல்டிகைடு (\"Myristyl aldehyde\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். டெட்ராடெக்கேனால் என்ற பெயர்களாலும் இச்சேர்மம் அழைக்கப்படுகிறது. மைரிசுட்டிக் அமிலத்தை ஒடுக்க வினைக்கு உட்படுத்தி மைரிசுடைல் ஆல்டிகைடு தயாரிக்கப்படுகிறது. \n\nவிப்ரியோ எனப்படும் கிராம் எதிர்பாக்டீரியா இனத்தைச் சேர்ந்த உயிர்ப்பொருள்கள் வெளியேற்று ஒளி பாக்டீரியாக்களால் இச்சேர்மம் உற்பத்தி செய்யப்படுறது. இவ்வாறு உருவாகும் இரண்டு தளப்பொருள்களில் இதுவும் ஒன்றாகும். மற்றும் விப்ரியோ பிசுச்செரி ஒளி உமிழ்வு பாக்டீரியாக்கள் இதைப் பயன்படுத்திக் கொள்கின்றன.\n"}
{"id": "433150", "url": "https://ta.wikipedia.org/wiki?curid=433150", "title": "3-அசிட்டைல்-6-மெத்தாக்சிபென்சால்டிகைடு", "text": "3-அசிட்டைல்-6-மெத்தாக்சிபென்சால்டிகைடு\n\n3-அசிட்டைல்-6-மெத்தாக்சிபென்சால்டிகைடு (\"3-Acetyl-6-methoxybenzaldehyde\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். என்செலியா ஃபாரினோசா எனப்படும் பாலைவனப் புதர்ச் செடிகளின் இலைகளில் இச்சேர்மம் காணப்படுகிறது. \n"}
{"id": "433157", "url": "https://ta.wikipedia.org/wiki?curid=433157", "title": "பேரன்பு", "text": "பேரன்பு\n\nபேரன்பு (Peranbu ), என்பது 2018 ஆண்டைய தமிழ்த் திரைப்படமாகும். இப்படத்தை எழுதி இயக்கியவர் ராம் ஆவார். இப்படத்தை பி. எல். தேனப்பன் தயாரித்துள்ளார். இப்படத்தில் முதன்மைப் பாத்திரங்களல் மம்மூட்டி, அஞ்சலி, சாதனா, அஞ்சலி அமீர் ஆகியோர் நடித்துள்ளனர். இப்படத்துக்கு யுவன் சங்கர் ராஜா பின்னணி அசையமைத்துள்ளார். இப்பத்தின் மலையாள மொழி பதிப்பும் உருவாக்கப்பட்டுள்ளது. இப்படமானது 2018 ஆம் ஆண்டு சனவரி 27 ஆம் நாள், ராபர்ட்டாம் சர்வதேச திரைப்பட விழாவிலும், சூன் 17 அன்று சீனாவின், ஷாங்காய் சர்வதேச திரைப்பட விழாவில் திரையிடப்பட்டது.\n\nமேலும் இப்படமானது 49 வது இந்திய சர்வதேச திரைப்பட விழாவில் இந்திய பனோரமா பிரிவின் கீழ் திரையிட தேர்ந்தெடுக்கப்பட்டது. 2019 பெப்ரவரி 1 அன்று திரையரங்குகளில் வெளியிடப்பட்ட இப்படமானது, விமர்சகர்களிடமிருந்து நேர்மறையான விமர்சனங்களைப் பெற்றது.\n\n\nSection::::தயாரிப்பு.\n2015 ஆம் ஆண்டின் தொடக்கத்தில் சுமார் ஆறு ஆண்டுகளுக்கு முன் நடிகர் மம்முட்டியை மனதில் கொண்டு இயக்குநர் ராம் திரைக்கதையை உருவாக்கினார். அவரது வழக்கமான இசையமைப்பாளர் யுவன் ஷங்கர் ராஜா மற்றும் ஒளிப்பதிவாளர் தேனி ஈஸ்வர் ஆகியோர் இப்படக் குழுவில் இணைக்கப்பட்டனர். சூலை மாதத்தில் இவரது 2013 ஆண்டைய திரைப்படமான \"தங்க மீன்கள்\", படத்தில் அறிமுகமான சாதனா இப்படத்தில் நடிக்க ஒப்பந்தம் செய்யப்பட்டார்.   பி. ஆர். தேனாபனின் ஸ்ரீ ராஜலட்சுமி பிலிம்ஸ் நிறுவனம் படத்தைத் தயாரிக்க ஒப்பந்தம் செய்த பிறகு, படத்தில் முதன்மைப் பாத்திரத்தில் நடிக்க அஞ்சலி ஒப்பந்தம் செய்யப்பட்டார். 2016 சனவரியில் படத்தின் சுவரோட்டியை வெளியிட்டு படத்தின் பெயராக \"பேரன்பை\" ராம் அறிவித்தார். இப்படத்தில்   மம்மூட்டி குடும்பத்தலைவராகவும் அவரது மனைவியாக அஞ்சலியும் இவர்களின் மகளாக சாதனாவும் நடித்துள்ளனர்.\n\nபடத்தின் முதன்மைப் படப்பிடிப்பானது 2016 சனவரி 6 அன்று கொடைக்கானலில் துவங்கி, இரு கட்டங்களாக படப்பிடிப்பு நடத்த திட்டமிடப்பட்டது. அடுத்தகட்டமாக சென்னையில் படப்பிடிப்பு நடத்தப்பட்டது. மம்முட்டி மற்றும் சாதனா சம்மந்தபட்ட காட்சிகள் சனவரி இறுதியில் படம்பிடிக்கப்பட்டன. கேரளத்தைச் சேர்ந்த திருநங்கையும், வடிவழகியான அஞ்சலி அமீர் இப்படத்தில் முதன்முறையாக முக்கிய பாத்திரத்தில் அறிமுகமானார். இவரின் பாத்திரத்துக்கு மார்ச் முதல் நாள்வரை தயாரிப்பு தரப்பில் தகுந்த நபரை தேடிவந்தனர். மம்மூட்டி இவரை தொலைக்காட்சியில் ஒரு ஆவணப்படத்தில் காணும்போது அறிந்து, ராமிற்கு இவரை பரிந்துரை செய்தபின், இவர் தேர்வு செய்யப்பட்டார். படத்தின் இரண்டாம் கட்ட படப்பிடிப்பானது சூலையில் இருந்து செப்டம்பர் வரை சென்னை மற்றும் சென்னையைச் சுற்றியுள்ள பகுதிகளில் நடத்தப்பட்டது. 2016 நடுப்பகுதியில், ராமிடம் மம்மூட்டி சொன்ன ஆலோசனைக்குப் பிறகு, இந்தப் படத்தின் மலையாளப் பதிப்பு தயாரிக்க திட்டமிடப்பட்டது. Suraj Venjaramoodu இப்புதிய பதிப்பில் மம்முட்டியின் நன்பராக சுராஜ் வெஞ்சாரமூடு இப்படத்தில் இணைந்தார். படத்தின் பின்னணி குரல் பதிவு போன்ற தயாரிப்புக்கு பிந்தைய பணிகள் 2017 சனவரியில் துவங்கின. செப்டம்பரில் யுவன் சங்கர் ராஜா படத்தின் அனைத்து பாடல்களுக்கும் இசையமைத்து, பின்னணி இசைப்பணியையும் துவக்கினார்.\n\nSection::::இசை.\nஇப்படத்துக்கான இசையமைப்பை யுவன்சங்கர் ராஜா மேற்கொண்டார். படத்தின் இசை வெளியீட்டு விழாவானது 2018 சூலையில் சென்னை கலைவாணர் அரங்கில் நடந்தது. இது நேர்மறையான எதிர்வினையை அளித்தது.\nSection::::வெளியீடு.\nபடத்தின் முன்னோட்டமும் சுவரோட்டியும் உலக அளவில் 2019 சனவரி 5 அன்று வெளியிடப்பட்டது. இப்படமானது 2018 ஆம் ஆண்டு சனவரி 27 ஆம் நாள், ராபர்ட்டாம் சர்வதேச திரைப்பட விழாவிலும், சூன் 17 அன்று சீனாவின், ஷாங்காய் சர்வதேச திரைப்பட விழாவில் திரையிடப்பட்டது.\n\n2018 ஆம் ஆண்டு கோடைகாலத்தில் படத்தை திரையரங்குகளில் திரையிட திட்டமிட்டுள்ளதாக 2018 சனவரியில் ராம் குறிப்பிட்டார், ஆனால் பட வெளியீடு தாமதமானது.  படமானது உலகெங்கும் 2019 பிப்ரவரி 1 அன்று வெளியிடப்பட்டது.\n\nSection::::வரவேற்பு.\nஇந்தத் திரைப்படம் விமர்சகர்களிடமிருந்து நேர்மறையான வரவேற்பை பெற்றது. இந்துஸ்தான் டைம்சின் கார்த்திக் குமார் இந்த படத்துக்கு 4.5 / 5 என்ற மதிப்பெண்ணை அளித்தார்.\n"}
{"id": "433158", "url": "https://ta.wikipedia.org/wiki?curid=433158", "title": "ஸ்ரீ ராமஞ்னேய யுத்தம்", "text": "ஸ்ரீ ராமஞ்னேய யுத்தம்\n\nஸ்ரீ ராமஞ்னேய யுத்தம் என்பது 1975 இல் தெலுங்கு மொழியில் வெளிந்த இந்து தொன்மவியல் திரைப்படம் ஆகும். என். டி. ராமராவ், சரோஜாதேவி ஆகியோர் முக்கிய கதாப்பாத்திரத்தில் நடித்திருந்தார். பாட்லூரி வெங்கட நாராயணா தயாரித்திருந்தார். பாபு என்பவர் இயக்கியிருந்தார்.\n\nஇத்திரைப்படத்திற்கு கே. வி. மகாதேவன் இசையமைத்திருந்தார்.\n\n\n\nSection::::பாடல்கள்.\nகே. வி. மகாதேவன் இப்படத்திற்கு இசையமைத்துள்ளார்.\n"}
{"id": "433159", "url": "https://ta.wikipedia.org/wiki?curid=433159", "title": "ஹனுமான் விஜய்", "text": "ஹனுமான் விஜய்\n\nஹனுமான் விஜய் என்பது 1974 இல் வெளிவந்த இந்தி திரைப்படமாகும். இந்த திரைப்படம் இந்து தொன்மவியலினை அடிப்படையாகக் கொண்டது. இந்து இதிகாசமான இராமாயணத்தை அடிப்படையாகக் கொண்டது. அஜய் விஸ்வநாத் இப்படத்திற்கு இசையமைத்திருந்தார். வடதேகர் என்பவர் ஒளிப்பதிவு செய்திருந்தார். இஸ்மாயில் ஷேக் எடிட்டிங்கும், சேதன் குமார் நடன இயக்குனராகவும் பணியாற்றியிருந்தனர்.\n\n"}
{"id": "433161", "url": "https://ta.wikipedia.org/wiki?curid=433161", "title": "லங்கா தகன்", "text": "லங்கா தகன்\n\nலங்கா தகன் () என்பது 1917 இல் வெளிவந்த இந்தியா ஊமைத் திரைப்படமாகும். இதனை தாதாசாகெப் பால்கே இயக்கியிருந்தார். இத்திரைப்படத்தின் கதையானது வால்மீகி எழுதிய இந்து சமய இதிகாசங்களுள் ஒன்றான இராமாயணத்தை அடிப்படையாகக் கொண்டதாகும். இப்படம் பால்கேவின் இரண்டாவது திரைப்படமாகும். அவர் \"ராஜா ஹரிஸ்சந்திரா\" என்ற திரைப்படத்தை 1913 இல் இயக்கியிருந்தார். இந்த இரண்டு படங்களுக்கும் இடைப்பட்ட காலத்தில் பால்கே நிறைய குறும்படங்களை எடுத்துக் கொண்டிருந்தார்.\n"}
{"id": "433164", "url": "https://ta.wikipedia.org/wiki?curid=433164", "title": "தானியா சாச்தேவ்", "text": "தானியா சாச்தேவ்\n\nதானியா சாச்தேவ் (\"Tania Sachdev\") என்பவர் ஓர் இந்திய சதுரங்க விளையாட்டு வீராங்கனை ஆவார். இவர் 1986 ஆம் ஆண்டு ஆகத்து மாதம் 20 ஆம் நாள் பிறந்தார். இந்தியப் பெண்கள் அனைத்துலக மாசுட்டர், பெண் கிராண்டு மாசுட்டர் போன்ற பிடே அமைப்பு வழங்கும் பட்டங்கள் இவருக்குச் சொந்தமாக உள்ளன. சதுரங்க வர்ணணையாளர் மற்றும் சதுரங்கத் தொகுப்பாளராகவும் உள்ளார்.\n\nSection::::தொடக்கக் காலம்.\nதானியா சாச்தேவ் தில்லியில் பிறந்தார். தானியாவுக்கு எட்டு வயதாக இருந்தபோது சதுரங்க விளையாட்டு அவருடைய தாயார் அஞ்சுவால் அறிமுகப்படுத்தப்பட்டது. தானியாவின் பெற்றோர்கள் அவருக்கு தொழில்முறை சதுரங்கப் பயிற்சியைக் கொடுத்தார்கள். எட்டு வயதிலேயே தானியா தனது முதல் அனைத்துலகப் பட்டத்தை பெற்றார். குழந்தையிலிருந்தே பயிற்சியாளர் கே.சி. யோசி பயிற்சியளித்தார். எனவே குழந்தையாக இருந்தபோதே தானியா பல போட்டிகளை வென்றார். 12 வயதுக்குட்பட்டோர் இந்திய சாம்பியன், 2000 ஆம் ஆண்டிற்கான பெண்கள் 14 வயதுக்குட்பட்டோர் ஆசியச் சாம்பியன், உலகப் பெண்கள் 12 வயதுக்குட்பட்டோர் சாம்பியன் பட்டப் போட்டியில் வெண்கலப் பதக்கம் போன்றவை அவற்றில் சில வெற்றிகளாகும். 2002 ஆம் ஆண்டில் தானியா இலங்கையின் மாரவிளா நகரில் நடைபெற்ற பெண்கள் ஆசிய இளையோர் சாம்பியன் பட்டத்தை வென்றார்.\n\nSection::::தேசிய, அனைத்துலக பாராட்டுகள்.\n2005 ஆம் ஆண்டில் பெண் கிராண்ட்டு மாசுட்டர் என்ற பட்டத்தை வென்ற எட்டாவது இந்திய வீரர் என்ற பெருமையைப் பெற்றார். 2006 மற்றும் 2007 ஆம் ஆண்டுகளில் இந்தியாவின் தேசிய மகளிர் பிரீமியர் சதுரங்க சாம்பியன் பட்டத்தையும் வென்றார். 2007 ஆம் ஆண்டில் தெக்ரானில் நடைபெற்ற மகளிர் ஆசிய சதுரங்க சாம்பியன் பட்டப் போட்டியின் ஒன்பது சுற்றுகளில் 6½ புள்ளிகளை எடுத்து சாம்பியன் பட்டத்தை அவர் வென்றார். 2009 ஆம் ஆண்டு மதிப்பு மிக்க அருச்சுனா விருது தானியாவுக்கு வழங்கப்பட்டது. 2016 ஆம் ஆண்டு ஐசுலாந்து ரேய்க்யாவிக் சதுரங்கப் போட்டியில் சிறந்த பெண்மணி என்ற விருதைப் பெற்றார். களுத்துறையில் நடைபெற்ற பொதுநலவாய மகளிர் சாம்பியன் பட்டப் போட்டியில் தானியா சாம்பியன் பட்டம் பெற்றார் 2008 ஆம் ஆண்டு முதல் சதுரங்க ஒலிம்பியாடு போட்டிகளில்\n\nதானியா இந்தியாவின் தேசிய அணியில் விளையாடி வருகிறார். 2009 மற்றும் 2011 ஆம் ஆண்டுகளில் உலகப் பெண்கள் குழு சாம்பியன் பட்டப் போட்டிகளிலும், 2003 ஆம் ஆண்டு முதல் ஆசியப் பெண்கள் குழு சாம்பியன் பட்டப் போட்டிகளிலும் பங்கேற்று விளையாடி வருகிறார். இவை தவிர 2006 ஆம் ஆண்டு ஆசிய விளையாட்டுப் போட்டிகள், 2009 ஆம் ஆண்டு நடைபெற்ற ஆசிய உள்ளரங்கப் போட்டிகள் ஆகியவற்றிலும் விளையாடினார். இசுதான்புல்லில் 2012 ஆம் ஆண்டு நடைபெற்ற சதுரங்க ஒலிம்பியாடின் தனிநபர் பிரிவில் வெண்கலப் பதக்கம் வென்றார். இதேபோல ஆசியப் பெண்கள் குழு சாம்பியன் பட்டப் போட்டிகளில் 2008, 2009, 2012, 2014 ஆம் ஆண்டுகளில் அணிக்காக நான்கு வெள்ளிப் பதக்கங்கள், தனிநபருக்கான மூன்று வெள்ளி மற்றும் வெண்கலப் பதக்கங்கள் கிடைப்பதற்கு காரணமாக இருந்தார்.\n\nபிரிட்சுபயிற்சியாளர் தந்திரம் இலக்கமுறை காணொளி வட்டு ஒன்றை சதுரங்க மென்பொருள் நிறுவனமான செசுபேசுக்கு தானியா தொகுத்தளித்துள்ளார். சென்னையில் நடைபெற்ற ஆனந்த் கார்லசென் இடையிலான போட்டிகளுக்கும் இவரே வர்ணனையாளராக இருந்தார்.\n\nSection::::தனிப்பட்ட வாழ்க்கை.\nதில்லியில் உள்ள வசந்த் விகார் நவீனப் பள்ளியில் தானியா தன்னுடைய கல்வியை கற்றுத் தேர்ந்தார். சிறீ வெங்கடேசுவரா கல்லுரியில் தன்னுடைய பட்டப் படிப்பையும் முடித்தார்.\n\nரெட் புல் நிறுவனம் தானியாவிற்கு ஆதரவு நல்கியது. 2014 ஆம் ஆண்டு தில்லியைச் சேர்ந்த கட்டிடக் கலை வடிவமைப்பாள இளைஞர் வீரச் கட்டாரியாவை மணந்து கொண்டார் பயிற்சி பெற்ற பரதநாட்டியக் கலைஞரான தானியாவின் பொழு போக்கு அம்சங்கள் படிப்பதும் கடையில் பொருட்கள் வாங்குவதுமாகும்..\n\n"}
{"id": "433178", "url": "https://ta.wikipedia.org/wiki?curid=433178", "title": "கார்வோனிக் அமிலம்", "text": "கார்வோனிக் அமிலம்\n\nகார்வோனிக் அமிலம் (\"Carvonic acid\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். α- மெத்திலீன்-4-மெத்தில்-5-ஆக்சோ-3-சைக்ளோயெக்சீன்-1-அசிட்டிக் அமிலம் என்றும் இச்சேர்மம் அழைக்கப்படுகிறது. ஒரு டெர்பீனாய்டு என்று வகைப்படுத்தப்படும் கார்வோனிக் அமிலம் மனிதர்களில் இயற்கையாகத் தோன்றும் கார்வோன் என்ற டெர்பீனாய்டின் வளர்சிதை மாற்றத்தால் உருவாகிறது . \n"}
{"id": "433180", "url": "https://ta.wikipedia.org/wiki?curid=433180", "title": "2,2-டைமெத்தாக்சி-2-பீனைலசிட்டோபீனோன்", "text": "2,2-டைமெத்தாக்சி-2-பீனைலசிட்டோபீனோன்\n\n2,2-டைமெத்தாக்சி-2-பீனைலசிட்டோபீனோன் (\"2,2-Dimethoxy-2-phenylacetophenone\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஓர் ஒளித்தொடக்கியான இச்சேர்மம் தனியுறுப்பு பலபடியாக்கல் வினையை தொடங்கி வைக்கப் பயன்படுத்தப்படுகிறது. அக்ரைலேட்டு பலபடிகள் தயாரித்தலை இதற்கு உதாரணமாகக் கூறலாம் . ஒளியின் ஆதரவால் இம்மூலக்கூறு தனியுறுப்பாக உருவாகிறது. பின்னர் இத்தனியுறுப்பு தனியுறுப்பு பலபடியாக்கல் வினையைத் தொடங்கி வைக்கிறது. ஒருங்கிணைந்த சுற்றுகள் உருவாக்கும் செயல்முறையிலும் இச்சேர்மம் பயன்படுத்தப்படுகிறது. \n"}
{"id": "433192", "url": "https://ta.wikipedia.org/wiki?curid=433192", "title": "புய எலும்பு", "text": "புய எலும்பு\n\nபுய எலும்பு (ஆங்கிலம்:Humerus) மேற்கையில் உள்ள ஒரு நீள எலும்பு வகை ஆகும். இது தோள்பட்டை மற்றும் முழங்கை பகுதிக்கு இடையில் அமைந்த எலும்பு ஆகும். புய எலும்பு மேல்முனை, கீழ்முனை மற்றும் நடுவே தண்டு பகுதியை கொண்டுள்ளது. இது தோள்பட்டை மூட்டு மற்றும் முழங்கை மூட்டு பகுதிகளை கொண்டது.\n\nSection::::அமைப்பு.\nபுய எலும்பின் மேல்முனையில் உள்ள கோளவடிவ தலைப்பகுதி தோள் எலும்பு வெளிப்புற குழி வடிவ பகுதியுடன் இணைந்து தோள்பட்டை மூட்டை உருவாக்குகிறது. இதன் கீழ்முனை இணைப்பு பகுதி அரந்தி எலும்பு மற்றும் ஆரை எலும்பின் மேல்முனையின் இணைப்பு பகுதியுடன் இணைந்து முழங்கை மூட்டை உருவாக்குகிறது.\nபெரும்பாலான பாலூட்டிகளில் மனிதர்களைப் போலவே புய எலும்பு கரங்களை உடலுடன் இணைக்கும் பகுதியாகவே உள்ளது. ஆனால் இதன் நீளம் மாறுபடுகிறது.\n"}
{"id": "433197", "url": "https://ta.wikipedia.org/wiki?curid=433197", "title": "குருமாத்தூர் கல்வெட்டு", "text": "குருமாத்தூர் கல்வெட்டு\n\nகுருமாத்தூர் கல்வெட்டு (Kurumathur inscription (கி.பி 9 ஆம் நூற்றாண்டு) என்பது வட கேரளத்தில் பல்லவ கிரந்த எழுத்தில் பொறிக்கப்பட்ட ஒரு சமசுகிருத கல்வெட்டாகும். இது ஆரியகோடின் தெற்கில் உள்ள குருமாத்தூர் விஷ்ணு கோவிலைப் புதுப்பிக்கும் போது அகழ்வாய்வில் 2011 பெப்ரவரி மாதம், கண்டுபிடிக்கப்பட்டது. இக்கல்வெட்டானது ஒரு கருங்கற்பலகையில் பொறிக்கப்பட்டுள்ளது.\n\nஅரியக்கோடானது காளியாறின் தென் கரையில், கரிக்கட்டின் வடமேற்கில் அமைந்துள்ளது. இது \"கேரளாள்பதி\"யில் குறிப்படப்பட்டுள்ள 32 பிராமணக் குடியேற்றங்களில் ஒன்றாகும்.\n\nஇந்தக் கல்வெட்டானது பின்வரும் தகவல்களை அளிக்கிறது\n\n"}
{"id": "433200", "url": "https://ta.wikipedia.org/wiki?curid=433200", "title": "அரந்தி", "text": "அரந்தி\n\nஅரந்தி (ஆங்கிலம்:Ulna)\nஎலும்பு முழங்கை இரு எலும்புகளில் ஒன்று. நீள வகை எலும்பான இது முழங்கையின் உட்புற எலும்பு ஆகும். இது மேல்முனை, கீழ்முனை மற்றும் நடுவே தண்டு பகுதியை கொண்டது.\n\nSection::::அமைப்பு.\nஅரந்தி எலும்பு மேல்முனை முழங்கை மூட்டின் ஒரு பகுதியாகவும், கீழ்முனை மணிக்கட்டு மூட்டின் ஒரு பகுதியாகவும் அமைந்துள்ளது. அரந்தி எலும்பு ஆரை எலும்புடன் மேலும், கீழும் ஒன்றுடன் ஒன்று இணைந்து ஆரை அரந்தி மூட்டுகளை உருவாக்குகிறது.\n"}
{"id": "433207", "url": "https://ta.wikipedia.org/wiki?curid=433207", "title": "7 டேஸ் அவுட்", "text": "7 டேஸ் அவுட்\n\n7 டேஸ் அவுட் என்பது நெற்ஃபிளிக்சுமில் வெளியான அமெரிக்க தொலைக்காட்சி ஆவனப்படமாகும். இந்த நிகழ்ச்சியின் ஆறாவது அத்தியாயம் டிசம்பர் 6, 2018 இல் வெளிவந்தது.\n\nஇதன் ஒவ்வொரு அத்தியாயமும் 7 நாள்களுக்கு முன்னர் தயாரிப்பாளர்கள் மற்றும் உதவியாளர்களால் திட்டமிடப்பட்டு தொடங்கப்படுகிறது.\n"}
{"id": "433208", "url": "https://ta.wikipedia.org/wiki?curid=433208", "title": "ரிதுபர்ணா செங்குப்தா", "text": "ரிதுபர்ணா செங்குப்தா\n\nரிதுபர்ணா சென்குப்தா (Rituparna Sengupta பிறப்பு 7 நவம்பர் 1971) இந்தியாவைச் சேர்ந்த நடிகையும் தயாரிப்பாளரும் ஆவார். வங்காள, இந்தி, திரைத்துறைகளில் பணிபுரிந்துள்ளார். ஒரு தேசிய விருது, இரு பிலிம்பேர் விருதுகள், நான்கு பி.எப்.ஜி.ஏ விருதுகள் மற்றும் நான்கு அனலாக் விருதுகளைப் பெற்றுள்ளார்.\n\nரிதுபர்ணா முதலில் தொலைக்காட்சியில் நடிக்க ஆரம்பித்தார். 1989 இல் வங்காளத் தொலைக்காட்சித் தொடரான \"சதா பைரா\"வில்  நடித்தார். 1992 ஆம் ஆண்டு தேசிய விருது பெற்ற \"சுவட் பதரேர் தலா\" என்ற வங்காள திரைப்படத்தின் மூலம் பெரிய திரைக்கு அறிமுகமானார். இப்படத்தில் பிரபுத் ராயுடன் நடித்தார். 1994ஆம் ஆண்டு பார்ததோ கோஷ் இணைந்து \"தீஷ்ராகான்\" திரைப் படத்தின் நடித்ததன் மூலம் பாலிவுட்டில் அறிமுகமானார். இவர் ப்ரோசென்ஜிர் சட்டர்ஜி மற்றும் சிரன்ஜித் சக்ரபூத் ஆகியோருடன் பல திரைப்படங்களில் நடித்துள்ளார். பிஜோய் பாஸ்கரின் நாக் பஞ்சமி (1994) திரைப்படத்தில் முதன்முறையாக பிரன்சிக் சாட்டர்ஜியுடன்  நடித்தார். இவர் நடித்த \"சாகரிக்கா\" (1998), \"துமார் அமர் பிரேம்\" (1998), \"ரங்கு பூ\" (1999) ஆகியன வெற்றி திரைப்படங்களாகும்.\n\n1996 ஆம் ஆண்டு கர்நாடக சுபுத்ரா என்ற கன்னட திரைப்படத்தில் பணிபுரிந்தார். 2013 ஆம் ஆண்டு சொகன்லால் உடன் கதவீடு திரைப்படத்தின் மூலம் மலையாளத்தில் அறிமுகமானார்.\n\nSection::::ஆரம்பகால வாழ்க்கை.\nஇளம் வயதிலிருந்தே கலைகளில் ஆர்வமாக இருந்தார். ஓவியம், நடனம், பாடல் மற்றும் கைவினைப் பொருட்கள் ஆகியவற்றில் ஈடுபாடு காட்டினார்.\n\nமவுன்ட் கார்மெல் பள்ளியில் படித்தார். பின்னர் லேடி பிரபூர்ன் கல்லூரியில் பட்டம் பெற்றார். கல்கத்தா பல்கலைக்கழகத்தில் எம். ஏ பட்டத்திற்கான நவீன வரலாற்றைப் படிக்க துவங்கினார்.\n\nSection::::சொந்த வாழ்க்கை.\nசென்குப்தா தனது பால்ய நண்பரும் மொபி ஆப்ஸ் இன் நிறுவனரும் தலைவருமான சஞ்சய் சக்கர்பார்தி என்பவரை 13 டிசம்பர், 1999 ஆம் ஆண்டு திருமணம் புரிந்தார். இத் தம்பதியினருக்கு அன்கன் என்ற மகனும் ரிசோனா என்ற மகளும் உள்ளனர்.\n"}
{"id": "433216", "url": "https://ta.wikipedia.org/wiki?curid=433216", "title": "ஆரை எலும்பு", "text": "ஆரை எலும்பு\n\nஆரை எலும்பு (ஆங்கிலம்:Radius) முழங்கை எலும்புகளில் ஒன்று. ஆரை முழங்கையில் வெளிப்புறமாக அமைந்த ஒரு நீள வகை எலும்பு ஆகும்.\n\nSection::::அமைப்பு.\nஆரை எலும்பு மேல்முனை, கீழ்முனை மற்றும் நடுவே தண்டு பகுதியை கொண்டது. மேல்முனை முழங்கை மூட்டின் ஒரு பகுதியாகவும், கீழ்முனை மணிக்கட்டின் ஒரு பகுதியாகவும் அமைந்துள்ளது. ஆரை எலும்பு அரந்தி எலும்புடன் இணைந்து ஆரை அரந்தி மூட்டுகளை உருவாக்குகிறது.\nஆரை எலும்பு அரந்தி எலும்பை விட அளவில் சிறிய எலும்பாகும்.\n"}
{"id": "433217", "url": "https://ta.wikipedia.org/wiki?curid=433217", "title": "கிங்டம் (தென் கொரிய தொலைக்காட்சி தொடர்)", "text": "கிங்டம் (தென் கொரிய தொலைக்காட்சி தொடர்)\n\nகிங்டம் () என்பது 2019 இல் வெளிவந்த தென்கொரியா தொலைக்காட்சி தொடராகும். இதன் கதையை கிம் என்-ஹீ என்பவர் எழுத, கிம் ஷியாங்-ஹன் என்பவர் இயக்கியுள்ளார். \n\nஇத்தொடர் நெற்ஃபிளிக்சு இன் இரண்டாவது கொரிய தொடர்களும். லவ் அலாரம் என்பது முதல் தொடராக வெளிவந்தது. ஜனவரி 25, 2019 இல் இத்தொடர் ஒளிபரப்பப்பட்டது.\n\nஇத்தொடர் பிரபலமடைந்ததை தொடர்ந்து, இதன் இரண்டாவது சீசன் பிப்ரவரி 2019 இல் எடுக்கப்படுவதாக தெரிவிக்கப்பட்டுள்ளது. \n\n"}
{"id": "433219", "url": "https://ta.wikipedia.org/wiki?curid=433219", "title": "நெல்லுமாறு அக்ரஹாரம்", "text": "நெல்லுமாறு அக்ரஹாரம்\n\nநெல்லுமாறு அக்ரஹாரம் (Nellumaru Agraharam) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தளி வட்டத்துக்கு உட்பட்ட ஒரு வருவாய் கிராமம் ஆகும். இது ஆச்சுபாலு ஊராட்சிக்கு உட்பட்டது ஆகும்.\nSection::::பள்ளிகள்.\nஇந்த ஊரில் ஊராட்சி ஒன்றிய துவக்கப்பள்ளி செயல்பட்டுவருகிறது. \n"}
{"id": "433223", "url": "https://ta.wikipedia.org/wiki?curid=433223", "title": "மனாத்", "text": "மனாத்\n\nமனாத், () (  கிபி ஏழாம் நூற்றாண்டிற்கு முன்னர், இசுலாமிற்கு முந்தைய அரேபியத் தீபகற்பத்தின், ஹெஜாஸ் பகுதிகளில், செமிடிக் மொழிகள் பேசிய மக்களால் வழிபட்ட தெய்வங்களில் ஒன்றாகும். \n\nமெக்காவின் மூன்று பெண் சகோதரி தெய்வங்களில் மனாத் தெய்வம் தலைமையானர் ஆவார். மற்ற இரண்டு பெண் தெய்வங்கள் அல்-லாத் மற்றும் அல்-உஸ்ஸா ஆவார். \n\nமனாத் பெண் தெய்வம் விதி, இறப்பு, அதிர்ஷ்டம் மற்றும் நேரத்தின் தெய்வமாக கருதப்படுகிறார். \n\nமனாத் பெண் தெய்வம், அல்-லாத் மற்றும் அல்-உஸ்ஸா ஆகிய பெண் தெய்வங்களுக்கு மூத்தவராவர். \n\nகிபி ஏழாம் நூற்றாண்டில் அரேபிய தீபகற்பத்தில் இசுலாம் வளர்ந்த பிறகு மெக்காவில் இருந்த மனாத் பெண் தெய்வத்தின் உருவச்சிலை அழிக்கப்பட்டு, மனாத் வழிபாடும் நின்று போனது. \nSection::::வழிபாடு.\nமனாத் தெய்வத்தின் புகழ்பெற்ற வழிபாட்டுத் தலம், அரேபிய தீபகற்பத்தின் ஹெஜாஸ் பகுதியில் அமைந்த மெக்காவிற்கும், மதீனாவிற்கும் இடையே, செங்கடலை ஒட்டி இருந்தது. \n\nஅரேபிய தீபகற்பத்தின் ஹெஜாஸ் பகுதியின் \"பானு அவ்ஸ்\" மற்றும் \"பானு கஷ்ராஜ்\" பழங்குடி மக்கள் \"மனாத்\" தெய்வத்தை வழிபட்டனர். }}இம்மக்கள் மனாத் தெய்வத்தின் மரசிற்பத்தை இரத்தத்தால் பூசித்து வழிபட்டனர். \n\nஇம்மக்கள், மனாத் தெய்வத்தின் கல் உருவச்சிலையை மூசால்லால் பகுதியில் எழுப்பி வழிபட்டனர். இசுலாம் தோன்றுவதற்கு முன்னர், புனித யாத்திரையாக, மூசல்லால் பகுதியில் உள்ள மனாத் தெய்வத்தை வழிபடச் செல்லும் அரேபியர்கள் தலையை மொட்டையடித்துக் கொண்டு, மனாத் தெய்வத்தின் உருவச் சிலை முன் நின்று வழிபட்டனர். மனாத் தெய்வத்தின் சிலையை வழிபடாது, தங்களின் புனித யாத்திரை நிறைவடையாது என்று இம்மக்கள் கருதினர்.\n\nகாபாவில் இருந்த 360 தெய்வ உருவச் சிலைகளில் மனாத் தெய்வத்தின் சிலையும் ஒன்றாக கருதப்படுகிறது. \nஅரேபிய வரலாற்று அறிஞரான (கிபி 737 - 819) இசம் - இபின் - கல்பி, , காபாவை சுற்றி வரும் வழிபாட்டாளர்கள், ஆசிர்வாதம் வேண்டி மனாத் தெய்வத்தின் பெயருடன் அவரது சகோதரிகளின் பெயர்களையும் உச்சரிப்பர் என்று தனது குறிப்பில் எழுதியுள்ளார். \n\nSection::::மனாத் கோயிலின் இடிப்பு.\nமுகமது நபியின் ஆனையின் படி, சாத் பி சையித் அல்-அஷ்ஹாலி என்பவரின் தலைமையில் 20 குதிரை வீரர்கள் அடங்கிய படைக்குழு, முசால்லாலில் உள்ள, அரேபிய பழங்குடிகள் வழிபட்ட மனாத் தெய்வத்தின் கருங்கல்லிலால் ஆன உருளை வடிவச் சிற்பத்தையும், கோயிலையும் அழித்தனர்.\n\nSection::::சோமநாதர் கோயில்.\nமனாத் தெய்வத்தின் கல் சிற்பத்தை, அன்றைய பழமைவாத அரேபியர்கள், இந்தியாவின் குஜராத் மாநிலத்தின் சௌராட்டிர தீபகற்ப பகுதியின் சோமநாதபுரத்தில் வைத்து வழிப்பட்டிருக்கலாம் என்ற செய்தியால், கிபி 1024-இல் கஜினி முகமது, சோமநாதபுரக் கோயில் கருங்கல் உருளை வடிவ லிங்கத்தை உடைத்து, அதனை கசினி நகரத்தின் மசூதியின் படிக்கற்களாக அமைத்தார். \n\n\n"}
{"id": "433225", "url": "https://ta.wikipedia.org/wiki?curid=433225", "title": "அங்கை முன்னெலும்புகள்", "text": "அங்கை முன்னெலும்புகள்\n\nஅங்கை முன்னெலும்புகள் (ஆங்கிலம்:Metacarpal) விரலுக்கு ஒரு எலும்பு வீதம் கையில் மொத்தம் 5 எலும்புகள் உள்ளன.\nSection::::அமைப்பு.\nஅங்கை முன்னெலும்புகள் உள்ளங்கையின் நடு பகுதியை உருவாக்குகின்றன. இதில் கட்டை விரலின் அங்கை முன்னெலும்பு சற்று தனித்து இயங்குமாறு உள்ளது.\n"}
{"id": "433229", "url": "https://ta.wikipedia.org/wiki?curid=433229", "title": "சாம்பசிங்ஜி ராவ்", "text": "சாம்பசிங்ஜி ராவ்\n\nசிரஞ்சீவி சாம்பசிங்ஜி ராவ் சாகிப் (Chiranjiva Shambhusinghji Rao Sahib (இறப்பு 1891) என்பவர் தஞ்சாவூர் மராத்திய அரசின் கடைசி மன்னரான சிவாஜியின் மகளான விஜய மோகன முக்தாம்பா பாயின் வளர்ப்பு மகனாவார்.   இவர் 1891 ஆம் ஆண்டு முதல் இவரது வளர்ப்புத்தாய் இறந்த 1891 ஆம் ஆண்டு வரை போன்சலே தலைவராக இருந்தார். என்றாலும் இவர் அரசியின் வளர்ப்பு மகனாக இருந்த காரணத்தால், இவரை தஞ்சாவூர் மன்னராக இந்திய கம்பெனி ஆட்சி அங்கீகரிக்கவில்லை. இவர் இறக்கும்வரை மன்னரைப்போல பாசாங்கு செய்துவந்தார்.\n"}
{"id": "433234", "url": "https://ta.wikipedia.org/wiki?curid=433234", "title": "சுலோச்சனா காட்கில்", "text": "சுலோச்சனா காட்கில்\n\nSection::::இளமை வாழ்க்கை.\n1944 ஆண்டு புனேவில் பிறந்தார். கடுமையான வறட்சியில் மக்களுக்கு உதவியதற்காக அறியப்பட்ட டோங்க் மாநிலத்தின் அமைச்சர் என்ற பெருமைக்குரிய வம்சாவழியிலிருந்து வந்தவர். இவரது தாத்தாவும் அப்பாவும் மருத்துவர்களாக பணிபுரிந்துள்ளனர். அதே நேரத்தில், இவரது தாத்தா ஒரு சுதந்திர போராளியாகவும் காலனித்துவ ஆட்சிக்கு எதிராக பல தீவிரமான போராட்டத்தில் பங்கேற்பாளராக இருந்துள்ளார். இவரது தாய் ஒரு மராத்தி எழுத்தாளர் ஆவார்.\n\nபுனேவில் ஆரம்பக் கல்வியை மராத்திய மொழியில் பயின்றுள்ளார், பின்னர், ஆந்திர பிரதேசத்தில் உள்ள \"ரிஷி வேலி\" என்ற பள்ளியில் தங்கி பயின்றுள்ளார். பின்னர் புனே திரும்பி வந்து பெர்குசன் கல்லூரியில் இயற்கை அறிவியல் , வேதியியல், இயற்பியல் மற்றும் கணிதம் ஆகியவற்றை பயின்றார். இந்த சமயத்தில் மாதவ் காட்கில் என்பவருடன் சேர்ந்து விஞ்ஞான வாழ்க்கை யைத் தொடர முடிவு செய்தனர். அவர்கள் இருவரும் ஹார்வார்ட் பல்கலைக்கழகத்தில் அனுமதிக்கப்பட்டனர்,\n\nSection::::மீண்டும் இந்தியாவில்.\n1971 வாக்கில் தனது கணவருடன் இந்தியா திரும்பினார். இந்திய வெப்ப மண்டல வானிலை ஆராய்ச்சி நிறுவனத்தில் இரண்டாண்டுகள் பணி புரிந்த்தார். இக்காலத்தில் ஆர். அனந்தகிருஷ்ணன் மற்றும் டி. ஆர். ஷிகா போன்ற ஆராய்ச்சியாளர்களுடன் பணிபுரிந்துள்ளார். விஞ்ஞான ஆராய்ச்சிக்கான மையத்தில் உறுப்பினராக நியமிக்கப்பட்டார். அவரது கணவரும் ஒரு கணித சுற்றுச்சூழல் நிபுணராகவும் பணிபுரிந்தார். இங்கே ஒரு வளிமண்டல மற்றும் கடல்சார் அறிவியல் மையம் ஒன்று ஏற்படுத்தப்பட்டது.\nSection::::குடும்ப வாழ்க்கை.\nசுற்றுச்சூழல் நிபுணரான மாதவ் காட்கில் என்பவரைத் திருமணம் புரிந்து கொண்ட இவருக்கு ஒரு மகள்,ஒரு மகன் உண்டு.\n\n"}
{"id": "433236", "url": "https://ta.wikipedia.org/wiki?curid=433236", "title": "அல்-லாத்", "text": "அல்-லாத்\n\nஅல்-லாத் (Al-Lat) (, ), இசுலாம் சமயம் தோன்றுவதற்கு முன்னர் பண்டைய அண்மை கிழக்கின் அரேபிய தீபகற்பத்தின் பகுதிகளில், குறிப்பாக, ஹெஜாஸ், வடக்கு அரேபியா மற்றும் சிரியாவின் பல்மைரா பகுதிகளின் செமிடிக் மொழிகள் பேசிய பழங்குடி மக்கள் வழிபட்ட பெண் தெய்வங்களில் ஒருவராவர். \nபோர், அமைதி மற்றும் செழிப்பத்திற்கான தேவதையான \"அல்-லாத்\" தெய்வத்தின் மூத்த சகோதரியும், பெண் தேவதையும், விதியின் கடவுளுமான மனாத் ஆவார். இவரது மற்றொரு சகோதரி அல்-உஸ்ஸா வலிமைக்கான பெண் தெய்வம் ஆவார். இம்மூன்று பெண் தெய்வங்கள் முப்பெரும் தேவியர் எனப்பட்டனர்.\n\nSection::::குரானில் பெண் உருவச்சிலைகள்.\nகுரான், சுரா 53:19 மற்றும் 20-இல் அல்-லாத், அல்-உஸ்ஸா மற்றும் மனாத் ஆகிய பெண்களின் உருவச்சிலைகள் குறித்துள்ளது. \n\nSection::::இசுலாமிற்கு பின்.\nஅரேபிய தீபகற்பத்தில் கிபி ஏழாம் நூற்றாண்டில் இசுலாம் சமயம் வளர்ச்சிய அடைந்த போது, சிறு தெய்வ வழிபாடுகள் நிறுத்தப்பட்டதுடன், அத்தெய்வங்களுக்குரிய உருவச்சிலைகளும், கோயில்களும் அழிக்கப்பட்டது. \n\nSection::::தற்காலத் தாக்கங்கள்.\nசிரியா நாட்டின் பல்மைரா நகரத்தின் தொன்மை வாய்ந்த அல்-லாத் கோயிலின் சிங்க வாகன சிற்பத்தை 2015-இல் இசுலாமிய அரசு தீவிரவாதிகளால் கடுமையாகச் சேதப்படுத்தப்பட்டது. தற்போது இச்சிங்கச் சிற்பத்தை மறுசீரமைத்து திமிஷ்குவில் உள்ள தேசிய அருங்காட்சியகத்தில் வைக்கப்பட்டுள்ளது. \n\n\n"}
{"id": "433237", "url": "https://ta.wikipedia.org/wiki?curid=433237", "title": "அக்பர் பாஷா", "text": "அக்பர் பாஷா\n\nஅக்பர் பாஷா ஒரு இந்திய அரசியல்வாதியும், தமிழ்நாட்டிலிருந்து தேர்ந்தெடுக்கப்பட்ட முன்னாள் பாராளுமன்ற உறுப்பினரும் ஆவார். 1991 ஆம் ஆண்டு வேலூர் மக்களவைத் தொகுதியில் , இந்திய தேசிய காங்கிரசின் சார்பாக போட்டியிட்டு மக்களவைக்கு தேர்ந்தெடுக்கப்பட்டார்.\n\nSection::::பிறப்பு.\n16 ஜூன் 1931 ஆம் ஆண்டு வேலூர் மாவட்டம் ஆம்பூரில் ஹயாத் பாஷா சாஹிப் என்பவருக்கு மகனாக பிறந்தார்.\n\nSection::::கல்வி.\nஇளங்கலை பட்டத்தினை சென்னை மாநில கல்லூரியிலும் , இளங்கலை தொழில்நுட்ப பட்டத்தினை அழகப்பர் தொழில்நுட்பக் கல்லூரியிலும் பயின்று பெற்றார்.\n\n\n\n\nSection::::பொழுதுபோக்குகள்.\nடென்னிஸ், டேபிள் டென்னிஸ் மற்றும் செஸ்\n"}
{"id": "433243", "url": "https://ta.wikipedia.org/wiki?curid=433243", "title": "லியோன் கூப்பர்", "text": "லியோன் கூப்பர்\n\nலியோன் என் கூப்பர் (Leon N Cooper) (பிப்ரவரி 28, 1930 ): அமெரிக்க இயற்பியலாளரும் நரம்பிணைப்புகளின் மீக்கடத்துத்திறன் குறித்து ஆய்வு செய்து இயற்பியலுக்கான நோபல் பரிசு பெற்றவரும் ஆவார். இவருடன் நோபல் பரிசினைப் பகிர்ந்து கொண்டவர்கள் ஜான் பார்டீன், ஜான் ராபர்ட் சிறீபர் ஆகியோராவர்.. மேலும் மீக்கடத்துத் திறன் பற்றிய பி.சி.ஸ் கோட்பாட்டினை விரிவாக்கி சீர் செய்தவர்கள் ஆவார்கள். நரம்பிணைப்புகளின் மீள்தன்மை (பி.சி.எம் ஆய்வு) குறித்த ஆய்வு இவரது பெயரால் கூப்பர் ஜோடி ஆய்வு என அழைக்கப்படுகிறது.\n\nSection::::கல்வியும் பணிகளும்.\nகூப்பர் 1947 ஆம் ஆண்டில் பிராங்க்ஸ் அறிவியலுக்கான உயர்நிலைப் பள்ளியில் பட்டம் பெற்றார்.. 1951 இல் இளங்கலைப் பட்டமும் 1953 இல் முதுகலைப் பட்டமும் பெற்றார் 1954 இல் கொலம்பியா பல்கலைக்கழகத்தில் முனைவர் பட்டமும் பெற்றார். இவர் ஒருவருட காலம் உயர்தர கல்விக்கான நிறுவனத்திலும், இல்லினாய்ஸ் பல்கலைக்கழகத்திலும் ஓஹியோ பல்கலைக் கழகத்திலும் பனியாற்றினார். பின்பு 1958 இல் பிரவுன் பல்கலைக்கழகத்திலும் பணியில் சேர்ந்தார். இவர் தாமஸ் ஜே. வாட்சன் Sr. பிரவுன் பல்கலைக்கழகத்தில் படித்த போது அவருக்கு அறிவியல் பேராசியராய் இருந்தார். மேலும் மூளை மற்றும் நரம்பியல் அமைப்பு நிறுவனத்தின் இயக்குனராகவும் பணியாற்றினார்.. 1969 இல் கூப்பர் காய் அல்லார்ட் என்பவரை மணந்துகொண்டார். இவர்களுக்கு இரண்டு குழந்தைகள் உள்ளனர்.\n1969 இல் கூப்பர் காய் அல்லார்ட் என்பவரை மணந்துகொண்டார். இவர்களுக்கு இரண்டு குழந்தைகள் உள்ளனர்..\n\nஅவர் இன்ஸ்டிடுயூட் ஆஃப் அட்வான்ஸ்டு ஸ்டடி மற்றும் சுவிட்சர்லாந்தின் ஜெனீவா நியூக்ளியர் ஆய்வுக்கான ஐரோப்பியக் கூட்டமைப்பு உட்பட்ட பல்வேறு கல்வி நிறுவனங்களில் ஆராய்ச்சி மேற்கொண்டார். கொலம்பியா பிராட்கேஸ்டிங் சிஸ்டம் என்ற நிறுவனம் தயாரித்த நகைச்சுவைத் திரைப்படமான \"தி பிக் பேங் தியரியில்\" இடம்பெற்ற கதாபாத்திரமான ஷெல்டன் கூப்பர், என்ற பாத்திரப் பெயர் இவருடைய நினைவால் பின்னாளில் பெயரிடப்பட்டதாகும்.\n\n\nSection::::மேற்கோள்கள்.\n</nowiki>\n"}
{"id": "433246", "url": "https://ta.wikipedia.org/wiki?curid=433246", "title": "அல்-உஸ்ஸா", "text": "அல்-உஸ்ஸா\n\nஅல்-உஸ்ஸா (Al-ʻUzzā) ( ) அரேபியத் தீபகற்பத்தில், இசுலாம் எழுச்சிக்கு முன்னர் குறைசி மக்களால் வணங்கப்பட்ட, மூன்று பெண் தெய்வங்களில் ஒரு பெண் தெய்வம் ஆவர். காதல், வலிமை மற்றும் காவலுக்கான தேவதையான அல்-உஸ்ஸாவின் சகோதரிகள் மனாத் மற்றும் அல்-லாத் ஆவார். \n\nஇசுலாம் எழுச்சிக்கு பின்னர் கிபி 630-இல் காபாவில் இருந்த அல்-உஸ்ஸா, மனாத், அல்-லாத் போன்ற பெண் தெய்வங்களின் சிலைகள் உள்ளிட்ட 360 உருவச்சிலைகள் தகர்க்கப்பட்டது. \n\nSection::::குரானில் பெண் உருவச்சிலைகள்.\nகுரான், சுரா 53:19 மற்றும் 20-இல் அல்-லாத், அல்-உஸ்ஸா மற்றும் மனாத் ஆகிய பெண்களின் உருவச்சிலைகள் குறித்துள்ளது. \n\n\n"}
{"id": "433251", "url": "https://ta.wikipedia.org/wiki?curid=433251", "title": "மணிக்கட்டு எலும்புகள்", "text": "மணிக்கட்டு எலும்புகள்\n\nமணிக்கட்டு எலும்புகள் (ஆங்கிலம்:Carpals - இலத்தின்:) என்பவை கையின் மணிக்கட்டில் அமைந்த 8 சிறு எலும்புகள் ஆகும்.\n\nSection::::அமைப்பு.\nமுதல் வரிசை மணிக்கட்டு எலும்புகள் அரந்தி, ஆரை எலும்புகளுடன் இணைந்து மணிக்கட்டு மூட்டின் பகுதிகளை உருவாக்குகிறது. இரண்டாம் வரிசை மணிக்கட்டு எலும்புகள் அங்கை முன்னெலும்புகளுடன் இணைந்துள்ளது. இந்த எலும்புகள் கையில் அசைவுகளை உண்டாக்கும் தசைகளுடன் பிணைக்கப்ட்டுள்ளது. மணிக்கட்டின் நிலைத்தன்மை அதன் முன்புற மற்றும் பின்புற பிணைப்பிகள் மூலம் உறுதிப்படுத்தப்படுகிறது. சில பறவை இனங்களில் எலும்புகள் இணைந்து காணப்படுகிறது.\n\n"}
{"id": "433256", "url": "https://ta.wikipedia.org/wiki?curid=433256", "title": "ஜோன் இராபின்சன்", "text": "ஜோன் இராபின்சன்\n\nஜோன் வயலட் ராபின்சன் FBA (née Maurice ; 31 அக்டோபர் 1903 - 5 ஆகஸ்ட் 1983) ஒரு பிரித்தானியப் பொருளாதார நிபுணரும் எழுத்தாளரும் ஆவார். பொருளாதாரத்தில் மிகப்பரவலாக அறியப்பட்ட , குறிப்பிடத்தக்க பங்களிப்பைச் செய்தவர். பின் கெயின்சியப் பொருளாதாரம் என்று அறியப்பட்ட பொருளாதார அணுகுமுறையின் முக்கிய நபராகவும் இருந்தார்.\n\nSection::::வரலாறு.\nஜோன் ராபின்சனின் இயற்பெயர் ஜோன் மோரிஸ் ஆகும். இரண்டாம் போயர் போரில் சண்டையிடுவதற்கு முன், ஜோன் தந்தையான பிரெடெரிக் பர்டன் மாரிஸ் , ஃப்ரெடெரிக் ஹோவர்ட் மார்ஷி என்பவரின் மகளும் எட்வர்ட் மார்ஷ் என்பவரின் சகோதரியுமான மார்கரெட் ஹெலன் மார்ஷ் என்பவரை செயிண்ட் ஜார்ஜ்ஸில் உள்ள ஹனோவர் சதுக்கத்தில் மணந்தார். அவர் ஆப்பிரிக்காவிலிருந்து திரும்பிய ஒரு வருடம் கழித்து ஜோன் மோரிசஸ் 1903 ஆம் ஆண்டில் பிறந்தார்.\n\nSection::::கல்வி.\nஅவர் கேம்பிரிட்ஜில் உள்ள கிர்ட்டன் கல்லூரியில் பொருளியல் படிப்பை மேற்கொண்டார். இக்கல்லூரி பிரித்தானியக்கம்யூனிஸ்ட் கட்சியின் உறுப்பினரான மாரிஸ் டாப்ஸின் செல்வாக்கின் கீழ் வந்தது. \"பிரிட்டனில் ஒரு கம்யூனிஸ்ட் கட்சி உறுப்பினர் அட்டை ஒன்றை எடுத்துக் கொண்டிருந்த முதல் கல்வியாள டோப் ஆவார். டோப் இல்லாமலிருந்தார் கம்யூனிசம் கேம்பிரிட்ஜில் மேண்மையுற்றிருக்காது. அந்த அளவு டோப் கம்யூனிச கருத்துகளைப் பரப்புவதில் முக்கியத்துவம் பெற்றிருந்தார் \" இருப்பினும், அவருடைய மாணவர்கள் அனைவரும் அவருடைய அரசியல் கருத்துக்களை ஏற்றுக்கொள்ளவில்லை. \"ஹார்டீஸ்\" என்ற பெயர் கொண்ட ஒரு குழு அவரை கைப்பற்றி, அவரை கேம் ஆற்றில் வீசியது. பலமுறை இவ்வாறு செய்தும் அவர்களுடைய முயற்சிகள் பலனளிக்கவில்லை. இறுதியில் துன்புறுத்தல்கள் சலிப்பாகி தனியாக அவரை அக்குழுவினர் விட்டுவிட்டனர்.\n\nSection::::பணி.\nஜோன் 1925 ஆம் ஆண்டு பட்டம் பெற்ற பிறகு உடனடியாக ஆஸ்டின் ராபின்சன் என்ற பொருளாதார நிபுணரை மணந்தார். 1937 இல், அவர் கேம்பிரிட்ஜ் பல்கலைக்கழகத்தில் பொருளியல் விரிவுரையாளரானார். அவர் 1958 இல் பிரித்தானிய அகாதமியில் சேர்ந்தார் மற்றும் 1962 இல் நியூன்ஹாம் கல்லூரியின் உறுப்பினராகத் தேர்ந்தெடுக்கப்பட்டார். 1965 ஆம் ஆண்டில் அவர் கிர்ட்டன் கல்லூரியில் முழு பேராசிரியராகவும், உறுப்பினராகவும் சேர்ந்தார் . 1979 ஆம் ஆண்டில், அவர் இறப்பதற்கு நான்கு ஆண்டுகளுக்கு முன்பு, அவர் கிங்ஸ் கல்லூரியின் முதல் பெண் கௌரவ உறுப்பினராகவும் ஆனார்.\n\n\"கேம்பிரிட்ஜ் ஸ்கூல் ஆஃப் எகானமிக்ஸ்\" கல்லூரியில் உறுப்பினராக இருந்த ஜோன் ராபின்சன் <nowiki>கெயின்சியப் பொருளாதாரக் கோட்பாட்டுக்கு</nowiki> ஆதாரவாகவும் அதனை விளக்கியும் குறிப்பிடதக்கப் பங்களிப்பை ஆற்றியுள்ளார்.குறிப்பாக 1936 மற்றும் 1937 ஆம் ஆண்டுகளில் அதன் வேலைவாய்ப்பு தாக்கங்களைக் குறித்து எழுதினார் (இது பெரிய பொருளாதார மந்தநிலையின் மத்தியில் வேலைவாய்ப்பு இயக்கவியல் பற்றி விளக்க முயற்சித்தது).\n1933 ஆம் ஆண்டில் அவர் ‘நிறைவுறாப்பொருளாதாரப் போட்டிகள்” என்ற தனது நூலை வெளியிட்ட்டார். அதில் ஏகபோகம் என்ற ஒரு சொல்லைக் குறிப்பிடுகிறார். ஒரு விற்பனையாளருக்கும் வாங்குபவருக்குமிடையேயான உரையாடலை விவரிக்க இது பயன்படுத்தப்படுகிறது. ஜோன் ராபின்சன் இச்சொல்லைக் குறிப்பாக தொழிலாலர்களிடமிருந்து உழைப்பைச் சுரண்டுபவர்களைக் குறிக்கப் பயன்படுத்துகிறார்.. இந்த அமைப்பில் பணியமர்த்துபவரே பணியாளரின் ஊதியத்தை தீர்மானிக்கும் சக்தியைக் கொண்டவராக ஆகிறார்.\n\nஉழைப்பை வாங்குபவர்கள் பொதுவாக ஏகபோகிகள் என அழைக்கப்படுகின்றனர். அங்கு பணியமர்த்துபவர் ஊதியத்தை அமைப்பதற்கான சக்தியைக் கொண்டிருப்பார், அது பிகோவியன் சுரண்டலைப் பயன்படுத்துவதை அனுமதிக்கிறது தொழிலாளர்கள் தங்கள் உழைப்புத்திறனுக்கேற்ற குறைந்தபட்ச ஊதியத்தை விட மிகவும் குறையான ஊதியத்தைப் பெறுவர். அவற்றின் குறு விவசாய உற்பத்திக்கு குறைவாக ஊதியம் கொடுக்கவும் இது அனுமதிக்கிறது. மகளிர் மற்றும் ஆண்களுக்கு இடையிலான சமமான உற்பத்தித்திறன் மற்றும் ஊதியம் இவற்றுக்கிடையேயான இடைவெளியை விவரிக்க ராபின்சன் ஏகபோகம் என்ற சொல்லைப் பயன்படுத்தினார். \n"}
{"id": "433260", "url": "https://ta.wikipedia.org/wiki?curid=433260", "title": "மெர்சி எதிரிசிங்க", "text": "மெர்சி எதிரிசிங்க\n\nமெர்சி எதிரிசிங்க (பிறப்பு 1945/1946-17 மார்ச் 2014) இலங்கையின் பிரபலமான நடிகையும் பாடகியும் ஆவார். 1964 ஆம் ஆண்டில் \"நாவக மடலா\" என்ற பாடலை பாடினார். இதுவே இவரின் முதல் பாடலாகும். 1966 ஆம் ஆண்டில் தன் நடிப்புப் பணியைத் துவக்கினார். \"தாராவே இகிலேதி (டக்ஸ் பிளய்)\" என்ற இவர் பாடிய பாடல் பிரபலமானது. இப் பாடலுக்கு லூசியன் புளத் சிங்கள இசையமைத்தார். குணதாச கபுகே இசையமைத்த \"மட லெகின தரவன்\" என்ற வெற்றிப் பாடலையும் பாடினார். நகைச்சுவை தொலைக்காட்சி நிகழ்ச்சிகளிலும், வானொலி நாடகங்களிலும் பாத்திரம் ஏற்றுள்ளார். \"வினோத சாமா\" என்ற புகழ்பெற்ற வானொலி நிகழ்ச்சியில் அனெஸ்லி டயஸ், பெர்தி குணல்டிகே, மற்றும் சாமுவேல் ரொட்ரிகொ ஆகியோருடன் இணைந்து பங்கு கொண்டார்.\n\nSection::::வாழ்வும் பணியும்.\nமெர்சி எதிரிசிங்க கிரேஸ் பெரேரா, டொன் லோரன்ஸோ எல்வின் எதிரிசிங்க ஆகியோரின் புதல்வியாவார். மெர்சி கத்தோலிக்கர். இவர் குடும்பத்தில் மூன்றாவது பிள்ளை.\n\nமெர்சியின் கணவர் லலித் கொடவெல களுத்துறையைச் சேர்ந்த பௌத்த மதத்தவர். இத் தம்பதியினருக்கு குழந்தைகள் இல்லை. திருமணத்திற்கு பின் பயணமொன்றை மேற்கொள்ளும் போது ரசிகர்களின் வேண்டுகோளுக்கு இணங்க லும்பினி திரையரங்கில் \"முத்து குமரி\" என்ற மேடை நாடகத்தில் மெர்சி நடித்தார்.\n\n1966 ஆம் ஆண்டில் ரத்னவின் \"உகுரட்ட ஹொர பெஹத்\" என்ற மேடை நாடகம் இவரது முதல் மேடை நாடகமாகும். மெர்சி ரன்கந்த, சீலாவதி  ஆகிய மேடை நாடகங்கள் உட்பட பல மேடை நாடகங்களில் பாத்திரமேற்று நடித்திருக்கின்றார். இவர் திறமையான நடிகை மட்டுமல்ல நல்ல பாடகியும் நகைச்சுவை நடிகையும் ஆவார்.\n\nSection::::இறப்பு.\nமரணத்திற்கு இரு வருடங்களுக்கு முன்பு அறுவை சிகிச்சைக்கு உட்படுத்தப்பட்டார். பின்பு இடுப்பு வலியினால் அவதிப்பட்டார். 17 மார்ச் 2014 இல் தனது 68வது வயதில் கம்பகாவில் ஒரு தனியார் மருத்துவமனையில் காலமானார்.\n\nSection::::விருதுகள்.\n1974 ஆம் ஆண்டு மெர்சி மாநில நாடக விழாவில் ஆர். ஆர். அமரகோனின் ‘\"இதம\"’ மேடை நாடகத்தில் பாத்திரமேற்று நடித்தமைக்கு சிறந்த நடிகை விருதை வென்றார். மேலும் சிறந்த நடிகைக்கான விருதை 1975, 1976 ஆம் ஆண்டுகளில் வென்றார்.\n\n2014 ஆம் ஆண்டில் மாநில நாடக விழாவில் தமது ஐம்பது ஆண்டுகள் கலையுலக பங்களிப்புக்காக வாழ்நாள் சாதனையாளர் விருதை வென்றார்.\n\n\nSection::::வானொலி.\nமெர்சியின் குரல் இலங்கை வானொலி நாடகங்களில் பிரபலமானது.\n\n\n\n"}
{"id": "433262", "url": "https://ta.wikipedia.org/wiki?curid=433262", "title": "படகெலும்பு", "text": "படகெலும்பு\n\nபடகெலும்பு (ஆங்கிலம்:Scaphoid) 8 மணிக்கட்டு எலும்புகளில் ஒன்று. முதல் வரிசையில் அமைந்த பெரிய மணிக்கட்டு எலும்பு இதுவே ஆகும்.\nSection::::அமைப்பு.\n8 மணிக்கட்டு எலும்புகளில் ஒன்றான படகெலும்பு முதல் வரிசையில் அமைந்த வெளிப்புற எலும்பு. இது 5 எலும்புகளுடன் இணைந்துள்ளது. மேற்புறம் ஆரை எலும்புடன், கீழ்புறம் சரிவக எலும்பு மற்றும் நாற்புறவுரு எலும்புடன், உட்புறம் பிறைக்குழி எலும்பு மற்றும் தலையுரு எலும்புடன் இணைந்துள்ளது.\n"}
{"id": "433266", "url": "https://ta.wikipedia.org/wiki?curid=433266", "title": "ஜிசாட்-31", "text": "ஜிசாட்-31\n\nஜிசாட்-31 (GSAT-31) என்பது இந்தியாவின் தொலைத்தொடர்பு செயற்கைக்கோள் ஆகும். இந்த செயற்கைக்கோள் இந்தியாவின் 40-ஆவது தகவல் தொடர்பு செயற்கைக்கோள் ஆகும். இந்த செயற்கைக்கோள் இந்திய விண்வெளி ஆய்வு மையத்தால் உருவாக்கப்பட்டு 2019 ஆம் ஆண்டு பெப்ரவரி 6 ஆம் நாள் அதிகாலை 2.33 மணியளவில் பிரெஞ்ச் கயானாவில் உள்ள கொரூவ்வில் இருந்து கனரக ஐரோப்பிய ஏவுகலமான ‘ஏரியன்-5’ மூலம் வெற்றிகரமாக விண்ணில் ஏவப்பட்டு நிலைநிறுத்தப்பட்டது. இந்த செயற்கைக்கோளின் எடை 2,536 கிலோ ஆகும். இதன் ஆயுள் காலம் 15 ஆண்டுகள் ஆகும். \n\nSection::::பயன்பாடு.\nஇந்த செயற்கைக்கோளின் மூலம் இந்தியாவின் முக்கிய நிலப்பகுதியும், தீவுப்பகுதிகளும் பலன் பெறும். விசாட் பிணையம், தொலைக்காட்சி இணைப்பு, எண்ணிம செயற்கைக்கோள் செய்தி சேகரிப்பு, நேரடியான வீடுகளுக்கான தொலைக்காட்சி சேவை, செல்லிடத் தொலைபேசி சேவை ஆகியவற்றுக்கும் பயன்படும். \n"}
{"id": "433268", "url": "https://ta.wikipedia.org/wiki?curid=433268", "title": "நகரத் தோட்டிகளான காகங்கள்", "text": "நகரத் தோட்டிகளான காகங்கள்\n\nஅனேகமாக உலக நாடுகளெங்கும்காணப்படும் பறவை இனங்களில் ஒன்றாக, காகத்தைக் குறிப்பிடலாம்.தென் அமெரிக்காவில் காகங்கள்  காணப்படுவதில்லை. தடித்த அலகுகளைக் கொண்ட காகங்களில் பெரிய இனம் அண்டங் காகம் என்று அழைக்கப்படுகின்றது. பெரிய காகங்கள் 0.5 மீற்றர்(20அங்குலம்) நீளம் கொண்டவையாகவும் இதன் சிறகுகள் ஒரு மீற்றர்(39அங்குலம்) அளவுக்கு விரிந்தவையாகவும் உள்ளன.\n\nஉணவு முறை\n\nபொதுவாகக் காகங்கள் தரையில் கிடப்பதையே பொறுக்கி உண்கின்றன.  மாமிசத்தை விரும்பி உண்பதுபோல, தாவர உணவையும் இவை விட்டு வைப்பதில்லை. சிறிய,  பலவீனமாக மிருகங்களை இவை தாக்கி,  கொன்று உண்ண, பின்வாங்குவதில்லை. பழங்கள், பூச்சி இனங்கள், பறவைகளின் முட்டைகள் என்று பலதையும் சாப்பிடும் காகங்கள் அழுகிய மாமிசத்தையும் விட்டு வைப்பதில்லை. தமது உணவுக்காக ஏனைய மிருகங்களின் உணவை அபகரிக்கும் திருட்டும் பழக்கமும் காகங்களுக்கு உண்டு.  ஏனைய பறவைகளின உணவை கூட்டமாகச் சேர்ந்து இவை கொத்திச் செல்வதுமுண்டு.\n\nகூட்டுக் குடும்பம்\n\nஇவை கூட்டாக வாழும் ஒரு பறவை இனம். கூட்டாக இணைந்து தமக்கான உணவை இவை வேட்டையாடுவதுண்டு. தங்கள் எல்லைகளை இவை பாதுகாத்துக் கொள்ளப் போராடுவதோடு, குஞ்சுகளை கூட்டாய் இணைந்து  பராமரிக்கின்றன. சிறு சுள்ளிகள், தடிகள் கொண்டு  ஒவ்வொரு ஜோடியும்  தமக்கென ஒரு கூட்டை  உயரமான மரங்களில் கட்டிக் கொள்கின்றன. குஞ்சுக் காகங்கள் தமது பெற்றோருடன்  ஆறு வருடங்கள் வரையிலான காலத்தைக் கழிக்கின்றன.  முட்டைகள் கறுத்தப் புள்ளிகளுடன் கூடிய  ஒலிவு் பச்சை நிறத்தில் இருக்கும். இயற்கையாக 13 வருடங்கள் வரை வாழக்கூடிய காகங்கள் அடைத்து வளர்த்தால், 20 வருடங்கள் வரை வாழ்கின்றன.\n\nநல்ல புத்திசாலிகள்\n\nபறவைகளில் மிகவும் புத்திசாலியானவை என்று வர்ணிக்கப்படும் காகங்கள் ஒன்றைப் பார்த்து அதைப் போல் செய்வதில் வல்லமையான பறவைகள் என்று அறியப்படுகின்றன. ஏழுவரை சப்தமாக எண்ண, காகங்களுக்கு பயிற்சி அளித்துள்ளார்கள். 100 சொற்களுக்கு மேல் கற்க முடிந்த காகங்களுக்கு 50 முழுமையான வாக்கியங்களை ஒப்புவிக்கவும் முடியும்.  தம்மை வளர்ப்பவர்களின் சொந்தக் குரலையொத்த சப்தத்தை எழுப்பி  வீடுகளிலுள்ள குதிரையை, நாயை இவை வரவழைத்து விடுகின்றன. கவனிக்கப்படாத கார்த்திறப்பு, கடிதங்கள் போன்றவற்றை  கொத்திக் கொண்டு, வேற்றிடங்களில் போட்டு விடுவதில் காகங்கள் கில்லாடிகள்.\n\nவாழும் இடங்கள்\n\nஅமெரிக்கா, வட அமெரி்க்கா, ஐரோப்பா, ஆசியா ஆகிய கண்டங்களில் இவை பரவலாகக் காணப்படுகின்றன. நிறங்களிலும் , தோற்றங்களிலும் சற்றே மாறுபடும் பல்வேறு இனக் காகங்கள் பரந்து வாழ்கின்றன. வீட்டுக் காகம் என்பது இந்தியா,இலங்கை உட்பட ஆசிய நாடுகளில் காணப்படுவது. வட அமெரிக்காவில் raven, jackdaw எனப்படும் பெரிய இனங்கள் வாழ்கின்றன. ஊன் உண்ணிகளான கொண்டைக் காகம் ஆசியாவிலும் ஐரோப்பாவிலும் இரு்ககின்றது.\n\n“நகரத்தோட்டிகள்” என்று சிறுவயதுப் பாடப் புத்தகங்களில் வர்ணிக்கப்படும் காகங்கள், நகர்ப்புற சுத்திகரிப்பைச்  செய்துதவும் பறவைகளாகத் திகழ்கின்றன.\n\nஇக் கட்டுரை முழுக்க முழுக்க <nowiki>https://www.britannica.com/animal/crow-bird</nowiki> என்ற பக்கத்தில்  கிடைத்த புள்ளி விபரங்களின் அடிப்படையில் இக் கட்டுரை  எழுதப்பட்டுள்ளது.இறுதி வாக்கியம் மாத்திரம் பள்ளிப் படிப்பை ஞாபகப்படுத்தி  எழுதப்பட்டது."}
{"id": "433272", "url": "https://ta.wikipedia.org/wiki?curid=433272", "title": "பிறைக்குழி எலும்பு", "text": "பிறைக்குழி எலும்பு\n\nபிறைக்குழி எலும்பு (ஆங்கிலம்:Lunate) கையில் உள்ள 8 மணிக்கட்டு எலும்புகளில் ஒன்று.\nSection::::அமைப்பு.\nபிறைக்குழி எலும்பு முதல் வரிசை எலும்புகளில் நடுவே அமைந்த எலும்பு ஆகும். இது அரை நிலா வடிவ உட்புற குழியான அமைப்பை கொண்டதால் இப்பெயரை பெற்றது. இது 5 எலும்புகளுடன் இணைந்துள்ளது இவை முறையே மேற்புறம் ஆரை எலும்புடன், கீழ்புறம் தலையுரு எலும்பு மற்றும் கொக்கி எலும்புடன், வெளிப்புறம் படகெலும்புடன், உட்புறம் முப்பட்டை எலும்புடன் இணைந்துள்ளது.\n"}
{"id": "433275", "url": "https://ta.wikipedia.org/wiki?curid=433275", "title": "கூபா, ஈராக்", "text": "கூபா, ஈராக்\n\nகூபா (Kufa) ( ) ஈராக் நாட்டின் தலைநகரமான பாக்தாத் நகரத்திற்கு தெற்கே 170 கிமீ தொலைவிலும், நஜாப் மாகாணத் தலைமையிடமான நஜாப் நகரத்திற்கு வடகிழக்கே 10 கிமீ தொலைவிலும் உள்ள நகரம் ஆகும். கூபா நகரம், யூப்பிரடீஸ் ஆற்றின் கரையில் அமைந்துள்ளது.\n2003-இல் கூபா நகரத்தின் மக்கள்தொகை 1,10,000 ஆகும். சம்மாரா, கர்பலா, கதிமியா மற்றும் நஜாப் நகரங்களுடன், கூபா நகரமும் சியா இசுலாமியர்களின் முக்கிய நகரமாக உள்ளது.\n\nநான்காம் ராசித்தீன் கலிபா, கிபி 639-இல் கூபா நகரத்தை நிறுவி, தலைநகரை கூபா நகரத்திற்கு மாற்றினார். கிபி ஏழாம் நூற்றாண்டில் கலிபா உமர், கூபா நகரத்தில் பெரிய மசூதியை கட்டினார்\n\n\n"}
{"id": "433276", "url": "https://ta.wikipedia.org/wiki?curid=433276", "title": "முப்பட்டை எலும்பு", "text": "முப்பட்டை எலும்பு\n\nமுப்பட்டை எலும்பு (எலும்பு:Triquetrum) 8 மணிக்கட்டு எலும்புகளில் ஒன்றாகும். பிறைக்குழி எலும்பு மற்றும் \nபட்டாணி எலும்பு இடையில் அமைந்துள்ளது.\nSection::::அமைப்பு.\nஇது முதல் வரிசை மணிக்கட்டு எலும்புகளில் உட்புறம் அமைந்த எலும்பு ஆகும். இது முக்கோன வடிவ எலும்பு ஆகும். இது 3 எலும்புகளுடன் இணைந்துள்ளது.\nவெளிப்புறம் பிறைக்குழி எலும்புடன், முன்புறம் பட்டாணி எலும்புடன் மற்றும் கீழ்புறம் கொக்கி எலும்புடன் இணைந்துள்ளது. மேற்புறம் அரந்தி எலும்புடன் முக்கோண வடிவ மூட்டு இணைப்பு மூலம் இணைந்துள்ளது.\n"}
{"id": "433277", "url": "https://ta.wikipedia.org/wiki?curid=433277", "title": "சத்யா (தொலைக்காட்சித் தொடர்)", "text": "சத்யா (தொலைக்காட்சித் தொடர்)\n\nசத்யா என்பது ஜீ தமிழ் தொலைகாட்சியில் 4 மார்ச் 2019 முதல் திங்கள் முதல் சனிக்கிழமை வரை இரவு 10 மணிக்கு ஒளிபரப்பாகும் தொலைக்காட்சித் தொடர் ஆகும். இது ஜீ பெங்காலி தொலைக்காட்சியில் ஒளிபரப்பாகி வரும் \"போகுல் கோத்தா\" என்ற வங்காள மொழித் தொடரின் தமிழாக்கம் ஆகும். \n\nஇத்தொடரில் சின்னத்திரை நடிகர்கள் ஆயிஷா மற்றும் விஷ்ணு ஆகியோர் முக்கிய கதாபாத்திரங்களில் நடிக்கின்றனர்.\n\nSection::::கதைச்சுருக்கம்.\nசத்யா என்ற ஆண் இயல்பு கொண்ட பெண்ணின் வாழ்வை மையமாகக் கொண்டது ஆகும்.\n\n\n\n"}
{"id": "433278", "url": "https://ta.wikipedia.org/wiki?curid=433278", "title": "தேர்ந்தெடுத்த இனப்பெருக்கம்", "text": "தேர்ந்தெடுத்த இனப்பெருக்கம்\n\nதேர்ந்தெடுத்த வளர்ப்புமுறை அல்லது செயற்கை தேர்வு(Selective breeding) அல்லது தேர்ந்தெடுத்த இனப்பெருக்கம் என்பது விலங்குகள், தாவரங்கள் ஆகியவற்றின் குறிப்பிட்ட தோற்ற அமைப்புக்குரிய பண்புக்கூறுகளைத் தேர்ந்தெடுத்து அவற்றின் மரபுப்பண்புகளோடு இணைத்து மறு உருவாக்கம் செய்ய மனிதர்கள் பயன்படுத்தப்படும் ஓர் இனப்பெருக்கச் செயல்முறையாகும். பொதுவாக வளர்ப்புப் விலங்குகள் எனப்படும் கால்நடைக்கும், தாவர வளர்ப்புக்கும் விலங்குகள் அல்லது தாவரங்களின், ஆண், பெண் இரண்டையும் ஒன்றாக வளர்ப்பதன் மூலம் அவை தானாகவே பாலியல் இனப்பெருக்கம் செய்து வழித்தோன்றல்களை உருவாக்கும். இதற்காக வீட்டில் வளர்க்கப்படும் விலங்குகள் வளர்ப்பு விலங்குகள் எனப்படும். இதில் தொழில் முறை வளர்ப்பாளர்கள் ஈடுபடுவார்கள். அதேபோல, தொழில்முறை வளர்ப்பாளர்களால் வளர்க்கப்படும் தாவர இனங்கள் வீரிய ஒட்டு வகைகள் எனப்படும். பொதுவாக, இவை தாவரப் பல்வகைமை, பயிரிடு வகைகள் என அழைக்கப்படுகின்றன.\n\nஇரண்டு வெவ்வேறு விலங்கினங்களின் இரண்டு தேர்ந்தெடுக்கபட்ட பண்புக்கூறுகள் இணைந்து உருவாகும் புதிய பண்புக்கூறுள்ள விலங்குகள் கலப்பினங்கள் எனப்படுகின்றன. மலர்கள், காய்கறிகள் பழ மரங்கள் ஆகியவற்றின் வீரிய ஒட்டுவகைகள், தொழில்சாரா, வணிக முறையான அல்லது வணிக முறையற்ற வல்லுனர்களால் உருவாக்கப்படலாம். வழக்கில் உள்ள முதன்மையான பயிர்கள் வழக்கமாக தொழில்முறையாளர்களின் கலப்பினங்களாகவே அமைகின்றன.\n\nகால்நடை வளர்ப்பில் உள்ளினச்சேர்க்கை , மரபுவழித்தொடர் இனப்பெருக்கம், வேற்றினச் சேர்க்கை ஆகிய நுட்பங்கள் பயன்படுத்தப்படுகின்றன. இதே போன்ற முறைகள் தாவர வளர்ப்பிலும் பயன்படுத்தப்படுகின்றன. 1859 ஆம் ஆண்டு வெளியிட்ட \"உயிரினங்களின் தோற்றம் (நூல்)\" என்ற தனது நூலில், மாற்றங்களை உருவாக்குவதில் தேர்ந்தெடுக்கப்பட்ட இனப்பெருக்கம் எவ்வாறு வெற்றிகரமாக இருந்தது என்பதை சார்லஸ் டார்வின் விவாதிக்கிறார். அந்நூலின் முதல் அத்தியாயத்தில் வீட்டு வளர்ப்பு விலங்குகள், அதாவது புறாக்கள், பூனைகள் , கால்நடை, மற்றும் நாய்கள் ஆகியவற்றின் தேர்ந்தெடுத்த வளர்ப்பு குறித்து விவரிக்கப்பட்டுள்ளது. டார்வின் இயற்கைத் தேர்வுக் கோட்பாட்டை வலுப்படுத்த மரபான செயற்கைத் தேர்வு வழிமுறையைப் பயன்படுத்தினார்.\n\nவேளாண்மையிலும் உயிரியல் ஆய்வுகளிலும் விரும்பும் விளைவை உருவாக்குவதற்காக, தேர்ந்தெடுக்கப்பட்ட இனப்பெருக்கம் திட்டமிட்டு செய்யப்படுகிறது. இது மிகவும் இன்று மிகவும் வழமையாக மாறிவிட்டது. தேர்ந்தெடுக்கப்பட்ட இனப்பெருக்கம் எதிர்பாராத விதமாகவும் முடியலாம். பயிர் விளைச்சல் முறையின் விளைவாக விரும்பத்தக்க அல்லது விரும்பத்தகாத விளைவுகள் உருவாகி இருக்கலாம் . எடுத்துகாட்டாஎக, சில கூலங்களில் விதை அளவை அதிகரிக்க பெரிய விதைகளை தேர்ந்தெடுப்பதைக் காட்டிலும் சில உழுதல் நடைமுறைகள் மூலங்கூட பெரிய விதைகளை உருவாகச் செய்திருக்கலாம். பெரும்பாலும், தாவர வளர்ப்பில் இயற்கை , செயற்கை காரணிகளுக்கு இடையே இடைவிடாத தொடர் உறவு இருந்தே வந்துள்ளது.\n\nSection::::வரலாறு.\nதாவரங்களிலும் விலங்குகளிலும் தேர்ந்தெடுத்த வளர்ப்புமுறை வரலாற்ருக்கு முந்தைய காலத்தில் இருந்தே நmiடைமுறையில் இருந்து வந்துள்ளது; கோதுமை, அரிசி, நாய்கள் ஆகியவற்றின் சிறப்பினங்கள் அவற்றின் காட்டுவகைகளை விட முற்றிலும் வேறுபட்டனவாகும். குறிப்பாக, இலென்னியா, சோளம் ஆகியவை அவற்றின் காட்டுவகைகளான தியோசின்டேவில் இருந்து பெரிதும் வேறுபட்டனவாகும். இவை தேர்ந்தெடுத்த வளர்ப்புமுறையாலநடுவண் அமெரிக்காவில் உருவாகியவை. பண்டைய உரோமானியர்களும் தேர்ந்தெடுத்த வளர்ப்புமுறையைப் பின்பற்றியுள்ளனர். ஏறத்தாழ 2000 ஆண்டு பழைய நூல்கள் விலங்குகளின் தேர்ந்தெடுத்த வளர்ப்புமுறை பற்றி அறிவுரைகளைத் தருகின்றன. இவ்வளர்ப்பின் நோக்கம் பலதிறப் பட்டனவாக அமைகின்றன . அந்நூல்கள் மாகோ போன்ற கார்த்திகினிய வேளாண் அறிஞர்களின் மேற்கோள்களைச் சான்றுகளாகத் தருகின்றன. பதினொறாம் நூற்றாண்டில் இந்தத் தேர்ந்தெடுத்த வளர்ப்புமுறை பற்றிப் பாரசீகப் பலதுறை அறிஞர் அபு இரேகன் புரூனியால் விளக்கப்படுகிறது. இதை இவர் தனது \"இந்தியா\" எனும் நூலில் விளக்குகிறார். இந்நூல் பல்வேறு எடுத்துகாட்டுகளையும் தருகிறது.\n\nஅறிவியல் முறையில் இராபர்ட் பிளாக்வெலல் எனும் வேளாணியல் அறிஞர் தேர்ந்தெடுத்த வளர்ப்புமுறையைப் பதினெட்டாம் நூற்றாண்டில் பிரித்தானிய வேளாண்புரட்சியின்போது நிறுவினார். இவரது திட்டம் செம்மறியாட்டைச் சார்ந்தே அமைந்தது. இயல்பான பிறப்பிடச் செம்மறிகளைப் பயன்படுத்தி மிகவிரைவாகவே பெரிய நுண்ணெலும்புள்ள மிளிரும் நீண்ட கம்பளி முடியமைந்த செம்மறிவகையை உருவாக்கினார். இவர் இலிங்கன் செம்மறிவகையையும் மேம்படுத்தினார். இதிலிருந்து, பிறகு புதிய இலீசெசுட்டர் வகைச் செம்மறி உருவாக்கப்பட்டது. இது கொம்பற்ற முழு இறைச்சி மிக்க உடல் மேற்பகுதி நேராக அமைந்த செம்மறியாகும்.\n\nஇந்தவகைச் செம்மறியாடுகள் பேரளவில் வட அமெரிக்கா, ஆத்திரேலியா உட்பட பல நாடுகளுக்கு ஏற்றுமதி செய்யப்பட்டன. இது மேலும் பல தற்கால வளர்ப்பினச் செம்மறி வகைகளுக்கும் வழிவகுத்தது. துணிகள், இறைச்சி சார்ந்த விருப்பார்வங்கள் மாறியதும் இதன் சந்தை வீழ்ச்சி கானத் தொடங்கியது. இதன் ஆங்கில வகையும் இலாங்வுல் வகையும் நீண்ட கம்பளிக்கக இன்றும் வளர்க்கப்படுகிறது.\n\nகறிக்கான மாட்டினவகையையும் பிளாக்வெல் முதலில் உருவாக்கினார். இதற்கு முன்பு மாடுகள் எருதுகளைப் போல ஏருழவே பயன்பட்டு வந்தன.இவர் நீள்கொம்பு மாடுகளையும் வெசுட்டுமோர்லாந்து காளைகளையும் கலந்து ஆங்கிலேய நீள்கொம்புவகைகளை உருவாக்கினார்]. பல உழவர்கள் இவரைப் பின்பற்றி, அளவிலும் பண்பிலும் உயர்ந்த பண்ணை விலங்குவகைகளைப் பேரளவில் வளர்த்தெடுத்தனர். 1700 ஆம் ஆண்டளவில் இறைச்சி எருதின் எடை 168 கிகி ஆகவும் 1786 ஆம் ஆண்டளவில் இது 381 கிகி ஆகவும் உயர்ந்தது.சென்றாலும், இவரது இறப்புக்குப் பிறகு நீள்கொம்பு வகையினம் குறுங்கொம்பு வகையினங்களாக மாற்றப்பட்டது.\n\nபிளாக்வெல் மேலும் கருப்பு வண்டி ஓட்டும் குதிரையையும் தேர்ந்தெடுத்த வளர்ப்புமுறையில் உருவாக்கினார். பின்னர் இது சயர்வகைக் குதிரை ஆனது.\n\n\n"}
{"id": "433283", "url": "https://ta.wikipedia.org/wiki?curid=433283", "title": "தேபேந்திரநாத் தாகூர்", "text": "தேபேந்திரநாத் தாகூர்\n\nதேபேந்திரநாத் தாகூர் (Debendranath Tagore 15 மே 1817 - 19 சனவரி 1905) இந்து மெய்யியலாளர்கள், மத சீர்திருத்தவாதியாகவும் திகழ்ந்தவர். இவர் பிரம்ம சமாஜத்தில் (பிராமண சமூகம்) முக்கிய பங்களித்து இந்துமத சீர்திருத்தவாதியாக வகுத்தவர். 1848 ஆம் ஆண்டில் துவங்கிய பிரம்மோ மதத்தில் நிறுவியவர்களில் ஒருவராவார்.\n\nஇவர் 15 மே 1817 அன்று கொல்கத்தாவில் பிறந்தார். இவரது தந்தையார் தொழிலதிபரான துவார்க்கநாத் தாகூர். இந்து மதத்தில் ஆழ்ந்த நம்பிக்கையுள்ளவர். உபநிடத்தை நன்றாக பயின்றவர். இவரது இயக்கமான தத்துவபோதினி சபாவும் பிரம்மோ சபாவும் இணைந்து பிரம்மோ சமாஜ் 1848ஆம் ஆண்டில் துவங்கியது.\n\nSection::::தாகூர் பாரி(தாகூர்களின் வீடு).\nதேபேந்திரநாத் தாகூர் வடமேற்கு கொல்கத்தாவில் ஜோராசங்கோ தாகூர் பாரி எனக் கூறப்படுகின்ற தாகூர்களின் வீட்டில் பிறந்தார். பின்னர் ஜோராசங்கோ தாகூர் பாரி ரபீந்திர பல்கலைக்கழகமாக மாற்றப்பட்டது. 300 ஆண்டுகளாக கொல்கத்தாவில் தாகூர் குடும்பம் ஒரு முன்னணி குடும்பமாக திகழ்ந்தது. இக்குடும்பத்தில் நிறைய நபர்கள் வணிகம், சமுகம், மத சீர்திருத்தம், இலக்கியம், கலை மற்றும் இசை ஆகிய துறைகளில் முக்கிய பங்களித்துள்ளனர்.\n\nSection::::பிள்ளைகள்.\nதேபேந்திரநாத் தாகூர் சாரதா தேவியை (1830 - 1875) மணந்து பதினைந்து பிள்ளைகளைப் பெற்றார்..\n\nதுவிஜியேந்திரநாத் தாகூர் (1840-1926) இசையமைப்பாளர், அறிஞராவார். வங்காள மொழியில் சுருக்கெழுத்துகளும் இசைக்குறியீடுகளும் துவங்கியவர்.\n\nசத்யேந்திரநாத் தாகூர் (1842-1923) முதல் இந்திய அரசமைப்புச் சேவகராக இணைந்தவர்.\n\nஹேமேந்திரநாத் தாகூர் (1844-1884) விஞ்ஞானியான இவர் இக்குடும்பத்தில் முக்கிய பங்களித்தவர். தற்போது ஆதிதர்ம மதமாக கருதப்படும் நவீன பிரம்மோத்துவத்தில் பொறுப்பேற்றவர்.\n\nஜோதிரிந்திரநாத் தாகூர் (1849-1925) கலை மற்றும் இசை ஆகிய துறைகளில் முக்கிய பங்களித்த அறிஞராவார்.\n\nரபீந்திரநாத் தாகூர் (1861-1941) இளைய மகனான இவர் தேசிய கீதத்தை இயற்றியவர். இலக்கியத்திற்கான நோபல் பரிசை பெற்றவர். விசுவபாரதி பல்கலைக்கழகத்தை நிறுவியவர்.\n\nபிரேந்திரநாத், புன்யேந்திரநாத், புதேந்திரநாத் மற்றும் சோமேந்திரநாத் ஆகியோர் மற்ற மகன்களாவர்.\n\nசவுதாமினி, சுகுமாரி, சரத்குமாரி, சுவர்ணகுமாரி மற்றும் பர்னகுமாரி ஆகியோர் மகள்களாவர்.\n\nSection::::இயற்றிய நூல்கள்.\nவங்காள மொழியில்\n\n\nஆங்கிலத்தில்\n\n"}
{"id": "433289", "url": "https://ta.wikipedia.org/wiki?curid=433289", "title": "பட்டாணி எலும்பு", "text": "பட்டாணி எலும்பு\n\nபட்டாணி எலும்பு (ஆங்கிலம்:Pisiform) 8 மணிக்கட்டு எலும்புகளில் மிகச்சிறிய எலும்பாகும்.\nSection::::அமைப்பு.\nமணிக்கட்டு எலும்புகளில் மிகச்சிறிய எலும்பான பட்டாணி எலும்பு முப்பட்டை எலும்புடன் பின்புறமாக இணைந்துள்ளது. மற்ற மணிக்கட்டு எலும்புகளைப் போல அல்லாமல் இது மணிக்கட்டு அசைவுகளில் பங்குபெறுவதில்லை.\n"}
{"id": "433292", "url": "https://ta.wikipedia.org/wiki?curid=433292", "title": "குறைசி மக்கள்", "text": "குறைசி மக்கள்\n\nகுறைசி மக்கள் (Quraysh) () அரேபிய தீபகற்பத்தில் குறிப்பாக செங்கடலை ஒட்டிய ஹெஜாஸ் பகுதிகளில் வாழ்ந்த அராபிய வணிக குலத்தினர் ஆவார். குறைசி இனக்குழுவின் \"பானு ஹசிம்\" (Banu Hashim) குலத்தில் முகமது நபி பிறந்தார்.\n\nஇசுலாம் தோன்றுவதற்கு முன்னிருந்தே மெக்கா நகரம் மற்றும் அதனுள் அமைந்த காபா வழிபாட்டுத் தலம் குறைசி இன மக்களின் கட்டுப்பாட்டில் தொடர்ந்து இருந்தது.\n\nகுறைசி இனக்குழுவினர், கிபி 630-இல் இசுலாமில் சேரும் வரை, முகமது நபியையும், அவரது தோழர்களையும் கடுமையாக எதிர்த்தனர். முகமது நபிக்குப் பின்னர், குறைசி இன மக்களே ஒட்டுமொத்த இசுலாமியர்களின் கலீபாக்களாக இருந்தனர். அவைகள்: ராசிதீன் கலீபகம், (அபூபக்கர்), (உதுமான்) (661 – 750), உமையா கலீபகம் (முதலாம் முஆவியா) (661 – 750) மற்றும் அப்பாசியக் கலீபகம் (750–1258 & 1261–1517).\n\nSection::::வரலாறு.\nSection::::பதுருப் போர்.\nஅரேபிய தீபகற்பத்தின் ஹெஜாஸ் பகுதியில் வாழும் குறைசிய இன மக்கள் இசுலாமை கடுமையாக எதிர்த்தனர். 17 மார்ச் 624 அன்று முகமது நபி தலைமையிலான இசுலாமியப் படைகளுக்கும், குறைசி படைகளுக்கும் பத்ரு எனுமிடத்தில் நடைபெற்ற போரில் குறைசி படையினர் தோற்றனர்.\n\nSection::::மக்காவை குறைசியர்கள் இழத்தல்.\nமுகமது நபி, 11 திசம்பர் 629 அன்று குறைசி இனத்தவர்களுக்கு எதிரான போரில் வெற்றி கொண்டு மக்காவை கைப்பற்றினார். இதன் பின்னர் குறைசிய இன மக்கள் அனைவரும் இசுலாமை ஏற்றனர்.\n\n"}
{"id": "433301", "url": "https://ta.wikipedia.org/wiki?curid=433301", "title": "விரலெலும்புகள்", "text": "விரலெலும்புகள்\n\nவிரலெலும்புகள் (ஆங்கிலம்:Phalanges) ஒரு கையில் 14 கை விரலெலும்புகள், ஒரு காலில் 14 கால் விரலெலும்புகள் மொத்தம் 126 தூக்கவெலும்புக்கூடு எலும்புகளில் 56 விரலெலும்புகள் உள்ளன.\n\nSection::::அமைப்பு.\nமொத்தம் 56 விரலெலும்புகள் நமது உடலில் உள்ளது. இதில் 14 விரலெலும்புகள் ஒவ்வொரு கை மற்றும் கால்களில் அமைந்துள்ளது. இவ்வெலும்புகளே கால் மற்றும் கை விரல்களை உருவாக்குகின்றன. ஒவ்வொரு விரலிலும் அண்மைய, நடு, தொலை விரலெலும்புகள் என தலா மூன்று விரலெலும்புகள் உள்ளன. ஆனால் கை கட்டை விரல்கள் மற்றும் கால் கட்டை விரல்களில் இரு விரலெலும்புகளே உள்ளன. சிலருக்கு அருகில் உள்ள இரு விரலெலும்புகள் இணைந்து காணப்படும்.\n"}
{"id": "433328", "url": "https://ta.wikipedia.org/wiki?curid=433328", "title": "சதுரங்க மேதை", "text": "சதுரங்க மேதை\n\nசதுரங்க மேதை (\"chess prodigy\") என்று அழைக்கப்படும் குழந்தை, அனுபவம் வாய்ந்த வயதுவந்த சதுரங்க வீரர்கள் மற்றும் சதுரங்க மாசுட்டர்களுடன் போட்டியிட்டு வெற்றி பெறும் திறமை கொண்ட குழந்தையைக் குறிக்கும். சதுரங்க உலகில் அத்தகைய குழந்தைகள் மிது அதிக எதிர்பார்ப்புகள் இருக்கும். எதிர்பார்க்கப்பட்ட்து போலவே சிலர் உலக சாம்பியன்களாக மாறுகிறார்கள். மற்றவர்கள் முதியவர்களாக மாறும்போது சிறிய அளவு முன்னேற்றம் அல்லது எந்தவிதமான மேம்பாட்டையும் அடையாமல் தொலைந்து போகிறார்கள். \nSection::::பழங்கால சதுரங்க மேதைகள்.\n1837-1884 ஆண்டுகளில் வாழ்ந்த பால் மார்பியும், 1888-1942 ஆண்டுகளில் வாழ்ந்த யோசு ராவுல் கேப்பிளாங்காவும் ஆரம்பகால சதுரங்க மேதைகளாகக் கருதப்படுகிறார்கள். இவர்கள் இருவரும் தங்கள் பனிரெண்டாவது வயதிலேயே வலிமையான சதுரங்க வீர்ர்களை வீழ்த்தி சாதனை புரிந்தனர். 1911-1992 ஆம் ஆண்டுகளில் வாழ்ந்த சாமுவேல் ரெசெவ்சுகியும் அதே நேரத்தில் தன்னுடைய ஆறாவது வயதிலேயே இதுபோலவே சதுரங்க மேதையாகத் திகழ்ந்தார். \nஅதிகாரப்பூர்வமாக உலக சாம்பியன் பட்டம் அறிவிக்கப்படாத காலத்திலேயே சதுரங்க மேதையான மார்பி உலக சாம்பியனாகக் கருதப்பட்டார். சதுரங்க மேதையான கேப்பிளாங்கா பிற்காலத்தில் மூன்றாவது உலக சாம்பியன் என்ற பட்டத்தை பெற்றார். சாமுவேல் ரெசெவ்சுகி இறுதிவரை இப்பட்டத்தை பெறாமலேயே வலிமையான ஐந்து சதுரங்க வீர்ர்கள் என்ற பட்டியலில் இடம்பிடித்து பல பத்தாண்டுகளுக்கு நிலையாக நீடித்தார். \nSection::::இளைய கிராண்டு மாசுட்டர்களின் பட்டியல்.\nஒரு சதுரங்க வீர்ர் கிராண்டு மாசுட்டர் பட்டத்தைப் பெறும் வயது 1950 களில் சதுரங்க மேதை என அழைக்கப்படுவதற்கான அளவுகோலாக இருந்தது. தற்போது கிராண்டு மாசுட்டர் பட்டத்திற்கான தகுதியை அடைந்த நாளில் உள்ள வயது அளவு கோலாக கருதப்படுகிறது. ஏனெனில் தகுதியை அடைந்த நாளும் கிராண்டு மாசுட்டர் பட்டம் பெற்ற நாளும் ஒன்றாக இருப்பதில்லை. கிராண்டு மாசுட்டர் பட்டம் பிடே அமைப்பின் கூட்டம் நடைபெறும்போதுதான் வழங்கப்படுகிறது. \nகுறிப்பு: கிராண்டு மாசுட்டர் பட்டம் வழங்கப் பட்டபோது வீர்ர்கள் வசித்த நாடு பட்டியலில் இடம்பெற்றுள்ளது. தற்போதைய வசிப்பிடம் கணக்கில் கொள்ளப்படவில்லை. \n15 ஆவது பிறந்த நாளுக்கு முன்பே கிராண்டு மாசுட்டர் பட்டம் வாங்கியவர்களின் பெயர் இங்கே பட்டியலிடப்பட்டுள்ளது. \nஇளைய பெண் கிராண்டு மாசுட்டர்கள் பெயர் இங்கு பட்டியலிடப்பட்டுள்ளது. \n\n"}
{"id": "433335", "url": "https://ta.wikipedia.org/wiki?curid=433335", "title": "சுஷ்மிதா பானர்ஜி", "text": "சுஷ்மிதா பானர்ஜி\n\nசுஷ்மிதா பானர்ஜி (Sushmita Banerjee ), இவர் சுஷ்மிதா பந்தோபாத்யா என்றும், சாயிதே கமலா என்றும் அறியப்படுகிறார் (1963/1964 – 4/5 செப்டம்பர் 2013), இவர் ஒரு எழுத்தாளர் மற்றும் சமூக செயல்பாட்டாளர். காபூலி வாலர் பெங்காளி பொவ் (1997) (காபூலி வாலாவின் பெங்காளி மனைவி) என்ற புதினத்தின் மூலம் அறியப்படுகிறார். ஆப்கானிஸ்தானில் தாலிபான்கள் ஆட்சியின் போது அங்கே ஆப்கன் மக்களிடம் தனக்கு ஏற்பட்ட அனுபவத்தையும் , தனது திருமண வாழ்க்கையையும் அடிப்படையாகக் கொண்டு இதைப் படைத்துள்ளார். இது பாலிவுட் திரைப்பட உலகில் \"எஸ்கேப் பிரம் தாலிபான்\" என்ற பெயரில் படமாக்கப்பட்டது.\n\nஇவருடைய 49 வது வயதில், ஆப்கனின் பாக்டிகா மாகாணத்தில் உள்ள அவரது வீட்டிற்கு வெளியே 4 ந் தேதி இரவு அல்லது 5ம் தேதி அதிகாலையில் தாலிபான்களால் சுட்டுக் கொல்லப்பட்டார் என நம்பப்படுகிறது.\n\nSection::::வாழ்க்கை.\nமேற்கு வங்காளத்தின் தலைநகரான கொல்கத்தாவிலுள்ள நடுத்தர பெங்காளி பிராமண குடும்பத்தில் பானர்ஜி பிறந்தார். இவரது தந்தை உள்நாட்டு பாதுகாப்புத்துறையில் பணியாற்றியவர், இவருக்கு மூன்று சகோதரர்கள் உண்டு. ஒரு நாடக ஒத்திகையின் போது ஆப்கான் வியாபாரியும், தனது வருங்கால கணவருமான ஜான்பாஸ் கான் என்பவரை சந்தித்தார். 1988 ஜூலை மாதம் 2ந்தேதி இவருக்கு திருமணமாகியது.. வேற்று மதத்தவரைத் திருமணம் செய்து கொண்டதால் இவரது குடும்பம் இவரை மணவிலக்கு பெற வற்புறுத்தினர். ஆனாலும் அதை மறுத்து ஆப்கான் சென்று அவருடன் வாழ்க்கை நடத்தினார். அங்கே சென்ற பின்னர் தனது கணவருக்கு குல்குட்டி என்ற முதல் மனைவி இருப்பதை அறிந்தார். முதலில் அதிர்ச்சியடைந்தாலும், தனது கணவரது மூதாதையர்களின் வீட்டில் அவர்களுடனேயே வசிக்க ஆரம்பித்தார். பின்னாட்களில் கான் கொல்கத்தா திரும்பி தனது வியாபாரத்தை நடத்தி வந்தார், ஆனால் பானர்ஜி நாடு திரும்பவில்லை. சாயிதா பயிற்சி பெற்ற செவிலி என்பதால் உள்ளூர் கிராமப் பெண்களுக்கு சேவையாற்றினார்.\n\nவளர்ந்துவரும் தாலிபான்களின் ஆட்சியில் நாட்டில் அடிப்படைவாதிகளால் மோசமடைவதை கண்டார். இவர் 2003 இல் ஒரு நேர்காணலில் பெண்களின் நிலை மிகவும் மோசமாக உள்ளது என்று கூறினார். குடும்ப உறுப்பினர்கள் தவிர மற்றவர்களிடம் பேசுவதற்கு பெண்கள் தடை செய்யப்பட்டனர், அவர்கள் வீட்டிற்கு வெளியே அனுமதிக்கப்படவில்லை. பள்ளிகள், கல்லூரிகள் மற்றும் மருத்துவமனைகள் மூடப்பட்டன. தாலிபன்கள் இவரது மருத்துவமனையை கண்டுபிடித்து 1995 மே மாதம் கடுமையாக தாக்கினர்..\n\nபானர்ஜி ஆப்கானிஸ்தானை விட்டு வெளியேற இரண்டு முறை முயற்சி மேற்கொண்டார் . தாலிபான்களால் வீட்டுக்காவலில் வைக்கப்பட்டார். இவருக்கெதிராக ஃபத்வா வழங்கப்பட்டு 1995 ஜூலை 22 அன்று இவரை கொல்ல நினைத்தனர். உள்ளூர் கிராமத் தலைவனின் உதவியுடன் அங்கிருந்து தப்பினார். அப்போது நடந்த சண்டையில் மூன்று தாலிபான்கள் ஏகே-47 துப்பாக்கி மூலம் கொல்லப்பட்டனர்.. அவர் காபூலை அடைந்து, அங்கிருந்து கொல்கத்தாவுக்கு ஆகஸ்ட் 12, 1995 அன்று திரும்பினார். அவர் 2013 வரை இந்தியாவில் வாழ்ந்து, பல புத்தகங்களை வெளியிட்டார். ஆப்கானிஸ்தானுக்குத் திரும்பிய பின், தென்கிழக்கு ஆப்கானிஸ்தானின் பாக்டிகா மாகாணம் என்ற இடத்தில் சுகாதார ஊழியராக பணிபுரிந்தார், மேலும் அங்குள்ள பெண்களின் நிலையை படமாக்கி வந்தார்.\n\nSection::::இறப்பு.\nஆப்கானிஸ்தான் காவல் துறையினரின் கூற்றுப்படி, தலிபான் தீவிரவாதிகள் , பாக்டிகாவில் உள்ள அவரது வீட்டிற்குள் செப்டம்பர் 4, 2013 அன்று நுழைந்தனர். அவரது கணவனை கட்டாயப்படுத்தி கடத்தியுள்ளனர், அவரது உடலில் 20 குண்டுகள் துளைத்த அடையாளம் இருந்தன. காவல் துறையினர், இவர் எழுதிய புத்தகங்கள், அப்பிரதேசத்தில் அவர் செய்த சமூக சேவைகள் அல்லது அவர் ஒரு இந்திய பெண் என்ற உண்மையை உள்ளடக்கிய பல காரணங்களுக்காக தலிபான் தீவிரவாதிகள் அவரை கொலை செய்திருக்கலாமென சந்தேகப்படுவதாகக் தெரிவித்தனர். ஆப்கானிஸ்தானின் இஸ்லாமிய இயக்கத்தின் தற்கொலை குழு என்று அறியப்பட்ட தலிபான் போராளிகளின் செய்தித் தொடர்பாளர் பின்னர் பானர்ஜியை தாங்கள்தான் கொலை செய்ததாக அறிவித்தார். முல்லா நஜிபுல்லா தலைமையிலான குழு, அவர்களை கடத்தி, விசாரணை செய்ததாகவும், பின்னர் அவர் \"ஒரு இந்திய உளவாளி\" என்று அவர்கள் நம்பியதால் பானர்ஜியை கொலை செய்ததாகவும் விளக்கினார். அவரது அண்டை வீட்டினர் சிலர், உள்ளூர் ஆப்கானிய பாரம்பரியங்களைப் பின்பற்றாமல், குறிப்பாக வீட்டிற்கு வெளியே புரூக்கா அணியாமல் இருந்தது அவருக்கு ஆபத்தை ஏற்படுத்தியிருக்கலாம் என்று தெரிவித்தனர். The Taliban denied involvement in this attack.\n\nSection::::புத்தகங்கள்.\n1995 ஆம் ஆண்டில் சுஷ்மிதா பானர்ஜி \"காபூலி வாலர் பெங்காளி பொவ்\" (\"ஒரு காபுலிவாலாவின் பெங்காளி மனைவி\") என்ற புதினத்தை எழுதியுள்ளார். 1989 ஆம் ஆண்டில் ஆப்கானிஸ்தான் தொழிலதிபரான ஜான்பாஸ் கானுடன் தான் கொண்ட காதல் திருமணத்தின் கதை அது. 1989 ல் ஆப்கானிஸ்தானுக்கு சென்ற அவர் தாலிபான்களின் எதிர்ப்பினால், கொல்கத்தாவுக்கு தப்பித்து வந்தார். 2003 ஆம் ஆண்டில் மனிஷா கொய்ராலா நடித்த \"எஸ்கேப் பிரம் தாலிபான் \" பாலிவுட் திரைப்படம், இவரது புத்தகத்தின் அடிப்படையில் எடுக்கப்பட்டது. \"முல்லா ஒமர், தலிபான் ஓ அமி\", (முல்லா ஒமர், தலிபான் மற்றும் நான்) (2000), 'ஏக் பாரோனோ மித்யா நோய்\", \"தலிபனி அதாசார்-தேஷே ஓ பித்ஷே\", (ஆப்கானிஸ்தான் மற்றும் வெளிநாடுகளில் தலிபான் அட்டூழியங்கள்\") (\"ஒரு வார்த்தை இல்லை ஒரு பொய்' ') (2001) மற்றும்' 'சப்யாதர் சேஷ் புன்யபனி' '(தி ஸ்வான்சாங் ஆஃப் சிவிலிசேசன்). போன்ற புத்தங்களை படைத்தார்.\n\n"}
{"id": "433348", "url": "https://ta.wikipedia.org/wiki?curid=433348", "title": "பீட்டாயீனோன்", "text": "பீட்டாயீனோன்\n\nபீட்டாயீனோன்கள் (\"Betaenones\") என்பவை பிளியோசுபெரா பீட்டே எனப்படும் பூஞ்சையில் காணப்படும் தாவர நஞ்சு ஆகும். பல்வேறு வகையான புரதக் கினேசு நொதிகளை இச்சேர்மங்கள் தடுக்கின்றன. அவை பீட்டாயீனோன் ஏ, பீட்டாயீனோன் பி, பீட்டாயீனோன் சி என்பனவாகும்.\n\nஅப்ளைசினா ஏரோபோபா எனப்படும் கடற்பாசியிலிருந்து தனித்துப் பிரிக்கப்படும் மைக்ரோசிபேரோப்சிசு போன்ற பூஞ்சை இனங்களிலிருந்து மேலும் இரண்டு பீட்டாயீனோன்கள் அறியப்படுகின்றன. \n"}
{"id": "433349", "url": "https://ta.wikipedia.org/wiki?curid=433349", "title": "காளியாட்டம்", "text": "காளியாட்டம்\n\nகாளியாட்டம், தஞ்சை பகுதிகளில் நடக்கும் அம்மன் கோயில் திருவிழாக்களில் இடம்பெறும் நம்பிக்கை சார்ந்த மரபு ரீதியான ஆட்டக் கலையாகும். தலையில் கீரிடம், கண்களில் வெள்ளியிலான கண்மலர், கழுத்தில் நீண்ட மாலை, கையில் உடுக்கை, செந்நிற முகத்தில் வாயின் வெளியே கோரைபற்கள், இடையே தொங்கும் நாக்கு, பெருத்த மார்பு என காளி அம்மனைப்போல் வேடம் அணித்து வலம் வருகின்றனர். இவ்வாறு வலம் வருபவரை ஒருவர் இடுப்பு பகுதியில் பிடித்து வருகின்றார். எந்தக் கோயில் திருவிழாக்களில் காளி வேடமிடுன்றார்களோ அக்கோயில் திருவிழா முடியும் வரை விரதம் மேற்கொள்கின்றனர். காளிவேடம், காளி திருநடனம், காளி வீதிஉலா என பலப்பெயர்களில் அழைப்பர். இதில் பச்சைக்காளி, பவளக்காளி என இருவகைகள் உண்டு. இதன் வாயிலாக தீய சக்திகள் தனி மனிதனிடமிருந்தும், அவ்வூரிலிருந்தும் நீங்குவதாக நம்புகின்றனர்.\n"}
{"id": "433352", "url": "https://ta.wikipedia.org/wiki?curid=433352", "title": "பீட்டாயீனோன் ஏ", "text": "பீட்டாயீனோன் ஏ\n\nபீட்டாயீனோன் ஏ (\"Betaenone A\") என்பது மற்ற பீட்டோயீனோன்களைப் போல ஒரு வளர்சிதை மாற்ற இரண்டாம்நிலை வளர்சிதைப் பொருளாகும். இது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும் பிளியோசுபெரா பீட்டே எனப்படும் பூஞ்சையிலிருந்து இது தனித்துப் பிரிக்கப்படுகிறது. பூஞ்சையால் பாதிக்கப்பட்ட சக்கரை வள்ளிக் கிழங்கு இலைகளிலிருந்து பிரித்தெடுக்கப்படும் ஏழு தாவரநஞ்சுகளும் 73% வளர்ச்சித்தடையை ஏற்படுத்துவதாக அறியப்படுகிறது\n"}
{"id": "433357", "url": "https://ta.wikipedia.org/wiki?curid=433357", "title": "பீட்டாயீனோன் சி", "text": "பீட்டாயீனோன் சி\n\nபீட்டாயீனோன் சி (\"Betaenon C\") என்பது மற்ற பீட்டோயீனோன்களைப் போல ஒரு வளர்சிதை மாற்ற இரண்டாம்நிலை வளர்சிதைப் பொருளாகும். இது C21H34O5 என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பிளியோசுபெரா பீட்டே எனப்படும் பூஞ்சையிலிருந்து இது தனித்துப் பிரிக்கப்படுகிறது .\nஇப்பூஞ்சையால் பாதிக்கப்பட்ட சக்கரை வள்ளிக் கிழங்கு இலைகளிலிருந்து பிரித்தெடுக்கப்படும் ஏழு தாவரநஞ்சுகளும் 89% வளர்ச்சித்தடையை ஏற்படுத்துவதாக அறியப்படுகிறது. ஆர்.என்.ஏ வையும் புரதத் தொகுப்பு வினையையும் பீட்டாயீனோன் சி தடுப்பதாக அறியப்பட்டுள்ளது . \n"}
{"id": "433362", "url": "https://ta.wikipedia.org/wiki?curid=433362", "title": "2-டெட்ராலோன்", "text": "2-டெட்ராலோன்\n\n2-டெட்ராலோன் (\"2-Tetralone\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கரிமத் தொகுப்பு வினைகளில் ஓர் இடைநிலை வேதிப்பொருளாக இது தோன்றுகிறது. 2-டெட்ராலோன் ஒரு நிறமற்று எண்ணெயாகக் காணப்படுகிறது. டெட்ராலினின் கீட்டோன் வழிபெறுதியாக, ஐதரசனேற்றம் பெற்ற ஒரு நாப்தலீன் வழிப்பெறுதியாக இச்சேர்மம் வகைப்படுத்தப்படுகிறது. 1-டெட்ராலோன் இதனுடன் தொடர்புடைய மற்றொரு சேர்ம்மாகும். \n\n2-நாப்தைல் ஈதர்களை ஒடுக்க வினைக்கு உட்படுத்தி பிளப்பதன் மூலம் 2-டெட்ராலோன் தயாரிக்கப்படுகிறது. \n\nSection::::பயன்பாடுகள்.\nஎல்-687, 384, நேப்பினாலோன், நேப்பாமெசோல், சிபிரோடோன், டிரையாக்சிபென் போன்ற மருந்துகள் தயாரிப்பதில் ஒரு இடைநிலை வேதிப் பொருளாக இது பயன்படுகிறது. \n"}
{"id": "433366", "url": "https://ta.wikipedia.org/wiki?curid=433366", "title": "வேலெரோபீனோன்", "text": "வேலெரோபீனோன்\n\nவேலெரோபீனோன் (\"Valerophenone\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பியூட்டைல் பீனைல் கீட்டோன் என்ற பெயராலும் அழைக்கப்படும் இச்சேர்மம் ஒரு அரோமாட்டிக் கீட்டோன் என்று வகைப்படுத்தப்படுகிறது. நிறமற்ற நீர்ம்மான வேலெரோபீனோன் 102° செல்சியசு வெப்ப நிலையில் தீப்பற்றி எரிகிறது. பல்வேறு வகையான ஒளி வேதியியல் செயல்முறைகளை ஆய்வு செய்ய இச்சேர்மம் பயன்படுகிறது .\nகார்பனைல் ரிடக்டேசு என்ற நொதியின் செயல்பாட்டையும் இது தடுக்கிறது .\n"}
{"id": "433368", "url": "https://ta.wikipedia.org/wiki?curid=433368", "title": "2,4,5-டிரைமெத்தாக்சிபுரோப்பியோபீனோன்", "text": "2,4,5-டிரைமெத்தாக்சிபுரோப்பியோபீனோன்\n\n2,4,5-டிரைமெத்தாக்சிபுரோப்பியோபீனோன் (\"2,4,5-Trimethoxypropiophenone\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 2,4,5-மும்மெத்தாக்சிபுரோப்பியோபீனோன் என்ற பெயராலும் இதை அழைக்கலாம். இதுவோர் இயற்கை பீனைல்புரோபனாய்டு ஆகும். α-ஆசாரோன் தயாரித்தலில் இதுவொரு முன்னோடிச் சேர்மமாகக் கருதப்படுகிறது. \n\nSection::::இயற்கைத் தோற்றம்.\nஅத்தியாவசியமான எண்ணெய் வகைத் தாவரங்களின் பகுதிப் பொருளாக மும்மெத்தாக்சிபுரோப்பியோபீனோன் காணப்படுகிறது. பிப்பெர் மார்கினேட்டம். அகோரசு டாடாரினோவை, அசாரம் மேக்சிமம் போன்ற தாவர இனங்களில் இது இயற்கையில் காணப்படுகிறது. \n"}
{"id": "433374", "url": "https://ta.wikipedia.org/wiki?curid=433374", "title": "மயுமி ரகீம்", "text": "மயுமி ரகீம்\n\nமயுமி ரகீம் (mayumi raheem பிறப்பு 15 செப்டம்பர் 1991) இலங்கையைச் சேர்ந்த நீச்சல் வீராங்கனை. 2006 ஆம் ஆண்டு நடைபெற்ற தெற்காசிய விளையாட்டுப் போட்டிகளில் பெண்கள் பிரிவில் 50 மீற்றர், 100 மீற்றர், 200 மீற்றர் பிரஸ்ட்ஸ்ரோக் நீச்சலில் மூன்று தங்கப்பதக்கங்கள் வென்றார். மேலும் நான்கு வெள்ளிப் பதக்கங்கள், மூன்று வெண்கல பதக்கங்கள் வென்று ஆசிய விளையாட்டுப் போட்டியில் சாதனை படைத்தார்.\n\n2006 ஆம் ஆண்டு ஆஸ்திரேலியாவில் மெல்போர்னில் நடைபெற்ற பொதுநலவாய விளையாட்டுப் போட்டிகளில் பெண்கள் பிரிவில் 50 மீற்றர் பிரஸ்ட்ஸ்ரோக் நீச்சலில் அரையிறுதிப் போட்டிக்குத் தெரிவானார். 2005, 2006 ஆம் ஆண்டுகளில் நடைபெற்ற உலக சாம்பியன்சிப் போட்டிகளில் இலங்கையை பிரதிநிதித்துவப்படுத்தி கலந்து கொண்டார். 2008 ஆம் ஆண்டு பெய்ஜிங் சீனாவில் நடைபெற்ற ஒலிம்பிக்கில் போட்டியிட்டார்.\n\nஇலங்கையில் பல தேசியப் பதிவுகளை நிகழ்த்தியுள்ளார். தனது எட்டாவது வயதில் இருந்து நீச்சல் பயில ஆரம்பித்தார். 2006 ஆம் ஆண்டு தென் ஆசிய விளையாட்டுப் போட்டியின் இலங்கை தேசியக் குழுவின் தலைவராக செயற்பட்டார்.\n\nமயுமி தற்சமயம் சிங்கப்பூரில் வசிக்கின்றார். அங்கு தென் கிழக்காசியாவின் யுனைடட் வேர்ல்ட் கல்லூரியில் சர்வதேச இளங்கலைப் பட்டத்தை நிறைவு செய்தார். மயுமி முன்னர் இலங்கையிலும், நியுசிலாந்திலும் வசித்துள்ளார். 2006 ஆம் ஆண்டில் சிங்கப்பூர் தேசிய திறந்த சாம்பியன்சிப்பில் 200 மீற்றர் பிரஸ்ட்ஸ்ரோக் நீச்சலில் இரண்டாவது இடத்தைக் கைப்பற்றினார். இவர் 2004-07 ஆம் ஆண்டுகளில் சிங்கப்பூர் நீச்சல் கழக உறுப்பினராக இருந்தார். அங்கு ஆஸ்திரேலியப் பயிற்சியாளரான ஜான் மர்பி என்பவரின் கீழ் பயிற்சி பெற்றார். அவர் ஆஸ்திரேலியா திரும்பிய பின் முன்னால் சிங்கப்பூர் தேசிய வீரரான டேவிட் லிம் என்பவரிடம் பயிற்சி பெற்றார். பின்பு கிராஸ்ரூட் சங்கத்தில் அமெரிக்க பயிற்றுவிப்பாளரான ஜக் சிம்மன் என்பவரிடம் பயிற்சி பெறுகின்றார்.\n\n2010 ஆம் ஆண்டில் நடக்கவிருக்கும் தென் ஆசிய விளையாட்டுக்களில் பங்குபற்றவில்லையென அறிவித்தார்.\n"}
{"id": "433380", "url": "https://ta.wikipedia.org/wiki?curid=433380", "title": "அண்ணனுக்கு ஜே (2018 திரைப்படம்)", "text": "அண்ணனுக்கு ஜே (2018 திரைப்படம்)\n\nஅண்ணனுக்கு ஜே என்பது 2018 இல் வெளிவந்த அரசியல் நகைச்சுவை தமிழ்த் திரைப்படமாகும். இதனை ராஜ்குமார் இயக்கினார். அட்டகத்தி தினேஷ், மகிமா நம்பியார் ஆகியோர் முக்கிய கதாபாத்திரங்களில் நடித்திருக்கின்றனர்.\n\nSection::::தயாரிப்பு.\nடிசம்பர் 2014 இல் நடிகர் மற்றும் தயாரிப்பாளரரான தனுஷ், இயக்குனர் வெற்றிமாறன் ஆகியோர் இணைந்து அண்ணனுக்கு ஜே திரைப்படத்தை தயாரிப்பதாக கூறினர். 2015 இல் தயாரிப்பு நிறுத்தப்பட்டது.\n\nபிப்ரவரி 2016 இல் திருவண்ணாமலை மாவட்டம் வேட்டவாக்கம் பகுதியில் தினேஷ் பணியாற்றினார். மீண்டும் படம் தயாரிக்கப்பட்டது.\n"}
{"id": "433383", "url": "https://ta.wikipedia.org/wiki?curid=433383", "title": "சரிவக எலும்பு", "text": "சரிவக எலும்பு\n\nசரிவக எலும்பு (ஆங்கிலம்:Trapezium) 8 மணிக்கட்டு எலும்புகளில் ஒன்றாகும்.\n\nSection::::அமைப்பு.\nசரிவக எலும்பு கையின் மணிக்கட்டில் இரண்டாம் வரிசை வெளிப்புற மணிக்கட்டு எலும்பாகும். கீழ்புறம் முதல் அங்கை முன்னெலும்புடன், மேற்புறம் படகெலும்புடன் மற்றும் உட்புறம் நாற்புறவுரு எலும்பு மேலும் இரண்டாம் அங்கை முன்னெலும்புடன் இணைத்துள்ளது. கை கட்டை விரலின் அசைவுக்கு இது பெரும்பங்குவகிக்கிறது.\n"}
{"id": "433384", "url": "https://ta.wikipedia.org/wiki?curid=433384", "title": "மகிமா நம்பியார்", "text": "மகிமா நம்பியார்\n\nமகிமா நம்பியார் என்பவர் தென்னிந்திய நடிகை ஆவார். தமிழ் மற்றும் மலையாளம் திரைப்படங்களளில் பணியாற்றியுள்ளார்.\n\nSection::::தொடக்க கால வாழ்க்கை மற்றும் கல்வி.\nகேரள மாநிலம் காசர்கோடு பகுதியிருந்து வந்தவர் இவர். 2014 இல் இளங்கலை ஆங்கில பட்டம் பெற்றார். \n\n15 வயதில் காரியஸ்தன் என்ற மலையாள திரைப்படத்தில் நடித்தார். அதில் நடிகர்ஷதிலீப்பிற்கு சகோதரியாக நடித்தார். \n\nஇயக்குனர் சாமியின் \"சிந்து சமவெளி (திரைப்படம்)\" என்பதில் நடிக்க ஒப்பந்தமாகி விளம்பரங்கள் வெளிவந்தன. பிறகு தனிப்பட்ட காரணங்களுக்காக படத்தில் இருந்து விலகினார். \"சாட்டை (திரைப்படம்)\" (2012), திரைப்படத்தில் நடிக்க தயாரிப்பு வியப்பு வலியுறுத்தியது. அறிவழகி என்ற 12 ஆம் வகுப்பு படிக்கும் மாணவியாக நடித்தார். சாட்டை திரைப்படத்திற்கு பிறகு பள்ளி படிப்பை ஒரு ஆண்டு படித்து நிறைவு செய்தார். பிறகு நான்கு திரைப்படங்களில் நடித்தார். \"என்னமோ நடக்குது\" (2014) படத்தில் மது என்ற செவிலியராக நடித்துள்ளார். \"மொசக்குட்டி\", என்ற இயக்குனர் ஜீவன் திரைப்படத்திலும், \"புறவி 150சிசி\", என்ற வேங்கடேஸ் இயக்கும் திரைப்படத்திலும், மருது இயக்கத்தில் ஆனந்தி படத்திலும் நடித்துள்ளார்..\n"}
{"id": "433387", "url": "https://ta.wikipedia.org/wiki?curid=433387", "title": "மொசக்குட்டி", "text": "மொசக்குட்டி\n\nமொசக்குட்டி () என்பது 2014 இல் வெளிவந்த தமிழ் திரைப்படம் ஆகும்.இதனை எம். ஜீவன் இயக்கியுள்ளார். ஜான் மேக்ஸ் தயாரித்துள்ளார்.\n\nமகிமா நம்பியார் வீரா ஆகியோர் முக்கிய கதாபாத்திரங்களில் நடித்திருக்கின்றனர்.\n\n\nSection::::இசை.\nஇராமேசுவரம் விநாயகம் இப்படத்திற்கு இசை அமைத்துள்ளார்.\n"}
{"id": "433388", "url": "https://ta.wikipedia.org/wiki?curid=433388", "title": "நாற்புறவுரு எலும்பு", "text": "நாற்புறவுரு எலும்பு\n\nநாற்புறவுரு எலும்பு (ஆங்கிலம்:Trapezoid) 8 மணிக்கட்டு எலும்புகளில் ஒன்றாகும்.\nSection::::அமைப்பு.\nஇது இரண்டாம் வரிசை மணிக்கட்டு எலும்புகளில் சிறிய எலும்பாகும். சரிவக எலும்பு மற்றும் தலையுரு எலும்புக்கு இடையில் அமைந்துள்ளது. இவ்வெலும்பு நான்கு எலும்புகளுடன் இணைந்துள்ளது.\nமேற்புறம் படகெலும்புடன், கீழ்புறம் இரண்டாம் அங்கை முன்னெலும்புடன், வெளிப்புறம் சரிவக எலும்புடன் மற்றும் உட்புறம் தலையுரு எலும்புடன் இணைந்துள்ளது.\n"}
{"id": "433393", "url": "https://ta.wikipedia.org/wiki?curid=433393", "title": "மதராசுப் படையணி", "text": "மதராசுப் படையணி\n\nமதராசுப் படையணி அல்லது மெட்ராஸ் ரெஜிமெண்ட் என்பது இந்தியத் தரைப்படையின் காலாட்படைப் பிரிவுகளுள் பழைமையான ஒரு படையணி ஆகும். இது 1750-களில் துவக்கப்பட்டது. இது பிரிட்டிஷ் இந்திய இராணுவத்திலும் விடுதலைக்குப் பிறகு இந்தியத் தரைப்படையிலும் பங்குகொண்டு பல போர்களில் சண்டையிட்டுள்ளது.\n\nSection::::தற்போதைய வலிமை.\nஇது 20 படைப்பிரிவுகளைக் கொண்டுள்ளது. இப்படையணி பெரும்பாலும் தமிழ்நாடு, கேரளம், ஆந்திரம், கர்நாடக மாநிலங்களில் இருந்தே ஆட்களைக் கொண்டுள்ளது. இவற்றின் அதிகாரிகள் நாட்டின் எப்பகுதியைச் சேர்ந்தவராகவும் இருக்கலாம்.\n\n"}
{"id": "433407", "url": "https://ta.wikipedia.org/wiki?curid=433407", "title": "அக்சும் பேரரசு", "text": "அக்சும் பேரரசு\n\nஅக்சும் பேரரசு (Kingdom of Aksum) வடக்கு எத்தியோப்பியா மற்றும் எரித்திரியா பகுதிகளை, கிபி 100 முதல் 940 வரை ஆண்ட அக்சும் அரச மரபினர் ஆவார்.வலிமை வாய்ந்த அக்சும் பேரரசர்கள் தங்களை மன்னர்களின் மன்னர் என அழைத்துக் கொண்டனர்.\n\nஅக்சும் பேரரசு புகழின் உச்சத்தில் இருந்த போது தற்கால எரித்திரியா, சீபூத்தீ, எத்தியோப்பியா, சோமாலியா, சூடான், எகிப்து மற்றும் யேமன் வரை அக்சும் பேரரசு பரவியிருந்தது. இதன் தலைநகரான \"அக்சும் நகரம்\" தற்கால எத்தியோப்பியாவில் உள்ளது. அக்சும் பேரரசில் முதலில் பல கடவுள் வழிபாடு இருந்தது. பின்னர் யூதம் மற்றும் கிறித்தவதமும் பரவியது. \n\nரோமப் பேரரசுக்கும், பண்டைய இந்தியாவிற்கும் இடையே அக்சும் பேரரசு முக்கிய வணிக மையமாக விளங்கியது. நாடுகளுக்கு இடையேயான வணிகத்திற்கு உதவியாக தேவையான தங்க நாணயங்களை அக்சும் இராச்சியத்தினர் வெளியிட்டனர். \nகிபி 330-இல், அக்சும் பேரரசர் \"எசுன்னா\" கிபி 330-இல் தற்கால சூடானில் இருந்த குஷ் இராச்சியத்தை கைப்பற்றியதன் அடையாளமாக, கற்பலகையில் தன் வெற்றி குறித்து கல்வெட்டு குறிப்பு ஒன்றை நிறுவியுள்ளார்.மேலும் அக்சும் ஆட்சியாளர்கள் அரேபியத் தீபகற்ப பகுதிகளின் அரசியலில் தொடர்ந்து தலையிட்டதுடன், சவூதி அரேபியாயின் ஹெஜாஸ் பகுதியை ஆண்ட ஹிமைரைட்டுகளின் இராச்சியத்தைக் கைப்பற்றி ஆட்சிப்பரப்பை விரிவுப்படுத்தினர்.\n\nமானிசாயிசம் சமயத்தை நிறுவிய இறைத்தூதர் மானி (இறப்பு:கிபி 274) தனது குறிப்பில், தம்காலத்தில் சிறப்புடன் விளங்கிய நான்கு பேரரசுகளில் அக்சும் பேரரசும் ஒன்று எனக்குறித்துள்ளார். மற்றைய பேரரசுகள் பாரசீகப் பேரரசு, உரோம் மற்றும் சீனப் பேரரசு ஆகும்.\n\nஎதியோப்பாவில் கிறித்துவம் பரவுவதற்கு முன்னர், அக்சும் இராச்சியத்தினர் சமய வழிப்பாட்டிற்கு பல உருவச்சிலைகளை நிறுவியிருந்தனர். அவைகளில் ஒன்று 90 அடி உயரச் சிலையாகும். அக்சும் ஆட்சியாளர் எசுன்னாவின் (320–360) ஆட்சிக்காலத்தில், கிபி 320-இல் கிறித்தவம் அரச சமயமாக ஏற்றுக்கொள்ளப்பட்டது.\nகிபி 4-ஆம் நூற்றாண்டு முதல் அக்சும் இராச்சியம், எத்தியோப்பியா என அழைக்கப்பட்டது. \n\nகிபி 622-இல் முகமது நபித் தோழர்களை, குறைசி மக்கள் சவூதி அரேபியாவின் ஹெஜாஸ் பகுதிகளிலிருந்து விரட்டியடிக்கப்பட்டபோது, அக்சும் இராச்சியத்தில் அடைக்கலம் அடைந்தனர்.\nஇறைவன் வழங்கிய உடன்படிக்கைப் பெட்டி தமது நாட்டிற்குரியது என்றும், சிபா அரசி தமது நாட்டு அரசி என்று அக்சும் இராச்சியத்தினர் உரிமை கோருகிறார்கள்.\nகிபி 520-இல் அக்சும் பேரரசர் கலேப் யேமன் மீது படையெடுத்து, கிறித்துவர்களை பழிவாங்கிக் கொண்டிருந்த யூதர்களின் ஹிமையாரைட்டு இராச்சிய மன்னர் தூ நுவாசை வென்றார். 50 ஆண்டுகள் அரேபிய இராச்சியம் அக்சும் இராச்சியத்தின் பாதுகாப்பில் இருந்தது.\n\nSection::::வீழ்ச்சி.\nமத்திய கிழக்கில் இசுலாமின் எழுச்சிக்குப் பின், வடக்கு ஆப்பிரிக்கா இராச்சியங்கள் இசுலாமிய கலீபாக்களால் வீழ்த்தப்பட்ட போது, அக்சும் இராச்சியம், கலீபாக்களின் சிற்றரசாக விளங்கியது. கிபி 940-இல் அக்சும் இராச்சியம் கலீபகத்தால் உள்வாங்கப்பட்டு முடிவிற்கு வந்தது.\n\n\n"}
{"id": "433411", "url": "https://ta.wikipedia.org/wiki?curid=433411", "title": "கல்பனா தத்தா", "text": "கல்பனா தத்தா\n\nகல்பனா தத்தா (Kalpana Datta) (27 ஜுலை 1913 – 8 பிப்ரவரி 1995) ( பின்னர் கல்பனா ஜோஷி) 1930 ஆம் ஆண்டில் சிட்டகாங் ஆயுதக் குண்டுத் தாக்குதல் நடத்திய இந்திய விடுதலை இயக்ககத்தின் ஆர்வலராகவும் மற்றும் சுதந்திர இந்திய ஆயுதப்படை இயக்கத்தின் உறுப்பினராகவும் இருந்தார். இந்தியப் பொதுவுடைமைக் கட்சியில் சேர்ந்த பின்னர் புரான் சந்த் ஜோஷியைத் திருமணம் செய்து கொண்டார். மேலும் 1943 இல் இந்திய கம்யூனிஸ்ட் கட்சியின் பொதுச் செயலாளார் ஆனார்.\n\nSection::::ஆரம்ப வாழ்க்கை.\nகல்பனா தத்தா (தத்தா என்றும் தத் என்றும் அழைப்பதுண்டு) பிரித்தானிய இந்தியாவின் மாகாணங்களும், ஆட்சிப்பகுதிகளான சிட்டகாங் மாவட்டத்தின் (தற்போதைய பங்களாதேஷில் பெல்காலிய உபசீலாவில்) 1913 இல் பிறந்தார். 1929 ஆம் ஆண்டு சிட்டகாங்கில் ஆரம்பக்கல்வி பயின்ற இவர் பிறகு, கொல்கத்தா பெத்தன் கல்லூரியில் சேர்ந்து அறிவியல் துறையில் பட்டம் பெற்றார் . விரைவில், பினா தாஸ் மற்றும் பிரிட்டிலாடா வதேடார் போன்றோரின் செயல்பாட்டில் இருந்த ஒரு அரை புரட்சிகர அமைப்பான \"சத்ரி சங்கம்\" (பெண்கள் மாணவர் சங்கம்) என்ற அமைப்பில் சேர்ந்தார்.\n\nSection::::ஆயுத சுதந்திரம் இயக்கம்.\n1931 ஆம் ஆண்டு ஏப்ரல் மாதம் 18 ஆம் தேதி சிட்டகாங்கில் ஆயுதமேந்திய தாக்குதல் நடத்தப்பட்டது. கல்பனா \"இந்திய குடியரசு இராணுவத்தின், சத்தாகிராம் கிளை\" யில் இணைந்தார். சரண் சென் தலைமையிலான ஆயுதம் தாங்கிய போராளி குழு ஒன்று 1931 ஆம் ஆண்டு மே மாதத்தில் உருவாக்கப்பட்டது, அதே ஆண்டின் செப்டம்பர் மாதம் \"சூர்யா சென்\"னிடம் சென்று சேர்ந்தார். இவர்கள் \"பிரிட்டிலாடா வதேடாருடன்\" இணைந்து சிட்டகாங்கில் உள்ள ஐரோப்பிய விடுதியை தாக்க திட்டமிட்டனர். தாக்குதலுக்கு ஒரு வாரம் முன்பு, அந்த பகுதியின் உளவுபார்க்கும் போது இவர் கைது செய்யப்பட்டார். பிணையில் விடுதலை செய்யப்பட்டபின் அவர் மறைந்து வாழ்ந்தார். 1933 பிப்ரவரி 17, அன்று காவலர்களால், சூர்யா சென் கைது செய்யப்பட்டார், ஆனால் கல்பனா தப்பித்துக்கொண்டார். இறுதியாக 1933 ஆம் ஆண்டு மே 19 ஆம் தேதி கைது செய்யப்பட்டார். சிட்டகாங்கின் ஆயுத சோதனை வழக்கின் விசாரணையில், கல்பனாவுக்கு ஆயுள் தண்டனை விதிக்கப்பட்டது. பின்னர் 1939 இல் கல்பனா விடுதலை செய்யப்பட்டார்.\n\nSection::::பிந்தைய வாழ்க்கை.\nகல்பனா தத்தா 1940 ஆம் ஆண்டில் கொல்கத்தா பெத்தன் கல்லூரியில் சேர்ந்து அறிவியல் துறையில் பட்டம் பெற்றார், பின்னர் இந்தியக் பொதுவுடைமைக் கட்சியில் சேர்ந்தார். 1943 வங்காளப் பஞ்சம் மற்றும் (1947)வங்காளப் பிரிவின் போது நிவாரணப் பணியாற்றினார். அவர் பெங்காலி மொழியில் சுயசரிதை புத்தகம் எழுதினார். இது அருண் போஸ் & நிக்கில் சக்ரவர்த்தியால் ஆங்கிலத்தில் மொழிபெயர்க்கப்பட்டது. பி.சி. ஜோஷி, கம்யூனிஸ்ட் இயக்க தலைவர் மற்றும் அவரது கணவர் \"சிட்டகாங் ஆர்மரி ரெய்டர்ஸ்: ரெமிநிசென்ஸ்\" என்று ஆங்கில நாளிதழில் அக்டோபர் 1945 இல் வெளியிட்டார். இந்த புத்தகம் ஆங்கிலத்தில் 1979 இல் மறுபதிப்பு செய்யப்பட்டது. 1946 இல், சிட்டகாங்கில் இருந்து இந்திய கம்யூனிஸ்ட் கட்சியின் வேட்பாளராக வங்காள சட்ட பேரவைக்கான தேர்தலில் இவர் போட்டியிட்டார், ஆனால் வெற்றி பெற முடியவில்லை. பின்னர், இந்தியப் புள்ளியியல் கழகத்தில் சேர்ந்தார். பிப்ரவரி 8, 1995 இல் கொல்கத்தாவில் காலமானார்\n\nSection::::குடும்ப வாழ்க்கை.\n1943 ஆம் ஆண்டு இந்திய பொதுவுடைமைக் கட்சியின் பொதுச் செயலாளரான புரான் சாந்த் ஜோஷி என்பாரை மணந்தார். சந்த் மற்றும் சூரஜ் ஆகிய இரு மகன்களும் இருந்தனர். சாந்த் ஜோஷி ஒரு குறிப்பிடத்தக்க பத்திரிகையாளராக இருந்தார், இவர் \" ஹிந்துஸ்தான் டைம்ஸ் \" என்றப் பத்திரிக்கையில் பணியாற்றினார். இவர் \"பிந்த்ரான்வால்: மைத் அண்ட் ரியாலிட்டி\" (1985) என்ற எழுத்துப் பணிக்காக அறியப்படுகிறார். சாந்த்ராவின் மனைவி மணினி (நீ சாட்டர்ஜி) சத்தாகிராம் ஆயுதப் படைத் தாக்குதல் பற்றி ஒரு புத்தகம் எழுதினார், \"டூ அண்ட் டை: தி சத்தாகிராம் எழுச்சி - 1930-34\" என்பதாகும்.\n\nSection::::கலை சித்தரிப்புகள்.\n2010இல் தீபிகா படுகோண் என்ற நடிகை கல்பனா தத்தா வேடத்தில் நடித்த இந்தித் திரைப்படம், \"கேலீன் ஹம் ஜான் சே\", என்ற பெயரில் வெளிவந்தது. இப்படம் சிட்டகாங் ஆயுதப் படைத் தாக்குதல் மற்றும் அதன் பின்விளைவுகள் ஆகியவற்றைக் கொண்டிருந்தது. மற்றொரு படம், \" சிட்டகாங் \" எழுச்சியை அடிப்படையாகக் கொண்டு அக்டோபர் 12, 2012 அன்று வெளியிடப்பட்டது. இது முன்னாள் நாசா விஞ்ஞானி \"பேடபிரதா பெயின்\" என்பவரால் தயாரித்து மற்றும் இயக்கப்பட்டது.\n\n"}
{"id": "433425", "url": "https://ta.wikipedia.org/wiki?curid=433425", "title": "இரவுக்கு ஆயிரம் கண்கள்", "text": "இரவுக்கு ஆயிரம் கண்கள்\n\nஇரவுக்கு ஆயிரம் கண்கள் () என்பது 2018 இல் வெளிவந்த தமிழ் அதிரடித் திரைப்படம் ஆகும். இதனை மு. மாறன் இயக்கியுள்ளார்.\n\nஅருள்நிதி, அஜ்மல் அமீர், மகிமா நம்பியார், வித்யா பிரதீப், சாயா சிங், மற்றும் சுஜா வருணே போன்றோர் முக்கிய கதாப்பாத்திரத்தில் நடித்திருந்தனர். ஆனந்த் ராஜ் (நடிகர்), ஜான் விஜய், லட்சுமி ராமகிருஷ்ணன், மற்றும் ஆடுகளம் நரேன் போன்றோரும் நடிக்கின்றனர். சாம் சிஎஸ் இசையமைத்துள்ளார்.\n\n\"குலமகள் ராதை\" (1963) என்ற திரைப்படத்தில் வருகின்ற இரவுக்கு ஆயிரம் கண்கள் என்ற பாடல் வரியை தலைப்பாக வைத்தனர். இப்படத்தின் இயக்குநர் மு. மாறன் ராகவா லாரன்ஸ் மற்றும் கே. வி. ஆனந்த் அவர்களுடன் துணை இயக்குனராகப் பணியாற்றினார்.\n\nSection::::நடிகர்கள்.\n\"குற்றம் 23\" (2017) திரைப்படத்தில் நடித்தால் மகிமாவை செவிலியர் கதாப்பாத்திரத்தில் நடிக்க வைத்தார்.\n"}
{"id": "433426", "url": "https://ta.wikipedia.org/wiki?curid=433426", "title": "தலையுரு எலும்பு", "text": "தலையுரு எலும்பு\n\nதலையுரு எலும்பு (ஆங்கிலம்:Capitate) 8 மணிக்கட்டு எலும்புகளில் ஒன்று.\nSection::::அமைப்பு.\nஇரண்டாம் வரிசை மணிக்கட்டு எலும்பான இது மனித உடலில் உள்ள பெரிய மணிக்கட்டு எலும்பாகும். தலையுரு எலும்பு நாற்புறவுரு எலும்பு மற்றும் கொக்கி எலும்பு இடையே அமைந்துள்ளது. கீழ்புறம் மூன்றாம் அங்கை முன்னெலும்பு பகுதியளவு இரண்டாம் அங்கை முன்னெலும்பு மற்றும் நான்காம் அங்கை முன்னெலும்பு, மேற்புறம் படகெலும்பு மற்றும் பிறைக்குழி எலும்பும், உட்புறம் கொக்கி எலும்பும், வெளிப்புறம் நாற்புறவுரு எலும்பும் இணைந்துள்ளது.\n"}
{"id": "433427", "url": "https://ta.wikipedia.org/wiki?curid=433427", "title": "கலாரஞ்சினி", "text": "கலாரஞ்சினி\n\nகலாரஞ்சினி என்பவர் இந்திய நடிகை ஆவார். 1980 களில் நடிகையாக திரைப்படங்களில் பணியாற்றினார். ஊர்வசி, கல்பனா போன்றோர் இவரது சகோதரிகள். 1980 களில் வெற்றிகரமான நடிகையாக இருந்தார். பின்பு தொலைக்காட்சி நிகழ்ச்சிகளில் பணியாற்றினார்.\n"}
{"id": "433430", "url": "https://ta.wikipedia.org/wiki?curid=433430", "title": "ரித்திகா சிங்", "text": "ரித்திகா சிங்\n\nரித்திகா சிங் (பிறப்பு 16 டிசம்பர் 1994) ஓர் இந்திய நடிகையும் மற்றும் கலப்பு தற்காப்புக் கலைஞரும் ஆவார். பெரும்பாலும் தமிழில் நடித்து வரும் இவர், இந்தி மற்றும் தெலுங்கு திரைப்படங்களிலும் தோன்றியுள்ளார். 2002 ஆம் ஆண்டு வெளியான \"டார்ஸான் கி பேட்டி\" என்ற இந்தி படத்தில் குழந்தை நட்சத்திரமாக அறிமுகமானார். 2009 ஆசிய உள்ளரங்கு போட்டிகளில் இந்தியாவிற்காக விளையாடிய பிறகு, சூப்பர் ஃபையிட் லீகில் பங்கேற்றார். சுதாகர் கொங்கர பிரசாத் இயக்கத்தில், ஆர்.மாதவனுடன் சேர்ந்து இறுதிச்சுற்று என்ற திரைப்படத்தில் முக்கிய கதாபாத்திரத்தில் நடித்தார். அவரது நடிப்பிற்காக 63 வது தேசிய திரைப்பட விருதுகளில் சிறப்பு குறிப்பில் அவரது பெயர் இடம்பெற்றது. அடுத்து தெலுங்கு படமான \"குரு\" மற்றும் தமிழ் படமான \"சிவலங்காவில் நடித்தார்.\" ஹிந்தி (சாலா கதூஸ்), தமிழ் ( இறுதிச் சுற்று ) மற்றும் தெலுங்கு (குரு) ஆகிய மூன்று மொழிகளிலும் ஒரே கதாபாத்திரத்தில் நடித்து ஃபிலிம்ஃபேர் விருதுகளை மூன்று முறை பெற்றார்.\n\nSection::::கலப்பு தற்காப்பு கலை.\nஒரு குத்துச்சண்டை வீரராகவும், ஒரு தற்காப்புக் கலைஞராகவும் சிறுவயது முதல், சிங்கின் தந்தையின் வழிகாட்டுதலின் கீழ் பயிற்சிப் பெற்றார். 2009 ஆசிய உள்ளரங்கு போட்டிகளில், 52 கிலோ எடை பிரிவில் குத்துச்சண்டை வீராங்கனையாக அறிமுகமானார். சூப்பர் ஃபையிட் லீகில் பங்கேற்றார்.\n\nSection::::நடிப்பு.\n2013 யில், சூப்பர் சண்டை லீக்கிற்கான ஒரு விளம்பரத்தில் சுதாகர் கொங்கர பிரசாத் ரித்திகா சிங்கை கண்டார், பின்னர் அவர் தனது இருமொழித் திரைப்படமான சாலா கதூஸ் (2016) யில் ஒரு முன்னணிப் பாத்திரத்தில் ரித்திகாவை நடிக்கவைக்க போட்டியின் தலைவர் ராஜ் குந்திரா மூலமாக தொடர்பு கொண்டார். பின்னர் மணிகண்டன் இயக்கத்தில் \"ஆண்டவன் கட்டளை\" படத்தில் தோன்றினார், அது 2016 செப்டம்பர் மாதம் வெளியிடப்பட்டது. செப்டம்பர் 2016 வரை. பி. வாசுவின் \"சிவலிங்கா\" மற்றும் தெலுங்கு படமான குரு ஆகிய இருபடங்களிலும் பணியாற்றிவருகிறார்.\n"}
{"id": "433432", "url": "https://ta.wikipedia.org/wiki?curid=433432", "title": "கொக்கி எலும்பு", "text": "கொக்கி எலும்பு\n\nகொக்கி எலும்பு (ஆங்கிலம்:Hamate) 8 மணிக்கட்டு எலும்புகளில் ஒன்றாகும்.\nSection::::அமைப்பு.\nகொக்கி எலும்பு இரண்டாம் வரிசை மணிக்கட்டு எலும்புகளில் உட்புறமுள்ள எலும்பாகும். கொக்கி எலும்பு 5 எலும்புகளுடன் இணைந்துள்ளது. அவை முறையே மேற்புறம் பிறைக்குழி எலும்புடன், கீழ்புறம் நான்காம் மற்றும் ஐந்தாம் அங்கை முன்னெலும்புகள்டன், உட்புறம் முப்பட்டை எலும்புடன் மேலும் வெளிப்பு தலையுரு எலும்புடன் இணைந்துள்ளது. கொக்கி எலும்பின் கொக்கி போன்ற பகுதி அதன் மேற்புறத்தில் உட்புறமாக அமைந்துள்ளது.\n"}
{"id": "433454", "url": "https://ta.wikipedia.org/wiki?curid=433454", "title": "தி 40 இயர் ஓல்ட் வெர்ஜின்", "text": "தி 40 இயர் ஓல்ட் வெர்ஜின்\n\nதி 40 இயர் ஓல்ட் வெர்ஜின் என்பது 2005 இல் வெளிவந்த அமெரிக்க பாலியல் நகைச்சுவை திரைப்படம் ஆகும். இதனை ஜாட் ஆப்டௌவ் இயக்கியுள்ளார். ஸ்டீவ் கார்ல் இத்திரைப்படத்தில் ஜாட் ஆப்டௌவுடன் இணைந்து திரைக்கதை எழுதியிருந்தார். இது ஆன்டௌவின் முதல் இயக்கத்தில் வெளிவந்த திரைப்படமாகும். வசனங்கள் மற்றும் திரைக்கதை ஒன்றாக கதையை வலுப்படுத்தின.வட அமெரிக்காவில் இத்திரைப்படம் ஆகஸ்ட் 19, 2015 இல் வெளியானது.\n\nSection::::விருதுகள்.\nடிசம்பர் 2005 இல் இத்திரைப்படம் அமெரிக்க திரைப்பட கல்லூரியால் சிறந்த நகைச்சுவை படம் என்று கௌரவிக்கப்பட்டது. பிராவோ என்ற தொலைக்காட்சி வெளியிட்ட நூறு படவரிசை பட்டியலில் 30 ஆவது இடத்தை பெற்றது.\n\n"}
{"id": "433458", "url": "https://ta.wikipedia.org/wiki?curid=433458", "title": "மீன் கொத்தி", "text": "மீன் கொத்தி\n\nமீன் கொத்திகள் (\"Kingfisher\"), இக்குடும்பத்தை (\"Alcedinidae\") சேர்ந்த பறவைகள் சிறியது தொடக்கம் நடுத்தர வர்க்கத்தை சேர்ந்த பறவைகளாகும். கொரசிபோர்ம் வர்க்கத்தை சேர்ந்த இப்பறவைகள் கடும் நிறத்தை சார்ந்தவை. இப்பறவைகள் பரந்த நோக்கமுள்ள விநியோகம் உடையவை. மேலும் இப்பறவைகள் ஆபிரிக்கா, ஆசியா மற்றும் ஓசினியாவின் வெப்ப மண்டல பிரதேசங்களில் காணப்படுபவை ஆகும் . இக்குடும்பத்தை சேர்ந்த பறவைகள் 114 இனங்களை கொண்டவை. மேலும் இவைகள் மூன்று உப குடும்பங்களையும், 19 இனங்களையும் கொண்டவை. இப்பறவைகள் பெரிய தலை, நீளமானவையாகவும், கூரானவையாகவும், குறுகிய கால்கள், கட்டையான வால்களையும் கொண்பவை. இப்பறவைகளில் பெரும்பாலானவை கடும் நிறம்கொண்ட இறகுகளை கொண்டவை. மேலும் ஆண், பெண் பறவைகளுக்கு இடையில் சிறிது நிறமாற்றம் உண்டு. இப்பறவைகளில் சில மட்டுமே காடுகளில் காணப்படும். இப்பறவைகள் பல்வேறுபட்ட இரைகளை தான் இருக்கும் இடத்தில் இருந்து பாய்ந்து சென்று பிடிக்கும் இயல்புடையவை. வழமையாக இப்பறவைகள் ஆறுகள், குளங்களுக்கு அருகில் மீன்களை உண்பதை அவதானிக்கலாம். இருப்பினும் பெரும்பாலான இப்பறவையின் இனங்கள் முள்ளந்தண்டிலி அங்கிகளை உணவாக உட்கொள்ளும். இப்பறவைகளின் கூடுகள் பெரும்பாலும் பொந்துகளாகவோ, இயற்கையாகவோ அல்லது செயற்கையாகவோ உருவாக்கப்பட்ட சுரங்கங்களாகவோ காணப்படலாம். இப்பறவைகளில் சில இனங்கள் மாத்திரம் சுதேச வர்க்கங்களாக காணப்படும். ஆகையால் இப்பறவைகள் அழியும் ஆபத்தை எதிர் நோக்கும் வர்க்கத்தில் உள்ளடக்கப்படும்.\n\nSection::::வகைப்பாடு.\nமீன் கொத்திகள் கொரசிபோர்ம் வர்க்கத்தை சேர்ந்த அல்சினிடே குடும்பத்தை சேர்ந்தவை. இக்குடும்பத்தின் பெயர்கள் பிரான்ஸ் நாட்டை சேர்ந்த பல்துறை வல்லுனர் கொன்ஸ்தாந்தின் சாமுவேல் ரபினஸ்கியுவினால் 1815 ம் ஆண்டு அறிமுகப்படுத்தப்பட்டுள்ளது. இப்பறவைகளின் மூன்று உப குடும்பங்களாவன.\n1. மர மீன் கொத்திகள்\n2. ஆற்று மீன் கொத்திகள்\n3. நீர் மீன் கொத்திகள் \nஒரு சில வகை பறவைகள் மாத்திரம் மூன்று உபகுடும்பங்களை குடும்ப நிலைக்கு உயர்த்துகின்றது.\n\nSection::::பறவை அளவுகள்.\nஆபிரிக்க குள்ள மீன் கொத்திகள் (Ispidina lecontei) மிகவும் குறுகிய பறவை வர்க்கத்தை சேர்ந்தவை. இவ்வகை பறவைகள் சராசரியாக 10 சென்டிமீட்டர் நீளமுடயவையாகும். மேலும் 9 தொடக்கம் 10 கிராம் நிறையுடயவை. ஆபிரிக்க பருத்த மீன் கொத்திகள் (Megaceryle maxima) 42 சென்டிமீட்டர் தொடக்கம் 46 சென்டிமீட்டர்வரை நீளமுடயவை. மேலும் 255 கிராம் தொடக்கம் 426 கிராம் வரை நிறையுடையவை. \n"}
{"id": "433462", "url": "https://ta.wikipedia.org/wiki?curid=433462", "title": "அனில் குமார் (இயக்குனர்)", "text": "அனில் குமார் (இயக்குனர்)\n\nஅணில் என்பவர் 1989 திருத்து மலையாள திரைப்பட துறையில் இயக்குநரராக உள்ளவர். முப்பத்தி ஒரு திரைப்படங்களை மலையாளத்தில் எடுத்துள்ளார். பாபு நாராயண் என்பவருடன் இணைந்து இருபது படங்களை இயக்கியவர். \nSection::::குடும்பம்.\nகல்பனா என்பவரை 1998 இல் திருமணம் செய்து கொண்டார். 2012 இல் விவாகரத்து செய்தார். சீறிமயி எனும் ஒரே மகள் கல்பனாவும் வாழ்ந்து வந்தார். 25 ஜனவரி 2016 இல் கல்பனா இறந்தார்.\n\n"}
{"id": "433469", "url": "https://ta.wikipedia.org/wiki?curid=433469", "title": "மூக்குச்சுவர் எலும்பு", "text": "மூக்குச்சுவர் எலும்பு\n\nமூக்குச்சுவர் எலும்பு (ஆங்கிலம்:Vomer) என்பது 14 முகவெலும்புகளில் ஒரு எலும்பு ஆகும்.\n\nSection::::அமைப்பு.\nமூக்குச்சுவர் எலும்பு 6 எலும்புகளுடம் இணைந்துள்ளது. மண்டையோடு எலும்புகளான நெய்யரியெலும்பு மற்றும் ஆப்புரு எலும்புடன், முகவெலும்புகளான இரு மேல்தாடை எலும்பு மற்றும் இரு அண்ணவெலும்புகளுடன் இணைந்துள்ளது.\n"}
{"id": "433473", "url": "https://ta.wikipedia.org/wiki?curid=433473", "title": "மேல்தாடை எலும்பு", "text": "மேல்தாடை எலும்பு\n\nமேல்தாடை எலும்பு (\"Maxilla\") என்பது முகவெலும்புகளில் உள்ள இணைந்த இரு எலும்புகள் ஆகும். இவ்வெலும்பு அண்ணவெலும்புடன் இணைந்து வாய் மேற்கூரையை உருவாக்குகிறது.\n\nSection::::அமைப்பு.\nஒவ்வொரு மேல்தாடை எலும்பும் 9 எலும்புகளுடன் இணைந்துள்ளது.\nமண்டையோடு எலும்புகளான நுதலெலும்பு மற்றும் நெய்யரியெலும்பு, முகவெலும்புகளில் மூக்கெலும்பு, கன்ன எலும்பு, கண்ணீர்க் குழாய் எலும்பு, கீழ்மூக்கு சங்கெலும்பு, மூக்குச்சுவர் எலும்பு, அண்ணவெலும்பு மற்றும் எதிர்புற மேல்தாடை எலும்புடன் இணைந்துள்ளது.\n"}
{"id": "433479", "url": "https://ta.wikipedia.org/wiki?curid=433479", "title": "டையெத்தினைல்பென்சீன் ஈரெதிர்மின்னயனி", "text": "டையெத்தினைல்பென்சீன் ஈரெதிர்மின்னயனி\n\nடையெத்தினைல்பென்சீன் ஈரெதிர்மின்னயனி (\"Diethynylbenzene dianion\") என்பது ஒரு பென்சீன் மூலக்கூறுடன் புரோட்டான் நீக்கப்பட்ட இரண்டு எத்தினைல் எதிர்மின் அயனிகள் இணைக்கப்பட்டிருப்பதைக் குறிக்கிறது. இரண்டு கார்பன் அணுக்களின் அமைவிடத்தைப் பொறுத்து மூன்று மாற்றியன்கள் இருப்பதற்கான சாத்தியம் உள்ளது.\n\n\nஇவை மூன்றும் நன்கு அறியப்பட்ட வலிமையான மூன்று காரங்களாகும் . ஆத்திரேலியாவில் நிறை நிறமாலையியல் சோதனைகளின் போது ஆராய்ச்சியாளர்கள் இக்காரத்தை உருவாக்கினார்கள் .எத்தினைல் குழுக்கள் நெருக்கமாக அமைந்துள்ள மாற்றியன்கள் வலிமையான காரங்களாக உள்ளன. தொடர்புடைய பீனைலீன்டைபுரோப்பியோலேட்டு ஈரெதிர்மின் அயனிகளை உருவாக்கி பின்னர் நடுநிலையான கார்பனீராக்சைடு மூலக்கூறுகளாக முனைகளிலுள்ள நான்கு ஆக்சிசன் அணுக்களையும் இரண்டு கார்பன் அணுக்களையும் நீக்குவதன் மூலம் அம்மாற்றியன்கள் உருவாக்கப்படுகின்றன .\n"}
{"id": "433486", "url": "https://ta.wikipedia.org/wiki?curid=433486", "title": "பென்டாபுளோரோபீனைல் எசுத்தர்", "text": "பென்டாபுளோரோபீனைல் எசுத்தர்\n\nபென்டாபுளோரோபீனைல் எசுத்தர்கள் (\"Pentafluorophenyl esters\") என்பவை RC(O)OCF என்ற பொது வாய்ப்பாட்டால் விவரிக்கப்படும் எசுத்தர் சேர்மங்களாகும். அணுக்கருநாட்டத் தாக்குதலால் இவை எளிதில் பாதிக்கப்படுகின்றன. பென்டாபுளோரோபீனால் சேர்மத்திலிருந்து (HOCF). இவை வருவிக்கப்படுகின்றன. உயிரி மூலக்கூறுகளில் உள்ள முதல்நிலை அமீன்களுடன் புளோரசீன் அல்லது எப்டீன் போன்ற புளோரோபோர் சேர்மங்களை இணைக்கப் பயனுள்ளதாக இது செயல்படுகிறது or haptens. ஆய்வக பெப்டைடு தொகுப்பு வினையிலும் இவை மிகுந்த பயனளிக்கின்றன. சக்சினிமிடைல் எசுத்தர்கள் மற்றும் இது போன்ற தொடர்புள்ள பல்வேறு முகவர்கள் போல அமைடு பிணைப்புகளை பென்டாபுளோரோபீனைல் எசுத்தர்கள் உற்பத்தி செய்கின்றன. இணைதல் வினைகளின் போது தன்னிச்சையாக நிகழும் நீராற்பகுப்பு வினைகளால் இவை குறைவாகப் பாதிக்கப்படுகின்றன என்பதால் இத்தகைய எசுத்தர்கள் மிகுந்த பயனளிக்கும் சேர்மங்களாக உள்ளன \n"}
{"id": "433498", "url": "https://ta.wikipedia.org/wiki?curid=433498", "title": "பண்டைய இந்தியாவின் குறிப்புகள்", "text": "பண்டைய இந்தியாவின் குறிப்புகள்\n\nபண்டைய இந்தியாவின் குறிப்புகள் (Outlines of Ancient India), வரலாற்றுக் காலத்திற்கு முன் முதல் குப்தப் பேரரசின் இறுதி வரை இந்தியத் துணைக்கண்டத்தின் குறிப்புகளை கூறுகிறது. பண்டய இந்தியா, தற்கால இந்தியா, வங்காளதேசம், பாகிஸ்தான், ஆப்கானிஸ்தான், பாகிஸ்தான், பூடான் மற்றும் நேபாளப் பகுதிகளைக் கொண்டது.\n\n\n\n\n\n\n\n\n\n\n\n\n\n\n"}
{"id": "433500", "url": "https://ta.wikipedia.org/wiki?curid=433500", "title": "நவ்னீத் கௌதம்", "text": "நவ்னீத் கௌதம்\n\nநவ்னீத் கௌதம் (\"Navneet Gautam\") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நவ்னீத் கௌதமும் ஓர் உறுப்பினராக இருந்தார் \n"}
{"id": "433501", "url": "https://ta.wikipedia.org/wiki?curid=433501", "title": "யாசுமெர்", "text": "யாசுமெர்\n\nயாசுமெர் (\"Jasmer\") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். இவர் 1983 ஆம் ஆண்டு மே மாதம் 7 ஆம் நாள் பிறந்தார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நவ்னீத் யாசுமெரும் ஓர் உறுப்பினராக இருந்தார்\n"}
{"id": "433502", "url": "https://ta.wikipedia.org/wiki?curid=433502", "title": "மோகன் உக்ரபாண்டியன்", "text": "மோகன் உக்ரபாண்டியன்\n\nமோகன் உக்ரபாண்டியன் (\"Mohan Ukkrapandian\") இந்திய தேசிய ஆண்கள் கைப்பந்தாட்ட அணியில் விளையாடிய ஒரு வீரராவார். இவர் 1989 ஆம் ஆண்டு மே மாதம் 15 ஆம் நாள் தமிழ் நாட்டில் பிறந்தார். இவர் 16 என்று எண்ணிடப்பட்ட மேலாடையை அணிந்திருப்பார். தமிழ்நாடு கைப்பந்தாட்ட அணியிலும் இவர் ஓர் உறுப்பினர் ஆவார். தேசிய அளவில் அங்கீகரிக்கப்பட்ட கைப்பந்தாட்ட விளையாட்டு வீர்ர் என்பதால் இந்தியன் ஓவர்சீசு வங்கி மோகன் உக்ரபாண்டியனுக்கு வங்கியில் ஒரு பணியை கொடுத்து சிறப்பித்தது .\n"}
{"id": "433503", "url": "https://ta.wikipedia.org/wiki?curid=433503", "title": "பிரிட்டிலடா வதேதர்", "text": "பிரிட்டிலடா வதேதர்\n\nபிரிட்டிலடா வதேதர் (Pritilata Waddedar) (5 May 1911 – 23 செப்டம்பர் 1932) இந்திய சுதந்திர விடுதலை இயக்கத்தில் செல்வாக்கு பெற்ற ஒரு பெங்காளி புரட்சிகர தேசியவாதி ஆவார். சிட்டகொங் மற்றும் டாக்காவில் ஆரம்பக் கல்வியை முடித்தபின், கொல்கத்தா பெல்கன் கல்லூரியில் மெய்யியல் பிரிவில் பட்டம் பெற்றார்.\n\nகுறுகிய காலத்திற்கு பள்ளி ஆசிரியராக பணிபுரிந்த பிறகு, பிரிட்டிலடா சூரியா சென் தலைமையில் ஒரு புரட்சிகர குழுவில் இணந்தார், அவர் பதினைந்து புரட்சியாளர்கள் குழுவை வழி நடத்தியவர். நாய்கள் மற்றும் இந்தியர்களுக்கு அனுமதியில்லை\" என்று ஒரு குறியீட்டு பலகை இருந்த பஹார்ட்டலி ஐரோப்பிய விடுதியின் மீது 1932 ல் தாக்குதல் நடத்தினார், புரட்சியாளர்கள் விடுதியினைத் தாக்கிய பின்னர் பிரிட்டிஷ் காவலர்கள் கைது செய்வதைத் தவிர்க்க, பொட்டாசியம் சயனைடு உட்கொண்டு தற்கொலை செய்து கொண்டார்.\n\nSection::::இளமை வாழ்க்கை.\nபிரிட்டிலடா ,வைத்யா பிராமண குடும்பத்தில் சிட்டகொங் மாகாணத்தின் (தற்போது பங்களாதேஷ்). பாட்டியா உபசில்லாவிலுள்ள தால்காட் கிராமத்தில் 1911 மே 5 அன்று பிறந்தார் \"வதேதர் \" என்பது குடும்பத்தின் மூதாதையர்களின் பெயராகும்.\" அவரது தந்தை ஜகபந்து வதேதர் சிட்டகொங் நகராட்சியில் ஒரு எழுத்தராக இருந்தார்\". இவரது பெற்றோருக்கு இவரையும் சேர்த்து மதுசூதன், கனக்லடா,சாந்திலடா,ஆஷாலடா மற்றும் சந்தோஷ் என்ற ஆறு குழந்தைகள் பிறந்தனர், இவருக்கு ராணி என்ற செல்லப்பெயர் உண்டு\"\n\nஜகபந்து தன்னுடைய குழந்தைகள் சிறந்த கல்வி கற்க ஏற்பாடு செய்ய முயன்றார். பிரிட்டிலடாவிற்கு, சிட்டகொங்கிலுள்ள டாக்டர் கஸ்தகீர் அரசு பெண்கள் பள்ளியில் இடம் கிடைத்தது அப்பள்ளியில் சிறந்த மாணவராக திழ்ந்தார் பள்ளியில் மாணவர்கள் இவரை \"உஷா தி\" என அழைத்தனர், அவரது மாணவர்களிடம் தேசியவாதத்தை ஊக்குவிப்பதற்காக இராணி இலட்சுமிபாய் கதைகளைப் பயன்படுத்தினார். \"சிட்டகாங் ஆமரி ரெய்டர்ஸ் 'என்ற நூலில், \"கல்பனா தத்தா\" இவ்வாறு எழுதுகிறார், \"எதிர்காலத்தைப் பற்றி பள்ளி நாட்களில் எங்களுக்குத் தெளிவான யோசனை இல்லை, சில நேரங்களில் நம்மை நினைத்து நாம் பயப்படாமல் இருக்க இராணி இலட்சுமிபாய் உத்வேகத்தை அளித்தார்.\" கலை மற்றும் இலக்கியம் பிரிட்டிலடாவிற்கு பிடித்த பாடங்கள் ஆகும். 1928 ஆம் ஆண்டில் டாக்டர் கஸ்தகிர் அரசுப் பள்ளியிலிருந்து வெளியேறி, 1929 ஆம் ஆண்டில், டாக்கா ஈடன் கல்லூரியில், சேர்ந்தார். டாக்கா இடைநிலைத் தேர்வு வாரியத்தின் வருடாந்தரத் தேர்வுகளில் பங்கேற்ற அனைத்து மாணவர்களிலும் இவர் முதலிடம் வகித்தார். ஈடன் கல்லூரியில் மாணவராக, இவர் பல்வேறு சமூக நடவடிக்கைகளில் பங்கு பெற்றார். லீலா நாக் என்பவரது தலைமையிலான \"ஸ்ரீ சங்கா\" என்ற குழுவில் \"தீபலி சங்ஹா\" (\"தீபலி சங்கம்) என்ற நிகழ்ச்சியினை வழங்கினார்.\n\nSection::::கல்கத்தாவில்.\nபிரிட்டிலாடா உயர்கல்வி பயில, கல்கத்தாவிற்கு (இப்போது கொல்கத்தா) சென்று பெத்தன் கல்லூரியில் சேர்ந்து ,இரண்டு ஆண்டுகளுக்குப் பிறகு, கல்லூரியில் தத்துவ பாடத்தில் பட்டம் பெற்றார். இருப்பினும், அவரது பட்டத்தை கொல்கத்தா பல்கலைக்கழக பிரிட்டிஷ் அதிகாரிகள் 2012 இல் நிறுத்தி வைத்தனர். இவரது இறப்பிற்குப் பின்னர், பினா தாஸ் மற்றும் இவரது சான்றிதழ்களை தகுதி வாய்ந்தவராக்கினர்.\n\nSection::::ஒரு பள்ளி ஆசிரியராக.\nகல்கத்தாவில் தனது கல்வியை முடித்தபின், பிரிட்டிலடா சிட்டகாங்கிற்குத் திரும்பினார். சிட்டகாங்கில், நந்தன்கனன் அபர்னாச்சரன் என்ற உள்ளூர் ஆங்கில உயர்நிலைப் பள்ளியில் தலைமையாசிரியராகப் பணிபுரிந்தார்.\n\nSection::::புரட்சிகர நடவடிக்கைகள்.\nSection::::சூர்யா சென்வின் புரட்சிகர குழுவில் சேர்தல்.\nபிரிட்டிலாடா இந்திய சுதந்திர இயக்கத்தில் சேர முடிவு செய்தார். சூர்யா சென்னைப் பற்றி கேள்விப்பட்டு அவளுடைய புரட்சிகர குழுவில் சேர விரும்பினார். ஜூன் 13, 1932 இல், பிரிட்டிலாடா சூர்ய சென் மற்றும் நிர்மல் சென் ஆகியோரை தால்காட் முகாமில் சந்தித்தார். சமகால புரட்சியாளரான, பினோட் பிஹாரி சௌத்ரி, பெண்கள் தங்கள் குழுவில் சேர எதிர்த்தார். இருப்பினும், ஆயுதங்களைக் கையாளும் பெண் புரட்சியாளர்களை ஆண்களைப் போல சந்தேகப்பட மாட்டார்கள் என்பதால் இவர் குழுவில் சேர அனுமதிக்கப்பட்டார.\n\nSection::::பஹர்தலி ஐரோப்பிய சங்க தாக்குதல் (1932).\n1932 ஆம் ஆண்டில், \"நாய் மற்றும் இந்தியர்களுக்கு அனுமதி இல்லை\" என்று எழுதி வைத்திருந்த பஹதர்லி ஐரோப்பிய விடுதி மீது சூர்யா சென் தாக்குதல் நடத்த திட்டமிட்டார். சூர்யா சென் இந்த பணிக்காக ஒரு பெண் தலைவரை நியமிக்க முடிவு செய்தார். கல்பனா தத்தா இந்நிகழ்வுக்கு ஏழு நாட்களுக்கு முன்னர் கைது செய்யப்பட்டார். இதன் காரணமாக, பிரிட்டிலாடா தாக்குதலுக்கு தலைமை ஏற்றார். பிரிட்டிலாடா கோட்டோவாலி கடல் பகுதிக்கு ஆயுத பயிற்சிக்கு சென்று, அங்கே அவர்களது தாக்குதலை நடத்த திட்டமிட்டார் \n\nஅவர்கள் செப்டம்பர் 23, 1932 அன்று தாக்குதல் நடத்த முடிவு செய்தனர். குழுவின் உறுப்பினர்களுக்கு பிடிபட்டால் விழுங்குவதற்கு பொட்டாசியம் சயனைடு வழங்கப்பட்டது. தாக்குதல் நடந்த நாளில், பிரிட்டிலாடா ஒரு பஞ்சாபி ஆண் போன்ற ஆடை அணிந்தார். அவரது கூட்டாளிகளான கலிஷங்கர் டீ, பரேஷ்வர் ராய், பிரபுல்லா தாஸ், சாந்தி சக்ரவர்த்தி ஆகியோர் \" வேட்டி \" மற்றும் சட்டை அணிந்திருந்தனர். மகேந்திர சௌதிரி, சுசில் டே மற்றும் பன்னா சென் ஆகியோர் \"லுங்கி \" மற்றும் சட்டை அணிந்திருந்தனர். அவர்கள் காலை 10.45 மணியளவில் விடுதியை அடைந்தனர். உள்ளே சுமார் 40 பேர் இருந்தனர். புரட்சியாளர்கள் தாக்குதலுக்கு மூன்று தனி குழுக்களாக பிரிக்கப்பட்டனர். , சில காவல் அதிகாரிகள் துப்பாக்கிச் சூடு நடத்தினர் . பிரிட்டிலாடா ஒரு புல்லட் காயம் ஏற்பட்டது. காவலர்கள் அறிக்கை, இந்த தாக்குதலில், சல்லிவன் என்ற ஒரு ஒரு பெண் இறந்தார் மற்றும் நான்கு ஆண்கள் மற்றும் ஏழு பெண்கள் காயமடைந்தனர் என தெரிவிக்கிறது.\n\nSection::::இறப்பு.\nகாயமடைந்த பிரிட்டிலாடா பிரிட்டிஷ் காவலர்களிடம் சிக்கியதும் . கைது செய்யப்படுவதைத் தவிர்ப்பதற்காக அவர் சயனை டை விழுங்கினார். அடுத்த நாள், காவலர்கள் அவரது உடலை கண்டுபிடித்து அடையாளம் காட்டினர். அவரது இறந்த உடலுடன் சில துண்டு பிரசுரங்கள், ராம்க்ரிகா பிஸ்வாஸின் புனாப்படம், தோட்டாக்கள், விசில் மற்றும் தாக்குதல் திட்டத்தின் வரைவு ஆகியவற்றைக் கண்டது. பிணக்கூறு ஆய்வு போது குண்டு காயம் மிகவும் கடுமையானதாக இல்லை மற்றும் சயனைடு விஷமே அவரது மரணத்திற்கு காரணம் என்று கண்டறியப்பட்டது.\n\nSection::::தாக்கம்.\nபங்களாதேஷ் எழுத்தாளர் செலினா ஹொசைன் ஒவ்வொரு பெண்ணிற்கும் பிரட்டிலிடா சிறந்த எடுத்துக் காட்டாய் விளங்குவதாக கூறுகிறார் ஒவ்வொரு ஆண்டும் பிரிட்டிலடாவின் பிறந்த நாளானது பங்களாதேஷ் மற்றும் இந்தியாவின் பல்வேறு இடங்களில் கொண்டாடப்படுகிறது. சிட்டகொங்கில் உள்ள போல்காலி உபாசிலாவின் முகுந்தா ராம் ஹாட்டுக்கும் ஷாஹித் அப்துஸ் சாப்பூர் சாலைவரை பிரிட்டிலடா வதேதர் என்ற இவரது பெயர் வைக்கப்பட்டுள்ளது . 2012 ஆம் ஆண்டில், பிரட்டிலடா வதேதரின் ஒரு வெண்கல சிற்பம் ஐரோப்பிய கிளப்க்கு அருகில் உள்ள பஹர்டலி ரயில்வே பள்ளி முன் அமைக்கப்பட்டது. வதோதரின் பெரிய-மருமகள் சாஷ் சர்கார் பிரிட்டிஷ் பத்திரிகையாளர் மற்றும் கல்வியாளர் ஆவார்.\n\n\n"}
{"id": "433504", "url": "https://ta.wikipedia.org/wiki?curid=433504", "title": "சச்சினி அயேந்திரா ஸ்டென்லி", "text": "சச்சினி அயேந்திரா ஸ்டென்லி\n\nசச்சினி அயேந்திரா ஸ்டென்லி (sachini ayendra stanley சிங்களத்தில் : සචිනි අයේන්ද්‍රා ස්ටැන්ලි), இலங்கை திரைப்பட நடிகை. சிங்கள திரைப்படத்துறையில் தற்சமயம் பணிபுரிகின்றார். 2003 ஆம் ஆண்டு மிஸ் இலங்கை அழகியாக மகுடம் சூடினார். சீனாவில்வில் நடைபெற்ற 53வது உலக அழகி அணிவகுப்பில் இலங்கையை பிரதிநிதித்துவப்படுத்தினார். இலங்கை அழகிப் பட்டத்தை வென்ற பின் சினேஸ் திசாநாயக்க பண்டார இயக்கிய \"ஆதரனி வசன்னயா\" திரைப்படத்தின் மூலமாக திரைப்படத்துறைக்குள் நுழைந்தார். இப்படம் 2004 ஆம் ஆண்டு வெளியானது. இதற்காக சிறந்த துணை நடிகைக்கான சிக்னீஸ் இலங்கை திரைப்பட விருதை வென்றார்.\n\n2005 இல் குமரசிரி அபேகோன் இயக்கிய சிரச தொலைக்காட்சியில் ஒளிபரப்பான \"ஹிருணி\" என்ற தொலைக்காட்சி நாடகத்தின் மூலமாக தொலைக்காட்சியில் அறிமுகமானார். 2009 இல் இந்து தர்மசேன இயக்கத்தில் சரளா என்ற பாத்திரத்தில் \"போர் பெட்டர் போர் வெர்ஸ்\" என்ற மேடை நாடகத்தில் நடித்தார். சச்சினி 2016 இல் ஐக்கிய அமெரிக்காவில் நடைபெற்ற கலைநிகழ்ச்சிகளின் உலக வாகையாளர் இல் இரண்டு வெள்ளிப் பதக்கங்களும், ஒரு வெண்கல பதக்கமும் வென்றார்.\n\nSection::::ஆரம்பகால வாழ்க்கை.\nசச்சினி அயேந்ரா இலங்கையில் கண்டியில் பிறந்தார். டேவிட் ஸ்டென்லி, தாரன வடசிங்க ஆகியோரின் இளைய மகளாவார். கண்டியில் ஹில்வுட் கல்லூரியில் கல்வி கற்றார். கலைத்துறையில் உயர்கல்வி கற்றார். பாடசாலையில் கற்கும் போதே இளம் எழுத்தாளர் சங்கம், பாடசாலை விவாத அணி, ஆங்கில் இலக்கிய சங்கம், நீச்சல் போட்டிகள் ஆகியவற்றில் பங்குபற்றியுள்ளார். 2002 ஆம் ஆண்டு கண்டியில் நடந்த வடிவழகிகளின் அணிவகுப்பில் சிறந்த வடிவழகியாக தேர்ந்தெடுக்கப்பட்டார். 2003 ஆம் ஆண்டு மிஸ் இலங்கை அழகி அணிவகுப்பில் மகுடம் சூடினார். அதே ஆண்டில் உலக அழகி அணிவகுப்பில் இலங்கையை பிரதிநிதித்துவப்படுத்தினார். சச்சினி பாடசாலை கல்வியை நிறைவு செய்தபின் மாடலிங் கற்கை நெறியை பூரணப்படுத்தினார்.\n\nSection::::பணி.\n2002 ஆம் ஆண்டில் சிறந்த வடிவழகி விருதை வென்ற பின் தனது மாடலிங் பணியை துவங்கினார். பல விளம்பரங்களில் மாதிரியாக பணிபுரிந்துள்ளார். தனது நடிப்பு பணிக்காகவும், மாடலிங் பணிக்காகவும் கொழும்புக்கு குடி பெயர்ந்தார். ஆதரனி வசன்னய திரைப்படத்தில் நடித்தமையால் புகழ் பெற்றார். சங்கரா திரைப்படத்தில் ஏழை கிராமத்து பெண்ணாக நடித்தார். ஹார்ட எப்எம் திரைப்படத்தில் மனநிலை பாதிக்கப்பட்ட பெண்ணாக நடித்தார். ஆதரனிய வசன்னய திரைப்படத்திற்காக சரசவிய விருது மற்றும் ஜனாதிபதி விருதுக்கு பரிந்துரைக்கப்பட்டார்.\n\n\n"}
{"id": "433506", "url": "https://ta.wikipedia.org/wiki?curid=433506", "title": "கீழ்த்தாடை எலும்பு", "text": "கீழ்த்தாடை எலும்பு\n\nகீழ்த்தாடை எலும்பு (mandible) 14 முகவெலும்புகளில் ஒன்று.\n\nSection::::அமைப்பு.\nஇது முகவெலும்புகளில் பெரியதும், வலுவானதும், கீழே உள்ளதும் மற்றும் அசையக்கூடியதுவான எலும்பாகும். பிறக்கும்போதுள்ள இடது, வலது பகுதிகள் பின் இணைகின்றன. கீழ்த்தாடை எலும்பு கடைநுதலெலும்புடன் இணைந்துள்ளது. கீழ்த்தாடையின் மேற்புறத்தில் கீழ்த்தாடை பற்கள் இணைந்துள்ளன.\n"}
{"id": "433507", "url": "https://ta.wikipedia.org/wiki?curid=433507", "title": "இலட்சுமன் சிங் செயந்தி", "text": "இலட்சுமன் சிங் செயந்தி\n\nஇலட்சுமன் சிங் செயந்தி (\"Lakshman Singh Jayanthi\") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் இலட்சுமண் சிங் செயந்தியும் ஓர் உறுப்பினராக இருந்தார். \n"}
{"id": "433508", "url": "https://ta.wikipedia.org/wiki?curid=433508", "title": "குர்பிரீத் சிங் (கபடி)", "text": "குர்பிரீத் சிங் (கபடி)\n\nகுர்பிரீத் சிங் (\"Gurpreet Singh\") கபடி விளையாட்டில் இந்தியாவின் சார்பாக விளையாடக்கூடியவர் ஆவார். 1979 ஆம் ஆண்டு அக்டோபர் மாதம் 29 ஆம் நாள் இவர் பிறந்தார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் குர்பிரீத் சிங்கும் ஓர் உறுப்பினராக இருந்தார் . \n"}
{"id": "433509", "url": "https://ta.wikipedia.org/wiki?curid=433509", "title": "சனாகன்பீ தேவி", "text": "சனாகன்பீ தேவி\n\nசனாகன்பீ தேவி (\"Sanahanbi Devi\") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் சனாகன்பீ தேவியும் ஓர் உறுப்பினராக இருந்தார்\n"}
{"id": "433510", "url": "https://ta.wikipedia.org/wiki?curid=433510", "title": "சிவபாலன்", "text": "சிவபாலன்\n\nசிவபாலன் (\"Sivabalan\") என்பவர் இந்தியாவின் தமிழ்நாட்டைச் சேர்ந்த ஒரு கைப்பந்தாட்ட வீர்ராவார். தேசிய இளையோர் கைப்பந்தாட்ட அணி மற்றும் தேசிய மூத்தோர் கைப்பந்தாட்ட அணி இரண்டிலும் இவர் விளையாடியுள்ளார். சென்னை சுங்கத் துறையின் கைப்பந்தாட்ட அணியின் தலைவராக இவர் தற்போது விளையாடி வருகிறார். முன்னதாக இந்தியன் ஓவர்சீசு வங்கி அணிக்காக விளையாடினார். தமிழ்நாடு மாநிலத்தின் சிவகங்கை மாவட்டம் இவரது சொந்த ஊராகும். தமிழ்நாடு விளையாட்டு மேம்பாட்டு ஆணையத்தில் இவர் பயிற்சிபெற்றார். சென்னை லயோலா கல்லூரியில் இவர் கல்வி கற்றார். \n"}
{"id": "433511", "url": "https://ta.wikipedia.org/wiki?curid=433511", "title": "சுசுமிதா பவார்", "text": "சுசுமிதா பவார்\n\nசுசுமிதா பவார் (\"Sushmita Pawar\") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் சுசுமிதா பவாரும் ஓர் உறுப்பினராக இருந்தார்\n"}
{"id": "433527", "url": "https://ta.wikipedia.org/wiki?curid=433527", "title": "கூட்டத்தில் ஒருத்தன்", "text": "கூட்டத்தில் ஒருத்தன்\n\nகூட்டத்தில் ஒருத்தன் (koottathil oruththan) 2017 ஆம் ஆண்டு அசோக் செல்வன் மற்றும் பிரியா ஆனந்த் நடிப்பில், தா. செ. ஞானவேல் இயக்கத்தில், நிவாஸ் கே. பிரசன்னா இசையில் தயாரிப்பில் வெளியான தமிழ் திரைப்படம். இப்படம் 28 சூலை 2017 இல் வெளியானது.\n\nSection::::கதைச்சுருக்கம்.\nஅரவிந்த் (அசோக் செல்வன்) பள்ளியில் படிக்கும் காலத்தில் ஜனனியை (பிரியா ஆனந்த்) நேசிக்கிறான். 12 ஆம் வகுப்பில் மாநில அளவில் சிறந்த மதிப்பெண் எடுத்து தேர்ச்சி பெறும் ஜனனி கல்லூரியில் ஊடகவியல் துறையில் பட்டப்படிப்பில் சேர்கிறார். அதே கல்லூரியில் அரவிந்தும் சேர்கிறான். ஜனனியிடம் தன் காதலைச் சொல்ல, அவள் அரவிந்திடம் \"வாழ்க்கையில் நீ செய்த சாதனை என்ன?\" என்ற கேள்வியைக் கேட்டு அவன் காதலை ஏற்க மறுக்கிறாள். விரக்தியில் தற்கொலை செய்துகொள்ளச் செல்லும் அரவிந்த் அங்கு தற்செயலாக சத்தியமூர்த்தியின் (சமுத்திரக்கனி) மகனைக் காப்பாற்றுகிறான். அரவிந்த் தன் மகனைக் காப்பாற்றும் காணொளியை சமூக வலைத்தளங்களில் சத்தியமூர்த்தி வெளியிடுவதால் அனைவராலும் அரவிந்த் பாராட்டப்படுகிறான்.\n\nஅதன்பின் நடைபெறும் சாதகமான நிகழ்வுகளால் அரவிந்த் புகழ்பெறுகிறான். ஆனால் அந்த நிகழ்வுகள் அனைத்திற்கும் பின்புலமாக இருக்கும் சத்தியமூர்த்தி காவல் ஆய்வாளர் யோகேந்திரனால் (ஜான் விஜய்) கொல்லப்படுகிறார். அரவிந்தின் சாதனைகள் சித்தரிக்கப்பட்டவை என்று அறியும் ஜனனி தான் ஏமாந்துவிட்டதாக அரவிந்தைப் பிரிகிறாள்.\n\nதன் சுயமுயற்சியால் ஒரு தொண்டு நிறுவனத்தைத் தொடங்கும் அரவிந்த் ஏழைகள், ஆதரவற்றோர், முதியோர் ஆகியோருக்கு உணவளிக்கும் சேவையை செய்து புகழ் பெறுகிறான். ஒரு தொலைக்காட்சி நிகழ்ச்சிக்கான நேர்காணலில் இதை அரவிந்த் கூறுவதைக் காணும் ஜனனி அவனது நல்ல மனதைப் புரிந்துகொண்டு அரவிந்தைத் திருமணம் செய்துகொள்கிறாள்.\n\n\nSection::::நடிகர்கள்.\nபாடலில் சிறப்புத் தோற்றம்\n\n\nSection::::விமர்சனம்.\nஆனந்த விகடன்: கூட்டத்தில் ஒருத்தன், தன்னை அடையாளப்படுத்திக்கொள்ள எப்படியெல்லாம் போராடுகிறான் என்கிற கதை சுவாரஸ்யமானது.\n\nவிகடன்: தோற்கவும் விரும்பாத ஜெயிக்கவும் முடியாத கோடானு கோடி ஆவரேஜ்களில் ஒருவன் இந்த `கூட்டத்தில் ஒருத்தன்’.\n\nதி இந்து: ஒரு அழகான காதல் கதைக்குள், இதழியல், வன்மம், சமூக அக்கறை ஆகிய 3 அம்சங்களைக் கலந்து திரைக்கதை எழுதியிருக்கிறார் அறிமுக இயக்குநர் தா.செ.ஞானவேல்.\n\nதினமலர்: கூட்டத்தில் ஒருத்தன் தனித்துத் தெரிகிறான். சற்றே ஜொலிக்கிறான்.\n\nசுட சுட : காணொளி விமர்சனம்\n\nசினி உலகம் : மொத்தத்தில் இன்றைய இளைஞர்களுக்கு ஓர் ஊக்கம் தரும் படமாக இந்த கூட்டத்தில் ஒருத்தன் அமைந்துள்ளது.\n\nஇந்தியாக்ளிட்ஸ் : அனைத்திலும் சரசரியாக விளங்கும் ஒருவன் சாதனையாளனாக உயரும் கதையைத் தன் அறிமுகப் படத்துக்குத் தேர்ந்தெடுத்திருக்கும் ஞானவேல் முயற்சியும் உழைப்பும் இருந்தால் வாழ்வில் யார் வேண்டுமானாலும் சாதிக்கலாம் என்ற நம்பிக்கையூட்டும் செய்தியை சொல்லியிருக்கிறார். இந்திய நாட்டில் பலர் ஒரு வேளை உணவின்றி அல்லாடுகையில் தினமும் மிக அதிக அளவில் உணவை வீணடிப்பது குறித்த விழிப்புணர்வை ஏற்படுத்தி அதை எப்படி சரி செய்யலாம் என்பதற்கு ஓரளவு நம்பகத்தன்மை வாய்ந்த தீர்வையும் சொல்லியிருப்பதற்காக இயக்குனரைப் பாராட்டலாம். படம் முழுவதும் ஆபாசம், வன்முறை, எதிர்மறை சிந்தனைகள் ஆகியவற்றை முற்றிலும் தவிர்க்கப்பட்டிருக்கிறது.\n\nஇந்தியன் எக்ஸ்பிரஸ்: முதலிடம் பெற்றவர்களைக் கொண்டாட இந்தச் சமூகம் தயாராக இருக்கிறது. கடைசி இடம் பெறுபவர்களும் வேறு வகையில் கவனம் ஈர்க்கிறார்கள். ஆனால், இந்தச் சராசரிகளின் நிலைதான் பரிதாபம். யாருடைய கவனத்தையும் பெறாமல், எந்த அங்கீகாரமும் பெறாமல் சராசரிகளாகவே வாழ்ந்துவிட்டுப் போகிறார்கள். அப்படிப்பட்ட சராசரிகளில் ஒருவனின் வாழ்க்கையைச் சொல்கிறது ‘கூட்டத்தில் ஒருத்தன்’. கூட்டத்தில் ஒருவராக வாழ்ந்து முடிந்துவிடுவதும், தனித்து நிற்பதும் அவரவர் கையில்தான் உள்ளது.\n\nமாலைமலர்: உணவை வீணாக்கக் கூடாது, உணவுக்கு முக்கியத்துவம் அளிக்க வேண்டும், உணவின் முக்கியத்துவம் என்ன என்பதை ஒரு மெசேஜாக பதிவு செய்திருக்கிறார்.\n\nசினிமா இன்பாக்ஸ்: ஒரு சில படங்களில் நடித்திருக்கும் அசோக் செல்வனுக்கு இந்த படம் முக்கியமான படம் என்று சொல்லும் அளவுக்கு நடிப்பதற்கு ஏகப்பட்ட வாய்ப்புகள் கிடைத்திருக்கிறது. தனது கதாபாத்திரத்தை உணர்ந்து நடித்துள்ளார்.\n\nவணக்கம் இந்தியா: சமூகத்திற்கு தேவையான ’பசி’ என்ற ஒன்றையும் கதையோடு சேர்த்திருப்பதால் கூட்டத்தில் ஒருத்தன் தனி ஒருவனாக பிரகாசமாகிறான். கூட்டத்தில் ஒருத்தன் – பெற்றவர்கள் முதல் மாணவர்கள், இளைஞர்கள் என அனைவரும் கட்டாயம் பார்க்க வேண்டிய படம்\n\nபிகைண்ட் பிரேம்ஸ் : இன்று சமூகத்தின் அவலமாக மாறிவிட்ட ‘ஏழைகளின் பசி’ என்கிற இன்னொரு விஷயத்தையும் பொட்டில் அடித்த மாதிரி சொல்லி, அந்த விஷயத்தை கையிலெடுப்பதால் கூட்டத்தில் ஒருத்தனாக இருப்பவன் கூட ஆயிரத்தில் ஒருவனாக மாறமுடியும் என்கிற கருத்தையும் சொன்னதற்காக மிகச்சிறந்த இயக்குனராக நம் மனதில் நிற்கிறார் ஞானவேல்.\n\nசினிமா பார்வை: காதல், நட்பு என ஒரு கலவையாக சிறப்பாக இயக்கியிருக்கிறார் டி.ஜே.ஞானவேல். குறிப்பாக உணவை வீணாக்கக் கூடாது, உணவுக்கு முக்கியத்துவம் அளிக்க வேண்டும், உணவின் முக்கியத்துவம் என்ன என்பதை ஒரு கருத்தை பதிவு செய்திருக்கிறார்.\n\nதினகரன்: கூட்டத்தில் நிற்கும்போதும் தனியாகத் தெரிகிறான்.\n\nSection::::தயாரிப்பு.\nதா.செ.ஞானவேல்: இந்தப் படத்தின் கதையை முதலில் மலையாள நடிகர் நிவின் பாலியிடம்தான் சொன்னேன். ஆனால், அவரால் இந்தப் படத்திற்காகத் தேதிகளை ஒதுக்கி நடிக்க முடியவில்லை. அதன் பின்தான் அசோக் செல்வன் இந்தப் படத்திற்குள் வந்தார்.\n\nஅசோக் செல்வன்: இசையமைப்பாளர் நிவாஸ் கே பிரசன்னா, வீட்டிற்குச் சென்றிருக்கும் போதுதான் அவர் இந்தப் படம் பற்றிப் பேசினார். யார் நாயகன் எனக் கேட்டேன், இன்னும் முடிவாகவில்லை என்றார். அதன் பின் நானே தயாரிப்பாளர் பிரபுவைத் தொடர்பு கொண்டு இந்தப் படத்தில் நடிக்கிறேன் என்றேன். இயக்குனர் ஞானவேலைச் சந்தித்து படத்தின் கதையைத் கேட்டுத் தெரிந்து கொண்டேன்.\n\nபிரியா ஆனந்த்: சினிமாவை விட்டு விலக நினைத்த நேரத்தில் கூட்டத்தில் ஒருத்தன் கதை பிடித்ததால் நடித்ததாக நடிகை பிரியா ஆனந்த் கூறியுள்ளார்.\n\nSection::::பட வெளியீடு.\nபல விருதுகளை குவித்த ‘ஜோக்கர் ’ படத்தை தயாரித்து வெளியிட்ட ட்ரீம் வாரியர் நிறுவனம் அடுத்ததாக கூட்டத்தில் ஒருத்தன் என்ற படத்தை தயாரித்து வெளியிடவிருக்கிறது. இப்படத்தை இம்மாதம் 14 ஆம் திகதியன்று வெளியிட திட்டமிட்டிருந்தது. ஆனால் எதிர்பாராமல் திடீரென்று கேளிக்கை வரியை ரத்துச் செய்ய வலியுறுத்தி தமிழக படமாளிகைகள் வேலை நிறுத்தத்தில் ஈடுபட்டன. ஏற்கனவே அறிவித்தபடி சூலை மாதம் 14 ஆம் திகதியன்று கூட்டத்தில் ஒருவன் படத்தை திரையிடாமல் இம்மாத இறுதியில் அதாவது சூலை 28 ஆம் திகதியன்று இப்படம் வெளியாகும் என்று அதன் தயாரிப்பாளர் அதிகாரபூர்வமாக தெரிவித்திருக்கிறார்.\n\nSection::::இசை.\nபடத்தின் இசையமைப்பாளர் நிவாஸ் கே. பிரசன்னா. பாடல்கள் 29 நவம்பர் 2016 இல் வெளியானது.\n\n"}
{"id": "433533", "url": "https://ta.wikipedia.org/wiki?curid=433533", "title": "சென்னை மாகாணத்தில் அடிமைத்தனம்", "text": "சென்னை மாகாணத்தில் அடிமைத்தனம்\n\nசென்னை மாகாணத்தில் அடிமைத்தனம் (\"Slavery in the Madras Presidency\") என்பது பிரித்தானிய இந்தியப் பேரரசு ஆட்சிக் காலத்தில் மக்கள் தொகையில் 20% பேரை பாதித்த சிக்கல் ஆகும். இதனால் நிலப்பிரபுக்களாக இருந்த உயர்சாதியினர் மிகுதியான பலனை அடைந்தனர். தாழ்த்தப்பட்ட சாதியினர் தங்கள் நிலத்தின் பேரில் கடனை வாங்கி, அவர்கள் கொத்தடிமை முறைக்கு உள்ளாயினர். 1930 இல் மொத்த மக்கள் தொகையில் கொத்தடிமையாக 12.2% பேர் இருந்தனர்.\n\nஅடிமைத்தனம் மற்றும் அடிமைகளின் தொகையானது தமிழ்நாட்டில் மாவட்டத்துக்கு மாவட்டம் வேறுபட்டு இருந்தது. 1811, 1812 மற்றும் 1823 ஆம் ஆண்டுகளில் அடிமைத்தனத்தை கட்டுப்படுத்தவும், குழந்தைத் தொழிலாளர் முறையைத் தடுக்கவும் பல்வேறு சட்டங்கள் இயற்றப்பட்டன.  1843 ஆம் ஆண்டய இந்திய அடிமைச் சட்டத்தின்படி அடிமை வர்த்தகம் முடிவுக்குவந்தது, மேலும் அடிமை விற்பனை என்பது 1862 ஆம் ஆண்டில் புதிய இந்திய தண்டனைச் சட்டத்தின்படி குற்றமாக மாறியது.\n\nSection::::ஒழுங்கு முறை.\nஉயர் சாதியினர் மிராசுதார் அல்லது நில உரிமையாளர்களாக இருந்தனர். தாழ்த்தப்பட்ட சாதியைச் சேர்ந்த தனிநபர்கள் திருமணச் செலவு, வீட்டுச்செலவு, விவசாயச் செலவு போன்ற தேவைகளுக்காக வேறுவழியின்றி தங்கள் சொத்துக்களை அடமானம் வைத்து மிராசுதார்களிடம் கடன்பெற்றனர். இந்தக் கடனை அவர்கள் தங்கள் உழைப்பின் வாயிலாகவே அடைக்கவேண்டிய நிலையில் இருந்தனர். மிராசுதார்களிடம் கடன் பெற்றவர்கள் இக்கடனால் தலைமுறை தலைமுறையாக கொத்தடிமைகளாக இருந்துவந்தனர். பிராமணர்கள் அடிமைகளையோ அல்லது வேலைக்கு அமர்த்தப்பட்ட பணியாளர்களையோ கொண்டிருந்தனர் என்பதில் கருத்துவேறுபாடு உள்ளது. 1819 இல் திருச்சிராப்பள்ளி ஆட்சியரின் குறிப்பில் காணப்படும் ஒரு கோட்பாட்டின்படி, பிராமணர்கள் தாழ்த்தப்பட்ட சாதித் தொழிலாளர்களைப் பயன்படுத்தினர் என்றும், பிராமணரல்லாத நிலப்பிரபுக்கள் தாழ்த்தப்பட்ட சாதியைச் சேர்ந்த அடிமைகளை பயன்படுத்தினர் என்றும் குறிப்பிடப்பட்டுள்ளது. அடிமைத்தமனாது பிராமணர், பிராமணர் அல்லாதோர் என அனைத்து சாதிகளிலும் காணப்பட்டது.\n\nபண்ணையடிமை முறையானது வெவ்வேறு மாவட்டங்களுக்கு இடையில் வேறுபட்டு இருந்தது. தென் ஆற்காடு மாவட்டம் மற்றும் கோயம்புத்தூர் மாவட்டங்களில் நிலங்களை விற்பனை செய்வது போலவே அடிமைகளையும் யாருக்கும் விற்கலாம் என்ற நிலை இருந்தது. 19 ஆம் நூற்றாண்டின் துவக்கத்தில் கோயம்புத்தூர் பகுதியில் அடிமைத்தனமானது பெரும்பாலும் கடன் சார்ந்ததாக இருந்தது. திருச்சிராப்பள்ளி பகுதியில் நிலத்துடன் சேர்த்து பண்ணையடிமைகளும் விற்கப்பட்டனர். மதுரைப் பகுதியில், 1819 ஆம் ஆண்டளவில் அடிமைத்தனமானது படிப்படியாக சரிவைச் சந்தித்தது. விடுவிக்கப்பட்ட சில அடிமைகள் மாகாணப் படையில் சிப்பாய்களாக சேர்ந்தனர்.   மாகாணத்தின் வடக்குப் பகுதிகளான மச்சிலிப்பட்டணம் மற்றும் கஞ்சம் போன்ற பகுதிகளில் பண்ணையடிமைத்தனம் குறைந்தது. தெலுங்கு மாவட்டங்களில், அடிமைகள் மூன்று வகையானவர்களாக இருந்தனர் - ஜமீந்தார்களின் வேலையாட்கள், முஸ்லிம்களின் வேலையாட்கள், பண்ணையடிமைகள் போன்றோர் ஆவர்.\n\nSection::::பரவல்.\n1841 ஆம் ஆண்டய அடிமைத்தனம் பற்றிய சட்ட ஆணைக்குழு அறிக்கையானது அடிமைகள் எண்ணிக்கை குறித்த புள்ளிவிவரங்களில், பள்ளர், பறையர் என வகைப்படுத்தி அடிமைகளின் எண்ணிக்கையை சுட்டிக் காட்டப்பட்டிருந்தது. தென் ஆற்காட்டில், அடிமைகளின் எண்ணிக்கையானது 1819 இல் 17,000 என இருந்தது. இது அப்பகுதி மக்கள் தொகையில் 4% க்கும் குறைவாகும். தஞ்சாவூர் பகுதியில் அடிமைகள் அதிக எண்ணிக்கையில் இருப்பதாகக் கூறப்பட்டது, மதுரை பகுதியில் இது குறைவாக இருந்தது. திருநெல்வேலி மாவட்ட ஆட்சியரின் அறிக்கையில் மொத்த மக்கள் தொகையில் 38% அடிமைகள் என குறிப்பிடப்பட்டிருந்தது. திருச்சிராப்பள்ளி மாவட்ட ஆட்சியரின் அறிவிப்பில் மாவட்டத்தின் நீர்வளமிக்க பகுதிகளில் அடிமைகளின் எண்ணிக்கையானது 10,000 என்றும் வறண்ட பகுதிகளில் 600 என்றும் மதிப்பிடப்பட்டிருந்தது. நெல்லூர் மாவட்டத்தில் அடிமைகள் எண்ணிக்கையானது மொத்த மக்கள் தொகையில் 1827 ஆம் ஆண்டில் 14.6% என்றும், 1930 இல் 16% என்றும் இருந்தது.   1930 ஆம் ஆண்டில் மொத்த மக்கள் தொகையில் 12.2% பேர் அடிமைகளாக ஆகியிருந்தனர்.\n\nSection::::சட்டம்.\n1811 ஆம் ஆண்டய அடிமை வர்த்தகச் சட்டமானது, பிரித்தானிய எல்லைக்குள் அடிமைகளை இறக்குமதி செய்வதானது தண்டணைக்குரிய குற்றமாக ஆக்கியது. 1823 ஆம் ஆண்டில் குழந்தைத் தொழிலாளர் உழைப்பைத் தடுக்க, விதிமுறைகள் முன்மொழியப்பட்டது. 1833 ஆம் ஆண்டில் அடிமை முறை ஒழிப்பு சட்டம் அரச இசைவு பெற்றது, ஆனால் இச் சட்டமானது கிழக்கிந்திய நிறுவனத்துக்குச் சொந்தமான பிரதேசங்கள் மற்றும் இலங்கை தீவு, செயிண்ட் எலனா தீவுவரை நீட்டிக்கப்படவில்லை. 1843 ஆம் ஆண்டின் சட்டமானது இறுதியில் இந்தியாவில் அடிமை வர்த்தகத்தை முடிவுக்குக் கொண்டுவந்தது. இது 1862 ஆம் ஆண்டில் புதிய இந்திய தண்டனைச் சட்டத்தில் சேர்க்கப்பட்டது.\n\n"}
{"id": "433538", "url": "https://ta.wikipedia.org/wiki?curid=433538", "title": "ஏக்தா பிஷ்ட்", "text": "ஏக்தா பிஷ்ட்\n\nஏக்தா பிஷ்ட் (Ekta Bisht) இந்தியாவின் துடுப்பாட்ட வீராங்கனை. இவர் இடது கை மட்டையாளர் மற்றும் இடதுகை சுழல் பந்து வீசுபவர். உத்தராகண்டம் மாநிலத்திலிருந்து வந்து இந்தியாவிற்காக விளையாடிய முதல் சர்வதேச பெண் போட்டியாளர் ஆவார்.\n\nSection::::இளமை வாழ்க்கை.\nஏக்தா பிஷ்ட் 1986 பிப்ரவரி 8 அன்று உத்தராகண்டம் மாநிலத்தின் அல்மோராவில் குந்தன் சிங் பிஷ்ட் மற்றும் தாரா பிஷ்ட் என்பவர்களுக்கு மகளாகப் பிறந்தார். இவரது தந்தை 1988இல் இந்தியத் தரைப்படையில் ஹவில்தாராக பணியாற்றியுள்ளார். இவருக்கு இரண்டு உடன்பிறப்புகள் உண்டு. பிஸ்த் ஆறு வயதில் கிரிக்கெட் விளையாட ஆரம்பித்தார். ஆண்கள் அணியில் இவர் மட்டுமே பெண்ணாக் இருந்ததால் பெரும்பாலான பார்வையாளர்களை ஈர்த்தது. இவரது தந்தை குந்தன் சிங் பிஷ்ட் ஓய்வூதியம் மட்டுமே பெற்று வந்ததால், குடும்பத்தின் வருவாயை கூடுதலாக்கவும், தனது மகளின் கிரிக்கெட் வாழ்க்கைக்கும் அல்மோராவில் ஒரு தேநீர் கடை ஒன்றை திறந்தார். ஏக்தா பிஷ்ட் வட மண்டல குமாவோன் பல்கலைக்கழக விளையாட்டு அணித் தலைவராக இருந்தார். அவரது தந்தையின் இராணுவ ஓய்வூதியமும் அதிகரித்ததைத் தொடர்ந்து, குடும்பத்தினர் தேயிலை கடைகளை மூடினார்கள்.\n\nSection::::தொழில்.\nபிஷ்ட், 2006 ஆம் ஆண்டில் உத்தராகண்டம் கிரிக்கெட் அணியின் தலைவராக ஆனார். 2007 ஆம் ஆண்டு முதல் 2010 வரை உத்தரபிரதேசம் கிரிக்கெட் அணிக்காக விளையாடினார்.. வட மண்டல குமாவோன் பல்கலைக்கழகத்தின் தலைவராக இருந்தார். 2003 ஆம் ஆண்டு முதல் 2006 ஆம் ஆண்டு வரை உத்தராஞ்சல் மகளிர் கிரிக்கெட் சங்க அணிக்கு பயிற்சி அளித்த லியாகாத் அலி என்பவரால் ஆரம்ப காலங்களில் பயிற்றுவிக்கப்பட்டார். பிஷ்ட் 2011இல் இந்தியப் பெண்கள் துடுப்பாட்ட அணிக்காக தேர்ந்தெடுக்கப்பட்டார்.\n\nஇவரது முதல் போட்டி 2011 ஜூலை 2 அன்று ஆஸ்திரேலியாவிற்கு எதிரானது. 2012 அக்டோபர் 3 அன்று, பிஷ்ட் இந்தியாவிற்காக முதல் மூன்று விக்கெட்டுகளை எடுத்தார். கொழும்பு, இலங்கையில் நடந்த 20 ஓவர் பெண்கள் சர்வதேச ஒரு நாள் போட்டியில் இலங்கை அணி 100 ஓட்டங்களுக்கு. 8 விக்கெட்டுகளை இழந்திருந்த போது கடைசி ஓவரில் இவர் இச்சாதனையை நிகழ்த்தினார். 2017இல் நடைபெற்ற பெண்கள் உலகக் கோப்பை இறுதிப் போட்டியில் இவர் விளையாடினார். இதில் இங்கிலாந்து தேசிய பெண்கள் கிரிக்கெட் அணியிடம் இந்திய அணி ஒன்பது ஓட்டங்கள் வித்தியாசத்தில் போட்டியை இழந்தது.\n\nடிசம்பர் 2017 ஆம், ஆண்டின் சர்வதேச மகளிர் ஒரு நாள் அணி மற்றும் இந்திய மட்டைப்பந்து பெண்கள் டி 20 அணி ஆகியவற்றிற்கு தேர்ந்தெடுக்கப்பட்டார். இரு அணிகளிலும் தேர்ந்தெடுக்கப்பட்ட ஒரே வீரர் இவர் ஆவார். 2018 ஆம் ஆண்டு அக்டோபரில் மேற்கிந்திய தீவுகளில் நடைபெற்ற சர்வதேச மகளிர் உலக இருபது ஓவர் போட்டியில் இந்திய அணியில் இடம்பெற்றார்.\n\n2017 பெண்கள் உலகக் கோப்பை உலகக் கோப்பையில் பிஷ்ட், பாக்கிஸ்த்தான் அணிக்கு எதிராக 18 ஓட்டங்கள் அளித்து 5 விக்கெட்டுகளை வீழ்த்தியதை அடுத்து 95 ஓட்டங்கள் இந்திய அணி வித்தியாசத்தில் வெற்றி பெற்றது.. மேலும், அதே ஆண்டில் பிப்ரவரியில் இலங்கைக்கெதிராக 8 ஓட்டங்கள் அளித்து 5 விக்கெட்டுகளை வீழ்த்தினார். 12 ஆண்டுகளுக்கு முன்பு (2005) இந்திய அணியில் இடம் பெற்று காயமடைந்ததனால் போட்டியை விட்டு நடுவே வெளியேறினாலும். 2017 வெற்றிக்குப் பின்னர் தன்னை மீட்டுக்கொண்டார்.\n\n2018 நவம்பரில், அவர் 79 ஒருநாள் போட்டிகளிலும், 50 இருபது ஓவர் போட்டிகளிலும் சராசரியாக 21.98 மற்றும் 14.50 சராசரியைக் கொண்டிருந்தார். 2017 ம் ஆண்டு ஒருநாள் சர்வதேசப் போட்டியில் இரண்டாவது அதிக விக்கெட் எடுத்த வீரராக இருந்தார். 167 போட்டிகளில் 29 விக்கெட்டுகளுடன் 17.27 சராசரி கொண்டு விளையாடினார். 29 சர்வதேச விக்கெட்களுடன் 100 விக்கெட் வீழ்த்திய ஐந்தாவது இந்திய பெண் மற்றும் ஒருநாள் சர்வதேச போட்டிகளில் இந்தியாவின் ஐந்தாவது விக்கெட் வீரர் ஆவார்.. இவரின் கள செயல்பாடுகள் சிறப்பாக உள்ளதாக சச்சின் டெண்டுல்கர் பாராட்டினார்.\n\nSection::::விருதுகள்.\n2017 ஆம் ஆண்டு நவம்பரில், உத்தராகண்டம் அரசாங்கம், பந்து வீச்சாளர் ஏக்தா பிஷ்ட் மற்றும் அவரது பயிற்சியாளர் லியாகாத் அலி கான் ஆகியோருக்கு கெல் ரத்னா விருது வழங்கியது.\n\n"}
{"id": "433542", "url": "https://ta.wikipedia.org/wiki?curid=433542", "title": "மானி (இறைவாக்கினர்)", "text": "மானி (இறைவாக்கினர்)\n\nமானி (Mani) (கிபி 216 - 247) பிறப்பால் பாரசீகரான இவர், பாரசீகரும், இறைவாக்கினரும் ஆன இவர், மானி எனும் புதிய சமயத்தை நிறுவியவர்.\n\nஇறைவாக்கினர் மானி, பாரசீகத்தின் பார்த்தியப் பேரரசுக்கு உட்பட்ட பபிலோனியாவின் பகுதியின் டெசிபோன் எனும் ஊரில் 216-இல் பிறந்தவர். இவரது ஆறு முக்கிய மெய்யியல் சாத்திர நூல்கள் சிரியாக் மொழியில் மொழிபெயர்க்கப்பட்டுள்ளது. இவர் மத்தியகால பாரசீக மொழியில் எழுதிய தனது ஏழாவது மெய்யியல் நூலை சாசானியப் பேரரசர் முதலாம் ஷாபூருக்கு அர்பணித்துள்ளார்.\n\nSection::::பெயர்க் காரணம்.\nபாரசீக மொழியில் \"மானி என்பதற்கு \"என்றென்றும் வாழ்பவர்\" அல்லது \"நித்தியமானவர்\" எனப்பொருளாகும்.\n\nSection::::வாழ்க்கை.\n3-ஆம் நூற்றாண்டின் மானியின் பளிங்கு முத்திரையில், சிரியாக் மொழியில், மானி, இயேசு கிறிஸ்துவின் இறைவாக்கினர் என்று எழுதப்பட்டுள்ளது. பார்த்தியப் பேரரசுக்குட்பட்ட, பபிலோனியாவிற்கு அருகில் உள்ள டெசிபோன் எனும் ஊரில் பாதிக் மற்றும் மரியம் இணையருக்கு கிபி 216-இல் பிறந்தார். இவரது தந்தை பாதிக் ஒரு யூதக் கிறித்துவர் ஆவார். இவர் தாய் மரியம் பார்த்தியர்களின் வழித்தோன்றல் ஆவார்.\n\nமானி தமது 12 மற்றும் 24 வயதுகளில், இறை அருள் பெற்று, தமது தந்தையை விலகி, இயேசுவின் உபதேசங்களை மக்களுக்கு விளக்கிக் கூறத்தொடங்கினார்.\n\nகிபி 240-41களில் மானி பண்டைய இந்தியாவின் சகர்கள் வாழ்ந்த தற்கால ஆப்கானிஸ்தான் நாட்டிற்குப் பயணித்தார். அங்கு மானி இந்து மற்றும் பௌத்தம் போன்ற சமயச் சாத்திரங்களின் தத்துவங்களைக் கற்றார். அல்-பிருனி எனும் பாரசீக அறிஞரின் கூற்றுப்படி, மானி, பாரசீகத்திலிருந்து விரட்டியடிக்கப்பட்ட பின் இந்தியாவிற்குச் சென்றார் எனக் கூறுகிறார்.\n\nகிபி 242-இல் இந்தியாவிலிருந்து திரும்பிய மானி, பாரசீக சாசானியப் பேரரசர் முதலாம் ஷாப்பூரின் அரசவையில் சேர்ந்து, மானி சமயம் எனும் புதிய சமயத்தை நிறுவினார்.\n\nஇறைவாக்கினர் மானி, ஷாபூராகான் எனும் நூலை எழுதி பேரரசருக்கு அர்ப்பணித்தார். ஆனால் பேரரசர் தாம் பின்பற்றி வந்த சொராட்டிரிய நெறியை விட்டு விலகி, மானியின் மானி சமய நெறிகளை ஏற்கவில்லை.\n\nபேரரசர் ஷாப்பூரின் மகன் முதலாம் பக்ரம் மானி சமய நெறியை பின்பற்றினார். சொராட்டிரிய நெறியை பின்பற்றிய முதலாம் ஹோர்மிசிடு ஆட்சிக் காலத்தில் இறைவாக்கினர் மானியை சிறையில் அடைத்தார். இறைவாக்கினர் மானி ஒரு மாதத்திற்குள், கிபி 274-இல் சிறையிலேய மாண்டார்.\n\nஇறைவாக்கினர் மானியின் ஆதரவாளர்கள், இயேசு கிறிஸ்து போன்று இறைவாக்கினர் மானி சிலுவையில் உயிர்நீத்தார் என பரப்புரை மேற்கொண்டனர்.\n\nSection::::பணிகள்.\nஇறைவாக்கினர் மானி தமது மெய்யியல் தத்துவ நூல்களை சிரியாக் மொழியில் ஆறு தொகுப்புகளும், பாரசீக மொழியில் ஒரு நூலும் வெளியிட்டார்.\n\nSection::::போதனைகள்.\nஇறைவாக்கினர் மானி தமது போதனைகளை, கிறித்துவம், சொராட்டிரிய நெறி மற்றும் பௌத்த நெறிகளை வெற்றிக் கொள்ளத்தக்க வகையில் ஆக்கினார். நன்மை மற்றும் தீமையின் கடுமையான \"இரட்டை\" (துவைதம்) அடிப்படையிலானது, அவைகள் நித்திய போராட்டத்தில் பூட்டப்பட்டுள்ளது என்பதே இவரது போதனையின் சாரம் ஆகும்.\n\nதனது இருபதாவது வயதில், கல்வி, தன்னை மறுத்தல், உண்ணாநோன்பு மற்றும் கற்பு ஆகியவற்றின் மூலமே வீடுபேறு அடைய முடியும் முடிவு எடுத்தார். தூய ஆவியானவர் உறுதியளித்தபடியும், புதிய ஏற்பாடு கூறியவாறும், தாமே இறுதி இறைவாக்கினர் எனத் தம்மைக் அழைத்துக் கொண்டார்.\n\nஇவரது சமயம் சரியாக கிறித்தவர்களிடையே பரவாமல் இருந்தபோது, தம்மை இயேசு கிறிஸ்துவின் தீர்க்கதரிசி எனக்கூறிக்கொண்டார். இயேசு மற்றும் மேரி மாதாவை மேன்மையாகப் புகழ்ந்து பாடல்கள் எழுதினார். மானியிச மரபினர், இறைவாக்கினர் மானியை, சரத்துஸ்தர் மற்றும் கௌதம புத்தர் மற்றும் இயேசுவின் அவதாரம் எனக் கூறிக்கொண்டனர்.\n\n\n\n"}
{"id": "433566", "url": "https://ta.wikipedia.org/wiki?curid=433566", "title": "வர்ணம் தொலைக்காட்சி", "text": "வர்ணம் தொலைக்காட்சி\n\nவர்ணம் தொலைக்காட்சி இலங்கையில் ஒளிபரப்பாகும் தமிழ் தொலைக்காட்சிச் சேவையாகும். செப்டம்பர் 17, 2009 ல் வெற்றி தொலைக்காட்சி என்ற பெயரில் ஆரமிக்கப்பட்டு 'வர்ணம் தொலைக்காட்சி' என்ற பெயரில் மாற்றப்பட்டு இலங்கை முழுவதும் தனது ஒளிபரப்பு சேவையை செய்து வருகின்றது. \n\nஇச்சேவை வொய்ஸ் ஒப் ஏசியன் நெட்வார்க் நிறுவனத்தின் ஒரு பகுதியாக இயங்குகின்றது. இதன் சகோதரச் சேவையாக சியத தொலைக்காட்சி சிங்கள சேவையை வழங்குகின்றது. இந்த அலைவரிசையில் பெரும்பாலும் தமிழ் திரைப்படங்களை ஒளிபரப்பி வருகின்றது.\n\n"}
{"id": "433574", "url": "https://ta.wikipedia.org/wiki?curid=433574", "title": "அனுராதா பிசுவால்", "text": "அனுராதா பிசுவால்\n\nஅனுராதா பிசுவால் (\"Anuradha Biswal\") ஓர் இந்திய தடகள விளையாட்டு வீர்ர் ஆவார்.. இவர் 1975 ஆம் ஆண்டு சனவரி மாதம் முதல் தேதியில் பிறந்துள்ளார். ஒடிசா மாநிலத்தைச் சேர்ந்த அனுராதா 100 மீட்டர் தடைதாண்டும் ஓட்டப்போட்டியில் வல்லமை பெற்றிருந்தார். 100 மீட்டர் தடைதாண்டும் ஓட்டப்போட்டியின் அப்போதைய தேசிய சாதனையான 13.38 வினாடிகள் இவருக்குச் சொந்தமானதாகும். 2002 ஆம் ஆண்டு ஆகத்து 26 இல் அனுராதா இச்சாதனையை நிகழ்த்தியிருந்தார். தில்லி வளர்ச்சி கழக-இராசா பாலேந்திர சிங் சுழற்சி போட்டிகள் தில்லி நேரு விளையாட்டரங்கில் நடைபெற்றபோது இச்சாதனை அவரால் நிகழ்த்தப்பட்டது. 2000 ஆம் ஆண்டு யாகர்த்தாவில் நடைபெற்ற ஆசிய சாம்பியன் பட்டப் போட்டிகளில் வெண்கலப் பதக்கம் வென்று இவர் நிகழ்த்திய 13.40 வினாடிகள் என்ற தேசிய சாதனையை இவரே முறியடித்தார். ஒடிசாவின் புவனேசுவரத்திலுள்ள தேசிய அலுமினியம் நிறுவனத்தில் அனுராதா பிசுவால் பணிபுரிகிறார். \n"}
{"id": "433575", "url": "https://ta.wikipedia.org/wiki?curid=433575", "title": "பாரதி முகர்ஜி", "text": "பாரதி முகர்ஜி\n\nபாரதி முகர்ஜி (Bharati Mukherjee) (சூலை 27, 1940 - சனவரி 28, 2017) ஒரு அமெரிக்க எழுத்தாளர் மற்றும் பெர்க்லியில் உள்ள கலிபோர்னியா பல்கலைக்கழகத்தின் ஆங்கிலத் துறையின் பேராசிரியராக இருந்தவர் ஆவார். இவர் பல நாவல்கள் மற்றும் சிறுகதைகளை எழுதியுள்ளார்.\n\nSection::::ஆரம்ப வாழ்க்கை மற்றும் கல்வி.\nஇவர் மேற்கு வங்காளம், கொல்கத்தாவில் பெங்காலி பிராமண குடும்பத்தில் பிறந்தார். பின்னர் இவர் தனது பெற்றோருடன் ஐரோப்பாவிற்கு சென்று சுதந்திரத்திற்கு பின்னர் 1950 களின் ஆரம்பத்தில் கல்கத்தாவிற்குத் திரும்பினார். அங்கு இவர் கொல்கத்தா லொரேட்டோ பள்ளியில் கல்வி கற்றார். இவர் இளங்கலை பட்டத்தை 1959 ல் கொல்கத்தா பல்கலைக்கழகத்திலும் பின்னர் 1961 ஆம் ஆண்டில் வடோதரா ,மகாராஜா சாயாஜிராவ் பல்கலைக்கழகத்தில் முதுகலை பட்டமும் பெற்றார். அடுத்து இவர் அமெரிக்காவின் அயோவா பல்கலைக்கழகத்தில் படிப்பதற்கு ஐக்கிய அமெரிக்கா சென்றார். இவர் 1969 ஆம் ஆண்டில் ஒப்பீட்டு இலக்கியத் துறையில் முனைவர் பட்டம் பெற்றார்.\n\nSection::::தொழில்.\nகனடாவின் மொண்ட்ரியால் மற்றும் தொராண்டோ நகரங்களில் பத்தாண்டுகள் இருந்தனர். பிறகு, முகர்ஜி மற்றும் அவரது கணவர் கிளார்க் பிளேஸ் அமெரிக்காவிற்கு திரும்பினர். 1981 இன் சனிக்கிழமை இரவு வெளியான \"சனிக்கிழமை இரவு\" மற்றும் \"ஒரு கண்ணுக்கு தெரியாத பெண்\" என்ற புதினத்தை அவர் எழுதினார். முகர்ஜி மற்றும் ப்ளேஸ் இணைந்து \"டேஸ் அண்ட் நைட்ஸ் இன் கல்கத்தா\" (1977). 1987 \"ம் ஆண்டு, \"தி சாரோ அண்ட் த டெரர்: த ஹன்டிங் லெகஸி ஆஃப் தி ஏர் இந்தியா டிராஜிடி\"' (ஏர் இந்தியா விமானம் 182) போன்ற புத்தகங்களை எழுதினார்கள்.\n\nபல அறிவியல் புனைகதைகளையும் எழுதியுள்ளார். தவிரவும், முகர்ஜி மக்கில் பல்கலைக்கழகம், ஸ்கிட்மோர் கல்லூரி, குயின்ஸ் கல்லூரி மற்றும் நியூயார்க்கின் சிட்டி யுனிவர்சிட்டி போன்றவற்றில் பேராசிரியராக பணியாற்றினார். இவரது \"தி \"மிடில்மேன் அண்ட் அதர் ஸ்டோரிஸ்\"\" என்ற புத்தகத்திற்காக 1988 ஆம் ஆண்டின் தேசிய புத்தக விமர்சகர்கள் வட்ட விருதினை வென்றார். 989 ஆம் ஆண்டில் அமீனா மீருடனான நேர்காணலில் முகர்ஜி, தன்னை ஒரு அமெரிக்க எழுத்தாளர் என்றும், இந்திய வெளிநாட்டு வாழ் எழுத்தாளர் அல்ல என்றும் கூறினார். முகர்ஜி தனது 76வது வயதில் முடக்கு வாதம் மற்றும் இதயக் கோளாறினால் ஜனவரி 28, 2017 மன்ஹாட்டனில் இறந்தார்\n\n\n"}
{"id": "433577", "url": "https://ta.wikipedia.org/wiki?curid=433577", "title": "பிரதிபா ராய்", "text": "பிரதிபா ராய்\n\nபிரதிபா ராய் (Pratibha Ray) இவர் ஒரு இந்திய கல்வியாளர் மற்றும் எழுத்தாளர் ஆவார். 1943 ஆம் ஆண்டு ஜனவரி 21 ஆம் தேதியன்று, ஒடிசா மாநிலத்திலுள்ள ஜகத்சிங்பூர், பாலிக்குடா பகுதியின் ஒரு தொலைதூர கிராமத்தில் பிறந்தார். 1991இல் மூர்த்தி தேவி விருது வென்ற முதல் பெண்மணி ஆவார். இவர் சமகால இந்தியாவில் ஒரு புகழ்பெற்ற எழுத்தாளர் ஆவார். இவர் தனது தாய்மொழியான ஒடிய மொழியில் நாவல்கள் மற்றும் சிறுகதைகள் எழுதுகிறார். இவரது முதல் நாவல் \"பர்ஷ பாஸ்ந்தா பிஷாகா\" (1974) என்பது சிறந்த விற்பனையான புத்தகமாகும்\n\nஇவர் மேற்கொண்ட தேடலானது சமத்துவம், அன்பு, சமாதானம் மற்றும் ஒருங்கிணைப்பு ஆகியவற்றின் அடிப்படையில் அமைந்தது. இவர் எழுதிய புத்தகத்தின் முதல் பதிப்பு இவருடைய ஒன்பது வயதில் வெளிவந்தது. வகுப்பு, ஜாதி, மதம் அல்லது பாலியல் பாகுபாடு இல்லாமல் சமத்துவம் அடிப்படையில் ஒரு சமூக ஒழுங்கிற்கு அவர் எழுதிய போது, சில விமர்சகர்கள் அவரை ஒரு கம்யூனிஸ்ட் என முத்திரை குத்தினர், மற்றும் சிலர் பெண்ணியவாதி என்று பெயரிட்டனர். ஆனால், \"நான் ஒரு மனிதாபிமானியாக இருக்கிறேன், சமூகத்தின் ஆரோக்கியமான செயல்பாட்டிற்காக ஆண்கள் மற்றும் பெண்கள் வித்தியாசமாக உருவாக்கப்பட்டுள்ளனர், பெண்கள் சிறப்பு அம்சங்களுடன் மேலும் வளர வேண்டும்.\" என்று இவர் கூறுகிறார்.\n\nஅவரது திருமணத்திற்குப் பின்னரும் கூட அவரது எழுத்து வாழ்க்கையைத் தொடர்ந்தார். ஒடிசாவின் ஜகத்சிங்பூரின் சிறந்த பொறியாளரான தனது கணவர் மற்றும் மூன்று குழந்தைகளுடன் வாழ்ந்து வருகிறார். அவர் கல்வியில் முதுகலை பட்டம் மற்றும் கல்வியியலில் முனைவர் பட்டம் பெற்றுள்ளார். இவர் \" பழங்குடி மற்றும் குரோமினாலஜி ஆஃப் போண்டோ ஹைலேண்டர் \" என்ற ஒடிசாவின் பழங்குடியினரைப் பற்றிய ஆராய்ச்சி மேற்கொண்டுள்ளார்.\n\nSection::::தொழில்.\nஅவர் தனது வாழ்க்கையை ஒரு பள்ளி ஆசிரியராகத் தொடங்கினார், பின்னர் அவர் ஒன்பது ஆண்டுகளில் ஒடிசாவில் பல்வேறு அரசுக் கல்லூரிகளில் கற்பித்தல் பணியை மேற்கொண்டார். இவர் முனைவர் பட்டத்திற்கான ஆய்வு வழிகாட்டியாக உள்ளார் மற்றும் பல ஆராய்ச்சி கட்டுரைகளை வெளியிட்டுள்ளார். ஒடிசா மாநில அரசுப்பணியாளர் ஆனையத்தின் உறுப்பினராக பணியாற்றிய பின்னர் விருப்ப ஓய்வுபெற்றார்,\n\nSection::::தழுவல்கள்.\n\" யஜ்னசெனி\" என்ற புதினத்தை சுமன் போக்ரெல் என்பவர் நேபாளி மொழியில் தனி நாடகமாகக் நடத்திக் காட்டியுள்ளார்.\n\n\n"}
{"id": "433582", "url": "https://ta.wikipedia.org/wiki?curid=433582", "title": "அனு ராகவன்", "text": "அனு ராகவன்\n\nஅனு ராகவன் (\"Anu Raghavan\") ஓர் இந்திய தடகள விளையாட்டு வீர்ர் ஆவார்.. இவர் 1993 ஆம் ஆண்டு ஏப்ரல் மாதம் 20 ஆம் தேதியில் பிறந்துள்ளார். கேரளா மாநிலத்தைச் சேர்ந்த அனு ராகவன் 4 × 400 மீட்டர் தொடர் ஓட்டப்போட்டியில் வல்லமை பெற்றிருந்தார். 2016 ஆம் ஆண்டு நடைபெற்ற கோடை கால ஒலிம்பிக் போட்டிகளில் கலந்து கொண்ட 4 × 400 தொடர் ஓட்ட இந்திய தேசிய அணியில் இவர் சேர்க்கப்படவில்லை. இதற்காக இந்தியத் தடகள கூட்டமைப்பின் நடவடிக்கைகளை எதிர்த்து கேரள உயர்நீதி மன்றத்தில் 2016 ஆண்டு வழக்கு தொடர்ந்தார். கூட்டமைப்பின் ஊழல் நடவடிக்கைகளுக்கு எதிரான ஒரு போர் என்றும் இதை அவர் அறிவித்தார்\". முன்னதாக தேர்ந்தெடுக்கப்பட்ட ஒலிம்பிக் பந்தய போட்டி அணியிலும், தெற்காசிய விளையாட்டுப் போட்டிகள் அணியிலும் கூட தன்னை நிர்வாகம் சேர்த்துக் கொள்ளவில்லை என்று கூட்டமைப்பின் மீது குற்றம் சாட்டினார். தேசிய பயிற்சி முகாமில் பங்கேற்று பயிற்சி பெறாமல் தான் முகாமுக்கு வெளியில் பயிற்சிக்கு சென்றதுதான் இதற்கு காரணமாக சொல்லப்பட்டதாகவும் அனு ராகவன் தெரிவித்தார்.\n\n2017 ஆம் ஆண்டு நடைபெற்ற ஆசிய தடகள சாம்பியன் பட்டப் போட்டியின் 400 மீட்டர் தடைதாண்டும் ஓட்டப்போட்டியில் பந்தய தூரத்தை 57.22 வினாடிகளில் கடந்து அனு ராகவன் வெள்ளிப் பதக்கம் பெற்றார்\n"}
{"id": "433587", "url": "https://ta.wikipedia.org/wiki?curid=433587", "title": "கடைநுதலெலும்பு", "text": "கடைநுதலெலும்பு\n\nகடைநுதலெலும்பு (temporal bone) என்பது மண்டையோட்டின் பக்கவாட்டு சுவர் எலும்புகள் ஆகும்.\n\nSection::::அமைப்பு.\nகடைநுதலெழும்பு மண்டையோட்டின் பிடர் எலும்பு, சுவரெலும்பு, ஆப்புரு எலும்புடன் இணைந்துள்ளது. மேலும் இது முகவெலும்புகளான கீழ்த்தாடை எலும்பு மற்றும் கன்ன எலும்புடன் இணைந்துள்ளது. கடைநுதலெழும்பு கீழ்த்தாடை எலும்புடன் இணைந்து அசையும் மூட்டை உருவாக்குகிறது.\n"}
{"id": "433588", "url": "https://ta.wikipedia.org/wiki?curid=433588", "title": "பிடர் எலும்பு", "text": "பிடர் எலும்பு\n\nபிடர் எலும்பு (occipital bone)\nஎன்பது மண்டையோட்டின் பின்புறத்தில் உள்ள ஒரு எலும்பு ஆகும்.\n\nSection::::அமைப்பு.\nபிடர் எலும்பு மண்டியோடின் பின்புற கீழ்ப்புற paguthi அமைந்துள்ளது. இது இரு சுவரெலும்பு, இரு கடைநுதலெலும்பு, ஆப்புரு எலும்பு, மற்றும் கழுத்து முள்ளந்தண்டு நிரல் வளைவின் கழுத்து முள்ளந்தண்டெலும்பு அட்லஸ்சுடன் இணைந்துள்ளது.\n"}
{"id": "433589", "url": "https://ta.wikipedia.org/wiki?curid=433589", "title": "வித்யா பிரதீப்", "text": "வித்யா பிரதீப்\n\nவித்யா பிரதீப் என்பவர் இந்திய மாடல், நடிகை, அறிவியல் அறிஞர் ஆவார். இவர் கேரளா மாநிலத்தில் ஆலப்புழாவிலிருந்து வந்தவர்.\nஇவர் தமிழில் \"சைவம் (திரைப்படம்)\" (2014), \"பசங்க 2 (திரைப்படம்)\" (2015) ஆகிய திரைப்படங்கள் மூலம் அறியப்படுகிறார்.\n\nமாடல் அழகியாக இருந்தார். எண்ணற்ற விளம்பரங்களில் நடித்தார். ஏஆர்ரகுமானின் இசை ஆல்பத்தில் நடித்து புகழ்பெற்றார். \"அதிபர் (திரைப்படம்)\" (2015) திரைப்படத்தில் நடிகர் ஜீவனின் எதிர்நாயகியாக நடித்தார்.\n\n"}
{"id": "433590", "url": "https://ta.wikipedia.org/wiki?curid=433590", "title": "வந்தனா ராவ்", "text": "வந்தனா ராவ்\n\nவந்தனா ராவ் (\"Vandana Rao\") ஒரு முன்னாள் இந்திய தடகள விளையாட்டு வீர்ர் ஆவார். இவர் 1963 ஆம் ஆண்டு ஏப்ரல் மாதம் 21 ஆம் தேதியில் பிறந்துள்ளார். 1984 மற்றும் 1988 ஆம் ஆண்டுகளில் நடைபெற்ற ஒலிம்பிக் போட்டிகளின் 4 × 400 மீட்டர் தொடர் ஓட்டப்போட்டிகளில் இந்தியாவின் சார்பாக வந்தனா பங்கேற்றார். வந்தனாவின் சாதனைகளைப் பாராட்டி இந்திய அரசாங்கம் இவருக்கு அருச்சுனா விருது வழங்கி சிறப்பித்துள்ளது. பிரபல வளைகோல் பந்தாட்ட வீர்ர் மற்றும் பயிற்சியாளரான யோவாகுயிம் கார்வால்கோவை திருமணம் செய்து கொண்டார். ஒரு தனியார் பயணச் சேவை நிறுவனத்தின் ஒப்பந்தத்தில் இவர் சுற்றுலா மேலாளராகப் பணிபுரிந்து வருகிறார்.\n\n"}
{"id": "433593", "url": "https://ta.wikipedia.org/wiki?curid=433593", "title": "ஒன்னுமே புரியல", "text": "ஒன்னுமே புரியல\n\nஒன்னுமே புரியல என்பது 2014 இல் வெளிவந்த தமிழ்த் திரைப்படமாகும். இதனை அப்சரா ராம்குமார் இயக்கியுள்ளார். ஜாக் மைக்கேல், வித்யா பிரதீப் ஆகியோர் நடித்துள்ளனர். நாக்அவுட் மூவீஸ் இப்படத்தை தயாரித்தனர்.\n\nஇப்படத்திற்கு ரைகானா இசையமைத்துள்ளார். இவர் ஏ. ஆர். ரகுமானின் சகோதரி ஆவார். இப்படம் ஜெர்மன் மொழியில் மறுஆக்கம் செய்யும் உரிமை வாங்கப்பட்டுள்ளது‌.\n\nSection::::வெளி இணைப்புகள்.\nதிரைப்பட தரவுத்தளத்தில் ஒன்னுமே புரியல\n"}
{"id": "433594", "url": "https://ta.wikipedia.org/wiki?curid=433594", "title": "ஆப்புரு எலும்பு", "text": "ஆப்புரு எலும்பு\n\nஆப்புரு எலும்பு (sphenoid bone) மண்டையோட்டின் நடுவே அமைந்த தரைதள எலும்பாகும்.\n\nSection::::அமைப்பு.\nஆப்புரு எலும்பு வண்ணத்து பூச்சி அல்லது வௌவால் வடிவம் கொண்டது. ஆப்புரு எலும்பு முகவெலும்புகள் மற்றும் மண்டையோடு எலும்புகளை இணைக்கும் பகுதியாக உள்ளது. மண்டையோடு எலும்புகளான நுதலெலும்பு, சுவரெலும்பு, நெய்யரியெலும்பு, கடைநுதலெலும்பு மற்றும் பிடர் எலும்புடன் இணைந்துள்ளது. முகவெலும்புகளான கன்ன எலும்பு, அண்ணவெலும்பு மற்றும் மூக்குச்சுவர் எலும்புடன் இணைந்துள்ளது.\n"}
{"id": "433596", "url": "https://ta.wikipedia.org/wiki?curid=433596", "title": "2-ஆக்டைல் சயனோ அக்ரைலேட்டு", "text": "2-ஆக்டைல் சயனோ அக்ரைலேட்டு\n\n2-ஆக்டைல் சயனோ அக்ரைலேட்டு (\"2-Octyl cyanoacrylate\") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சயனோ அக்ரைலேட்டு எசுத்தர்கள் குறிப்பாக காயம் மூடல் பசையாக தெர்மாபாண்டு என்ற வணிகப் பெயரில் பயன்படுத்தப்பட்டு வருகிறது . ஆக்டைல் சயனோ அக்ரைலேட்டுடன் இச்சேர்மம் நெருங்கிய தொடர்பைக் கொண்டுள்ளது. \n\n"}
{"id": "433598", "url": "https://ta.wikipedia.org/wiki?curid=433598", "title": "என்னவோ புடிச்சிருக்கு", "text": "என்னவோ புடிச்சிருக்கு\n\nஎன்னவோ புடிச்சிருக்கு (Ennavo Pudichirukku) மீனாக்ஷி சுந்தரம் இயக்கத்தில் வெளிவந்த தமிழ் காதல் திரைப்படம். இதில் \"காதல் கொண்டேன்\" படத்தில் நடித்த சுதீப் சாரங்கி, அறிமுக நடிகர் பரணி மற்றும் சிந்தூரி ஆகியோர் முக்கிய கதாபாத்திரங்களில் நடித்துள்ளனர். கருணாஸ், புவனேஸ்வரி, விட்டல் ராவ், எஸ். ஸ்ரீஸ்கந்தராஜா மற்றும் மதன் பாப் போன்றோர் துணை கதாபாத்திரத்தில் நடித்துள்ளனர். எஸ். ஸ்ரீஸ்கந்தராஜாவின் தயாரிப்பிலும், சுபாஷ் ஜவகரின் இசையிலும் இத்திரைப்படம் சனவரி26, 2004இல் வெளிவந்தது.\n\nSection::::கதை.\nதொழிலதிபரான முத்தையாவிற்கு சந்தோஷ் (சுதீப் சாரங்கி) மற்றும் விஷ்வா (பரணி) என இரு மகன்கள். சகோதரர்களாகிய இருவரும் மாறுபட்ட குணங்களையுடையவர்கள். இதில் சந்தோஷ் பெண் பித்தனாகவும், பெண்களை வசீகரிக்க பணம் ஒன்றே போதுமானது என்ற கருத்தை உடையவனாக இருக்கிறான். தனது தந்தையின் நிறுவனத்தில் பொறுப்பாக வேலை செய்யும் விஷ்வா, காதல் தூய்மையானது மற்றும் அழகானது என்று கருதுகிறான்.\n\nவிஷ்வா மற்றும் சங்கீதா (சிந்தூரி) ஒருவரையொருவர் காதலிக்கின்றனர். சங்கீதா நடுத்தர குடும்பத்தைச் சார்ந்தவள். அவள் தனது சகோதரர் (எஸ். ஸ்ரீஸ்கந்தராஜா) மற்றும் பேராசை குணம் கொண்ட அண்ணி சரோஜாவுடன் (புவனேஸ்வரி) வாழ்ந்து வந்தாள். ஒருநாள், சந்தோஷ் சங்கீதாவைக் கண்டு அவளின் அழகில் மயங்கி அவளை அடைய கீழ்த்தரமான செயலைச் செய்கிறான். அதனால் கோபமடைந்த சங்கீதா அவனைப் பொதுமக்கள் முன்னிலையில் அடித்து விடுகிறாள். இதற்குமுன் இவ்வாறு அவமானப்படாத சந்தோஷ் சங்கீதாவை திருமணம் செய்துகொண்டு அவளைப் பழி வாங்கப் போவதாக சபதம் செய்கிறான். அதற்காக அவளின் அண்ணி சரோஜாவிடம் அவனது விருப்பத்தை நிறைவேற்றிக்கொள்ளப் பணம் கொடுக்கிறான்.\n\nபின்னர் சங்கீதாவும் விஷ்வாவும் காதலர்கள் என்கிற விபரம் அவனுக்கு தெரியவருகிறது. ஆனாலும் சங்கீதாவை உரிமையாக்கிக்கொள்ள முயலுகிறான். அதன் பிறகு நடக்கும் சம்பவங்கள் கதையின் முடிவாக அமைகிறது.\n\nSection::::தயாரிப்பு.\n\"என்னவோ புடிச்சிருக்கு\" திரைப்படத்தை தயாரித்தவர் வெளிநாடு வாழ் இந்தியரான எஸ். ஸ்ரீஸ்கந்தராஜா. கனடாவிலிருந்து வந்த பரணி இதில் இரண்டாவது கதாநாயகனாக அறிமுகமாகிறார். இப் படத்தின் மூலம் சுபாஷ் ஜவகர் இசை அமைப்பாளராக அறிமுகமாகிறார். இப் படத்தின் பாடல் காட்சிகள் புதுச்சேரி (நகரம்), மூணார், சாலக்குடி மற்றும் சென்னையில் படமாக்கப்பட்டன.\n\nSection::::பாடல்கள்.\nஇப் படத்திற்கு இசை அமைத்தவர் சுபாஷ் ஜவகர். இப் படத்தின் பாடல்களை ராசி அழகப்பன், சுகுமார், பாரதி பிரியன் மற்றும் இளையகுமார் எழுதியுள்ளனர். \nSection::::வரவேற்பு.\nஇத் திரைப்படம் எதிர்மறையான வரவேற்பை பெற்றுள்ளது.\n"}
{"id": "433599", "url": "https://ta.wikipedia.org/wiki?curid=433599", "title": "நெய்யரியெலும்பு", "text": "நெய்யரியெலும்பு\n\nநெய்யரியெலும்பு (Ethmoid bone) என்பது மண்டையோட்டின் தரைத்தளத்தில் முன்புறம் அமைந்துள்ள எலும்பாகும்.\n\nSection::::அமைப்பு.\nநெய்யரியெலும்பு மூளையையும் நாசிப்பள்ளத்தையும் பிரிக்கும் ஒரு இளகிய எலும்பாகும். மேலும் நாசிப்பள்ளத்தின் கூரையாகவும் கண்குழியை உருவாக்கும் 7 எலும்புகளில் ஒன்றாகவும் உள்ளது. நெய்யரியெலும்பு 13 எலும்புகளுடன் இணைந்துள்ளது. இரு மண்டையோடு எலும்புகளான ஆப்புரு எலும்பு மற்றும் நுதலெலும்புடன் இணைந்துள்ளது. 11 முகவெலும்புகள் நெய்யரியெலும்பு இணைந்துள்ளது. அவைகள் முறையே இரு மூக்கெலும்புகள், இரு மேல்தாடை எலும்புகள், இரு கண்ணீர்க் குழாய் எலும்புகள், இரு அண்ணவெலும்புகள், இரு கீழ்மூக்கு சங்கெலும்புகள் மற்றும் மூக்குச்சுவர் எலும்புடன் இணைந்துள்ளது. பறவை இனங்களில் திசை அறியும் நுண்கதுப்புகள் இதில் இருப்பதாக நம்பப்படுகிறது.\n"}
{"id": "433603", "url": "https://ta.wikipedia.org/wiki?curid=433603", "title": "அகர்-பனாஸ் பண்பாடு", "text": "அகர்-பனாஸ் பண்பாடு\n\nஅகர் பண்பாடு அல்லது பனாஸ் பண்பாடு (Ahar culture or Banas culture) மேற்கு இந்தியாவின் தென்கிழக்கு இராஜஸ்தான் மற்றும் மேற்கு மத்தியப் பிரதேசத்தில் செம்புக் காலத்திய, தொல்பொருள் பண்பாட்டுக் களம் ஆகும். \nகிமு 3000 - 1500 வரை செழிப்புடன் விளங்கிய இப்பண்பாட்டுக் களம், சிந்துவெளி நாகரீகம், காவி நிற மட்பாண்டப் பண்பாடு, கல்லறை எச் பண்பாட்டிற்கு சமகாலத்தைவை ஆகும். இப்பண்பாடு அகர் நதி, பனாஸ் ஆறு மற்றும் பெராச் ஆறுகளின் கரைகளில் செழிப்புடன் விளங்கியது. \nஅகர்-பனாஸ் மக்கள் ஆரவல்லி மலைத்தொடர்களில் செப்பு கனிமங்களை கண்டெடுத்து, கோடாரி போன்ற தொல் பொட்களை செய்தனர். மேலும் கோதுமை, பார்லி போன்ற தானியங்களை பயிரிட்டனர்.\n\nSection::::தொல்லியல் களம்.\nதென்கிழக்கு இராஜஸ்தான் மற்றும் மேற்கு மத்தியப் பிரதசத்தில் அகர் பண்பாட்டுக்குரிய 90 தொல்லியல் களங்கள் கண்டறிந்துள்ளனர். பெரும்பான்மையான தொல்லியல் களங்கள் பனாஸ் ஆற்றின் கரையிலும், அதன் கிளை அற்றின் கரைகளில் அடர்த்தியாகக் கண்டெடுக்கப்பட்டுள்ளது. மத்தியப் பிரதேசத்தில் ஜாவேத், மண்டசௌர், காயத்தா மற்றும் தங்வாடா பகுதிகளிலும், இராஜஸ்தானில் உதய்பூர் மாவட்டம்‎, சித்தோர்கார் மாவட்டம், டுங்கர்பூர் மாவட்டம், பான்ஸ்வாரா மாவட்டம், அஜ்மீர் மாவட்டம் டோங் மாவட்டம் மற்றும் பில்வாரா மாவட்டங்களிலும் இப்பண்பாட்டுக் களங்கள் உள்ளது \n2003-இல் தொல்லியல் அறிஞர்கள் இப்பாண்பாட்டுக் களங்களை அகழ்வாய்வு செய்கையில் கிமு 2100 - 1700 காலத்திய பெரும் அளவிலான முத்திரைகள் கண்டெடுத்தனர். புனே நகரத்தின் டெக்கான் முதுகலை கல்லூரி மற்றும் ஆய்வு நிறுவனம் மற்றும் பென்சில்வேனியா பல்கலைக்கழக அருங்காட்சியகத்தினரும் இணைந்து அகழ்வாய்வு செய்த போது நூற்றுக்கும் மேற்பட்ட முத்திரைகள் கண்டெடுத்தனர். \n\nஇப்பண்பாட்டுக் களத்தில் கண்டெடுக்கப்பட்ட பல தொல்பொருட்கள், சிந்துவெளி நாகரீகம் மற்றும் நடு ஆசியா நாடுகளான ஆப்கானிஸ்தான், கிழக்கு துருக்மெனிஸ்தான், தெற்கு உஸ்பெகிஸ்தான் நாடுகளின் ஆக்சஸ் பண்பாட்டுக் களத்தின் தொல்பொருட்களுடன் தொல்பொருட்களுடன் ஒத்திருந்தன. \nSection::::பீங்கான் பொருட்கள்.\nவேறுபட்ட அகர் பண்பாட்டின் கருப்பு மற்று சிவப்பு மட்பாண்டங்கள், கிண்ணங்கள் வெள்ளைப் புள்ளிடுகளுடன் வண்ணம் தீட்டப்பட்டுள்ளது. \nSection::::அடிக்குறிப்புகள்.\n \n \n \nSection::::வெளி இணைப்புகள்.\n \n"}
{"id": "433609", "url": "https://ta.wikipedia.org/wiki?curid=433609", "title": "தொல்பொருள் பண்பாடு", "text": "தொல்பொருள் பண்பாடு\n\nதொல்பொருள் பண்பாடு (archaeological culture) சமுதாயத்தின் ஒரு குறிப்பிட்ட காலம் மற்றும் சமுதாயத்தின் எஞ்சியுள்ள ஒரு குறிப்பிட்ட காலப்பகுதியிலிருந்தும், இடத்திலிருந்தும் கண்டெடுத்த கலைப்பொருட்கள் மற்றும் தொல் பொருட்கள் ஆகியவற்றின் அடிப்படையாகக் கொண்டது. தொல்பொருள் பண்பாடு என்பது மக்களின் பண்பாட்டுத் தொல்லியல் மற்றும் வரலாற்றுத் தொல்லியலுக்கு அடிப்படையாகும்.\n\nSection::::சொல்லியல்.\nபெரும்பான்மையான தொல்பொருள் பண்பாடுகளின் பெயர்கள், அத்தொல்லியல் களத்தில் கிடைத்த சிறப்பான தொல்பொருட்களால் அல்லது தொல்லியல் களத்தின் அமைவிடத்தின் பெயராலும் அப்பகுதிக்குரிய பண்பாட்டின் பெயரிடப்படுகிறது. \nஎடுத்துக்காட்டாக தொல்லியல் களத்தில் கண்டெடுத்த மட்பாண்டங்களின் வேறுபாடுகளைக் கொண்டு சுமேரியப் பண்பாடு, சிந்துவெளிப் பண்பாடு, காவி நிற மட்பாண்டப் பண்பாடு, கருப்பு மற்றும் சிவப்பு மட்பாண்டப் பண்பாடு வடக்கின் மெருகூட்டப்பட்ட கருப்பு மட்பாண்டப் பண்பாடு மற்றும் சாம்பல் வண்ண ஓவியம் தீட்டப்பட்ட மட்பாண்டப் பண்பாடு எனப் பெயரிடப்படுகிறது. ஆற்றாங்கரையில் அமைந்த பண்பாட்டுத் தொல்லியல் களத்திற்கு சிந்துவெளி நாகரீகம் என்றும் பெயர் சூட்டப்பட்டது. \n\n\n\n\nSection::::வெளி இணைப்புகள்.\n \n"}
{"id": "433612", "url": "https://ta.wikipedia.org/wiki?curid=433612", "title": "பேபி", "text": "பேபி\n\nபேபி (Baby) 2015இல் வெளிவந்த தமிழ் திகில் திரைப்படம், இயக்கம் டி. சுரேஷ். இந்த படத்தின் கதையில் பிரிந்திருக்கும் கணவன்-மனைவி பற்றியும், பின்னர் அவர்களின் மகளை காப்பாற்றுவதற்காக மீண்டும் இணைவது பற்றியும் சொல்லப்பட்டிருக்கிறது.\n\nSection::::கதை.\nசக்தி (ஷிரா கார்க்), அவரது கணவனிடமிருந்து பிரிந்த பின்னர், அவளுடைய 6 வயது வளர்ப்பு மகள் அதிதியுடன்(பேபி ஸ்ரீவர்ஷினி) வாழ்ந்து வருகிறார். அவரது குடியிருப்பில், அதிதி தனது பெயரை யாரோ சொல்லக் கேட்க ஆரம்பிக்கிறாள், ஆரம்பத்தில் பயப்படுகிறாள். ஆனால் இது அடிக்கடி நடக்கிறது. தனது பிறந்த நாளைக் கொண்டாடும்போது, அதிதி குழந்தை பொம்மை ஒன்று தரையில் இருப்பதைக் காண்கிறாள். அப்போது மீண்டும் அக்குரல் அந்த பொம்மையை அவளுடைய பிறந்த நாள் பரிசாக எடுத்துக் கொள்ளும்படி சொல்கிறது. அதன் பிறகு அதிதி அந்த குரலுடன் தனது தொடர்பை வளர்த்து கொள்கிறார். ஒரு இரவில், அதிதி முன் பேய் தோன்றி தனது பெயரை ஆனி என்று எழுதுகிறது. இதை கவனித்த அதிதியின் தாய் சக்தி கவலை கொண்டு உளவியலாளரிடம் ஆலோசனை செய்கிறாள், குழந்தையுடன் அதிக நேரம் செலவழிக்க வேண்டுமென்று அவர் சக்திக்கு அறிவுறுத்துகிறார். சக்தி, மற்றும் சிவா (மனோஜ் பாரதிராஜா போன்ற தோற்றத்தில் குழந்தை அதிதி இல்லை என்று சக்தியின் தோழி ஒருவர் கூறியதையடுத்து சக்தி கலக்கமடைகிறாள். சிவா இருக்குமிடத்திற்கு சென்று குழந்தையை அவனையே கவனித்துக் கொள்ள வேண்டுகிறாள். இருவருக்குமிடையே நடந்த விவாதத்திற்குப் பின், சிவா தனது கதையை சொல்லத் துவங்குகிறார். பிறகு என்ன நடக்கிறது என்பதை திகில் அனுபவத்துடன் கதை கொண்டு செல்கிறது.\n\n\nSection::::வரவேற்பு.\n\"பிஹிண்ட்வுட்ஸ்\" என்ற இணையதளம் இப்படத்தை வெகுவாக புகழ்ந்தது. படத்தில் நடித்த குழந்தை நட்சத்திரங்கள் சிறப்பாக நடித்துள்ளனர் என்றும் அவர்களின் வசன உச்சரிப்பு மிக நன்றாக இருந்தது என்றும் பாராட்டியது. இருப்பினும், இந்த திரைப்படம் \"குழந்தைகளின் மிகச்சிறந்த நடிப்பைக் கொண்டு மிகவும் ஈர்க்கக்கூடிய, வழக்கமான ஒருபேய் கதை\" என்று சுருக்கமாகக் கூறுகிறது .\n\nதமிழ் சினிமா நியூஸ் பத்திரிகையில், இப்படம் இன்னொரு வழக்கமான ஒருபேய் கதை என்றும், குழந்தை நடிகைகளான \"ஸ்ரீவர்ஷ்னி மற்றும் சதன்யாவின் நடிப்பிற்கும், தாயாக நடித்துள்ள ஷீரா கார்க் ஒரு பாராட்டத்தக்க நடிப்பை அளித்துள்ளார் எனவும் , நடிகர் மனோஜ் பாரதிராஜாவுக்கு இந்த படம் மீண்டும் திரையுலகிற்கு வருவதற்கு ஒரு வாய்ப்பை கொடுத்தது எனவும் சுட்டிக் காட்டியது. மேலும் படத்தின் பிரதான குறைபாடு பகத் சிங்கின் படத்தொகுப்பு எனவும், ஒட்டுமொத்தமாக, திகில் படங்களின் உண்மையான ரசிகராக இருந்தால், இதை ஒரு முறை பார்த்துவிடலாம் என விமர்சனம் வந்தது.\n\n"}
{"id": "433616", "url": "https://ta.wikipedia.org/wiki?curid=433616", "title": "மானி சமயம்", "text": "மானி சமயம்\n\nமானி சமயம் (Manichaeism) (;தற்கால பாரசீக மொழியில் \"Āyin-e Māni\"; ) சாசானியப் பேரரசில், பாரசீகரான மானி என்பவர், கிபி மூன்றாம் நூற்றாண்டில் துவக்கத்தில் இச்சமயத்தை நிறுவினார்.\n\nநன்மை, தீமைகளால் சூழ்ந்த இவ்வுலகத்தின் மதிப்பு கோட்பாடு , நன்மை மற்றும் தீமை ஆகியவற்றிற்கும் இடையேயான போராட்டங்கள், ஆன்மிக ஒளிக்கும், இருளுக்கும் உள்ள வேறுபாடு, லோகாதய பொருட்களால் ஆன இருள் சூழ்ந்த உலகம் ஆகியவற்றை மானி சமயம் கூறுகிறது. \n\nஅரமேயம் பேசிய பகுதிகளில் மானி சமயம் வேகமாக பரவியது. மானி சமயம் கிபி மூன்றாம் நூற்றாண்டு முதல் ஏழாம் நூற்றாண்டு வரை செழித்திருந்தது. மானி சமய வழிப்பாட்டுத் தலங்கள், சாத்திரங்கள், தூரக் கிழக்கில் சீனாவிலும், மேற்கில் உரோமைப் பேரரசிலும் காணப்படுகிறது. இசுலாம் பரவுதற்கு முன்னர், மானி சமயத்தின் பெரும் எதிரி கிறித்தவம் ஆகும். கிபி 14-ஆம் நூற்றாண்டில் மானி சமயம், தென் சீனாவில் நலிவடைந்து மறைந்தது.\n\n\n"}
{"id": "433620", "url": "https://ta.wikipedia.org/wiki?curid=433620", "title": "ஷர்மிளா ரீஜ்", "text": "ஷர்மிளா ரீஜ்\n\nஷர்மிளா ரீஜ் (Sharmila Rege) (7 அக்டோபர் 1964 – 13 ஜூலை 2013) இவர் ஒரு இந்திய சமூகவியல், பெண்ணியம் சார்ந்து எழுதிய எழுத்தாளர் மற்றும் அறிஞர் ஆவார் இவரின் \"ரைட்டிங் காஸ்ட்,ரைட்டிங் ஜென்டர்\" என்ற நூல் குறிப்பிடத்தக்கதாகும். புனே பல்கலைக்கழகத்தில் 1991இல் சேரும் முன்னர் இவர் கிரந்த்ஜியோதி சாவித்ரிபாய் புலே மகளிர் ஆய்வு மையத்தை நடத்தி வந்தார். 2006இல் சென்னை வளர்ச்சி ஆராய்ச்சி நிறுவனம் வளர்ச்சிப் படிப்புகளுக்கு புகழ் பெற்ற \"மால்கம் ஆதிசிஷேய்யா விருது பெற்றார்.\n\nஇந்தியாவில் தலித் இலக்கியத்திற்கான முன்னணி பெண்ணிய அறிஞர்களில் ஒருவராக ரீஜே அறியப்படுகிறார். வகுப்பு, சாதி, மதம் மற்றும் மாந்த பாலுணர்வியல் போன்ற வினாக்களுக்கு இந்தியாவில் பெண்ணியவாதம் மூலம் விவாதங்களைத் முன்னெடுத்தது முக்கியமானது. , இந்தியாவில் விமர்சன ரீதியான கல்வி சீர்திருத்தத்திற்கு ரீஜேயின் அர்ப்பணிப்பு ஒரு சாட்சியமாக இருந்து வருகிறது.\n\nஇந்தியாவில் பெண்ணைச் சுற்றியிருந்த கேள்விகளுக்கு அவரது கவலைகள், வரலாற்று ரீதியாக புதிய மற்றும் மாற்று வழிமுறைகளுக்கு பெரிதும் உதவியது, தலித் குரல்கள் மற்றும் முன்னோக்குகள் அரசியல் மீது புறக்கணிக்கப்பட்ட ஒரு இந்துத்துவ தேசத்தின் குருட்டுப் புள்ளிகளை அம்பலப்படுத்தியது இந்திய வரலாற்றின் சூழல். அம்பேத்காரின் நவீன தேசத்தை உருவாக்குவதில் தனது பங்கை அவர் வலியுறுத்தினார், விளிம்புகளிலிருந்து வரும் குரல், அரசியல் போட்டியிடுதல் மற்றும் பேச்சுவார்த்தைகளுக்குத் திறந்த வெளிப்படையான இடைவெளியைத் திறந்து விட்டது, அது விரைவில் பொதுமக்களின் விவாதத்திலும் ,பொருளாதார வளர்ச்சியின் சொல்லாடல்களாலும் மற்றும் உலகமயமாதல் போன்றவற்றாலும் இயலுமென எண்ணியிருந்தார். \"மேட்னெஸ் ஆஃப் மனு\" என்பது இவரின் கடைசி நூல் ஆகும்\n\nஅவர் அம்பேத்கரின் பங்கை பெண்களின் இயக்கத்தில் மையப்படுத்தி, பிராமணக் கோட்பாட்டிற்கு எதிரான அவரது கருத்தியல் போராட்டத்தை முன்வைத்ததன் மூலம், சாதி அமைப்பு எவ்வாறு பெண்களுக்கு எதிரான வன்முறைகளை வகுத்துள்ளது என்பதையும் இவர் உணர்த்தினார். தேசிய நினைவக காப்பகங்களை உருவாக்கும் மொழிபெயர்ப்பு திட்டங்களின் மூலமும், பொதுமக்கள் கவனத்திற்கு கொண்டு வருவதன் மூலமும், மாற்று வரலாற்று எழுத்துக்களில் அவரது குறிப்பிட்ட கவனம் அறிவு மற்றும் கலாச்சார நடைமுறையில் உள்ளூர் மற்றும் வாய்ந்த மரபுகளுக்கு புதிய வாழ்க்கையை அளித்துள்ளது. 2013 ஜூலை 13 அன்று புற்றுநோய் காரணமாக அவர் இறந்தார்.\n\n"}
{"id": "433623", "url": "https://ta.wikipedia.org/wiki?curid=433623", "title": "போட்வினிக் எதிர் கேபபிளாங்கா", "text": "போட்வினிக் எதிர் கேபபிளாங்கா\n\nபோட்வினிக் X கேபபிளாங்கா (\"Botvinnik Versus Capablanca\") இருவருக்கும் இடையிலான சதுரங்கப் போட்டி 1938 ஆம் ஆண்டு நெதர்லாந்து நாட்டின் ராட்டர்டேம் நகரில் நடைபெற்ற ஏ.வி.ஆர்.ஓ சதுரங்கப்போட்டியின் 11 ஆவது சுற்றில் இடம்பெற்றது. வெள்ளைக் காய்களுடன் விளையாடிய போட்வினிக் முன்னாள் உலக சதுரங்க சாம்பியனான கேபபிளாங்காவை வீழ்த்தி வெற்றி பெற்றார். சதுரங்க வரலாற்றில் இந்த ஆட்டம் மிகவும் பிரபலமான ஆட்டமாகும் எனக் கருதிய காரி காசுப்பரோ பின் வருமாறு எழுதியுள்ளார். \n\nபோட்வினிக்கு கேபபிளாங்காவுக்கு எதிராக விளையாடிய அந்த ஆட்டம் அவரது வாழ்க்கை முழுவதற்குமாக கிடைத்த ஒரே ஆட்டமாகும். மிகவும் புத்திசாலித்தனமும் இரண்டு முதல் பரிசுகளுக்கு சமமான மதிப்புள்ள ஆட்டமது என்று மட்டும் அதை கருதமுடியாது. ஆனால் அந்த ஆட்டம் ஓர் இறவாத புகழ் பெற்ற ஆட்டம் என்றும் ஒப்புமை கூற முடியாத ஒரு பாரம்பரிய ஆட்டம் என்றும் காசுப்பரோ குறிப்பிட்டுள்ளார் !\n\nSection::::ஆட்டம்.\nவெள்ளை: மிக்கைல் போட்வினிக்</br>\nகருப்பு: யோசு கேபபிளாங்கா</br>\nபோட்டி: ஏ.வி.ஆர்.ஓ சதுரங்கப்போட்டி</br>\nஇடம்: ராட்டர்டேம், நெதர்லாந்து</br>\nசதுரங்கத் திறப்பு: நிம்சோ-இந்தியத் தடுப்பு (இ49)</br>\n\n1. d4 Nf6 2. c4 e6 3. Nc3 Bb4 4. e3 d5 5. a3 Bxc3+ 6. bxc3\n6... c5 7. cxd5 exd5 8. Bd3 0-0 9. Ne2 b6 10. 0-0 Ba6 11. Bxa6 Nxa6 12. Bb2 Qd7 13. a4 Rfe8 14. Qd3 c4\n15. Qc2 Nb8 16. Rae1 Nc6 17. Ng3 Na5? 18. f3\n18... Nb3 19. e4 Qxa4 20. e5 Nd7 21. Qf2 g6 22. f4 f5 23. exf6 e.p. Nxf6 24. f5 Rxe1 25. Rxe1 Re8? 26. Re6 Rxe6 27. fxe6 Kg7 28. Qf4 Qe8 29. Qe5? Qe7? (see diagram)\n30. Ba3!\n30... Qxa3\n31. Nh5+!\n\n31... gxh5 32. Qg5+ Kf8 33. Qxf6+ Kg8 34. e7 Qc1+ 35. Kf2 Qc2+ 36. Kg3 Qd3+ 37. Kh4 Qe4+ 38. Kxh5 Qe2+ 39. Kh4 Qe4+ 40. g4 Qe1+ 41. Kh5 \nஒருவேளை கருப்பு 41...h6 என்று விளையாடினால் வெள்ளை 42.Qg6+ Kh8 43.e8=Q+, என்று விளையாடி பின்னர் 43...Qxe8 44.Qxe8+ Kg7 45.Qe7+ எனத் தொடர்ந்து 46.Kxh6 மற்றும் 47.Qg7#. என முடிந்து விடும். \n1–0 \n"}
{"id": "433625", "url": "https://ta.wikipedia.org/wiki?curid=433625", "title": "உதயம் தொலைக்காட்சி (இலங்கை)", "text": "உதயம் தொலைக்காட்சி (இலங்கை)\n\nஉதயம் தொலைக்காட்சி அல்லது யூ தொலைக்காட்சி என்பது இலங்கையின் கிழக்கு மாகாணத்தில் ஒளிபரப்பான தமிழ் மொழித் தொலைக்காட்சிச் சேவையாகும். இதுவே இலங்கையின் முதலாவது உயர் வரையறு தமிழ்த் தொலைக்காட்சிச் சேவையாகும். 2008 மே 1ம் திகதி இந்த ஒளிபரப்புச் சேவை ஆரம்பிக்கப்பட்டது. கிழக்கு மாகாணத்தில் மாகாணசபைத் தேர்தலுக்குச் சில தினங்களுக்கு முன்னர் உதயம் ரி.வியின் அலைவரிசை ரி.வி லங்கா ஒளிபரப்புச் சேவைக்கு உரியதெனத் தெரிவிக்கப்பட்டு ரிவி லங்காவில் சிங்கள மொழி நிகழ்ச்சிகளும் சேர்த்துக் கொள்ளப்பட்டன.\n\nஇதில் தமிழ் நிகழ்ச்சிகளும், சில ரிவி லங்கா சிங்கள நிகழ்ச்சிகளும் ஒளிபரப்பாகின. மாகாணசபைத் தேர்தல் முடியும் வரை செயற்பட்ட அறிவிப்பாளர்கள் பின்னர் சென்றுவிடவே வெறுமனே தமிழ்ப் பாடல்கள் மட்டும் ஒளிபரப்பாகின. இந்த ஒளிபரப்பு தேர்தல் நடைபெற்று சில தினங்களின் பின்னர் நிறுத்தப்பட்டிருந்தது. இது மட்டக்களப்பிலிருந்து நிகழ்ச்சிகளை ஒளிபரப்பியமை குறிப்பிடத்தக்கதாகும்.\n\nதற்பொழுது இந்த தொலைக்காட்சியில் செய்திகள், திரைப்படங்கள், கலந்துரையாடல்கள் மற்றும் பாடல்கள் போன்ற நிகழ்ச்சிகளை ஒளிபரப்பு செய்து வருகின்றது.\n\n\n"}
{"id": "433630", "url": "https://ta.wikipedia.org/wiki?curid=433630", "title": "கதாநாயகன் (2017 திரைப்படம்)", "text": "கதாநாயகன் (2017 திரைப்படம்)\n\nகதா நாயகன் (kathanayagan (ஆங்கிலம் : லீட் ஹீரோ) 2017 ஆம் ஆண்டு வெளிவந்த தா. முருகானந்தம் எழுதி, இயக்கிய, நடிகர் விஷ்ணுவின் தயாரிப்பிலும், நடிப்பிலும் வெளிவந்த காதல் மற்றும் நகைச்சுவைத் திரைப்படம் ஆகும். நடிகை கேத்ரின் தெரேசா, நடிகர் ஆனந்தராஜ், நடிகர் சூரி ஆகியோர் முக்கிய கதாபாத்திரத்தில் நடித்திருக்கின்றனர். மேலும் பல முன்னணி நட்சத்திரங்கள் இத்திரைப்படத்தில் நடித்துள்ளனர். இத்திரைப்படத்தில் நடிகர் விஜய் சேதுபதி சிறப்பு தோற்றத்தில் நடித்திருக்கின்றார். இசையமைப்பாளர் சான் ரோல்டன் இசையமைப்பில் வெளியானது. இத் திரைப்படத்தின் தயாரிப்பு 2016 ஆம் ஆண்டு செப்டம்பர் தொடங்கியது. 2017 ஆம் ஆண்டு செப்டம்பர் மாதம் இத்திரைப்படம் வெளியானது. இத்திரைப்படம் சினிமா ரசிகர்களிடம் கலவையான விமர்சனங்களைப் பெற்றது.\n\n\nSection::::தயாரிப்பு.\n2016 ஆம் ஆண்டு செப்டம்பரில், அறிமுக இயக்குனர் முருகானந்தத்தின் இயக்கத்தில் தனது தயாரிப்பிலும், நடிப்பிலும் இத்திரைப்படம் வெளியாகும் என விஷ்ணு விஷால் அறிவித்தார். பின் இசையமைப்பாளராக சான் ரொல்டனும், நடிகர் சூரியும் இணைந்தனர். பின்பு நடிகை கேத்ரின் தெரேசா இப்படத்தில் ஒப்பந்தமானார். இயக்குனர் சங்கர் தயாலின் இயக்கத்தில் வீர தீர சூரன் திரைப்படத்தில் விஷ்ணு மற்றும் கேத்ரின் தெரேசா ஆகியோர் இணைந்து நடிப்பது குறிப்பிடத்தக்கது. 2016 ஆம் ஆண்டு நவம்பர் மாதம் திரைப்படத்தின் பெயர் கதாநாயகன் என விஷ்ணு அறிவித்தார். திரைப்படத்தின் ஆரம்பத்தில் நடிகர் சிலம்பரசனின் குரல் ஒலிக்கின்றது. இத்திரைப்படத்தில் நடிகர் விஜய் சேதுபதி சிறப்பு தோற்றமளிக்கின்றார்.\n\nSection::::வெளியீடு.\nஇந்த படத்தின் செயற்கைக்கோள் உரிமைகள் ஸ்டார் விஜய் பெற்றது..\n"}
{"id": "433631", "url": "https://ta.wikipedia.org/wiki?curid=433631", "title": "ரூபினா அலி", "text": "ரூபினா அலி\n\nரூபினா அலி (Rubina Ali) ( 21 ஜனவரி 1999), என்றும் ரூபினா குரேஷி மற்றொரு பெயர் கொண்ட இவர் இந்தியாவின் குழந்தை நடிகையாவார். 2008இல் வெளியான ஆஸ்கார் விருதினை வென்ற \"சிலம்டாக் மில்லியனர்\" என்றத் திரைப்படத்தில் லத்திகா பாத்திரத்தின் சிறு வயது குழந்தையாக நடித்தார், இதற்காக 2008இல் ஸ்க்ரீன் ஆக்டர்ஸ் கில்ட் விருதினை பெற்றார். படத்தின் வெற்றியைத் தொடர்ந்து, 2009இல் பாலிவுட் படமான \"கல் கிஸ்னே தேகா\" படத்தில் நடித்தார்.\n\nSection::::சொந்த வாழ்க்கை.\nஇவரது திரைக்கதாப் பாத்திரத்தைப் போலவே, ரூபினா மும்பை சேரி ஒன்றில் இருந்து திரையுலகிற்கு வந்தார், பாந்த்ரா இரயில் நிலையத்திற்கு அருகிலுள்ள கரிப் நகர் சேரியில் வசித்தார். அவருடைய தந்தை ரபீக், சகோதரி சானா, சகோதரன் அப்பாஸ் மற்றும் அவரது இரண்டாவது தாய் மூன்னி ஆகியோருடன் அவர் வசித்து வந்தார். ரூபினாவின் தாயார், குர்ஷித், ரபிககை விவாகரத்து செய்துவிட்டு, மனிஷை திருமணம் செய்து கொண்டார். இவரது தந்தை ரபீக்குக்கு முன்னியின் மூலம் சுரையா, சஞ்சீதா, பாபு மற்றும் இர்பான் ஆகிய நான்கு குழந்தைகள் உள்ளனர். 2009 ஆம் ஆண்டில் மகாராட்டிர அரசின் அகாதமி விருது, பெற்ற \"ஸ்லம்டாக் மில்லியனர்\" வெற்றியைத் தொடர்ந்து, வீட்டு வசதி மேம்பாட்டு ஆணையம் அதில் நடித்த குழந்தைகளுக்கு வீடு மற்றும் வெகுமதியினை அறிவித்தது. 25 பிப்ரவரி 2009 அன்று, மகாராட்டிர வீட்டு வசதி மேம்பாட்டு ஆணையம் அசாருதீன் மற்றும் ரூபினா ஆகியவர்களுக்கு மும்பை சேரி கரிப் நகர் பகுதியிலேயே இலவச வீடுகளை வழங்குவதாக அறிவித்தனர். எனினும் மார்ச் 2011 வரை அலி கரிப் நகரிலுள்ள ஒரு குடிசையில் வசித்து வந்தார். \nபிரிட்டிஷ் இயக்குனரான டேனி பாயல் மூலம் வாடகைக்கு ஒரு தற்காலிக புகலிடத்தை தேடிக் கொண்டபின், ரூபினாவும் அவரது குடும்பத்தாரும் கடைசியாக மும்பையின் பாந்த்ரா மேற்கு புறநகர் பகுதியில் உள்ள சொந்த குடியிருப்பில் மறுபடியும் சேர்த்து வாழ்ந்தனர்,\n\nSection::::தொழில்.\nரபினாவின் நடிப்பு \" சிலம்டாக் மில்லியனயர் (திரைப்படம்) \" தயாரிப்பாளர்களிடம் சர்ச்சைக்குள்ளானது, படத்தில் உண்மையான குடிசைக் குழந்தைகளைப் பயன்படுத்தலாமா என விவாதிக்கப்பட்டது. இயக்குனர் டேனி பாயில் இவ்வாறு நியாயப்படுத்தினார்: \"இந்த மக்களுக்கு எதிராக தவறுதலான் எண்ணம் இருக்கிறது, நாம் ஏன் அவர்களுக்கு எதிராகத் துரோகம் செய்ய வேண்டும்?\" \nஇந்த படத்தில் ரூபினா மற்றும் அவரது துணை நடிகருமான அசாருதீன் முகம்மது இஸ்மாயிலுக்கும் பிரிட்டனில் தயாரிப்பு நிறுவனத்தின் மூத்த ஊழியர்களுக்கு வழங்கப்படும் மாதாந்திர ஊதியத்திற்கு சமமாக ஊதியம் வழங்கப்பட்டிருப்பதாக திரைப்பட தயாரிப்பாளரால் கூறப்பட்டது. அவர்கள் பதினெட்டு வயது வரை தொடர்ந்து கல்விக்காக உதவ ஒரு அறக்கட்டளை நிதி அமைக்கப்பட்டது. அஸாருதின் மற்றும் ரூபினா இருவரும் 2009 பிப்ரவரி 22 அன்று நடைபெற்ற 81வது அகாடமி விருது வழங்கும் நிகழ்ச்சியில் கலந்து கொண்டனர். இவர்களுடன் படத்தில் சலீம் , ஜமால், மற்றும் லத்திகா எனற பாத்திரங்களில் நடித்தவர்களும் அங்கு சென்றனர். அஸாருதீன் தனது தாயார் ஷமீம் இஸ்மாயிலுடனும், ரூபினா தனது மாமாவுடனும் இந்நிகழ்ச்சியில் கலந்து கொண்டனர். ரூபினா மும்பையை விட்டு வெளியே பயணம் செய்வது இதுவே முதல் முறையாகும்\n\nமார்ச் 209 இல் ஸ்லம்டாக் மில்லியனர் படத்தில் தன்னுடன் நடித்த அஸாருதினுடன் பாலிவுட் திரைப்படமான \"கல் கிஸ்னே தேகா\" என்ற படத்தில் நடித்தார். இதன் இயக்கம் விவேக் சர்மா மேலும், இப்படத்தில் பாலிவுட் திரைப்பட நட்சத்திரங்களான சாருக் கான், ரிசி கபூர் மற்றும் ஜூஹி சாவ்லா ஆகியோர் சிறப்புத் தோற்றத்தில் வந்து சென்றனர்.. ஜூலை 2009இல் 9 வயதான ரூபினா \"ஸ்லம்கேர்ல் ட்ரீமிங்\" எனும் சுயசரிதையை எழுதியுள்ளார், இதில் அவரது \"ஸ்லம்டாக் மில்லியனர்\" திரைப்படத்தில் அவரது அனுபவம் மற்றும் தனது வாழ்க்கையை விவரிக்கிறார். 2009 ஆம் ஆண்டில், இவர் ஆன்ட்னி ஹாப்கின்ஸ் என்ற நடிகருடன் காதல் நகைச்சுவைப் படமான \"லார்ட் ஓவன்ஸ் லேடி\" என்றப் படத்தில் நடித்திருப்பதாக அறிவித்தார், ஆனால் 2013 ஆம் ஆண்டில் படப்பிடிப்பு ஆரம்பிக்கப்படவில்லை.\n\nSection::::ஊதியம்.\nஇங்கிலாந்தின் \"டெய்லி டெலிகிராப்\" என்ற பத்திரிகையின் கூற்றுப்படி, ரூபினா அலிக்கு ஒரு மாத கால படப்பிடிப்பிற்கு 500 டாலர் வழ்ங்கப்பட்டது எனத் தெriகிறது.. ஃபாக்ஸ் சர்ச்லைட் செய்தித் தொடர்பாளர் இந்த திரைப்படத்தின் ஒரு மாத வேலைக்காக வீட்டிலுள்ள வயது வந்தோருக்கான சராசரி வருடாந்திர ஊதியத்தின் அளவில் மூன்று மடங்காக வழங்கப்பட்டது எனத் தெரிவிக்கிறார். டேனி பாயில் இவற்றிக்கான பதிலை இவ்வாறு விளக்கினார், \"அறக்கட்டளை நிதியத்தில் என்ன இருக்கிறது என்பதைப் பற்றிய சரியான புள்ளிவிவரங்களை நாங்கள் வெளியிட விரும்பவில்லை, அவர்கள் பள்ளியை விட்டு வெளியேறும்போது அவர்களுக்கு வங்கிக் கணக்கில் ஒரு கணிசமான தொகை இருக்கும் என்ற நம்பிக்கை எங்களுக்கு இருக்கிறது, நீண்ட காலத்திற்குப் பிறகு அவர்கள் நன்மை அடைவார்கள், இது சரியான அணுகுமுறை என்று நான் நினைக்கிறேன்\".\n\nSection::::விருதுகள்.\nவெற்றி\n\nபரிந்துரை\n"}
{"id": "433633", "url": "https://ta.wikipedia.org/wiki?curid=433633", "title": "குப்பிச் சிகிச்சை", "text": "குப்பிச் சிகிச்சை\n\nகுப்பிச் சிகிச்சை (ஆங்கிலம்:Cupping therapy) முறையானது தற்போது பலரால் மேற்கொள்ளப்படுகிறது. இது இயன்முறை மருத்துவ பிரிவில் ஒரு அங்கமாக இருக்கிறது.\n\nSection::::வரலாறு.\nஇச்சிகிச்சை தற்பொழுது நடைமுறையில் இருக்கலாம். ஆனால் இது புதியது அல்ல. இது பண்டைய தமிழர், எகிப்திய, சீன, மற்றும் மத்திய கிழக்கு கலாச்சாரங்களில் இருந்துள்ளது. உலகிலேயே பழமையான மருத்துவ பாடப்புத்தகங்களில் ஒன்றான எபேர்ஸ் பாப்பிரஸ்சில் குறிப்பிடப்பட்டுள்ளது.\n\nஇன்றளவும் தமிழ்நாட்டில் பாட்டி வைத்தியம் என்ற பெயரில் செம்பு அல்லது பித்தளை சொம்புகளை பயன்படுத்தி முதுகு சதைப்பிடிப்புக்கு ஏற்ற சிகிச்சையாக கிராமப்புறங்களில் நடைமுறையில் உள்ளது.\n\nSection::::சிகிச்சை முறை.\nகுப்பிச் சிகிச்சை என்பது ஒரு மாற்று மருத்துவமுறை ஆகும். இதில் ஒரு சில நிமிடங்களுக்கு நோயாளியின் தோலின் மீது கண்ணாடி, உலோகம் அல்லது மரத்தாலான வெற்றிடமாக்கப்ட்ட ஒரு குப்பியைத் தலைகீழாக பொருத்துவர். இதனால் குப்பியின் தசை இழுப்பில் வலி குறைவு, வீக்கம் குறைவு, இரத்த ஓட்டம் சீராகுதல், சதை இறுக்கம் குறைவு உண்டாகும்.\n\nSection::::சிகிச்சை வகைகள்.\nSection::::உலர்ந்த முறை:.\nஇம்முறையில் சிறிய அளவு வெற்றிடம் ஏற்படுத்தி குப்பிகளை தோளில் கவிழ்த்தி 15 நிமிடங்கள் வைக்கப்படுகிறது. குப்பிகள் பொதுவாக கண்ணாடி அல்லது நெகிழியால் செய்யப்பட்டது. மேலும் குப்பிகள் 25 மில்லிமீட்டர் முதல் 76 மில்லிமீட்டர் வரை அளவுள்ளதாக இருக்கிறது. சிகிச்சை குப்பிகள் நீள்கோளம், கோளம், அரைக்கோளம் என பல்வேறு வடிவங்களில் பயன்படுத்தப்படுகிறது. சிகிச்சைக்குப்பின் குப்பின் அச்சு சிறிது நேரத்தில் மறைந்துவிடும் மேலும் இது வலி குறைவான முறையாகும்.\n\nSection::::நெருப்பைப் பயன்படுத்தி:.\nஇந்த முறையில் எரிச்சாராயத்தில் நனைக்கப்பட்ட எரிக்கோலை பயன்படுத்தி கண்ணாடி குப்பியில் வெற்றிடம் உண்டாக்கி முதுகு தோளில் கவிழ்த்து செய்யப்படுகிறது. இது பரவலான ஒரு சிகிச்சை முறை. இதில் குப்பின் அச்சு வளையம் முதுகில் தெளிவாக காணப்படுகிறது. மேலும் இம்முறையில் குப்பிகளை தோள் பரப்பில் இடம் மாற்றி அசைத்து சிகிச்சை வழங்கலாம். குப்பிகள் வைக்கும் இடத்தின் தோளுக்கடியில் உள்ள சிறிய இரத்த நாளங்கள் உடைவதால் இந்த இடம் சிவந்து காணப்படும்.\n\nசீனர்கள் இம்முறையை சீன பாரம்பரிய மருத்துவம் என்ற பெயரில் கையாளுகின்றனர். இந்த சிகிச்சை முறையால் நிணநீர், இரத்த ஓட்டம் சீராக்குகிறது. மேலும் சதை பிடிப்பு மற்றும் கை, கால் தசை சம்பந்தமான இருக்கங்களை சரியாக்குகிறது. இம்முறை தோள் புண் மற்றும் பிரசவத்திற்கு பின் உண்டான தசை தழும்புகளுக்கு உகந்ததல்ல.\n\nSection::::ஈரப்பதம்:.\nஇந்த சிகிச்சை முறை வலிமிகுந்ததாகும். தோளில் சிறிய காயத்தை ஏற்படுத்தி அதில் குப்பிகளை வைத்து இரத்தம் உரியும் முறையாகும். இந்த சிகிச்சை முறை இஸ்லாமிய நாடுகளில் பரவலாக காணப்படுகிறது.\n"}
{"id": "433634", "url": "https://ta.wikipedia.org/wiki?curid=433634", "title": "களரி (2018 திரைப்படம்)", "text": "களரி (2018 திரைப்படம்)\n\nகளரி () என்பது 2018 இல் வெளிவந்த அதிரடித் திரைப்படம் ஆகும். இதனை கிரண் சாண்ட் இயக்கியுள்ளார்.\n\nஇப்படத்தில் கிருஷ்ணா குலசேகரன் மற்றும் வித்யா பிரதீப் முக்கிய கதாபாத்திரங்களில் நடித்திருக்கின்றனர். இவர்களுடன் ஜெயப்பிரகாசு குறிப்பிடத்தக்க கதாப்பாத்திரத்தில் நடித்திருந்தார். விளையாட்டு. விளையாட்டு. பிரசன்னா இசை அமைத்துள்ளார். ஆர். பி. குருமூர்த்தி ஒளிப்பதிவு செய்துள்ளார்.\n\n\nSection::::நடிகர்கள்.\nஜனவரி 2017 இல் திரைப்பட படபிடிப்பு தொடங்கியது.\n"}
{"id": "433641", "url": "https://ta.wikipedia.org/wiki?curid=433641", "title": "4-எப்டனோன்", "text": "4-எப்டனோன்\n\n4-எப்டனோன் (\"4-Heptanone\") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும் . இந்த கனிமக் கீட்டோனை எப்டேன்-4-ஒன் என்ற ஐயுபிஏசி முறை பெயராலும் டைபுரோப்பைல் கீட்டோன், பியூட்டைரோன், டி.பி.கே, புரோப்பைல் கீட்டோன் போன்ற வேறு பெயர்களாலும் அழைக்கிறார்கள்.\n"}
{"id": "433643", "url": "https://ta.wikipedia.org/wiki?curid=433643", "title": "சம்யுக்தா மேனன்", "text": "சம்யுக்தா மேனன்\n\nசம்யுக்தா மேனன் என்பவர் தென்னிந்திய திரைப்பட நடிகை ஆவார். இவர் மலையாளத் திரைப்படங்களில் அதிகம் நடித்துள்ளார்.\n\nமுதன்முதலாக 2015 இல் பாப்கார்ன் என்ற திரைப்படத்தில் மலையாள மொழியில் நடித்துள்ளார். 2018 இல் தீவண்டி திரைப்படத்தில் நடித்தமைக்காக புகழப்பட்டார்.\n"}
{"id": "433651", "url": "https://ta.wikipedia.org/wiki?curid=433651", "title": "கனா கண்டேன்", "text": "கனா கண்டேன்\n\nகனா கண்டேன் (kana kanden) 2005 ஆம் ஆண்டு கே. வி. ஆனந்த் இயக்கத்தில் ஸ்ரீகாந்த், பிரித்விராஜ், விவேக் மற்றும் கோபிகா நடிப்பில் வெளியான தமிழ் திரைப்படம். இப்படம் இந்தியில் \"முக்காபுலா\" என்றும், தெலுங்கில் \"கர்தவ்யம்\" என்றும், மலையாளத்தில் \"கனா கண்டேன்\" என்றும் மொழிமாற்றப்பட்டு வெளியானது. ஒளிப்பதிவாளரான கே. வி. ஆனந்த் இப்படத்தின் மூலம் இயக்குனராக அறிமுகமானார். மலையாளத்தில் பிரபல நடிகரான பிரித்விராஜ் இப்படத்தின் மூலம் தமிழில் அறிமுகமானார்.\n\nSection::::கதைச்சுருக்கம்.\nஅர்ச்சனாவின் (கோபிகா) திருமணத்திற்குச் செல்லும் பாஸ்கர் (ஸ்ரீகாந்த்) எதிர்பாராவிதத்தில் அர்ச்சனாவைத் திருமணம் செய்துகொள்ளவேண்டிய சூழல் ஏற்படுகிறது. பாஸ்கர் மற்றும் அர்ச்சனா திருமணத்திற்குப் பின் சிவராமகிருஷ்ணன் (விவேக்) வீட்டில் வசித்து வருகின்றனர். வேதியியல் துறையில் ஆராய்ச்சியாளராக இருக்கும் பாஸ்கர் கடல் நீரை குடிநீராக மாற்றும் தன் கண்டுபிடிப்பை அரசிடம் வழங்கி அதன் மூலம் மக்களின் குடிநீர் பிரச்சனைக்குத் தீர்வு காண அரசை அணுகுகிறான். அரசாங்கம் அவனை உதாசீனப்படுத்துகிறது. எனவே கடல் நீரை குடிநீராக்கும் தொழிற்சாலையை தன் சுயமுயற்சியால் நிறுவ முயல்கிறான். மதன் (பிரித்விராஜ்) அர்ச்சனாவின் பள்ளித் தோழன். மிகப்பெரும் வணிக நிறுவனங்கள், பணக்காரர்களுக்கு பணம் கடனாக வழங்கும் தொழில் செய்யும் மதன் பாஸ்கருக்கு பணஉதவி செய்ய முன்வருகிறான். மதனிடமிருந்து பணம் வாங்கும் பாஸ்கர் அதற்கான ஒப்பந்தத்தை சரியாக படிக்காமல் கையொப்பமிடுகிறான். அந்த ஒப்பந்தத்தைப் பயன்படுத்தி மதன் பாஸ்கரிடம் தான் கொடுத்ததைவிட அதிக பணத்தை திருப்பிக் கேட்கிறான். அப்படிக் கொடுக்க முடியாவிட்டால் பாஸ்கரின் ஆராய்ச்சியைத் தன்னிடம் கொடுத்துவிடுமாறு மிரட்டுகிறான். இதற்கு மறுக்கும் பாஸ்கரின் தொழிற்சாலையை தகர்க்க முயலும் மதனின் திட்டத்தை பாஸ்கர் முறியடிக்கிறான். மதனின் சதிவேலைகளை ஊடகங்கள் வழியாக அம்பலப்படுத்துகிறான். மதன் கைது செய்யப்படுகிறான். பாஸ்கரின் கண்டுபிடிப்பிற்கான அங்கீகாரம் கிடைக்கிறது.\n\n\nSection::::இசை.\nபடத்தின் இசையமைப்பாளர் வித்தியாசாகர். பாடல்களை எழுதியவர் வைரமுத்து.\n"}
{"id": "433653", "url": "https://ta.wikipedia.org/wiki?curid=433653", "title": "விவெரிடே", "text": "விவெரிடே\n\nவிவெரிடே என்பது சிறிய அளவில் இருந்து நடுத்தர அளவு வரை இருக்கக்கூடிய பாலூட்டி வகை விலங்குக் குடும்பமாகும். இக்குடும்பத்தில் 15 பேரினங்களும் 38 இனங்களும் உள்ளன. சான் எட்வர்டு கிரே என்பாரால் 1821-இல் இக்குடும்பம் முதலில் குறிப்பிடப்பட்டு பெயரிடப்பட்டது. இவை தெற்காசியா, தென்கிழக்காசியா, ஆப்பிரிக்கா, தெற்கு ஐரோப்பா ஆகிய பகுதிகளில் காணப்படுகின்றன. புனுகுப் பூனை, மரநாய் முதலிய விலங்குகள் இக்குடும்பத்தைச் சேர்ந்தவையே.\n"}
{"id": "433657", "url": "https://ta.wikipedia.org/wiki?curid=433657", "title": "அமுதா (2018 திரைப்படம்)", "text": "அமுதா (2018 திரைப்படம்)\n\nஅமுதா (amutha) 2018 ல் வெளிவந்த தமிழ் உளவியல் சார்ந்த திரைப்படமாகும். பி. எஸ். அர்ஜூன் இத்திரைப்படத்தை எழுதி இயக்கியுள்ளார். இத்திரைப்படத்தின் முன்னணி கதாபாத்திரங்களில் ஸ்ரீயா ஸ்ரீ, அனீஸ் சாஸ் மற்றும் லெவின் சைமன் ஜோசப் ஆகியோரும் அவர்களுடன் இணைந்து அஸ்னா சுதீர், சிவகுமார் ராஜூ, பேபி லியோனர், அஸ்ஸிஸி ஜிப்சன் ஆகியோரும் நடித்திருந்தனர். இத்திரைப்படத்தை சதர்ன் பிலிம்பேக்டரி சார்பாக சபிக் தயாரித்திருந்தார். அருண் கோபன் இத்திரைப்படத்திற்கான இசையை அமைத்திருந்தார். மேலும் ராஜேஷ் பனங்கட் இத்திரைப்படத்திற்கான ஒளிப்பதிவை மேற்கொண்டிருந்தார். ஜனவரி 2018 ல் படப்பிடிப்பு ஆரம்பிக்கப்பட்டது.\n\n\nSection::::தயாரிப்பு.\n2016 ல் பி. எஸ். அர்ஜூன் 'அமுதா' திரைப்பத்திற்கான கதையை எழுத தொடங்கியிருந்தார். இவர் முதலில் கதையின் தொடக்கத்தையும் கதையின் உச்சகட்டத்தையும் எழுதினார். அதன் பின்னர் பல்வேறு கதையின் வரிகளை அதனுடன் இணைத்தார். ஆரம்பத்தில் தமிழுக்கே அமுதா திரைப்படத்தின் கதை உருவாக்கப்பட்டது. அதன் பின்னர் லீனாவை முண்ணனி கதாப்பாத்திரமாக கொண்டு மலையாளத்திலும் உருவாக்க கலந்துரையாடப்பட்டது. எவ்வாறு இருப்பினும் தயாரிப்பு நிறுவனம் கதையில் அதிகளவு வன்முறைச்சம்பவங்கள் இருப்பதை விரும்பவில்லை. ஆகையால் இம்முடிவு கதையை தமிழில் உருவாவதற்கு வித்திட்டது.\n\nபி. எஸ். அர்ஜூன் ஆங்கில குறும்படமான சுக்சுவாங்கினை 25000 ரூபாய் மதீப்பிட்டில் எடுத்திருந்தார். அக்குறும்படத்தில் ஒரு பகுதியில் ஸ்ரீயா ஸ்ரீ நடித்திருந்தார். இதனால் ஸ்ரீயா ஸ்ரீ சபிக் ஏகேஎஸ்ஸிடம் பி. எஸ். அர்ஜூனின் பெயரை பரிந்துரை செய்தார். இக் குறும்படத்தினால் கவரப்பட்ட அவர் அமுதா திரைப்படத்தை தயாரிப்பதற்கு முன்வந்தார்..\n\nSection::::இசை.\nஅருண் கோபன் இத்திரைப்படத்திற்கான இசையை அமைத்திருந்தார். ஜீ. ரா இத்திரைப்படத்தில் இடம்பெற்றுள்ள பாடல்களிற்கான பாடல்வரிகளை எழுதியுள்ளார். இத்திரைப்படத்தில் உள்ள \" கொஞ்சம் சிரிக்கிறேன்\" என்பது மாத்திரம் ஜஸ்வர்யா ராஜேஷினால் செப்டம்பர் 3, 2018 ல் வெளியிடப்பட்டுள்ளது. இத்திரைப்படத்தில் நான்கு பாடல்கள் அமைந்துள்ளன. அவை செப்டம்பர்20, 2018 ல் வெளியிடப்பட்டுள்ளது.இத்திரைப்படத்தின் பாடல் தொகுப்புக்கள் ரசிகர்களிடம் பெரும் நேரான பின்னூட்டல்களை பெற்றுள்ளது. சித்தார்த் ஸ்ரீனிவாஸின் ஒன்லி கொலிவூட் இத்திரைப்படத்தின் பாடல் தொகுப்புகளிற்கு ஐந்தில் மூன்று நட்சத்திரங்களை வழங்கியிருந்தது.\n"}
{"id": "433660", "url": "https://ta.wikipedia.org/wiki?curid=433660", "title": "கோட்டா அரிநாரயணா", "text": "கோட்டா அரிநாரயணா\n\nகோட்டா அரிநாரயணா (\"Kota Harinarayana\") என்பவர் ஐதராபாத் பல்கலைக்கழகத்தின் துணை வேந்தர் மற்றும் இந்திய வானூர்தி கழகத்தின் தலைவரும் ஆவார் . இவர் இந்தியாவின் ஒடிசா மாநிலத்திலுள்ள பெர்காம்பூர் நகரத்தில் 1943 ஆம் ஆண்டு பிறந்தார். தற்போது இந்திய தொழில்நுட்ப நிறுவனம் என்று அழைக்கப்படும் வாரணாசியிலுள்ள பனாரசு இந்து பல்கலைக்கழகத்தில் முன்னாள் மாணவர் ஆவார் . இங்கு இயந்திரவியலில் இளம் பொறியியலாளர் பட்டமும், இந்திய அறிவியல் நிறுவனத்தில் முதுநிலை வானூர்திப் பொறியியல் பட்டமும், மும்பை இந்திய தொழில்நுட்ப நிறுவனத்தில் முனைவர் பட்டமும் பெற்றார். சட்டப்படிப்பில் ஓர் இளம் சட்டவியல் பட்டமும் இவர் பெற்றுள்ளார். தேயாசு எனப்படும் குறைந்த எடை கொண்ட சிறியரக போர் விமானத் திட்டத்தின் இயக்குநராகவும் முதன்மை வடிவமைப்பாளராகவும் பணிபுரிந்தார் .\n\n\n"}
{"id": "433667", "url": "https://ta.wikipedia.org/wiki?curid=433667", "title": "யூக்கான் ஆறு", "text": "யூக்கான் ஆறு\n\nயூக்கான் ஆறு (\"Yukon river\") என்பது வட அமெரிக்கா கண்டத்தின் வடமேற்கு பகுதியில் உள்ள ஒரு முக்கிய ஆறு ஆகும். இது வட அமெரிக்க கண்டத்தின் மூன்றாவது நீளமான ஆறு ஆகும். இந்த ஆற்றின் நீளம் 3,190 கிலோமீட்டர்கள் ஆகும்.\n\nயூக்கான் ஆறு கனடாவின் பிரிட்டிசு கொலம்பியாவில் உற்பத்தியாகி, யூக்கான் மாகாணத்தில் பாய்கிறது. பிறகு அமெரிக்க ஐக்கிய நாட்டின் அலாஸ்கா வழியாக பாய்ந்து பெரிங் கடலில் கலக்கிறது.\n"}
{"id": "433674", "url": "https://ta.wikipedia.org/wiki?curid=433674", "title": "அவனி மோதி", "text": "அவனி மோதி\n\nஅவனி மோதி (\"Avani Modi\") என்பவர் ஓர் இந்திய நடிகையும் விளம்பர மாதிரியும் அவார். இந்திய திரைப்படங்களிலும் குசராத்திய நாடகங்களிலும் இவர் நன்கு அறியப்படுகிறார் . மாதுர் பந்தர்காரின் காலண்டர் கேர்ள்சு என்ற இந்தி படத்தின் மூலம் பாலிவுட்டுக்கு அறிமுகமானார். இத்திரைப்படம் 2015 ஆம் ஆண்டு செப்டம்பர் மாதம் திரைக்கு வந்தது. ஓர் ஆண்டு நாட்காட்டியில் இருக்கும் பெண்ணாக ஐந்து பெண்களின் கதையை அடிப்படையாகக் கொண்டு இத்திரைப்படம் எடுக்கப்பட்டுள்ளது\n"}
{"id": "433675", "url": "https://ta.wikipedia.org/wiki?curid=433675", "title": "ஹில்ஃபோர்ட் மெட்ரிக் மேல்நிலைப் பள்ளி", "text": "ஹில்ஃபோர்ட் மெட்ரிக் மேல்நிலைப் பள்ளி\n\nஹில்ஃபோர்ட் மெட்ரிக் மேல்நிலைப் பள்ளி (Hillfort Matriculation Higher Secondary School, Kotagiri ) என்பது நீலகிரி மாவட்டத்தில் உள்ள கோத்தகிரியில் உள்ள ஒரு மேல்நிலைப் பள்ளி ஆகும். இப்பள்ளியானது அன்னை மாணிக்கம்மாள் அறக்கட்டளையின்கீழ் டாக்டர் தோ. ரவிக்குமார் என்பவரால் 2008 ஆம் ஆண்டு துவக்கப்பட்டது. நடுநிலைப்பள்ளியாக இருந்த இப்பள்ளி 2014 ஆம் ஆண்டு மேல்நிலைப்பள்ளியாக உயர்ந்தது. மாணவர்களின் திறனை வளர்க்கும் விதமாக இப்பள்ளியில் தமிழ் மன்றம், ஆங்கில மன்றம், அறிவியல் மன்றம், சாரணர் இயக்கம், தேசிய பசுமைப் படை போன்றவை செயல்பட்டுவருகின்றன. தமிழ்நாட்டு கால்பந்து, கைப்பந்து அணிகளில் இப்பள்ளி மாணவர்கள் இடம்பெற்றுள்ளனர். \n"}
{"id": "433677", "url": "https://ta.wikipedia.org/wiki?curid=433677", "title": "அ. ரமணா ராவ்", "text": "அ. ரமணா ராவ்\n\nஅரிக்காபுடி ரமணா ராவ் (\"Arikapudi Ramana Rao\") என்பவர் முன்னாள் இந்திய கைப்பந்து விளையாட்டு வீரர் ஆவார். ஆந்திராவின் குண்டூர் மாவட்டத்தில் உள்ள சாமல்லமுடி கிராமத்தில் 1945 ஆம் ஆண்டு சூலை முதல் தேதியில் இவர் பிறந்தார். 1977-1978 ஆம் ஆண்டுக்கான அருச்சுனா விருது மற்றும் 1990-1991 ஆம் ஆண்டுக்கான துரோணாச்சார்யா விருது ஆகிய இரண்டு விருதுகளையும் இவர் பெற்றுள்ளார்.\nகல்லூரியில் சேர்ந்த பிறகு ரமணா ராவ் கைப்பந்து விளையாடத் தொடங்கினார். 1966 இல் குண்டூர் இந்துக் கல்லூரியில் பட்டம் பெற்றார். 1966 ஆம் ஆண்டு முதல் 1976 வரை இவர் தேசிய கைப்பந்து சாம்பியன் பட்டப் போட்டிகளில் பங்கு பெற்றார், தொடர்ந்து நான்கு ஆண்டுகள் தமிழ்நாடு மாநிலக் கைப்பந்து குழுவுக்கு தலைவராக இருந்துள்ளார். 1976 ஆம் ஆண்டு திருச்சிராப்பள்ளியில் நடைபெற்ற தேசிய கைப்பந்து போட்டியில் இவர் தமிழ்நாடு அணியில் விளையாடினார். இப்போட்டியில் முதல் முறையாக தேசிய கைப்பந்து சாம்பியன் பட்டத்தை தமிழ்நாடு மாநில அணி வென்றது.\n\n1991 ஆம் ஆண்டு பெர்த் நகரில் நடைபெற்ற ஆசிய ஆண்கள் கைப்பந்து சாம்பியன் பட்டப்போட்டியில் பங்கேற்ற இந்திய ஆண்கள் கைப்பந்து அணிக்கு தலைமை பயிற்சியாளராக ரமணா ராவ் பணிபுரிந்தார். 1986 இல் செருமன் சனநாயக குடியரசில் அனைத்துலக கைப்பந்து கூட்டமைப்பு தேர்வு செய்த ஒரு கைப்பந்து பயிற்றுநராகத் தகுதி பெற்றார். இத்தகுதியைப் பெற்ற முதல் இந்தியரும் இவரேயாவார். இதன்மூலம் இந்தியா மற்றும் பல வெளிநாடுகளுக்குச் சென்று கைப்பந்து விளையாட பயிற்சிகள் அளித்தார். 1993-1997 ஆம் ஆண்டுகளில் ஆசிய கைப்பந்து பயிற்றுநர்கள் குழுவில் ஓர் உறுப்பினராக நியமிக்கப்பட்டார்.\n\nஅனைத்துலக கைப்பந்து கூட்டமைப்பினுடைய பிராந்திய மேம்பாட்டு மையத்தின் இயக்குநராக ரமனா ராவ் நியமிக்கப்பட்டார். இந்தியாவின் சென்னை நகரில் இந்த மையம் அமைந்திருந்தது. தற்போது ரமணா ராவ் ஆந்திரப் பிரதேச கைப்பந்து சங்கத்தின் தலைவராக உள்ளார். இந்திய கைப்பந்து கூட்டமைப்பின் பயிற்சியாளர் குழுவின் தலைவராகவும் இயங்கி வருகிறார்.\n"}
{"id": "433679", "url": "https://ta.wikipedia.org/wiki?curid=433679", "title": "விஷ்ணு (தொலைக்காட்சி நடிகர்)", "text": "விஷ்ணு (தொலைக்காட்சி நடிகர்)\n\nவிஷ்ணு என்பவர் இந்திய நடிகர் ஆவார். இவர் தமிழ் திரைப்படங்களில், தொலைக்காட்சி தொடர்களில் நடித்துள்ளார். ஆபிஸ் என்ற விஜய் தொலைக்காட்சி தொடரில் நடித்து புகழ்பெற்றார்.\n\n\"மாப்ள சிங்கம்\" (2016) \"இவன் யாரென்று தெரிகிறதா\" (2017) மற்றும் ‘’களரி’’ (2018) போன்ற திரைப்படங்களில் நடித்துள்ளார்.\n"}
{"id": "433680", "url": "https://ta.wikipedia.org/wiki?curid=433680", "title": "பூ. சா. கோ. சர்வஜன மேல்நிலைப்பள்ளி", "text": "பூ. சா. கோ. சர்வஜன மேல்நிலைப்பள்ளி\n\nபூ. சா. கோ. சர்வஜன மேல்நிலைப்பள்ளி என்பது தமிழ்நாட்டின் கோயம்புத்தூர், பீளமேட்டில் செயற்பட்டுவரும் அரசு உதவி பெறும் மேல்நிலைப்பள்ளி ஆகும். இங்கு 12 ஆம் வகுப்புவரை வகுப்புகள் உள்ளன. இப்பள்ளியானது 1929 ஆம் ஆண்டு தொடங்கப்பட்ட பள்ளி ஆகும். ஆங்கிலேயர் ஆட்சிக்காலத்தில் 1929 ஆம் ஆண்டு தமிழ்வழிக் கல்வியைச் செயல்படுத்துய முதல் பள்ளி இதுவாகும். இப்பள்ளிக்கு சர்.சி.வி.ராமன், மறைமலை அடிகள், சுத்தானந்த பாரதியார், சி. இராசகோபாலாச்சாரியார், முன்னாள் குடியரசு தலைவர்களான இராசேந்திர பிரசாத், அப்துல் கலாம் ஆகியோர் வருகை தந்துள்ளனர். இப்பளியில் உள்ள மாணவர் இல்லத்தில் தாய்தந்தை என இருவரையும் இழந்த அல்லது ஒருவரை இழந்த மாணர்களுக்கு கல்வி, உணவு, தங்கும் வசதி, மருத்துவ வசதி, எழுதுபொருட்கள் என கல்லூரி படிப்புவரை இலவசமாக வழங்கப்படுகிறது. \n"}
{"id": "433682", "url": "https://ta.wikipedia.org/wiki?curid=433682", "title": "நவீன் ராசா யாக்கோபு", "text": "நவீன் ராசா யாக்கோபு\n\nமணிதுரை நவீன் ராசா யாக்கோபு (\"Manidurai Naveen Raja Jacob\") தற்போதைய இந்திய தேசிய ஆண்கள் கைப்பந்தாட்ட அணியின் ஓர் உறுப்பினர் ஆவார். இவர் 1989 ஆம் ஆண்டு சனவரி மாதம் 10 ஆம் நாள் பிறந்தார்.\n\nSection::::தொடக்க்கால வாழ்க்கை.\nதமிழ்நாட்டிலுள்ள தூத்துக்குடி மாவட்டத்தின் உடன்குடிக்கு அருகிலுள்ள சுந்தங்கோட்டை கிராமத்தில் யாக்கோபு பிறந்தார். கைப்பந்து விளையாட்டில் இவருக்கு இருந்த திறமையை அவருடைய சகோதரர் கவனித்தறிந்தார். 2003 ஆம் ஆண்டில் யாக்கோபு கைபந்து விளையாட்த் தொடங்கினார். 2007 ஆம் ஆண்டில் தேசிய சாம்பியன் பட்டத்தை விசயவாடா அணி கைப்பற்றியபோது இவர் தேசத்தின் கவனத்தை ஈர்த்தார். தேசிய அளவில் அங்கீகரிக்கப்பட்ட கைப்பந்தாட்ட விளையாட்டு வீர்ர் என்பதால் 2007 ஆம் ஆண்டு இந்தியன் ஓவர்சீசு வங்கி யாக்கப்பிற்கு வங்கியில் ஒரு பணியை கொடுத்து சிறப்பித்தது .\n\nSection::::தொழிலும் வாழ்க்கையும்.\nஇந்திய தேசிய ஆண்கள் கைப்பந்தாட்ட அணியின் ஓர் உறுப்பினர் என்ற பெருமையுடன் இவர் 18 என்ற எண்ணிடப்பட்ட மேலாடையை அணிந்து விளையாடுவார். பந்தை எதிர்திசையில் அடித்து முடிப்பதற்கு ஏதுவாக பந்தை தூக்கி நிறுத்துபவர் என்ற நிலையில் இவர் விளையாடுபவர் . யாக்கோபு தமிழ்நாடு மாநில கைப்பந்து அணியின் தலைவராகவும் விளையாடினார் .\n"}
{"id": "433683", "url": "https://ta.wikipedia.org/wiki?curid=433683", "title": "பாண்டி (திரைப்படம்)", "text": "பாண்டி (திரைப்படம்)\n\nபாண்டி (Pandi) 2008 ஆம் ஆண்டு ராகவா லாரன்ஸ் மற்றும் சினேகா நடிப்பில் ராசு மதுரவன் இயக்கத்தில் வெளியான தமிழ்த் திரைப்படம். இப்படம் இந்தியில் \"ஏக் டுலாரா\" என்று மொழிமாற்றம் செய்யப்பட்டது.\n\nSection::::கதைச் சுருக்கம்.\nசுந்தரபாண்டி (நாசர்)- சிவகாமி (சரண்யா பொன்வண்ணன்) தம்பதியரின் இரு மகன்கள் ராஜபாண்டி (ஸ்ரீமன்) மற்றும் பாண்டி (ராகவா லாரன்ஸ்). இவர்களுக்கு இரு சகோதரிகள். ராஜபாண்டி நல்லவனாக நடித்து தந்தையிடம் நற்பெயர் பெறுகிறான். பாண்டி பொறுப்பற்றவனாக இருப்பதால் தந்தை அவனை வெறுத்தாலும், தாயின் செல்லப்பிள்ளையாகவே இருக்கிறான். காவலர் பெரியமாயனின் (இளவரசு) மகள் புவனா (சினேகா) பாண்டியைக் காதலிக்கிறாள். சுந்தரபாண்டி தன் மகளின் திருமணத்திற்காக வீட்டில் வைத்திருந்த பணம் திருடுபோகிறது. பாண்டிதான் அப்பணத்தைத் திருடியிருப்பான் என்றெண்ணும் சுந்தரபாண்டி அவனை அடித்து வீட்டைவிட்டு வெளியேற்றுகிறார். ஆனால் யாரும் எதிர்பாராவகையில் ராஜபாண்டி தன் காதலியுடன் பணத்தை எடுத்துக்கொண்டு வீட்டைவிட்டுச் சென்றதை அறிந்ததும் அதிர்ச்சியடைகிறார் சுந்தரபாண்டி.\n\nதன் தங்கைகளின் திருமணத்தை தான் நடத்தி வைப்பதாக தன் தந்தையிடம் உறுதி கொடுக்கும் பாண்டியின் நல்ல குணத்தை சுந்தரபாண்டி புரிந்துகொள்கிறார். கடன்வாங்கித் தங்கைத் திருமணத்தை நடத்தி வைக்கிறான். பாண்டிக்கு புவனாவைப் பெண் கேட்டுச் செல்லும் சுந்தரபாண்டியிடம் தன் பெண்ணைத் தர மறுக்கிறார் பெரிய மாயன். இதனால் வீட்டைவிட்டு வெளியேறும் புவனா பாண்டியைத் திருமணம் செய்துகொள்கிறாள். கடனை அடைப்பதற்காக வெளிநாட்டு வேலைக்குச் செல்கிறான் பாண்டி.\n\nவெளிநாட்டிலிருந்து திரும்பிவரும் பாண்டி தன் தாய் விபத்தில் இறந்த செய்தி அறிந்து அதிர்ச்சி அடைகிறான். அந்த விபத்து சுந்தரபாண்டியின் உடன்பணியாற்றியவரால் திட்டமிடப்பட்டது என்பதை அறிந்து தன் தாயின் மரணத்திற்குக் காரணமானவனை பாண்டி என்ன செய்கிறான் என்பதே முடிவு.\n\n\nSection::::இசை.\nபடத்தின் இசையமைப்பாளர் ஸ்ரீகாந்த் தேவா. பாடல்களை பேரரசு, நந்தலாலா, நா. முத்துக்குமார் மற்றும் பஞ்சு அருணாசலம். 1991 ஆம் ஆண்டு வெளியான தர்மதுரை திரைப்படத்தில் இளையராஜாவின் இசையில் உருவான \"மாசி மாசம்\" பாடல் இப்படத்தில் மறு ஆக்கம் செய்யப்பட்டது.\n"}
{"id": "433686", "url": "https://ta.wikipedia.org/wiki?curid=433686", "title": "நித்தின் கோவர்தன் கூலி", "text": "நித்தின் கோவர்தன் கூலி\n\nநித்தின் கோவர்தன் கூலி (\"Nitin Govardhan Ghule\") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். இவர் 1986 ஆம் ஆண்டு மே மாதம் 20 ஆம் நாள் பிறந்தார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நித்தின் கூலியும் ஓர் உறுப்பினராக இருந்தார். சிறுவயதிலிருந்தே இவர் பூனாவின் போப்கேல் கிராமத்தின் ஆதிநாத் விளையாட்டுக் கழகத்தில் விளையாடிக் கொண்டிருந்தார். ஆசியக் கடற்கரை கபடி உள்ளிட்ட பல்வேறு தேசிய அளவிலான போட்டிகள், அனைத்துலகப் போட்டிகளில் இவர் கலந்து கொண்டு விளையாடினார். \n"}
{"id": "433687", "url": "https://ta.wikipedia.org/wiki?curid=433687", "title": "இவன் யாரென்று தெரிகிறதா", "text": "இவன் யாரென்று தெரிகிறதா\n\nஇவன் யாரென்று தெரிகிறதா என்பது 2017 இல் வெளிவந்த தமிழ்த் திரைப்படமாகும். விஷ்ணு, வர்சா ஆகியோர் முக்கிய கதாபாத்திரங்களில் நடித்திருக்கின்றனர்.\n\nசுரேஷ் குமார் எஸ் டி இப்படத்தை இயக்கியுள்ளார். ரகுநாதன் இசை அமைத்துள்ளார். பிஜி ஒளிப்பதிவு செய்துள்ளார்.\n\n\nSection::::வெளியீடு.\n30 ஜூன் 2017 இல் வெளிவந்த தமிழ்த் திரைப்படமாகும்.\n\nSection::::வெளி இணைப்புகள்.\nதிரைப்பட தரவுத்தளத்தில் இவன் யாரென்று தெரிகிறதா திரைப்படம்\n"}
{"id": "433688", "url": "https://ta.wikipedia.org/wiki?curid=433688", "title": "மான்சி ஜோசி", "text": "மான்சி ஜோசி\n\nமான்சி ஜோசி (நவம்பர் 6, 1992) ஒர் இந்திய சர்வதேச கிரிக்கெட் வீரர் ஆவார். இவர் நவம்பர் 2016 ல் இந்திய தேசிய அணிக்காக அறிமுகமானார். அவர் ஒரு வலது கை பந்து வீச்சாளர் மற்றும் அவர் ஒரு வலது கை மட்டையாளர் ஆவார் . தற்போது, வீரேந்திர சிங் ரொதேலா ஜோசிக்கு பயிற்சி அளிக்கிறார்.\n\nஜோசி உத்தரகண்ட் மாநிலத்தில் ரூர்கி என்ற ஒரு சிறிய நகரத்தில் பிறந்தார் ஹரியானாவிற்காக தேசிய ஆட்டங்களில் ஆடி வருகிறார். அவர் எப்போதும் சச்சின் டெண்டுல்கரால் பெரிதும் ஈர்க்கப்பட்டார். ஹரியானா கிரிக்கெட் அசோசியத்தில் நடந்த சோதனையில் அவர் கலந்து கொண்டு, 19 வயதுக்கு உட்பட்ட மூத்த மகளிர் அணியில் தேர்வு செய்யப்பட்டார் . மேற்கிந்தியத் தீவுகளுக்கு எதிராக நவம்பர் 2016 தொடரில் சர்வதேச டி20 உலகக் கோப்பையில் இந்தியாவின் அணியில் இடம் பெற்றார். அந்தத் தொடரில் அவரது அணியின் எந்த போட்டிகளிலும் ஜோசி தேர்வு செய்யப்படவில்லை, ஆனால் தாய்லாந்தில் 2016 ஆம் ஆண்டு பெண்கள் டி20 ஆசிய கோப்பை போட்டியில் பங்களாதேஷ் அணிக்கு எதிராக விளையாடி, சர்வதேச டி20 - யில் அறிமுகமானார் அவர் முதல் ஆட்டத்தில் 1/8 என்ற இலக்கத்தையும், தாய்லாந்திற்கு எதிரான அடுத்த போட்டியில் 2/8 என்ற இலக்கத்தைப் பெற்று ஆட்ட நாயகி பட்டத்தை அடைந்தார் (எனினும், அந்த ஆட்டம், சர்வதேச டி20 அந்தஸ்தை பெறவில்லை).\n\n10 பிப்ரவரி 2017 ஆம் தேதி நடந்த 2017 பெண்கள் உலகக் கோப்பையில், அயர்லாந்திற்கு எதிராக விளையாடி, முதல் சர்வதேச ஒரு நாள் போட்டிகளில் அறிமுகமானார். 2017 பெண்கள் உலகக்கோப்பை இறுதிச்சுற்று போட்டியில் பங்கேற்றார். இங்கிலாந்து பெண்கள் அணிக்கு எதிராக ஆடிய ஆட்டத்தில் ஒன்பது ரன்கள் வித்தியாசத்தில் உலகக் கோப்பையை இந்திய அணி தவறவிட்டது..\n\n2018 அக்டோபரில், மேற்கிந்திய தீவுகளில் 2018 ஐசிசி மகளிர் டி20 உலக்கோப்பை போட்டியில் இந்தியாவின் அணியில் விளையாட ஜோசி இடம் பிடித்தார்.\n"}
{"id": "433691", "url": "https://ta.wikipedia.org/wiki?curid=433691", "title": "எம்டீ தரங்குறைப்பு வினை", "text": "எம்டீ தரங்குறைப்பு வினை\n\nஎம்டீ தரங்குறைப்பு வினை (\"Emde degradation\") என்பது நான்கிணைய அமோனியம் நேர் மின்னயனியை சோடியம் இரசக்கலவையுடன் சேர்ந்த மூவிணைய அமீனாக ஒடுக்கும் வினையாகும். இவ்வினையை எம்டீ-ஒடுக்க வினை என்றும் எம்டீ வினையென்றும் அழைப்பார்கள்\n\nஇக்கரிம வினையை முதன் முதலில் 1909 ஆம் ஆண்டு செருமானிய வேதியியலாளர் எர்மான் எம்டீ கண்டறிந்தார். பல ஆல்கலாய்டுகளின் கட்டமைப்புக்கு விளக்கமளிக்க இவ்வினை நீண்ட நாட்களாகப் பயன்படுத்தப்பட்டது. உதாரணம்: எபிடிரைன்.\nஇவற்றைத் தவிர இலித்தியம் அலுமினியம் ஐதரைடு போன்ற பல வினையொடுக்க முகவர்கள் வினையை தரங்குறைக்கின்றன.\n"}
{"id": "433694", "url": "https://ta.wikipedia.org/wiki?curid=433694", "title": "சிறீ ராமகிருஷ்ணா பல்தொழில்நுட்பக் கல்லூரி", "text": "சிறீ ராமகிருஷ்ணா பல்தொழில்நுட்பக் கல்லூரி\n\nசிறீ ராமகிருஷ்ணா பல்தொழில்நுட்பக் கல்லூரி (\"Sri Ramakrishna Polytechnic College\") என்பது கோயம்புத்தூரில் இயங்கிவரும் தனியார் பல்தொழில்நுட்டபக் கல்லூரியாகும். இக்கல்லூரியானது கோயம்புத்தூர், துடியலூர் அருகே, வடமலைப்பாளையத்தில் உள்ளது. இக்கல்லூரியானது எஸ். என். ஆர். சன்ஸ் அறக்கட்டளையால் 1996 ஆம் ஆண்டு துவக்கப்பட்டது. அப்போது மூன்று பிரிவுகளில் துவக்கப்பட்ட இக்கல்லூரியில் 2018 ஆண்டு காலகட்டத்தில் இயந்திரப் பொறியியல், குடிமைப் பொறியியில், வாகனப் பொறியியில், எலக்ட்ரானிக்ஸ் அண்டு கம்யூனிகேசன்ஸ், கனிணி, இன்ஸ்ட்ருமெண்டேசன் அண்ட் கண்டோல் இஞ்சினியரிங் போன்ற பாடப்பிரிவுகளில் 1,400 மாணவர்கள் பயின்றுவருகின்றனர். \n\n"}
{"id": "433695", "url": "https://ta.wikipedia.org/wiki?curid=433695", "title": "தேவா (1995 திரைப்படம்)", "text": "தேவா (1995 திரைப்படம்)\n\nதேவா (Deva)1995 ஆம் ஆண்டு விஜய், சுவாதி மற்றும் சிவகுமார் நடிப்பில், எஸ். ஏ. சந்திரசேகர் இயக்கத்தில், தேவாவின் இசையில் வெளியான தமிழ்த் திரைப்படம். இப்படம் 100 நாட்கள் வெற்றிகரமாக ஓடியது.\n\nSection::::கதைச்சுருக்கம்.\nவெளியூரில் படித்துவிட்டு ஊர் திரும்பும் தேவா (விஜய்) பாரதி (சுவாதி)மீது காதல் கொள்கிறான். தேவாவின் தாய் ராசாத்தி (மனோரமா). தேவாவின் அண்ணன் ராஜதுரை ( மன்சூர் அலி கான்) தன் மோசமான நடவடிக்கைகளால் அனைவராலும் வெறுக்கப்படும் அந்த ஊரின் பணக்காரன். அவனுக்கு உறுதுணையாக இருப்பவன் மயில்சாமி (மணிவண்ணன்). ராஜதுரை செய்யும் கொடுமைகளால் பாதிக்கப்படும் ஊர் மக்கள் ஊரைவிட்டு வெளியேறுகிறார்கள். சிலர் அவனுக்கு எதிராகப் போராடிக்கொண்டிருக்கிறார்கள். பாரதியின் தந்தையும், ஊர்த்தலைவருமான காந்திதாசன் (சிவகுமார்) தலைமையில் அந்தப் போராட்டம் நடக்கிறது. தான் பாரதியைக் காதலிப்பதைக் காந்திதாசனிடம் கூறி சம்மதம் பெறுகிறான் தேவா. தேவாவின் தாய் அதற்குச் சம்மதித்தாலும் ராஜதுரை அந்தத் திருமணத்திற்கு எதிர்ப்பு தெரிவிக்கிறான். ராஜதுரையிடம் சண்டையிட்டு தேவா தன் தாயுடன் வீட்டைவிட்டு வெளியேறி போராட்டக்காரர்களுடன் இணைகிறான். அங்கு பாரதிக்கும் தேவாவுக்கும் திருமணம் நிச்சயமானாலும் அவர்களின் போராட்டம் வெற்றிபெற்ற பிறகே தங்கள் திருமணம் நடக்கும் என்று உறுதியெடுத்துக் கொள்கிறான். அவர்களின் திருமணத்தைத் தடுக்க முயலும் ராஜதுரையின் முயற்சிகளை முறியடித்து தேவா அவனைக் கொல்ல முனைகையில் தேவாவைத் தடுக்கிறார் காந்திதாசன். ஆனாலும் ராஜதுரை மயில்சாமியால் கொல்லப்படுகிறான்.\n\n\n\nSection::::இசை.\nபடத்தின் இசையமைப்பாளர் தேவா. பாடலாசிரியர்கள் வாலி, புலமைப்பித்தன் மற்றும் காளிதாசன்.\n"}
{"id": "433696", "url": "https://ta.wikipedia.org/wiki?curid=433696", "title": "கனா காணும் காலங்கள்", "text": "கனா காணும் காலங்கள்\n\nகனா காணும் காலங்கள் () என்பது 2006-2008 தமிழ் தொலைக்காட்சி நாட்களாகும். இது விஜய் தொலைக்காட்சியில் ஒளிபரப்பானது.\n\n\"கனா காணும் காலங்கள் கல்லூரியின் கதை\" என இதன் தொடர்ச்சி வெளியானது.\n\n\n\n\n"}
{"id": "433718", "url": "https://ta.wikipedia.org/wiki?curid=433718", "title": "போய்கெல்லெய்டு வினை", "text": "போய்கெல்லெய்டு வினை\n\nபோய்கெல்லெய்டு வினை (\"Boekelheide reaction\") என்பது ஒரு மறுசீராக்கல் வினையாகும். இவ்வினையில் α-பிக்கோலின்-என்-ஆக்சைடுகள் மறுசீராக்கல் அடைந்து ஐதராக்சிமெத்தில்பிரிடின்களாக மாறுகின்றன. \n1954 ஆம் ஆண்டு வர்கில் போய்கெல்லெய்டு முதன்முதலில் இவ்வினையைக் கண்டுபிடித்தார். இதனால் அவர் பெயரே வினைக்கு சூட்டப்பட்டு போய்கெல்லெய்டு வினை என அழைக்கப்படுகிறது . (~140°செ) வெப்பநிலையில் அசலாக இவ்வினை அசிட்டிக் நீரிலியைக் கொண்டே நிகழ்த்தப்படுகிறது. டிரைபுளோரோ அசிட்டிக் நீரிலியைக் கொண்டும் அறை வெப்பநிலையில் வினையை நிகழ்த்த முடியும் \nSection::::வினை வழிமுறை.\nடிரைபுளோரோ அசிட்டிக் நீரிலியிலிருந்து என்-ஆக்சைடு ஆக்சிசனுக்கு ஓர் அசைல் குழுவை மாற்றும் செயலுடன் போய்கெல்லெய்டு வினையின் வழிமுறை தொடங்குகிறது. பின்னர் டிரைபுளோரோ அசிட்டேட்டு எதிர்மின் அயனியால் α- மெத்தில் கார்பன் புரோட்டான் நீக்கம் செய்யப்படுகின்றது. இதனால் [3.3]-சிக்மாபிணைப்பு நகர்வு மறுசீராக்கல் வினைக்கு உகந்ததாக மூலக்கூறுகள் தயாரிக்கப்பட்டு டிரைபுளோரோ அசிட்டேட்டு மெத்தில்பிரிடின் உருவாகிறது. நீராற்பகுப்பால் டிரைபுளோரோ அசிட்டேட்டு ஐதராக்சி மெத்தில் பிரிடினை வெளியிடுகிறது.\n"}
{"id": "433723", "url": "https://ta.wikipedia.org/wiki?curid=433723", "title": "உசைன் அகமது", "text": "உசைன் அகமது\n\nஉசைன் அகமது (\"Hussain Ahmed\") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்\n"}
{"id": "433724", "url": "https://ta.wikipedia.org/wiki?curid=433724", "title": "யே. கிருட்டிணசுவாமி", "text": "யே. கிருட்டிணசுவாமி\n\nயே. கிருட்டிணசுவாமி (\"J. Krishnaswamy\") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு சனவரி முதல் நாளில் பிறந்தார். கிருட்டிணா கிட்டு என்ற பெயராலும் இவர் அழைக்கப்பட்டார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார். முன்கள விளையாட்டு வீரராக விளையாடுவதில் இவர் வல்லவர். ஒரு முறை இன் நிலையில் விளையாடி கோல் ஒன்றையும் அடித்துள்ளார்.\n"}
{"id": "433726", "url": "https://ta.wikipedia.org/wiki?curid=433726", "title": "முகம்மது சலாம்", "text": "முகம்மது சலாம்\n\nமுகம்மது சலாம் (\"Muhammad Salaam\") என்பவர் ஓர் இந்திய கால்பந்தாட்ட வீரர் ஆவார். இவர் 1931 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்\n"}
{"id": "433728", "url": "https://ta.wikipedia.org/wiki?curid=433728", "title": "முகம்மது நூர்", "text": "முகம்மது நூர்\n\nமுகம்மது நூர் (\"Muhammad Noor\") என்பவர் ஓர் இந்திய கால்பந்தாட்ட வீரர் ஆவார். இவர் 1925 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்\n"}
{"id": "433729", "url": "https://ta.wikipedia.org/wiki?curid=433729", "title": "மரியம் சகாரியா", "text": "மரியம் சகாரியா\n\nமரியம் சகாரியா (Maryam Zakaria) சுவீடன் நாட்டைச் சேர்ந்த சுவீடிஷ் - ஈரானிய நடிகை. தற்பொழுது பாலிவுட் மற்றும் தென்னிந்திய திரைப்படங்களில் நடித்து வருகிறார். இவர் பாலிவுட் படங்களான \"ஏஜெண்ட் வினோத்\" (2012), மற்றும் \"கிராண்ட் மஸ்தி\"யில் நடித்ததின் மூலம் அறியப்படுகிறார்.\n\nSection::::தொழில் வாழ்க்கை.\nசகாரியா, சுவீடனில் விளம்பர நடிகை, நடன ஆசிரியர் மற்றும் நடன இயக்குநராக பணிபுரிந்தார். பிறகு \"இன்டிஸ்க் டான்ஸ் ஸ்டூடியோ\" என்கிற பாலிவுட் நடனப் பள்ளியை நிறுவினார். இதில் பாலிவுட் படங்களுக்கான அனைத்து விதமான நடனங்களும் கற்பிக்கப்பட்டன.. 2009இல் மும்பை வந்து பாலிவுட் படங்கள் மற்றும் தொலைக்காட்சி விளம்பரங்களில் நடித்துள்ளார். இவர் இம்ரான் கானுடன் 'கொக்க-கோலா' விளம்பரத்தில் நடித்துள்ளார்.\n\nதமிழ் பட இயக்குநர் சுந்தர் சி., இவரது நடன காணொளியை யூடியூப்பில் பார்த்து \"நகரம்\" (2010) திரைப்படத்துக்கான குத்தாட்டப் பாடல் காட்சிகளுக்கு இவரை ஒப்பந்தம் செய்தார். இவர் பங்குபெற்று, 2011இல் வெளிவந்த \"100%லவ்\" என்கிற படத்தில் \"டியாலோ டியாலா\" பாடல் காட்சி பெரும் வரவேற்பை பெற்றது. அதைத் தொடர்ந்து அல்லரி நரேஷ் உடன் இணைந்து நடித்த \"மததா கஜா\" மற்றும் \"அர்ஜுனா\" படத்திலும் நடித்துள்ளார். பின்னர் \"டில்லி கி பில்லி\" மற்றும் \"சடா அடா\" போன்ற படங்களில் நடித்துள்ளார்.\n\nசாயிப் அலி கானின் \"ஏஜெண்ட் வினோத்\" படத்தில் கரீனா கபூர் உடன் இவர் நடித்த \"தில் மேரா\" எனத் தொடங்கும் பாடல் இவருக்கு பாலிவுட்டில் புகழைத் தந்தது. 2013இல் வெளிவந்த இந்திரகுமாரின் படமான \"கிராண்ட் மஸ்தி\"யில் இவர் முன்னணி நாயகியாக நடித்துள்ளார். இத்திரைப்படம் இந்தியாவில் அதிக வருவாயை பெற்றுத் தந்த படமாகும் ,\n"}
{"id": "433733", "url": "https://ta.wikipedia.org/wiki?curid=433733", "title": "சேக் அப்துல் லத்தீப்பு", "text": "சேக் அப்துல் லத்தீப்பு\n\nசேக் அப்துல் லத்தீப்பு (\"Sheikh Abdul Latif\") என்பவர் ஓர் இந்திய கால்பந்தாட்ட வீரர் ஆவார். இவர் 1928 ஆம் ஆண்டு ஆகத்து மாதம் 15 ஆம் நாள் பிறந்தார். 1952, 1956 மற்றும் 1960 ஆம் ஆண்டுகளில் நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்\n"}
{"id": "433734", "url": "https://ta.wikipedia.org/wiki?curid=433734", "title": "ஸ்கர்வி", "text": "ஸ்கர்வி\n\nஸ்கர்வி விட்டமின் சி குறைபாட்டினால் ஏற்படும் ஒரு நோய். பலவீனம், சோர்வாக உணர்தல், கை கால் வலி ஆகியன இந்நோயின் தொடக்க கால அறிகுறிகள் ஆகும்.\n\nசமைப்பதால் பெரும்பாலும் உணவிலுள்ள வைட்டமின் சி குறைகிறது.\n\nSection::::நோய்த் தடுப்பு.\nவிட்டமின் சி உள்ள உணவுகளை உட்கொள்வதன் மூலம் இந்நோய் வராமல் காத்துக்கொள்ள முடியும். விட்டமின் சி பெரும்பாலும் காய்கறிகளிலேயே காணப்பட்டாலும் விலங்குகளில் ஈரலிலும் உள்ளது.\n"}
{"id": "433743", "url": "https://ta.wikipedia.org/wiki?curid=433743", "title": "பூமரா கோயில்", "text": "பூமரா கோயில்\n\nபூமரா கோயில் அல்லது பர்குலீஸ்வரர் கோயில் (இக்கோயிலை பூமரா கோயில், பூப்பரா கோயில், பூம்ரா கோயில் என்றும் அழைப்பர்) (Bhumara Temple, sometimes called Bhumra or Bhubhara), இது கிபி 5 அல்லது 6-ஆம் நூற்றாண்டின் குப்தர்கள் காலத்து இந்து கற்கோயில் ஆகும். சிவபெருமானுக்கு அர்ப்பணிக்கபப்ட்ட இக்கோயில் மத்தியப் பிரதேசத்தின் சத்னா மாவட்டத்தின் நிர்வாகத் தலைமையிடமான சத்னா நகரத்திற்கு தென்மேற்கில் 40 கிமீ தொலைவில் உள்ளது.சதுர வடிவில் அமைந்த இக்கோயில் ஒரு மண்டபத்துடன் கூடியது.தற்போது இக்கோயிலின் பெரும்பகுதிகள் சிதிலமடைந்து உள்ளது. இக்கோயில் சுற்றுப் பிரகாரங்களைக் கொண்டது. இக்கோயிலின் கருவறையின் நுழைவாயிலில் கங்கை மற்றும் யமுனா தேவிகளின் சிற்பங்கள் கொண்டுள்ளது. இக்கோயில் கருவறையின் ஒருமுக சிவலிங்கம் குப்தர்களின் கலைநயத்திற்கு எடுத்துக்காட்டாகும்.\n\nஇக்கோயிலில் மகிஷாசூரனை கொன்ற துர்கை மற்றும் விநாயகர், முருகன், விஷ்ணு, பிரம்மா, யமன், குபேரன், சூரியன், மன்மதன் போன்ற தேவர்களின் சிற்பங்கள் உள்ளது.\nSection::::காலம்.\n1920-இல் அகழாய்வில் கண்டெடுக்கப்பட்ட குப்தர் காலத்து இக்கோயிலின் காலம், கிபி 5-6-ஆம் நூற்றாண்டு காலத்தவை என தொல்லியல் அறிஞர்கள் கணக்கிட்டுள்ளனர். \n\n"}
{"id": "433747", "url": "https://ta.wikipedia.org/wiki?curid=433747", "title": "எகிப்தின் மத்தியகால இராச்சியம்", "text": "எகிப்தின் மத்தியகால இராச்சியம்\n\nஎகிப்தின் மத்தியகால இராச்சியம் (Middle Kingdom of Egypt) (இது எகிப்திய இராச்சியத்தின் ஒருங்கிணைப்புக் காலம் என்றும் அறியப்படுகிறது). கிமு 2050 முதல் 1710 முடிய பண்டைய எகிப்தை ஆண்ட இராச்சியம் ஆகும். பண்டைய எகிப்தை ஆண்ட 11-வது வம்சத்தின் மன்னர் இரண்டாம் மெண்டுகோதேப், மேல் எகிப்தையும், கீழ் எகிப்தையும் ஒருங்கிணைத்து, மத்தியகால எகிப்திய இராச்சியத்தை நிறுவினார்.\n\nமத்தியகால எகிப்திய இராச்சியத்தில் ஒசைரிஸ் கடவுள் மக்களிடையே புகழ்பெற்றது. \n\nமத்தியகால எகிப்திய இராச்சியத்தை, 11 மற்றும் 12வது வம்சத்தினர் ஆண்ட காலப் பகுதிகளாக பிரிக்கலாம். 11வது வம்சத்தினர் தீபை நகரத்தை தலைநகரமாகக் கொண்டு எகிப்தை ஆண்டனர். 12-வது வம்சத்தினர் லிஸ்டு நகரத்தை தலைநகராகக் கொண்டு ஆட்சி செய்தனர்.\n\nSection::::அரசியல் வரலாறு.\nSection::::11வது வம்ச ஆட்சியில் எகிப்திய இராச்சியத்தின் ஒருங்கிணைப்பு.\nகிமு 2181-இல் பழைய எகிப்து இராச்சியம் சீர்குலைவடைந்ததைத் தொடர்ந்து எகிப்திய இராச்சியம் முழுவதும் பல சிற்றரசுகள் கிளைத்தன. இக்காலத்தை எகிப்தின் முதல் இடைநிலைக் காலம் (First Intermediate Period) என்பவர் எகிப்தின் முதல் இடைநிலைக் காலத்தின் முடிவில் 10 மற்றும் 11வது வம்ச மன்னர்கள், எகிப்து இராச்சியத்தை கைப்பற்றும் போட்டியில் களத்தில் நின்றது. தீபை நகரத்தை தலைநகராகக் கொண்டு தெற்கு எகிப்தை ஆண்ட 11வது அரச மரபின் மன்னர் இரண்டாம் மெண்டுகோதேப் , வடக்கு எகிப்தை ஆண்டு கொண்டிருந்த 10-வது வம்சத்தினரை வென்று கிமு 2055ல் தீபை நகரத்தில் அரியணை ஏறினார். இவர் எகிப்தை ஒருங்கிணைத்து ஒரு குடையின் கீழ் ஆண்டார்.\nஇரண்டாம் மெண்டுகோதேப் மத்திய கால எகிப்திய இராச்சியத்தை நிறுவியவர் ஆவார்.\n\nஇரண்டாம் மெண்டுகோதேப் நுபியா (தற்கால சூடான்) மற்றும் சினாய் தீபகற்பம் மீது படையெடுத்து இராச்சியத்தை விரிவாக்கினார்.எகிப்திய இராச்சியத்தின் மீது தன் ஆதிக்கத்தை நிலைநாட்ட, எகிப்திய வழக்கப்படி, தன்னையே கடவுளாக அறிவித்துக் கொண்டார்.மன்னர் இரண்டாம் மெண்டுகோதேப்பின் 51 ஆண்டு கால ஆட்சிக்குப் பிறகு மறைந்த பின், அவரது மகன் மூன்றாம் மெண்டுகோதேப் பார்வோனாக முடி சூட்டிக்கொண்டார்.\n\nபனிரெண்டு ஆண்டுகள் ஆண்ட மூன்றாம் மெண்டுகோதேப், மெசொப்பொத்தேமியா மற்றும் பாரசீக இராச்சியங்களிடமிருந்து எகிப்தை பாதுகாக்க, எகிப்தின் கிழக்கு பகுதி \nமுழுவதிலும் நகரங்களையும், கோட்டைகளையும் கட்டினார். மேலும் செங்கடலில் போர்க்கப்பல்கள் கட்டும் துறைமுகம் அமைத்தார். மூன்றாம் மெண்டுகோதப்பிற்கு ஆட்சிக்கு வந்த நான்காம் மெண்டுகோதப்பின் ஆட்சிக் காலம் குறித்த செய்திகள் பண்டைய எகிப்திய வரலாற்று குறிப்புகளில் இடம் பெறவில்லை.\n\nSection::::எகிப்தின் 12-வது வம்சம்.\nSection::::துவக்க கால 12-வது வம்சம்.\nஎகிப்தை ஆண்ட 12-வது வம்சத்தின் பார்வோன்கள் ஆட்சியில், பண்டைய அண்மைக் கிழக்கின் எதிரிகளிடமிருந்து எகிப்தை காக்க, நுபிய மக்களையும் உள்ளடக்கிய எகிப்திய படைகளுக்கு சிறப்பான போர் பயிற்சி வழங்கப்பட்டது.\n\n11-வது வம்சத்தின் எகிப்திய பார்வோன்கள் முக்கியத்துவம் வழங்காத, வடக்கு எகிப்தின் நைல் ஆற்றின் வடிநிலப் பகுதிகளை காக்க, 12-வது வம்ச மன்னர் முதலாம் அமெனிம்மேத், இராணுவப் படைகளை அனுப்பினார்.மேலும் எதிரிகளிடமிருந்து எகிப்தை காக்க, கிழக்கு எகிப்தின் சினாய் தீபகற்ப பகுதிகளில் பல அரண்களை நிறுவி எல்லைப் பாதுகாப்பை பலப்படுத்தினான். மேலும் பாதுகாப்பிற்காக வடக்கு எகிப்தில் இட்ஜ்தாவி எனும் புதிய தலைநகரை நிறுவினார். \n\nமன்னர் இரண்டாம் மெண்டுகோதேப் போன்று, தன்னை எகிப்தின் பார்வோன் என்பதை விளம்பரப்படுத்துவதன் மூலம் தன் ஆதிக்கத்தை பரப்பினார். \n\nபார்வோன் முதலாம் அமெனிம்மேத் தன் வலிமையை தக்க வைத்துக் கொள்வதற்காக, அனைத்து நிலங்களை அரசிடம் பதிவு செய்து கொள்ள வகை செய்தான். மேலும் நிலங்களை குத்தகை விட்டு நிலக்கிழார்கள் மூலம் வேளாண்மை உற்பத்தியை பெருக்குவதுடன், அரசனுக்கு உறுதுணையாக, உள்ளூர் பகுதியை எதிரிகளிடமிருந்து காத்து, அரசிற்கு அவ்வப்போது எதிரிகளின் நடமாட்டத்தை தெரிவிக்க வகை செய்தான். \n\nபார்வோன் முதலாம் அமெனிம்மேத், தனது 20-ஆம் ஆண்டு ஆட்சியின் போது, தன் மகன் முதலாம் செனுசுரெட்டிற்கு எகிப்தின் இளவரசு பட்டம் சூட்டப்பட்டது. \n\nமுப்தாம் ஆண்டு அட்சியின் போது முதலாம் அமெனிம்மேத் ஒரு சதித் திட்டத்தால் கொல்லப்பட்ட பின்னர், அவர் மகன் முதலாம் செனுசுரெட் எகிப்தின் அரியணை ஏறினார். எகிப்து மீதான லிபியா நாட்டு ஆக்கிரமிப்பாளர்களை விரட்டியடித்தார். \n\nமேலும் எகிப்து இராச்சியம் முழுவதும் வழிபாட்டுத் தலங்கள் அமைத்து, உள்ளூர் பூசாரிகளை கோயில்களை பராமரிக்கவும், வழிபாட்டிற்கும் பணியமர்த்தினார். \n\nஇவரது ஆட்சியில் இராணுவப்படைகள் தெற்கு எகிப்தை தாண்டி, தற்கால நூபியாவைக் கைப்பற்றி அங்கு ஒரு கோட்டையைக் கட்டினார். \n\nஎகிப்தின் மேற்கில் உள்ள பாலவனச் சோலைகளின் மீது தனது ஆதிக்கத்தை நிலைநாட்டி, அனதோலியா மெசொப்பொத்தேமியா பகுதிகளுடன் எகிப்தின் வணிகத்தை விரிவுப்படுத்தினார். \n\nமுதலாம் செனுசுரெட் தனது 43வது ஆண்டு ஆட்சியின் போது, இரண்டாம் அமெனிம்மேத்தை எகிப்து இராச்சியத்தின் இளவரசனாக முடிசூட்டினார். பின்னர் தனது 46-வது ஆண்டி ஆட்சியின் போது இறந்தார்.\n\nஇரண்டாம் அமெனிம்மேத்தின் ஆட்சிக் காலம், எகிப்திய இராச்சியம் அமைதியாக இருந்தது. மெம்பிசு மற்றும் தோட் போன்ற இடங்களின் கோயில் சுவர்களின் எழுதியுள்ள வரலாற்றுக் குறிப்புகளின் படி, \nஎகிப்திய இராச்சியம் பண்டைய அசிரியா மற்றும் பிலிஸ்தியர்களுடன் அமைதி உடன்படிக்கை செய்து கொண்டதை கூறுகிறது.\n\n33 ஆண்டு கால ஆட்சியின் போது மன்னர் இரண்டாம் அமெனிம்மேத் தன் மகன் இரண்டாம் செனுசுரேட்டிற்கு இளவரசு பட்டம் சூட்டினார். இரண்டாம் செனுசுரேட்டின் 15 ஆண்டு கால ஆட்சியின் முடிவில், அவரது மகன் முன்றாம் செனுசுரேட் அரியணை ஏறினார்.\n\nSection::::புகழ் ஏணியின் உச்சியில் எகிப்தின் மத்தியகால இராச்சிம்.\nஎகிப்திய பார்வோன் மூன்றாம் செனுசுரேட் பெரும் வீரன் ஆவான். வடக்கு எகிப்திலிருந்து, மேல் நுபியா வரை செல்வதற்கு நைல் ஆற்றிலிருந்து கால்வாய்களை வெட்டி நீர்வழி தடத்தை அமைத்தார். இந்த நீர்வழி தடம் வழியாக எகிப்தியர்கள் பல முறை நுபியாவை பகுதியை தாக்கினர். பல வெற்றிகளுக்குப் பின்னர் மன்னர் சென்சுரேட் கைப்பற்றிய நுபியா பகுதிகளில் வளுவான கோட்டைகளைக் கட்டினார். மேலும் கோட்டை அதிகாரிகள், எதிரிகளின் நடமாட்டம் குறித்து அடிக்கடி மன்னருக்கு கடிதம் வாயிலாக தகவல்கள் தெரிவித்தனர். நைல் ஆற்றின் கால்வாய் நீர்வழித்தடங்கள் மூலம், நுபியா நாட்டவர்களை எகிப்தில் அனுமதிக்கப்படவில்லை எனினும், வணிகர்கள் மட்டும் எகிப்தின் கோட்டைகளுக்கு உள் நுழைய அனுமதி வழங்கப்பட்டனர். \n\nமன்னர் சென்சுரேட்டின் படைவீரர்கள், பிலிஸ்தியர்களுடன் போரிட்டு, அவர்களை பாலஸ்தீனப் பகுதிக்கு விரட்டியடித்தனர். மன்னர் சென்சுரேட் மைய ஆட்சியின் நிர்வாகத்தை சீர்திருத்தி வலுப்படுத்தினார். பிரதேச நிர்வாகிகளை விட மைய நிர்வாகிகளுக்கு அதிக அதிகாரம் இருந்தது. எகிப்து இராச்சியம் மேல் எகிப்து, கீழ் எகிப்து, மைய ஆட்சிப் பகுதி என மூன்று நிர்வாக பகுதியாக பிரிக்கப்பட்டது. நுபியாவில் வாழ்ந்த எகிப்தியர்கள், பார்வோன் மூன்றாம் சென்சுரேட்டுக்கு சிலை எழுப்பி காவல் தெய்வமாக வணங்கினர். \n\nபார்வோன் மூன்றாம் அமெனிம்ஹத் ஆட்சிக் காலத்தில், எகிப்தின் மத்திய கால இராச்சியம் வேளாண்மை, பொருளாதாரத்தின் உச்சாணிக்கு சென்றது. இவர் காலத்தில் அரச குடும்பத்தினரின் இறந்த உடல்களை மம்மியாக்கி பிரமிடுகளில் வைத்துக் காத்தனர். சினாய் தீபகற்பப் பகுதியில் காவல் கூடங்கள், கோட்டைக் கொத்தளங்கள், மதில் சுவர்கள் அதிகமாக நிறுவப்பட்டது. \n\nமூன்றாம் அமெனிம்ஹெத்தின் 45 ஆண்டு கால ஆட்சிக்குப் பின் நான்காம் அமெனிம்ஹெத்தின் 9 ஆண்டு கால ஆட்சி சொல்லிக் கொள்ளும்படியாக இல்லை.பார்வோன் நான்காம் அமெனிம்ஹெத் ஆட்சியில் நைல் ஆற்றில் ஏற்பட்ட கரை புரண்டு ஓடிய வெள்ள நீரால் எகிப்து இராச்சியத்தின் வேளாண்மை நிலங்கள் அழிந்து, இராச்சியமும் வீழ்ச்சியடையக் காரணமாயிற்று. \n\nநான்காம் அமெனிம்கேத்திற்கு பின் அரியணை ஏறிய பெண் அரசி சோபிக்னெபுரு வாரிசு இன்றி இறந்ததால், எகிப்தின் 12-வது வம்சமும், எகிப்தின் மத்தியகால இராச்சியமும் உடனடியாக முடிவிற்கு வந்தது. \n\nSection::::எகிப்தின் இரண்டாம் இடைநிலை காலத்தின் வீழ்ச்சி.\nஅரசி சோபிக்னெபுருவின் மறைவிற்குப் பின் எகிப்தின் அரியணை ஏறியவர் சேக்கிம்ரே குவாதவி சொபெகோதேப் ஆவார்.\n\nஎகிப்தின் இரண்டாம் இடைக்காலத்திய மன்னர்களில் புகழ்பெற்றவரான முதலாம் நெபெரோதேப் எகிப்தை 11 ஆண்டுகள் ஆண்டார். இவர் மேல் எகிப்து, கீழ் எகிப்து, எகிப்தின் வடிநிலப்பகுதிகள் மற்றும் வடக்கு நுபியாப் பகுதிகளை தன் கட்டுக்குள் கொண்டு வந்தார்.\n\nSection::::வேளாண்மை.\nமழைக் காலங்களில் கரைபுரண்டு பாயும் நைல் ஆற்றின் நீரால் வளம் எகிப்தின் வேளாண்மை செழித்தது. பழைய எகிப்து இராச்சியம் நைல் ஆற்றின் மிகு வெள்ளத்தால் சீர்குலைந்து, பஞ்சத்தால் அழிந்தது. இதே போன்று எகிப்தின் மத்தியகால இராச்சியத்தின் பார்வோன் மூன்றாம் அமெனிம்மேத்தின் ஆட்சிக் காலத்தில், நைல் ஆறு அடிக்கடி கரைபுரண்டு பாய்ந்த வெள்ளத்தால் வேளாண்மை மற்றும் குடியிருப்புகள் பாழாயின. \n\nSection::::கலை.\nஎகிப்தின் மத்தியகால இராச்சியத்தின் பார்வோன்கள் மற்றும் பூசாரிகளின் சிற்பங்கள் கருங்கற்களால் வடிக்கப்பட்டதாகும். இக்கலை கிமு 300களில் எகிப்தை ஆண்ட கிரேக்க தாலமி சோத்தர் காலம் வரை தொடர்ந்தது. \n\n\n\n"}
{"id": "433750", "url": "https://ta.wikipedia.org/wiki?curid=433750", "title": "நிக்கில் நந்தி", "text": "நிக்கில் நந்தி\n\nநிக்கில் நந்தி (\"Nikhil Nandy\") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்.\n"}
{"id": "433751", "url": "https://ta.wikipedia.org/wiki?curid=433751", "title": "கிருட்டிணா பால்", "text": "கிருட்டிணா பால்\n\nகிருட்டிணா பால் (\"Krishna Pal\") என்பவர் ஓர் இந்திய கால்பந்தாட்ட வீரர் ஆவார். இவர் 1934 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்.\n"}
{"id": "433753", "url": "https://ta.wikipedia.org/wiki?curid=433753", "title": "முகம்மது கண்ணையன்", "text": "முகம்மது கண்ணையன்\n\nமுகம்மது கண்ணையன் (\"Muhammad Kannayan\") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்\n"}
{"id": "433757", "url": "https://ta.wikipedia.org/wiki?curid=433757", "title": "லலிதா பவார்", "text": "லலிதா பவார்\n\nலலிதா பவார் (Lalita Pawar) (18 ஏப்ரல் 1916 – 24 பிப்ரவரி 1998) இந்தி, மராத்தி மற்றும் குசராத்து திரைப்படங்களில் 700 படங்களுக்கும் மேலாக குணசித்திர வேடங்களில் நடித்த நடிகையாவார். இவருடைய படங்களில் பாலாஜி பந்தேர்க்கரின் \"நேதாஜி பால்க்கர்\" (1938), நியூ ஹனா பிக்சர்ஸின், \"சான்ட் தாமாஜி\", நவயுக சித்ரபதியின் \"அம்ரிட்\" மற்றும் சய்யா பிலிம்ஸ்ன் \"கோரா கும்பார்\" போன்ற படங்கள் குறிபிடத்தக்கவை. அவரது மறக்கமுடியாத திரைக் கதாப்பாத்திரங்கள் \"அனாரி\" '(1959),\" \"420\" மற்றும் \"திரு & திருமதி 55\" ஆகியவற்றிலும் , ராமானந்த் சாகரின் தொலைக்காட்சி காவிய தொடரான ராமாயனில் \"மந்தரை\" வேடத்திலும் நடித்து ரசிகர்களை வெகுவாக கவர்ந்தார். \nSection::::சுயசரிதை.\nஅம்பா லக்‌ஷ்மண் ராவ் சாகுன் என்ற பெயர் கொண்ட பவார் 1916 ஏப்ரல் 18 அன்று நாசிக்கின் யியோலாவில் பாரம்பரியமான ஒரு குடும்பத்தில் பிறந்தார். இவரது தந்தை லக்‌ஷ்மண் ராவ் சாகுன் ஒரு பணக்கார பட்டு மற்றும் பருத்தி துணிகள் விற்கும் ஒரு வணிகராவார். \"ராஜா ஹரிசந்திரா \" (1928) என்ற திரைப்படத்தில் தனது ஒன்பது வயதில் தனது நடிப்புத் தொழிலைத் தொடங்கினார், பின்னர் பேசாத திரைப்படங்கள் வந்த 1940 இன் காலகட்டங்களில் திரைப்படங்களில் முன்னணி பாத்திரங்களில் நடிக்க ஆரம்பித்து அவரது இறப்பு வரை எழுபது ஆண்டுகள் குணசித்திர வேடங்களில் நடித்து வந்துள்ளார். 1942 ல் கைலாஷ் என்ற படத்தில் இணை தயாரிப்பாளராகவும் நடித்தும் இருந்தார். மேலும், 1938 ல் \"துனியா கியா ஹே\" என்ற திரைப்படத்தை தயாரித்தார்.\n1942 ஆம் ஆண்டில், 'ஜங்-இ-ஆசாதி' படத்தில் ஒரு காட்சியின் நடிகர் பகவான் தாதாவுடன் நடிக்கும்போது அவர் தற்செயலாக மிகவும் கடினமாகக் அறைந்து விடுகிறார். இதனால் இவருக்கு முகத்தில் ஒரு வெட்டு காயம் ஏற்பட்டும், இடது கண் நரம்பும் பாதிக்கப்பட்டது. மூன்று ஆண்டுகளுக்கு பின்னர் சிகிச்சை பெற்று திரும்பிய இவர் முன்னணி கதாப்பாத்திரங்களை கைவிட்டு, குணசித்திர வேடங்களை ஏற்று நடிக்க ஆரம்பித்தார். இது அவரது வாழ்க்கையை மாற்றியமைத்து பெரும் புகழை பெற்றத்தந்தது. இவர் குறிப்பாக மருமகளைத் துன்பப்படுத்தும் மாமியார் வேடங்களில் பெரும்பாலும் நடித்து வந்தார். மேலும் இருசிகேசு முகர்ச்சி இயக்கத்தில் இந்தி நடிகர் ராஜ் கபூருடன் அனாரி படத்தில் நடித்தது அவர் வாழ்நாளின் ஒரு சிறந்த நடிப்பாக அமைந்தது. இப்படத்திற்காக பிலிம்ஃபேர் சிறந்த துணை நடிகைக்கான விருதினைப் பெற்றார். மேலும் \"பேராசிரியர் (1962 திரைப்படம்) \"(1962) மற்றும் ராமானந்த் சாகர் தொலைக்காட்சி நிகழ்ச்சிகளில் \"மந்தரை\" போன்ற பாத்திரங்கள் குறிப்பிடத்தக்கதாகும். 1961 ஆம் ஆண்டில் இந்திய சினிமாவின் முதல் பெண்மணி என இந்திய அரசால் இவர் கௌரவிக்கப்பட்டார்.\n\nSection::::சொந்த வாழ்க்கை.\nகண்பத்ரோ பவாருடன் இவரது முதல் திருமணம் நடைபெற்றது , இவருடைய இளைய சகோதரியிடம் தனது கணவரின் கவனம் சென்றதால் அவருடன் விவகாரத்து பெற்று, பின்னர் பாம்பே அம்பிகா ஸ்டூடியோவின் திரைப்பட தயாரிப்பாளர் ராஜ்பிரகாஷ் குப்தாவை மணந்தார். 1988 பிப்ரவரி 24 அன்று புனேவில் காலமானார்.\n\n\n"}
{"id": "433761", "url": "https://ta.wikipedia.org/wiki?curid=433761", "title": "புது எகிப்து இராச்சியம்", "text": "புது எகிப்து இராச்சியம்\n\nபுது எகிப்து இராச்சியம் (New Kingdom), இதனை எகிப்தியப் பேரரசு என்றும் அழைப்பர். \nஎகிப்தின் 18,19 மற்றும் 20-வது வம்சத்தைச் சேர்ந்த பார்வோன்கள் புது எகிப்திய பேரரசை கிமு 16-ஆம் நூற்றாண்டு முதல் கிமு 11-ஆம் நூற்றாண்டு வரை ஆட்சி செய்தனர். \n\nகதிரியக்கக்கரிமக் காலக்கணிப்பு பரிசோதனையின் படி, புது எகிப்து இராச்சியத்தின் காலம் கிமு 1570 - 1544 காலத்தில் துவங்கியது என அறியப்படுகிறது.\n\nஎகிப்தின் இரண்டாம் இடைநிலைக் காலத்திற்குப் பின் நிறுவப்பட்டது புது எகிப்து இராச்சியம். இதன் பின் எகிப்தின் மூன்றாம் இடைநிலைக் காலம் துவங்கியது. \n\nஎகிப்தின் வரலாற்றில் புது எகிப்திய இராச்சியத்தின் ஆட்சிக் காலம் வலிமையில் உச்சத்தில் இருந்த பொற்காலம் என அறியப்படுகிறது.\n\nபிற்கால புது எகிப்திய இராச்சியத்தின் 19 மற்றும் 20-வது வம்சங்களின் (1292–1069 ) ஆட்சியை, 19-வது வம்சத்தை நிறுவிய பார்வோன் ராமேசசை முன்னிட்டு, ராமேசேசியர்களின் காலம் என அழைப்பர். \n\nஎகிப்தின் இரண்டாம் இடைநிலக் காலத்தில், எகிப்தை ஆண்ட மெசொப்பொத்தேமியா மன்னரான ஹைக்சோஸ் ஆட்சியை முடிவு கட்டி, எகிப்தின் புதிய இராச்சியம் உருவானது. இப்புதிய இராச்சியம் எகிப்து, சூடான் மற்றும் லெவண்ட் பகுதிகளை ஆண்டது.\n\nSection::::மூன்றாம் இடைநிலைக் காலத்தில் வீழ்ச்சி.\nபார்வோன் 11-ஆம் ராமேசஸ் (கிமு 1107 – 1077) இறப்பிற்குப் பின், எகிப்தில் 21-வது எகிப்திய வம்சத்தின் தூத்துமோஸ் ஆட்சி நிறுவப்பட்டது. \n\n\n\n"}
{"id": "433768", "url": "https://ta.wikipedia.org/wiki?curid=433768", "title": "ஆலோபுரோப்பேன்", "text": "ஆலோபுரோப்பேன்\n\nஆலோபுரோப்பேன் (\"Halopropane\") என்பது CHBrF என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். டெப்ரோன் என்ற வணிகப் பெயரால் இச்சேர்மம் அடையாளப்படுத்தப்படுகிறது. இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த ஆலோபுரோப்பேன் ஆய்வு செய்யப்பட்டாலும் எப்போதும் சந்தைப்படுத்தப்படவில்லை. டெப்புளூரேன், நார்புளூரேன் மருந்துகளைப் போல நோயாளிகளின் இதயத் துடிப்புகளில் பாதிப்புகளை உண்டாக்குவதால் இதன் மருத்துவப் பயன்பாடுகள் கைவிடப்பட்டுள்ளன. \n"}
{"id": "433769", "url": "https://ta.wikipedia.org/wiki?curid=433769", "title": "அகஸ்டா வெஸ்ட்லேண்ட் உலங்கூர்தி சர்ச்சை", "text": "அகஸ்டா வெஸ்ட்லேண்ட் உலங்கூர்தி சர்ச்சை\n\nஅகஸ்டா வெஸ்ட்லேண்ட் உலங்கூர்தி சர்ச்சை (AugustaWestland VVIP chopper deal) என்பது 2010 ஆம் காலகட்டங்களில் இந்திய அரசின் உயர்பதவிகளில் இருக்கும் முக்கிய நபர்களுக்காக உலங்கூர்தி வாங்கலில் நிகழ்ந்த ஊழல் குற்றச்சாட்டாகும். அரசியல் முக்கியப் பிரமுகர்களுக்காக இத்தாலிய நிறுவனமான அகஸ்டா வெஸ்ட்லேண்ட்டிம் அதிநவீன ஏ.டபியூ101 ரக உலங்கூர்திகள் 3,600 கோடி மதிப்பில் மொத்தம் 12 வாங்க காங்கிரஸ் அரசு முடிவு செய்தது. ஆனால் இந்த ஒப்பந்ததிற்காகத் தரகுத்தொகை கைமாற்றப்பட்டதாகப் புகார் எழுந்ததை அடுத்து ஒப்பந்தம் ரத்துசெய்யப்பட்டது. 2014 ஜூன் வரை 45% பணத்தை அதாவது 2,068 கோடி அகஸ்டாவெஸ்ட்லேண்ட் நிறுவனத்திடமிருந்து திரும்பப் பெற்றப்பட்டது. \n\nசட்டவிரோதமாகப் பணம் கைமாற்றப்பட்டதாகக் குற்றம் சாட்டி முன்னாள் தலைவர் ஜியுஸ்ப்பே ஒர்ஷி மற்றும் அகஸ்டா வெஸ்ட்லாண்ட் சிஇஓ புருனோ ஸ்பக்னோலினி போன்றோர் இத்தாலிய காவல்துறையால் கைது செய்யப்பட்டனர். இத்தாலி நீதிமன்றத்தில் அகஸ்டா நிறுவனத்தின் மீது வழக்கு விசாரணை நடைபெற்று, 2018 ஜனவரி 8 விடுவிக்கப்பட்டனர். இடைத்தரகராகக் குற்றஞ்சாட்டப்பட்ட கிறிஸ்டியன் மைக்கேல் அமீரக நீதிமன்றத்தால் நாடுகடத்தப்பட்டு, இந்தியாவில் விசாரிக்கப்பட்டு வருகிறார். மேலும் ராஜிவ் சக்சேனா என்பவரும் கைது செய்யப்பட்டு புலனாய்வுத் துறையால் விசாரிக்கப்பட்டுவருகிறார்கள்.\n"}
{"id": "433774", "url": "https://ta.wikipedia.org/wiki?curid=433774", "title": "ராஜதந்திரம் ( 2015 திரைப்படம்)", "text": "ராஜதந்திரம் ( 2015 திரைப்படம்)\n\nராஜதந்திரம் (Rajathanthiram) 2015 ஆம் ஆண்டு ஏ. ஜி. அமித் இயக்கத்தில் மற்றும் நடிப்பில் வெளியான தமிழ்த் திரைப்படம். இப்படத்தின் தயாரிப்பாளர்கள் சன்லேண்ட் சினிமாஸ் மற்றும் ஒயிட் பக்கெட் புரொடக்சன்ஸ் ஆகியோர். இப்படத்தின் விநியோக உரிமையை ஃபாக்ஸ் ஸ்டார் ஸ்டுடியோஸ் பெற்றது. எஸ். ஆர். கதிரின் ஒளிப்பதிவில், பிரவீன் ஆன்டனியின் படத்தொகுப்பில், விதேஷின் தயாரிப்பு வடிவமைப்பில், சில்வாவின் சண்டைப்பயிற்சியில் இப்படம் உருவானது. இப்படம் அதன் திரைக்கதை மற்றும் உருவாக்கத்திற்காகப் பாராட்டப்பட்ட வெற்றிப்படமாகும். 13 மார்ச் 2016 இல் இப்படக்குழு ராஜதந்திரம் 2 படத்தின் முதல் 6 நிமிடக்காட்சிகளை யூடியூப்-இல் வெளியிட்டது. இப்படம் கன்னடத்தில் \"பாண்டா (2017)\" என்ற பெயரில் மறு ஆக்கம் செய்யப்பட்டது.\n\nSection::::கதைச்சுருக்கம்.\nநேர்மையானவரான தர்மராஜை (ஆடுகளம் நரேன்) நிதிநிறுவன மோசடியில் சிக்கவைத்து சிறைக்கு அனுப்புகிறான் அழகப்பன் (பட்டியல் கே. சேகர்). பல ஆண்டுகளுக்குப் பின் சிறையிலிருந்து திரும்பும் தர்மராஜ் மிகப்பெரிய நகைக்கடையை நடத்திவரும் பணக்காரனாக மாறிவிட்ட அழகப்பனை பழிவாங்க அவன் கடையைக் கொள்ளையடிக்க மாதவ அய்யரிடம் (இளவரசு) உதவி கேட்கிறார். மாதவ அய்யர் பிறரை ஏமாற்றுதல், சிறு திருட்டு போன்றவற்றில் ஈடுபட்டு பணம் சம்பாதிக்கும் அர்ஜுன் () மற்றும் அவனது இரண்டு நண்பர்களிடம் அழகப்பன் நகைக்கடையைக் கொள்ளையடிக்கும் திட்டத்தைச் சொல்ல அதை முதலில் மறுக்கும் அர்ஜுன் பிறகு அதை செய்ய ஒத்துக்கொள்கிறான். அதை எப்படி செய்து முடித்தான் என்பதை விறுவிறுப்பான திரைக்கதையாக காட்சிப்படுத்தியிருக்கிறார்கள்.\n\n\nSection::::தயாரிப்பு.\nதி இந்து: திரைக்கதை றெக்கை கட்டிப் பறப்பது படத்தின் பலம். திரைக்கதையின் வேகத்தையும், போக்கையும் புரிந்துகொண்ட பிரவீண்குமாரின் எடிட்டிங், சந்தீப் சவுதாவின் பின்னணி இசை ஆகியவை படத்துக்கு பெரிதும் துணை நிற்கின்றன.\n\nவிகடன்: சம்பந்தப்பட்டவருக்கு முன்கூட்டியே தகவல் சொல்லி, கொள்ளையடிக்கும் திருட்டு வியூகமே... 'ராஜதந்திரம்!’.\n\nதமிழ் வெப்டுனியா : ராஜதந்திரம் திரைப்படம் அனைவராலும் கவனிக்கப்பட்டது. படத்தை அமித் இயக்கியிருந்தார்.\n\nசினி ஐகான் :இயக்குநர் அமித் துக்கு இது முதல்படம். நேர்த்தியான திரைக்கதை மூலம் சொல்ல வந்த செய்தியைச் சரியாகச் சொல்லியிருக்கிறார்.\n\nஈ-தந்தி : புது இயக்குனர் படம் என்ற உணர்வு இல்லாமல் பெரிய இயக்குனர் படம் என்ற உணர்வைத் தருகிறது படம். ராஜதந்திரம் - ராஜநடை.\n\nதமிழ் டாக்கீஸ் : காணொளி விமர்சனம்.\n\nSection::::இசை.\nபடத்தின் பின்னணி இசை சந்தீப் சவுதா. படத்தில் இடம் பெற்ற ஒரே பாடலுக்கு ஜி. வி. பிரகாஷ் குமார் இசையமைத்துள்ளார்.\n\nSection::::வெளியீடு.\nபடத்தின் தொலைக்காட்சி ஒளிபரப்பு உரிமத்தை ஸ்டார் விஜய் தொலைக்காட்சிப் பெற்றுள்ளது.\n"}
{"id": "433779", "url": "https://ta.wikipedia.org/wiki?curid=433779", "title": "அலிபுளூரேன்", "text": "அலிபுளூரேன்\n\nஅலிபுளூரேன் (\"Aliflurane\") என்பது C4H3ClF4O என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த அலிபுளூரேன் ஆய்வு செய்யப்பட்டாலும் எப்போதும் சந்தைப்படுத்தப்படவில்லை.\n"}
{"id": "433788", "url": "https://ta.wikipedia.org/wiki?curid=433788", "title": "ரோபுளூரேன்", "text": "ரோபுளூரேன்\n\nரோபுளூரேன் (\"Roflurane\") என்பது CHBrFO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த ரோபுளூரேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை .\n"}
{"id": "433791", "url": "https://ta.wikipedia.org/wiki?curid=433791", "title": "சிந்தேன்", "text": "சிந்தேன்\n\nசிந்தேன் (\"Synthane\") என்பது CHFO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் முகவராகும். மூச்சு மயக்க மருந்தாக பயன்படுத்த சிந்தேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை . \n"}
{"id": "433792", "url": "https://ta.wikipedia.org/wiki?curid=433792", "title": "வட இந்திய மைம்முகன்", "text": "வட இந்திய மைம்முகன்\n\nவட இந்திய மைம்முகன் ((\"Semnopithecus entellus\", செமுனோபித்தேகசு எண்டெல்லசு) என்பது பாலூட்டிகளில் முதனி வரிசையில் \"செர்க்கோபித்தேசிடீ\" (Cercopithecidae) குடும்பத்தைச் சேர்ந்த இனமான குரங்கு. தென் சமவெளி மைம்முகன் என்னும் குரங்கு இந்த வட இந்திய மைம்முகன் (\"S. entellus') என்பதன் சிற்றினமாக \"S. entellus dussumieri' முன்பு குறிக்கப்பெற்றது. இதன் வாழிடம் இந்தியாவில் இமயமலைக்குத் தெற்கே தபதி ஆற்றுக்கும் கிருட்டிணா ஆற்றுக்கும் தெற்கே பெரிய நிலப்பரப்பு ஆகும் இந்து சமயப் பயணிகள் சலங்கி ஆற்றங்கரையில் வங்காள தேசத்தின் மேற்குப்பகுதியில் அறிமுகப்படுத்தியதாகக் கருதப்படுகின்றது இதன் இயல் வாழ்விடம் வெப்பமண்டல அல்லது இளவெப்பமண்டலக் காடுகளிலும் புதர் வெளிகளும் ஆகும். இயல் வாழிட இழப்பால் சிக்கல்களுக்கு உள்ளாகின்றன.\n"}
{"id": "433797", "url": "https://ta.wikipedia.org/wiki?curid=433797", "title": "டெப்புளூரேன்", "text": "டெப்புளூரேன்\n\nடெப்புளூரேன் (\"Teflurane\") என்பது CHBrF என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த டெப்புளூரேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை . டெப்புளூரேன் மருந்து நோயாளிகளின் இதயத் துடிப்புகளில் பாதிப்புகளை உண்டாக்குவதால் இதன் மருத்துவப் பயன்பாடுகள் கைவிடப்பட்டுள்ளன .\n"}
{"id": "433801", "url": "https://ta.wikipedia.org/wiki?curid=433801", "title": "கல்தூபி", "text": "கல்தூபி\n\nகல்தூபி (\"obelisk\") உயரமான, நான்கு பக்கங்கள் கொண்ட, மேலேச் செல்ல குறுகலாகவும், உச்சியில் பிரமிடு வடிவ அமைப்புக் கொண்டது. இது ஒரே கருங்கல்லில் செதுக்கப்பட்ட கல்தூணாகும். இக்கல்தூபிகள் முதலில் பண்டைய எகிப்திய மன்னர்கள் அடைந்த வெற்றிகள் குறித்து எழுப்பப்பட்டது. \n\nபண்டைய எகிப்தியக் கட்டிடக் கலைஞர்கள் இக்கல்தூபியை, பண்டைய எகிப்திய மொழியில் \"தெக்ஹெனு\" என அழைத்தனர். பண்டைய கிரேக்கர்கள் இதனை \"ஒபேலிஸ்கோஸ்\" என அழைத்தனர். பின்னர் லத்தீன் மற்றும் ஆங்கிலத்திலும் இதனை \"ஒபேலிஸ்க்\" என அழைத்தனர். \n\nஇது போன்ற கல்தூபிகள் பண்டைய எத்தியோப்பியா, எகிப்து, கிரேக்கம் மற்றும் உரோம் நாடுகளில் வெற்றிச் சின்னங்களாக எழுப்பப்பட்டது. \n\n\n"}
{"id": "433804", "url": "https://ta.wikipedia.org/wiki?curid=433804", "title": "தமிழுக்கு எண் ஒன்றை அழுத்தவும்", "text": "தமிழுக்கு எண் ஒன்றை அழுத்தவும்\n\nதமிழுக்கு எண் ஒன்றை அழுத்தவும் (Thamizukku en ontrai aluththavum) 2015 ஆம் ஆண்டு நகுல், அட்டகத்தி தினேஷ், பிந்து மாதவி மற்றும் ஐஸ்வர்யா தத்தா ஆகியோரின் நடிப்பில், வி. சந்திரன் தயாரிப்பில், ராம்பிரகாஷ் ராயப்பா இயக்கத்தில் வெளியான தமிழ்த் திரைப்படம். இப்படம் நல்ல வரவேற்பையும் பாராட்டையும் பெற்றது.\n\nSection::::கதைச்சுருக்கம்.\nசூரியபுயலின் காரணமாக அலைபேசி கோபுரங்கள் செயலிழப்பதால் தகவல் தொடர்பு பாதிக்கப்படுகிறது. அப்போது நடக்கும் நிகழ்வுகளின் தொகுப்பே படத்தின் கதை.\n\nமுகிலிடம் (அட்டகத்தி தினேஷ்) தன் காதலை சொல்ல அவன் வேலைசெய்யும் இடத்திற்கு வரும் சிமி (பிந்து மாதவி) ஒரு பள்ளத்தில் சிக்கிக் கொள்கிறாள். அவள் மீது 80 டன் எடையுள்ள வாஸ்து பாறை விழும்நிலையில் உள்ளது. அலைபேசி செயலிழந்துவிடுவதால் அவள் முகிலுக்கு அனுப்பிய குறுஞ்செய்தியைப் பார்த்து அவளை முகில் காப்பாற்றுகிறானா? என்பது ஒரு கிளைக்கதை.\n\nவாடகை மகிழுந்து ஓட்டுநரான ராஜாவின் (சதிஸ்) மகிழுந்தில் அணுகுண்டு உள்ளது. அலைபேசியின் மூலம் அதை வெடிக்கச் செய்ய முயற்சி செய்யும் வில்லன் அதை வெடிக்கச்செய்தானா? என்பது ஒரு கிளைக்கதை.\n\nகல்லூரி மாணவர்களுக்கான அறிவியல் செயல்திட்டங்களை செய்துதரும் தொழில்நுட்ப நிபுணர் வசந்த் (நகுல்). அவனைக் காதலிக்கும் கல்லூரி மாணவி ஹரிணி (ஐஸ்வர்யா தத்தா). செயலிழந்த அலைபேசி கோபுரங்களை சரிசெய்யும் முயற்சியில் ஈடுபடும் வசந்த் அதில் வெற்றி பெறுகிறானா? சிமி காப்பாற்றப்படுகிறாளா? வெடிகுண்டு தாக்குதலில் இருந்து மக்கள் தப்பித்தார்களா? என்பதுதான் படத்தின் முடிவு.\n\n\nSection::::இசை.\nபடத்தின் இசையமைப்பாளர் எஸ். தமன். பாடலாசிரியர்கள் மதன் கார்க்கி மற்றும் யுகபாரதி.\n"}
{"id": "433811", "url": "https://ta.wikipedia.org/wiki?curid=433811", "title": "சிற்பத்தூண்", "text": "சிற்பத்தூண்\n\nசிற்பத்தூபி (stele) ( அகலத்தை விட உயரம் சிறிது அதிகம் கொண்ட கல் அல்லது மரத்தால் ஆன சிற்பத் தூணாகும். பண்டைய உலகில் இறந்தவர்களின் நினைவுகளை கூறும் வகையில் கல்லறையில் எழுப்பப்படும் சிற்பங்கள் கொண்ட நினைவுத் தூண் ஆகும். மேலும் பண்டைய கிரேக்கம் மற்றும் உரோமைப் பேரரசுகளில் இராச்சியத்தின் எல்லைகளைக் குறிக்கவும், அரசின் ஆணைகளை மக்களிடையே பிறப்பிக்கவும், போர் வெற்றிகளையும் குறிக்கவும் சிற்பத்தூண்கள் எழுப்பப்பட்டது. சிற்பத்தூணின் பரப்பில் குறிப்புகளும், சிற்ப வேலைப்பாடுகளும் கொண்டிருக்கும். \n\n\n\n"}
{"id": "433818", "url": "https://ta.wikipedia.org/wiki?curid=433818", "title": "பட்டத்து ராணி (1992 திரைப்படம்)", "text": "பட்டத்து ராணி (1992 திரைப்படம்)\n\nபட்டத்து ராணி (Pattathu rani) 1992 ஆம் ஆண்டு விஜயகுமார் மற்றும் கெளதமி நடிப்பில், மணிவாசகம் இயக்கத்தில், ராஜேஸ்வரி மணிவாசகம் மற்றும் பி. எஸ். மணி தயாரிப்பில், தேவா இசையில் வெளியான தமிழ் நகைச்சுவைத் திரைப்படம்.\n\nSection::::கதைச்சுருக்கம்.\nஜலகண்டேஸ்வரன் (கவுண்டமணி) மற்றும் ராயப்பன் (செந்தில்) இருவரும் சகோதரர்கள். அவர்களுக்கு சொந்தமான பல வீடுகள் கொண்ட குடியிருப்பில் வாடகைக்கு தங்கள் குடும்பத்துடன் வசிப்பவர்கள் முனியம்மா (மனோரமா, விஸ்வநாதன் (ஜனகராஜ்), கணேசன் (டெல்லி கணேஷ்), கோயமுத்தூர் (மணிவாசகம்) ஆகியோர். இவர்கள் யாரும் பல வருடங்களாக வாடகை தராததால் அவர்களிடம் வாடகையைப் பெற ராயப்பன் சொல்லும் யோசனையை ஜலகண்டேஸ்வரன் செயல்படுத்துகிறார். இந்தக் குடியிருப்பில் உள்ள மற்றொரு வீட்டுக்குக் குடிவருகிறார்கள் நடுத்தர வயதுக்காரரான சுந்தரம் (விஜயகுமார்) மற்றும் அவரது இளவயது மனைவி உஷா (கௌதமி). உஷாவின் அழகில் மயங்கி அவளைக் கவர்வதற்காக ஜலகண்டேஸ்வரன், விஸ்வநாதன், கணேசன், கோயமுத்தூர் ஆகியோர் முயற்சி செய்கிறார்கள். உஷாவின் முன்னிலையில் வாடகை கேட்பதால் அனைவரும் வாடகை சரியாகக் கொடுக்கிறார்கள். குடியிருப்பில் உள்ள பெண்கள் உஷாவைப் பற்றித் தவறாக நினைப்பதால் உஷா ஏன் தன்னைவிட வயதான சுந்தரத்தைத் திருமணம் செய்துகொண்டாள் என்ற உண்மையை உஷாவின் நிறுவனத்தில் பணியாற்றும் முனியம்மா மற்றவர்களுக்குச் சொல்கிறாள்.\n\nபணக்கார வீட்டுப் பெண் உஷா. அவளிடம் வேலைக்காரராகப் பணியாற்றுபவர் சுந்தரம். சுந்தரம் தன் ஐந்து தங்கைகள் அனைவருக்கும் திருமணம் செய்துவைக்க வேண்டியுள்ளதால் தான் திருமணம் செய்து கொள்ளாமல் இருக்கிறார். உஷாவின் பெற்றோர்கள் பார்க்கும் பணக்கார மாப்பிள்ளையின் நடவடிக்கைகள் சரியில்லாததால் அந்த திருமணத்தை மறுக்கிறாள் உஷா. தன்னிடம் வேலைசெய்யும் நல்லவரான சுந்தரத்தைத் திருமணம் செய்து கொள்கிறாள் உஷா. உஷாவை அவர்களது பெற்றோர்கள் வீட்டைவிட்டுத் துரத்துகின்றனர். உஷாவின் கதையைக் கேட்டதும் அவளின் நல்ல குணத்தை அனைத்துப் பெண்களும் புரிந்துகொள்கின்றனர். அந்த குடியிருப்பில் உள்ள அனைவரும் கொடைக்கானலுக்குச் சுற்றுலா செல்கின்றனர். அங்கு தன்னை விரும்பும் அனைவருக்கும் உஷா எப்படி தக்க பாடம் கற்பித்துத் திருத்துகிறாள் என்பதை நகைச்சுவையாகச் சொல்லி முடிக்கிறார்கள்.\n\n\nSection::::இசை.\nபடத்தின் இசையமைப்பாளர் தேவா. பாடலாசிரியர் காளிதாசன். படத்தின் பாடல்கள் 1992 ஆம் ஆண்டு வெளியானது.\n\n"}
{"id": "433835", "url": "https://ta.wikipedia.org/wiki?curid=433835", "title": "தனியா பாட்டியா", "text": "தனியா பாட்டியா\n\nதனியா பாட்டியா (\"Taniya Bhatia\")(28 நவம்பர் 1997) ஓர் இந்திய கிரிக்கெட் வீரர் ஆவார். அவர் பிரதானமாக ஒரு விக்கெட் கீப்பர் ஆவார். அவர் பஞ்சாப் மற்றும் வட மண்டலத்திற்காக விளையாடுகிறார். பயிற்சியாளர் ஆப். பி. சிங்கின் கீழ் தற்போது அவர் பயிற்சி பெற்று வருகிறார். 2018 ஆம் ஆண்டில் பெண்கள் கிரிக்கெட்டில் ஐந்து சிறந்த நட்சத்திரங்களில் ஒருவராக சர்வதேச கிரிக்கெட் கவுன்சில் (ஐ.சி.சி) பாட்டியாவை அறிவித்தது.\n\nSection::::ஆரம்ப வாழ்க்கை.\nசண்டிகரில் சப்னா மற்றும் சஞ்சய் பாட்டியா ஆகியோருக்கு அவர் மகளாக பிறந்தார். அவரது தந்தை மத்திய வங்கியில் பணியாற்றுகிறார் மற்றும் அனைத்து இந்திய பல்கலைக்கழக மட்டத்திலும் கிரிக்கெட் விளையாடியுள்ளார். பாட்டியா உடன் பிறந்தவர்கள், அக்கா சஞ்சனா மற்றும் தம்பி சேஹஜ் ஆவர்.\n\nமுன்னதாக, டி.ஏ.வி. மூத்த மேல்நிலை பள்ளியில் பயிலும் பொழுதே, முன்னாள் இந்திய கிரிக்கெட் வீரர் யுவராஜ் சிங்கின் தந்தை யோகராஜ் சிங்கின் கீழ் பயிற்சி பெற்றார். தற்போது எம்.சி.எம். டி.ஏ.வி மகளிர் கல்லூரியில் பி.ஏ-II படிக்கிறார்.\n\nSection::::குடும்ப பின்னணி.\nபாட்டியாவின் தந்தையும் மாமாவும் கிரிக்கெட் வீரர் ஆவர். அவரது சகோதரரும் 19 வயதுக்குட்பட்ட பிரிவு கிரிக்கெட் அணியில் இணைந்தார்.\n\nSection::::ஆரம்ப கால வாழ்க்கையில்.\nதனது டி. ஏ. வி அகாடமி நாட்களுக்குப் பிறகு, 11 வயதிலேயே 19 வயதுக்குட்பட்ட பிரிவில் பஞ்சாப்பிற்காக விளையாடிய முதல் இளம் பெண் ஆனார். பின்னர், தனது 16-வது வயதில் மூத்த மாநில அணியில் சேர்ந்தார் பாட்டியா.\n\n13-வது வயதில், 2011-ல் மாநில-உள்நாட்டு போட்டியில் மூத்த பஞ்சாப் அணிக்காக விளையாடிய முதல் இளம் பெண் ஆனார். 2015 ஆம் ஆண்டில், கௌஹாத்தி மண்டல கிரிக்கெட் போட்டியில் 19 வயதுக்குட்பட்ட பிரிவு வட மண்டல அணிக்கு தலைவராக இருந்தார். அந்த ஆட்டத்தில் அவர் 227 ஓட்டங்களையும், 10 பேரை ஆட்டமிழக்கவும் செய்தார். அவர் 16 வயதை எட்டியபோது இந்திய ஏ அணியில் சேர்ந்தார். இரண்டு வருடங்களாக அவருக்கு ஏற்பட்ட பின்னடைவு கிட்டத்தட்ட அவர் கிரிக்கெட்டில் தனது ஆர்வத்தை இழக்கவைத்தது. தனது அம்மாவின் ஊக்கம், தன் கனவை தொடரத் தூண்டியது.\n\nSection::::இந்திய அணியில் அறிமுகம்.\n13 பிப்ரவரி 2018 அன்று, தென்னாப்ரிக்காவிற்கு எதிரான பெண்கள் டி-20 சர்வதேச கிரிக்கெட் போட்டியில் (WT20I) இந்தியாவிற்காக விளையாடி அறிமுகமானார். சண்டிகரில் இருந்து தேசிய அணியில் விளையாடிய முதல் பெண் கிரிக்கெட் வீரர் ஆவார். பாட்டியாவின் ஜெர்சி எண் 28 ஆகும். அவர் 11 செப்டெம்பர் அன்று, இலங்கைக்கு எதிரான போட்டியில், மகளிர் ஒரு நாள் சர்வதேச அளவில் அறிமுகமானார்.\n\n2018 அக்டோபரில், மேற்கிந்திய தீவுகளில் 2018 ஐசிசி மகளிர் டி20 உலக்கோப்பை போட்டியில் இந்தியாவின் அணியில் விளையாட பாட்டியா இடம் பிடித்தார்.\n"}
{"id": "433843", "url": "https://ta.wikipedia.org/wiki?curid=433843", "title": "வை ராஜா வை", "text": "வை ராஜா வை\n\nவை ராஜா வை (Vai Raja Vai) (2015) இல் வெளிவந்த இந்திய தமிழ் அதிரடித் திரைப்படமாகும். ஐசுவர்யா ரசினிகாந்த் தனுஷ், இயக்கத்தில் உருவான இத்திரைப்படத்தில் கௌதம் கார்த்திக், பிரியா ஆனந்து, விவேக், டாப்சி பன்னு, காயத்ரி ரகுராம் ,டேனியல் பாலாஜி மற்றும் பலரும் நடித்துள்ளனர் இதன் படபிடிப்பு 2013 செப்டம்பர் 12 அன்று தொடங்கப்பட்டது. யுவன் சங்கர் ராஜா இசையமைப்பில் 2015 மே 01 அன்று இத்திரைப்படம் வெளிவந்தது. நேர்மறையான விமர்சனங்கள் பெற்று வெற்றிகரமாக ஓடியது.. ஹாலிவுட் திரைப்படங்களான \"நெக்ஸ்ட்\" (2007) மற்றும் \"21\" (2008) என்ற படங்களின் தழுவலாகும்.\n\nSection::::கதை.\nகார்த்திக் (கௌதம் கார்த்திக் (நடிகர்)) தகவல் தொழில்நுட்பம நிறுவனத்தில் பணிபுரிந்து வரும் ஒரு நடித்தர குடும்பத்தைச் சார்ந்த இளைஞன் . இவன் புலன் புறத்தெரிவு அறிவு கொண்டுள்ளான். பள்ளி நாட்களில், தேர்வுகளின்போது இவனது திறமையைப் பயன்படுத்தி இவனது காதலி ப்ரியா (பிரியா ஆனந்து) நல்ல மதிப்பெண்களைப் பெறுகிறார், அதனால் இவனது தந்தை (வசந்த்) இவனது திறமையை குறைத்துக் கொள்ளுமாறு அறிவுறுத்துகிறார். பின்னர் கார்த்திக் பாண்டியன் என்ற பாண்டாவின் (விவேக்) அலுவலகத்தில் சந்தித்து அவருடன் நட்பாகிறான். பாண்டா, ஒரு சூதாட்டக்காரர், கார்த்திக்கின் திறமையைப் பற்றி தெரிந்துகொண்டு, தனது அதன் மூலம் சூதாட்டத்தை விளையாடுமாறு கேட்கிறார். தன்னை வெளிகாட்டிக் கொள்ளாத குமார் என்வரின் கீழ் ரங்கராஜன் என்ற ரன்டே (டேனியல் பாலாஜி) துடுப்பாட்ட சூதாட்டத்தை நடத்தி வருகிறார். இவர்களுக்காக கார்த்திக் சூதாட்டத்தில் ஒரு கோடி ரூபாய்களை வென்று, அவரது மூத்த சகோதரி காயத்ரி (காயத்ரி ரகுராம்) திருமணத்திற்காக 10 லட்ச ரூபாயை பெற்றுக் கொள்கிறார். பாண்டா, கார்த்திக் மற்றும் சதீஸ் (சதீஸ்) ஆகியோர் சூதாட்ட பணம் செலவழிக்க கோவா செல்கின்றனர். பிறகு என்ன நடக்கிறது என்பதை பல அதிரடி திருப்பங்களுடன் மீதிக் கதை சொல்கிறது.\n\nSection::::தயாரிப்பு.\nSection::::நடிப்பு.\nஆரம்பத்தில், இயக்குனர் ஐஸ்வர்யாவின் தேர்வு முன்னணி நடிகரான அதர்வா இருந்தார் , ஆனால் ஒருசில காரணங்களால் அவர் இந்த திரைப்படத்தில் வேலை செய்ய முடியவில்லை, ஆகையால், கௌதம் கார்த்திக் முக்கிய கதாபாத்திரத்தில் நடித்தார். பின்னர் பிரியா ஆனந்து இப்படத்தில் பெண் நடிகையாக நடிக்கப்போவதாக அறிவிக்கப்பட்டது. வேல்ராஜ் படத்திற்காக ஒளிப்பதிவாளராக நியமிக்கப்பட்டார்.\n\nஇயக்குனர் வசந்த் கௌதமின் தந்தையாக அறிமுகமானார், அதே நேரத்தில் கவுதமின் சகோதரியாக நடனக் கலைஞரான காயத்ரி ரகுராம், தனது பத்து வருட இடைவெளிக்கு பின்னர் மீண்டும் திரையுலகிற்கு திரும்பினார். டாப்சி பன்னு மற்றும் டேனியல் பாலாஜி படத்தில் கௌரவ தோற்றத்தில் நடிக்க தேர்ந்தெடுக்கப்பட்டனர். முதல் முறையாக டாப்சி ஒரு எதிர்மறை கதாபாத்திரத்தில் நடித்துள்ளார். பின்னர் அவர் படத்தில் சூதாட்டத்தில் ஈடுபடும் ஒரு பெண் போன்ற எதிர்மறை வேடங்களில் தான் நடித்ததில்லை என்று குறிப்பிட்டார், நவம்பர் 2014 ஆம் ஆண்டில், தனுஷ் கொக்கி குமார் என்ற கதாபாத்திரத்தில் நடித்தார்\n\nSection::::படப்பிடிப்பு.\nஇப்படத்தின் பெரும்பாலான காட்சிகள் சென்னை பழைய மகாபலிபுரம் சாலையிலுள்ள பசிபிக் டெக் பார்கில் படமாக்கப்பட்டது, இப்படத்தின் இறுதிக் காட்சி ,சிங்கப்பூர், தாய்லாந்து மற்றும் வியட்நாம் ஆகிய பகுதிகளில் கப்பலில் ஏழு நாட்கள் இரவு நேரங்களில் படப்பிடிப்பு நடைபெற்றது. டிசம்பர் 2013 இல், ஜப்பான் ஒசாகாவில் ஒரு பாடல் படமாக்கப்பட்டது. காயத்ரி ரகுராம் ஒரு காதல் பாடலுக்கு நடன காட்சிகளை இயக்கியும் படத்தில் நடித்துமிருந்தார். சில காட்சிகள் மற்றும் பாடல்கள் கோவாவில் படமாக்கப்பட்டது.\n\nSection::::ஒலிப்பதிவு.\nவெற்றிகரமான இசையமைப்பாளரான அனிருத் ரவிச்சந்திரன் யுவன் சங்கர் ராஜாவுடன் இணைந்து ஒலிப்பதிவை மேற்கொண்டுள்ளார்.இத்திரைப்படத்தின் பின்னணி இசை யுவன் சங்கர் ராஜாவின் இசை வாழ்க்கையில் சிறந்த ஒன்றாக அமைந்தது. ஐந்து பாடல்களைக் கொண்ட இதன் ஒலிப்பதிவு டிசம்பர் 10, 2014 அன்று சென்னையில் வெளியிடப்பட்டது. நான்கு மாதங்களுக்கு முன்னர், \"மூவ் யுவர் பாடி\" என்ற பாடல் வெளியிடப்பட்டது. இயக்குனர் ஐசுவர்யா பாடலை எழுத அவர் கணவர் நடிகர் தனுஷ் மற்றும் யுவன் சங்கர் ராஜா ஆகிய இருவரும் பாடலை பாட இசையமைப்பாளர் இளையராஜா, யூடுயூபில் வெளியிட்டார். தனுஷ் தவிர, மதன் கார்க்கி இரண்டு பாடல்களை எழுதினார், கானா பாலா மற்றும் கிப்கொப் தமிழா தலா ஒவ்வொரு பாடல் பாடலகளை எழுதினர். பாடல்கள் வெளியீட்டின் போது மிகவும் நேர்மறையான விமர்சனங்களைப் பெற்றது.\n\nSection::::வெளியீடு.\n70 விநாடிகள் கொண்ட முதல் தோற்றம் ஏப்ரல் 18, 2014 அன்று வெளியிடப்பட்டது, இது ஒரு நல்ல வரவேற்பைப் பெற்றது. படத்தின் முன்னோட்டம் 10 டிசம்பர் 2014 இல் ஒலிப்பதிவுடன் வெளியிடப்பட்டது. படத்தின் செயற்கைக்கோள் உரிமையை விஜய் தொலைக்காட்சி பெற்றது\n"}
{"id": "433847", "url": "https://ta.wikipedia.org/wiki?curid=433847", "title": "நொகனுர்", "text": "நொகனுர்\n\nநொகனுர் (Noganoor) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 66 கிலோமீட்டர் தொலைவிலும், மாநிலத் தலைநகரான சென்னையில் இருந்து 329 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 692 வீடுகள் உள்ளன. கிராமத்தின் மொத்த மக்கள் தொகையானது 2984 ஆகும். இதில் ஆண்கள் எண்ணிக்கை 1546, பெண்களின் எண்ணிக்கை 1438 என உள்ளது. மக்களின் கல்வியறிவு விகிதமானது 56.8 % என உள்ளது.\n"}
{"id": "433850", "url": "https://ta.wikipedia.org/wiki?curid=433850", "title": "நேமிசந்திரர்", "text": "நேமிசந்திரர்\n\nநேமிசந்திரர் (Nemichandra Siddhanta Chakravarty) சமணத்தின் திகம்பர சமயப் பிரிவின் அறிஞரான இவர் திரவியசம்கிரகம், கோமத்சாரம், ஜீவகாண்டம், கர்மகாண்டம், திரிலோகசாரம், லப்திசாரம் மற்றும் கச்சபனசாரம் போன்ற சமணத் தத்துவ நூல்களை இயற்றிய அறிஞர் ஆவார். \n\nSection::::வாழ்க்கை.\nதிகம்பர சமண ஆச்சாரியர் நேமிசந்திரர் கிபி 10-ஆம் நூற்றாண்டில் புகழுடன் விளங்கியவர். பொதுவாக இவரை சித்தாந்த சக்கரவர்த்தி என்றே அழைப்பர். \n\nசவுந்தரய்யாவின் ஆன்மீக குரு நேமிசந்திரருடனான தொடர்புகள், கர்நாடகாவின் சிமோகோ மாவட்டத்த்தின், நகர் தாலுக்காவில் உள்ள பத்மாவதி கோயில் கல்வெட்டுக் குறிப்புகள் மூலம் அறியலாம். \nSection::::பணிகள்.\n13 மார்ச் 980-இல் கோமதீஸ்வரர் சிலை குடமுழுக்கு விழாவை முன்னின்று நடத்தி வைத்தார். \n\n\n\n"}
{"id": "433852", "url": "https://ta.wikipedia.org/wiki?curid=433852", "title": "பியார் பிரேமா காதல்", "text": "பியார் பிரேமா காதல்\n\nபியார் பிரேமா காதல் (\"Pyaar Prema Kaadhal\") என்பது அரீசு கல்யாண் மற்றும் ரைசா வில்சன் ஆகியோர் முன்னணி கதாபாத்திரங்களில் நடித்து 2018 ஆம் ஆண்டு தமிழில் வெளிவந்த இசையை அடிப்படையாகக் கொண்ட ஒரு காதல் நகைச்சுவை திரைப்படமாகும். இலன் இத்திரைப்படத்தை எழுதி இயக்கியிருந்தார். யுவன் சங்கர் ராசா இசையமைக்க ஒளிப்பதிவை ராசா பட்டாச்சார்சீயும் படத்தொகுப்பை மணிகூரனும் செய்திருந்தனர். யுவன் சங்கர் ராசாவும் எசு.என். ராசராசனும் தங்கள் படநிறுவனங்களான ஒய்.எசு.ஆர்.பிலிம்சு மற்றும் கே தயாரிப்பு நிறுவனங்களின் சார்பாக படத்தை தயாரித்திருந்தனர்\nகமலகாசனின் விசுவரூபம் 2 வெளியான அதே ஆகத்து 10 2018 இல் பியார் பிரேமா காதல் திரைப்படமும் வெளியானது. பார்வையாளர்களின் நேர்மறையான விமர்சனங்கள் பல கிடைத்து வணிகரீதியாக திரைகளில் வெற்றிகரமாக ஓடியது\n\nகதைச் சுருக்கம்:\n\nகதாநாயகன் ஸ்ரீ குமார் ஒரு அப்பாவி. ஐடி கம்பெனியில் வேலை செய்யும் நடுத்தரக் குடும்பத்தைச் சார்ந்தவன். கதாநாயகி சிந்துஜா பணக்கார மற்றும் சுதந்திரமான, எல்லாவற்றையும் இயல்பாக எடுத்துக் கொள்ளும் பெண். பக்கத்து அலுவலகத்தில் வேலை செய்து வந்த சிந்துஜாவ ஜன்னல் வழியாக காதல் செய்த ஸ்ரீ குமாருக்கு ஒரு நாள் அதிர்ச்சியாக தனது அருகிலேயே தனது அலுவலகத்தில் வந்து சேர்ந்தார் சிந்துஜா. காதலை சொல்ல தடுமாறும் ஸ்ரீ, சிந்துஜாவோ அவனை கிளப்புக்கு இயல்பாக கூட்டி செல்கிறார். இப்படியாக ஒரு நாள் இருவருக்குள்ளும் அன்பு அதிகமாகி, உடலுறவு வைத்துக் காெள்ளும் அளவிற்கு செல்கின்றனர். அந்த நேரத்தில் காதலிப்பதாக ஸ்ரீ சொல்ல, அதை மறுத்து இது நமக்குள் நடந்த சாதாரண உணர்வு தானே தவிர வேற ஒன்னும் இல்ல என்று சிந்துஜா சொல்ல தன்னால் தாங்க முடியாத ஸ்ரீ அழுகிறார்.\n\nதனக்கான இலட்சியம் குறிக்கோள்கைள அடையும் வரையில் காதலோ, கல்யாணமோ, குழந்தையோ கிடையாது என்பதில் சிந்துஜா உறுதியாக இருந்தார். தாய்ப்பாசத்தில் தவித்த ஸ்ரீ அம்மா சொன்ன பெண்ணை திருமணம் செய்ய, மூன்று ஆண்டுகளிலேயே அவர்களுக்குள் விவாகரத்தும் ஆகிறது. இந்த மூன்று இடைவெளியில் தன்னுடைய இலட்சியங்களை அடைகிறார் சிந்துஜா. ஸ்ரீ-க்கு விவாகரத்து ஆனதை அறிந்த சிந்துஜா, மகிழ்ச்சியோடு ஸ்ரீ-யுடன் இணைந்து தனது வாழ்க்கைப் பயணத்தைத் தொடங்குகிறார். ஸ்ரீ வீட்டிலும் நிச்சயத் திருமணத்தை விட, சிந்துஜா எதிர்பார்த்த லிவ்விங் டூ கெதர் வாழ்க்கை முறையே சரியானது என வரவேற்றனர். இப்படியாக கதை முடிகிறது.\n\nநடிகர்கள்:\n\nரெய்சா வில்சன் - சிந்துஜா\n\nஹரிஸ் கல்யாண் - ஸ்ரீ குமார்\n\nஆனந்த் பாபு - சிந்துஜாவின் அப்பா\n\nபாண்டியன் - ஸ்ரீ குமாரின் அப்பா\n\nரேகா - ஸ்ரீ குமாரின் அம்மா\n\nராமதாசு - டெய்லர் தங்கராஜ்\n\nசுப்பு பஞ்ச்சு - மேனேஜர்\n\nதயாரிப்பு:\n\nஇசையமைப்பாளர் யுவன் சங்கர் ராஜா-வின் முதல் தயாரிப்பு இப்படம். அவரும் ராஜராஜனின் கே தயாரிப்பு நிறுவனமும் இணைந்து பியார் பிரேமா காதலை இயற்றினர்.\n\nஇசை:\n\nஇப்படத்தை தயாரித்த யுவன் சங்கர் ராஜா தான் இப்படத்திற்கு இசையும் அமைத்துள்ளார். விவேக் மற்றும் மோகன் ராஜா ஆகியோர் பாடல்களை எழுதியுள்ளனர்.\n\nவெளியீடு:\n\nஆகஸ்ட் 09, 2018 அன்று வெளியிட இருந்த இப்படம், சில நாள் முன்பு தமிழக முன்னாள் முதல்வர் கலைஞர் அவர்கள் மரணமடைந்ததை அடுத்து, படமானது ஆகஸ்ட் 10 அன்று வெளியிடப்பட்டது.\n\nவிருதுகள்:\n\nசிறந்த அறிமுக விருதை கதாநாயகி ரெய்சா வில்சனுக்கு ஆனந்த விகடன் சினிமா விருதுகள் மூலம் வழங்கப்பட்டது.\n\nஆண்டின் சிறந்த குரலுக்கா சித் ஸ்ரீராம்-க்கு பிகைன்ட் வுட்ஸ் சார்பில் விருது வழங்கப்பட்டது.\n"}
{"id": "433857", "url": "https://ta.wikipedia.org/wiki?curid=433857", "title": "அமோனியம் பென்சோயேட்டு", "text": "அமோனியம் பென்சோயேட்டு\n\nஅமோனியம் பென்சோயேட்டு (\"Ammonium benzoate\") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பென்சாயிக் அமிலத்தினுடைய அமோனியம் உப்பு அமோனியம் பென்சோயேட்டு எனப்படுகிறது. வெண்மை நிறத் திண்மமாக நுண்ணுயிர்களை எதிர்க்கும் பண்புடன் இச்சேர்மம் காணப்படுகிறது\n"}

{"id": "437446", "url": "https://ta.wikipedia.org/wiki?curid=437446", "title": "ருச்சி பதோலா", "text": "ருச்சி பதோலா\n\nருச்சி பதோலா (Ruchi Badola) இந்தியாவில் பிறந்த பேராசிரியர் மற்றும் எழுத்தாளர் ஆவார். இவர் இந்திய காட்டுயிர் நிறுவனத்தின் சூழலியல் திட்டமிடல் மற்றும் பங்கேற்பு மேம்பாட்டு பிரிவில் இவர் பேராசிரியர் மற்றும் ஆராய்ச்சியாளராகவும் பணிபுரிகிறார். இவர் சமூக அடிப்படையிலான பாதுகாப்பு , நிலையான பல்லுயிர்ப்பெருக்கம், நிலையான சுற்றுச் சூழல் சேவைகள் போன்றவை தொடர்பான ஆய்வுகளை மேற்கொண்டுள்ளார்.\n\nSection::::கல்வி.\nஇவர் கர்வால் பல்கலைக்கழகத்தில் முதுகலைப் பட்டம் பெற்றார். பின் 1988 ஆம் ஆண்டில் இந்திய காட்டுயிர் கல்வி நிறுவனத்தில் ஆராய்ச்சி மாணவராக சேர்ந்து பி. எச். டி பட்டம் பெற்றார்.\n\nSection::::ஆராய்ச்சியில் இவரின் பங்கு.\nஇவர் \"பிரவாசி கங்கா பிரஹாரி\" எனும் திட்ட்டத்தினைத் துவக்கினார். இந்த திட்டத்தின் மூலம் இந்தியக் குடியுரிமை பெற்றவ உலகில் உள்ள இந்தியர்கள் \"கிளீன் கங்கா விஷன்\" திட்டத்தின்கீழ் கங்கை ஆற்றினை சுத்தம் செய்தல் மற்றும் மறுஆக்கம் செய்தல் போன்ற பணிகளில் பங்கேற்றுக்கொள்ள வழிவகை செய்தது.\n\nSection::::நூல்கள்.\nஇவர் பல ஆய்விதழ்கள் மற்றும் ஏழு நூகளை எழுதியுள்ளார். இந்து குஷ் மலையின் பல்லுயிர்ப்பெருக்கத்தினை வலுவூட்டுதல் மற்றும் சூழலியல் சேவைகள் பற்றிய அத்தியாயங்களை எழுதியுள்ளார்.\n"}
{"id": "437457", "url": "https://ta.wikipedia.org/wiki?curid=437457", "title": "தினா தேசாய்", "text": "தினா தேசாய்\n\nடினா தேசாய் \"(Tina Desai)\" 1987 பிப்ரவரி 24இல் பிறந்த இந்திய நடிகை மற்றும் விளம்பர நடிகையாவார். அவர் 2011 ஆம் ஆண்டின் திகில் படமான \"யே ஃபாஸ்லே\" படத்தில் அறிமுகமானார், மேலும் அதிரடி திரைப்படமான \"சாய் தந்தே கலத் பந்தே\" என்றத் திரைப்படத்திலும் நடித்தார், அதற்கு முன்னர், 2012 இல் \"த பெஸ்ட் எக்சோடிக் மேரிகோல்ட் ஹோட்டல்\" என்ற முதல் வெளிநாட்டு ஆங்கில நகைச்சுவை நாடகம் அரங்கேறியது. நெற்ஃபிளிக்சு தொடரின் \"சென்ஸ் 8\" படத்தில் அவரது முக்கிய பாத்திரத்திற்கும் அவர் அறியப்படுகிறார்.\n\nSection::::இளமை வாழ்க்கை.\nதேசாய் பெங்களூருவில் குசராத்திய இந்து தந்தைக்கும், தெலுகு இந்துத் தாய்க்கும் பிறந்தவர் ஆவார். அவர் நிர்வாகத்தின் தேசிய கல்வி நிறுவனத்தின் நிதியுதவியுடன் வணிக மேலாண்மையில் பட்டப்படிப்பை முடித்தவர். குஜராத், தெலுங்கு, கன்னடா, ஆங்கிலம் மற்றும் இந்தி போன்ற ஐந்து மொழிகளில் அவள் சரளமாக இருக்கிறார்.\n\nSection::::தொழில்.\nரியாலிட்டி நிகழ்ச்சியான \"கெட் கார்ஜியஸ்\" போட்டியில் பங்கேற்றபோது தேசாய் முதன்முதலில் வெளிச்சத்திற்கு வந்தார். போட்டியில் வெற்றி பெறவில்லை ஆனாலும், ரியாலிட்டி நிகழ்ச்சியை விளம்பரப் படுத்திய எலைட் மாடல் இந்தியா மேனேஜ்மென்ட் என்ற நிறுவனதுடன் இறுதி வெற்றியாளருக்கு முன் இவர் ஒரு ஒப்பந்தத்தை மேற்கொண்டார், அவர் 2007 ஆம் ஆண்டு முதல் விளம்பர நடிகையாக 100 க்கும் மேற்பட்ட விளம்பரங்களில் இடம்பெற்றுள்ளார்.\n\n2011 ல் \"யே ஃபாஸ்லே\" என்ற படத்தில் அறிமுகமானார். பின்னர் அவர் \"தி பெஸ்ட் எக்சோடிக் மாரிகோல்ட் ஹோட்டல்\" படத்தில் தோன்றினார். 2015, தேசாய் \"தி செகண்ட் பெஸ்ட் எசோடிக் மரிகோல்ட் ஹோட்டல்\", என்ற இரண்டு உயர் ஆங்கில மொழி திட்டங்களில் முக்கிய பாத்திரங்களில் நடித்துள்ளார். 2001இல் தொடர் வெற்றியான \"தி வச்சோவ்ஸ்கி\" மற்றும் \"ஜே. மைக்கேல் ஸ்ட்ராசின்ஸ்ஸ்கி\" ஆகியோரால் இயக்கப்பட்ட நெற்ஃபிளிக்சு நாடகம் \"சென்ஸ்\" 8 என்பதில் கலா தண்டேகர் பாத்திரத்தில் நடித்துள்ளார்.\n\n2012இல் கிங்ஃபிஷர் நாட்காட்டிக்கு நீச்சல் உடையில் காட்சி தந்தார். மற்றும் பாலிவுட் அதிரடி திரைப்படமான \"டேபிள் நம்பர் 21\" படத்தில் நடிகர் ராஜீவ் கண்டேல்வால் உடன் நடித்தார். பாடகர் கேக்கே உடன் கேகேயின் காதல் பாடலான \"யே கஹான் மில் கயே ஹம்\" என்றப் பாடலில் தோன்றினார்\n\n2016இல், \"கிரேட் ரேஸ்\" படத்தில் \"தாமஸ் மற்றும் அவரது நண்பர்களில் அசீமாவின் பாத்திரத்தை அவர் வெளிப்படுத்தினார்.\n"}
{"id": "437459", "url": "https://ta.wikipedia.org/wiki?curid=437459", "title": "காமினி கௌஷல்", "text": "காமினி கௌஷல்\n\nகாமினி கௌஷல் (Kamini Kaushal) இந்தி திரைப்பட மற்றும் தொலைக்காட்சி நடிகை ஆவார். இவர், நீச்சா நகர் (1946), மற்றும் பிரஜ் பஹு (1955) போன்ற படங்களில் நடித்த கதாபாத்திரங்களின் மூலமாக அறியப்படுகிறார். இதில் நீச்சா நகர் திரைப்படம், 1946இல் நடைபெற்ற கான் திரைப்பட விழாவில் திரையிடப்பட்டு வெற்றி பெற்றது. மேலும், பிரஜ் பஹு திரைப்படம் இவருக்கு பிலிம்பேரின் சிறந்த நடிகைக்கான விருதைப் பெற்றுத் தந்தது. இவர், 1946 முதல் 1963 வரை திரைப்படங்களில் முன்னணி கதாநாயகியாக நடித்துள்ளார். அதில் \"தோ பாய்\" (1947), \"ஷாகீத்\" (1948), \"ஜித்தி\" (1948) \"ஷப்னம்\" (1949), \"நதியா கே பார்\" (1948) போன்றவை குறிப்பிடத்தக்கவை ஆகும். இவர் 1963 முதல் குணச்சித்திர வேடங்களில் நடித்துள்ளார். அவை மக்களிடையே வரவேற்பை பெற்றன. மேலும் இவர் ராஜேஷ் கன்னாவுடன் மூன்று படங்களிலும், மனோஜ் குமாருடன் எட்டு படங்களிலும் மற்றும் சஞ்சீவ் குமாருடன் ஒரு படத்திலும் நடித்துள்ளார்.\n\nSection::::இளமைப்பருவம்.\nகாமினி கௌஷல், உமா காஷ்யப் என்கிற பெயருடன் லாகூரில் பிறந்தார். இவருக்கு இரண்டு சகோதரர்களும், மூன்று சகோதரிகளும் இருந்தனர். இவரது தந்தை சிவ ராம் காஷ்யப், தாவரவியல் பேராசிரியராக பஞ்சாப் பல்கலைக்கழகம், லாகூர், பிரித்தானிய இந்தியாவின் மாகாணங்களும், ஆட்சிப் பகுதிகளும் (தற்போது பாக்கித்தான்) இல் பணிபுரிந்தவர் ஆவார். பேராசிரியர் காஷ்யப், இந்திய தாவரவியலின் தந்தை என அறியப்படுகிறார்.. \nஇவரது தந்தை ஒரு குறிப்பிடத்தக்க தாவரவியலாளராக இருந்து, ஆறு வகை தாவரங்களை கண்டுபிடித்தார். காமினியின் ஏழாவது வயதில் நவம்பர் 26, 1934 அன்று அவரது தந்தை காலமானார். இவர், லாகூரிலுள்ள கின்னெர்ட் கல்லூரியில் பி. ஏ. ஆங்கில இலக்கியம் படித்தார். 1946இல் சேத்தன் ஆனந்த் மூலமாக \"நீச்சா நகர்\" திரைப்படத்த்தில் நடிக்க வாய்ப்பு கிடைத்தது.\n\nஇவரது இளமைப் பருவம் குறித்து ஒரு பேட்டியில், தான் முட்டாளாவதற்கு தனக்கு நேரமில்லை எனவும், கிடைக்கும் நேரத்தை நீச்சல், சவாரி செய்தல், சறுக்கு விளையாட்டு மற்றும் வானொலி நாடகங்களில் பங்கெடுத்தல் மூலமாக செலவிடுவதாகவும் தெரிவித்துள்ளார். வானொலி நாடகங்களில் பங்கு பெறுவதால் தனக்கு 10 ரூபாய் ஊதியம் கிடைத்ததாகவும் குறிப்பிட்டுள்ளார். இவரது மூத்த சகோதரி, ஒரு வாகன விபத்தில் இறந்துவிட்டார். மூத்த சகோதரியின் இரண்டு பெண் குழந்தைகளுக்காக, காமினி தன் சகோதரியின் கணவரையே மணந்து கொள்ள முடிவு செய்தார். அதனால் 1948இல் மும்பை துறைமுகத்தில் முதன்மை பொறியியலாளராக இருந்த மூத்த சகோதரியின் கணவர் பி. எஸ். சூத் என்பவரை திருமணம் செய்து கொண்டு மும்பையில் வசித்தார். இவரது மூத்த சகோதரியின் மகளான கும்கும் சோமானி, காந்தியின் தத்துவம் குறித்து குழந்தைகளுக்கான ஒரு நூலை எழுதியுள்ளார். மற்றொரு மகளான கவிதா சாஹ்னி ஒரு ஓவியராவார். காமினிக்கு ராகுல், விதுர் மற்றும் ஷ்ரவண் என்கிற மூன்று மகன்கள் உள்ளனர்.\n1950 களில், தம்பதியினர் மும்பையிலுள்ள மஸாகோனில் பெரிய, பரந்த, விசாலமான, மாளிகையில் வாழ்ந்து வந்தனர், இது அவரது கணவருக்கு மும்பைத் துறைமுகம் வழங்கியதாகும்.\n\nSection::::தொழில்.\nகாமினி, 1942 முதல் 1945 வரை கல்லூரியில் படிக்கும் போது தில்லியில் மேடை நாடகங்களில் நடித்துள்ளார். 1937 முதல் 1940 வரை பிரிவினைக்கு முன்பான காலத்தில், லாகூர் வானொலியில் குழந்தை நட்சத்திரமாக \"உமா\" என்கிற பெயரில் பணிபுரிந்துள்ளார்.\n"}
{"id": "437467", "url": "https://ta.wikipedia.org/wiki?curid=437467", "title": "ஜெயசந்திரா ஹாஷ்மி", "text": "ஜெயசந்திரா ஹாஷ்மி\n\nஜெயசந்திரா ஹாஷ்மி Jeyachandra Hashmi\n\nதமிழ்த் திரையுலகில், வசன எழுத்தாளர், திரைக்கதை அமைப்பாளர், பாடலாசிரியர், இயக்குனர், தயாரிப்பாளர் மற்றும் பத்திரிகையாளர், வானொலி அறிவிப்பாளர், தொலைக்காட்சி அறிவிப்பாளர் எனப் பன்முகம் கொண்ட ஒரு கலைஞர். இயக்குனர் சீனு இராமசாமியிடம் உதவி இயக்குனராக தென்மேற்கு பருவக்காற்று படத்தில் திரைப்படக்கலை பயின்றவர்."}
{"id": "437469", "url": "https://ta.wikipedia.org/wiki?curid=437469", "title": "தி. முத்துச்சாமி அய்யர்", "text": "தி. முத்துச்சாமி அய்யர்\n\nசர் திருவாரூர் முத்துச்சாமி அய்யர் (Sir Thiruvarur Muthuswamy Iyer) (28 சனவரி 1832 – 25 சனவரி 1895), வழக்கறிஞரான இவர், பிரித்தானிய இந்தியாவின் சென்னை உயர்நீதிமன்றத்தில், 1877-இல் நியமிக்கப்பட்ட முதல் இந்தியர் ஆவார்.\n\nமேலும் இவர் 1893-இல் சென்னை உயர்நீதிமன்றத்தில் தலைமை நீதிபதியாக நியமிக்கப்பட்ட முதல் இந்தியர் ஆவார். முத்துச்சாமி அய்யர், பழைய தஞ்சாவூர் மாவட்டத்தில் உச்சுவாடி எனும் கிராமத்தில் பிறந்தார். குழந்தைப் பருவத்தில் தந்தையை இழந்த முச்துச்சாமியை, முத்துச்சாமி நாயக்கர் எனும் தாசில்தார், சென்னையில் தங்கி படிக்க உதவி செய்தார். பள்ளிப்படிப்பு முடித்த முத்துச்சாமி அய்யர் சென்னை மாநிலக் கல்லூரியில் இளங்கலை படிப்பு முடித்து, பின்னர் சட்டம் பியின்றார்.\n\n1871 - 1877 முடிய மாவட்ட நீதிபதியாக பணியாற்றிய முத்துச்சாமிக்கு 1877-இல் சென்னை உயர்நீதிமன்ற நீதிபதியாக 1895 வரை பணியாற்றியானர. 1893-இல் மூன்று மாதங்கள் சென்னை உயர்நீதிமன்றத் தற்காலிக தலைமை நீதிபதியாக பொறுப்பு வகித்தார்.\n\nமதிநுட்பம், கூரிய அறிவாற்றல், நினைவாற்றல், சட்ட நுணுக்கம் அறிந்த முத்துச்சாமி அய்யர் பெண் கல்வி, விதவை மறுமணம் போன்ற சமூக சீர்திருத்தக் கொள்கைகளுக்கு ஆதரவளித்தார்.\n\nSection::::இளமை வாழ்க்கை.\nவெங்கட நாராயண சாஸ்திரிக்கு 28 சனவரி 1932-இல் மகனாக பிறந்தவர் முத்துச்சாமி அய்யர். இளமையில் தந்தையை இழந்ததால், தனது தாயுடன் திருவாரூர் சென்று கிராமக் கணக்கர் பணி செய்தார்.\n\nஇருப்பினும் அதிகாலையிலும், இரவிலும் தெருவிளக்கு வெளிச்சத்தில் படித்தார். \n\nதிருவாரூர் வருவாய் வட்டாட்சியராக இருந்த முத்துச்சாமி நாயக்கர் என்பவர், முச்துச்சாமி அய்யரின் படிப்பாற்றலைப் பாராட்டி, முத்துச்சாமி அய்யரை, சென்னை சர் ஹென்றி மாண்டிசரி பள்ளியில் தன் சொந்த பொருட்செலவில் படிக்க வைத்தார். \n\nபின்னர் 1854-இல் முத்துச்சாமி அய்யர் சென்னை இராஜதானிக் கல்லூரியில் படிக்கும் போது, ஆங்கிலக் கட்டுரை போட்டியில் முதல் பரிசாக ரூபாய் 500-ஐ வென்றார். பின்னர் சென்னை சட்டக்கல்லூரியில் சட்டம் பயின்றார்.\n\nSection::::வழக்கறிஞர் தொழில்.\nசென்னை மாகாண அலுவர்கள் போட்டித் தேர்வில் தேர்வான முத்துச்சாமி அய்யர் பிப்ரவரி, 1856-இல் தரங்கம்பாடியில் மாவட்ட நீதிபதியாக பணியில் சேர்ந்தார். 2 சூலை 1859-இல் தஞ்சாவூர் மாவட்ட துணை ஆட்சியராக நியமிக்கப்பட்டார். 9 சூலை 1865-இல் முத்துச்சாமி அய்யர், தென் கன்னடம் பகுதியில் துணை நீதிபதியாக நியமிக்கப்பட்டார்.\n\nபின்னர் சூலை 1868 முதல் சென்னை காவல்துறையில் மாஜிஸ்திரேட்டாக பணிபுரிந்த போது தான், முத்துசாமி அய்யர் சென்னை இராஜதானிக் கல்லூரியில் சட்டம் பயின்றார். மேலும் சமசுகிருத மொழியில் பட்டம் பெற்றவர். அய்யர் சட்டக் கல்வி முடித்த பின்னர் கீழ்நிலை நீதிமன்றங்களில் நீதிபதியாக பணியாற்றினார். \n\n1877-இல் பிரித்தானிய இந்தியா அரசு, முத்துச்சாமி அய்யரை, முதல் இந்தியராக, சென்னை உயர்நீதிமன்ற நீதிபதியாக நியமிக்கப்பட்டார்.\n\nSection::::மரபுரிமை பேறுகள்.\nமுத்துச்சாமி அய்யரின் நினைவை பாராட்டும் விதமாக, சென்னை உயர்நீதிமன்ற வளாகத்தில் அவரது முழு உயரச் சிலையை வைத்துள்ளனர். காமராசர் சாலை, சென்னை சேப்பாக்கம் - உயர்நீதிமன்ற வளாகத்துடன் சேரும் ஒரு சாலைக்கு தி. முத்துச்சாமி சாலை என பெயர் வைக்கப்பட்டுள்ளது.\n\n\n\n\nSection::::மேலும் படிக்க.\n \n"}
{"id": "437470", "url": "https://ta.wikipedia.org/wiki?curid=437470", "title": "குளோரியா சுவான்சன்", "text": "குளோரியா சுவான்சன்\n\nகுளோரியா மே ஜோஸ்பின் சுவான்சன் (Gloria May Josephine Swanson மார்ச் 27, 1899- ஏப்ரல் 4, 1983) அமெரிக்க நடிகை மற்றும் தயாரிப்பாளர் ஆவார். 1950 ஆம் ஆண்டில் வெளியான \"சன்செட் பவுல்வர்டு\" எனும் பேசும்படத்தில் \"நார்மா தேஸ்மண்ட்\" எனும் கதாப்பத்திரத்தில் நடித்ததன் மூலம் பரவலாக அறியப்படுகிறார். இந்தப் படத்தில் இவரின் நடிப்பிற்காக இவர் பாராட்டப்பெற்றார். மேலும் அகாதமி விருது மற்றும் கோல்டன் குளோப் விருது போன்ற விருதுகளையும் பெற்றார்.\n\nSection::::ஆரம்பகால வாழ்க்கை.\nகுளோரியா மே ஜோஸ்பின் சுவான்சன் 1899 இல் சிகாகோவில் பிறந்தார். இவரின் தந்தை ஓசப் தியோடர் சுவான்சன் ஒரு ரானுவ வீரர் ஆவார். இவர் \"ஹாத்ரோன் ஸ்கால்ஸ்டிக் அகாதமியில்\" பயிப்ன்றார். இவரின் தந்தை சுவீடன்- அமெரிக்க குடும்பத்தைச் சேர்ந்தவர். தாய் ஜெர்மன்,பிரஞ்சு வழிமரபினைச் சேர்ந்தவர் ஆவார்.\n\nSection::::தொழில் வாழ்க்கை.\n1914 ஆம் ஆண்டில் தனது முதல் படத்தில் தோன்றினார். 1916 ஆம் ஆண்டில் இவர் கலிபோர்னியா சென்று மக் சென்னட்டின் \"கீஸ்டோன் ஸ்டுடியோஸ்\" நிறுவனத்தின் நகைச்சுவைகளில் பாபி வெர்னானுடன் இணைந்து நடித்தார். இந்த இணையின் நடிப்பு பாராட்டப்பெற்றது. பின் வெர்னானுடன் இணைந்து பல படங்களில் நடித்தார். குறிப்பாக \"தெ டேஞ்சர் கேர்ள் (1916), தெ சுல்தான்ஸ் ஒய்ஃப் (1917), டெட்டி அட் தெ த்ராட்டில் (1917)\"\n\n"}
{"id": "437471", "url": "https://ta.wikipedia.org/wiki?curid=437471", "title": "அலிசா அப்துல்லா", "text": "அலிசா அப்துல்லா\n\nஅலிசா அப்துல்லா (Alisha Abdullah பிறப்பு:சூலை 24, 1989) இந்திய தானுந்து விளையாட்டு வீரர் ஆவார். இவர் இந்தியாவின் முதல் பெண் வாகையாளர் ஆவார்.\n\nSection::::ஆரம்பகால வாழ்க்கை.\nசிறுவயது முதலே பந்தயங்களில் ஆர்வமாக இருந்தார். ஒன்பது வயது முதல் உள்ளரங்க கார்ட்டு பந்தயங்களில் இவர் விளையாடி வருகிறார். பதினோராவது வயதில் அதில் வெற்றி பெற்றார். பதின்மூன்று வயதாக இருக்கும் போது தேசிய அளவிலான உள்ளரங்க கார்ட் பந்தயங்களில் இவர் வெற்றி பெற்றார் புனித கெவின் பள்ளியில் தனது துவக்க கல்வியைப் பயின்ற இவர் \"சேக்ரட் ஹார்ட் , சர்ச் பார்க்கில்\" மேல்நிலைக் கல்வியைப் பயின்றார். சென்னை, நுங்கம்பாக்கத்தில் உள்ள எம். ஓ. பி. வைஷ்ணவி பெண்கள் கல்லூரியில் சமூகவியல் துறையில் பட்டம் பெற்றார்.\n\n"}
{"id": "437475", "url": "https://ta.wikipedia.org/wiki?curid=437475", "title": "அகனேசு ஆக்கர்", "text": "அகனேசு ஆக்கர்\n\nஅகனேசு ஆக்கர் \"(Agnès Acker)\" (பிறப்பு: 28 பிப்ரவரி 1940) ஒரு பிரெஞ்சு வானியற்பியலாளர் ஆவார். இவர் இசுட்டிராசுபர்கு பலகலைக்கழகத் தகவுறு பேராசிரியரும் இசுட்டிராசுபர்கு கோளரங்கத்தை நிறுவியவரும் பிரெஞ்சு பேசும் கோளரங்குக் கழக நிறுவனத் தலைவரும் ஆவார்ரிவரது ஆய்வு சூரியவகை விண்மீன் படிமலர்ச்சியின் இறுதிக் கட்டங்களில் குறிப்பாக கோளாக்க ஒண்முகில், அணுக்கருவின் இருமைத் தனமை, உடுக்கணக் காற்றுகள் ஆகியவற்றில் குவிந்துள்ளது.\nSection::::வாழ்க்கை.\nஇவர் 1976 இல் இசுட்டிராசுபர்கு பலகலைக்கழகத்தில் \"Cinématique, âge et binarité des noyaux de nébuleuses planétaires\" எனும் ஆய்வுத் தலைப்பில் அரசுசார் முனைவர் பட்ட்த்தைப் பெற்றார்.\n\nஇவர் இசுட்டிராசுபர்கு கோளரங்கத்தை நிறுவி 22 ஆண்டுகள் (1979-2001) அதன் தலைவராக விளங்கினார் இவர் பிரெஞ்சுபேசும் கோளரங்குக் கழகத்தை நிறுவி அதன் தலைமையை 26 ஆண்டுகள் (1984-2010) வரை ஏற்றார். இவர் விண்மீந்திரள் (உடுக்கணங்கள்) ஆய்வுக்குழுவுக்குப் பத்தாண்டுகள் (1987-1997), பொறுப்பு வகித்தார். அப்போது இவர் வானியற்பியலிலரிசுட்டிராசு வான்காணகத்தில் இருந்து உயர்நிலை ஆய்வு பட்டயத்தைப் பெற்றார். இந்த வான்காணகத்துக்கு இவர் பன்னிரண்டு ஆண்டுகள் (1991-2002) இயக்குநரக விளங்கினார்.\n\nபல்கலைக்கழகப் பேராசிரியரான இவர் 2003 இல் சிறப்புநிலைக்கும் பிறகு 2009 இல் தகைமைநிலைக்கும் தெர்வு செய்யப்பட்டார்.\n\nஆக்கர் பல நிறுவனங்களில் உயரிய பொறுப்புகளை ஏற்றிருந்தார் இவர் பன்னாட்டு வானியல் ஆண்டுக்கான தேசிய முடுக்கக் குழு உறுப்பினர் ஆவார்.மிவர் BEATEP அமைப்பின் நிறுவனரும் துணைத்தலைவரும், 1976 முதல் பன்னாட்டு வானியல் ஒன்றிய உறுப்பினரும், 1990 முதல் பன்னாட்டுக் கோளரங்கக் கழகத்தின் குழும உறுப்பினரும், member of the Scientific and Pedagogical Council of Le Vaisseau மன்றத்தின் அறிவியல், கல்வியியல் உறுப்பினரும் 2004 முதல் 2009 வரையில் இசுட்டிராபர்கின் CCSTI உறுப்பினரும் ஆவார். இவர் 1990 முதல் ஆசிரியர்-வானியலாளர் அறிவுறை மன்ற (CLEA) உறுப்பினரும் 1991 முதல் 1994 வரை உலூயிசு பசுட்டியர் பல்கலைக்கழகத்தின் CCSTI அமைப்பின் அறிவியல் தோட்ட இயக்குநரும் ஆவார். இவர் 1987 முதல் 1991 வரை பல்கலைக்கழகங்களின் தேசிய மன்றத்தின் உறுப்பினராக இருந்துள்ளார். இவர் 1995 முதல் 2001 வரை அல்சாசு வட்டாரப் பொருளியல், சமூகவியல் மன்ற உறுப்பினராக இருந்துள்ளார்.\n\nகோளரங்கத் துறையில் ஆக்கர் பல ஐரோப்பியக் கோளரங்க்க் கண்காட்சிகளில் திட்ட மேலாளராக APLF / ESO சார்பாக இருந்துள்ளார். இவற்றுள் \"Les mystères du ciel austral\" (2002), \"ALMA : la quête de nos origines cosmiques\" (2009), \"L'eau : une aventure cosmique\" (2012) ஆகியன அடங்கும். 1962 முதல் 1982 வரையிலும் 2008 இலும் இவர் பன்னிரண்டு கோளரங்கக் கண்காட்சிகளுக்கு இவர் ஆசிரியராக உரையெழுதியுள்ளார். இவர் 2005 இல் மும்மொழி பதிப்புகளைப் படிக்கவியலும் குறுவட்டுகளில் கலிபோர்னியா பல்கலைக்கழகம் உருவாக்கிய \" புடவித் தேடல் \" (\" புடவிசார் நேரடிப் பயிற்சி \") எனும் திட்டத்தை உருவாக்கினார். இவர் 1995இல் இருந்து கோளரங்கங்கள் (\"Planétariums\") இதழின் இயக்குநராகவிருந்து வெளியிட்டார். இவர் இசுட்டிராசுபர்கு வான்காணகத்தின் கோளரங்கங்கள் (\"Planétariums\") திரட்டுப் பணியை நிறுவி (1984) அதன் இயக்குநரகப் பணியாற்றினார்.\nகெல்லர் எனப்படும் ஆக்கர் திருமணமானவர்; இவருக்கு ஐந்து குழந்தையர் உண்டு. இவர் உந்தூர்தி விளையாட்டில் ஆர்வம் உள்ளவர். இவர் கோண்டா CB600F (கார்னெட் 600) (95 CV) உந்தூர்தியில் பயணம் செய்கிறார்.\n\nSection::::தேர்ந்தெடுத்த வெளியீடுகள்.\nஆக்கர் தனித்தும் பிறருடன் இணைந்து 200 க்கும் மேற்பட்ட வானியற்பியல் ஆய்வுக் கட்டுரைகளை பன்னாட்டு ஆராய்ச்சி இதழ்களில் வெளியிட்டுள்ளார் and many educational and scientific publications.\n"}
{"id": "437477", "url": "https://ta.wikipedia.org/wiki?curid=437477", "title": "பாக்கித்தான் கனிம வளர்ச்சிக் கழகம்", "text": "பாக்கித்தான் கனிம வளர்ச்சிக் கழகம்\n\nபாக்கித்தான் கனிம வளர்ச்சிக் கழகம் (\"Pakistan Mineral Development Corporation\") என்பது பாக்கித்தான் அரசாங்கத்தின் பெட்ரோலியம் மற்றும் இயற்கை வளத்துறை அமைச்சகத்துடன் இணைக்கப்பட்ட ஓர் அரை தன்னாட்சி நிறுவனம் ஆகும். நாட்டின் கனிமவள மேம்பாட்டு நடவடிக்கைகளை விரிவாக்குவதற்கும் , உதவி செய்வதற்கும் தோராயமாக 10 மில்லியன் அமெரிக்க டாலர்கள் அங்கீகரிக்கப்பட்ட மூலதனத்துடன் 1974 ஆம் ஆண்டில் இந்நிறுவனம் உருவாக்கப்பட்டது.. \n\nபாக்கித்தான் கனிம வளர்ச்சிக் கழகத்தின் தலமையகம் இசுலாமாபாத்து நகரில் அமைந்துள்ளதுஉப்பு சுரங்கங்கள், நிலக்கரி சுரங்கங்கள் மற்றும் சிலிக்கா மணல் சுரங்கங்கள் ஆகியவற்றை இந்நிறுவனம் இயக்குகிறது. மேலும், கனிம இருப்புகளை ஆய்வு செய்தல் மற்றும் தொழில்நுட்ப மற்றும் பொருளாதார செயலாக்க அறிக்கையை தயாரித்தல் போன்ற பணிகளையும் இந்நிறுவனம் மேற்கொள்கிறது. . தேவையான மற்றும் பொருத்தமான சமயங்களில் இந்த திட்டங்களை முன்னெடுத்தும் செல்கிறது. ம் உண்மையில் கனிமங்களை வெட்டி எடுத்தும் பாக்கித்தானின் தாதுக்களை சந்தைப்படுத்தியும் இந்நிறுவனம் இயங்குகிறது. \n\n"}
{"id": "437479", "url": "https://ta.wikipedia.org/wiki?curid=437479", "title": "மெது வடை", "text": "மெது வடை\n\nமெது வடை அல்லது உளுந்து வடை என்பது உளுந்து மாவினால் செய்யப்படும் தென்னிந்திய உணவாகும். இது வட்டமாக நடுவில் எளிதாக வேகுதற்காக ஓட்டையுடன் மொறுகலான வெளிப்புறமும் மிருதுவான உட்பகுதியும் கொண்டது. புகழ்பெற்ற தென்னிந்திய மற்றும் இலங்கைத் தமிழ் உணவுகளில் ஒன்றான இது, காலை உணவாகவும் சிற்றுண்டியாகவும் உட்கொள்ளப்படுகிறது.\n\nSection::::சொற்பிறப்பியல்.\nகன்னடத்தில் \"மெது'\" என்றால் \" மென்மையான\" என்று பொருள். எனவே, மெது வடை என்றால் மென்மையான வடை என்று பொருள்படும். இது வெறுமனே வடை என்றும் உணவுப் பட்டியலில் குறிப்பிடப்படுவதும் உண்டு.\n\nஇதன் வேறு பெயர்கள் மெது வடை, உளுந்து வடை (தமிழ்), உதின்ன வடே (கன்னடம்), கரேலு (தெலுங்கு), உளுனு வடா (மலையாளம்).\n\nSection::::வரலாறு.\nவீர் சாங்வியின் கூற்றின்படி, மெது வடையின் தோற்றம் தற்போதைய கர்நாடகத்தின் மாதுர் என்ற ஊரில் தொடங்கப்பட்டிருக்கலாம் என நம்பப்படுகிறது. இந்த உணவு வகை மும்பை உடுப்பி உணவகங்களால் தென்னிந்தியாவைத் தாண்டி பிரபலமானது.\n\nSection::::செய்முறை.\nமெதுவடை உளுந்து மாவினால் செய்யப்படுகிறது. உளுந்தைத் தண்ணீரில் பலமணி நேரம் ஊர வைத்து, பின் மாவாக அரைக்கப்படுகிறது. பின், மாவில் பெருங்காயம், வெந்தயம், இஞ்சி, சீரகம், மிளகு, கரிவேப்பிலை, பச்சை மிளகாய், தேங்காய்த் துண்டுகள் சேர்க்கப்படுகின்றன. பின், அது வட்டமாக நடுவில் குழியுடன் தட்டப்பட்டு, பொன்னிறமாகும் வரை எண்ணெயில் பொறித்து எடுக்கப்படுகிறது.\n\nஇவை பொறிப்பதற்கு மாறாக சுட்டும் எடுக்கலாம். உளுந்திற்குப் பதிலாக கொண்டைக்கடலையிலும் துவரம் பருப்பிலும் மைசூர் பருப்பிலும் செய்யலாம்.\n\nSection::::பரிமாறுதல்.\nமெது வடை தேங்காய்ச் சட்டினி, சாம்பாருடன் பாிமாறப்படுகிறது. பெரும்பாலும் இட்லியுடன் காலை உணவாக உண்ணப்படுகிறது. மதிய உணவின் தொடக்கத்திலும் சிற்றுண்டியாகவும் உண்ணப்படுகிறது. தயிருடன் சேர்த்து தயிர் வடையாகப் பரிமாறப்படுவதும் உண்டு.\n"}
{"id": "437481", "url": "https://ta.wikipedia.org/wiki?curid=437481", "title": "இதய நாயகன்", "text": "இதய நாயகன்\n\nஇதய நாயகன் (Ithaya nayagan) 1993 ஆம் ஆண்டு ஜே. ராஜ்கமல் நடித்து, இயக்கித் தயாரித்த திரைப்படம். தேவா இசையமைத்தார்.\n\nSection::::கதைச் சுருக்கம்.\nவினோத் (ராஜ்கமல்) தன் தாய் பாமாவுடன் (பி. எஸ். பாமா) மலேசியாவில் வசிக்கிறான். வினோத் மிகப்பெரிய உணவகம் மற்றும் தங்கும் விடுதியில் நடனமாடுபவராக பணி செய்கிறான். அங்கு பணிபுரியும் ஜனா (ஜனகராஜ்) உட்பட அவனுக்கு அநேக நண்பர்கள் உள்ளனர். ஒரு எதிர்பாரா நிகழ்விற்குப் பின் வினோத் மனநிலை பாதிப்படைந்து மதுவிற்கு அடிமையாகிறான். வினோத்தை காதலிக்கும் ரூபா (ரூபாஸ்ரீ) அவனைப் பின்தொடர்ந்து கண்காணிக்கிறாள். அவனிடம் காதலைத் தெரிவிக்கும் ரூபாவிடம் வினோத் தவறான எண்ணத்தோடு பழகுகிறான். வினோத் ஒரு விபத்தில் படுகாயமடைய அவனுக்குத் தன் குருதியைக் கொடையளிக்கிறாள் ரூபா. அவளின் உண்மையான அன்பைப் புரிந்துகொள்ளும் வினோத் அவளைக் காதலிக்கத் தொடங்குகிறான்.\n\nஅவர்களின் நிச்சயதார்த்த நாள் அன்று வினோத்திற்குப் பதிலாக டேவிட்டுடன் (மதன் மோகன்) ரூபாவுக்குத் திருமணம் நிச்சயிக்கப்படுகிறது. சில ஆண்டுகளுக்கு முன் ரூபாவின் சகோதரி ரோசியை (செல்வி) வினோத் கொன்றதாக நம்பும் ரூபா அவனைப் பழிவாங்குவதற்காக காதலிப்பதைப் போல் நடித்து, இப்போது நிச்சயதார்த்த நாளில் அவனை அவமானப்படுத்தத் திட்டமிட்டு இதைச் செய்ததாகக் கூறுகிறாள். டேவிட்டின் முன்னாள் காதலி ஒருத்தி ரோசியின் மரணத்திற்கான உண்மைக் காரணத்தை ரூபாவிடம் கூறுகிறாள்.\n\nவினோத்தும் ரோசியும் காதலித்துள்ளனர். தன்னைக் காதலிப்பதாகக் கூறும் டேவிட்டை ரோசி ஏற்றுக்கொள்ளவில்லை. இதனால் வினோத்தைப் பற்றி ரோசியிடம் தவறாகக் கூறுகிறான் டேவிட். தவறான ஒருவனைக் காதலித்ததாக நினைத்து ரோசி தற்கொலை செய்துகொள்கிறாள். வினோத் மனநிலை பாதிக்கப்படுகிறான்.\n\nதன் தவறை உணரும் ரூபாவை அறையில் வைத்து அடைக்கிறான் டேவிட். ரூபா காப்பாற்றப்பட்டாளா? ரூபா - வினோத் திருமணம் நடந்ததா? என்பது மீதிக்கதை.\n\n\nSection::::இசை.\nபடத்தின் இசையமைப்பாளர் தேவா. பாடலாசிரியர்கள் காமகோடியன், காளிதாசன், எஸ். ராஜமாணிக்கம் மற்றும் இளங்கோ.\n"}
{"id": "437483", "url": "https://ta.wikipedia.org/wiki?curid=437483", "title": "அனகா அலங்காமொனி", "text": "அனகா அலங்காமொனி\n\nஅனகா அலங்காமொனி (Anaka Alankamony பிறப்பு: சூலை 10, 1994) என்பவர் இந்திய ஸ்குவாஷ் வீராங்கனை ஆவார். 2010ஆம் ஆண்டில் சர்வதேச ஸ்குவாஷ் வீரர்களுக்கான தரவரிசையில் 59 ஆவது இடத்திற்கு முன்னேறினார். 2014 ஆம் ஆண்டில் அருச்சுனா விருதினைப் பெற்றார்.\n\nSection::::கல்வி.\nஇவர் சென்னையில் உள்ள \"சேக்ரட் ஹார்ட் மெட்ரிகுலேஷன்\" பள்ளியிலும் ஸ்ரீ சிவ சுப்ரமணிய நாடார் பொறியியல் கல்லூரியிலும் கல்வி கற்றார். 2013 ஆம் ஆண்டில் பென்சில்வேனியா பல்கலைக்கழகத்தில் சேர்ந்தார். அங்கு கனிணி மற்றும் பொருளியல் பிரிவில் கல்வி கற்றார். அதே சமயம் பெண்கள் ஸ்குவாஷ் பிரிவில் விளையாடினார்.\n\nSection::::தொழில் வாழ்க்கை.\nதனது 15ஆம் வயதில் 15 வயதிற்குட்பட்டோருக்கான ஆசிய போட்டியில் வெற்றி பெற்றார். 2009 ஆம் ஆண்டில் உலக சாதனை படைத்து குறைந்த வயதில் \"விஸ்பா வாகையாளரானார். இதற்கு முன்னதாக மலேசியாவைச்\" சேர்ந்த நிகோல் டேவிட் தனது 16ஆம் வயதில் வென்றதே சாதனையாக இருந்தது. ஜோஷ்னா சின்னப்பா விஸ்பா பட்டத்தை வென்ற முதல் இந்தியர் ஆவார்.\n"}
{"id": "437486", "url": "https://ta.wikipedia.org/wiki?curid=437486", "title": "இரபயெல்லா மார்கந்தி", "text": "இரபயெல்லா மார்கந்தி\n\nஇரபயெல்லா மார்கந்தி \"(Raffaella Morganti)\" (பிறப்பு: 19 செப்டம்பர் 1958) ஓர் இத்தாலிய வானியலாளரும் வானியற்பியலாளரும் கதிவானியலாளரும் ஆவார். செயல்முனைவுப் பால்வெளிகளின் கதிரியல் ஆய்வுகளில் இவரது ஆய்வு ஆர்வங்கள் அமைந்துள்ளன. இவர் 2007 முதல் 2014 வரியில் ஆசுட்டிரான் (ASTRON) வானியல் குழுவில் மிக்கேல் விசுக்குப் பின்னர் சேர்ந்தார். இவர் இப்போது அக்குழுவின் முதுநிலை வானியலாளராக உள்ளார். இவர் குரோனிங்கன் பல்கலைக்கழகத்தின் காப்தேயன் வானியல் நிறுவன வானியல் பேராசிரியராகவும் உள்ளார்.\n\nஇவ்ர் 2014 இல் இத்தாலிய விண்மீன் ஆணைக் கட்டளியாளர் தகைமையைப் பெற்றார்.\n"}
{"id": "437490", "url": "https://ta.wikipedia.org/wiki?curid=437490", "title": "மாத்தூர் ஊராட்சி (தஞ்சாவூர்)", "text": "மாத்தூர் ஊராட்சி (தஞ்சாவூர்)\n\nமாத்தூர் ஊராட்சி ஊராட்சி (\"Mathur Gram Panchayat\"), தமிழ்நாட்டின் தஞ்சாவூர் மாவட்டத்தில் உள்ள திருவிடைமருதூர் வட்டாரத்தில் அமைந்துள்ளது. இந்த ஊராட்சி, திருவையாறு சட்டமன்றத் தொகுதிக்கும் தஞ்சாவூர் மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர்.\n\nSection::::மக்கள் தொகை.\n2011 ஆம் ஆண்டு எடுக்கப்பட்ட இந்திய மக்கள் தொகை கணக்கெடுப்பின்படி, இக்கிராமத்தின் மொத்த மக்கள் தொகை 2547 ஆகும். இக்கிராமத்தில் மொத்த 674 வீடுகள் உள்ளன. இக்கிராம மக்களின் சராசரி எழுத்தறிவு விகிதம் 75.7% மற்றும் பெண்களின் எழுத்தறிவு விகிதம் 35.9% ஆகும்.\n"}
{"id": "437491", "url": "https://ta.wikipedia.org/wiki?curid=437491", "title": "காலக்கூத்து", "text": "காலக்கூத்து\n\nகாலக்கூத்து (Kaalakoothu) 2018 ஆம் ஆண்டு பிரசன்னா, கலையரசன், தன்சிகா மற்றும் சிருஷ்டி டங்கே நடிப்பில், எம், நாகராஜன் இயக்கத்தில், ஜஸ்டின் பிரபாகரன் இசையில் வெளியான தமிழ் திரைப்படம். இப்படம் ஏப்ரல் 2015 இல் தொடங்கப்பட்டது. 25 மே 2018 இல் திரையரங்குகளில் வெளியானது.\n\nSection::::கதைச்சுருக்கம்.\nசிறுவயது கதை: பள்ளியில் ஹரியின் வகுப்பில் புதிதாக சேருகிறான் ஈஸ்வரன். ஹரிக்கும் ஈஸ்வரனுக்கும் ஆரம்பத்திலிருந்தே சரியான நட்பு இல்லை. இருவருக்கும் ஒரு நாள் சண்டை நடந்ததில் ஹரி, ஈஸ்வரனை அடித்துவிடுகிறான். அதனால் ஹரியின் தாயை பள்ளிக்கு வரச் சொல்கின்றனர். பள்ளிக்கு வரும் ஹரியின் தாய் ஈஸ்வரன் யாருமற்ற அனாதை என்று அறிகிறாள். தன்னை அவன் தாயாக எண்ணிக்கொள்ளும்படி கூறுகிறாள். சில நாட்களில் அவள் இறந்துபோக ஈஸ்வரன், ஹரிக்கு ஆறுதல் கூறி துணை நிற்கிறான்.\n\nசில வருடங்களுக்குப் பிறகு ஹரி (கலையரசன்) காயத்ரியைக் (தன்சிகா) காதலிக்கிறான். தனக்கென யாரும் இல்லாததால் ஈஸ்வரன் (பிரசன்னா) தன்னை நேசிக்கும் ரேவதியை (சிருஷ்டி டங்கே) காதலிக்கத் தயங்குகிறான். ஹரியின் தங்கையிடம் தவறாக நடக்கும் மாநகராட்சித் தலைவரின் மகனை நண்பர்கள் இருவரும் சேர்ந்து அடித்து அவனது கரத்தை ஒடித்துவிடுகின்றனர். இதனால் இவர்களை எதிரிகளாக எண்ணி பழிவாங்க நினைக்கிறார் மாநகராட்சித் தலைவர். ஹரியின் வற்புறுத்தலால் ரேவதியைக் காதலிக்கத் தொடங்குகிறான் ஈஸ்வரன். எல்லாம் நல்லவிதமாக சென்றுகொண்டிருக்கும்போது அவர்களுக்குத் திடீரென ஒரு பிரச்சனை வருகிறது. அதன்பின் நடந்தது மீதிக்கதை.\n\n\nSection::::விமர்சனம்.\nமின்னம்பலம்: சாதியின் பெயரால் நடைபெறும் ஆணவக் கொலைகள் தேவையா என்பதைத்தான் படம் பேசுகிறது.\n\nவிகடன்: ஒரே வருடம் ஒரே நாளில் பிறந்த வெவ்வேறு குணாதிசயங்கள் உள்ள இருவரின் கதைதான் இந்த 'காலக்கூத்து'.\n\nதினமலர்: பி. வி. சங்கரின் ஒளிப்பதிவு யதார்த்தமாக காட்சிகளைப் பதிவு செய்துள்ளது.\n\nதினபூமி: மதுரையை மையமாக வைத்து படத்தை இயக்கி இருக்கிறார் இயக்குனர் நாகராஜன்.\n\nபிலிம்பீட்: விலை மதிப்பில்லா மனித உயிர்களை அழிக்கக்கூடாது என்பதை நட்பு, காதல் கலந்து சொல்கிறது 'காலக்கூத்து'.\n\nதமிழ் வெப்டுனியா: கலையரசன், தன்ஷிகா நடிப்பு மற்றும் பாடல்களுக்காக நிச்சயம் இந்த படத்தை பார்க்கலாம்.\n\nதி இந்து தமிழ்: காட்சிகளை மெதுவாக நகர்த்தினால் எதார்த்தமான சித்தரிப்பாக அமைந்துவிடும் என்ற இயக்குநரின் தீர்மானம் ரசிகர்களின் பொறுமையை சோதிக்கிறது.\n\nடெய்லி ஹண்ட்: \"காலக்கூத்து - காதல் கூத்து!\"\n\nஜீதமிழ்நியூஸ்: காலக்கூத்து – துன்பியல் நட்பு\n\nSection::::இசை.\nபடத்தின் இசையமைப்பாளர் ஜஸ்டின் பிரபாகரன். படத்தின் பாடல்கள் 2017 சனவரி 4 ஆம் நாள் வெளியிடப்பட்டது.\n"}
{"id": "437498", "url": "https://ta.wikipedia.org/wiki?curid=437498", "title": "எலினா சையட்சு", "text": "எலினா சையட்சு\n\nஎலினா சையட்சு (\"Elena Zaiatz\") என்பவர் உருசிய நாட்டின் பெண் சதுரங்க கிராண்டு மாசுட்டர் ஆவார். எலினா சயாட்சு என்ற பெயராலும் இவர் அறியப்படுகிறார். இவர் 1969 ஆம் ஆண்டு சூன் மாதம் 16 ஆம் நாள் பிறந்தார். பெண் கிராண்டு மாசுட்டர் என்ற பட்டத்துடன் இவர் சதுரங்கம் ஆடி வருகின்றார். அனைத்துலக சதுரங்கப் போட்டிகளில் எலினா பெலாரசு மற்றும் உருசியா ஆகிய இரண்டு நாடுகளின் சார்பாகவும் பங்கேற்று விளையாடி வருகிறார். 1986 முதல் 2006 ஆம் ஆண்டு வரை இவர் பெலாரசு நாட்டிற்காக விளையாடி வந்தார். 2007 ஆம் ஆண்டு முதல் உருசியாவிற்காக எலினா விளையாடி வருகிறார். பெலாரசு மாநில பல்கலைக்கழகத்தில் எலினா தன்னுடைய பட்டப்படிப்பை முடித்து பட்டம் பெற்றுள்ளார்.\n\n1994-1996 ஆன் ஆண்டில் பெலாரசு நாட்டு சார்பாக சதுரங்க ஒலிம்பியாடு போட்டிகளில் இவர் விளையாடினார். 2006 ஆம் ஆண்டு நடைபெற்ற உலக சதுரங்க சாம்பியன் பட்டப்போட்டியில் உருசியாவின் சார்பாக விளையாடினார்.. 1988 இல் பெலாரசின் தேசிய சதுரங்க சாம்பியன் பட்டத்தையும், இதே ஆண்டில் நடைபெற்ற 20 வயதுக்குட்பட்டோர் உலக சதுரங்க சாம்பியன் பட்டத்தையும் இவர் வென்றார்.\n"}
{"id": "437499", "url": "https://ta.wikipedia.org/wiki?curid=437499", "title": "கீரனூர் ஊராட்சி (தஞ்சாவூர்)", "text": "கீரனூர் ஊராட்சி (தஞ்சாவூர்)\n\nகீரனூர் ஊராட்சி (\"Keeranur Gram Panchayat\"), தமிழ்நாட்டின் தஞ்சாவூர் மாவட்டத்தில் உள்ள திருவிடைமருதூர் வட்டாரத்தில் அமைந்துள்ளது. இந்த ஊராட்சி, திருவிடைமருதூர் சட்டமன்றத் தொகுதிக்கும் மயிலாடுதுறை மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர்.\n\nSection::::மக்கள் தொகை.\n2011 ஆம் ஆண்டு எடுக்கப்பட்ட இந்திய மக்கள் தொகை கணக்கெடுப்பின்படி, இக்கிராமத்தின் மொத்த மக்கள் தொகை 1486 ஆகும். இக்கிராமத்தில் மொத்த 381 வீடுகள் உள்ளன. இக்கிராம மக்களின் சராசரி எழுத்தறிவு விகிதம் 73.3% மற்றும் பெண்களின் எழுத்தறிவு விகிதம் 33.2% ஆகும்.\n"}
{"id": "437501", "url": "https://ta.wikipedia.org/wiki?curid=437501", "title": "தென் கன்னட மாவட்டம் (சென்னை மாகாணம்)", "text": "தென் கன்னட மாவட்டம் (சென்னை மாகாணம்)\n\nதென் கன்னட மாவட்டம் அல்லது தென் கனரா மாவட்டம் (South Canara) என்பது பிரித்தானிய இந்தியாவின், சென்னை மாகாணத்துக்கு உட்பட்ட ஒரு மாவட்டம் ஆகும். இதன் அமைவிடம் . ஆகும். இது தற்போதைய கர்நாடக மாவட்டங்களான தெற்கு கன்னடம் மாவட்டம் , உடுப்பி மாவட்டம் மற்றும் கேரளத்தின் காசர்கோடு மாவட்டம் ஆகியவற்றை உள்ளடக்கியதாக இது இருந்தது. சென்னை மாகாணத்தின் மிகவும் பின்தங்கிய மாவட்டமான இதில் முதன்மையாக துளுவம், மலையாளம், கன்னடம், கொங்கணி , பியரி ஆகிய மொழிகள் பேசப்பட்டன. இது 1947லில் தட்சிண கன்னட மாவட்டம் எனப் பெயர் மாற்றப்பட்டது.\n\nநான்காம் மைசூர் போரின் முடிவில் பிரித்தானிய கிழக்கிந்திய நிறுவனத்தால் திப்பு சுல்தான் தோற்கடிக்கப்பட்டார். இதன் பின்னர் திப்புசுல்தானிடம் இருந்து கைப்பற்றிய இப்பகுதியை வடகன்னட மாவட்டத்தின் பகுதியையும் உள்ளடக்கியதாக 1799இல் கனரா மாவட்டம் உருவாக்கப்பட்டது. இந்த கனரா மாவட்டமானது சென்னை மாகாணத்துக்கு உட்பட்டதாக இருந்தது. 1859இல் இந்த மாவட்டமானது தெற்கு வடக்கு என இரு மாவட்டங்களாக பிரிக்கப்பட்டது. வட கன்னட மாவட்டமானது பம்பாய் மாகாணத்துடன் இணைக்கப்பட, தெற்கு கன்னட மாவட்டமானது சென்னை மாகாணத்துடன் தக்கவைக்கப்பட்டது. தெற்கு கன்னட மாவட்டத்தின் தலைநகராக மங்களூர் இருந்தது. இந்த மாவட்டமானது பரப்பளவு கொண்டதாக இருந்தது.\n\nSection::::வட்டங்கள்.\nஇந்த மாவட்டமானது ஆறு வட்டங்களாக பிரிக்கப்பட்டு இருந்தது:\n\n\nSection::::நிர்வாகம்.\nஇந்த மாவட்ட நிர்வாகமானது மாவட்ட ஆட்சியரால் மேற்கொள்ளப்பட்டது. மாவட்டமானது நிர்வாக வசதிக்காக மூன்று கோட்டங்களாகப் பிரிக்கப்பட்டிருந்தது:\n\n\nஇந்த மாவட்டத்தில் மங்களூர் மற்றும் உடுப்பி என இரு நகராட்சிகள் இருந்தன.\n\nSection::::மக்கள் வகைப்பாடு.\nதென் கன்னட மாவட்டத்தின் மொத்த மக்கள் தொகையானது 1991இல் 1,134,713 ஆகும். இதில் 81 விழுக்காட்டினர் இந்துக்கள், 11 விழுக்காட்டினர் முசுலீம்கள் 7 விழுக்காட்டினர் கிறித்துவர்களாவர். 1901இல் தென் கன்னட மாவட்டத்தின் மக்கள் அடர்த்தியானது ஒரு சதுர கிலோ மீட்டருக்கு 109 பேர்கள் ஆவர்.\n\n1908 ஆண்டைய \"இந்திய வேந்திய அரசிதழ்\" தரும் தகவலின்படி சென்னை மாகாணத்தின் தென் கன்னடம், தஞ்சாவூர் மாவட்டம் , கஞ்சாம் மாவட்டம் ஆகிய மாவட்டங்களானவை பிராமணர்கள் மிகுதியாக உள்ள மாவட்டங்களாகும்.\n\nமாவட்டத்தில் பெரும்பான்மையாக பில்வா, பந்த் மக்கள் இருந்தனர். சென்னை மாகாணத்தில் பிராமணர்கள் மிகுதியாக வாழும் மாவட்டங்களான தஞ்சாவூர் மற்றும் கஞ்சாம் மாவட்டங்களைவிட இந்த மாவட்டத்திலேயே பிராமணர்கள் (மக்கள் தொகையில் 12% ) மிகுதியாக வாழ்ந்து வந்தனர்.\n\nஇந்தப் பகுதியின் அசல் பூர்வ குடிகள் துளு மக்கள் (பந்த், பில்வா, மோகவீரர், குலாலர், தேவதிகர்) ஆவர். இப்பகுதியில் முதலில் குடியேறிய பிராமணர்கள் ஸ்தானிகர் ஆவர். இதனால் இவர்கள் துளு பிராமணர்கள் என அழைக்கப்பட்டனர். மற்றவர்கள் ஷிவல்லி, சரஸ்வத், ஹவியக, கோதாஹ உள்ளினத்தவர்கள், மஹார்ஸ், மலை பழங்குடிகள் (கொரகஸ்) ஆவர்.\n\n\n"}
{"id": "437506", "url": "https://ta.wikipedia.org/wiki?curid=437506", "title": "அல்காமா சுரங்கம்", "text": "அல்காமா சுரங்கம்\n\nஅல்காமா சுரங்கம் (\"Algama mine\") உருசியாவின் தூரக்கிழக்கிலுள்ள கபரேவ்சுக் பிரதேசத்தின் அயானோ-மேசுக்கி மாவட்டத்தில் அமைந்துள்ள சிர்க்கோனியச் சுரங்கம் ஆகும். உருசியாவில் அமைந்துள்ள சிர்க்கோனிய சுரங்கங்களில் இதுவும் ஒரு பெரிய சுரங்கமாகும். இச்சுரங்கத்தில் 93.7 மில்லியன் டன்கள் சிர்க்கோனியத் தாது இருப்பில் உள்ளதாக மதிப்பீடுகள் தெரிவிக்கின்றன. இத்தாதுவில் கலந்துள்ள சிர்க்கோனியத்தின் தரம் 4.62% ஆகும். வடக்கு ஆசிய கிரேட்டான் எனப்படும் மிகத் தொன்மையான சிடானோவாய் தொகுதியின் தென்கிழக்கு விளிம்பில் இச்சுரங்கம் அமைந்துள்ளது. \n"}
{"id": "437511", "url": "https://ta.wikipedia.org/wiki?curid=437511", "title": "பைராக்சுமாங்கைட்டு", "text": "பைராக்சுமாங்கைட்டு\n\nபைராக்சுமாங்கைட்டு (\"Pyroxmangite)\" என்பது MnSiO.என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். ரோடோனைட்டின் உயர் அழுத்த, தாழ்வெப்ப ஈருருவக் கனிமமாகும் . \n1913 ஆம் ஆண்டு இக்கனிமம் முதன் முதலில் கண்டறிந்து விவரிக்கப்பட்டது. பைராக்சீன்கள் என்ற கனிமக் குழுவில் இடம்பெற்றிருந்த காரணத்தால் பைராக்சீன் என்ற பெயரைப் பெற்றது. மற்றும் ஒரு மாங்கனீசு உறுப்பினராகவும் கருதப்படுகிறது. மேலும் இது பைராக்சுபெர்ரோயிட்டு தொடரில் பல கனிமங்களாக உருவாகிறது \nமாங்கனீசு நிறைந்த உருமாற்ற தாதுப் படிவுகளில் பைராக்சுமாங்கைட்டு தோன்றுகிறது. இதனுடன் சிபெசார்ட்டைன், டெப்ராயிட்டு, அல்லிகேன்யைட்டு, ஆசுமானைட்டு, பைரோபேனைட்டு, அலாபேன்டைட்டு, ரோடோனைட்டு மற்றும் ரோடோகுரோசைட்டு போன்ற கனிமங்களும் கலந்து காணப்படுகின்றன . \n"}
{"id": "437516", "url": "https://ta.wikipedia.org/wiki?curid=437516", "title": "பெருந்தேவனார் - பாரதம் பாடிய பெருந்தேவர்", "text": "பெருந்தேவனார் - பாரதம் பாடிய பெருந்தேவர்\n\nபெருந்தேவனார் கடைச்சங்க காலமான கி.மு. 400 க்கும் – கி.பி. 100 க்கும் இடையப்பட்ட காலத்தில் தமிழ்நாட்டில் வாழ்ந்த தமிழ் புலவர். இவர் தொண்டை நாட்டில் பிறந்தவர். இதற்கான சான்று பின்வரும் தொண்டைமண்டல செய்யுளாள் விளங்குகின்றது.\n\n                                   “சீருறும் பாடல்பன் னீரா யிரமுஞ் செழுந்தமிழ்க்கு\n\n                                     வீரர்தஞ் சங்கப் பலகையி லேற்றிய​ வித்தகனார்\n\n                                   பாரதம் பாடும் பெருந்தேவர் வாழும் பழம்ப​திகாண்\n\n                                   மாருதம் பூவின் மனம்வீ சிடுந்தொண்டை மண்டலமே”\n\nSection::::இயற்றிய நூல்கள்:.\nஇவர் சங்க இலக்கியத்தில் பல பாடல்களைப் பாடியுள்ளார் குறிப்பாக அகநானூற்றில் 51வது பாடலையும், நற்றிணையில் 83வது பாடலையும், குறுந்தொகையில் 255வது பாடலையும் பாடியுள்ளார்.\n\nமேலும் இவர் சங்க இலக்கிய நூல்களான அகநானூறு, புறநானூறு , ஐங்குறுநூறு, நற்றிணையில் கடவுள் வாழ்த்து பாடல்களை இயற்றியுள்ளார். \n\nஐங்குறுநூற்றில் இவர் பக்தியுடன்  முவ்வுலகையும் படைத்த சிவபிரான் என்று வாழ்த்து இடம்பெற்றுள்ளது. ஐங்குறுநூற்று கடவுள் வாழ்த்து பாடல் பின்வருமாறு:\n“நீல மேனி வாலிழை பாகத்\n\nதொருவ னிருதா ணிருதா ணிழற்கீழ் \n\nமூவகை யுலகு  மகிழ்த்தன முறையே”  \n\nSection::::பாரதம் பாடிய பெருந்தேவர்:.\n      உலகின் மிகப்பெரிய காப்பியமான மகாபாரதத்தை முதலில் தமிழில் மொழிபெயர்தவர் இவர். இதனால் “பாரதம் பாடிய பெருந்தேவர்” என்று தமிழ் உலகம் இவரை பாராட்டி கொண்டாடுகிறது.\n\nSection::::திருவள்ளுவ மாலை:.\n   திருவள்ளுவர் புகழ் பாடும் திருவள்ளுவ மாலையிலுள்ள பின்வரும் வெண்பாவை இவர் இயற்றியுள்ளார்.\n\n\"\"எப்பொருளும் யாரும் இயல்பின் அறிவுறச்\"\n\n\"செப்பிய வள்ளுவர்தாம் செப்பவரும் – முப்பாற்குப்\"\n\n\"பாரதஞ் சீராம கதைமனுப் பண்டைமறை\"\n\n\"நேர்வனமற் றில்லை நிகர்\"\"\n\nSection::::வெளி இணைப்புகள்:.\nஐங்குறுநூறு - <nowiki>https://archive.org/details/book-tamil-ainkurunuru-u-ve-sa-4th-edn-1949/page/n13</nowiki>\n\nPerunthevanar  - <nowiki>https://en.wikipedia.org/wiki/Perunthevanar</nowiki>"}
{"id": "437518", "url": "https://ta.wikipedia.org/wiki?curid=437518", "title": "தென்னிந்திய சினிமா", "text": "தென்னிந்திய சினிமா\n\nதென்னிந்திய சினிமா (Cinema of south India) என்பது ஐந்து வெவ்வேறு திரையுலகங்கள் ஒன்று சேர்ந்த கூட்டமைப்பாகும். கன்னடம், மலையாளம், தமிழ், தெலுங்கு மற்றும் துளு ஆகிய திரைப்படத் தொழில் நிறுவனங்களை ஒன்றிணைத்தது. அவை முறையே பெங்களூரு, கொச்சி, சென்னை, ஹைதராபாத் மற்றும் மங்களூரில் தலைமை இடங்களைக் கொண்டவை. \nதென்னிந்திய சினிமா துவக்கத்தில் சுயமாக வளர்ச்சியடைந்தது. மேலும் தென்னிந்திய தொழில்நுட்ப வல்லுநர்கள் பிற மொழிப்படங்களில் வேலை பார்க்கும் வாய்ப்பு, வியாபாரா ரீதியிலான வெற்றி , உலகமயமாக்கல் போன்ற காரணங்களினால் தென்னிந்திய சினிமா வளர்ச்சி பெற்றது.. இதனை தென்னிந்திய திரைப்பட சம்மேளன வர்த்தக நிறுவனம் கட்டுப்படுத்துகிறது. தமிழ் மற்றும் தெலுங்கு திரைப்படத் துறையின் வருவாய் 36% ஆகும். \n\nSection::::வரலாறு.\nSection::::சென்னை மாகாணத்தின் ஆரம்பகால தொடக்கங்கள்.\n1897இல் ஐரோப்பியர் \"விக்டோரியா பப்ளிக் ஹால்\" என்ற மௌன குறும்படத்தைத் (ஊமைப்படம்) தயாரித்து சென்னையில் வெளியிட்டார். திரைப்படங்களில் கற்பனையற்ற கதாபாத்திரங்கள் இடம் பெற்றன. தினசரி நிகழ்வில் காணப்படும் புகைப்படப் பதிவுகளாக இருந்தன. மெட்ராஸ் (இன்றைய சென்னை) இல் ஊமைப்படங்களை திரையிடுவதற்காக எலக்ட்ரிக் தியேட்டர் நிறுவப்பட்டது. இது பிரிட்டன் சமூகத்தினருக்கு மிகவும் பிடித்ததாக இருந்தது. இது சில ஆண்டுகளுக்குப் பிறகு மூடப்பட்டது. தற்போது இந்த கட்டிடம் அண்ணாசாலை (மவுண்ட் ரோடு) தபால் நிலையத்தின் ஒரு பகுதியாக உள்ளது. மவுண்ட் ரோடில் \"லிரிக் தியேட்டர்\" என்ற ஒன்றும் இருந்தது. இந்த இடத்தில் ஆங்கில மேற்கத்திய இசை நிகழ்ச்சிகள், பால்ரூம் நடனங்கள், ஊமைப்படங்கள் போன்றவை வெளியிடப்பட்டன. திருச்சியில் தென்னிந்திய இரயில்வேயின் ஊழியரான \"சுவாமிக்கண்ணு வின்சென்ட்\" என்பவர், பிரெஞ்சுகாரரான \"டூ பாண்ட்\" இடம் இருந்து ஊமைப்படங்களை விலைக்கு வாங்கி ஒரு வணிக நிறுவனத்தில் காட்சிப்படுத்தினார். அவர் படங்களை வெளியிடுவதற்கான கூடாரங்களை(டென்ட்) அமைத்தார்.அவரது டென்ட் சினிமா மாநிலம் முழுவதும் பயணித்தது. எனவே மக்களிடையே மிகவும் பிரபலமடைந்தது. பிற்பாடு, அவர் டாக்கிஸ்களைத் தயாரித்தார்.\n\nசாமிக்கண்ணு வின்சென்ட் கோயம்புத்தூரில் தென்னிந்தியாவின் முதல் சினிமாவை உருவாக்கினார். இவர் டென்ட் சினிமா என்ற முறையை உருவாக்கினார்.\n\nசேலம் (மாடர்ன் தியேட்டர்ஸ் ஸ்டுடியோ) மற்றும் கோயம்புத்தூரில் (மத்திய ஸ்டூடியோ, நெப்டியூன் மற்றும் பக்ஷிராஜா) போன்ற திரைப்பட ஸ்டூடியோக்கள் கட்டப்பட்டன. சென்னையில் விஜய வாஹினி ஸ்டுடியோ மற்றும் ஜெமினி ஸ்டுடியோஸ் கட்டப்பட்டன. தென்னிந்திய மொழிகள் திரைப்படத்தின் மையமாக சென்னை விளங்கியது. \nSection::::முதல் தென்னிந்திய திரைப்படங்கள்.\nஇந்திய திரைப்பட கம்பெனி லிமிட்டை நிறுவிய ஆர். நடராஜா அவர்களால் தயாரிக்கப்பட்ட \"கீசக வதம்\" (கீசகனின் அழிவு) என்பதே சென்னையின் முதலில் தயாரிக்கப்பட்ட திரைப்படமாகும். \n"}
{"id": "437520", "url": "https://ta.wikipedia.org/wiki?curid=437520", "title": "அசாம் முதலமைச்சர்களின் பட்டியல்", "text": "அசாம் முதலமைச்சர்களின் பட்டியல்\n\nஅசாம் முதலமைச்சர், இந்திய மாநிலமான அசாமின் அரசுத் தலைவர் ஆவார். இவர் ஐந்து ஆண்டு காலம் பதவியில் இருப்பார்.\n\n"}
{"id": "437532", "url": "https://ta.wikipedia.org/wiki?curid=437532", "title": "துள்ளும் காலம்", "text": "துள்ளும் காலம்\n\nதுள்ளும் காலம் (Thullum Kaalam) ஏ. சாரனா இயக்கத்தில், 2005 ஆம் ஆண்டு வெளிவந்த இந்தியத் தமிழ்த் திரைப்படமாகும். லட்சுமி தயாரிப்பில், எஸ். பி. பூபதி இசை அமைப்பில், 29 ஜூலை 2005 ஆம் தேதி வெளியானது. ஷங்கர், ஹீரா, மேகா, வினிதா, ராஜீவ், ஸ்ரீமன், பல்லவி, ரஜினி நிவேதா, குமரிமுத்து மற்றும் பலர் நடித்துள்ளனர்.\n\nSection::::நடிகர்கள்.\nஷங்கர், ஹீரா, மேகா, வினிதா, ராஜீவ், ஸ்ரீமன், பல்லவி, ரஜினி நிவேதா, குமரிமுத்து, காதல் சுகுமார், கொட்டாச்சி, பயில்வான் ரங்கநாதன், மேனேஜர் சீனா, முருகன், மிமிகிரி செந்தில், தரீக்கா, விவேகா.\n\nSection::::கதைச்சுருக்கம்.\nபனிரெண்டாம் வகுப்பு பயிலும் மாணவன் சிந்துராஜ் என்கிற சிந்து (ஷங்கர்), ஆசிரியையான தன் அக்கா போர்க்கொடி (வினிதா) மற்றும் ராணுவ அதிகாரியான அண்ணன் சந்தோஷ் (முருகன்) ஆகியோருடன் வாழ்ந்து வருகிறான். போர்க்கொடி தன் தம்பிகளுக்காக எதுவும் செய்யும் குணம் கொண்டவள். நன்கு படிக்கும் சக மாணவியான தமிழ்ச்செல்வி, சிந்துவை வெறுக்கிறாள். தேர்வில் வெற்றிபெற்ற சிந்து தன் நண்பர்களுடன் கல்லூரியில் படிக்க பட்டணம் செல்கிறான்.\n\nகல்லூரியில், திவ்யா (மேகா) சிந்துவை விரும்புகிறாள். கல்லூரி பாட்டு போட்டியில் பங்குபெற்று முதல் பரிசு பெறுகிறான் சிந்து. சிந்துவை தன் பெற்றோருக்கு அறிமுகப்படுத்த ஆசைப்பட்டாள் திவ்யா. ஆனால், சிந்து பல காரணங்களால் தந்திப்பதை தவறவிட்டான். பின்னர், குடிபோதையில் சிந்து திவ்யாவை தவறாக பேச, கோபம் கொண்ட திவ்யா, சிந்துவை வெறுத்து தன் பெற்றோர்களுடன் அமெரிக்கா சென்றுவிடுகிறாள்.\n\nஇதற்கிடையில், ஊர் திரும்பும் சந்தோஷிற்கு தமிழ்ச்செல்வியை திருமணம் செய்து வைக்க விரும்பினாள் போர்க்கொடி. ஆனால், தமிழ்செல்வி அதை மறுத்துவிட்டாள். பின்னர் நிச்சயமாகும் தமிழ்செல்வியின் திருமணம், வரதட்சணையின் காரணமாக நின்றுவிடுகிறது. சிந்துவும் தமிழ்ச்செல்வியும் திருமணம் செய்துகொள்கிறார்கள். பின்னர் என்னவானது என்பதே மீதிக் கதையாகும்.\n\nSection::::ஒலிப்பதிவு.\nஇந்தப் படத்தின் பின்னணி மற்றும் பாடல்களின் இசையை அமைத்தது எஸ். பி. பூபதி ஆவார். விவேகா, விக்டர் தாஸ், கிருதயா ஆகியோர் எழுதிய பாடல்கள் 2005 ஆண்டு வெளியானது.\n\n"}
{"id": "437534", "url": "https://ta.wikipedia.org/wiki?curid=437534", "title": "சிந்துபாத் (திரைப்படம்)", "text": "சிந்துபாத் (திரைப்படம்)\n\nசிந்துபாத் (Sindhu Bath) பாலு ஆனந்த் இயக்கத்தில், 1995 ஆம் ஆண்டு வெளிவந்த இந்தியத் தமிழ்த் திரைப்படமாகும். மன்சூர் அலி கான், கஸ்தூரி, சங்கவி, ஆர். சுந்தர்ராஜன், செந்தில், கோவை சரளா, ஜெய்கணேஷ் மற்றும் பலர் நடித்துள்ளனர். டி. எம். ஜெயமுருகன் மற்றும் எம். அப்பு தயாரிப்பில், தேவா இசையில், 15 செப்டம்பர் 1995 ஆம் தேதி வெளியானது.\n\nSection::::நடிகர்கள்.\nமன்சூர் அலி கான், கஸ்தூரி, சங்கவி, ராஜன் பி. தேவ், ஆர். சுந்தர்ராஜன், செந்தில், கோவை சரளா, ஜெய்கணேஷ், ரா. சங்கரன், கிருஷ்ணமூர்த்தி, எம். சி. நடராஜன், பி. அசோக்ராஜன், ஜோக்கர் துளசி, நெல்லை சிவா, கர்ணன், ராதா ராணி.\n\nSection::::கதைச்சுருக்கம்.\nசிறையிலிருந்து விடுதலையாகி வெளியே வரும் மயில்சாமி (மன்சூர் அலி கான்) வங்கி கொள்ளை ஒன்றில் மாட்டிக்கொள்கிறான். கொள்ளையன் முத்துவை, போலீசில் பிடித்துக் கொடுக்கிறான் மயில்சாமி. ஒரு நல்ல காரியத்திற்காக தான் திருடியதாக சொல்லும் முத்துவுடன் சேர்ந்து மயில்சாமியும் காவல் நிலையத்திலேயே பணத்தை விட்டுவிட்டு தப்பி ஓடுகிறான்.\n\nமுத்துவின் முதலாளி வீட்டில் மயில்சாமி தங்க அனுமதி கிடைத்தது. தன் முதலாளியின் மகள் ஷோபனாவின் (கஸ்தூரி) திருமணத்திற்காத தான் திருடியதாக கூறுகிறான் முத்து. சாரங்கன் தான் ஷோபனாவின் தந்தை என்று மயில்சாமிக்கு தெரியவந்தது.\n\nகடந்த காலத்தில், ஏழை வளையல் வியாபாரியாக இருக்கும் மயில்சாமி, கண்ணாத்தாவை (சங்கவி) திருமணம் செய்கொள்ள, கோவில் நகையை திருடச் சொன்னார் சாரங்கன். மயில்சாமியும் நகையை கொண்டுவந்து கொடுக்க, தன் வாக்கை மீறி தப்பிவிடுகிறார் சாரங்கன். பின்னர், கண்ணாத்தா தற்கொலை செய்கொள்ள, திருடிய குற்றத்திற்காக பிடிபடுகிறான் மயில்சாமி.\n\nதன்னை கடந்த காலத்தில் ஏமாற்றிய சாரங்கனை பழிவாங்க உறுதியாக இருந்தான் மயில்சாமி. மயில்சாமியின் எண்ணம் நிறைவேறியதா என்பதே மீதிக் கதையாகும்.\n\nSection::::ஒலிப்பதிவு.\nஇந்தத் திரைப்படத்தின் பின்னணி மற்றும் பாடல்களின் இசையை அமைத்தவர் தேவா (இசையமைப்பாளர்) ஆவார். வைரமுத்து மற்றும் டி. எம். ஜெயமுருகன் எழுதிய பாடல்கள் 1995 ஆம் ஆண்டு வெளியானது.\n\n"}
{"id": "437550", "url": "https://ta.wikipedia.org/wiki?curid=437550", "title": "சொனோட்லைட்டு", "text": "சொனோட்லைட்டு\n\nசொனோட்லைட்டு (\"Xonotlite\") என்பது CaSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். ஒற்றைச் சரிவச்சில்-பட்டகத்தன்மை கொண்டு குறிப்பாக ஊசி போல இக்கனிமம் படிகமாகிறது. நிறமற்றதாக, சாம்பல் நிறம், வெளிர் சாம்பல் நிறம், எலுமிச்சை வெண்மை அல்லது இளமஞ்சள் நிறங்களில் செனோட்லைட்டு காணப்படுகிறது. பட்டுப் போன்ற பளபளப்பும் வெண் கீற்றும் உடைய இப்படிகத்தின் வழியாக ஒளி ஊடுறுவும். மோவின் அளவுகோலில் இக்கனிமத்தின் கடினத்தன்மை அளவு 6.5 ஆகும். 1886 இல் முதன்முதலில் கண்டறியப்பட்டு செனோட்லைட்டு விவரிக்கப்பட்டது. மெக்சிகோ நாட்டின் பியுப்ளா மாநிலத்திலுள்ள டெடிலா டி சொனோட்லாவில் கண்டறியப்பட்டதால் கனிமத்திற்கு இப்பெயர் வைக்கப்பட்டது. செர்பன்டைன் வகை தீப்பாறைகளில் செனோட்லைட்டு காணப்படுகிறது. \n\n"}
{"id": "437551", "url": "https://ta.wikipedia.org/wiki?curid=437551", "title": "அசிசைட்டு", "text": "அசிசைட்டு\n\nஅசிசைட்டு (\"Asisite\") என்பது PbSiOC என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். மஞ்சள் நிறத்தில் நாற்கோணவமைப்பு படிகமாக இது காணப்படுகிறது. நமீபியா நாட்டின் 14 மண்டலங்களில் ஒன்றான ஓட்யோசோஞ்யுபா மண்டலத்திலுள்ள குரூட்போன்டீன் மாவட்டத்தில் இருக்கும் கோம்பாட் சுரங்கத்தில் 1988 ஆம் ஆண்டு இக்கனிமம் கண்டறியப்பட்டது. அசிசு என்ற பண்ணைக்குள் இச்சுரங்கம் காணப்பட்டதால் கனிமத்திற்கு இப்பெயர் சூட்டப்பட்டது. \n\n"}
{"id": "437556", "url": "https://ta.wikipedia.org/wiki?curid=437556", "title": "இஷிதா தத்தா", "text": "இஷிதா தத்தா\n\nஇஷிதா தத்தா \"(Ishita Dutta ஆகஸ்ட் 26, 1990) இந்திய திரைப்பட மற்றும் தொலைக்காட்சி நடிகை ஆவார், 2015ல் வெளிவந்த பாலிவுட் அதிரடி திகில்த் திரைப்படமான \"திரிஷ்யம்\" படத்தில் அவரது வேடத்திற்கும் மற்றும், ஸ்டார் பிளஸ் தொலைக்காட்சியில் ஒளிப்பரப்பான இந்தி தொலைகாட்சித் தொடர் \"ஏக் கர் பனூங்கா\" என்பதில் நடித்ததனால் நன்கு அறியப்படுகிறார். நடிகை தனுஸ்ரீ தத்தாவின் இளைய சகோதரி ஆவார்.\n\nSection::::ஆரம்ப வாழ்க்கை.\nதத்தா சார்க்கண்டில் உள்ள ஜம்சேத்பூரில் பென்காலி இந்து குடும்பத்தில் பிறந்துள்ளார். தத்தா ஜம்சேத்பூர் \"டி.பி.எம்.எஸ்\" ஆங்கிலப் பள்ளியில் பள்ளிப் படிப்பை மேற்கொண்டார், பின்னர் ஊடகப்படிப்பினை மும்பையில் படித்தார். அவரது சகோதரி, 2004இல் ஃபெமினா மிஸ் இந்தியா பட்டம் பெற்ற இவரது சகோதரி தனுஸ்ரீ தத்தாவும் ஒரு திரைப்பட மற்றும் தொலைக்காட்சி நடிகை ஆவார்.\n\nSection::::நடிப்பு.\nதத்தா 2012இல் வெளியான \"சாணக்கியடு\" என்ற தெலுங்குத் திரைப்படத்தில் நடிகர் தனிஷ்க்கு நாயகியாக தனது நடிப்பு வாழ்க்கையைத் தொடங்கினார். பின்னர், நியாஸ் அகமது தயாரிப்பில் ஹெச். ஆர். ஸ்ரீகாந்த் இயக்கத்தில் வெளிவந்த \"யேனிடு மனசாலி\" என்ற படத்தில் இவரும் இவரது சகோதரி தனுஸ்ரீ தத்தாவும் இணைந்து பணியாற்னர், ஆனால் அது முழுமையடையாத காரணத்தால் வெளியிடப் படவில்லை. பின்னர் இவர், \"ஏக் கர் பனூங்கா\" என்ற தொலைக்காட்சி நாடகத் தொடரில் ஒரு முக்கிய கதாபாத்திரத்தில் நடித்துள்ளார். 2016இல், லைப் ஓகே தொலைக்காட்சியில் ஒளிப்பரப்பான \"ரிஸ்தோன் கா சௌதாகர்- பாஸிகர்\" என்ற நிகழ்ச்சியில் நடிகர் வத்சல் சேத்திற்கு இணையாக நடித்திருந்தார்.. இவர் பாலிவுட் திரைப்படமான \"திரிஷ்யம்\" படத்தில் நடிகர் அஜய் தேவ்கான், தபூ மற்றும் சிரேயா சரன் ஆகியோருடன் ஒரு துணைக் கதாபாத்திரத்தில் அஜய் தேவ்கானின் மகளாக நடித்திருந்தார். கபில் ஷர்மாவுடன் அவர் \"ஃபிராங்கி\" படத்தில் பணிபுரிந்தார்.\n\nSection::::சொந்த வாழ்க்கை.\nஇஷிதா தத்தா தனது நீண்டகால காதலர் மற்றும் முன்னாள் துணை நட்சத்திரமான வத்சல் சேத் என்பவரைத் திருமணம் செய்து கொண்டார்.\n"}
{"id": "437559", "url": "https://ta.wikipedia.org/wiki?curid=437559", "title": "சூலகுண்டா", "text": "சூலகுண்டா\n\nசூலகுண்டா (Suligunta) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், சூளகிரி வட்டத்துக்கு உட்பட்ட ஒரு வருவாய் கிராமம் ஆகும். இந்த ஊரானது பி. குருபரப்பள்ளி ஊராட்சிக்கு உட்பட்டது.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 38 கிலோமீட்டர் தொலைவிலும், ஒசூரில் இருந்து 26 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 217 வீடுகள் உள்ளன. கிராமத்தின் மொத்த மக்கள் தொகையானது 962 ஆகும்.\n"}
{"id": "437565", "url": "https://ta.wikipedia.org/wiki?curid=437565", "title": "ஜெசிகா இஸ்கந்தர்", "text": "ஜெசிகா இஸ்கந்தர்\n\nஜெசிகா இஸ்கந்தர் (Yesisca Iskandar) \"எசிக்கா இஸ்கந்தர்\" என்றும் அழைக்கப்படும் இவர் 1988 ஜனவர் 29 அன்று பிறந்த இந்தோனேசிய நடிகை, விளம்பர நடிகை, நிகழ்ச்சியாளர், பாடகர், நகைச்சுவையாளர் மற்றும் எழுத்தாளர் ஆவார்.\nஜெசிகா ஜகார்த்தாவைப் பூர்வீகமாகக் கொண்டவர். ஜெசிகாவின் முதல்த் திரைப்படம் \"டியாலவ்\" மற்றும் மலேசியத் திரைப்படம் \"திவா\" என்பது இரண்டாவதுத் திரைப்படமாகும். இவரது பெற்றொருக்கு இவர் ஒரே மகள் மற்றும் 4 மூத்த சகோதரர்கள் உள்ளனர். இவருடைய தந்தை ஒரு முஸ்லிம் அவரது தாயார் ஒரு கிறிஸ்தவர் ஆவார்.\n\nSection::::தொழில்.\nஜெடார் என்பது அவரது புனைப்பெயர், விளம்பரங்களிலிருந்து தனது தொழிலைத் தொடங்கினார். முன்னர், ஜான் காஸாபிளான்காவில் உள்ள ஒரு விளம்பரப் பயிற்சிப் பள்ளியில் கலந்து கொண்டார்.ஜெஸிக்காவின் முதல்த் திரைப்படம் \"டியாலவ்\" மற்றும் மலேசியத் திரைப்படம் \"திவா\" என்பது இரண்டாவதுத் திரைப்படமாகும்.\n2008 முதல் 2012 வரை பல தொலைக்காட்சி தொடர் மற்றும் \"வினு பாஸ்டியன்\" உடன் \"எஃப்டிவி\"யின் (தொலைக்காட்சித் திரைப்படம்) \"காடிஸ் பென்கான்டர் டீலுர்\" , \"விக்கி நிடின்கரோ\" மற்றும் \"ரியோ தேவான்டோ\" உடன் \"சின்டா புரா-புரா நியாசர்\" போன்றவற்றில் தோன்றியுள்ளார்.\n\nஜெடார் முதன்முறையாக மார்ச் 2011 முதல் \"ஆர்சிடிஐ\"யின் \"தஸ்யாத்\"தில் ஒரு நிகழ்ச்சி வழங்குபவராக இருந்தார். 2012 இல் ஜெடார் இந்தோனேசியா புவி மணிநேர தூதுவராகவும் விளங்கினார். செப்டம்பர் 2018 ல், தாய்லாந்தின். ஆ\"சியாஸ் நெக்ஸ்ட் டாப் மாடல்\" ஆறாவது பருவத்தின் 6 நிகழ்ச்சியின் விருந்தினராக ஜடேர் இருந்தார்.\n\nSection::::சொந்த வாழ்க்கை.\nஜெசிகா ஜகார்த்தாவில் டிசம்பர் 11, 2013 இல் ஒரு ஜெர்மன் குடிமகனான \"வால்ட்பர்க் வொல்பெக் வால்ட்சீ\" குடும்பத்தின் \n\"லுட்விக் வான்\" என்பவரை \"புரோஸ்டஸ்டன்ட்\" தேவாலயத்தில் திருமணம் செய்துகொண்டார், இதில் பல உறவினர்கள் கலந்து கொண்டனர், இவர் ஜெசிகாவை விட இரண்டு வயது இளையவர் ஆவார். ஜனவரி 8, 2014 அன்று, இந்த திருமண பதிவு \"சிவில்\" பதிவு அலுவலகத்தில் நடத்தப்பட்டது மற்றும் அவர்களது திருமணத்தின் மூலம் \"எல் பராக் அலெக்ஸாண்டர்\" என்ற ஒரு மகனை ஜூலை 21, 2014 அன்று பெற்றதாக ஜெசிகா ஒத்துக்கொண்டார். 2014 அக்டோபர் 13 அன்று, இந்தோனேசிய நீதிமன்றத்தில் திருமணத்தை ரத்து செய்ய ஜெசிக்காவின் கணவர் ஒரு வழக்கு பதிவு செய்தார். ஏப்ரல் 2015 ல், இந்தோனேசிய நீதிமன்றம் ஜெசிகா இஸ்கந்தர் மற்றும் \"லுட்விக்\" ஆகியோருக்கு இடையிலான திருமணத்தை ரத்து செய்ய மறுத்து விட்டது.\n\nSection::::சுய சரிதை.\n2013 பிப்ரவரியில் ஜெசிகா தனது முதல் சுயசரிதையான, \"ஜேடர்: ஜெசிகா இஸ் ஜெசிகா\" என்ற நூலை வெளியிட்டார்.\nடிசம்பர் 2014 இல், ஜெசிகா தனது இரண்டாவது சுயசரிதையான, \"ஜேடார் பவர்: லவ், லைஃப், லார்ட்\" என்பதை வெளியிட்டார், இதில் தனது முதல் மகன் \"எல் பராக் அலெக்ஸாண்டர்\"இன், அனுபவங்களைக் குறிப்பிட்டார்.\n\nSection::::கல்வி.\nஜெசிகா \"புண்டா முலியா\" உயர் நிலைப் பள்ளியில் கல்வி பயின்றார், பின்னர் அவர் ஜகார்த்தா திரிசக்தி பல்கலைகழகத்தில் உட்புற வடிவமைப்பு முடித்தார். ஜெசிகா தொழில் காரணமாக மூன்று பருவகாலத் தேர்வுகளுக்குப் பிறகு தனது படிப்பை தொடரவில்லை என்று கூறப்படுகிறது.\n\n"}
{"id": "437568", "url": "https://ta.wikipedia.org/wiki?curid=437568", "title": "அக்ரெல்லைட்டு", "text": "அக்ரெல்லைட்டு\n\nஅக்ரெல்லைட்டு (\"Agrellite\") என்பது NaCaSiOF என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். கனடா நாட்டின் கியூபெக் மாகாணத்தில் அக்ரெல்லைட்டு கண்டறியப்பட்டது. வேறு சில இடங்களிலும் இக்கனிமம் இருப்பதாக அறியப்படுகிறது. \n\nபுற ஊதாகதிரின் குறுகிய அலைநீளம் மற்றும் நீண்ட அலைநீளம் இரண்டிலுமே இளஞ்சிவப்பு நிற ஒளிர்தலை இது வெளிப்படுத்துகிறது. \n\n1913 முதல் 1996 வரையிலான காலப்பகுதியில் வாழ்ந்த கனிமவியலாளர் சிடூவர்ட் ஒலோப் அக்ரெல் நினைவாக கனிமத்திற்கு இப்பெயர் சூட்டப்பட்டது \n"}
{"id": "437569", "url": "https://ta.wikipedia.org/wiki?curid=437569", "title": "பக்கோரா", "text": "பக்கோரா\n\nபக்கோரா \"(Pakora\") என்பது இந்திய துணைகண்டத்தில் தோன்றிய பொறித்தெடுக்கப்படும் ஓர் உணவு வகை. இது பக்கோடா, பக்கோடி, ஃபக்குரா, பஜ்ஜி, பொனாகோ என்றும் அழைக்கப்படுகிறது. புகழ் பெற்ற இந்திய உணவான இது, உணவகங்களிலும் தெருவோரக் கடைகளிலும் விற்கப்படுகிறது. மேற்கத்திய நாடுகளின் இந்திய உணவகங்களில் இது பெரும்பாலும் காணப்படுகிறது.\n\nSection::::சொற்பிறப்பியல்.\n\"பக்கோரா\" என்ற சொல் \"பக்வடா\" என்ற வடமொழி சொல்லிலிருந்து தோன்றியதாகும். பக்வடா என்ற சொல், பக்வ (சமைத்த) மற்றும் வடா (சிறு துண்டு) அல்லது வடகா என்ற அதன் திாிபின் கூட்டுச் சொல்லாகும்.\n\nSection::::பெயர்கள்.\nஇந்தியாவில், முக்கியமாக மகார}ஷ்டிரா, கர்நாடகா, ஆந்திர பிரதேஷ் போன்ற இடங்களில் இது பஜ்ஜி என்றே அழைக்கப்படுகிறது. எந்த காயால் பஜ்ஜி செய்யப்படுகிறதோ அதன் பெயரை முன் சேர்த்து அழைப்பது வழக்கம். எடுத்து காட்டாக, உருளைக் கிழங்கு பஜ்ஜி என்பது உருளைக் கிழங்கை மாவில் தோய்த்து பொறித்தெடுப்பதாகும். இம்மாநிலங்களில், பக்கோடா என்பது நன்கு நறுக்கப்பட்ட வெங்காயம், பச்சை மிளகாய், மசாலாவை மாவுடன் சேர்த்து செய்யப்படும் உணவைக் குறிக்கிறது. இவற்றை உருண்டையாகப் பிடித்தும் அல்லது உதிாி உதிாியாக எண்ணெயில் போட்டும் பொறித்து எடுக்கலாம். பக்கோடா வெளிப்புறம் மொறுகலாகவும் உட்புறம் மென்மையாகவும் இருக்கும்.\n\nSection::::செய்முறை.\nபக்கோரா வெங்காயம், கத்திரிக்காய், உருளைக் கிழங்கு, வாழைக்காய், கீரை, பன்னீர்,சேனைக்கிழங்கு, காலிஃபளவர், தக்காளி, பச்சை மிளகாய் போன்றவற்றில் செய்யலாம். சில நேரங்களில், ரொட்டி, மரக்கோதுமை, நிலக்கடலை, மீன் மற்றும் கோழியிலும் செய்யப்படுவதுண்டு. இவற்றைக் கடலை மாவில் தோய்த்து எண்ணெயில் பொறித்து எடுப்பர். வெங்காய பக்கோடா, உருளைக் கிழங்கு பக்கோடா, பாலக்கீரை பக்கோடா, பன்னீர் பக்கோடா மிகவும் விரும்பப்படுபவை. வெங்காயத்தை மட்டும் வைத்து செய்வதை வெங்காய பஜ்ஜீ என்றும் அழைப்பதுண்டு. பரங்கிக்காய் கொண்டும் பக்கோரா செய்யலாம்.\n\nSection::::பரிமாறுதல்.\nபக்கோராக்கள் சிற்றுண்டியாக அல்லது பசியைத் துண்டும் உணவாக பரிமாறப்படுகிறது. இந்தியத் திருமண விழாக்களில் மசாலா காஃபி அல்லது தேநீருடன் விருந்தினர்களுக்குப் பரிமாறப்படுகிறது. புளி, சட்டினி, அரைத்தா போன்றவையுடன் பரிமாறப் படுகிறது. வெளிநாடுகளில் புகழ் பெற்ற துரித உணவாக இந்திய வகை உணவகங்களில் திகழ்கிறது.\n"}
{"id": "437575", "url": "https://ta.wikipedia.org/wiki?curid=437575", "title": "இலியுகோபேனைட்டு", "text": "இலியுகோபேனைட்டு\n\nஇலியுகோபேனைட்டு (\"Leucophanite\") என்பது (Na,Ca)2BeSi2(O.OH.F)7 என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். கால்சியம் இடம்பெற்றுள்ள இடத்தில் சீரியம் தனிமம் பதிலீடாக இடம்பெற்றும் இக்கனிமம் அறியப்படுகிறது. இனோசிலிக்கேட்டு வகை கனிமமாக அணைவுக் கூட்டமைப்பில் இலியுகோபேனைட்டு காணப்படுகிறது. \nகியூபெக், உருசியா போன்ற நாடுகளில் மஞ்சள், பச்சை, வெண்மை நிறங்களில் பெக்மாடைட்டு தீப்பாறைகளாகவும் கார வகை அணைவுப் பாறைகளாகவும் முச்சாய்வு படிகங்களாக இலியுகோபேனைட்டு தோன்றுகிறது. நார்வே, \n1840 ஆம் ஆண்டு நார்வே நாட்டின் லாங்கசுன்டிபோர்டு மாவட்டத்தில் இலியுகோபேனைட்டு முதன் முதலில் கண்டறியப்பட்டது. கிரேக்க மொழியில் வெண்மை என்ற பொருள் கொண்ட இலியுகோசு என்ற சொல்லையும் தோற்றம் என்ற பொருள் கொண்ட பேனின் என்ற சொல்லையும் சேர்த்து இலியுகோபேனைட்டு என்ற பெயர் உருவாக்கப்பட்டது. \n\nSection::::மேற்கோள்கள்.\n<br>\n"}
{"id": "437577", "url": "https://ta.wikipedia.org/wiki?curid=437577", "title": "சிமி கரேவால்", "text": "சிமி கரேவால்\n\nசிமி கரேவால் (Simi Garewal) அக்டோபர் 17, 1947இல் பிறந்த இந்திய நடிகை மற்றும் பேச்சு நிகழ்ச்சி தொகுப்பாளர் ஆவார். இவர் இரண்டு முறை பிலிம்பேர் விருது பெற்றுள்ளார். இவர், \"தோ பதன்\", \"சாத்தி\",\"மேரா நாம் ஜோக்கர்\", \"சித்தார்த்தா\", \"கர்ஜ்\" மற்றும் \"உதீகான்\" (பஞ்சாபி மொழி) போன்ற திரைப்படங்களில் நடித்ததின் மூலமாக அறியப்படுகிறார். இவரது பிரபலமான பேச்சு நிகழ்ச்சி, \"ரெண்டெஸ்வூஸ் சிமி கரேவால்\" எனவும் அறியப்படுகிறது.\n\nSection::::இளமைப்பருவம்.\nசிமி கரேவால் பஞ்சாபிலுள்ள முகட்சரில் ஒரு சீக்கிய குடும்பத்தில் பிறந்தார். இவரது தந்தை பிரிகடியர் ஜெ. எஸ். கரேவால் இந்தியத் தரைப்படையில் பணிபுரிந்தவர். சிமி, தயாரிப்பாளர் யஷ் சோப்ராவின் மனைவியான பமீலா சோப்ராவின் உறவினராவார். சிமியின் தாய் தார்ஷியும், பமீலாவின் தந்தை மொகிந்தர் சிங்கும் உடன்பிறந்தவர்களாவர். சிமி, அவரது சகோதரி அம்ரிதாவுடன் இங்கிலாந்திலுள்ள \"நியூலேண்ட் ஹவுஸ் ஸ்கூலில்\" படித்தார்.\n\nSection::::தொழில்.\nஇங்கிலாந்தில் தனது குழந்தைப் பருவத்தை கழித்த பிறகு, கரேவால் தன் பதின்பருவத்தில் இந்தியாவிற்குத் திரும்பி வந்தார். ஆங்கில மொழியில் சரளமாக பேசும் திறன் இருந்ததால், ஆங்கில மொழித் திரைப்படமான \"டார்சன் கோஸ் டு இந்தியா\"வில் நடிக்கும் வாய்ப்பு இவருக்கு கிடைத்தது. 15 வயதான கரேவால் 1962 ஆம் ஆண்டில் இந்த படத்தில் பெரோஸ் கானுடன் இணைந்து அறிமுகமானார். இப் படத்தில் இவரது நடிப்பு நன்றாக இருந்ததால் மேலும் பல பட வாய்ப்புகள் இவரைத் தேடி வந்தன. 1960 மற்றும் 70களில் வெளிவந்த முக்கிய இந்தியத் திரைப்படங்களில் இவர் நடித்துள்ளார். அவற்றில், இயக்குனர் மெகபூப் கானின் \"சன் ஆஃப் இந்தியா\", (இந்தி நடிகர்) ராஜ் கபூரின், \"மேரா நாம் ஜோக்கர்\" (1970), சத்யஜித் ராயின் \"அரான்யர் டின் ராத்ரி\", மிருணாள் சென்னின் \"பதாதிக்\" மற்றும் ராஜ் கோஸ்லாவின் \"தோ பதன்\" ஆகிய படங்கள் குறிப்பிடத்தக்கவை ஆகும்.\n\n\n"}
{"id": "437578", "url": "https://ta.wikipedia.org/wiki?curid=437578", "title": "இயுமைட்டு", "text": "இயுமைட்டு\n\nஇயுமைட்டு (\"Humite\") என்பது (Mg,Fe)(SiO)(F,OH). என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இத்தாலி நாட்டின் விசுவியசு மலையிலிருந்து எரிதலால் உமிழப்பட்ட பொருளில் இயுமைட்டு இடம்பெற்றுள்ளது. 1749 -1838 காலப்பகுதியைச் சேர்ந்த மலரியல் நிபுணர் ஆப்ரகாம் இயுமால் கண்டுபிடிக்கப்பட்டு விவரிக்கப்பட்ட்தால் இப்பெயர் கனிமத்திற்கு சூட்டப்பட்டது . \n"}
{"id": "437581", "url": "https://ta.wikipedia.org/wiki?curid=437581", "title": "கிச்சடி", "text": "கிச்சடி\n\nகிச்சடி அல்லது கிச்சரி (Khichdi) என்பது அரிசி அல்லது இரவை, பலவிதமான காய்களின் துண்டுகள், பருப்பு, தானியங்கள், தயிர், பால், நெய், மசாலா பொருட்கள் முதலிய எல்லா உணவுப் பொருட்களையும் பல்வேறு வகைகளானக் கலவைகளில், குறிப்பிட்ட விகிதாச்சாரப்படிக் கலந்து சமைத்து, தேவையான தாளிதம் செய்து, இந்தியாவெங்கும் சாப்பிடப்படும் உணவுவகை ஆகும். கம்பு, பாசிப் பருப்பிலும் இவை செய்யப்படுவதுண்டு. இந்திய கலாசாரத்தில் குழந்தைகளுக்கு கொடுக்கப்படும் முதல் திட உணவாகவும் இது இருக்கிறது. சவ்வரிசியில் செய்யப்படும் சபுதானக் கிச்சடி சிவராத்திரி, நவராத்திரி போன்ற விரத நாட்களில் இந்துகளால் உண்ணப்படுகிறது. இது ஆங்கிலோ-இந்திய உணவான கேட்கேரியின் முன்னோடி ஆகும்.\n\nSection::::சொற்பிறப்பியல்.\n\"கிச்சடி\" என்பது \"கிச்சா\" என்ற சமஸ்கிருத சொல்லிலிருந்து தோன்றியது. இதன் பொருள் அரிசி பருப்பினால் செய்யப்படும் உணவு என்பதாகும்.\n\nSection::::வரலாறு.\nகிரேக்க தூதர் செலிக்கசு கிச்சடி என்பது அரிசி மற்றும் பருப்பினால் இந்திய துணைக்கண்டத்தில் செய்யப்படும் ஓர் உணவாகும் என்று குறிப்பிட்டுள்ளார். மோராக்கன் பயணி இப்னு பதூதா கிச்சரியை அரிசி பாசிப் பருப்பினால் ஆன உணவு என 1350 இல் குறிப்பிடுகிறார். அஃபனாசி நிகித்தின் என்ற உருசியப் பயணியாலும் கிச்சடி 15 ஆம் நுாற்றாண்டில் குறிப்பிடப்படுகிறது. முகலாயர்களிடமும் இது மிகவும் புகழ்பெற்றது. அக்பரின் மந்திரியான அபுல் ஃபசல் எழுதிய நுாலில் ஏழு வகையான கிச்சடி குறிப்பிடப்படுகிறது. கிச்சயைக் கொண்டு அக்பர், பீர்பால் கதையும் உள்ளது.\n\nSection::::பிராந்திய வேறுபாடுகள்.\nகிச்சடி இந்திய துணைக்கண்டமெங்கும் புகழ் பெற்றது அல்லாமல், பாகிஸ்தான், பிஜி தீவுகள், நேபாலிலும், புகழ்பெற்றது. அரியானா, ராஜஸ்தான், குஜராத், வங்காளம், அசாம், பீகார், ஜார்கண்ட், உத்திர பிரதேசம், ஒடிசா மற்றும் மகாராஷ்டிராவில் பல்வேறு வகையாக செய்யப்படுகிறது. பல தானியங்கள் கலந்த கிச்சடி சத்து நிறைந்தது.\n\nSection::::வங்காளம்.\nவங்காளத்தில் இது \"கிச்சுரி\" என்று அழைக்கப்படுகிறது. இவை நெய், ஊறுகாய் சேர்த்து கறி, மீன், உருளைக் கிழங்கு, கத்திாிக்காய், ஆம்லேட்டுடன் பரிமாறப்படுகிறது. மழைக்காலங்களிலும் கடவுளுக்குப் படைக்கப்படும் உணவாகவும் விளங்குகிறது.\n\nஇல்லத்தரசிகளும், சமையல்காரா்களும் இவற்றில் பல பொருட்கள் சோ்த்த சமைப்பர். அதனால் \"ஜோக கிச்சுரி\" என்றால் \"உணவைக்\" குறிக்கும் சொல்லாடல் உண்டானது.\n\nரமலானின் பொழுது, வங்காள தேசத்திலுள்ள சில்லெட் நகரில் வாழும் இஸ்லாமியர்கள் மற்றும் பிறநாடுகளில் வாழும் சில்லெட் மக்கள் தங்கள் நோன்பை கிச்சுரி ஆகிய நோன்பு கஞ்சியைக் குடித்து முடித்துக் கொள்ளும் வழக்கம் கொண்டுள்ளனர்.\n\nSection::::பீகார்.\nபீகாா் மாநிலத்தில் அரிசி, பருப்பு, கரம் மாசாலா சோ்த்து அரைதிட நிலையில் சமைத்து, நெய், உருளைக் கிழங்கு கொத்சு, கத்திரிக்காய் கொத்சு, தக்காளி சட்டினி, அப்பளம், மாங்காய் ஊறுகாயுடன் பரிமாறப்படுகிறது. வழக்கமாக அனைத்து சனிக்கிழமைகளிலும் மகர சங்ராந்தியன்று இரவு உணவாகவும் சாப்பிடப்படுகிறது. பனிக் காலங்களில் காலிபிளவா், பச்சை பட்டாணி சேர்த்து செய்வது வழக்கம்.\n\nSection::::குஜராத்.\nகுஜராத்தில் காதி, சுர்தி உந்தியா மற்றும் கத்திரிக்காய் கொத்சுடனும் பரிமாறப்படுகிறது. சாடி கிச்சடி, மசாலா கிச்சடி, சுவாமி நாராயண் கிச்சடி என்று பல சுவைகளிலும் பரிமாறப்படுகிறது. பருக் மாவட்டத்தில், அரிசியுடன் மஞ்சள் சேர்த்து கிச்சடி சமைத்து, காதியுடன் மாலை உணவாக உண்ணப்படுகிறது. இது குட்சி மக்களின் பாரம்பரிய உணவாகும்.\n\nகுறைந்த எண்ணெயில் சமைக்கும் பொழுது, மிதமான மற்றும் சத்தான உணவாக இருப்பதால் ஆயுர்வேத மற்றும் இயற்கை உணவு உண்பவர்களுக்கு இது மிகவும் விருப்பமானது.\n\nSection::::அரியானா.\nஅரியானாவில் கிச்சரி என்பது தினை மற்றும் பாசிப்பருப்பை அரைத்து, சூடான நெய் அல்லது தயிருடன் கலந்து உண்ணப்படுவதாகும். சில நேரங்களில் சோளம், கம்பு மற்றும பாசிப்பருப்புடன் சேர்க்கப்படுகிறது. தாலியா என்பது கோதுமை அல்லது வாற்கோதுமையுடன் பால் மற்றும் சர்க்கரை சேர்த்து செய்யப்படும் இனிப்புக் கஞ்சியாகும்.\n\nSection::::ஒடிசா.\nஇங்கு பிரபலமான கிச்சடி வகைகள் அடகெங்கு கிச்சடி (இஞ்சி-பெருங்காய கிச்சடி), பாசிப் பருப்பு கிச்சடி முதலியனவாகும். அடகெங்கு கிச்சடி என்பது ஜெகநாதர் கோயிலின் முக்கிய உணவாகும்.\n\nSection::::தென்னிந்தியா.\nதுவரம் பருப்பு கிச்சடி என்பது கர்நாடகாவில் புகழ்பெற்ற ஒருவகையான கிச்சடியாகும். அரிசி, துவரம் பருப்பு, மிளகு, சீரகம், முந்திரி சேர்த்து செய்யப்படும் பொங்கல், தென்னிந்தியாவில், முக்கியமாக தமிழ்நாட்டின் புகழ் பெற்ற உணவாகும்.\n\nSection::::ஐதராபாத் இசுலாமியர்கள்.\nஐதராபாத் உணவுகளில் கிச்சடி முக்கியமானது. முற்கால ஐதராபாத் மாநிலத்திலும், தற்கால தெலுங்கானா, மரத்வாடா (), ஐதராபாத்-கர்நாடகா போன்ற இடங்களில் காலை உணவாக உண்ணப்படுவது. கிச்டி, கீமா, கட்டா என்றும் அழைக்கப்படுகிறது.\n\nSection::::கிச்ரா மற்றும் கிச்சடி.\nகிச்ரா என்பது கறி சேர்த்து செய்யப்படும் உணவு, கிச்சடி சைவ உணவாகும்.\n\nSection::::கிச்சடி இந்தியாவின் \"தேசிய உணவு\".\nஅதிகாரப்பூா்வமின்றி, இந்திய ஊடகங்களால் இந்தியாவின் \"தேசிய உணவாக\" கிச்சடி வழங்கப்படுகிறது. இந்திய அரசாங்கத்தால் \"உணவுகளின் அரசி\" என்று உலகமெங்கும் பிரபலப்படுத்தப்படுகிறது. உணவு பதனிடும் தொழிற்சாலை அமைச்சகத்தின் அமைச்சா் அர்சிம்ரத் கவுர் பாதல் \"கிச்சடி மிகுவும் சத்தான மற்றும் ஆரோக்கியமான உணவு. ஏழை, பணக்காரர் என்று அனைவராலும் உண்ணப்படுவது. இது இந்தியாவின் வேற்றுமையில் ஒற்றுமைைய காட்டும் சின்னமாகத் திகழ்கிறது. எனவே, கிச்சடி இந்திய உணவுகளின் அடையாளமாகத் தோ்ந்தெடுக்கப்படுகிறது\" என்றார். இதன் மூலம், இந்திய உணவுகளை உலகமெங்கும் பிரபலப்படுத்த ஊக்கப்படுத்தப்படுகிறது.\n\nSection::::கலாசாரத்தில்.\nபலவற்றின் கலவை அல்லது கதம்பம் என்ற பொருளில் திரைப்படங்களில், எடுத்துக்காட்டாக, \"கிச்டி: தி மூவி\" (\"),\" மற்றும் தொலைக்காட்சி நிகழ்ச்சிகளில், எடுத்துக்காட்டாக, , கிச்டி (தொடா்), இன்ஸ்டன்ட் கிச்டி போன்று பயன்படுத்தப்படுகிறது.\n"}
{"id": "437587", "url": "https://ta.wikipedia.org/wiki?curid=437587", "title": "தெரிக்சைட்டு", "text": "தெரிக்சைட்டு\n\nதெரிக்சைட்டு (\"Derriksite\") என்பது Cu(UO)(SeO)(OH)•HO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இது மிகவும் அபூர்வமான ஒரு யுரேனியம் கனிமம் ஆகும். தாமிரம், யுரேனியம், செலீனியம் ஆகிய தனிமங்களைக் கொண்டுள்ள இரண்டாம் நிலை கனிமமாக இது வகைப்படுத்தப்படுகிறது. அடர் பச்சை நிறம் முதல் வெளிர் பச்சை நிறம் வரையிலான வண்ணங்களில் ஒது காணப்படுகிறது. \nபொதுவாக தெரிக்சைட்டு படிகங்கள் ஊசி வடிவப் படிகங்களாகத் தோன்றுகின்றன. யூரேனைல் செலீனியக் கனிமமான தெமசுமேக்கரைட்டு கனிமத்துடன் தெரிக்சைட்டு பெரும்பாலும் சேர்ந்து காணப்படுகிறது. ஆனால் தெரிக்சைட்டு கனிமம் தெமசுமேக்கரைட்டு கனிமத்தைக்காட்டிலும் மிகவும் அபூர்வமாகக் கிடைக்கக் கூடியது ஆகும். \n\nநிலவியலாளர் யீன் மேரி பிராங்கோயிசு யோசப் தெரிக்சு (1912-1992) கண்டு பிடித்த காரணத்தால் கனிமத்திற்கு இப்பெயர் சூட்டப்பட்டது. மோவின் அளவு கோலில் தெரிக்சைட்டின் கடினத் தன்மை 2 ஆகும் .\n\n"}
{"id": "437594", "url": "https://ta.wikipedia.org/wiki?curid=437594", "title": "ஹனி இரானி", "text": "ஹனி இரானி\n\nஹனி இரானி (Honey Irani) ஆகஸ்டு 25, 1955இல் பிறந்த இந்திய பாலிவுட் திரைப்பட நடிகை மற்றும் திரைக்கதை ஆசிரியர் ஆவார். இவர், \"சிரக் கஹான் ரோஷ்னி கஹான்\", மற்றும் \"பாம்பே கா சோர்\" போன்ற படங்களில் குழந்தை நட்சத்திரமாக பாலிவுட்டில் அறிமுகமானார்.\n\nSection::::பின்புலம் மற்றும் சொந்த வாழ்க்கை.\nஇரானி, திரைக்கதை ஆசிரியர் மற்றும் பாடலாசிரியரான ஜாவேத் அக்தர் ஐ \"சீதா ஆர் கீதா\" படப்பிடிப்பில் சந்தித்தார். இவர்கள் இருவரும் மார்ச்சு 21, 1972இல் திருமணம் செய்து கொண்டனர். அப்போது அவருக்கு வயது 17 ஆக இருந்தது. குழந்தை நட்சத்திரமாக நடித்த இரானியின் தொழில் வாழ்க்கை முடிவடைந்த நிலையிலும், அக்தரின் திரைக்கதை ஆசிரியர் பணி சரியாகத் தொடங்காத காரணத்தினாலும் இருவரும் தங்குவதற்கு இடமில்லாமல் இருந்தனர். அந்நிலையில், ஹனியின் மூத்த சகோதரி மேனகாவின் வீட்டில் உள்ள ஒரு அறையில் குடும்ப வாழ்வை ஆரம்பித்தனர்.\n\nஇவர்களுக்கு, 1972இல் சோயா அக்தர் என்கிற மகளும், 1974இல் பர்கான் அக்தார் என்கிற மகனும் பிறந்தனர். இதனால் ஹனி இரானி வீட்டைக் கவனித்துக் கொள்ளும் இல்லத்தரசியாக இருந்தார். ஆனால் 1970களின் மத்தியில் இவரது கணவர் அக்தருக்கும் நடிகை சபனா ஆசுமிக்கும் ஏற்பட்ட தொடர்பின் காரணமாக இவர்களது மண வாழ்க்கை விவாகரத்தில் முடிந்தது. 1978இல் பிரிந்து வாழ்ந்த இத் தம்பதியினர், 1985இல் விவாகரத்து பெற்றனர். 1984இல் அக்தர் சபனா ஆசுமியை மணந்தவுடன், இரானி தன் இரு குழந்தைகளுக்காக தன் வாழ்வை அர்ப்பணித்தார். இவர் குழந்தைகளுக்கு ஆதரவாக பணத்தை சம்பாதிக்கும் விதமாக புடவைகளில் பூத்தையல் செய்ய ஆரம்பித்தார். இறுதியில், அவர் திரைக்கதை எழுத்தாளராக தன் இரண்டாவது வாழ்க்கையை ஆரம்பித்தார். இரானியின் குழந்தைகள் (மகன்) பர்கான் அக்தார் மற்றும் மகள் சோயா அக்தர் ஆகிய இருவரும் இந்தித் திரைப்படத் துறையில் வெற்றிகரமான திரைப்படத் தயாரிப்பாளர்களாக வளர்ந்தனர்.\n\nஹனி இரானி, தன் சகோதரிகளான மேனகா மற்றும் டெய்சி இரானிக்கு இளையவராவார். இவரது மூத்த சகோதரி மேனகா தயாரிப்பாளரான கம்ரான் கானை மணந்து கொண்டார். இவர் இயக்குனர் மற்றும் படத்தயாரிப்பாளர்களான சஜித் கான், மற்றும் ஃபராஹ் கானின் தாயுமாவார். இவரது மற்றொரு சகோதரியான டெய்சி இரானியும் இவரைப் போலவே குழந்தை நட்சத்திரமாக அறிமுகமானவர். இவர் திரைக்கதை ஆசிரியரான கே. கே. சுக்லாவை மணந்து கொண்டார். இவர்களுக்கு மூன்று குழந்தைகள் உள்ளனர்.\n\nSection::::தொழில்.\nஹனி இரானி, \"சிரக் கஹான் ரோஷ்னி கஹான்\", மற்றும் \"பாம்பே கா சோர்\" போன்ற படங்களில் குழந்தை நட்சத்திரமாக பாலிவுட்டில் அறிமுகமானார். இவர் 72 படங்களில் நடித்துள்ளார். இவர் 1991இல் வெளிவந்த லாம்ஹெ திரைப்படத்திற்கு திரைக்கதை எழுதியுள்ளார். இதில் ஸ்ரீதேவி நடித்துள்ளார். இப் படம் இவருக்கு சிறந்த திரைக்கதைக்கான பிலிம்பேர் விருதினைப் பெற்றுத் தந்தது. இதன் மூலம் வெற்றிகரமான திரைக்கதை ஆசிரியர் பணியைத் தொடர்ந்தார்.\n"}
{"id": "437598", "url": "https://ta.wikipedia.org/wiki?curid=437598", "title": "பக்கோவைட்டு", "text": "பக்கோவைட்டு\n\nபக்கோவைட்டு (\"Bukovite\") என்பது TlCuFeSe என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். அரிய செலீனைடு கனிமமாக இது கருதப்படுகிறது. கருப்பு மற்றும் பழுப்பு நிறத்தில் நாற்கோண படிகமாக இது படிகமாகிறது . \n1971 ஆம் ஆண்டு செக் குடியரசின் வரலாற்றுச் சிறப்பு மிக்க மொராவியா பகுதியிலுள்ள பக்கோவ் யுரேனியம் சுரங்கத்தில் இக்கனிமம் முதன் முதலாக கண்டறியப்பட்டது. சுவீடன், பிரான்சு, அர்கெந்தினா போன்ற நாடுகளின் சில பகுதிகளிலும் காணப்படுவதாக அறியப்படுகிறது. \n"}
{"id": "437602", "url": "https://ta.wikipedia.org/wiki?curid=437602", "title": "சரோஜ் கான்", "text": "சரோஜ் கான்\n\nசரோஜ் கான் (Saroj Khan) என்று அனைவராலும் அறியப்படும் \"நிர்மலா நக்பால்\" இந்திய பாலிவுட். நடனப் பயிற்சியாளர் ஆவார். இவர், நவம்பர் 22, 1948இல் மும்பை மாநிலத்தில் (தற்போது மகாராட்டிரம்) பிறந்தவர். இவர், 40 வருடங்களாக, 2000க்கும் மேற்பட்ட திரைப்படப் பாடல்களில் நடனப் பயிற்சியாளராக பணியாற்றி இருக்கிறார். மேலும், இவர் \"இந்திய நடன பயிற்சியின் தாய்\" என அழைக்கப்படுகிறார்.\n\nSection::::தொழில்.\nஇந்திய பிரிப்பிற்குப் பிறகு, நிர்மலாவின் பெற்றோர் இந்தியாவிற்கு வந்தனர். இவர், தனது மூன்றாவது வயதில் \"நசரனா\" திரைப்படத்தில் வரும் ஷியாமா என்னும் குழந்தை கதா பாத்திரத்தில் நடித்து தன் தொழில் வாழ்க்கையைத் தொடங்கினார். மற்றும் 1950களின் பிற்பகுதியில், பின்னணி நடனக் கலைஞராக இருந்தார். இவர் நடனத்தை நடனப் பயிற்சியாளர் பி. சோஹன்லாலிடம் பணிபுரியும் போது கற்றுக் கொண்டார். முதலில் துணை பயிற்சியாளராகவும், பிறகு \"கீதா மேரா நாம்\" (1974) படத்தில் பணியாற்றியதன் மூலமாக முழு நேர தனிப் பயிற்சியாளராகவும் உயர்ந்தார். இருப்பினும், அவர் பல ஆண்டுகளுக்கு பாராட்டுக்களைப் பெற காத்திருக்க வேண்டியிருந்தது. ஸ்ரீதேவி உடன் \n\"மிஸ்டர் இந்தியா\" (1987), படத்தில் வரும் \"ஹவா ஹவாய்\" பாடலுக்கு பணிபுரிந்ததின் விளைவாக மக்களின் பாராட்டைப் பெற்றார். மேலும், ஸ்ரீதேவியுடன் \"நாகினா\" (1986), மற்றும் \"சாந்தினி\" (1989) போன்ற படங்களில் பணிபுரிந்துள்ளார். பின்னர் மாதுரி தீட்சித்துடன் \"தேசாப்\" (1988) படத்தில் பெரும் வரவேற்பை பெற்ற பாடலான \"ஏக் தோ தீன்\"...எனும் பாடல், \"தானேதார்\" (1990) படத்தில் வரும் \"தம்ம தம்ம லோக்\" எனத்தொடங்கும் பாடல், மற்றும் \"பேட்டா\" (1992) படத்தில் வருகின்ற \"தக் தக் கர்னே லகா\" எனத் தொடங்கும் பாடலுக்கு பணியாற்றியதின் விளைவாக பாலிவுட்டின் சிறந்த நடனப் பயிற்சியாளராக அறியப்படுகிறார்.\n\n2014இல், \"குலாப் கங்\" திரைப்படத்திற்கு மீண்டும் மாதுரி தீட்சித்துடன் பணியாற்றினார்.\n\nSection::::தொலைக்காட்சி பங்களிப்புகள்.\n2005இல், \"ஸ்டார் ஒன்\" தொலைக்காட்சியில் ஒளிபரப்பப்பட்ட \"நக் பாலியே\" நடன நிகழ்ச்சியின் மூன்று நடுவர்களில் ஒரு நடுவராக சரோஜ் கான் இருந்தார். மேலும், இந் நிகழ்ச்சியின் இரண்டாவது பருவத்திலும் பணியாற்றியுள்ளார். சமீபமாக, \"சோனி\" தொலைக்காட்சியின் \"உஸ்தாதன் கா உஸ்தாத்\" நிகழ்ச்சிக்கு நடுவராக இருந்தார். 2008இல் நடைபெற்ற \"நாச்செல் வீயுடன் சரோஜ் கான்\" நிகழ்ச்சியில் இவர் தோன்றியுள்ளார். இது \"என்.டி.டி.வி, இமாஜின்\" தொலைக்காட்சியில் ஒளிபரப்பப்பட்டது. சோனி தொலைக்காட்சித் தொடரான \"பூகி வூகி\" யில் ஜாவீத் ஜஃப்ரே, நவீத் ஜஃப்ரே, மற்றும் ரவி பெஹலுடன் இவரும் ஒரு நடுவராகப் பணியாற்றியுள்ளார். பிப்ரவரி 27, 2009இல் தொடங்கிய \"ஜலக் திக்லா ஜால்\" நிகழ்ச்சியின் மூன்றாம் பருவத்திற்கு நக் பாலியே, வைபவி மெர்ச்சன்ட் மற்றும் நடிகை ஜூஹி சாவ்லாவுடன் இவரும் ஒரு நடுவராக இருந்தார்.\n"}
{"id": "437603", "url": "https://ta.wikipedia.org/wiki?curid=437603", "title": "குட்டி பத்மினி", "text": "குட்டி பத்மினி\n\nகுட்டி பத்மினி (Kutty Padmini) ஒரு தென்னிந்தியத் திரைப்படங்களில் நடித்து வரும் நடிகையாவார். கோலிவுட் படவுலகில் பிரதானமாக பணி புரிந்து வருகிறார். 1959இல் \"ஆம்பள அஞ்சுலம்\" எனறப் படத்தின் மூலம் குழந்தை நட்சத்திரமாக அறிமுகமானார். தெலுங்கு , கன்னடம், மலையாளம் மற்றும் இந்தித் திரைப்படங்களில் நடித்துள்ளார். இவர் தனது மூன்றாவது வயதில் தமிழகத் திரைப்படத்துறையில் அறிமுகமானார். சிவாஜி கணேசன், ம. கோ. இராமச்சந்திரன், ஜெமினி கணேசன், ஜெய்சங்கர், ரசினிகாந்த் மற்றும் கமல்ஹாசன் உட்பட தமிழ் சினிமாவின் பல முக்கிய நபர்களுடன் நடித்துள்ளார். குழந்தையும் தெய்வமும் திரைப்படத்திற்காக சிறந்த குழந்தை கலைஞருக்கான தேசிய திரைப்பட விருதை வென்ற முதல் பெண் குழந்தை நட்சத்திரக் கலைஞராவார். களத்தூர் கண்ணம்மா படத்தில் நடித்ததற்காக கமல்ஹாசன் முதல் முறையாக இவ்விருதினை பெற்றுள்ளார்.\n\nகுட்டி பத்மினி, பெண்மணி அவள் கண்மணி, அவள் அப்படித்தான், அவர்கள், சகலகலா சம்மந்தி போன்றத் திரைப்படங்களில் துணை நடிகையாகத் தன்னை வளர்த்துக் கொண்டார், அவரது வைஷ்ணவி \"ஃபிலிம்ஸ் எண்டெர்பிரசஸ் லிமிடெட்\" என்ற தொலைக்காட்சி நிறுவனம் மூலம், \"கிருஷ்ணதாசி\", மற்றும் \"ராமானுஜர்\" போன்ற பல சிறந்த படைப்புகளை தயாரித்தார்.\nதென்னிந்திய நடிகர் சங்கத்தின் நிர்வாக உறுப்பினராகவும் இருக்கிறார்.\n\nSection::::தனிப்பட்ட வாழ்க்கை மற்றும் பின்னணி.\nகுட்டி பத்மினி சென்னையில் ஆச்சாரமான ஒரு ஐயங்கார் குடும்பத்தில் 1956 ஜூன் 5 அன்று பிறந்தார். இவருடைய தந்தை ஸ்ரீனிவாச சகரவர்த்தி \"மெட்ரோ கோல்ட்வின் மாயர்\" என்ற நிறுவனத்தின் இந்தியக் கிளையின்பொது மேலாளாராக பணி புரிந்துள்ளார், மற்றும் ஒரு தயாரிப்பாளரகவும் இருந்துள்ளார், இவருடைய தாயார் ராதா பாய் அவரது காலத்தில் ஒரு புகழ்பெற்ற நடிகையாவார். ஜென்டில்மேன், அக்னி நட்சத்திரம் போன்ற நூற்றுக்கும் மேற்பட்ட கோலிவுட் படங்களில் நடித்துள்ளார், 3 வயதில் சினிமாவில் நுழைந்ததனால் குட்டி பத்மினிக்கு சரியான பள்ளிக் கல்வி கிடைக்கவில்லை. \nSection::::தொழில்.\nகுட்டி பத்மினி தனது 3 வயதில் 3 வயதில் சினிமாவில் நுழைந்தார், \"குழந்தையும் தெய்வமும்\" என்றப் படத்தில் ஜெய்சங்கர் மற்றும் ஜமுனா ஆகியோருடன் இரட்டை வேடத்தில் நடித்துள்ளார். இதற்காக சிறந்த குழந்தை கலைஞருக்கான தேசிய திரைப்பட விருதை. \"பாசமலர்\", \"நவராத்திரி\", \"லேத மனசுலு\", \"ஓடையில் நின்னு\" போன்ற பலத் திரைப்படங்களில் நடித்துள்ளார், திருவருட்செல்வர் திரைப்படத்தில் இளவயது பொன்னனாக தோன்றி அரசனின் மூன்று கேள்விகளுக்கு பதிலளிப்பவராக நடித்து அனைவரையும் வியப்பில் ஆழ்த்தினார். மேலும் திருமால் பெருமைத் திரைப்படத்தில் இளைய ஆண்டாளாக வேடத்தில் பரவலாக பாராட்டப்பட்டார்.\n\n"}
{"id": "437609", "url": "https://ta.wikipedia.org/wiki?curid=437609", "title": "டைபொட்டாசியம் சைக்ளோ ஆக்டாடெட்ராயீனைடு", "text": "டைபொட்டாசியம் சைக்ளோ ஆக்டாடெட்ராயீனைடு\n\nடைபொட்டாசியம் சைக்ளோ ஆக்டாடெட்ராயீனைடு (\"Dipotassium cyclooctatetraenide\") என்பது KCH என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். சில சந்தர்ப்பங்களில் இதை K2COT என்ற சுருக்கப் பெயரால் அழைப்பார்கள். பழுப்பு நிற திண்மமான இச்சேர்மம் யுரேனோசீன் (U(C8H8)2) போன்ற சைக்ளோ ஆக்டாடெட்ராயீனைடு அணைவுச் சேர்மங்கள் தயாரிப்பதற்கான ஒரு முன்னோடிச் சேர்மமாகக் கருதப்படுகிறது. வளைய பதிலீடுகள், வேறுபட்ட கார உலோகங்கள் மற்றும் பல்வேறு அணைவுகளாகும் சேர்மங்களாக K2C8H8 சேர்மத்தின் ஒத்த வரிசைச் சேர்மங்கள் பல அறியப்படுகின்றன. \n\nSection::::தயாரிப்பு.\nசைக்ளோ ஆக்டாடெட்ராயீனுடன் பொட்டாசியம் உலோகத்தைச் சேர்த்து வினைப்படுத்தினால் டைபொட்டாசியம் சைக்ளோ ஆக்டாடெட்ராயீனைடு உருவாகிறது. \n2 K + C8H8 → K2C8H8\n\nஇவ்வினை நிகழ பாலியீனின் இரண்டு எலக்ட்ரான் ஒடுக்கம் இன்றியமையாததாகிறது. மேலும் இச்சேர்மத்தின் நிறமும் நிறமற்ற நிலையிலிருந்து பழுப்பு நிறமாக மாறுகிறது . \n\nSection::::கட்டமைப்பு.\nபொட்டாசியம் நேர்மின் அயனிகளுடன் டிக்ளைம் அல்லது பிசு(2-மெத்தாக்சியெத்தில்) ஈதர் வழிப்பெறுதிகள் அணைவாகியுள்ள K2(டிக்ளைம்)C8H8 சேர்மத்தின் கட்டமைப்பு எக்சு கதிர் படிகவியல் ஆய்வின் படி வரையறுக்கப்படுகிறது. C8H8 அலகு சமதள வடிவம் கொண்டதாகவும் கார்பன் – கார்பன் பிணைப்புகளுக்கு இடையிலுள்ள சராசரி தொலைவு 1.40 ஆங்சுட்ராம் எனவும் அறியப்படுகிறது .\n"}
{"id": "437613", "url": "https://ta.wikipedia.org/wiki?curid=437613", "title": "வாழ்க ஜனநாயகம்", "text": "வாழ்க ஜனநாயகம்\n\nவாழ்க ஜனநாயகம் 1996 ஆம் ஆண்டு மன்சூர் அலி கான் மற்றும் பிரகதி நடிப்பில், இ. இராமதாஸ் இயக்கத்தில், ஜே. ஏ. முகமது அலி இயக்கத்தில், மன்சூர் அலி கான் இசையில் வெளியான தமிழ் திரைப்படம்.\n\nSection::::கதைச்சுருக்கம்.\nபகத்சிங் (மன்சூர் அலி கான்) பழைய பொருட்களை வாங்கி விற்கும் கடை நடத்திவருகிறான். அவன் கடைக்கு அருகில் பழக்கடை நடத்தி வருபவள் அஞ்சலை (பிரகதி).\n\nகாவல்துறை அதிகாரி சிவசங்கர் (மகாநதி சங்கர்) அந்த நகரத்திற்கு மாற்றலாகி வருகிறார். சந்தையில் கடை நடத்தும் அனைத்து வியாபாரிகளும் தனக்குப் பணம் தரவேண்டுமென்று நிர்பந்திக்கிறார். இதற்கு எதிர்ப்பு தெரிவிக்கும் அஞ்சலைக்கும் சிவசங்கருக்கும் வாக்குவாதம் ஏற்படுகிறது. பகத்சிங் தலையிட்டு சிவசங்கரை அவமானப்படுத்தும்விதமாக பேசுகிறான். அஞ்சலையிடம் தவறாக நடக்க முயலும் சிவசங்கரிடமிருந்து அவளைக் காப்பாற்றித் திருமணம் செய்கிறான் பகத்சிங்.\n\nதன் கடைக்கு முன் கொலை செய்யப்படும் பத்திரிகையாளர் கொலைவழக்கில் சாட்சி சொல்லும் பகத்சிங்கை மிரட்ட ஆட்களுடன் வரும் ஜிந்தாவை (ரவீந்திர பாபு), பகத்சிங் அடித்ததால் படுகாயமடைகிறான் ஜிந்தா. இதை அறியும் அமைச்சர் சிசுபாலன் (ஜான் அமிர்தராஜ்) ஜிந்தாவிற்குப் பதிலாக அவனைப்போல் தனக்கு உறுதுணையாக இருக்குமாறு பகத்சிங்கிடம் கேட்கிறார். அதற்கு பகத்சிங் மறுக்கவே காவலர்கள் அவனைக் கைது செய்து காவல் நிலையத்தில் வைத்து அடிக்கின்றனர்.\n\nபகத்சிங்கின் கடந்த காலம்: தன் தாயுடன் வசிக்கும் பட்டதாரியான பகத்சிங் வேலை தேடி அலைகிறான். அவனுக்கு வேலைவாங்கித் தருவதாகக்கூறி லஞ்சம் கேட்கும் சிசுபாலனின் உதவியாளர் ராமானுஜனிடம் (டி. எஸ். ராகவேந்திரா) தங்கள் வீட்டை விற்றுப் பணம் தருகின்றனர். ஆனால் அவனுக்கு வேலைவாங்கித் தராமல் ஏமாற்றிவிடுகின்றனர். இந்த அதிர்ச்சியில் பகத்சிங்கின் தாய் மரணமடைகிறாள்.\n\nபகத்சிங் தன் எதிரிகளை எப்படிப் பழிவாங்கினான் என்பது மீதிக்கதை.\n\n\nSection::::இசை.\nபடத்தின் பாடல்களை எழுதி இசையமைத்தவர் மன்சூர் அலி கான்.\n"}
{"id": "437617", "url": "https://ta.wikipedia.org/wiki?curid=437617", "title": "இந்திய பில்டர் காப்பி", "text": "இந்திய பில்டர் காப்பி\n\nதென்னிந்திய ஃபில்டர் காப்பி என்பது காய்ச்சிய பாலுடன் இந்திய வகை வடிகட்டிகளில் செய்த காப்பி தண்ணீரைக் கலப்பதாகும். காஃபி என்பது தென்னிந்தியாவில் காப்பி என்ற உச்சரிப்புடன் வழங்கப்படுகிறது. இது மெட்ராஸ் ஃபில்டர் காஃபி, மெட்ராஸ் காப்பி, கும்பகோணம் டிகிரி காஃபி, மைலாப்பூர் காஃபி அல்லது மைசூர் ஃபில்டர் காஃபி என்றும் வழங்கப்படுகிறது. காப்பி தமிழில் குளம்பி என்றும் அழைக்கப்படுகிறது.\n\nSection::::காப்பி கொட்டைகள்.\nகாப்பி இந்தியாவில் 1600 இல் இருந்து சாகுபடி செய்யப்படுகிறது. யெமனிலிருந்து இஸ்லாம் துறவி பாபா புடனால் இந்தியாவிற்குக் கொண்டுவரப்பட்டது. இந்தியாவில் கர்நாடக மலைகள் (கொடகு, சிக்மங்கலூர் மற்றும் ஹாசன்), தமிழ்நாடு (நீலகிரி, ஏற்காடு மற்றும் கொடைக்கானல்), கேரளா (மலபார் பகுதி) மற்றும் ஆந்திரா (அரக்கு பள்ளத்தாக்கு) ஆகிய இடங்களில் சாகுபடி செய்யப்படுகிறது. இறுதியில் காப்பி கொட்டைகள், இ 10 முதல் 30 விழுக்காடு சிக்கரியும் சேர்த்து செய்யப்படுகிறது.\n\nSection::::செய்முறை.\nகாப்பி வடிகட்டி இரண்டு குவளைகள் கொண்டது. கீழ் உள்ள குவளை வடிகட்டிய காப்பியை சேமிக்கும். மேல் உள்ள குவளை ஓட்டை நிறைந்த அடிப்பாகம் கொண்டது. இது துளையிட்ட வட்டு அழுத்தியும் மூடியுமாகிய இரண்டு கழற்றும் பாகங்களைக் கொண்டது.\n\nமேல் குவளையில் காப்பித் துாள் நிரப்பி, சுடு தண்ணீரை ஊற்றி விட வேண்டும். பின் அதை கீழுள்ள குவளையின் மீது வைத்துவிட வேண்டும். காப்பி காஷாயம் துளித் துளியாக கீழே இறங்கும். இது மற்ற வகை காப்பிகளை விட சுவை துாக்கலாக இருக்கும். இவை டபரா மற்றும் டம்ளர் செட்டில் வழங்குவது வழக்கம். டபரா, சூடான காப்பியை ஆற வைப்பதற்கும், சர்க்கரை மற்றும் கஷாயத்தை பாலுடன் கலப்பதற்கும் பயன்படுகிறது. இது \"மீட்டர் காப்பி\" என்றும் அழைக்கப்படுகிறது.\n\nSection::::கலாச்சாரம்.\nதமிழக, கர்நாடக மற்றும் ஆந்திர கலாச்சரங்களில் விருந்தினர்களுக்குக் காப்பி கொடுத்து வரவேற்பது வழக்கம். 17 ஆம் நுாற்றாண்டில் பாபா பூடானால் தென்னிந்தியாவிற்கு வந்த காப்பி ஆங்கிலேயர் ஆட்சியில் புகழ்பெற்றது. இருபதாம் நூற்றாண்டு வரை வெல்லம் மற்றும் தேன் காப்பிகளுக்குப் பயன்படுத்தப்பட்டது. கேஃப் காஃபி டே, ஸ்டார் பக்ஸ் போன்றவற்றால் காப்பி கலாச்சாரம் மறுமலர்ச்சி அடைந்துள்ளது.\n\nSection::::வரலாறு.\nபாபா புடன் () என்ற இஸ்லாமியத் துறவியால் ஏழு காப்பி கொட்டைகள் துணியில் மறைக்கப்பட்டு யெமன் துறைமுகத்திலிருந்து கொண்டு வரப்பட்டது. பின் அதை காடூர் மாவட்டத்திலுள்ள சந்திரகிரி மலையில் மைசூர் மாநிலத்தில் நட்டார். பின்னர் இம்மலைத் தொடர் பாபா புடன் மலைகள் என்றழைக்கப்படுகிறது. அவர் கல்லறையைச் சிக்மங்கலுார் அருகே காண முடியும்.\n\nஅரசர் ஜகான்கிர் மற்றும் கிழக்கிந்திய நிறுவன காலகட்டத்திலும் காப்பியைப் பற்றிய சொல்லாடல்கள் கிடைக்கப்படுகின்றன. 1950 களில் , இந்தியன் பில்டர் காப்பிகள் பிரபலப்படுத்தப்பட்டன.\n\nSection::::பெயா்.\nகர்நாடகத்தில் பூந் பிஸ்நீரு என்று இரண்டு தலைமுறைகளுக்கு முன்னர் வரை பிரபலமாக வழங்கப்பட்டது.\n\nடிகிரி காப்பி என்பது உயர்தர காப்பியைக் குறிக்கும். பாலின் அடர்த்தியை அறிய உதவும் பால்மானியை வெப்பமானியுடன் தவறாகத் தொடர்புபடுத்தியதால் டிகிரி காப்பி என்ற பெயர் ஏற்பட்டது என கூறுவர்.\n\nகாப்பியுடன் கலக்கப்படும் சிக்கரி என்ற சொல்லிலிருந்து டிகிரி காப்பி தோன்றியது என்றும் கூறுவர்.\n\nமற்றொரு விளக்கம், முதல் முறை எடுக்கப்படும் கஷாயத்திலிருந்து செய்யப்படும் காப்பியே டிகிரி காப்பி என்றும் கூறுவா். சில வீடுகளில் இரண்டு மூன்று முறை கஷாயம் எடுக்கப்படுவதும் உண்டு.\n"}
{"id": "437621", "url": "https://ta.wikipedia.org/wiki?curid=437621", "title": "விசாகப்பட்டினம் மாவட்டம் (சென்னை மாகாணம்)", "text": "விசாகப்பட்டினம் மாவட்டம் (சென்னை மாகாணம்)\n\nவிசாகப்பட்டினம் மாவட்டம் (Vizagapatam District) என்பது பிரித்தானிய இந்தியாவின், சென்னை மாகாணத்துக்கு உட்பட்ட ஒரு மாவட்டம் ஆகும். இது பரப்பளவு கொண்டதாகவும், நிர்வாகரீதியாக 22 வட்டங்களாக பிரிக்கப்பட்டிருந்தது.\n\nSection::::வரலாறு.\n\"விசாகப்பட்டினம் ஹில் டிராக்ஸ் ஏஜன்சி\"யையும் உள்ளடக்கிய விசாகப்பட்டினம் மாவட்டமானது 1936இல் ஒரிசா மாகாணம் உருவாகும்வரை, பிரித்தானிய இந்தியாவின் பெரிய மாவட்டமாக இருந்தது. இந்த மாவட்டமானது தற்காலத்திய ஆந்திரப் பிரதேசத்துக்கு உட்பட்ட விசாகப்பட்டினம் மாவட்டம், விசயநகர மாவட்டம் மற்றும் தற்கால ஓடிசாவுக்கு உட்பட்ட கோராபுட் மாவட்டம், மால்கான்கிரி மாவட்டம், நபரங்குபூர் மாவட்டம் , ராயகடா மாவட்டம் ஆகிய மாவட்டங்களை உள்ளடக்கியதாக இருந்தது. மேலும் இந்த மாவட்டத்தின் ஒரு பகுதியாக ஸ்ரீகாகுலத்தின் ஒரு பகுதியும் இருந்தது. இந்த மாவட்டத்தின் தலைமையகமாக விசாகப்பட்டினம் நகரம் இருந்தது.\n\nSection::::வட்டங்கள்.\nவிசாகப்பட்டினம் மாவட்டமானது 22 வட்டங்களாக பிரிக்கப்பட்டிருந்தது. \n\n"}
{"id": "437623", "url": "https://ta.wikipedia.org/wiki?curid=437623", "title": "முதல் ஜெனீவா உடன்படிக்கை", "text": "முதல் ஜெனீவா உடன்படிக்கை\n\nமுதல் ஜெனீவா உடன்படிக்கை (First Geneva Convention) என்பது 1864 ஆம் ஆண்டு ஆகஸ்டு மாதம் 22 ஆம் திகதி அன்று சுவிட்சர்லாந்து நாட்டின் இரண்டாவது பெரிய நகரமான ஜெனீவா நகரில் வைத்து உலகநாடுகளிடையே போர் நடைபெரும்போது போர் வீரர்களை எப்படி நடத்தப்படவேண்டும் என்ற உலகலாவிய சட்டம் இயற்றப்பட்டதைக் குறிக்கும். பொதுவாக இது ஜெனீவா உடன்படிக்கை என்று அழைக்கப்படுகிறது.\nசுவிட்சர்லாந்து, நாட்டின் பணக்காரரான ஹென்றி டியூனாண்ட், என்பவரால் 1863 ஆம் ஆண்டு துவங்கப்பட்ட செஞ்சிலுவை சங்கத்தின் முன்முயற்சியின் காரணமாக இந்த உடன்படிக்கை முடிவுசெய்யப்பட்டது. \n\n\n"}
{"id": "437628", "url": "https://ta.wikipedia.org/wiki?curid=437628", "title": "ச. ஆ. பவானி தேவி", "text": "ச. ஆ. பவானி தேவி\n\nசந்தலவதா ஆனந்த சுந்தரராமன் பவானி தேவி (Chadalavada Anandha Sundhararaman Bhavani Devi பிறப்பு: ஆகஸ்டு 27, 1993) பரவலாக பவானி தேவி என அறியப்படும் இவர் இந்திய வாள்வீச்சு வீராங்கனை ஆவார். \"கோ ஸ்போர்ட்ஸ்\" எனும் தொண்டு நிறுவனம் இவருக்கு உதவிகளை வழங்கி வருகிறது. இந்த நிறுவனம் ராகுல் திராவிட்டின் தடகள வீரர்களுக்கு உதவி செய்யும் திட்டங்களுள் ஒன்றாகும்.\n\nSection::::ஆரம்பகால வாழ்க்கை.\nபவானி நடுத்தரக் குடும்பத்தில் ஆகஸ்டு 27, 1993 இல் பிறந்தார். இவரின் தந்தை ஒரு மதபோதகர், தாய் இல்லத்தரசி ஆவர். 2003 ஆம் ஆண்டில் இருந்து இவர் வாள்வீச்சில் ஈடுபட்டு வருகிறார். இவர் சென்னையில் உள்ள முருகா தனுஷ்கோடி பள்ளியில் பள்ளிப்படிப்பை கற்றார். 2004 ஆம் ஆண்டில் அப்ள்ளி அளவிலான வாள்வீச்சுப் போட்டியில் கலந்துகொண்டார். பின் கேரளா, தளச்சேரி விளையாட்டு அரங்கத்தில் சேர்ந்தார். இவருக்கு 14 ஆம் வயதாக இருக்க்கும் போது தனது முதல் சர்வதேச போட்டியில் கலந்துகொண்டார். துருக்கியில் நடைபெற்ற அந்தப் போட்டியில் 3 நிமிடங்கள் தாமதமாக வந்ததற்காக கருப்பு அட்டை வழங்கப்பட்டது. 2010 ஆம் ஆண்டில் பிலிப்பீன்சுவில் நடைபெற்ற ஆசிய போட்டியில் வெண்கலம் வென்றார்.\n\n"}
{"id": "437629", "url": "https://ta.wikipedia.org/wiki?curid=437629", "title": "இந்திரா என் செல்வம்", "text": "இந்திரா என் செல்வம்\n\nஇந்திரா என் செல்வம் 1962 ஆம் ஆண்டு சி. பத்மநாபன் இயக்கத்தில், எஸ். சவுண்டப்பன் மற்றும் சி. சென்ன கேசவன் தயாரிப்பில், விருதை ராமசாமி திரைக்கதை, வசனத்தில், சி. என். பாண்டுரங்கன் மற்றும் கச். ஆர். பத்மநாப சாஸ்திரி இசையில், பேபி சுமங்களா, பண்டரிபாய், எம். ஆர். ராதா, எஸ். ஏ. அசோகன் மற்றும் நாகேஷ் நடிப்பில் வெளியான தமிழ்த் திரைப்படம்.\n\nSection::::கதைச்சுருக்கம்.\nஇந்திரா (பேபி சுமங்களா) பிறந்த உடன் அவளின் தாய் இறக்கிறாள். பிரசவம் பார்த்த செவிலித்தாயான சுசிலா (பண்டரிபாய்) இந்திராவைத் தன் குழந்தையாக வளர்க்க எண்ணுகிறாள். மருத்துவர் கருணாமூர்த்தியால் (எம். ஆர். ராதா) பாதிக்கப்படும் சுசிலா வேறு ஊருக்குச் செல்கிறாள். அங்குள்ள மருத்துவமனையில் வேலைக்குச் சேர்கிறாள். இந்திராவை அங்குள்ள பள்ளியில் சேர்த்து விடுதியில் தங்க வைக்கிறாள். ஆதரவற்ற அனாதை போல் விடுதியில் தங்கி இருக்கும் இந்திராவிற்குத் தன் தந்தை யாரென்று தெரியாது. இதனால் விரக்தியடையும் குழந்தை இந்திரா தன் மனதிலுள்ளவற்றை ஒரு கடிதமாக எழுதி கடவுளுக்கு அனுப்புகிறாள். ஆச்சர்யப்படும் விதமாக அவளுக்கு பொம்மை ஒன்று பரிசாகக் கிடைக்கிறது. அதை தன் நண்பர்களிடம் காட்டி மகிழ்கிறாள்.\n\nகருணாமூர்த்தி, சுசிலா பணிபுரியும் இடத்தைக் கண்டறிந்து அவளுக்கு இடையூறு செய்கிறான். சுசிலா தன் காதலரான மருத்துவர் சேகர் (எஸ். ஏ. அசோகன்) உதவியால் அவனிடமிருந்து தப்பிக்கிறாள். சேகர்-சுசிலா இருவரும் திருமணம் செய்கிறார்கள். இந்திராவைத் தங்கள் குழந்தையாக தத்தெடுத்துக் கொள்கிறார்கள்.\n\n\n\nSection::::இசை.\nபடத்தின் இசையமைப்பாளர் சி. என். பாண்டுரங்கன் மற்றும் கச். ஆர். பத்மநாப சாஸ்திரி. பாடலாசிரியர்கள் சுரதா, தமிழழகன், வ.சு.ரா., கோவை குமரதேவன் மற்றும் வில்லிபுத்தன்.\n\n"}
{"id": "437633", "url": "https://ta.wikipedia.org/wiki?curid=437633", "title": "இண்டர்சிசியம்", "text": "இண்டர்சிசியம்\n\nஇண்டர்சிசியம் (interstitium) மார்ச் மாதம், 2018-ஆம் ஆண்டில் புதிதாக அறியப்பட்ட மனித உறுப்பாகும். இண்டர்சிசியம், மனிதத் தோல் மற்றும் உள்ளுறுப்புகளான தசைகள் மற்றும் சுற்றோட்டத் தொகுதி உள்ளிட்ட பகுதிகளுக்கு இடையே உள்ளப் பகுதிகளில் திரவம் நிறைந்த பொருளாக, செல் சுவர் போன்று காணப்படும் பகுதியாகும். இப்புதிய உறுப்பானது தனி உறுப்பாக தனியாக இயங்காது, தனக்கு அடுத்துள்ள உறுப்புகளுடன் இணைந்து இயங்குகிறது. இத்திரவப் பொருளை இண்டர்சிசியல் திரவம் என்பர். இத்திரவத்தில் நீர் மற்றும் சில கரைசல்களுடன் கூடியது. இத்திரவம் இறுதியில் நிணநீரில் கலக்கிறது. மனித உடலில் இண்டர்சிசியல் அமைப்பு, இணைப்பு திசுக்கள் மற்றும் ஆதரவு திசுக்களால் ஆனது.\n\nதிரவம் நிறைந்த இண்டர்சிசியல் அமைப்புகள், உடல் முழுவதும் உள்ள இணைப்பு திசுக்கள், தோலின் கீழ்புறம், ஜீரண மண்டலச் சுவர்கள், நுரையீரல், தசைகள் மற்றும் சிறுநீர்த்தொகுதிகளில் இருப்பதை முதலில் கண்டறிந்தனர்.\n\nSection::::வேலைகள்.\nஇண்டர்சிசியல் திரவமானது ஒரு நீர்த்தேக்கம் போன்று செயல்படுகிறது. ஊட்டச்சத்துக்களை, நிணநீர் மண்டலம் மற்றும் இரத்த ஓட்ட மண்டலத்தில் கடத்தும் அமைப்பாக செயல்படுவதுடன், ஊட்டச்சத்துகளை, செல்கள், இரத்த ஓட்ட மண்டலங்கள் போன்ற உறுப்புகளுக்கு விநியோகம் செய்கிறது.\n"}
{"id": "437634", "url": "https://ta.wikipedia.org/wiki?curid=437634", "title": "லெவிட்சுகி எதிர் மார்சல்", "text": "லெவிட்சுகி எதிர் மார்சல்\n\nலெவிட்சுகி எதிர் மார்சல் (\"Levitsky versus Marshall\") சதுரங்கப் போட்டியில் நிகழ்ந்த ஆட்டம் ஒரு பிரபலமான சதுரங்க ஆட்டமாகக் கருதப்படுகிறது. மேற்கு போலந்தில் தற்போது விராத்கிளாவ் என்று அழைக்கப்படும் நகரத்தில் சிடீபன் லெவிட்சுகியும் பிராங் மார்சலும் 1912 ஆம் ஆண்டு சூலை 20 அன்று இப்போட்டியில் விளையாடினர் . டி.எசு.பி. காங்கிரசு அமைப்பு நடத்திய மாசுட்டர்கள் சதுரங்கப் போட்டியில் இவர்களுக்கிடையான இந்தப் போட்டி நிகழ்ந்தது. அந்த ஆட்டத்தில் வெற்றியைப் பெற்றுக் கொடுத்த மார்சலின் கடைசி நகர்வு குறித்த பல புராணக் கதைகள் தோன்றின. பார்வையாளர்கள் இவர்கள் விளையாடிய சதுரங்கப் பலகையின் மீது தங்க நானயங்களை அள்ளித் தூவினர்.. இந்நிகழ்வும் கூட பிற போட்டிகளுக்கு ஒரு போட்டியாகவும் அமைந்தது. இந்தக் குறிப்பிட்ட ஆட்டம் அமெரிக்கன் அழகு என்றும் வர்ணிக்கப்படுகிறது. \nSection::::ஆட்டத் தொகுப்பு.\nபிரெஞ்சு தற்காப்பு திறப்புடன் ஆட்டம் தொடங்குகிறது. லெவிட்சுகி சில பொருத்தமற்ற நகர்வுகளை நகர்த்தி மிகப்பெரிய தவறை செய்கின்றார். இதனால் மார்சலுக்கு ஒரு காய் அதிகமாகக் கிடைக்கிறது. பதில் தாக்குதல் தொடுக்க லெவிட்சுகி பலவாறாக முயற்சிக்கின்றார். ஆனால் அதிக ஆற்றல் கொண்ட தன்னுடைய ராணியை மூன்று வெள்ளைக் காய்களால் கைப்பற்ற இயலக்கூடிய ஒரு சதுரத்திற்கு நகர்த்தி மார்சல் எதிர்பாராத ஒரு வெற்றிக்கான நகர்வை விளையாடுகிறார். இந்த நகர்வே தங்க மழையைப் பொழியச் செய்த நகர்வு என புராணங்கள் கூறுகின்றன .\nSection::::தங்க மழை.\nமார்சலுக்கு வெற்றியைப் பெற்றுக் கொடுத்த ராணியின் நகர்வு தங்க மழையைப் பெற்றுக் கொடுத்ததா என்பதற்கான சரியான ஆதாரங்கள் இல்லை. லெவிட்சுகிக்கு எதிராக தான் பெற்ற வெற்றிக்கு தங்க நாணயங்களை பார்வையாளர்களை எறியச் சொல்லி மார்சலே வலியுறுத்தியதாகவும் கூறப்படுகிறது. ஆனால் மார்சலின் மனைவி கரோலின் அப்படியேதும் நடக்கவில்லை என்று மறுப்பதாக அனைத்துலக சதுரங்க மாசுட்டர் இசுரேல் ஓரோவிட்சு தெரிவித்தார். \n\nSection::::ஆட்டம்.\nவெள்ளை: சிடீபன் லெவிட்சுகி \nகருப்பு: பிராங் மார்சல் \nசதுரங்கத் திறப்பு: பிரஞ்சு தற்காப்பு \nஇ.சி.ஓ: சி10 \nபோட்டி: டி.எசு.பி. காங்கிரசு XVIII மாசுட்டர்கள் போட்டி 1912\n\n1. d4 e6 2. e4 d5 3. Nc3 c5 4. Nf3 Nc6 5. exd5 exd5 6. Be2 Nf6 7. 0-0 Be7\n\n8. Bg5 0-0 9. dxc5 Be6 10. Nd4 Bxc5 11. Nxe6\n11... fxe6 12. Bg4 Qd6 13. Bh3 Rae8 14. Qd2 Bb4\n15. Bxf6 Rxf6 16. Rad1 Qc5\n17. Qe2 Bxc3 18. bxc3 Qxc3\n19. Rxd5\n19... Nd4 20. Qh5\n20... Ref8\n21. Re5\n21... Rh6 22. Qg5\n22... Rxh3! 23. Rc5 (படம்) 23... Qg3!!\n\nசில நேரங்களில் ஒரு நகர்த்தல் தங்க நகர்வு மழை என்று அழைக்கப்படும் நகர்வாக அமைந்துவிடுகிறது. சிலர் இதுபோன்ற நகர்வை \"!!! மூன்று ஆச்சரியக்குறிகளால் வெளிப்படுத்துவார்கள். டிம் கிராபே எல்லா காலத்திலும் இதுவே மூன்றாவது மிகச்சிறந்த நகர்த்தல் என்று தெரிவிக்கிறார். கருப்பு தன்னுடைய ராணியினை நகர்த்தி வைக்கும் இடம் வெள்ளையின் ராணி மற்றும் இரண்டு சிப்பாய்களால் எளிதாக்க் கைப்பற்றக் கூடிய இடமாகும். கருப்பு Qxh2 # என அச்சுறுத்துகிறது. ஆனால் கருப்பு ராணியை கைப்பற்றும் அனைத்து மூன்று வழிகளும் , மற்றும் பிற தப்பிக்கும் முயற்சிகளும் இறுதியில் வெள்ளைக்கு அதே தோல்வியைத் தரும் நகர்த்தல்களாகவே முடிகின்றன. \n0–1\nலெவிட்சுகி தோல்விக்கு ஒப்புக் கொள்கிறார். \nSection::::மேற்கோள்கள்.\nநூற்பட்டியல்\n"}
{"id": "437638", "url": "https://ta.wikipedia.org/wiki?curid=437638", "title": "ஜானகி வெங்கட்ராமன்", "text": "ஜானகி வெங்கட்ராமன்\n\nஜானகி வெங்கட்ராமன் (Janaki Venkataraman) (1921 முதல் – 13 ஆகஸ்ட் 2010 வரை) 1987 முதல் 1992 வரை இந்தியா முதல் சீமாட்டியாக இருந்தார். இவர் 25 ஜூலை 1987 முதல் ஜூலை 25 வரை ஜனாதிபதி ரா. வெங்கட்ராமன் அவர்களின் மனைவியாவார்.\n\nSection::::சுயசரிதை.\nஜானகி, கமலா மற்றும் கிருஷ்ண ஐயருக்கு மகளாக பர்மாவின் பெகுவில் பிறந்தார். அவரது தாயார் ஐந்து வயதில் இறந்தார், அவரது தந்தை மறுமணம் செய்யவில்லை, அவரது உடன்பிறந்தோருடன் வீட்டுக் கடமைகளை செய்து வந்தார். ஆர் வெங்கட்ராமன் என்பவரை 1938 இல் திருமணம் செய்துகொண்டார்.இவ்விணையருக்கு மூன்று மகள்கள் உள்ளனர். அவர் இந்து சமயத்தின் மேல் ஆழ்ந்த பக்தியும், வைராக்கியமும் கொண்டிருந்தார் என கோபால் காந்தி கூறுகிறார். அவரது திருமணத்திற்கு பிறகு, அவரது கணவரின் அரசியல் மற்றும் தொழிற்சங்க நடவடிக்கைகள் அதிகரித்தது, அவர் நிறுவிய \"தொழிலாளர் சட்ட இதழில்\" அவருக்கு உதவ ஒரு பங்காளியாக ஆனார்.\n\nஜானகி ஒரு மனித உரிமை ஆர்வலர் ஆவார், மேலும் வங்காளதேச போரில் பெண்களுக்கு எதிரான யுத்த வன்முறையை நூற்றுக்கணக்கான ஆதரவாளர்கள் இவர் தலைமையில் ஒன்று கூடி எதிர்த்தது. இவர் ஒரு தீவிர பெண்ணியவாதி மற்றும் பெண்களின் தன்னம்பிக்கையை ஆதரித்தவர், அத்துடன் ஒரு மனிதாபிமானம் மிக்கவர், ஏழைகளுக்கான திட்டங்களில் பணியாற்றுகிறார். கூடுதலாக, அவர் விலங்குகள் நல ஆர்வலராகவும் இருந்தார், புழுக்களை அழித்து நூற்கும் பட்டு அணிய மறுத்து, அதற்கு பதிலாக அஹிம்சா பட்டு அணிந்து கொண்டார். இது கோகூனுக்கு தீங்கு விளைவிக்காது. பட்டுப்புழுக்கள் பாதிக்கப்படாத வகையில் உருவாக்கப்பட்ட புடவைகளை உருவாக்கினார், அஹிம்சா சில்க் (\"மல்பெர்ரி பட்டு\" என்றும் அழைக்கப்பட்டது) தொழில்நுட்பத்தை மேம்படுத்துவதற்கு ஊக்கமளிக்கும் வகையில் தொழில்முனைவோரிடம் கொண்டு சென்றார்.\n\nகணவரின் வாழ்க்கையைப் பற்றிய ஒரு ஆவணப்படம் தயாரிக்கப்படும் போது ஜானகி ஒரே ஒரு காட்சியில் சேர்க்கப்பட்டபோது, அதை அகற்றும்படி கேட்டுக்கொண்டார். அவரது கணவர் இறந்து ஒரு வருடம் கழித்து ஜானகி வெங்கட்ராமன் 2010 ஆகஸ்ட்13 அன்று இறந்தார். இவர் தனது மூன்று மகள்களுடன் வாழ்ந்து வந்தார்.\n"}
{"id": "437643", "url": "https://ta.wikipedia.org/wiki?curid=437643", "title": "ஜார்ஜ் பெல்", "text": "ஜார்ஜ் பெல்\n\nகர்தினால் ஜார்ஜ் பெல் (George Pell) (பிறப்பு: 8 சூன் 1941), ஆஸ்திரேலியா நாட்டைச் சேர்ந்த கத்தோலிக்க கர்தினால் ஆவார். இவர் 2014 முதல் 2019 முடிய போப்பாண்டவர் தலைமையிலான வாட்டிகனின் பொருளாதார செயலகத்திலும், 2013 முதல் 2018 வரை கர்தினால் அலோசனைக் குழுவின் உறுப்பினராகவும் பணியாற்றியவர்.\n"}
{"id": "437644", "url": "https://ta.wikipedia.org/wiki?curid=437644", "title": "மட்டை அரிசி", "text": "மட்டை அரிசி\n\nகேரளா மட்டை அரிசி (ரோஸ்மட்டை அரிசி, பாலக்காடு மட்டை அரிசி, அரிசி அல்லது சிவப்பு அரிசி என்றும் அறியப்படுகிறது) ( ) என்பது கேரளாவின் பாலக்காடு மாவட்டத்தில் விளையும் நெல் வகை ஆகும். இது பழுப்பு அரிசியில் இருந்து வேறுபட்டது. கேரளா மற்றும் கர்நாடகாவிலும், இந்தியா மற்றும் இலங்கையின் கரையோரங்களில் இது பிரபலமாக உள்ளது. இது இட்லி, ஆப்பம் மற்றும் அரிசி சாதம் என பல வகைகளில் உணவுக்காக வழக்கமாகப் பயன்படுத்தப்படுகிறது. சிவப்பு அரிசியின் வலுவான மண் வாசனையானது இதனை ஆட்டிறைச்சி மற்றும் மாட்டிறைச்சியுடன் உண்பதற்கு ஏற்றதாக ஆக்குகிறது.\n\nSection::::தோற்றம்.\nகேரளா மட்டை அரிசி அதன் தனித்துவமான சுவை காரணமாக வரலாற்றுப் புகழ் பெற்றுள்ளது. முறுக்கு போன்ற அரிசித் திண்பண்டங்களை தயாரிக்க இது பயன்படுத்தப்படுகிறது. 1966ம் ஆண்டு ஸ்ரீ பி.சி. சகாதேவன் என்பவரால் எழுதப்பட்ட \"கேரளாவின் அரிசி\" என்ற நூல் கேரள அரசால் வெளியிடப்பட்ட பிறகே \"கேரளா மட்டை அரிசி\" என்று அழைக்கப்பட்டது. திருக்குறள் போன்ற தமிழ் இலக்கியங்களிலும் இந்த அரிசி பற்றி குறிப்பிடப்பட்டுள்ளது. சேர, சோழ ஆட்சிகளின் போது இது அரச உணவாகக் கருதப்பட்டது. உழைக்கும் வர்க்கங்கள் சாமை (ஒரு குறைந்த தானிய வகை) உண்டனர்.\n\nSection::::சாகுபடி மற்றும் வணிகம்.\nகேரளா மட்டை அரிசி கர்நாடகா, கேரளா போன்ற தென்னிந்திய மாநிலங்களில் வளர்கின்றது. விவசாயிகளுக்கு ஒரு கிலோ நெல்லுக்கு ரூபாய் 300 முதல் 500 வரை கிடைக்கிறது. மட்டை அரிசி மீதான மூன்றாண்டு ஏற்றுமதித் தடை பிப்ரவரி 2011 க்கு பிறகு ஓரளவு நீக்கப்பட்டது. 2011 ஆம் ஆண்டு 25,000 டன்கள் ஏற்றுமதி செய்யப்பட்டது.\n\nSection::::பண்புகள்.\nஇந்த அரிசி மஞ்சள் நிற இளஞ்சிவப்பு நிறத்துடன், வெளிப்புறம் சிவந்த நிறக்கோடுகளுடன் காணப்படுகிறது.ரோஸ் மட்டை அரிசி அதன் சிவந்த நிறத்தை அதிகமாகக் கொண்டுள்ளது. மேலும் இது உணவிற்கு தனித்துவமான சுவையை அளிக்கிறது. அனைத்து பழுப்பு மற்றும் புழுங்கல் அரிசிகளைப் போல சிவப்பு மட்டை அரிசியும் வேகவைப்பதற்கு அதிகமான நேரம் மற்றும் அதிக தண்ணீர் தேவைப்படுகிறது.\n\nSection::::தனித்தன்மை.\nபாலக்காடு மட்டை அரிசி, பொருட்களின் புவியியல் அடையாளங்கள் (பதிவு மற்றும் பாதுகாப்பு சட்டம்) 1999 இல் பாலக்காடு மட்டை விவசாயிகள் உற்பத்தியாளர் கம்பெனி லிமிடெட் என்ற நிறுவனத்தால் பதிவு செய்யப்பட்டுள்ளது. இது தடிமனான சிவப்புப் புள்ளிகளுடன் கூடிய அரிசி வகை ஆகும். இந்த அரிசிக்கு தனித்துவமான சுவை உண்டு. அதிக ஊட்டச்சத்துக்கள் நிறைந்த கரடுமுரடான சிவந்த வெளிப்புற அடுக்கு கொண்டது. பாதி வேக வைக்கும் முறையால் அதன் சத்துகள் அதிலேயே தக்க வைக்கப்படுகின்றன. கனமான மண்ணான 60 முதல் 80% களிமண், குறைந்த நீர் குறைந்த ஊடுருவும் திறன், நீரை அதிகமாக தக்க வைக்கும் மண்ணில் வளர்கிறது. சுண்ணாம்பு பாறைகளில் இருந்து உருவான மண்ணில், கருப்பு பருத்தி மண், ரேகர் மண்ணில் வளர்கிறது.  பாலக்காட்டில் உள்ள பூந்தல்படத்தில் உற்பத்தி செய்யப்படுகிறது.\n"}
{"id": "437647", "url": "https://ta.wikipedia.org/wiki?curid=437647", "title": "கலாநிதி நாராயணன்", "text": "கலாநிதி நாராயணன்\n\nகலாநிதி நாராயணன் (Kalanidhi Narayanan) 1928 டிசம்பர் 7 முதல் – 2016 பிப்ரவரி 21) இந்திய பாரம்பரிய நடனமான பரதநாட்டியக் கலைஞர் மற்றும் நடன ஆசிரியரும் ஆவார். இவர் தேவதாசி குடும்பத்தில் பிறக்காமல் ஆனால் தேவதாசி முறை நடன வடிவத்தை கற்றுக் கொண்டு அதனை 1930 முதல் 1940 வரையிலான காலகட்டங்களில் அதனை மேடைகளில் நிகழ்த்தியவர் ஆவார். 1940 களில் சிறிது கால இடைவெளிக்குப் பிறகு அவர் 1973 இல் நடனமாடத் திரும்பி, அபிநயத்தில் குறிப்பிடத்தக்க ஆசிரியராகப் புகழ்பெற்றார்..\n\nஇவருக்கு 1985 இல் இந்தியாவின் மூன்றாவது உயர்ந்த குடிமகன்களுக்கு வழங்கப்படும் பத்ம பூசண் விருது வழங்கப்பட்டது, 1990 இல் சங்கீத நாடக அகாதமியின் பரதநாட்டியத்திற்கான சங்கீத நாடக அகாதமி விருது இவருக்கு வழங்கப் பட்டது, 1998 இல் இசை மற்றும் நாடகத்திற்கான தேசிய அகாதமியின் காளிதாஸ் சம்மன் விருதும், 2011இல் நடனத்திற்காக வழங்கப்படும் சங்கீத நாடக அகாதமி தாகூர் ரதனா விருதும் இவருக்கு வழங்கப்பட்டது.\n\nSection::::இளமை வாழ்க்கை.\nகலாநிதி கணபதி என்ற பெயருடன் சுமித்ரா மற்றும் கணபதி ஆகியோருக்கு ஒரு பிராமணர் குடும்பத்தில் பிறந்தார், அவரது தாயார் இவருக்கு தனது நடனக் கல்வியைப் அளிப்பதில் ஆர்வமாக இருந்தார், இது அவரது தந்தையாலும் ஆதரிக்கப்பட்டது. ஏழு வயதிலேயே அவர் பல்வேறு குருக்கள் மூலம் தீவிரமாக பயிற்சி பெற்றார், இதில் வீனா தனம் என்பாரின் மகள் காமாட்சி அம்மாளிடம் \"பத்மம்\" மற்றும் \"ஜவாலி\" ஆகியவற்றையும் மற்றும் மனக்கால் சிவராஜன் என்பவரிடம் குரல் பாடங்களையும் கற்றார். காஞ்சிபுரத்தில் இருந்த குறிப்பிடத்தக்க குருவான கன்னப்பா பிள்ளை என்பவர் இவருக்கு \"நிருத்தா\" வகை நடனத்தின் முக்கிய ஆசிரியராக இருந்தார், தஞ்சாவூர் பாலசரஸ்வதி என்பவரும் இவருடைய ஆசிரியர் ஆவார். சின்னையா நாயுடு மற்றும் மயிலாப்பூர் கௌரி அம்மாளிடம் அபிநயம் கற்றார். இது பிற்காலத்தில் நாட்டியத்தில் ஒரு புதிய பரிமாணத்தைச் சேர்க்க உதவியது. தனது 12 வயதில் மியூசிக் அகாதெமிக்காக சென்னைப் பல்கலைக்கழகத்தின் \"செனட் ஹவுஸி\"ல் அரங்கேற்றம் செய்தார். 2016 பிப்ரவரியில் இறந்தார்.\n\n"}
{"id": "437648", "url": "https://ta.wikipedia.org/wiki?curid=437648", "title": "அடடா என்ன அழகு", "text": "அடடா என்ன அழகு\n\nஅடடா என்ன அழகு 2009 ஆம் ஆண்டு ஜெய் ஆகாஷ் மற்றும் நிக்கோல் நடிப்பில், டி. எம். ஜெயமுருகன் இயக்கம் மற்றும் இசையில், இவருடன் ஜீவன் தாமஸும் இசையமைப்பில் இணைந்து பணிபுரிந்த இத்திரைப்படம், கௌரி ராமசாமியின் தயாரிப்பில் வெளியான தமிழ் திரைப்படம் ஆகும். இப்படம் தெலுங்கில் \"ஆஹா எந்த அந்தம்\" எனவும், இந்தியில் \"தும் ஹோ சப்செ\" எனவும் மொழிமாற்றப்பட்டு வெளியானது.\n\nSection::::கதைச்சுருக்கம்.\nவாசன் (ஜெய் ஆகாஷ்) மனநல மருத்துவர் வைக்கமின் (சரத் பாபு) மகன். நிஷா (நிக்கோல்) பாதுகாப்புத்துறை அமைச்சர் அலெக்சாண்டரின் மகள். (ஆஷிஷ் வித்யார்த்தி) வாசன் இசையின் மீது ஆர்வமாக இருந்தாலும் தன் தந்தையின் விருப்பத்திற்காக மருத்துவப் படிப்புப் படிக்கிறான். தன் நண்பனிடம் (கருணாஸ்) தன் கல்லூரி வாழ்க்கையில் நடந்த மறக்க முடியாத நிகழ்வுகளைக் கூறுகிறான். நிஷா மருத்துவப்படிப்பின் இறுதியாண்டில் அந்தக் கல்லூரியில் சேர்கிறாள். வாசன் அவளைக் காதலிக்கிறான். நிஷாவும் அவனைக் காதலித்தாலும் இருவருமே தங்கள் காதலித்த தெரிவித்துக்கொள்ளாமல் நண்பர்களாக பழகுகின்றனர்.\n\nபட்டமளிப்பு விழாவில் இருவரும் தங்கப்பதக்கம் பெறுகின்றனர். ஒரு நாள் நிஷாவை சிலர் கடத்த முயற்சிக்கின்றனர். அதில் அவளுக்குத் தலையில் அடிபடுகிறது. இதனால் மனநலம் பாதிக்கப்படும் அவள் வாசனின் தந்தை வைக்கம் நடத்தும் மண்ணால் மருத்துவமனையில் சிகிச்சைக்காக சேர்க்கப்படுகிறாள். அவளுக்குப் பிடித்த பாடல்களைக் கேட்பதன் மூலம் அவளுக்குக் குணமாக வாய்ப்புள்ளது என்று வைக்கம், அவள் தந்தையிடம் கூறுகிறார். வாசன் அவளுக்குப் பிடித்த பாடலைப் பாடி அவளைக் குணப்படுத்துகிறான். தன் மகளைக் குணப்படுத்தியதால் அகம் மகிழும் அலெக்சாண்டர், வாசன் விருப்பப்படுவதைக் கொடுக்கத் தயாராக இருப்பதாக வாக்கு தருகிறார். வாசனும் அவனது பெற்றோர்களும், நிஷாவின் மீது வாசன் கொண்டுள்ளக் காதலைப் பற்றிக்கூறி அவளை வாசனுக்குத் திருமணம் செய்து வைக்குமாறு கூறுகின்றனர். இந்த வேண்டுகோளை எதிர்பார்க்காத அலெக்சாண்டர் அதிர்ச்சியடைந்து தன் வசதியையும் கௌரவத்தையும் பெரிதாக எண்ணி அவர்களின் வேண்டுகோளுக்கு மறுப்பு தெரிவிக்கிறார். வாசன் நிஷாவைக் கடத்துகிறான். அவனிடமிருந்து நிஷாவை மீட்கும் அலெக்சாண்டர், வாசனை சிறைக்கு அனுப்புகிறார்.\n\nவாசன் - நிஷா திருமணம் பல போராட்டங்களுக்குப் பிறகு அலெக்சாண்டர் சம்மதத்துடன் நடக்கிறது.\n\n\nSection::::தயாரிப்பு.\nஇப்படத்தில் கதாநாயகனின் தந்தை கதாபாத்திரத்தில் நடித்துக்கொண்டிருக்கும் போது ரகுவரன் இறந்து போனதால் அக்கதாபாத்திரத்தில் நடிக்க சரத்பாபு ஒப்பந்தம் செய்யப்பட்டார்.\n\nSection::::இசை.\nபடத்தின் இசையமைப்பாளர்கள் டி. எம். ஜெயமுருகன் மற்றும் ஜீவன் தாமஸ். பாடலாசிரியர் டி. எம். ஜெயமுருகன்.\n"}
{"id": "437656", "url": "https://ta.wikipedia.org/wiki?curid=437656", "title": "குலாப் ஜாமுன்", "text": "குலாப் ஜாமுன்\n\nSection::::தயாரிப்பு.\nஇந்தியாவில் பால் திடப்பொருளாக மாற்றப்படுவதற்கு குறைந்த தீயில் அதிக நேரம் கொதிக்க வைக்கப்படுகிறது இதன் மூலம் நீர் குறைந்து திடப் பொருளாகிறது. இது இந்தியா, நேபாளம், வங்கதேசம், பாகிஸ்தான் மற்றும் இலங்கையில் கோயா என அழைக்கப்படுகிறது. இதனுடன் சிறிதளவு மைதா சேர்த்து பிசைந்து அதனை சிறு சிறு உருண்டைகளாக உருட்டி 148 டிகிரி செல்சியஸ் கொண்ட எண்ணெயில் குறைந்த தீயில் நன்கு பொரித்து, நிறம் மாறியதும், சர்க்கரை பாகில் ஏலக்காய், ரோஸ் நீர், குங்குமப்பூ சேர்த்து அதனுடன் சேர்த்து ஊற வைக்கப்படுகிறது.\n\nSection::::தோற்றுவாய்கள்.\nஇடைக்கால இந்தியாவில் முதன்முதலில் குலாப் ஜாமுன் தயாரிக்கப்பட்டது. மத்திய ஆசிய துருக்கிய படையெடுப்பாளர்களால் இந்தியாவிற்கு கொண்டுவரப்பட்டது. \nமுகலாயப் பேரரசர் ஷாஜகானின் தனிப்பட்ட சமையல்காரரால் தற்செயலாக தயாரிக்கப்பட்டதாக ஒரு கோட்பாடு கூறுகிறது.\n\"குலாப்\" என்ற பெர்சியன் வார்த்தையில் gol (பூ) மற்றும் āb (நீர்) என பொருள்படுகிறது. ரோஜா நீர் கலந்த சர்க்கரைப் பாகைக் குறிக்கிறது.\"ஜாமுன்\" அல்லது \"ஜமான்\" என்பது இந்தி-உருது வார்த்தையாகும். இது \"சைசிஜியம் ஜம்போலனம்\" பொதுவாக பிளாக் பிளம் என்று அழைக்கப்படுகிற இந்திய பழம்த்தின் அளவு மற்றும் வடிவம் கொண்டது.\n"}
{"id": "437659", "url": "https://ta.wikipedia.org/wiki?curid=437659", "title": "மாப்பிள்ளை மனசு பூப்போல", "text": "மாப்பிள்ளை மனசு பூப்போல\n\nமாப்பிள்ளை மனசு பூப்போல 1996 ஆம் ஆண்டு பாண்டியராஜன் மற்றும் யுவராணி நடிப்பில், குருவிக்கரம்பை சண்முகம் இயக்கத்தில், எஸ். ஜெயலட்சுமி தயாரிப்பில், தேவா இசையில் வெளியான தமிழ் திரைப்படம்.\n\nSection::::கதைச்சுருக்கம்.\nமாணிக்கம் (பாண்டியராஜன்) மற்றும் ராஜா (ரஜனீஷ் குமார்) இருவரும் நண்பர்கள். நாட்டுப்புறப் பாடகர்களான இருவரும் நாட்டுப்புறப்பாடல் என்ற தலைப்பில் முனைவர் படிப்பில் ஆய்வு மேற்கொண்டிருந்தனர். ராஜா தன் பாட்டியுடன் (எஸ். என். லட்சுமி) வசிக்கிறான். மாணிக்கம் தன் பெற்றோர்களுடன் (திடீர் கண்ணையா மற்றும் ஸ்ரீமதி) வசிக்கிறான். ராஜாவின் நடவடிக்கைகளில் மாற்றம் ஏற்பட்டு அவன் தொடர்ந்து மோசமாக நடந்துகொள்ளத் தொடங்கினான். அவனது பாட்டியும் மாணிக்கமும் ராஜாவை மனநல மருத்துவமனையில் சிகிச்சைக்காக சேர்த்தனர். ஒரு வாரத்திற்குப் பிறகு அவனது நடவடிக்கைகளில் நல்ல மாற்றம் ஏற்பட்டதால் அவன் குணமடைந்துவிட்டதாகக் கருதிய மருத்துவர் அவனை வீட்டிற்கு அனுப்பினார்.\n\nராஜா முற்றிலும் குணமடையவில்லை. எனவே அடிக்கடி மனநிலை பாதிப்படைந்து முரட்டுத்தனமாக நடந்துகொண்டான். இந்நிலையில் ராஜாவால் அவனது முனைவர் படிப்பின் இறுதியில் நடைபெறும் முக்கியமான நேர்காணல் மற்றும் வாய்மொழித் தேர்வில் தேர்ச்சி பெற இயலாது என்பதையறிந்த மாணிக்கம், தன் நண்பனுக்காக சில மோசடிகள் செய்து அவனைத் தேர்ச்சிபெறச் செய்கிறான்.\n\nமாணிக்கம் அவனது முறைப்பெண்ணான பொன்னியைத் (யுவராணி) திருமணம் செய்ய முடிவாகிறது. பணக்காரரான ஆண்டித் தேவர் (மலேசியா வாசுதேவன்) தன் மகள் வசந்தியை (பாக்கிய ஸ்ரீ) ராஜாவுக்குத் திருமணம் செய்ய விரும்புகிறார். தன் நண்பனின் திருமணத்திற்காக மனநலம் பாதிக்கப்பட்டவனாக நடிக்க முடிவுசெய்கிறான் மாணிக்கம். இறுதியில் என்ன நடக்கிறது என்பதை நகைச்சுவையாக சொல்கிறார்கள்.\n\n\nSection::::இசை.\nபடத்தின் இசையமைப்பாளர் தேவா. பாடலாசிரியர் குருவிக்கரம்பை சண்முகம்.\n"}
{"id": "437664", "url": "https://ta.wikipedia.org/wiki?curid=437664", "title": "வெளுத்து கட்டு", "text": "வெளுத்து கட்டு\n\nவெளுத்து கட்டு 2010 ஆம் ஆண்டு எஸ். ஏ. சந்திரசேகர் தயாரிப்பில், சேனாபதி மகன் இயக்கத்தில், புதுமுகங்கள் கதிர் மற்றும் அருந்ததி நடிப்பில், பரணி இசையில் வெளியான தமிழ் திரைப்படம்.\n\nSection::::கதைச்சுருக்கம்.\nசிங்கம்பட்டி கிராமத்தில் வசிக்கும் கதிரேசன் (கதிர்) பள்ளிப்படிப்பைக் கூட முடிக்காதவன். ஆனால் அருக்காணி (அருந்ததி) நன்கு படிப்பவள். சிறுவயதிலிருந்து ஒருவரையொருவர் விரும்பும் இருவரும் திருமணம் செய்துகொள்ளும் உறவுமுறையும் உரிமையும் உள்ளவர்கள். அருக்காணியின் தந்தை மருதாசலம் (எல். ராஜா) தன் மகளுக்கு படித்த மாப்பிள்ளையைத் திருமணம் செய்ய நினைக்கிறார். அருக்காணியின் மற்றொரு முறைப்பையனான கருப்புசாமி (கபாலி விஸ்வநாத்) அவளிடம் தவர்க நடக்க முயல அவனது கரத்தை வெட்டுகிறான் கதிர். இதனால் சிறைக்கு செல்லும் கதிர் விடுதலையானதும் அருக்காணியுடனானத் தன் காதலைத் தொடர்கிறான். இவர்களின் காதலுக்கு சம்மதம் தெரிவிக்கும் மருதாசலம் திருமணத்திற்கு ஏற்பாடு செய்கிறார். ஆனால் கதிர் வேலைக்குப் போய் சம்பாதித்தால் மட்டுமே அவனைத் திருமணம் செய்வேன் என்று அருக்காணி கூறுகிறாள்.\n\nவேலை தேடி சென்னைக்கு வரும் கதிர் அங்கு எந்த வேலையும் கிடைக்காமல் சிரமப்படுகிறான். அங்கு அவனுக்கு ஆறுமுகம் (முத்துராஜ்) எனும் நண்பன் கிடைக்கிறான். இருவருக்கும் ஒரு கல்லூரி உணவகத்தில் வேலை கிடைக்கிறது. அங்கு தொழிலதிபரின் மகள்களான ஜனனி (அர்ச்சனா சர்மா) மற்றும் ரம்யா (பவினா) இருவரின் நட்பும் கிடைக்கிறது. கதிர் தன் கடின உழைப்பாலும், ஜனனியின் உதவியாலும் ஒரு உணவகத்தின் உரிமையாளராக உயர்கிறான். அதன் பிறகு தன் ஊருக்குத் திரும்பும் கதிர், அவன் சென்னையில் இருந்த காலங்களில் அங்கு நடந்தவற்றைக் கேட்டு அதிர்ச்சியாகிறான். அருக்காணி தன்னிடம் தவறாக நடக்க முயன்ற ராசு மைனரைக் கொன்றதால் சிறைக்குச் செல்கிறாள். சிறையிலிருந்து அருக்காணி விடுதலையாகி வரும்வரை காத்திருக்கும் கதிர், அவளைத் திருமணம் செய்கிறான்.\n\n\nSection::::இசை.\nபடத்தின் இசையமைப்பாளர் பரணி. படத்தின் பாடல் குறுந்தகட்டை விஜய் வெளியிட குஷ்பூ பெற்றுக்கொண்டார்.\n\nSection::::விமர்சனம்.\nவிகடன்: 100க்கு 38 மதிப்பெண்கள் வழங்கியுள்ளது.\n\nதினமலர்: படத்தின் முற்பகுதி 2009 இல் வெளியான பசங்க திரைப்படத்தின் பாதிப்பு என நினைக்க வைக்கிறது.\n"}
{"id": "437669", "url": "https://ta.wikipedia.org/wiki?curid=437669", "title": "போகலூர் வட்டம்", "text": "போகலூர் வட்டம்\n\nஇந்த வட்டத்தின் கீழ் போகலூர், மஞ்சூர் மற்றும் நயினார்கோவில் ஒன்றியத்தின் சில பகுதிகள் என 4 உள்வட்டங்களும்,41 வருவாய் கிராமங்களும் உள்ளது.\n\nபோகலூர் வட்டத்தில் உள்ள கிராம ஊராட்சி மன்றங்கள்: [3]\n"}
{"id": "437680", "url": "https://ta.wikipedia.org/wiki?curid=437680", "title": "ஜமீன் கோட்டை", "text": "ஜமீன் கோட்டை\n\nஜமீன் கோட்டை 1995 ஆம் ஆண்டு கலைப்புலி ஜி. சேகரன் கதை, திரைக்கதை, வசனம் எழுதி, நடித்து வெளியான தமிழ் திரைப்படம். ராமச்சந்தர் இயக்குனராகவும், சிற்பி இசையமைப்பாளராகவும் பணியாற்றிய இப்படத்தை பொன். குமார் தயாரித்தார்.\n\nSection::::கதைச்சுருக்கம்.\nஜமீன் கோட்டையானது பாழடைந்த ஒரு கட்டிடம் ஆகும். அந்த ஊரைச் சேர்ந்தவர்கள் அதனை மர்மங்கள் நிறைந்த கட்டிடமாகக் கருதி அதனருகே செல்வதைத் தவிர்க்கின்றனர்.\n\nமாடசாமி (கலைப்புலி ஜி. சேகரன்) பூட்டு தயாரிக்கும் தொழில் செய்கிறார். அவனுடைய தங்கை ராஜேஸ்வரியுடன் வசிக்கிறார். அந்த கிராமத்தில் பணியாற்றும் மருத்துவர் வசந்தும் ராஜேஸ்வரியும் காதலிக்கின்றனர். அவர்களின் காதலைப் பற்றி அறியும் மாடசாமி அவர்கள் திருமணத்திற்கு ஏற்படாது செய்கிறான். ஆனால் வசந்தின் பெற்றோர்கள் அந்தத் திருமணத்திற்காக அதிகமான வரதட்சணை எதிர்பார்க்கின்றனர். தன் தங்கையின் நல்வாழ்க்கையைக் கருதி அவர்கள் கேட்கும் வரதட்சணையைக் கொடுப்பதற்கு சம்மதிக்கிறான் மாடசாமி. நகரத்திற்கு சென்று வேலை செய்தால் அதிக ஊதியம் பெற்று தன் தங்கையின் திருமணத்திற்குத் தேவையான பணத்தை சேமிக்கலாம் என்றெண்ணுகிறான் மாடசாமி. பிரகாஷ் (பயில்வான் ரங்கநாதன்) மற்றும் மாணிக்கம் இருவரும் மாடசாமியை சந்தித்து ஜமீன் கோட்டையில் உள்ள ஒரு பெட்டகத்தைத் திறக்க உதவி செய்தால் அதற்குப் பணம் தருவதாகக் கூற அவர்களுடன் ஜமீன் கோட்டைக்கு செல்ல முடிவெடுக்கிறான்.\n\nமூவரும் உள்ளே ஜமீன் கோட்டைக்குள் செல்கின்றனர். மாடசாமி அங்குள்ள பெட்டகத்தின் பூட்டைத் திறக்கிறான். அவனுக்குத் தேவையான பணத்தைப் பெற்றுக்கொண்டு அந்த இடத்தைவிட்டுச் செல்கிறான் மாடசாமி. அப்பெட்டகத்தில் அங்குள்ள புதையலை அடைவதற்கான வழிமுறைகள் அடங்கிய குறிப்புகள் உள்ளது. அதன்படி ஒரு பவுர்ணமி நாளில் மீண்டும் அந்தக் கோட்டைக்குள் வரும் பிரகாஷ் மற்றும் மாணிக்கம் புதையலைக் கண்டுபிடிக்கின்றனர். புதையலைத் தனக்கே சொந்தமாக்கிக் கொள்ள என்னும் பிரகாஷ் மாணிக்கத்தைத் தாக்கி படுகாயப்படுத்துகிறான். திடீரென அங்கு வரும் அமானுஷ்ய உருவம் பிரகாஷைக் கொல்கிறது. ஜமீன் கோட்டையை விட்டு வெளியேறும் அந்த அமானுஷ்ய உருவம் ராஜேஸ்வரியின் உடலில் புகுந்துவிடுகிறது. அம்மனூர் என்ற ஊரில் அருள்பாலிக்கும் பத்ரகாளி என்ற தெய்வம் அந்த அமானுஷ்யத்திடமிருந்து ராஜேஸ்வரியையும் ஊர் மக்களையும் காப்பாற்றுவதாக திரைப்படம் முடிகிறது.\n\n\nSection::::இசை.\nபடத்தின் இசையமைப்பாளர் சிற்பி. பாடலாசிரியர் காளிதாசன்.\n"}
{"id": "437683", "url": "https://ta.wikipedia.org/wiki?curid=437683", "title": "சதி கீதா", "text": "சதி கீதா\n\nசதி கீதா (Sathi Geetha (பிறப்பு: சூலை 5, 1983) இந்திய குறுவிரையோட்ட வீரர் ஆவார். இவர் 400 மீட்டர் ஓட்டத்தில் சிறந்து விளங்குபவர் ஆவார்.\n\n2004 கோடைக்கால ஒலிம்பிக் விளையாட்டுப் போட்டிகளில் 4x400 மீட்டர் தொடர் ஓட்டத்தில் ஏழாவது இடம்பிடித்தார். இவருடைய அணியில் கே. எம். பீனமோல், சித்ரா கே சோமன் மற்றும் ராஜ்விந்தர் கவுர் ஆகியோர் இடம்பெற்றனர். 2005 ஆம் ஆண்டில் நடைபெற்ற ஆசிய போட்டிகளில் 51.75 நிமிடங்களில் இலக்கினை அடைந்து வெள்ளிப்பதக்கம் வென்றார்.\n"}
{"id": "437693", "url": "https://ta.wikipedia.org/wiki?curid=437693", "title": "செ. இளவழகி", "text": "செ. இளவழகி\n\nசெ. இளவழகி (S. Ilavazhaki) (பிறப்பு:1984) இந்திய கேரம் வீராங்கனை ஆவார். இவர் உலக கேரம் போட்டிகளில் இருமுறை வெற்றி பெற்றுள்ளார்.\n\nSection::::பிறப்பு.\nஇவர் 1984 ஆம் ஆண்டில் சென்னை, வியாசர்பாடியில் பிறந்தார். இவரின் தந்தை எ. இருதயராஜ் ஆட்டோரிக்‌ஷா ஓட்டுநர் ஆவார். இவரின் தாய் செல்வி இல்லத்தரசி. இவருக்கு இரு இளைய சகோதரிகள் உள்ளனர்.\n\nSection::::தொழில் வாழ்க்கை.\nஇவர் திருவள்ளுவர் மாவட்ட கேரம் சங்கத்தின் உறுப்பினராக உள்ளார்.மேலும் இந்தியா சார்பாக ஆசிய போட்டிகளிலும் , சர்வதேச கேரம் போட்டிகளிலும் விளையாடி வருகிறார். 2008 ஆம் ஆண்டில் சென்னையில் நடைபெற்ற தேசிய அளவிலான கேரம் போட்டியில் முன்னாள் வாகையாளர் ராஷ்மி குமாரியினை வீழ்த்தி பட்டம் வென்றார்.\n\nஅதே ஆண்டில் நடைபெற்ற உலக கேரம் போட்டியின் அரையிறுதிப் போட்டியில் ராஷ்மி குமாரியினை வீழ்த்தினார். பின் இறுதிப் போட்டியில் பி. நிர்மலா என்பவரை 25-11, 25-11 எனும் கணக்கில் வீழ்த்தி பட்டம் பெற்றார். இந்தப் போட்டிக்கு முன்னாள் இந்திய ரிசர்வ் வங்கி அலுவலர் கே. விஜ்யல் என்பவர் இவருக்கு பொருளாதார உதவிகளைச் செய்தார். 2012 ஆம் ஆணடில் நடைபெற்ற உலக கேரம் போட்டியில் ராஷ்மி குமாரியிடம் தோல்வியுற்று இரண்டாமிடம் பெற்றார். பின் இரட்டையர் பிரிவில் ராஷ்மி குமாரியுடன் இணைந்து பட்டம் பெற்றார்.\n"}
{"id": "437694", "url": "https://ta.wikipedia.org/wiki?curid=437694", "title": "லிடியன் நாதஸ்வரம்", "text": "லிடியன் நாதஸ்வரம்\n\nலிடியன் நாதஸ்வரம் (Lydian Nadhaswaram) ஒரு இளவயது பியானோ இசைக்கலைஞர் ஆவார். இவரது மேதைத்தன்மையின் காரணமாக சிறுமுது அறிஞராகவும் கருதப்படுகிறார். இவர் தமிழ் இசையமைப்பாளர் வர்சா சதீஷ் என்பவரின் மகன் ஆவார்.\n\nSection::::இசையின் மீது ஆர்வம்.\nலிடியன் இந்தியாவில் தமிழ்நாட்டில் சென்னையில் பிறந்து வளர்ந்தவர் ஆவார். இவரது தந்தையார் திரைப்படங்களுக்கு இசையமைத்துள்ளார். லிடியன் தனது 2 வயதிலேயே இசைக்கருவிகளை வாசிப்பதில் ஆர்வம் காட்டி வந்தார்.\nSection::::இசை வாழ்க்கை.\n2014 ஆம் ஆண்டிலிருந்தே லிடியன் இசையில் ஒரு சவாலான கலைஞனாக மாறினார். பியானோவில் வேகமாகவும், மேற்கத்திய மரபு வழி இசைக்கோர்ப்புகளையும் வாசிக்க வல்லவனாக இருந்தார்.\n\nSection::::விருதுகள்.\nSection::::நிகழ்த்து கலைகளுக்கான தேசிய மையத்தின் டாடா அரங்கம்.\n2016 ஆம் ஆண்டு, செப்டம்பர் 10 ஆம் நாள், மும்பையின் நிகழ்த்து கலைகளுக்கான தேசிய மையத்தின் டாடா அரங்கத்தில் முதன் முதலாக நிகழ்த்தப்பட்ட தேசிய பியானோ நாளன்று நடந்த நிகழ்ச்சியில் கலந்து கொண்டான். அன்று அவன் ஜாஸ் இசைமரபில் என்றும் பசுமையான \"ஆட்டம்ன் லீவ்ஸ்\" என்ற இசைக்கோர்வையை பியானோவில் வாசித்தான். அரங்கத்தில் இருந்தவர்களை வியப்பில் ஆழ்ந்து எழுந்து நின்று கைதட்டல் எழுப்பி தங்கள் அங்கீகாரத்தை வெளிப்படுத்தினர்.\n\nSection::::திறமையாளர் விருது.\nசிபிஎஸ் என்ற அமைப்பினால் நடத்தப்பட்ட திறமையாளர்களுக்கான போட்டியில் கலந்து கொண்டு வேர்ல்டுஸ் பெஸ்ட் என்ற விருதினை வென்றார்.\n"}
{"id": "437699", "url": "https://ta.wikipedia.org/wiki?curid=437699", "title": "ஐதரோபுளோரோகார்பன்", "text": "ஐதரோபுளோரோகார்பன்\n\nஐதரோபுளோரோகார்பன்கள் (\"Hydrofluorocarbons\") என்பவை புளோரின் மற்றும் ஐதரசன் அணுக்களைக் கொண்டுள்ள கரிமச் சேர்மங்கள் ஆகும். பொதுவாக இவை கரிமபுளோரின் சேர்மங்கள் என்று வகைப்படுத்தப்படுகின்றன. காற்றுப் பதனப்படுத்தலில் முன்னதாகப் பயன்படுத்தப்பட்ட டைகுளோரோடைபுளோரோமீத்தேன்ஆர்-12 எனப்படும் குளோரோபுளோரோகார்பன், ஆர்-21 எனப்படும் ஐதரோகுளோரோபுளோரோகார்பன் போன்ற குளிர் பதனப் பொருள்களுக்கு மாற்றாக இவை பயன்படுத்தப்படுகின்றன . ஆர்-12, ஆர்-21 போல இவை ஓசோன் அடுக்கை பாதிப்பதில்லை. ஆனால் இவை புவி வெப்பமடைவதற்கு பங்களிக்கின்றன. இவற்றின் வளிமண்டல செறிவும் பசுமை இல்ல வாயு உமிழ்வுகளுக்கான பங்களிப்பும் விரைவாக அதிகரித்து வருகின்றன. இதனால் விளையும் புவியின் கதிர்வீச்சு சமநிலை ஏற்றத்தாழ்வுகள் குறித்து சர்வதேச கவலையை ஏற்படுத்துகின்றன.\n\nசில C–F பிணைப்புகளைக் கொண்டுள்ள புளோரோகார்பன்கள் அவற்றின் பெற்றோர் ஐதரோகார்பன்களைப் போலவே செயல்படுகின்றன. ஆனால் இவற்றின் வினைத்திறனை குறிப்பிடத்தக்க அளவுக்கு மாற்ற இயலும். உதாரணமாக யுராசில் மற்றும் 5-புளோரோயுராசில் இரண்டும் நிறமற்றும் உயர்-உருகு படிகத் திண்மங்களாகவும் உள்ளன. ஆனால் இரண்டாவதாகக் கூறப்பட்ட 5-புளோரோயுராசில் சேர்மம் ஒரு புற்றுநோய் எதிர்ப்பு மருந்தாகும். மருந்துவகைப் பொருட்களில் இத்தகைய C-F பிணைப்புகளின் மாற்றத்தை முன்கணித்து பயன்படுத்த இயலும் என்பது குறிப்பிடத்தக்கது ஆகும் . பல மருந்துகள் மற்றும் வேளாண் வேதிப்பொருட்கள் ஒரே ஒரு புளோரின் மையத்தை அல்லது ஒரு டிரைபுளோரோமெத்தில் குழுவைக் கொண்டிருக்கின்றன.\nபாரிசு ஒப்பந்தத்தில் இடம்பெற்றுள்ள மற்ற பசுமை இல்ல வாயுக்களைப் போல அல்லாமல் ஐதரோபுளோரோகார்பன்களுக்கென்று வேறு அனைத்துலக பேச்சுவார்த்தைகள் இருக்கின்றன .\n\nசெப்டம்பர் 2016 இல், உலகளாவிய அளவில் வனப்பகுதிகளில் ஐதரோபுளோரோகார்பன்கள் பயன்பாட்டைக் குறைக்கவேண்டும் என்று நியூயார்க் பிரகடனம் வலியுறுத்தியது . 2016 ஆம் ஆண்டு அக்டோபர் 15 ஆம் தேதி, காலநிலை மாற்றத்திற்கு இந்த இரசாயனங்கள் அளிக்கும் பங்களிப்பு குறித்து ருவாண்டா நாட்டின் கிகாலியில் நடைபெற்ற ஐக்கிய நாடுகளின் சுற்றுச்சூழல் திட்டத்தின் உச்சி மாநாடு சந்திப்பு பேச்சுவார்த்தைகளில் 197 நாடுகள் கலந்து கொண்டன. படிப்படியாக ஐதரோபுளோரோகார்பன்களின் பயன்பாட்டை சட்டப்படியாக குறைப்பது என்ற ஒரு திருத்தம் மாண்ட்ரீயல் நெறிமுறையில் மேற்கொள்ளப்பட்டது \n"}
{"id": "437704", "url": "https://ta.wikipedia.org/wiki?curid=437704", "title": "கிறைஸ்ட்சேர்ச் பள்ளிவாசல் படுகொலைகள்", "text": "கிறைஸ்ட்சேர்ச் பள்ளிவாசல் படுகொலைகள்\n\nகிறைஸ்ட்சேர்ச் பள்ளிவாசல் படுகொலைகள் (\"Christchurch mosque shootings\") 2019, மார்ச் 15 வெள்ளிக்கிழமை அன்று நியூசிலாந்து, கிறைஸ்ட்சேர்ச் நகரில் பிற்பகல் 1:40 மணியளவில் அல் நூர் பள்ளிவாசல், லின்வுட் இசுலாமிய மையம் ஆகியவற்றில் இடம்பெற்றது. வெள்ளி தொழுகையின் போது இடம்பெற்ற துப்பாக்கிச் சூட்டு நிகழ்வில் குறைந்தது 50 பேர் கொல்லப்பட்டனர், 50 பேர் காயமடைந்தனர். இந்நிகழ்வு தொடர்பாக மூவர் கைது செய்யப்பட்டனர். ஒருவர் மட்டுமே குற்றஞ்சாட்டப்பட்டார். இது ஒரு பயங்கரவாதத் தாக்குதல் என நியூசிலாந்து பிரதமர் யெசிந்தா அடர்ன் தெரிவித்தார். இப்படுகொலைகளை நிகழ்த்தியவர் பிரெண்டன் டராண்ட் என்ற ஆத்திரேலியர் என அடையாளம் காணப்பட்டுள்ளார். தாக்குதல் நடத்தியவர் தனது தாக்குதலை முகநூலில் நேரலையாகப் பதிவு செய்திருக்கிறார்.\n\n1943 ஆம் ஆண்டில், நியூசிலாந்து பெதர்ஸ்டன் போர்க்குற்றவாளிகள் முகாம் கலவரங்களில் 49 பேர் கொல்லப்பட்ட நிகழ்வுக்குப் பின்னர் இந்நாட்டில் இடம்பெற்ற மிகப்பெரும் தாக்குதல் இதுவாகும். 1997 ஆம் ஆண்டிற்குப் பின்னர் நியூசிலாந்தில் இடம்பெற்ற முதலாவது பொதுமக்கள் மீதான துப்பாக்கிச்சூட்டு நிகழ்வு இதுவாகும்.\n\nSection::::தாக்குதல்கள்.\nமுதலாவது தாக்குதல் கிறைஸ்ட்சேர்ச்சின் ரிக்கார்ட்டன் என்ற புறநகரில் அமைந்துள்ள அல் நூர் பள்ளிவாசலில் 2019 மார்ச் 15 பிற்பகல் 1:40 மணிக்கு மேற்கொள்ளப்பட்டது. கொலையாளி மகிழுந்து ஒன்றில் வந்து பள்ளிவாசல் முகப்பிலுள்ளவர்களைக் குறிவைத்து சுட்டார். தனது தாக்குதல்களை தலைமேல் பொருத்தப்பட்டிருந்த படப்பிடிப்பு கருவி மூலம் படம்பிடித்து முகநூல் என்னும் சமூகவலைத்தளத்தினூடாக நேரடியாக ஒளிபரப்பினார். அக்காணொளியின் நீளம் சுமார் 17 நிமிடங்கள் ஆகும். அதன் தொடர்ச்சியாக 5 கிமீ தூரத்தில் அமைந்துள்ள லின்வுட் இசுலாமிய மையத்தில் நடத்தப்பட்டது. முன்னர் வெளிவந்த தகவல்களில் ஒரே நேரத்தில் பல்முனைத் தாக்குதல் நடத்தியதாகக் கூறப்பட்டது. ஆனாலும், இரண்டு பள்ளிவாசல்களிலும் ஒருவரே திட்டமிட்டு தாக்குதல் நடத்தியதாகப் பின்னர் வெளியிடப்பட்ட தகவல்கள் தெரிவித்தன.\n\nSection::::அல் நூர் பள்ளிவாசல், ரிக்கார்ட்டன்.\nதுப்பாக்கிதாரி பிப 1:40 மணியளவில் ரிக்கார்ட்டன், டீன்சு சாலையில் அமைந்துள்ள அல் நூர் பள்ளிவாசலில் வெள்ளி தொழுகையில் ஈடுபட்டிருந்தோர் மீது தானியங்கி துப்பாக்கி மூலம் சுட ஆரம்பித்தான். இத்தாகுதலை அவன் முகநூல் மூலம் பள்ளிவாசலுள் நுழைந்து தாக்குதல் முடிந்து வெளியே வரும்வரை 17 நிமிடங்கள் நேரலையில் காட்சிப்படுத்தினான். துப்பாக்கிதாரி நியோ-நாட்சி குறியீடுகளுடன் 28-அகவை கொண்ட வெள்ளை ஆதிக்கவாதி ஆத்திரேலியன் என ஊடகங்கள் அவனை அடையாளப்படுத்தின. தாக்குதலுக்கு முன்னர் துப்பாக்கிதாரி தனது மகிழுந்தில் அமர்ந்தவாறு பிரித்தானிய இராணுவத்தின் பாரம்பரிய அணிவகுப்புப் பாடலையும், ரதொவான் கராட்சிச்சை புகழும் பொசுனியப் போரின் செர்பிய தேசியப் பாடலையும் இசைக்கவிட்டான். தாக்குதலை ஆரம்பிக்க முன்னர், பள்ளிவாசலில் நின்றிருந்த ஒரு தொழுகையாளரினால் \"ஹலோ சகோதரா\" என வரவேற்கப்பட்டான். அவரையே அவன் முதலில் சுட்டுக் கொன்றான்.\n\nபள்ளிவாசலில் 300 முதல் 500 வரையானவர் தொழுகையில் ஈடுபட்டிருந்தனர். கொலையாளி அங்கிருந்து வெளியேறும் போது, துப்பாக்கி ஒன்றைக் கீழே விழுத்திவிட்டு சென்றதைத் தாம் கண்டதாக பள்ளிவாசலுக்கு அருகில் இருந்த ஒருவர் கூறினார். துப்பாக்கிதாரி பள்ளிவாசலில் இருந்து வெளியேறும் போது அப்பகுதியில் இருந்தோர் மீதும் சுட்டதாக முகநூல் நேரலையில் காணப்பட்டது. பள்ளிவாசலில் ஆறு நிமிடங்கள் வரை தங்கியிருந்தான். லின்வுட் இசுலாமிய மையத்தை நோக்கிச் செல்லும் போது, பீலி சாலை வழியே சென்ற போது நேரலை நிறுத்தப்பட்டது.\n"}
{"id": "437708", "url": "https://ta.wikipedia.org/wiki?curid=437708", "title": "தக்கட்டி", "text": "தக்கட்டி\n\nதக்கட்டி (Taggatti) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும். இந்த ஊரானது தக்கட்டி ஊராட்சிக்கு உட்பட்டது.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 112 கிலோமீட்டர் தொலைவிலும், தேன்கனிக்கோட்டையில் இருந்து 36 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 1,116 வீடுகள் உள்ளன. கிராமத்தின் மொத்த மக்கள் தொகையானது 5,153 ஆகும். இதில் ஆண்கள் எண்ணிக்கை 2,692, பெண்களின் எண்ணிக்கை 2,461 என உள்ளது. \n"}
{"id": "437719", "url": "https://ta.wikipedia.org/wiki?curid=437719", "title": "விஜய நிர்மலா", "text": "விஜய நிர்மலா\n\nவிஜய நிர்மலா (\"Vijaya Nirmala\", பெப்ரவரி 20, 1944 – சூன் 27, 2019) ஆந்திரத் திரைப்படத்துறையில் நடிகை, தயாரிப்பாளர் மற்றும் இயக்குனராகப் பணிபுரிந்தவர். இவர் தெலுங்கு மொழியில் 44 படங்களை இயக்கியுள்ளார். 2002இல் இவரது பெயர் அதிக படங்களை இயக்கிய பெண் இயக்குனர் என்று கின்னஸ் உலக சாதனைகள் பட்டியலில் இடம் பெற்றது. 2008இல், தெலுங்கு திரைப்படத்துறையில் பங்களித்ததற்காக \"ரகுபதி வெங்கையா விருதினைப்\" பெற்றுள்ளார். இவரும், தெலுங்கு நடிகையான சாவித்திரி ஆகிய இருவர் மட்டுமே புகழ் பெற்ற சிவாஜி கணேசனை இயக்கிய பெருமைக்குரியவராகின்றனர்.\n\nSection::::சொந்த வாழ்க்கை.\nவிஜய நிர்மலா, ஆந்திரப் பிரதேசத்திலிருந்து தமிழ் நாட்டிற்கு வந்த தெலுங்கு குடும்பத்தில் பிறந்தார். இவரது தந்தை திரைப்படத் தயாரிப்பில் பணிபுரிந்தவர். இவரது முதல் கணவர் கிருஷ்ண மூர்த்தி மூலமாக நரேஷ் என்கிற மகன் பிறந்தார். நரேஷ் தற்போது நடிகராக இருக்கிறார். இவரது முதல் கணவரை விவாகரத்து செய்த பிறகு, தெலுங்கு நடிகரான கிருஷ்ணாவை மணந்து கொண்டார்.\n\nSection::::தொழில்.\nவிஜய நிர்மலா 1950இல் வெளிவந்த \"மச்ச ரேகை\" தமிழ் திரைப்படத்தில் குழந்தை நட்சத்திரமாக தனது 7வது வயதில் திரையுலகிற்கு அறிமுகமானார். இவரது 11வது வயதில் \"பாண்டுரங்க மகாத்மியம்\" (1957) என்கிற தெலுங்குத் திரைப்படத்தில் நடித்துள்ளார். 1964இல், பிரேம் நசீர் நடித்த மலையாளத் திரைப்படமான \"பார்கவி நிலையத்தில்\" நடித்துள்ளார். மேலும், 1967இல், மீண்டும் பிரேம் நசீருடன் \"உத்யோகஸ்தா\" என்னும் படத்தில் நடித்துள்ளார். இப் படத்தை பி. வேணு தயாரித்திருந்தார். இவர், ஆந்திரத் திரைப்படத்துறையில் \"ரங்குல ராட்டினம்\" படத்தில் அறிமுகமானார்.\n\nஇவர், தமிழில் \"எங்க வீட்டுப் பெண்\" திரைப்படம் மூலமாக அறிமுகமானார். அதைத் தொடர்ந்து, தமிழ் படங்களான \"பணமா பாசமா\", \"என் அண்ணன்\", \"ஞான ஒளி\" மற்றும் \"உயிரா மானமா\" போன்றவற்றில் நடித்துள்ளார். இவர் 1977இல் வெளிவந்த \"சாக்‌ஷி\" என்கிற தெலுங்குப் படத்தில் நடித்த போது தன் இரண்டாவது கணவரான நடிகர் கிருஷ்ணாவை சந்தித்தார். பிறகு இருவரும் சேர்ந்து 47 திரைப்படங்களில் நடித்துள்ளனர். இவர் நடித்த \"சாக்‌ஷி\" திரைப்படம் இவருக்கு இயக்குனராகும் விருப்பத்தை தூண்டியது. இது வரை 200 படங்களில் நடித்துள்ளார். அதில் தமிழ் மற்றும் மலையாளத்தில் தலா 25 மற்றவை தெலுங்கில் நடித்தவையாகும்.\n\nSection::::மறைவு.\nவிஜயநிர்மலா 2019 சூன் 27 அதிகாலை ஐதராபாது மருத்துவமனையொன்றில் மாரடைப்பினால் காலமானார்.\n"}
{"id": "437721", "url": "https://ta.wikipedia.org/wiki?curid=437721", "title": "சுமதி", "text": "சுமதி\n\nசுமதி (\"Sumathi\") 1964 ஆகஸ்ட் 19 அன்று பிறந்த தமிழ்நாட்டின் மதுரையைச் சேர்ந்த நடிகை ஆவார், அவர் இரண்டு வயதில் தனது தொழிலை தொடங்கினார். தமிழ், தெலுங்கு, மலையாளம், கன்னடம், மற்றும் இந்தி போன்ற பல மொழித் திரைப்படங்களில் நடித்துள்ளார்.\n\nSection::::சொந்த வாழ்க்கை.\n1966 ஆம் ஆண்டில், சுமதி அவரது கனவுகளைத் தொடர பிரபாகர் மற்றும் தனது அத்தையுடன் சென்னைக்குச் சென்றார். பரத் கோபியுடன் மலையாளத் திரைப்படத்தில் ஒரு பாத்திரத்தில் நடிக்க இயக்குனர் ஒரு இளம் குழந்தையைத் தேடும் போது சுமதி திரைப்படத் துறையில் நுழைந்தார்.\n\nSection::::தொழில்.\n1960 களின் பிற்பகுதியில் பரத் கோபியின் மகள் பாத்திரத்தில் நடித்து, குழந்தைத் திரைப்பட நடிகை பேபி சுமதியாக தமிழ் திரைப்படங்களில் தனது திரைப்பட வாழ்க்கையைத் தொடங்கினார். பல குழந்தைகள் திரைப்படங்களில் அவர் தோன்றினார். அவர் இரட்டை வேடங்களில் நடித்தார் மற்றும் சில திரைப்படங்களில் ஒரு சிறுவனாக நடித்தார். சீக்கிரத்திலேயே தெலுங்கு மற்றும் மலையாள படங்களில் நடிக்க ஆரம்பித்து, அங்கு பல படங்களில் நடித்தார்.\n\nபேபி சுமதி வளர்ந்தபோது, அவர் விளம்பரங்களுக்கு ஒப்பந்தம் செய்யப்பட்டு பல தயாரிப்புகளை விளம்பரப் படுத்தினார். அவர் ஒரு குழந்தையாக நந்தி விருது மற்றும் பிலிம்பேர் விருது பெற்றுள்ளார். அவரது மூன்றாவது அண்ணன் \"மாஸ்டர்\" பிரபாகர் மற்றும் இரண்டாவது இளைய சகோதரர் குமார் ஆகியோருடன் பல படங்களில் நடித்தார். அவரது சகோதரர்கள் சினிமா துறையில் நுழைந்தவுடன், அவருடைய குடும்ப உறுப்பினர்களில் பெரும்பாலானவர்கள் அதே வரிசையில் செல்ல ஆர்வமாக இருந்தனர். சுமதியின் உறவினர் ஒரு பிரபல நடிகை ஆவார், இவர் பல தமிழ் படங்களில் வெற்றி பெற்றார். சுமதியின் மற்ற உறவினர்கள் ஒளிப்பதிவு மற்றும் உதவி இயக்குநர்களாக இருந்தனர். இவர் கடந்த காலத்தில் பல மொழிகளில் பல நடிகைகளுக்கு பின்னணிக் குரல் அளித்துள்ளார்.\n\nஅவர் ம. கோ. இராமச்சந்திரன், சிவாஜி கணேசன், ஜெமினி கணேசன், செய பாதுரி பச்சன், மனோரமா, நாகேஷ், ரசினிகாந்த், ஜெ. ஜெயலலிதா, அம்பிகா, மற்றும் பாக்யராஜ் போன்ற பல நடிகர்களுடன் நடித்துள்ளார்.1979இல் பாக்யராஜ் இயக்குநராக அறிமுகமாகிய சுவர் இல்லாத சித்திரங்கள் என்ற தமிழ்த் திரைப்படத்தில் இவர் கதாநாயகியாக அறிமுகமானார். 1989இல் அவர் உச்சக்கட்டத்தில் நடித்து வந்தபோது திருமணம் செய்து கொண்டு அமெரிக்கா சென்றார்.\n\n"}
{"id": "437722", "url": "https://ta.wikipedia.org/wiki?curid=437722", "title": "அஸ்வெஸ்ட்ரி குறைபாடுக் குறியீடு", "text": "அஸ்வெஸ்ட்ரி குறைபாடுக் குறியீடு\n\nஅஸ்வெஸ்ட்ரி குறைபாடுக் குறியீடு என்பது இடுப்பு மற்றும் முதுகு வலிகளின் அளவை மதிப்பிடும் ஒரு மதிப்பீட்டு முறை ஆகும்.\n\nSection::::உருவாக்கம் மற்றும் பயன்பாடு.\nஇது பாதிக்கப்பட்டவரிடம் கேள்விகள் கேட்டு மதிப்பிடப்படும். 1980 ஆம் ஆண்டு இயன்முறைமருத்துவத்தில் இது முதன் முதலில் ஜெர்மி பயர்பெங்க் எட் அல் என்பவரால் வெளியிடப்பட்டது. இதன் தற்போதைய வழிமுறை முள்ளந்தண்டு நிரல் சஞ்சிகை மூலம் 2000 ஆம் ஆண்டு வெளியிடப்பட்டது.\n\nஅவைகள் முறையே:\nஒவ்வொரு கேள்விகளுக்கும் 6 விதமான மதிப்பீடு வழங்கப்படும். அது 0 முதல் 5 மதிப்பெண் ஆகும். 0 என்பது குறைபாடு இல்லை அல்லது இயலாமை இல்லை என்பதாகும். \nமதிப்பெண் 5 க்கு செல்லச்செல்ல இயலாமையின் அளவு அதிகமாகும். அணைத்து கேள்விகளின் மொத்த மதிப்பெண்களை கூட்டி இரண்டால் பெருகினால் 100க்கு என்ன மதிப்பெண் என கொள்ளப்படும். இதுவே இயலாமையின் சதவீதம் ஆகும். அதன் படிநிலைகள் கீழே கொடுக்கப்பட்டுள்ளது.\n\n"}
{"id": "437727", "url": "https://ta.wikipedia.org/wiki?curid=437727", "title": "மரவள்ளிக் கிழங்கு சீவல்", "text": "மரவள்ளிக் கிழங்கு சீவல்\n\nமரவள்ளிக் கிழங்கு சீவல் அல்லது மரவள்ளிக் கிழங்கு சிப்ஸ் (சில்லுகள்) மரவள்ளிக் கிழங்கை சன்னமாக நறுக்கி எண்ணெயில் நன்கு பொறித்துத் தயாரிக்கப்படுகிறது. பொதுவாக, தென்னிந்தியாவிலும், இலங்கையிலும் காணப்படும் இது, இந்தோனேஷியாவில் க்ரிபிக் () என்றழைக்கப்படுகிறது. இது மது, கால்நடை தீவனம், இயற்கை எரிபொருள் மற்றும் மாவு தயாரிக்கவும் பயன்படுகிறது.\n\nSection::::முன்னுரை.\nமரவள்ளிக் கிழங்கின் தோலையும் பட்டையையும் நீக்கிவிட்டு, தேங்காய் எண்ணெயில் பொறித்தெடுக்கப்பட்டு, உப்பு, மிளகாய்ப் பொடி தூவப்பட்டு பரிமாறப்படுகிறது.\n\nமரவள்ளிக் கிழங்கிலிருந்து செய்யப்படும் சீவல்களை விட, மரவள்ளிக் கிழங்கு மாவிலிருந்து () தயாரிக்கப்படும் சீவல்களை நீண்ட நாள் சேமித்து வைக்க முடியும். இவை தெருவோரக் கடைகளிலும் விற்கப்படுவதுண்டு.\n\nசில நிறுவனங்களால் இவை பெரியளவில் உற்பத்தி செய்யப்பட்டு, பொட்டலங்களாக வணிகம் செய்யப்படுகிறது.\n\nSection::::வேறுபாடுகள்.\nSection::::இந்தியா மற்றும் இலங்கை.\nகேரளா, தமிழ்நாடு, கர்நாடகா, இலங்கையில் இவை பெருமளவில் காணப்படுகின்றன. மற்ற சீவல்களை விட இது மிகவும் மொறுகலாகவும், மாவுச் சத்து நிறைந்ததாகவும், சுவையானதாகவும் உள்ளது. உப்பு, மிளகாய்ப் பொடி தூவியும் அல்லது தூவாமலும் உண்ணப்படுகிறது.\n\nSection::::க்ரிபிக்.\nக்ரிபிக் சிங்காங் என்பது, மரவள்ளிக் கிழங்கை சன்னமாக நறுக்கி எண்ணெயில் நன்கு பொறித்துத் தயாரிக்கப்படுகிறது. சில நிறுவனங்களால் இவை பெரிய அளவில் உற்பத்தி செய்யப்பட்டு, பொட்டலங்களாக வணிகம் செய்யப்படுகிறது. க்ரிபிக் பலேடோ () அல்லது க்ரிபிக் சஞ்சை () க்ரிபிக்குடன் சூடாக, காரசாரமாக, சர்க்கரை, மிளகாய் சேர்த்து செய்யப்படுவதாகும். இது மேற்கு சுமத்ராவின் புக்கிடிங்கி நகரின் சிறப்பாகும்.\n\nSection::::மரவள்ளிக் கிழங்கு சீவல் வணிகம்.\nமரவள்ளிக் கிழங்கு சீவல்கள் மற்றும் துண்டுகள், மொத்தமாக உற்பத்தி செய்யப்பட்டு, மது, இயற்கை எரிபொருள் மற்றும் மாவு தயாரிக்க பயன்படுகிறது. கேரளா மற்றும் சென்னையில் கால்நடை தீவனமாகவும் பயன்படுத்தப்படுகிறது. இதற்கு எண்ணெயில் பொறித்தெடுக்காமல், வெளிப்புறத் தோலை நீக்கி, காய வைத்து, துண்டுகளாக நறுக்கப்பட்டு பயன்படுத்தப்படுகிறது.\n\n\nSection::::வெளி இணைப்புகள்.\n\"Manioc, a Sri Lankan all Time Favourite\". Ankierenique.wordpress.com\n"}
{"id": "437734", "url": "https://ta.wikipedia.org/wiki?curid=437734", "title": "துலிப் ஜோஷி", "text": "துலிப் ஜோஷி\n\nதுலிப் ஜோஷி \"(Tulip Joshi)\" 1979 செப்டம்பர் 11 அன்று பிறந்துள்ள ஒரு இந்திய நடிகை ஆவார். இந்தி, கன்னடம், மலையாளம் மற்றும் தெலுங்கு போன்ற பல மொழித் திரைப்படங்களில் தோன்றியுள்ளார்.\n\nSection::::இளமைப்பருவம்.\nஜோசி மும்பையில் ஒரு குஜராத்தி குடும்பத்தில் இந்தியத் தந்த்தைக்கும் அமெரிக்கத் தாய்க்கும் பிறந்தவர். அவர் மும்பையில் வளர்க்கப்பட்டார், அங்கு அவர் ஜாம்நபாய் நர்சி பள்ளியில் பயின்றார், மேலும் பின்னர் விவேக் கல்லூரியில் \"உணவு அறிவியல் மற்றும் வேதியியல்\" பட்டம் பெற்றார்.\n\n2000 ஆம் ஆண்டில் \"ஃபெமினா மிஸ்\" இந்தியாவிற்குள் துலிப் நுழைந்தார். வெற்றியாளர்களின் பட்டியலில் அவர் சேரவில்லை என்றாலும் இவர் பல விளம்பர நிறுவனங்களால் கவனிக்கப்பட்டார். அவர் \"பாண்ட்ஸ், பெப்சி, சியாராம்ஸ், பிபிஎல், ஸ்மிர்னாப், டாட்டா ஸ்கை மொபைல்\" தொலைக்காட்சி போன்ற பல விளம்பரங்களில் தோன்றினார். அவர் நுசுரத் பதே அலி கானுக்கு அஞ்சலி செலுத்திய ஒரு \"வீடியோ\"வில் தோன்றினார். .\n\nSection::::தொழில்.\nஜோஷி தற்சசெயலாக திரைத்துறையில் நுழைந்தார். அவர் இயக்குனர் யஷ் சோப்ராவின் மகனான ஆதித்யா சோப்ராவின் மணமகளின் நண்பராக இருந்தார். அக்குடும்பத்தினர் தங்கள் திருமணத்தில் அவரை கவனித்தனர், மேலும் அவரை நடிக்கும்படி கேட்டுக் கொண்டனர், அதன்பின் அவர்கள் அவரை \"மேரே யர் கி ஷாடி ஹாய்\" என்றப் படத்தில் நடிக்க வைத்தனர். இவர் இந்தியில் சரளமாக இல்லாத காரணத்தால் பெரோஸ் கானின் \"ஸ்டுடியோ\"வில் இந்தி பயிற்சி மேற்கொண்டார். திரைப்படத் தயாரிப்பாளர் அவரின் பெயரை இன்னும் அதிகமான இந்தியர்களிடம் கொண்டு செல்வதற்காக மாற்ற அறிவுறுத்தினர். \"சஞ்சனா\" என்ற பெயரை அவள் தேர்வு செய்தார், அந்த படத்தில் அஞ்சலியின் பாத்திரத்தில் நடித்தார். படம் மிகவும் வெற்றி பெற்றது. நல்ல விமர்சனங்கள் மற்றும் வெற்றி இருந்தது, மேலும் துலிப் அவரது நடிப்பிற்காக பாராட்டப்பட்டார்.\n"}
{"id": "437745", "url": "https://ta.wikipedia.org/wiki?curid=437745", "title": "வில்லிவாக்கம் ஏரி", "text": "வில்லிவாக்கம் ஏரி\n\nவில்லிவாக்கம் ஏரி (Villivakkam lake) என்பது இந்தியாவில், தமிழ்நாட்டில் சென்னையில் வில்லிவாக்கம் பகுதியில் 36.34 ஏக்கர் பரப்பளவிற்குப் பரந்து விரிந்து பரவியுள்ள ஏரியாகும். இந்த ஏரியானது வில்லிவாக்கத்திற்கு தெற்குப் பகுதியிலும், அதிக மக்களடர்த்தியைக் கொண்ட சிட்கோ நகருக்கு அருகாமையிலும் அமைந்துள்ளது. இந்த ஏரியானது ஓட்டேரி நீரோடையுடன் கலக்கிறது. இந்த ஏரியானது சென்னைப் பெருநகர் குடிநீர் வழங்கல் மற்றும் கழிவுநீர் அகற்று வாரியத்திற்கு சொந்தமானது.\n\nSection::::பரப்பெல்லை மற்றும் வடிகால்.\nசில பத்தாண்டுகளுக்கு முன்பு வரை பயன்பாட்டில் இருந்த இந்த ஏரியானது இன்னும் பெரியதாக இருந்திருக்கும். 1972 ஆம் ஆண்டில் உள்ள ஒரு மதிப்பீடானது இந்த ஏரியானது, சற்றேறக்குறைய 214 ஏக்கர்கள் பரப்பு கொண்டதாக இருந்திருக்கும் எனத் தெரிவிக்கிறது. இருப்பினும், இந்த ஏரியின் தற்போதைய நீர்ப்பரப்பானது 20 ஏக்கர்கள் அளவிற்கு சுருங்கியுள்ளது. இந்த ஏரியின் எல்லைகளாக சவகர்லால் நேரு சாலை (உள் வட்டச் சாலை), மேற்கில் பாடி தொடருந்து நிலையம், தெற்கில் சென்னை–திருவள்ளூர் நெடுஞ்சாலை, கிழக்கில் சிட்கோ நகர் தொழிற்பேட்டை மற்றும் வடக்கில் குடியிருப்புப் பகுதிகளும் சூழ்ந்துள்ளன. ஏரியின் மிகை நீரானது தற்போது ஓட்டேரி நீரோடையின் தென்பகுதியில் திறந்து விடப்படுகிறது.\n\nSection::::ஆக்கிரமிப்புகள்.\n1972 ஆம் ஆண்டில் 214 ஏக்கர் பரப்பைக் கொண்டிருந்த ஏரி தற்போது கட்டிடங்கள் மற்றும் ஆக்கிரமிப்புகளால் 83 விழுக்காட்டிற்கு சுருங்கி 2017 ஆம் ஆண்டில் 36.34 ஏக்கர்கள் என்ற அளவிற்கு வந்துள்ளது. ஆக்கிரமிப்புகளுக்கும் மேலாக, இந்த ஏரியானது கட்டிட இடிபாடுகளாலும், சட்டபூர்வமற்ற குடியேற்றங்களாலும், தொடருந்துப் பாதை மறறும் உயர் மின்னழுத்த கம்பிகளாலும் சுருங்கிப் போயுள்ளது. மேற்கு மற்றும் தெற்குப் பகுதிகள் மிக அதிகமாக ஆக்கிரமிப்பு செய்யப்பட்ட பகுதிகளாக உள்ளன.\n\nSection::::வளர்ச்சி.\n2017 ஆம் ஆண்டில், சென்னை மாநகராட்சி சுற்றுச்சூழலைத் தக்க வைத்துக் கொள்ள திட்டம் ஒன்றைத தீட்டியது. இத்திட்டத்தின்படி இந்த ஏரியில் மிதக்கும் தோட்டங்கள் ஏற்படுத்தப்பட்டன. இதன்படி மிதவைகளில் மருந்தூட்டத் தாவரங்கள் உருவாக்கப்பட்டு அவற்றின் மூலம் ஏரியின் மாசுபாடுகளைக் குறைக்க நடவடிக்கை எடுக்கப்பட்டது. எஞ்சியிருந்த 36.34 ஏக்கர் பரப்பில் சென்னைப் பெருநகர குடிநீர் வழங்கல் மற்றும் கழிவு நீர் அகற்றல் வாரியமானது 11.5 ஏக்கர் நிலப்பரப்பை கழிவுநீர் சுத்திகரிக்கும் செயல்முறைக்காக எடுத்துக் கொண்டது. ஆகையால், ஏரியின் 24.84 ஏக்கர் நிலப்பரப்பு மட்டுமே சுற்றுச்சூழலைத் தக்க வைப்பதற்கு ஏதுவாக உள்ளது. இத்திட்டத்தின் பணிகள் 2018 ஆம் ஆண்டில் 16 கோடி செலவில் தொடங்கப்பட்டது. \n"}
{"id": "437747", "url": "https://ta.wikipedia.org/wiki?curid=437747", "title": "கரிக்ககம் தேவி கோயில்", "text": "கரிக்ககம் தேவி கோயில்\n\nகரிக்ககம் சாமுண்டிகோயில் அல்லது கரிக்ககம் தேவி கோவில் (Karikkakom Sree Chamundi Devi Temple or Karikkakom Devi Temple) என்பது கேரளத்தின் திருவனந்தபுரத்தில், சாமுண்டி தேவிக்கு அமைக்கப்பட்ட ஒரு கோயில் ஆகும். இந்த கோயில், 600 ஆண்டுகளுக்கு முற்பட்ட பழமைவாய்ந்தது. கரிக்ககமானது திருவனந்தபுரத்தில் உள்ள பத்மநாபசுவாமி கோவிலுக்கு வடக்கே ஏழு கிலோமீட்டர் தொலைவில் அமைந்துள்ளது. இந்தக் கோயிலில் தேவி சாமுண்டியின் அவதாரமான கரிக்ககத்தம்மனின் சிலையானது பஞ்சலோகத்தில் அமைக்கப்பட்டுள்ளது. இக்கோயிலில் ஸ்ரீசாமுண்டி தேவி, ரத்தசாமுண்டி தேவி, பாலசாமுண்டிதேவி என மூன்று வடிவங்களில் சாமுண்டி தேவி வழிபடப்படுகிறார். மன்னர் ஆட்சிக்காலத்திலிருந்து இன்றுவரை இக்கோயிலில் பல வழக்குகள் சத்தியப் பிரமாணம் செய்வதன் மூலம் உண்மைகள் நிரூபிக்கப்பட்டு தீர்க்கப்படுவது வழக்கமாக உள்ளது. \n\nSection::::முக்கிய கோயில்.\nகாளியின் உக்கிர வடிவினளாக சாமுண்டி கருதப்படுகிறாள். ஆனால், இங்கு அதே சாமுண்டி அருகிருகே உள்ள மூன்று வெவ்வேறு வடிவங்களில் வழிபடப்படுகிறார். முதன்மை ஆலயத்தில் இடது பக்கமாக தேவியின் சிலை அமைந்துள்ளது. \n\nSection::::பிற சிற்றாலயங்கள்.\nஇக்கோயிலில் சாமுண்டியை ஸ்ரீசாமுண்டி தேவி, ரத்தசாமுண்டி தேவி, பாலசாமுண்டிதேவி என மூன்று வடிவங்களில் வழிபடப்படுவதல்லாமல், மேலும் சாஸ்தா , கணபதி , யக்ஷியாமா, புவனேசுவரி , அயிரவல்லி யோகேஷ்வரர் ஆகியோரும் சிற்றாலயங்களில் உள்ளனர். மேலும், தேவி கோயிலுக்கு வடக்கே உள்ள பழைய இல்லம் குரு மந்திரம் என்று அறியப்படுகிறது. இது தேவியை இங்கே அழைத்து வந்த யோகீஸ்வரனின் பரம்பரை இல்லம் அல்லது தாரவாடு என கருதப்படுகிறது. \n\nSection::::இரத்த சாமுண்டி.\nஇந்தக் கோயிலில் இரத்த சாமுண்டி சிற்றாலயத்தில் தேவியின் சிலை இல்லை. ஆனால் அதற்கு பதிலாக தேவியின் சுவர் சித்திம் உள்ளது. மன்னர் ஆட்சிக்காலத்திலிருந்து இக்கோயிலில் பல வழக்குகள் சத்தியப் பிரமாணம் செய்வதன் மூலம் உண்மைகள் நிரூபிக்கப்பட்டு தீர்க்கப்படுவது வழக்கமாக உள்ளது. 21 பணம் அல்லது 21 காசுகள் கட்டணமாகச் செலுத்தி இந்த வழக்கு நடத்தப்படுகிறது. குற்றம்சாட்டியவரும் குற்றவாளியும் கோயில் குளத்தில் நீராடி சாமுண்டி அம்மன் முன் காணிக்கை செலுத்தி விளக்கேற்றி தீபச்சுடரின்மேல் சத்தியம் செய்வார்கள். இங்கு யாரும் பொய் சத்தியம் செய்வதில்லை என்று நம்பப்படுகிறது. அவ்வாறு பொய் சத்தியம் செய்தால் தேவியால் தண்டிக்கப்படுவதாக மக்கள் நம்புகின்றனர். இதனால் இங்கு இன்றும் பல சிக்கலான வழக்குகள் தீர்க்கப்படுகின்றன. ரத்த சாமுண்டியின் சன்னிதி நடை அப்போது மட்டுமே திறக்கப்படும். \n\nமுதன்மைக் கருவறையில் உள்ள சாமுண்டி தேவியானவர் சாந்த சொரூபியாக கருதப்படுகிறார். ஆனால் ரத்த சாமுண்டியோ துடியான தெய்வமாக கருதப்படுகிறார். ஆனால் பக்தர்களின் வேண்டுதல்களை நிறைவேற்றுபவராக கருதப்படுகிறார். ராத்த சாமுண்டி தேவிக்கு படையலிட்டு வேண்டினால், எதிரிகளால் ஏற்படும் பிரச்சனைகளும், சிக்கல்களும் அகலும் என்றும், நாட்பட்ட நோய்கள் குணமாகும் எனவும் நம்பப்படுகிறது. \n\nSection::::பாலா சாமுண்டி.\nபாலா சாமுண்டி தேவியானவர், இந்த பெயருக்கு ஏற்றார் போல, குழந்தைப் பருவ தோற்றத்தில் உள்ளார். குழந்தைப் பேறு இல்லாதவர்கள் குழந்தை வரம் வேண்டி, தொட்டிகள் பொம்மைகள் போன்றவற்றை வைத்து வழிபடுகின்றனர். இந்த தேவியை வழிபட்டால் குழந்தைகளுக்கு ஏற்பட்ட நோய்கள் குணமாகும் என நம்புகின்றனர். \n\nSection::::நகர் காவு.\nநாகர் காவு என்பது சாமுண்டி தேவி கோயிலுக்கு வெளியே உள்ள ஒரு கோயில் காடு அல்லது கோயில் தோப்பாகும். கோயிலுக்குச் சொந்தமான இந்தப் பகுதியில் கோயில் ஒரு குளம் அமைந்துள்ளது. இந்த நகர் கவில் ஏராளமான மரங்கள், கொடிகள் மருத்துவ குணமுள்ள தாவரங்களும் நிறைந்ததாக உள்ளது. பக்தர்கள் தங்களுக்கு உள்ள சர்ப்ப தோசத்தை அகற்ற, ஒவ்வோரு மாதமும் ஆயில்ய நாளில் இங்குவந்து நாகருக்கு ஆயில்ய பூசை, நூரும் பாளம், நகர் அர்ச்சனை போன்ற வழிபாடுகளை மேற்கொள்கின்றனர். \n\nSection::::பொங்கல திருவிழா.\nஇக்கோயிலில் ஆண்டுதோறும் ஏழு நாள் திருவிழாவும் பொங்கல் வழிபாடும் நடத்தப்படுகின்றன. இந்த நாளில் ஆயிரக்கணக்கில் பெண்கள் கோயிலைச் சுற்றி பொங்கலிட்டு வழிபடுவர். ( பொங்கலை வழிபாடு நடக்கும் நாளுக்கு முந்தின நாளன்று தங்கத் தேரில் தேவி கோயிலை சுற்றி பவணி வருவார். \n"}
{"id": "437749", "url": "https://ta.wikipedia.org/wiki?curid=437749", "title": "நால்வர் நான்மணி மாலை", "text": "நால்வர் நான்மணி மாலை\n\nநால்வர் நான்மணி மாலை என்பது சிவப்பிரகாசரால் இயற்றறப்பட்டது. இவர் 'சிவ அநுபூதி செல்வர்', 'கற்பனை களஞ்சியம்' 'துறைமங்கலம் சிவப்பிரகாசர்' என்றும் அழைக்கப்படுகிறார்.\n\nSection::::கருத்துரை.\nஇப்பாடல்கள் வெண்பா, விருத்தப்பா, கலித்துறை, அகவல் பாக்களால் இயற்றப்பட்டுள்ளது.\n\nSection::::ஆசிாியர்.\nசிவப்பிரகாசர் 17 ஆம் நுாற்றாண்டில் வாழ்ந்த தமிழ்ப் புலவர், துறவி. இவர் குமாரசுவாமி தேசிகாின் மகன். வெள்ளையார், கருணை பிரகாசர் மற்றும் ஞானாம்பிகை அம்மாளுக்குச் சகோதரர்.\n\nSection::::பாடல் வரிகள்.\nநால்வர் நான்மணி மாலை (துறைமங்கலம் சிவப்பிரகாச சுவாமிகள்):\n\nகாப்பு:-\n\nஎப்போ தகத்து நினைவார்க் கிடரில்லை\n\nகைப்போ தகத்தின் கழல்.\n\n1. சம்பந்தர் (வெண்பா):\n\nபூவால் மலிமணிநீர்ப் பொய்கைக் கரையினியற்\n\nபாவால் மொழிஞானப் பாலுண்டு - நாவால்\n\nமறித்தெஞ் செவிஅமுதாய் வார்த்தபிரான் தண்டை\n\nவெறித்தண் கமலமே வீடு.\n\n2. அப்பர் (கலித்துறை):\n\nவீட்டிற்குவாயில் எனுந்தொடை சாத்துசொல் வேந்தபோது\n\nஆட்டிற்கு வல்லன் ஒருவற்கு ஞான அமுதுதவி\n\nநாட்டிற் கிலாத குடற்நோய் நினைக்குமுன் நல்கினுமென்\n\nபாட்டிற்கு நீயும் அவனுமொப் பீரப் படியினுமே .\n\n3. சுந்தரர் (விருத்தம்):\n\nபடியிலா நின்பாட்டில் ஆரூரா\n\nநனிவிருப்பன் பரமன் என்பது\n\nஅடியனேன் அறிந்தனன்வான் தொழும்ஈசன்\n\nநினைத்தடுத்தாட் கொண்டு மன்றித்\n\nதொடியுலா மென்கைமட மாந்தர்பால்\n\nநினக்காகத் தூது சென்றும்\n\nமிடியிலா மனைகள்தொறும் இரந்திட்டும்\n\nஉழன்றமையால் விளங்கு மாறே.\n\n4. மாணிக்க வாசகர் (அகவல்):\n\nவிளங்கிழை பகிர்ந்த மெய்யுடை முக்கட்\n\nகாரணன் உரையெனும் ஆரண மொழியோ\n\nஆதிசீர் பரவும் வாதவூர் அண்ணல்\n\nமலர்வாய்ப் பிறந்த வாசகத் தேனோ\n\nயாதோ சிறந்த தென்குவீ ராயின்\n\nவேதம் ஓதின் விழிநீர்ப் பெருக்கி\n\nநெஞ்சநெக் குருகி நிற்பவர்க் காண்கிலேம்\n\nதிருவா சகமிங் கொருகால் ஓதிற்\n\nகருங்கல் மனமுங் கரைந்துகக் கண்கள்\n\nதொடுமணற் கேணியிற் சுரந்துநீர்ப் பாய\n\nமெய்மயிர் பொடிப்ப விதிர்வதிர்ப் பெய்தி\n\nஅன்பர் ஆகுநர் அன்றி\n\nமன்பதை உலகில் மற்றையர் இலரே.\n\n5. சம்பந்தர் (வெண்பா):\n\nஇலைபடர்ந்த பொய்கை இடத்தழுதல் கண்டு\n\nமுலைசுரந்த அன்னையோ முன்நின் - நிலைவிளம்பக்\n\nகொங்கை சுரந்தஅருட் கோமகளோ சம்பந்தா\n\nஇங்குயர்ந்தா ளார்சொல் லெனக்கு.\n\n6. அப்பர் (கலித்துறை):\n\nஎனக்கன்பு நின்பொருட் டெய்தாத தென்கொல்வெள் ளேறுடையான்\n\nதனக்கன்பு செய்திருத் தாண்டக வேந்தஇத் தாரணியில்\n\nநினக்கன்பு செய்கின்ற அப்பூதி யைச்சிவ நேசமுறும்\n\nஇனர்க்கன்பு செய்நம்பி ஆரூரன் ஏத்தும் இயில்பறிந்தே\n\n7. சுந்தரர் (விருத்தம்):\n\nஅறிந்து செல்வம் உடையானாம்\n\nஅளகைப் பதியாற் தோழமைகொண்டு\n\nஉறழ்ந்த கல்வி உடையானும்\n\nஓருவன் வேண்டுமென இருந்து\n\nதுறந்த முனிவர் தொழும்பரவை\n\nதுணைவா நினைத்தோ ழமைகெண்டான்\n\nசிறந்த அறிவு வடிவமாய்த்\n\nதிகழும் நுதற்கட் பெருமானே.\n\n8. மாணிக்க வாசகர் (அகவல்):\n\nபெருந்துறை புகுந்து பேரின்ப வெள்ளம்\n\nமூழ்கிய புனிதன் மொழிந்தவா சகமே\n\nவாசகம் அதற்கு வாச்சியம்\n\nதூசகல் அல்குல் வேய்த் தோளிடத் தவனே.\n\n9. சம்பந்தர் (வெண்பா):\n\nஇடுகாட்டுள் மாதர் எலும்பிற் புரள்மால்\n\nசுடுகாட்டுள் ஆடுவார் சுட்டின் - ஒடுகாட்டுஞ்\n\nசம்பந்தா என்புநின்பால் தந்தாக்கிக் கொண்டிலன்என்\n\nகும்பந்தாம் என்னுமுலைக் கொம்பு.\n\n10. அப்பர் (கலித்துறை):\n\nகொள்ளைக் கதிர்முத்தின் பந்தருஞ் சின்னமுங் கொள்ளுமொரு\n\nபிள்ளைக் கதுதகும் நாவர சாய பெருந்தகையோய்\n\nகள்ளைக் குவளை உமிழ்வீ ழியிற்படிக் காசொன்றுநீ\n\nவள்ளைக் குழைஉமை பங்காளர் கையிலென் வாங்கினையே.\n\n11. சுந்தரர் (விருத்தம்):\n\nவாங்குசிலை புரையும்உடல் எனுங்குளத்தில் மூல\n\nமலமெனுமோர் வெங்கரவின் பகுவாயில்நின்றுந்\n\nதீங்கிலுயிர் எனும்பவனக் குலமகனை ஆதி\n\nதிரோதாயி என்னுமொரு வெந்திறற் கூற்றுவனால்\n\nஓங்குநா தாந்தமெனப் பெயரியஅக் கரையில்\n\nஉமிழ்வித்துச் சிவமெனுமோர் தந்தையொடுங் கூட்டாய்\n\nகோங்கமுகை கவற்றும்இள முலைப்பரவை மகிழக்\n\nபுண்டையூர் நென்மலைமுற் கொண்டஅருட் கடலே.\n\n12. மாணிக்க வாசகர் (அகவல்):\n\nகடல்நிற வண்ணன் கண்ணொன் றிடந்து\n\nமலைச்சிலம் பரற்றும் மலரடிக் கணியப்\n\nபரிதி கொடுத்த சுருதிநா யகற்கு\n\nமுடிவிளக் கெரித்தும் கடிமலர்க் கோதைச்\n\nசுரிகுழற் கருங்கண் துணைவியை அளித்தும்\n\nஅருமகள் நறும்பூங் கருமயிர் உதவியும்\n\nநென்முளை வாரி இன்னமு தருத்தியும்\n\nகோவண நேர்தனை நிறுத்துக் கொடுத்தும்\n\nஅகப்படு மணிமீன் அரற்கென விடுத்தும்\n\nபூட்டி அரிவாள் ஊட்டி அரிந்தும்\n\nதலையுடை ஒலிக்குஞ் சிலையிடை மோதியும்\n\nமொய்ம்மலர்க் கோதை கைம்மலர் துணித்தும்\n\nதந்தையை தடிந்தும் மைந்தனைக் கொன்றும்\n\nகுற்றஞ் செய்த சுற்றங் களைந்தும்\n\nபூக்கொளு மாதர் மூக்கினை அரிந்தும்\n\nஇளமுலை மாதர் வளமை துறந்தும்\n\nபண்டைநாள் ஒருசிலர் தொண்டராயினர்\n\nசெங்கண்மால் தடக்கையில் சங்கம் நாண\n\nமுட்டாள் தாமரை முறுக்கவிழ் மலர்மேல்\n\nவலம்புரி கிடக்கும் வாதவூர் அன்ப\n\nபாடும் பணிநீ கூடும் பொருட்டு\n\nமதுரைமா நகரிற் குதிரை மாறியும்\n\nவிண்புகழ் முடிமிசை மண்பொறை சுமந்தும்\n\nநீற்றெழில் மேனியில் மாற்றடி பட்டும்\n\nநின்னைத் தொண்டன் என்னக் கொண்டனன்\n\nஇருக்கும் அடுக்கல் அரக்கன் எடுப்ப\n\nமுலைபொர வரைபெரு மொய்ம்பின்\n\nமலைமகள் தழுவ மனமகிழ் வோனே.\n\n13. சம்பந்தர் (வெண்பா):\n\nமகிழ்ச்சி மிகஉண்டு போலுமெதிர் வந்து\n\nபுகழ்ச்சியொடு நீபாடும் போது - நெகிழ்ச்சிமலர்ச்\n\nசந்தையினும் வண்டிரையுந் தண்புகலிச் சம்பந்தா\n\nதந்தையினும் பால் கொடுத்த தாய்க்கு.\n\n14. அப்பர் (கலித்துறை):\n\nதாயிலி யாகுஞ் சிவபெரு மான்தனைத் தானெனுமோர்\n\nகோயிலி னாரறி வாகிய நாமமுன் கொண்டிருந்த\n\nவாயிலின் ஆணவ மாகுங் கபாடமு மன்திறந்து\n\nநோயிலி ஆகிய சொல்லிறை காட்டுவன் நோக்குதற்கே.\n\n15. சுந்தரர் (விருத்தம்):\n\nநோக்குறு நுதலோன் நின்னிடை விருப்பால்\n\nநூற்பக அன்னநுண் மருங்குல்\n\nவார்குவி முலைமென் மகளிர்தம் புலவி\n\nமாற்றுவான் சென்றனன் என்றால்\n\nகோக்கலிக்காமன் வயிற்றிடைக் குத்திக்\n\nகொண்டதே துக்குநீ புகலாய்\n\nகாக்கரு மதலை விழுங்கிய முதலை\n\nகான்றிடத் தோன்றுநா வலனே.\n\n16 மாணிக்க வாசகர் (அகவல்):\n\nவலமழு உயரிய நலமலி கங்கை\n\nநதிதலை சேர்ந்த நற்கரு ணைக்கடல்\n\nமுகந்துல குவப்ப உகந்தமா ணிக்க\n\nவாசகன் எனுமொருமாமழை பொழிந்த\n\nதிருவா சகமெனும் பெருநீர் ஒழுகி\n\nஓதுவார் மனமெனும் ஒண்குளம் புகுந்து\n\nநாவெனு மதகில் நடந்து கேட்போர்\n\nசெவியெனு மடையின் செவ்விதின் செல்லா\n\nஉளமெனு நிலம்புக ஊன்றிய அன்பாம்\n\nவித்திற் சிவமெனு மென்முளை தோன்றி\n\nவளர்ந்து கருணை மலர்ந்து\n\nவிளங்குறு முத்தி மெய்ப்பயன் தருமே.\n\n17. சம்பந்தர் (வெண்பா):\n\nபயனாகு நல்லாண் பனைக்கு விடத்திற்கும்\n\nமயிலாகு நோய்க்கு மருந்தாம் - உயிராகுஞ்\n\nசிந்துமெலும் பிற்குச் சிரபுரத்து நாவலன்சம்\n\nபந்தன் இயம்புதிருப் பாட்டு.\n\n18 அப்பர் (கலித்துறை):\n\nபாட்டால் மறைபுக ழும்பிறை சூடியைப் பாடிமகிழ்\n\nஊட்டா மகிழ்சொல் லிறைவனைப் பாடி உவப்புறுக்க\n\nவேட்டால் மலிபெருங் கல்லவன்போல மிதப்பனெனப்\n\nபூட்டா மறிதிரை வார்கடற் கேவிழப் போதுவனே.\n\n19. சுந்தரர் (விருத்தம்):\n\nபோதம்உண்ட பிள்ளை என்பு பொருகண்மாது செய்ததோ\n\nகாதல் கொண்டு சொல்லின் மன்னர் கல்மி தப்ப உய்த்ததோ\n\nவாய்தி றந்து முதலை கக்க மகனை நீய ழைத்ததோ\n\nயாது நம்பி அரிது நன்றெ னக்கி யம்ப வேண்டுமே.\n\n20. மாணிக்க வாசகர் (அகவல்):\n\nவேண்டுநின் அடியார் மெய்யன் பெனக்கும்\n\nஅருள்செய் சிவனே அலந்தேன் அந்தோ\n\nமுறையோ முறையோ இறையோ னேயென்று\n\nஅழுது செம்பொன் அம்பலக் கூத்தன்\n\nஅருளாற் பெற்ற அன்பினில் ஒருசிறிது\n\nஅடிய னேற்கும் அருளல் வேண்டும்\n\nநீயே கோடல் நின்னருட் பெருக்கிற்கு\n\nஏற்ற தன்றிள ஏறுகந் தேறியைப்\n\nபரிமா மிசைவரப் பண்ணிய வித்தக\n\nதிருந்திய வேத சிரப்பொருள் முழுவதும்\n\nபெருந்துறை இடத்துப் பெருஞ் சீர்க்\n\nகுருந்துறு நிழலிற் கொள்ளை கொள்வாயே.\n\n21. சம்பந்தர் (வெண்பா):\n\nகொள்ளை கொள்ள வீடுதவிக் கூற்றைப் பிடர்பிடித்துத்\n\nதள்ளுந் திருஞான சம்பந்தா - வெள்ளமிடும்\n\nஏடேறப் பால்குறைந்த தென்றழுவ ரேகழுவின்\n\nகாடேறப் புக்கஅரு கர்.\n\n22. அப்பர் (கலித்துறை):\n\nஅருகக் கடல்கடந் தேறிய தோசிலை அம்பிடுயனப்\n\nபெருகக் கடல்கடந் தேறிய தோசொல் பெருமிடறு\n\nகருகக் கடல்விட முண்டோன் அடியிற் கசிந்து மனம்\n\nஉருகக் கடலன்பு பெற்றசொல் வேந்த உனக்கரிதே.\n\n23. சுந்தரர் (விருத்தம்):\n\nஉனற்க ரும்புகழ் மேவிய சுந்தரன் உம்பன்மீ திவரா\n\nநினைப்ப ருங்கயி லாயம் அடைந்தமை நின்றுகாண் குறவே\n\nஎனக்கு வந்துறு மோமகவென்றழு கின்றநாள் அலைபால்\n\nதனித்த ருந்துபு மாலை உமிழ்ந்திடு தம்பிரான் நலனே.\n\n24. மாணிக்க வாசகர் (அகவல்):\n\nநலமலி வாதவுர் நல்லிசைப் புலவ\n\nமனநின் றுருக்கு மதுர வாசக\n\nகலங்குறு புலநெறி விலங்குறு வீர\n\nதிங்கள் வார்சடை தெய்வ நாயகன்\n\nஒருகலை ஏனும் உணரான் அஃதான்று\n\nகைகளோ முறிபடு கைகள் காணிற்\n\nகண்களோ ஒன்று காலையிற் காணும்\n\nமாலையில் ஒன்று வயங்தித் தோன்றும்\n\nபழிப்பின் ஒன்று விழிப்பின் எரியும்\n\nஆயினுந் தன்னை நீபுகழ்ந் துரைத்த\n\nபழுதில் செய்யுள் எழுதினன் அதனாற்\n\nபுகழ்ச்சி விருப்பன் போலும்\n\nஇகழ்ச்சி அறியா என்பணி வானே.\n\n25. சம்பந்தர் (வெண்பா):\n\nவானும் புகழ்புகலி மன்னன் தொடர்பொன்று\n\nதேனுந் திதழியோன் சீரேடு - தானுங்\n\nகரியாய் மொழியுங் கரியாய் விடாமல்\n\nஎரியார் அழல்வீழ்ந் தெழுந்து.\n\n26. அப்பர் (கலித்துறை)\n\nதுடைவாழை மேல்மட வாரல்குற் பாம்பு தொடமயங்கி\n\nநடைவாய்ப் பிணமெனப் பட்டார் பெறுகிலர் நச்சுகுலை\n\nஉடைவாழை மேல்உர கந்தீண்ட மாய்ந்த ஒருவனுயிர்\n\nஅடைவான் அருள்புரி யுந்திரு நாவுக் கரசினையே.\n\n27 சுந்தரர் (விருத்தம்):\n\nஅரசன் பரிமேல் வரநெடுநல் யானை எருத்தத் தமர்ந்துபோய்\n\nவரதன் கைலை மலை அடைந்த மணியே மணிநீர் இடுபசும்பொன்\n\nதிரைசங் கெறியுங் குளத்துவரச் செங்கற் செம்பொ னாப்பாடும்\n\nபரிசின் றெனக்குன் செம்பவளத் திருவாய் மலர்ந்து பகர்வாயே.\n\n28. மாணிக்க வாசகர் (அகவல்):\n\nபகிர்மதி தவழும் பவளவார் சடையோன்\n\nபேரருள் பெற்றும் பெறாரின் அழுங்கி\n\nநெஞ்சநெக் குருகி நிற்பை நீயே\n\nபேயேன் பெறாது பெற்றார் போலக்\n\nகளிகூர்ந் துள்ளக் கவலை தீர்ந்தேனே\n\nஅன்னம் ஆடும் அகன்துறைப் பொய்கை\n\nவாதவூர் அன்ப ஆத லாலே\n\nதெய்வப் புலமைத் திருவள் ளுவனார்\n\nநன்றறி வாரிற் கயவர் திருவுடையார்\n\nநெஞ்சத் தவலம் இலர் எனுஞ்\n\nசெஞ்சொற் பொருளின் தேற்றறிந் தேனே.\n\n29. சம்பந்தர் (வெண்பா):\n\nதேனே றலர்சூடிச் சில்பலிக்கென் றுர்திரியும்\n\nஆனேறி யாண்டுப்பெற் றான்கொல்நீ - தானேறும்\n\nவெள்ளைமணி என்று நினாவுவோம் வாங்கியஅப்\n\nபிள்ளையையாங் காணப் பெறின்.\n\n30. அப்பர் (கலித்துறை):\n\nபெற்றால் நினைப்பெற் றவர்போற் பெறலும் பிறப்பதுண்டேல்\n\nநற்றா ரணியில் நினைப்போற் பிறப்பது நல்லகண்டாய்\n\nசெற்றார் புரம்எரி செய்தவில் வீரன் திருப்பெயரே\n\nபற்றா மறிவெண் திரைக்கடல் நீந்திய பாவலனே.\n\n31. சுந்தரர் (விருத்தம்):\n\nபாவாய்ப் பொழிந்த வானமுதப் பவளத் திருவாய் நம்பிநீ\n\nசேவாய்ப் பொருதுந் தருமமுடைத் தேவன் மலைக்குப் போம்பொழுது\n\nகாவாய்ப் பயந்த தடக்கைமலர்க் கழறிற்றறிவார் கடாவிவரு\n\nமாவாய்ப் பிறக்கக் கிடையாதே மாவாய்ப் பிறக்குந் திருமாற்கே.\n\n32. மாணிக்க வாசகர் (அகவல்):\n\nதிருவார் பெருந்துறைச் செழுமலர்க் குருந்தின்\n\nநீழல்வாய் உண்ட நிகரில்லா னந்தத்\n\nதேன்தேக் கெறியுஞ் செய்யமா ணிக்க\n\nவாசகன் புகன்ற மதுர வாசகம்\n\nயாவரும் ஓதும் இயற்கைக் காதலிற்\n\nபொற்கலம் நிகர்க்கும் பூசுரர் நான்மறை\n\nமட்கல நிகர்க்கும் மதுர வாசகம்\n\nஓதின் முத்தி உறுபயன்\n\nவேதம் ஓதின் மெய்பயன் அறமே.\n\n33. சம்பந்தர் (வெண்பா):\n\nஅறத்தா றிதுஎன வேண்டாசிவிகை\n\nபொறுத்தானோ டூர்ந்தான் இடையே - மறுத்தார்சம்\n\nபந்தன் சிவிகை பரித்தார் திருகுவர்மற்\n\nறுந்துஞ் சிவிகையினை ஊர்ந்து.\n\n34. அப்பர் (கலித்துறை):\n\nஊர்ந்து வரும்இள ஏறுைடு யான்தன் உளத்தருளாற்\n\nசார்ற்து சமண்வீட் டுறுமுனக்கேவருஞ் சைவநலங்\n\nகூர்ந்து மிளிர்தரு நாவர சேநல் குரவுமுணஞ்\n\nசேர்ந்து மருவினர்க் கேசிறந் தோங்குறுஞ் செல்வமுமே.\n\n35. சுந்தரர் (விருத்தம்):\n\nசெல்வநல்லொற்றி ஊரன் செய்யசங் கிலியால் ஆர்த்து\n\nமல்லலம் பரவை தன்கண் மாழ்குற அமிழ்த்து மேனும்\n\nஅல்லுநன் பகலும் நீங்கா தவன்மகிழ் அடியில் எய்தி\n\nநல்லஇன் படைந் திருப்பன் நம்பிஆ ரூரன் தானே.\n\n36. மாணிக்க வாசகர் (அகவல்):\n\nதானே முத்தி தருகுவன் சிவனவன்\n\nஅடியன் வாதவூரனைக்\n\nகடிவின் மனத்தாற் கட்டவல் லார்க்கே.\n\n37. சம்பந்தர் (வெண்பா):\n\nவல்லார் பிறப்பறுப்பர் வண்மை நலங்கல்வி\n\nநல்லாதரவின்பஞானங்கள் - எல்லாம்\n\nதிருஞானசம்பந்தன் சேவடியே என்னும்\n\nஒருஞான சம்பந்தம் உற்று.\n\n38. அப்பர் (கலித்துறை):\n\nஉற்றா னலன்தவந் தீயில்நின் றான்அலன் ஊண்புனலா\n\nஅற்றா னலன் நுகர் வுந்திரு நாவுக் கரசெனுமோர்\n\nசொற்றான் எழுதியுங் கூறியு மேஎன்றுந் துன்பில்பதம்\n\nபெற்றான் ஒருநம்பி அப்பூதி என்னும் பெருந்தகையே.\n\n39. சுந்தரர் (விருத்தம்):\n\nபெருமிழலைக் குறும்பரெனும் பரமயோகி\n\nபெரிதுவந்துன் திருவடித்தா மரையைப் போற்றி\n\nவிரைமலர்தூய் வந்தனைசெய் கின்றான் என்றால்\n\nவிளங்கிழையார் இருவரொடும் முயங்கலாமோ\n\nஉரைமதிநின் தனைவெறுப்ப தென்கொல் நின்னை\n\nஉடையானுக் கடுத்தசெயல் உனக்கு மாயிற்\n\nசுரர் முனிவர் பரவலுறும் பெருஞ்சீர்த் தொண்டத்\n\nதொகைசெய்தோய் அறமுதனால் வகைசெய்தோயே.\n\n40. மாணிக்க வாசகர் (அகவல்):\n\nசெய்ய வார்சடைத் தெய்வ சிகாமணி\n\nபாதம் போற்றும் வாதவூர் அன்ப\n\nபாவெனப் படுவதுன் பாட்டுப்\n\nபூவெனப் படுவது பொறிவாழ் பூவே.\n\nSection::::மொழி பெயர்ப்புகள்.\nநால்வர் நான்மணி மாலை ஆங்கிலத்திலும் மொழி பெயர்க்கப்பட்டுள்ளது.\n"}
{"id": "437754", "url": "https://ta.wikipedia.org/wiki?curid=437754", "title": "சிவானந்தா இராஜாராம்", "text": "சிவானந்தா இராஜாராம்\n\nசிவானந்தா இராஜாராம் (Sivananda Rajaram) என்பவர் இந்தியாவில் உள்ள ஒரு சமூக சேவகரும், அனாதைகளுக்காக செயல்படும் அரசு சாரா தொண்டு நிறுவனமான, சிவானந்த சரசுவதி சேவாசிரமத்தின் பொதுச்செயலாளரும் ஆவார். இவர் தனது பெற்றோரால் உருவாக்கப்பட்ட சிவானந்த சரசுவதி சேவாசிரமத்தின் பொறுப்புகளை அவர்களிடமிருந்து தனது 19 வயதில் ஏற்றுக் கொண்டார். இவரது முயற்சிகளின் விளைவாக தென்னிந்தியாவில் தமிழ்நாட்டில் உள்ள 25 கிராமங்களுக்கு ஆதரவளிக்கும் வகையில் இந்த நிறுவனம் திகழ்ந்தது. 2002 ஆம் ஆண்டில் இந்திய அரசாங்கம் இந்தியக் குடிமக்களுக்கு வழங்கும் நான்காவது மிக உயரிய விருதான பத்மசிறீ விருதினை வழங்கி கெளரவித்தது..\n"}
{"id": "437757", "url": "https://ta.wikipedia.org/wiki?curid=437757", "title": "விஜி", "text": "விஜி\n\nவிஜி \"(Viji)\" தமிழ் படங்களில் நடித்துள்ள ஒரு இந்திய திரைப்பட நடிகை ஆவார். கோழி கூவுது என்ற தமிழ்த் திரைப்படத்தின் மூலம் அறிமுகமானார். அவர் தனது முதல் படத்தில் அறிமுகமாகி 40 க்கும் மேற்பட்ட படங்களில் நடித்துள்ளார்.\n\nSection::::சுயசரிதை.\nகங்கை அமரனின் கோழி கூவுது என்ற தமிழ்த் திரைப்படத்தின் மூலம் அறிமுகமானார். அந்தத் திரைப்படம் மிகப்பெரிய வெற்றியைப் பெற்றது. இந்த படத்திற்கு பிறகு அவர் \"கோழி கூவுது\" விஜி என அழைக்கப்பட்டார்.\n\nபூவே உனக்காக\" படப்பிடிப்பின் போது இவருக்கு இடுப்பு மற்றும் முதுகு வலி ஏற்பட்டது 1996இல் இவருக்கு முள்ளந்தண்டு வட அறுவை சிகிச்சை அப்போலோ மருத்துவமனையில் நடந்தது. அறுவை சிகிச்சை தோல்வியடைந்தது மற்றும் அறுவை சிகிச்சையினால் ஏற்பட்ட காயத்தில் நோய்த்தொற்று ஏற்பட்டதை மருத்துவர்கள் கண்டுபிடித்தனர். மேலும் அறுவை சிகிச்சைக்குப் பிறகு, விஜி தற்காலிக பக்கவாதத்தால் பாதிக்கப்பட்டார். அப்போலோ மருத்துவமனைகளுக்கு எதிராக ஒரு வழக்கை அவர் தாக்கல் செய்தார் , மருத்துவமனை நிர்வாகம் இவருக்கு ரூ .30,000த்தை திரும்ப வழங்கியது. விஜி ஒரு சரியான அறுவை சிகிச்சைக்குப் பிறகு மீண்டும் தனது பழைய நிலைக்குத் திரும்பினார் 2000 இல் மீண்டும் சிம்மாசனம் என்றத் திரைப்படத்தின் மூலம் நடிக்க ஆரம்பித்தார். விஜியை பல படங்களில் நடிக்க வைத்த நடிகர் விஜயகாந்த் இப்படத்தில் நடிக்க வாய்ப்பு அளித்த்தார், மேலும் தனது அடுத்த படமான வாஞ்சிநாதன் படத்தில் அவருக்கு ஒரு பாத்திரத்தை வழங்குவதாக உறுதியளித்திருந்தார், ஆனால் \"சிம்மாசனம்\" இறுதியில் அவரது கடைசி படமானது.\n\n2000 நவம்பர் 27 அன்று சென்னையில் தனது வீட்டிலேயே விஜி தற்கொலை செய்து கொண்டார். அவரது தற்கொலைக்கு காரணமென ஏற்கனவே திருமணம் செய்து கொண்டஇயக்குநர் ஏ.ஆர். ரமேஷ் என்பவரை குற்றம் சாட்டினர். ரமேஷ் அவரைத் திருமணம் செய்துகொள்வதாக வாக்குறுதி அளித்தார், ஆனால் பின்னர் மறுத்துவிட்டார் மற்றும் இறப்பதற்கு மூன்று நாட்களுக்கு முன்பு ரமேஷ் விஜியை ஒரு விழாவில் சந்தித்தார் என தி இந்து நாளிதழ் எழுதியது. ரமேஷ், அவரது மனைவி ஏ. ஆர். சுமதி மற்றும் அவரது நண்பர் சின்னசாமி ஆகியோர் விஜியின் தற்கொலையை தூண்டியதாக காரணம் காட்டி மகிலா நீதிமன்றம் தீர்ப்பளித்தது.\n\n"}
{"id": "437764", "url": "https://ta.wikipedia.org/wiki?curid=437764", "title": "முதல் பார்வை (தொலைக்காட்சித் தொடர்)", "text": "முதல் பார்வை (தொலைக்காட்சித் தொடர்)\n\nமுதல் பார்வை என்பது 1 மார்ச்சு 2019 முதல் ஒவ்வொரு வெள்ளிக்கிழமைகளிலும் இரவு 10 மணிக்கு சிங்கப்பூர் நாட்டில் ஒளிபரப்பாகும் தொலைக்காட்சி தொடர் ஆகும். இந்த தொடரில் ஒவ்வொரு வெள்ளிக்கிழமைகளிலும் 5 தொடர்கள் என்ற தவிகிதத்தில் ஒளிபரப்பாகின்றது.\n\n"}
{"id": "437765", "url": "https://ta.wikipedia.org/wiki?curid=437765", "title": "அக்காந்தொசெபலா", "text": "அக்காந்தொசெபலா\n\nஅக்காந்தொசெபலா (Acanthocephala) என்பது ஒட்டுண்ணி புழு தொகுதி ஆகும்.\nஇவற்றின் வாழ்க்கை வட்டத்தில் ஒரு நிலையிலேனும் உணவு உட்கொள்ளுவதற்கான சிறப்பான உறுப்பு ஒன்றும் காணப்படுவதில்லை. இவற்றில் ஆண் வேறு, பெண்வேறு. முதிர்ச்சியடைந்த புழுக்கள் முதுகுநாணி உயிரினங்களின் குடலில் வாழ்வன. அந்த குடலில் இருக்கும் உணவைத் தம் உடலின் மேற் சுவர் வழியாகவே உள்ளுக்கு இழுத்துக்கொள்ளுகின்றன. இவற்றில் சில\nவகைகள் மிகச் சிறியவையாக, இரண்டு மில்லி மீட்டருக்கும் கிறைவான அளவில் இருக்கின்றன மேலும் சில\nஇனங்கள் 500 மில்லி மீட்டர் அல்லது இருபது அங்குலத்துக்கு மேல் இருக்கும். பெண் புழுக்களைவிட ஆண் புழுக்கள் சிறியவையாக இருக்கும். இந்த ஒட்டுண்ணிகள் தமது ஆதாரப் பிராணிகளுக்குள்ளே அவற்றின் உணவின் வழியாகத்தான் எப்போதும் புகுகின்றன. இவற்றின் முதல் ஆதாரப் பிராணி ஒரு கணுக்காலி. அதிலிருந்து அதை இரையாகக் கொள்ளும் மற்றொரு பிராணி இதற்கு ஓம்புயிராக இருக்கலாம். அந்தப் பிராணியிலிருந்து அதை உட்கொள்ளும் மீன், நீர்நில வாழ்வன பறவைகள், பாலூட்டிகள் போன்ற முதுகுநாணிகளான உடம்புக்குள் வரலாம். இவற்றில் 1420 இனங்கள் விவரிக்கப்பட்டுள்ளன.\nSection::::விளக்கம்.\nஇந்தப் புழுக்களில் காணும் சிறப்பான உறுப்பாக உடலின் முன்முனையிலுள்ள நாக்குப்போல நீட்டத்தக்க\nஉறிஞ்சி குழல் ஆகும். இதை தேவைப்படுப்மோது வெளியே நீட்டவும் உள்ளே இழுத்துக் கொள்ளவும் இயலும். இதன் உடல் மேல்பகுதியில் கொக்கி போன்ற முட்கள் இருக்கும். இந்த கொக்கிகளினால் இந்தப் புழுக்களானது ஆதர உயிரின் குடற் சுவரை நன்றாகப் பற்றிக்கொண்டிருக்கும். இவற்றில் பல இனப் புழுக்களின் உடம்பின் மேலும் முட்கள் இருக்கலாம். ஆண் பெண் புழுக்கள் இணை சேர்ந்து, பெண் புழுவின் உடலுக்குள் முட்டைகரு உருவாகி அவை ஆதாரப்பிராணியின் மலத்துடன் வெளியே வரும். இந்தக் கருப்பட்ட முட்டையை நிலத்திலுள்ள வண்டுகளின் லார்வாக்கள் உண்ணும்போது, அவற்றின் உணவுப்பாதையில் முட்டை பொரித்து அக்காந்தர் என்னும் நிலைமை அடைகிறது. அது வளர்ந்து உருமாறி அக்காந்தெல்லா நிலையடைகிறது. இந்த நிலையில்தான் இது வேறு பிராணிகள் உடலில் ஒட்டுண்ணியாகப் பற்றக்கூடிய ஆற்றலைக் கொண்டதாக ஆகிறது. வண்டின் லார்வாவில் உள்ளவரையிலும் அக்காந்தெல்லா முதிர்நிலை அடைவதில்லை. அந்த லார்வாவைப் பன்றி, பறவை போன்ற ஒரு முதுகுநாணி உண்டால் அதன் குடலில் அக்காந்தெல்லா நிலையைக் கடந்து முதிர்ச்சி நிலையடைகிறது.அப்போதுதான் இந்தப் புழுவின் வாழ்க்கை வட்டம் முழுமையடைகிறது.<ref name=\"https://ta.wikisource.org/w/index.php?title=%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D:%E0%AE%95%E0%AE%B2%E0%AF%88%E0%AE%95%E0%AF%8D_%E0%AE%95%E0%AE%B3%E0%AE%9E%E0%AF%8D%E0%AE%9A%E0%AE%BF%E0%AE%AF%E0%AE%AE%E0%AF%8D_%E0%AE%85-%E0%AE%85%E0%AE%AE%E0%AF%8D%E0%AE%AE%E0%AE%BE%E0%AE%A9%E0%AF%88.pdf/4&action=edit&redlink=1\"></ref>\n"}
{"id": "437769", "url": "https://ta.wikipedia.org/wiki?curid=437769", "title": "அங்கேரியின் முதலாம் இஸ்தேவான்", "text": "அங்கேரியின் முதலாம் இஸ்தேவான்\n\n<nowiki> </nowiki>முதலாம் இஸ்தேவான் அல்லது புனித அரசர் இஸ்தேவான் (; , ஏறத்தாழ 975 முதல் கி.பி. 15 ஆகஸ்ட் 1038 வரை) அங்கேரியை ஆண்ட (கி.பி. 1000 அல்லது 1001 - கி.பி. 1038) முதல் அரசராவார். இவர் பிறந்த வருடம் உறுதியாகத் தெரியாவிட்டாலும் இவரின் வாழ்க்கை வரலாற்று மூலங்களிலிருந்து பெற்ற தகவல்களிலிருந்து அங்கேரியிலுள்ள எஸ்தகொம் நகரில் 975ம் ஆண்டின் பின் பிறந்திருக்கலாம் எனத் தெரியவருகிறது. அங்கேரியர்களின் பெரும் இளவரசரான கெய்சாவிற்கும் அவரின் மனைவி சாரோல்ட்க்கும் ஒற்றை மகனாகப் பிறந்த இஸ்தேவனுக்கு முதலில் பாகால் சமயப் பெயரான வஜிக் எனப் பெயரிடப்பட்டது. இவர் ஞானஸ்நானம் பெற்றது எப்போது என்ற தகவல் தெரியவில்லை. இவரின் பெற்றோர்கள் ஞானஸ்நானம் பெற்றிருந்தாலும் குடும்பத்தின் முதல் கிறித்தவ விசுவாசியாக இஸ்தேவன் விளங்கினார். ஒட்டோனிய அரச மரபைச் சேர்ந்த பவேரிய இளவரசி கிசெலாவை இவர் மணம் முடித்தார்.\n\nஅங்கேரியர்களின் பெரும் இளவரசராக இருந்த இஸ்தேவானின் தந்தை கேசா இறந்த பிறகு அரியணைக்காக தனது உறவினர் கொப்பானியுடன் போராட வேண்டியிருந்தது. கொப்பானி பாகால் சமயத்தை பின்பற்றும் பெரும்படையுடன் அரியணைக்காக உரிமை கோரியிருந்தார். உள்நாட்டு பிரபுக்கள் மற்றும் வெளிநாட்டு போர்வீரர்களின் உதவியுடன் கொப்பானியை தோற்கடித்த இஸ்தேவான் திருத்தந்தை இரண்டாம் சில்வெஸ்தர் அனுப்பிய மகுடத்தைக் கொண்டு 25 டிசம்பர் 1000வது (அல்லது ஜனவரி 1001) ஆண்டில் முடிசூடிக்கொண்டார். தொடர்ச்சியான போர்கள் மூலம் இவர் கார்பந்தியன் வடிநிலங்களைக் கைப்பற்றி தனது ஆட்சிப் பகுதியோடு ஒருங்கிணைத்தார். இவர் புனித உரோமைப் பேரரச மன்னனான இரண்டாம் கொன்ராட்டின் படைகளை 1030ல் அங்கேரியிலிருந்து வெளியேற்றியதன் மூலம் தனது நாட்டின் இறைமையை தக்கவைத்துக் கொண்டார்.\n\nஇஸ்தேவான் குறைந்தபட்சம் ஒரு கிறித்தவ பேராயர் அலுவலத்தையும் ஆறு ஆயர் அலுவலகங்களையும் மூன்று புனித ஆசீர்வாதப்பர் சபைகளையும் அமைத்தார். இதன்மூலம் அங்கேரியின் மிகப் பெரிய தேவாலயம் புனித உரோமைப் பேரரச பேராயர்களால் விருத்தியாக்கப்பட்டது. இவர் கடுமையான சட்டங்கள் இட்டு அங்கேரியில் கிறித்தவம் பரவ வழிவகை செயதார். இஸ்தேவான் ஆட்சிகாலத்தில் அங்கேரியில் அமைதி நிலவியதால் மேற்கு ஐரோப்பாவிலிருந்து கிறித்துவ புனித தலங்களுக்குச் செல்லும் யாத்திரீகர்கள் அங்கேரியூடாக பயணம் மேற்கொள்வதை விரும்பினர்.\n\n15 ஆகஸ்ட் 1938ல் மரணமடைந்த இஸ்தேவான் செகேஸ்பெகேவர் நகரில் அவர் அமைத்த புனித மரியாள் பேராலய வளாகத்தில் புதைக்கப்பட்டார். இவர் இறப்பின் பின் அங்கேரியில் உள்நாட்டு யுத்தம் ஏற்பட்டு பல தசாப்தங்கள் தொடர்ந்தது. 1083ல் அரசர் இஸ்தேவானுக்கும் அவரின் மகன் எமரிக்குக்கும் திருத்தந்தை ஏழாம் கிரகோரியால் புனிதர் பட்டம் அளிக்கப்பட்டது. இஸ்தேவான் அங்கேரியில் மட்டுமல்லாது அதைச் சூழவுள்ள பிரதேசங்களிலும் மிகப் பிரபல புனிதராகத் திகழ்கிறார். இவரைக் கௌரவிக்கும் பொருட்டு அங்கேரி இவரின் திருநாளைப் (ஆகஸ்ட் 20) பொது விடுமுறை நாளாக அறிவித்துள்ளது.\n\nSection::::ஆரம்ப வருடங்கள் ( 975–997).\nஇஸ்தேவான் பிறந்த வருடம் தொடர்பான தகவல்கள் எதுவும் அவரின் சமகாலத்தைய குறிப்புகளில் பதியப்பட்டிருக்கவில்லை. சில நூற்றாண்டுகள் கழித்து எழுதப்பட்ட அங்கேரிய மற்றும் போலிய மொழி வரலாற்றுக் குறிப்புகள் புனித இஸ்தேவான் பிறந்த வருடத்தை 967, 969, 975 என வேறுபட்ட தகவலை வழங்குகின்றது. 11ம் நூற்றாண்டின் இறுதியில் அல்லது 12ம் நூற்றாண்டின் ஆரம்பத்தில் எழுதப்பட்ட இஸ்தேவானின் வாழ்க்கை வரலாற்றைக் கூறும் மூன்று  நூல்களிலும் ஏனைய வரலாற்றுக் குறிப்புகளிலும் இஸ்தேவான் 997ல் வளரிளம் பருவத்தில் இருந்ததாகக் குறிப்பிடுகிறது. இஸ்தேவானின் வாழ்க்கை வரலாற்று நூல்களில் ஒன்றான \"லெசர் லெஜன்ட்\" இஸ்தேவான் எஸ்தகொம் நகரில் பிறந்ததாகக் கூறுகிறது. இத்தகவல் மூலம் இஸ்தேவான் பிறந்தது 972க்கு பிறகு எனத் தெரியவருகிறது. காரணம் இஸ்தேவானின் தந்தை கேசா, இவர் அங்கேரியர்களின் அப்போதைய பெரும் இளவரசராக இருந்தவர், தனது அரண்மனையை எஸ்தர்கொம் நகருக்கு அவ்வாண்டிலேயே மாற்றியிருந்தார். கேசா தனது ஆதிக்கத்துக்கு உட்பட்ட பகுதிகளில் கிறித்தவத்தை பரப்பும் நடவடிக்கைகளில் தனது படைகளைப் பயன்படுத்தி ஈடுபட்டார். எனினும் பாகால் மதவிவகாரங்களில் இவர் தலையிடவில்லை. இஸ்தோவான் வாழ்க்கை வரலாற்று நூற்கள் மூன்றில் ஒன்றான \"கிரேட்டர் லெஜன்ட்\" கேசாவை கொடுங்கோல ஆட்சியாளர் எனவும் அவரின் ஆட்சிக்குட்பட்ட பகுதியில் புரட்சி செய்த நிலக்கிழார்களை இரக்கமற்ற முறையில் அடக்கினார் எனவும் கூறுகிறது.\n\nஅங்கேரிய மொழியில் எழுதப்பட்ட பல வரலாற்றுக் குறிப்புகள் இஸ்தேவானின் தாயார் பெயர் சாரொல்ட் எனத் தெரிவிகின்றன. இவர் அங்கேரிய இனக்குழுத்தலைவர்களில் ஒருவராகவிருந்த இரண்டாம் கியூலாவின் மகள் ஆவார். அங்கேரிய போலிய காலக்கோவை எனும் வரலாற்று நூல் போலந்திய ஆட்சியர் மெஷ்கோவின் சகோதரியான அதிலெய்டே இஸ்தோவானின் தாய் எனும் வேறுபட்ட தகவலைத் தெரிவிக்கிறது. எனினும் இத்தகவலின் நம்பகத்தன்மை கேள்விக்குறியாகவுள்ளதால் பிற்காலத்தைய வரலாற்றாசிரியர்கள் இதை ஏற்கவில்லை.\n\nஇஸ்தேவானின் முதற்பெயர் வயிக் என்பதாகும். துருக்கிய மொழியிலிருந்து பெறப்பட்ட சொல்லான வய் இலிருந்து தோன்றிய இப்பெயரின் பொருள் இளவரசன் என்பதாகும். இஸ்தேவானின் வரலாற்றைக் கூறும் \"கிரேட்டர் லெஜண்ட்\" எனும் நூலில் இஸ்தோவானுக்க்கு திருமுழுக்கு வழங்கியவர் பேராயர் புனித அடல்பேர்ட் என குறிப்பிடப்பட்டுள்ளது. இவர் 983ம் ஆண்டுக்கும் 994ம் ஆண்டுக்குமிடையில் இஸ்தேவானின் தந்தை கேசாவின் ஆலோசனைக் குழுவிலிருந்தார். எனினும் புனித அடல்பேர்ட்டின் வரலற்று குறிப்பில் இத்திருமுழுக்கு தொடர்பான செய்திகள் எதுவும் பதியப்படவில்லை. திருமுழுக்கு நடந்த காலத்தைப் பற்றி வரலாற்றாசிரியர் கியோபி இத்திருமுழுக்கு இஸ்தேவான் பிறந்தவுடன் நடந்தது எனவும் மற்றுமொரு வரலாற்றாசிரியர் கிரிஸ்ட்டோ இஸ்தேவானின் தந்தை 997ல் இறப்பதற்கு சில காலம் முன் நிகழ்ந்தது எனவும் குறிப்பிடுகிறார்கள்.\n\nபேராயர் ஆர்ட்விக் எழுதிய இஸ்தேவானின் வாழ்க்கை வரலாறு இஸ்தேவான் இலக்கண கலையில் சிறந்து விளங்கினார் என்கிறது. இதன்மூலம் இஸ்தேவான் இலத்தீன் மொழியைப் பயின்றிருந்தார் எனத் தெரிய வருகிறது. 11ம் நூற்றண்டின் இறுதியில் எழுதப்பட்ட இவரின் ஏனைய இரு வாழ்க்கை வரலாறுகள் இலக்கணம் பயின்றது பற்றிக் குறிப்பிடாமல் கல்வி பயின்றார் என்று மட்டும் குறிப்பிடுகிறது. மேலும் இவ்விரு வரலாறுகளும் இஸ்தேவான் போர்க்கலை மற்றும் வேட்டையாடல் பயிற்சியில் சிறந்து விளங்கினார் என தெரிவிப்பதாக வரலாற்றசிரியர் கிரிஸ்ட்டோ குறிப்பிட்டுள்ளார்.\n\nஇஸ்தேவானின் 14 அல்லது 15 வயதின்போது அவரின் தந்தை அங்கேரியிலுள்ள தலைவர்கள் மற்றும் போர் வீரர்களைக் கூட்டி தனக்குப் பின் இஸ்தேவானே பெரும் இளவரசனாகவிருப்பான் எனத் தெரிவித்தார். அத்தலைவர்களும் போர்வீரர்களும் அதற்கு ஆதரவளிப்பதாக சத்தியபிரமாணம் செய்தனர். அத்தோடு இஸ்தேவான் நிட்ரா பிரதேசத்தை ஆட்சி செய்யுமாறும் தந்தையால் நியமிக்கப்பட்டார் என வரலாற்றாசிரியர் கியோபி தெரிவிக்கிறார். சிலோவாக்கிய வரலாற்றாசிரியர்களும் 995ம் ஆண்டு காலபகுதியில் நிட்ரா பிரதேசத்தை ஆண்டதாகக் குறிப்பிடுகின்றனர்.\n\nஇஸ்தேவானுக்கு பவேரியாவின் பிரபு இரண்டாம் என்றியின் மகளான கிசேலாவை அவரின் தந்தை 995ம் ஆண்டில் அல்லது அதற்கு பிறகு மணம் முடித்து வைத்தார். இத்திருமணம் அங்கேரிய ஆட்சியாளருக்கும் மேற்கு ஐரோப்பிய குடும்பத்திற்குமான இணைப்பின் முதற்படியாக விளங்கியது. இத்திருமணம் ஸ்கையேர்ன் மாளிகையில் புனித அடல்பேர்ட் தலைமையில் நடைபெற்றது. கிசேலாவுடன் சில பவேரிய போர்வீரர்களும் இஸ்தேவானின் இராணுவத்தைப் பலப்படுத்துவதற்கு அங்கேரியில் குடியேறினர். இவர்கள் தங்குவதற்கான நிலங்களை இஸ்தோவான் வழங்கினார். வரலாற்றசிரியர் கியோபி இஸ்தேவானும் அவரின் மனைவியும் திருமணத்தின் பின் நிட்ராவில் குடியேறியிருக்கலாம் என்கிறார்.\n\nSection::::ஆட்சிக் காலம் (997–1038).\nSection::::பெரும் இளவரசன் (997–1000).\n997ம் ஆண்டில் அங்கேரியர்களின் பெரும் இளவரசராகவிருந்த கேசா இறந்தார். தந்தையின் இறப்பின் பின் எஸ்தர்கோம்மில் ஒரு ஆலோசணை கூட்டத்தைக் கூட்டினார் இஸ்தேவான். அக்கூட்டத்தில் இஸ்தேவானை அங்கேரியர்களின் பெரும் இளவரசராக அவரின் ஆதரவாளர்கள் அங்கீகரித்தனர். இஸ்தேவான் அந்நேரத்தில் கார்பந்திய வடிநிலத்தின் வடமேற்கு பகுதியையே ஆட்சி செய்தார். ஏனைய பிரதேசங்கள் நிலப்பிரபுக்கள் வசமிருந்தன. தந்தைக்குப் பின் அரியணை மகனுக்கே சொந்தம் எனும் வகையில் இஸ்தேவான் இதைச் செய்தார். எனினும் இதை மறுத்த சொமோகி நிலப் பிரபு கொப்பானி இளவரசர் கேசா மரணத்தின் பின் பணிமூப்பின் பிரகாரம் தனக்கே அரியணை சொந்தம் என உரிமை கோரினார். அவர் திரான்ஸ்தனூபியா பிரதேசத்திலிருந்த பிளான்ட்டன் ஏரியின் தென்பகுதிகளை மிக நீண்டகாலமாக நிர்வாகம் செய்து வந்திருந்தார். \n\nகொப்பானி அரியணைக்காக உரிமை கோரியது மட்டுமல்லாமல் இறந்த சகோதரனின் மனைவியை மணம் முடித்தல் எனும் பாகால் சமய முறைப்படி கேசாவின் மனைவியான சாரொட்டை மணம் முடிக்கும் உத்தேசத்தையும் வெளியிட்டிருந்தார். கொப்பானி 972ல் திருமுழுக்கு பெற்றிருந்தாலும் கிறித்துவ சமயத்தை இஸ்தேவான் பிரதிநிதித்துவப்படுத்தியதால் கொப்பானியின் படையில் பாகால் மதத்தவர் அதிகமாயிருந்தனர். 1002ம் ஆண்டைச் சேர்ந்த பனோன்ஹல்மா பட்டயம் இஸ்தேவானுக்கும் கொப்பானிக்கும் இடையே நடந்த போரைப் பற்றிக் குறிப்பிடுகிறது.\n\nஇஸ்தேவானுக்கும் கொப்பானிக்குமிடையே இடம்பெற்ற அனைத்து போர்களும் அர்பார்ட் பேரரசின் இரு குடும்பங்களுக்கிடையே நடைபெற்ற போர் எனவும் ஏனைய அங்கேரிய இனங்கள் இதில் பங்கேற்கவில்லை எனவும் கூறுகிறார். கொப்பானி அவர் படைகளுடன் வட திரான்தனூபியாவினுள் புகுந்து அங்கிருந்த இஸ்தேவானின் கோட்டைகளையும் நிலங்களையும் கைப்பற்றினார். இஸ்தேவான் தன்னுடைய மெய்பாதுகாவலர்களாக ஒன்ட் மற்றும் பஸ்மானி எனும் சகோதரர்களை நியமித்ததோடு பவேரியாவிலிருந்து வந்து தங்கிய போர்வீரர் வெசலின் என்பவரை படைத் தளபதியாக நியமித்தார்.\n\nஇஸ்தேவானின் படை அண்மித்த செய்தி கேள்விபட்டதும் கொப்பானி வெஸ்பிரேம் பிரதேசத்தை முற்றுகையிட்டார். போரின் இறுதியில் இஸ்தேவான் மாபெரும் வெற்றியடைந்தார். போர்க்களத்தில் கொல்லப்பட்ட கொப்பானியின் உடல் நான்காக வெட்டப்பட்டு அப்பாகங்கள் எஸ்தெர்கொம், கியோர், கியுலாபெஹேவர், வெஸ்பிரேம் ஆகிய கோட்டைகளின் வாசலில் காட்சிப்படுத்தப்பட்டது. அரசருக்கு எதிரானவர்களை எச்சரிக்கவே இவ்வாறு செய்யப்பட்டது.\n\nSection::::முடிசூட்டு விழா (1000-1001).\nகொப்பானியின் உடலின் ஒரு பகுதியை தனது தாய்மாமன் மூன்றாம் கியுலா ஆளும் பிரதேசமான கியுலாபெஹேவரில் காட்சிப்படுத்தியதன் மூலம் அங்கேரிய பிரபுக்கள் நிர்வகிக்கும் அனைத்து நிலங்களையும் தான் ஆளப்போவதாக இஸ்தேவான் வலியுறுத்தினார். அத்தோடு தன்னை ஒரு அரசனாகப் பிரகடனப்படுத்துவதன் மூலம் ஏனைய நாடுகளின் ஆதரவையும் பெறலாம் என இஸ்தேவான் கணித்தார்.\n\nஇஸ்தேவான் புனித உரோமைப் பேரரசரான மூன்றாவது ஒட்டோவிடமிருந்து (996-1002) தனது மகுடத்தைப் பெற்றார் என வரலாற்றுக் குறிப்பாளர் தியெட்மார் குறிப்பிட்டிருந்தார். இதன்மூலம் இஸ்தேவான் புனித உரோமைப் பேரரச மேலாட்சியை ஏற்றுக் கொண்டார் என அவ்வரலாற்றாசிரியரின் கூற்றிலிருந்து தெரிய வருகிறது. மறுபுறம் இஸ்தோவானைப் பற்றி எழுதப்பட்ட காவியங்கள் அனைத்திலும் திருத்தந்தை மூன்றாம் சில்வெஸ்தரே (999-1003) இஸ்தேவானுக்கு மகுடத்தை வழங்கியதாகக் குறிப்பிடுகின்றன. கிறிஸ்ட்டோ உட்பட ஏனைய வரலாற்றசிரியர்கள் அனைவரும் பேரரசர் மூன்றாவது ஒட்டோவும் திருத்தந்தை இரண்டாம் சில்வெஸ்தரும் நெருங்கிய நண்பர்கள் எனக் குறிப்பதிலிருந்து இவ்விரு கூற்றுக்களும் ஏற்றுக்கொள்ளத் தக்கவை ஆகின்றன. 75 வருடங்களின் பின்னர் திருத்தந்தை ஏழாம் கிரகோரி ஆன்மீக ரீதியில் அங்கேரியைப் புனித பேதுருவின் மேலாட்சியில் இஸ்தேவான் விட்டுவிட்டதாகக் குறிப்பிட்டார். இஸ்தேவனைப் பற்றிய காவியமான \"கிரேட்டர் லெஜன்ட்டில்\" இஸ்தேவான் அங்கேரியைப் புனித மரியாளுக்கு அர்ப்பணித்ததாகக் குறிப்பிடுகிறது.\n\nஇஸ்தேவான் முடிசூட்டு விழாவின் சரியான திகதியை அறிய முடியவில்லை. பிற்காலத்தைய அங்கேரிய மரபுப்படி இஸ்தேவானின் முடிசூட்டு விழா இரண்டாம் புத்தாயிரமாண்டு முதல் தினத்தில் நடந்தது. அதாவது திசம்பர் 25 1000 அல்லது 1 ஜனவரி 1001 ஆகிய இரு தினங்களில் ஒன்றில் முடிசூட்டு விழா நடந்திருக்கலாம் எனத் தெரியவருகிறது.\n"}
{"id": "437770", "url": "https://ta.wikipedia.org/wiki?curid=437770", "title": "சீமா", "text": "சீமா\n\nசீமா \"(Seema)\" 1957 மே 22 இல் பிறந்துள்ள ஒரு இந்தியத் திரைப்பட நடிகை ஆவார். இவர் ஏறக்குறைய 250க்கும் மேற்பட்ட மலையாளத் திரைப்படங்கள், 20 தமிழ்ப் படங்கள், ஏழு தெலுங்குப் படங்கள், நான்கு கன்னடப் படங்கள் ஆகியவற்றிலும் ஒரு இந்திப் படத்திலும் நடித்துள்ளார்.\n\nSection::::தொழில்.\nஇவர் தனது 14 ஆவது வயதில் நடனமாடுபவராக தமிழ்த் திரையுலகில் அறிமுகமானார். இயக்குநர் லிசா பேபி இயக்கத்தில் நிழலே நீ சாட்சி என்ற படத்தில் ஒரு நாயகியாக நடித்தார். ஆனால் அது கிடப்பில் போடப்பட்டது. பின்னர் அப்படம் நடிகர் விஜயன், விது பாலா ஆகியோர் நடிப்பில் அதே பெயரில் வெளிவந்தது.\n\nதனது 19 ஆவது வயதில் நாயகியாக தனது முதல் படமான இயக்குநர் ஐ. வி. சசியின் இயக்கத்தில் வெளிவந்த \"அவளுட ராவுகள்\" என்ற படத்தில் அறிமுகமானார். சீமா மிக அதிகமானப்படங்களில் நடிகர் ஜெயனுடன் நடித்துள்ளார், சிறந்த நடிகர்களில் ஒருவரான மம்மூட்டியுடன் 47 படங்களில் நடித்துள்ளார். 1988 ஆம் ஆண்டு வரை தொடர்ந்து மலையாளத் திரைப்படங்களில் நடித்து வந்த இவர் தனது \"மஹாயானம்\" படத்திற்குப் பிறகு சிறிது காலம் திரையுலகிலிருந்து விலகியிருந்தார். சீமா மீண்டும் 1998 ஆம் ஆண்டில் \"ஒலிம்பியா அந்தோனி ஆடம்\" என்றப் படத்தின் மூலம் திரைக்கு வந்தார். சீமா 1984 ஆம் ஆண்டிலும் 1985 ஆம் ஆண்டிலும் சிறந்த நடிகைக்கான கேரளா மாநிலத் திரைப்பட விருதை வென்றார்.\n\nSection::::சொந்த வாழ்க்கை.\nசென்னையில் குடியேறிய மலையாளக் குடும்பத்தில் மாதவன் நம்பியார், வசந்தி ஆகியோருக்கு ஒரே மகளான சீமா சென்னை புரசைவாக்கத்தில் பிறந்தார். இவரது தந்தை தலச்சேரியைச் சேர்ந்தவர் மற்றும் தாயார் திருப்பூணித்துறை அம்பல மேட்டைச் சேர்ந்தவர். இவரது தந்தை சென்னையில் \"டி. வி. எஸ். பார்சல் சர்வீஸி\"ல் பணிபுரிந்து வந்தார். சீமாவின் ஏழாவது வயதில் அவரது தந்தை தனது மனைவியை விவாகரத்து செய்து விட்டு வேறொரு திருமணம் செய்து கொண்டார். சீமா தனது தாயாருடன் கோடம்பாக்கத்தின் சூளைமேடு பகுதியில் வசித்து வந்தார். சென்னை, பி.என். தவான் ஆதர்ஷ் வித்யாலயா பள்ளியில் படித்துள்ளார்.\n\nபிரபல மலையாலத் திரைப்பட இயக்குனர் ஐ. வி. சசியைத் 1980 ஆகஸ்ட் 28 அன்று திருமணம் செய்து கொண்டார். இவர்களுக்கு அனு மிலன் என்ற ஒரு மகளும் அனி சசி என்ற ஒரு மகனும் பிறந்தனர். அனு தனது தந்தையின் இயக்கத்தில் \"சிம்பொனி\" என்றப் படத்தில் நடித்துள்ளார். நடிகர் விஜயன் இவருக்கு சீமா எனப் பெயரிட்டார்.\n"}
{"id": "437776", "url": "https://ta.wikipedia.org/wiki?curid=437776", "title": "சோமியானி", "text": "சோமியானி\n\nசோமியானி (\"Somiani\") என்பது பாக்கித்தானில் உள்ள பலுசிசுத்தான் மாகாணத்தின் தென்கிழக்கில் ஒரு கடலோர நகரமாக அமைந்துள்ளது. இது கராச்சியிலிருந்து சுமார் 145 கிலோமீட்டர் வடமேற்கே உள்ளது. சோமியானியின் கடற்கரை அரபிக் கடலின் வடக்குப் பகுதியாகும். கராச்சியிலுள்ள கடற்கரைகளுள் மிகவும் பிரபலமான கடற்கரை சோமியானி கடற்கரையாகும். பாக்கித்தானின் லாசுபெலா மாவட்ட்த்திலுள்ள அப் தாலுக்காவின் ஒன்றியக் குழுவாக சோமியானி நகரமும் செயல்படுகிறது . நாட்டின் விண்வெளி ஆராய்ச்சி மற்றும் மேம்பாட்டுக்காக சோமியானி அறியப்படுகிறது. சோமியானி மாவட்டத்தில் சோமியானி விண்வெளித் துறைமுகமும், ஒரு விண்வெளி மையமும் அமைந்துள்ளன. பாக்கித்தானின் பொருளாதார ஒருங்கிணைப்பு ஆணையம் திரவ இயற்கை எரிவாயு முனையம் அமைக்கும் ஒரு திட்டத்தை அறிவித்துள்ளது . \nஉலகின் நீளமான நேர் நீர்வழியின் ஒரு முனையில் சோமியானி அமைந்துள்ளது. 32.090 கி.மீ. நீளமுள்ள இப்பாதை உருசியாவின் கம்சட்கா தீபகற்பத்தில் முடிவடைகிறது .\n"}
{"id": "437779", "url": "https://ta.wikipedia.org/wiki?curid=437779", "title": "அபர்ணா கோபிநாத்", "text": "அபர்ணா கோபிநாத்\n\nஅபர்ணா கோபிநாத் \"(Aparna Gopinath)\" ஒரு இந்திய திரைப்பட நடிகை மற்றும் நாடக கலைஞர் ஆவார். மலையாள படமான \"ஏபிசிடி: அமெரிக்கன்-பார்ன் கன்ஃபுயூஸிடு தேசி\" என்றப் படத்தில் அவர் அறிமுகமானார். அதில் நடிகர் துல்கர் சல்மானுடன் இணையாக நடித்திருந்தார்.\n\nSection::::இளமை வாழ்க்கை.\nசென்னைக்கு குடியேறிய மலையாளி குடும்பத்தில் அபர்ணா பிறந்தார். அவரது திரை அறிமுகத்திற்கு முன்னர் அவர் ஒரு நாடக கலைஞரும் சமகால நடனக் கலைஞருமாவார். சென்னையில் ஒரு புதுமையான இசை நாடக இயக்கமான, கூத்து-பி-பட்டறையில் தொடர்புடையவர், மேலும் புகழ்பெற்ற நாடகங்களான \"சிக்ஸ் கேரக்டர்ஸ் இன் சர்ச் ஆப் ஆன் ஆத்தர், வாய்செக், மூன்ஷைன், ஸ்கைடோபி\", முகம்மது பஷீரின் ஏழு சிறுகதைகளின் அடிப்படையில் \"சங்கதி அறிஞ்சோ\" போன்ற நாடகங்களிலும் மற்றும் வில்லியம் சேக்சுபியரின் பல நாடங்களிலும் நடித்துள்ளார்.\n\nSection::::திரைப்பட வாழ்க்கை.\nஅபர்ணா, மார்ட்டின் பிரக்கத்தின் \"ஏ. பி. சி. டி.: அமெரிக்கன் பார்ன் கன்ஃபுயூஸிடு தேசி\" படத்தின் மூலமாக அறிமுகமானார். இப்படம் பெரும் வெற்றியை அடைந்தது. அதில், கல்லூரி செல்லும் மதுமிதா கதாபாத்திரத்தில் துல்கர் சல்மானை காதலிக்கும் பெண்ணாக நடித்திருந்தார். இவர் கதாநாயகியாக ஆஸிப் அலியுடன் நடித்த இரண்டாவது படம் \"பைசைக்கிள் தீவ்ஸ்\" ஆகும்.\n\nமேலும், 1995இல் மம்மாஸ் கே. சந்திரனின், \"மன்னார் மாத்தாய் ஸ்பீக்கிங் 2\" நகைச்சுவை படத்திலும், ஜெயசூர்யா (நடிகர்) நடித்த போபன் சாமுவேலின் \"ஹேப்பி ஜர்னி\" (2014) படத்திலும் நடித்துள்ளார்.மம்மூட்டி நடித்த ஒளிப்பதிவாளர் மற்றும் இயக்குனர் வேணுவின் படமான \"முன்னாரியிப்பு\" படத்தில் இளம் பத்திரிகை நிருபராக நடித்துள்ளார். இத் திரைப்படத்தின் வாயிலாக இவர் கலவையான விமர்சனங்களைப் பெற்றார். மோகன்லால்-பிரியதர்சன் படமான \"அம்மு டு அம்மு\"வில் நடிப்பதற்கு ஒப்பந்தம் செய்யப்பட்டார். ஆனால் இப்படம் தயாரிப்பில் ஏற்பட்ட சிக்கல்கள் காரணமாக கிடப்பில் போடப்பட்டது. 2016இல், \"கிரந்தி\" திரைப்படத்தில் நடித்து முடித்தார். ஆனால் இப்படம் திரையிடப்படவில்லை.\n"}
{"id": "437789", "url": "https://ta.wikipedia.org/wiki?curid=437789", "title": "கல்யாணி பிரியதர்ஷன்", "text": "கல்யாணி பிரியதர்ஷன்\n\nகல்யாணி பிரியதர்ஷன் (Kalyani Priyadarshan) தென்னிந்திய திரைப்பட நடிகை ஆவார். இவர், 2017இல் வெளிவந்த \"ஹலோ\" தெலுங்கு திரைப்படத்தின் மூலம் அறிமுகமானார். இவர் சிறந்த தென்னிந்திய அறிமுக நடிகைக்கான பிலிம்பேர் விருது மற்றும் 7வது தென்னிந்திய சர்வதேச திரைப்பட விருது ஆகிய இரண்டு விருதுகளை தான் நடித்த முதல் படத்திற்காகப் பெற்றுள்ளார்.\nSection::::இளமைப்பருவம்.\nகல்யாணி, இந்திய திரைப்பட தயாரிப்பாளரான பிரியதர்சன் மற்றும் மலையாள நடிகை லிஸ்சிக்கும் மகளாகப் பிறந்தார். இவருக்கு, சித்தார்த் என்கிற சகோதரர் இருக்கிறார். ஆண்டாள் வெங்கடசுப்பாராவ் மெட்ரிக் மேல்நிலைப்பள்ளி, சென்னையில் தனது பள்ளிப்படிப்பினை முடித்தார். பின்னர், மேற்படிப்பை சிங்கப்பூரில் படித்தார். அங்குள்ள நாடகக் குழுவில் பணிபுரிந்தார். தனது பள்ளிப் படிப்பை முடித்தபிறகு, நியூயார்க் நகரத்திலுள்ள \"பார்சன்ஸ் ஸ்கூல் ஆப் டிசைன்\" கல்லூரியில் சேர்ந்து கட்டிடக்கலை வடிவமைப்பில் இளங்கலைப் பட்டம் பெற்றார். இந்த நேரத்தில் அவர் நாடக அரங்கில் தங்கி இருந்தார். தாய்நாட்டில் புதுச்சேரி (நகரம்) ஆதிசக்தி நாடக அரங்கில் நடிப்புத் தொழிற்துறை பயிற்சியில் கலந்து கொண்டார். 2014இல் இவரது பெற்றோர் விவாகரத்து செய்தனர்.\n\nSection::::தொழில்.\nகல்யாணி, \"கிரிஷ் 3\" (2013), பாலிவுட் திரைப்படத்தில் சாபு சிரிலுக்கு துணை தயாரிப்பு வடிவமைப்பாளராக தனது தொழில் வாழ்க்கையைத் தொடங்கினார். பின்னர், 2016இல், துணை கலை இயக்குனராக \"இருமுகன் (திரைப்படம்)\" தமிழ்த் திரைப்படத்தில் பணிபுரிந்தார். அதைத் தொடர்ந்து, 2017இல் தெலுங்கு மொழிப் படமான \"ஹலோ\"வில் நடிகையாக அறிமுகமானார். இத் திரைப்படத்தில், அகில் அக்கினேனியுடன் கதாநாயகியாக நடித்துள்ளார். இப் படத்தை விக்ரம் குமார் இயக்கியுள்ளார். இவர் துணை இயக்குனராக பிரியதர்சனிடம் பணிபுரிந்தவர். மேலும், நடிகர் அக்கினேனி நாகார்ஜுனா இப் படத்தை தயாரித்துள்ளார். இத் திரைப்படம் திசம்பர் 22, 2017இல் உலகெங்கும் வெளியானது. இப் படத்தில் நடித்த கதாபாத்திரத்திற்கு, இவர் நேர்மறை விமர்சனங்களைப் பெற்றுள்ளார்.\n\n"}
{"id": "437791", "url": "https://ta.wikipedia.org/wiki?curid=437791", "title": "சின்னபுள்ள", "text": "சின்னபுள்ள\n\nசின்னபுள்ள 1994 ஆம் ஆண்டு சின்னி ஜெயந்த் மற்றும் ரேவதி நடிப்பில், கே.பாஸ்கரன் இயக்கத்தில், ஆதித்யன் இசையில் வெளியான தமிழ் திரைப்படம். 1994 ஆம் ஆண்டு தமிழகத்திலிருந்து தேசிய விருதுக்குப் பரிந்துரை செய்த 6 படங்களில் இப்படமும் ஒன்று.\n\nSection::::கதைச்சுருக்கம்.\nபணக்காரத் தம்பதிகளின் (விஜயகுமார் மற்றும் சத்யப்ரியா) ஒரே மகளான வள்ளியம்மை (ரேவதி) கல்லூரியில் படிக்கிறாள். கல்லூரி விடுமுறையில் தன் தந்தையின் சொந்த கிராமத்திற்குச் செல்ல விரும்புகிறாள். கிராமத்தில் தன் அத்தை அஞ்சலை (வடிவுக்கரசி) வீட்டில் தங்குகிறாள். அஞ்சலையின் மகன் வடிவேலு (சின்னி ஜெயந்த்) மனவளர்ச்சி குன்றிய மாற்றுத்திறனாளி. வள்ளியம்மையுடன் பழகும் வடிவேலு அவளைக் காதலிக்கிறான். வடிவேலுவின் நண்பன் சுப்பிரமணி (தலைவாசல் விஜய்).\n\nஒரு நாள் வேலை நிமித்தமாக அஞ்சலை வெளியூர் சென்றுவிடுவதால் வடிவேலுவும் வள்ளியம்மையும் வீட்டில் தனித்திருக்கின்றனர். சில நாட்கள் கழித்து வள்ளியம்மை கர்ப்பமாக இருப்பதற்கான அறிகுறிகளை உணரத் தொடங்குகிறாள். வடிவேலுவின் மீது சந்தேகம் கொள்ளும் அவள் உடனே அங்கிருந்து தன் வீட்டுக்கு வருகிறாள். அவளது பெற்றோர் வள்ளியம்மையை மதனுக்குத் (ரமேஷ் அரவிந்த்) திருமணம் செய்ய முடிவு செய்கின்றனர். அந்தத் திருமணத்திற்கு மறுப்பு தெரிவிக்கும் வள்ளியம்மை தான் கர்ப்பமாக இருக்கும் உண்மையைத் தன் பெற்றோர்களிடம் கூறி, அதற்கு வடிவேலுவே காரணம் என்று கூறுகிறாள்.\n\nஇதையறிந்து அதிர்ச்சியடையும் அஞ்சலை கோபம்கொண்டு வடிவேலுவை அடிக்கிறாள். வடிவேலு தான் தவறு செய்யவில்லை என்று அஞ்சலையிடம் மன்றாடுகிறான். அவனை யாரும் நம்பாததால் தற்கொலை செய்துகொள்கிறான். வள்ளியம்மையின் கர்ப்பத்திற்குக் காரணம் யார்? அவள் என்ன முடிவெடுத்தாள்? என்பது மீதிக்கதை.\n\n\nSection::::இசை.\nபடத்தின் இசையமைப்பாளர் ஆதித்யன். பாடலாசிரியர் பிறைசூடன்.\n"}
{"id": "437794", "url": "https://ta.wikipedia.org/wiki?curid=437794", "title": "அரியானா முதலமைச்சர்களின் பட்டியல்", "text": "அரியானா முதலமைச்சர்களின் பட்டியல்\n\nஅரியானா முதலமைச்சர், இந்திய மாநிலமான அரியானாவின் அரசுத் தலைவர் ஆவார். இவர் ஐந்து ஆண்டு காலம் பதவியில் இருப்பார்.\n\n1966 முதல் தற்போது வரை 10 பேர் அரியானா முதலமைச்சராக பணியாற்றியுள்ளனர். முதன் முதலில் இந்திய தேசிய காங்கிரஸ் கட்சியின் பி. டி. சர்மா என்பவர் அரியானாவின் முதலமைச்சராக பணியாற்றினார். பான்சி லால் என்பவர் அரியானாவின் நீண்ட கால முதலமைச்சராக பணியாற்றினார். அரியானாவின் ஐந்தாவது முதலமைச்சரான சௌத்ரி தேவிலால் என்பவர் வி. பி. சிங் மற்றும் சந்திரசேகர் பிரதமர்களாக இருந்தபோது, இந்திய அரசின் துணைப் பிரதமராக இருந்தார்.\n\nபின்பு அக்டோபர் 26, 2014 ஆம் ஆண்டு பாரதிய ஜனதா கட்சியைச் சேர்ந்த மனோகர் லால் கட்டார் முதலமைச்சராகத் தேர்ந்தெடுக்கப்பட்டார்.\n\n"}
{"id": "437806", "url": "https://ta.wikipedia.org/wiki?curid=437806", "title": "ஆறன்முளா பொன்னம்மா", "text": "ஆறன்முளா பொன்னம்மா\n\nஆறன்முளா பொன்னம்மா \"(Aranmula Ponnamma)\" 1914 ஏப்ரல் 18 அன்று பிறந்து 2011 பிப்ரவரி 21 வரை வாழ்ந்த இவர் தேசிய விருது பெற்ற, மேலும் பலத் திரைப்படங்களில் கதாநாயகனின் தாயாக நடித்ததனால் நன்கு அறியப்பட்ட மலையாள திரைப்பட நடிகை ஆவார்.\n\nSection::::இளமை வாழ்க்கை.\nபொன்னம்மா திருவிதாங்கூர் பத்தனம்திட்டா மாவட்டத்தில் ஆறன்முளா என்ற இடத்தில் மலேது கேசவப் பிள்ளைக்கும், பாருக்குட்டி அம்மாவிற்கும் ஐந்து குழந்திகளில் ஒருவராகப் பிறந்தார். இவருக்கு ராமகிருஷ்ண பிள்ளை, பாங்கியம்மா, பாஸ்கரா பிள்ளை, தங்கம்மா என்ற நான்கு உடன்பிறப்புகள் உண்டு. இவர் தனது 12வது வயதில் கருநாடக இசைப் பாடகராக தனது தொழிலை தொடங்கினார். 15வது வயதில் பம்பா நதியின் கரையோரங்களில் இந்து மஹாமண்டலம் ஏற்பாடு செய்த கூட்டங்களில் பாட ஆரம்பித்தார், மூத்த மாணவர்களுக்கு கற்பிப்பதற்கு முன், பாலா என்ற இடத்திலுள்ள ஒரு ஆரம்ப பாடசாலையில் அவர் ஒரு இசை ஆசிரியராக நியமிக்கப்பட்டார். பின்னர் அவர் சுவாதித் திருநாள் \"மியூசிக் அகாடமி\"யில் சேர்ந்தார். பயிற்சிக்குப் பிறகு திருவனந்தபுரம் காட்டன் ஹில் களில் உயர்நிலைப் பள்ளியில் இசை ஆசிரியராக நியமிக்கப்பட்டார்.\n\nSection::::குடும்பம்.\nபொன்னம்மா கொச்சு கிருஷ்ணப் பிள்ளை என்பவரை மணந்து கொண்டார், இவர்களுக்கு ராஜம்மா என்ற மகளும், ராஜசேகரன் என்ற மக்னும் இருக்கின்றனர். இவரது பேத்தி நடிகர் சுரேஷ் கோபியை மணந்து கொண்டுள்ளார்.\n\nSection::::தொழில்.\nபொன்னம்மாவின் நடிப்பு அறிமுகம் 29 வயதில் \"பாக்யலட்சுமி\" என்ற நாடகத்தின் மூலம் நடந்தது, பின்னர் பல நாடகங்களில் நடித்து வந்த இவர் 1950இல் \"மிஸ்\" குமாரி என்ற படத்தில் நடிகர் சசிதரனின் தாயாராக அறிமுகமானார். அதே வருடத்தில் அவர் நடிகர் திக்குறிசி சுகுமாரனுடன் \"அம்மா\" என்றப் படத்தில் தாயார் பாத்திரத்தில் நடித்தார், இது பிரபலமான தயாரிப்பாளர் டி. ஈ. வாசுதேவனின் 18 வது மலையாள திரைப்படமாகும். 1968 இல், பி. வேணு இயக்கத்தில் மலையாள சினிமாவின் முதல் முழு நீள நகைச்சுவைத் திரைப்படமான \"விருதன் சங்கு\" படத்தில் நடித்தார் 60 ஆண்டுகால திரை வாழ்க்கையில் மூத்த நடிகரான திக்குறிசி சுகுமாரன், இரண்டாம் தலைமுறை நடிகர்களாலான பிரேம் நசீர் மற்றும் சத்யன் மற்றும் இரண்டாம் தலைமுறை நடிகர்களாலான மம்மூட்டி, மோகன்லால் மற்றும் சுரேஷ் கோபி ஆகியோருக்கு தாயாராக நடித்துள்ளார்..\n\nஇவர் கடைசியாக் 2004இல் \"கௌரிசங்கரம்\" என்ற படத்தில் நடித்தார். பின்னர் தனது 91வது வயதில் 2011 பிப்ரவர் 21 அன்று திருவனந்தபுரம் தனியார் மருத்துவமனையில் இறந்தார்.\n\n"}
{"id": "437810", "url": "https://ta.wikipedia.org/wiki?curid=437810", "title": "ஜான் டைலர் (கவிஞர்)", "text": "ஜான் டைலர் (கவிஞர்)\n\nஜான் டைலர் (Jane Taylor (செப்டமபர் 23, 1783ஏப்ரல் 13, 1824)) என்பவர் ஆங்கில கவிஞர் மற்றும் புதின எழுத்தாளர் ஆவார். உலகப்புகழ் பெற்ற டுவிங்கிள், டுவிங்கிள், லிட்டில் ஸ்டார் எனும் பாடலை எழுதியதன் மூலம் பரவலாக அறியப்படுகிறார். முந்தைய காலங்களில் இவரும் இவருடைய சகோதரியும் அன் டைலரும் இணைந்து கவிதைகளை எழுதியதால் டுவிங்கிள் டுவிங்கிள் பாடலுக்குறிய ஆசிரியர் யார் என்பதில் பலமுறை குழப்பம் ஏற்படுவதுண்டு.\n\nSection::::ஆரம்பகால வாழ்க்கை.\nஇவர் செப்டமபர் 23, 1783இல் இலண்டனில் பிறந்தார். பின் தனது குடும்பத்துடன் இங்கிலாந்தில் உள்ள லவென்ஹாமில் தங்கினார்.அங்கு தற்போதும் இவர் பிறந்த வீடானது கட்சிக்கு வைக்கப்பட்டுள்ளது. இவரின் தாய் அன் டைலரும் எழுத்தாளர் ஆவார். பின் ஜான் டைலர் கோல்செஸ்டரில் வாழ்ந்து வந்தார். அங்குதான் ஒலி இயைபு எழுதப்பட்டிருக்கலாம் என நம்பப்படுகிறது. இருந்தபோதிலும் ஆன்கர் மற்றும் லன்ஹாமிலும் எழுதப்பட்டிருக்கலாம் எனவும் நம்பப்படுகிறது. இவருடைய தட்ந்தை ஐசக் டைலர் , செதுக்கு பணியாளர். ஓவியர் மற்றும் மந்திரி தாய் அன் டைலர் (1757-1830) நீதி மற்றும் மத போதனைகள் கொண்ட நூல் மற்றும் இரு புதினங்கள் உட்பட ஏழு நூல்களை எழுதியுள்ளார்.\n\n"}
{"id": "437811", "url": "https://ta.wikipedia.org/wiki?curid=437811", "title": "அக்குரன்", "text": "அக்குரன்\n\nஅக்குரன் என்பவன் இடையெழு வள்ளல்களில் ஒருவன். குமட்டூர்க் கண்ணணார் பதிற்றுப்பத்து 14 ஆம் பாடலில் இமயவரம்பன் நெடுஞ்சேரலாதனைப் புகழ்வதிலிருந்து அக்குரன் மகாபாரதத்துக்கு உரிய வீரரில் ஒருவனென்றும் வலிமையும் துணிவும் ஆண்மையும் உடையவனென்றும் மிக்க கொடையாளி என்றும் தெரிகின்றது. \n"}
{"id": "437817", "url": "https://ta.wikipedia.org/wiki?curid=437817", "title": "இராஜஸ்ரீ பிர்லா", "text": "இராஜஸ்ரீ பிர்லா\n\nஇராஜஸ்ரீ பிர்லா \"(Rajashree Birla)\" ஒரு இந்தியக் கொடையாளர் ஆவார். இவர் பிர்லா குடும்பத்தின் வணிக வம்சாவளியைச் சேர்ந்த \"ஆதித்யா பிர்லா\"வைத் திருமணம் செய்துகொண்டார். 1995 ல் கணவர் இறந்த பிறகு, இராஜஸ்ரீ பெருநிறுவங்களின் சமூக பொறுப்புணர்வுத் துறை மற்றும் தொண்டு துறைகளில் பணிபுரிந்தார், அது அவரது குடும்பத்தினரால் நிதியளிக்கப்பட்ட ஒரு பெரிய நிறுவனமாகும். 2011இல், அவரது சமூக சேவைக்காக இந்திய அரசு மூன்றாவது சிறந்த குடிமகனுக்கு வழங்கப்படும் பத்ம பூசண் விருது வழங்கி அவரை கௌரவித்தது.\n\nSection::::சுயசரிதை.\nஇராஜஸ்ரீ 1948இல் இந்தியாவிலுள்ள தமிழ்நாட்டைச் சேர்ந்த மதுரையில் வடமேற்கு இந்தியாவில் உள்ள ராஜஸ்தானின் ஒரு புகழ் பெற்ற ஒரு குடும்பத்தில் பிறந்தார். இவரது தந்தை ராதாகிஷன் ஃபோம்ரா, \"பர்மா ஷெல்\" நிறுவனத்தின் முகவராக இருந்தார், தாயார் பார்வதி தேவி ஃபோம்ரா ஒரு இல்லத்தரசியாவார், இவர்கள் குடும்பத்தினர் மார்வாரி வைசியர்கள் மற்றும் மகேஸ்வரி உப ஜாதியைச் சார்ந்தவர்கள் ஆவர்.\n\nSection::::சமூகப் பணிகள்.\nஇராஜஸ்ரீ பிர்லா 2006 ஆம் ஆண்டு புனேயில் 2006 ஆம் ஆண்டு, 30 \"மில்லியன்\" அமெரிக்க \"டாலர்\" செலவில், 325 படுக்கைகள் கொண்ட மருத்துவமனையான ஆதித்ய பிர்லா \"மெமோரியல்\" மருத்துவமனையை நிறுவியுள்ளார், இது 18 \"ஏக்கர்\" நிலப்பரப்பில் பரவியுள்ள இம்மருத்துவமனை சமூக முயற்சிகள் மற்றும் கிராமப்புற மேம்பாட்டுக்கான ஆதித்யா பிர்லா மையத்தால் நிர்வகிக்கப்படுகிறது மற்றும் ஆதித்யா பிர்லா அறக்கட்டளை மூலம் நிதியளிக்கப்படுகிறது.\n\nSection::::மற்ற சமூக நடவடிக்கைகள்.\nஇராஜஸ்ரீ பிர்லா அரசு சார்பற்ற அமைப்புடன் இணைந்து செயல்படுகிறார், அவர் \"ஹாபிடேட் ஃபார் ஹியுமானிட்டி\" என்ற நிறுவனத்துடன் நெருங்கிய தொடர்பு வைத்திருக்கிறார். 2012 இல் ஆசிய பசிபிக் மற்றும் உலகளாவிய குழுக்களின் \"பிலிப்பைன்ஸ்\" \"மானிலா\" மாநாட்டில் கலந்து கொண்டார். அதே வருடத்தில், மகேந்திரசிங் தோனி போன்ற புகழ்பெற்ற துடுப்பாட்ட குழுமத்தை நிறுவனங்களின் முயற்சிகளுக்காக 2 மில்லியன் டாலர்கள் தொகை திரட்டினார். அவர் 100 \"மில்லியனு\"க்கான பங்களிப்பை \"ஹாபிடேட் ஃபார் ஹியுமானிட்டி\" என்ற நிறுவனத்திற்கு ஏற்பாடு செய்துள்ளார். இராஜஸ்ரீ பிர்லா ராஜஸ்தானிலுள்ள பிலானியில் தனது கணவருக்கு நினைவுச்சின்னம் கட்டியுள்ளார். மேலும் புனேயில் ஒரு கோயில் கட்டுவதற்கு முயல்கிறார்.\n\n\n"}
{"id": "437821", "url": "https://ta.wikipedia.org/wiki?curid=437821", "title": "பவானி (நடிகை)", "text": "பவானி (நடிகை)\n\nபவானி (Bhavani) ஒரு இந்திய நடிகை ஆவார். மலையாளம், கன்னடம், தமிழ் மற்றும் தெலுங்குத் திரைப்படங்களில் நடித்தற்காக அறியப்படுபவர்.\n\nSection::::சொந்த வாழ்க்கை.\nசென்னையில் பிறந்த இவர் மலையாளத் திரைப்பட தயாரிப்பாளரும், இசையமைப்பாளருமான ரெகு குமார் என்பவரைத் திருமணம் செய்து கொண்டார். ரெகு குமார் \"தலவட்டம்\" மற்றும் \"ஹலோ மை டியர் ராங் நம்பர்\" போன்ற படங்களின் மூலம் அறியப்படுபவர். இவர்களுக்கு பவிதா மற்றும் பாவனா என்ற இரு மகள்கள் இருக்கிறார்கள். \"தாண்டவம்\" என்ற மலையாளப் படத்தின் மூலம் மீண்டும் நடிக்க வந்த இவர் தற்போது தமிழ்த் தொலைக்காட்சித் தொடர்களில் நடித்து வருகிறார்.\n\nSection::::தொழில்.\nபவானி 1974 இல் கன்னடத்தில் வெளிவந்த \"பூட்டய்யன மக அய்யு\" என்ற படத்தின் மூலம் அறிமுகமானார், இது இவருக்கு சிறந்த நடிகை விருது பெற்றுத் தந்தது. மேலும் அதே படத்திற்காக சிறந்த துணை நடிகைக்கான விருது பெற்ற புகழ் பெற்ற நடிகையும், தாய்வழிப் பாட்டியும், இவரது வழிகாட்டியுமான \"ருஷ்யேந்திரமணி\"யுடன் நடிப்பினை பகிர்ந்து கொண்டார். 1970களில் பவானி தனது நீண்ட திரை வாழ்க்கையில் தமிழ், தெலுங்கு, கன்னடம் மற்றும் மலையாளம் போன்ற மொழிகளில் 75 படங்களில் நடித்து ஒரு முக்கிய நடிகையாக கருதப்பட்டார். மேலும் இவர் முன்னணி நடிகர்களான பிரேம் நசீர், ஜெயன், மற்றும்சுகுமாரன் போன்றவர்களுடன் மலையாளம், விஷ்ணுவர்த்தன், லோகேஷ், அம்பரீஷ், துவாகீஷ், மற்றும் ரசினிகாந்த், ஆர். முத்துராமன், போன்ற நடிகர்களுடன் கன்னடத்திலும் ,ஜெய்சங்கர், ம. கோ. இராமச்சந்திரன், மற்றும் சிவாஜி கணேசன் போன்ற முக்கிய நடிகர்களுடன் தமிழிலும், மற்றும் என். டி. ராமராவ், சந்திரமோகன், நந்தமூரி பாலகிருஷ்ணா, மற்றும் ஸ்ரீதர் போன்றவர்களுடன் தெலுங்கிலும் நடித்துள்ளார். 1978 இல் வெளிவந்த \"லிசா\" என்ற மலையாளப் படத்தின் மூலம் நன்கு அறியப்படுபவர். தற்போது தொலைக்காட்சித் தொடர்களில் எதிர்மறைப் பாத்திரங்கள், தாய் வேடம் போன்றவற்றில் நடித்து வருகிறார்.\n\n\n"}
{"id": "437829", "url": "https://ta.wikipedia.org/wiki?curid=437829", "title": "கருணை பிரகாசர்", "text": "கருணை பிரகாசர்\n\nகருணை பிரகாசர் பதினேழாம் நுாற்றாண்டில் வாழ்ந்த சைவ சமய எழுத்தாளர். தமிழ்நாட்டிலுள்ள காஞ்சிபுரத்தில், தமிழ் பேசும் தேசிகர் குடும்பத்தில் பிறந்தவர். ஐந்திற்கும் மேற்பட்ட நுால்களை இயற்றிய இவர், சைவ சித்தாந்தத்தை போற்றியவர். தன் பதினாறாவது வயதில் திருமணமான இவர், தன் பதினெட்டாம் வயதில் முக்தி அடைந்தார். அதனால் இவருக்குக் குழந்தைகள் கிடையாது.\n\nSection::::வாழ்க்கை.\nகருணை பிரகாசர் தமிழ்நாட்டிலுள்ள தொண்டை மண்டலமான காஞ்சிபுரத்தில் தமிழ் பேசும் தேசிகர் குடும்பத்தில் பிறந்தார். பதினேழாம் நுாற்றாண்டில் வாழ்ந்தார்.\n\nSection::::தந்தை.\nஇவா் தந்தை குமாரசாமி தேசிகர், ஆன்மிகத் தலைவர். இவா் தொண்டை மண்டலத்தல் மக்களுக்கு அர்ச்சகர் மற்றும் தீக்ஷிதராக இருந்தார். குடும்பத்தை விட்டுவிட்டு அடியார்களுடன் திருவண்ணமாலை சென்ற இவா் துறவறம் மேற்கொள்ள விரும்பினார். ஆனால் இறைவன் இவருக்குத் திருமணமாகச் செய்து, மூன்று ஆண் பிள்ளைகள் மற்றும் ஒரு பெண் பிள்ளையைப் பெறச் செய்தார்.\n\nSection::::உடன் பிறந்தவா்கள்.\nகருணை பிரகாசா் இரண்டாவது குழந்தை. உடன் பிறந்தவர்கள் , மற்றும் ஞானாம்பிகை அம்மாள்.\n\nமூத்த அண்ணன், சிவப்பிரகாசர், சிவ அனுபூதி செல்வா் என்றும், கற்பனைக் களஞசியம் என்றும் போற்றப்படுகிறார்.\n\nஇவா் தங்கை ஞானம்பிகை சாத்தனுார் சாந்தலிங்க அடிகளை மணந்து கொண்டார்.\n\nதம்பி வெள்ளையார் மீனாட்சி அம்மாளை மணந்து கொண்டார். இவா் தன் 72 ஆம் அகவையில் முக்தி அடைந்தார்.\n\nSection::::கல்வி.\nகருணைபிரகாசா், தன் அண்ணன் சிவப்பிரகாச சுவாமிகளுடன் திருவண்ணாமலை, திருச்செந்துாா் போன்ற கோவில்களைத் தமிழகம் எங்கும் சென்று வழிபட்டார். திருநெல்வேலியில் பண்டிதர் வல்லியூர் தம்பிரானிடம் இருவரும் தமிழ் இலக்கணம் பயின்றனர்.\n\nபின் காமாட்சி என்பவரை மணந்து கொண்டார். பின் தன் பதினெட்டாம் வயதில் முக்தி அடைந்தார். அவா் முக்தி அடைந்த பின் அவரால் முடிக்கப் பெறாத நுால்கள் அவா் தம்பி வெள்ளையாரால் முடிக்கப் பெற்றன.\n\nSection::::நுால்கள்.\nஇஷ்ட லிங்க அகவல்\n\nசீகலாதி சருக்கம்\n\nSection::::வெளி இணைப்புகள்.\nKarunai Prakasar: Wikiwand\n"}
{"id": "437836", "url": "https://ta.wikipedia.org/wiki?curid=437836", "title": "கிருத்தி சனோன்", "text": "கிருத்தி சனோன்\n\nபின்னர் தொடந்து வணிக ரீதியாக வெற்றிகரமான மூன்று திரைப்படங்களில் முன்னணி பெண் கதாபாத்திரத்தில் கிருத்தி நடித்தார். நகைச்சுவை படமான தில்வாலே (2015), காதல் நகைச்சுவைப்படமான \"பரேலி கி\" \"பர்ஃபி\" (2017) மற்றும் \"லூகா சுப்பி\" (2019) ஆகிய மூன்று படங்களில் நடித்தார்.\n\nSection::::ஆரம்ப வாழ்க்கை மற்றும் பின்னணி.\n1990 ஆம் ஆண்டு ஜூலை 27 ஆம் தேதி கிருத்தி சனோன் ஒரு பட்டய கணக்கறிஞரான ராகுல் என்பவருக்கும், தில்லி பல்கலைக்கழகத்தில் பேராசிரியராக இருந்த கீதா என்பவற்கும் பிறந்தார். கிருத்திக்கு நுபுர் என்ற ஒரு இளைய சகோதரி உள்ளார். இவர் தில்லி பப்ளிக் பள்ளியில் படித்தார். நொய்டாவில் ஜெய்பே இன்ஸ்டிடியூட் ஆப் இன்ஃபர்மேஷன் டெக்னாலஜி கல்லூரியில் , எலெக்ட்ரானிக்ஸ் அண்ட் டெலிகம்யூனிகேஷன் இன்ஜினியரியில் பட்டம் முடித்தார்.\n\nகிருத்தி சானன் பல்வேறு தொலைக்காட்சி விளம்பரங்களில் நடித்தார். க்ளோஸ் அப், விவல், அமுல் , சாம்சங் , ஹிமாலயா மற்றும் பாட்டா போன்ற பிராண்டுகளின் விளம்பரங்களில் நடித்து வந்தார். \n\n"}
{"id": "437848", "url": "https://ta.wikipedia.org/wiki?curid=437848", "title": "ரூபா கங்குலி", "text": "ரூபா கங்குலி\n\nரூபா கங்குலி (பிறப்பு 25 நவம்பர் 1966) ஒரு இந்திய நடிகை, பின்னணி பாடகர் மற்றும் அரசியல்வாதி ஆவார். பி.ஆர் சோப்ராவின் தொலைக்காட்சித் தொடரான \"மகாபாரதம்\" (1988) நாடகத்தில் திரௌபதியின் கதாபாத்திரத்தில் நடித்ததற்காக நன்கு அறியப்பட்டவர் இவர். மர்னல் சென் , அபர்னா சென் , கௌதம் கோஸ் மற்றும் ரிருபருனோ கோஷ் போன்ற இயக்குனர்களுடன் பணிபுரிந்தார். இவர் முறையாக பயிற்சி பெற்ற பாடகர் மற்றும் நடனக்கலைஞர். தனது நடிப்புகாக தேசிய விருது மற்றும் பல விருதுகளைப் பெற்றுள்ளார். அக்டோபர் மாதம், 2015, மாநிலங்களவையின் உறுப்பினராக , இந்தியாக் குடியரசுத் தலைவரால் நியமிக்கப்பட்டார் . மேற்கு வங்கத்தில் பாஜக மகளிர் அணித்தலைவராக அவர் பணியாற்றினார்.\n\nSection::::ஆரம்ப வாழ்க்கை.\nரூபா இந்தியாவின் மேற்கு வங்காளத்தின் கொல்கத்தா அருகே கல்யாணி என்ற இடத்தில் பிறந்தார். அவர் ஓர் கூட்டு குடும்பத்தில் வளர்ந்தார். கொல்கத்தாவில் கல்கத்தா பல்கலைக்கழகத்துடன் இணைக்கப்பட்ட மகளிர் கல்லூரியான ஜோகமயா தேவி கல்லூரியில் இளங்கலைப் பட்டம் பெற்றார்.\n\nSection::::தொழில்.\nவங்காள நாடகமான \"முக்தபந்தனா\"வில் (1985) நடித்ததன் மூலம் பரவலாக அனைவராலும் அறிப்பட்டு புகழ்பெற்றார். 1986இல் \"கணதேவதா\" என்ற இந்தி நாடகத்தில் நடித்ததன் மூலம் தேசிய அளவில் அறிப்பட்டார். பின்னர் \"மகாபாரதம்\" என்ற நீண்ட கால இந்தி நாடகத்தில் திரௌபதியாக நடித்ததில் இந்திய அளவில் புகழ் பெற்றார்.\n\nSection::::தனிப்பட்ட வாழ்க்கை.\nகங்குலி 1992 முதல் 2006 வரை துர்போ முகர்ஜி என்பவருடன் திருமண வாழ்க்கையில் இருந்தார். அவர்கள் 1997 இல் ஒரு குழந்தை பெற்றனர். பின்னர் அவர்களுக்கிடையே மணமுறிவு ஏற்படும் வரை மும்பையில் வசித்துவந்தனர்.\n\n"}
{"id": "437857", "url": "https://ta.wikipedia.org/wiki?curid=437857", "title": "சமித்தா ஷெட்டி", "text": "சமித்தா ஷெட்டி\n\nஷமிதா ஷெட்டி (\"Shamita Shetty\") (பிறப்பு 2 பிப்ரவரி 1979) ஒரு இந்திய பாலிவுட் நடிகை மற்றும் உட்புற வடிவமைப்பாளர் ஆவார். 2000 ஆம் ஆண்டில் \"மொஹபத்தியான்\" என்ற வெற்றி படத்தின் மூலம் இந்தி திரைத்துறையில் அறிமுகமானார்.   பின்னர், அவரது குறிப்பிடத்தக்க பணியானது \"மேரே யார் கி ஷாதி ஹாய்\" (2002), \"ஜீஹர்\" (2005), \"பிவாஃபா\" (2005) மற்றும் \"கேஷ்\" (2007) ஆகியவை அடங்கும். 2009 ஆம் ஆண்டில் \"பிக் பாஸ்\" என்ற நிகழ்ச்சியில் அவர் பங்கெடுத்துப் போட்டியிட்டார். இந்நிகழ்ச்சியில் நான்காம் இடம் பெற்றார். இவர் நடிகை ஷில்பா ஷெட்டியின் சகோதரி.\n\nSection::::ஆரம்ப வாழ்க்கை.\nமங்களூரு குடும்பத்தைச் சேர்ந்த சுரேந்திர மற்றும் சுனந்தா ஆகியோருக்கு மகளாக பிறந்தார்.\n\nSection::::தொழில்.\n2000 ஆம் ஆண்டில் ஆஷாத் சோப்ரா இயக்கிய யாஷ் ராஜ் பிலிம்ஸ் தயாரிப்பு நிறுவனத்தின் திரைப்படமான \"மொஹபத்தியான்\" திரைப்படத்தின் மூலம் அறிமுகமானார். இப்படத்தில் நடித்தற்காக \"ஐஐஃபா\" என்ற நிறுவனத்தின் 2001ஆம் ஆண்டின் சிறந்த அறிமுக நடிகை என்ற விருதைப் பெற்றார் . \"ஃபாரெப்\" என்ற திரைப்படத்தில் அவரது சகோதரி ஷில்பா ஷெட்டி உடன் அவர் ஒருமுறை பணிபுரிந்தார். உட்புற வடிவமைப்பில் ஆர்வம் கொண்டிருந்த இவர் தனது படப் பணிகளுக்கு இடையேயும் உட்புற வடிவமைப்பு பணிகளைச் செய்து வந்தார். தனியாக ஒரு நிறுவனத்தையும் நிறுவி பணிசெய்கிறார். 201்1 வரை பணியாற்றியவர் அதன் பின் நான்கு வருடங்களுக்கு ஓய்வு எடுத்துக்கொண்டு பின்னர் 2015இல் மீண்டும் திரைத்துறைக்கு வந்தார்.\n\nSection::::விளம்பரப் படங்கள்.\nசமித்தா ஷெட்டி பல நிறுவனங்களுக்கு விளம்பர தூதராக பணிப்புறிந்தார். ஆடி, பான்டீன், \"ஐஐஜேஏஸ்\" என்ற நகைக்கடை முதலிய நிறுவனங்களுக்காக பணிப்புரிந்தார்.\n"}
{"id": "437879", "url": "https://ta.wikipedia.org/wiki?curid=437879", "title": "அக்ரிகோலா, நீயஸ் ஜூலியஸ்", "text": "அக்ரிகோலா, நீயஸ் ஜூலியஸ்\n\nஅக்ரிகோலா, நீயஸ் ஜூலியஸ் (Gnaeus Julius Agricola) என்பவர் உரோமைப் பேரரசின் தளபதியாவார். இவர் பிரிட்டனில் உரோமானியர்களின் ஆளுயராக இருந்தவர். இவர் வடவேல்சிலிருந்த ஆதிக் குடிமக்களையும், கிளைடு ஆற்றின் கடல்வாய்க்கு வடக்கே இருந்த காலிடோனியர்களையும் வென்றார். வடபிரிட்டனில் கிளைடு கால்வாய்க்கும் போர்த் கால்வாய்க்கும் இடையே பல கோட்டைகளைக் கட்டி பிரிட்டனின் தற்காப்புக்களை பலப்படுத்தினார். இவருடைய வாழ்க்கை வரலாற்றை இவரின் மருமகனான டாசிட்டஸ் என்னும் புகழ் பெற்ற வரலாற்றாசிரியர் ஏழுதியுள்ளார்.\n"}
{"id": "437882", "url": "https://ta.wikipedia.org/wiki?curid=437882", "title": "சுவாசிகா", "text": "சுவாசிகா\n\nசுவாசிகா \"(Swasika)\" ஒரு இந்திய நடிகர், இவர் பெரும்பாலும் மலையாளத் தொலைக்காட்சியில் ஒளிப்பரப்பாகும் தொடர்களிலும் ஒரு சில தமிழ்த் திரைப்படங்களிலும் நடித்துள்ளார். 2009 ஆம் ஆண்டு தமிழ் திரைப்படமான \"வைகை\" என்றப் படத்தில் அறிமுகமானார். தொலைக்காட்சி தொடரான \"தத்துபுத்திரி\" மூலம் தொலைக்காட்சி பார்வையாளர்களிடையே நன்கு அறியப்பட்டவர்.\n\nSection::::தொழில்r.\nஅவரது முதல் படம் சுந்தரபாண்டியின் இயக்கத்தில் வெளிவந்த \"வைகை\", ஒரு காதல் கதையாக இருந்தது, அதில் அவருடைய பாத்திரம் உண்மையான வாழ்க்கையை அடிப்படையாகக் கொண்டிருந்தது. பிறகு, 2010இல் ராசு மதுரவன் இயக்கத்தில் கோரிப்பாளையம் என்ற படத்தில் நடித்தார், அதில் அவர் இரண்டாவது முன்னணி வேடத்தில் நடித்தார். அவர் படத்தில் நடித்தபோது அவர் ஒரு மாணவியாகவே இருந்தார். 2011இல் இவரது மூன்றாவது படமான \"மைதானம்\" படத்தில் நடித்ததற்காக விமர்சகர்கள் மற்றும் பார்வையாளர்களிடமிருந்து நேர்மறையான விமர்சனங்களைப் பெற்றார். அதில் அவர் கலாச்சாரம் மற்றும் பாரம்பரியத்தை மதிக்கும் ஒரு கிராமியப் பெண்மணியாக நடித்தார்,\n\nதனது அடுத்த படமான இயக்குனர் சீலனின் \"கண்டதும் காணாததும்\" என்றப் படத்தில் நகரத்தில் வளரும் ஒரு கல்லூரிப் பெண்ணாக நடித்திருந்தார். 2012இல் இவர் \"சினிமா கம்பெனி\" என்ற படத்தில் மூலம் மலையாளத் திரையில் அறிமுகமானார். பின்னர் அதே ஆண்டில் சஜீவன் அந்திக்காடுவின் \"பிரபுவின்ட்டே மக்கள்\" என்றப் படத்தின் முன்னணி பாத்திரத்தில் தோன்றினார். 2014 தமிழ் திகில்ப் படம் \"பண்டுவம்\" படத்தில் அவர் ஒரு மனநல மருத்துவராக, நவீனமான பாத்திரத்தில் நடித்தார்.\nஅவர் தொலைக்காட்சி நிகழ்ச்சி வழங்குபவராக பணிபுரிந்தார். 2014 இல், ஜீவன் தொலைக்காட்சியில் ஒரு நிகழ்ச்சியை நடத்தினார். பின்னர் அவர் \"மழவில் மனோரமா\"வில் \"தத்துபுத்திரி\" என்ற ஒரு தொலைக்காட்சித் தொடரில் முன்னணி பாத்திரத்தில் நடித்தார். அவர் ஒரு சில விளம்பரங்களிலும் தோன்றினார்.\n\n2017 ஆம் ஆண்டில் அவரது அடுத்த தொலைக்காட்சி தொடரான \"மை மருமகன்\" சூர்யா தொலைக்காட்சியில் ஒளிபரப்பப்பட்டது, மேலும் \"சிந்தவிஸ்தாயா சீதா\" என்ற தொடர் \"ஏஷியாநெட்\" தொலைக்காட்சியில் ஒளிபரப்பப்பட்டபோது அவளுடைய புகழ் மலையாள பார்வையாளர்களிடையே பரவியது. இவர் தற்போது \"ஃபிளவர்ஸ்\" மலையாள தொலைக்காட்சியில் \"சிந்தவிஸ்தாயா சீதா\" என்ற தொடரின் தொடர்ச்சியான \"சீதா\"வில் ஒரு முன்னணி கதாபாத்திரத்தில் நடித்து வருகிறார். அவர் ஒரு \"பிரணாயினி\" தொடரில் கையெழுத்திட்டார், ஆனால் பின்னர் விலகிக் கொண்டார். மேடை நிகழ்ச்சிகளில் முக்கியமாக ஒரு நடன கலைஞராக அவர் செயல்படுகிறார். பல தொலைக்காட்சி நிகழ்ச்சிகளிலும் அவர் தோன்றி வருகிறார்.\n"}
{"id": "437883", "url": "https://ta.wikipedia.org/wiki?curid=437883", "title": "மல்லர்", "text": "மல்லர்\n\nமல்லர் (கி.பி. 11 முதல் 13 ஆம் நூற்றாண்டு வரை) என்பவா் தமிழ்ப் புலவா், அறிஞர் மற்றும் திருக்குறள் உரையாசிரியர் ஆவார். பலராலும் போற்றப்படும், திருக்குறளுக்கு உரை எழுதிய பத்து இடைக்கால புலவர்களில் ஒருவர். நச்சர், திருமலையர், தருமர், தாமதத்தர் ஆகியவர்களோடு இவருடைய உரையும் கிடைக்கப் பெறவில்லை.\n\nSection::::வாழ்க்கை.\nஇவருடைய வாழ்க்கையைப் பற்றி எந்த குறிப்புகளும் கிடைக்கப் பெறவில்லை.\n\nSection::::திருக்குறள் உரைகள்.\nகுறளுக்கு 300க்கு மேற்பட்ட உரையாசிரியர்கள் உரையெழுதியுள்ளனர். அவற்றுள், கருத்து வேறுபாடுகளும் முரண்களும் அதிகம் எழுகின்றன.\n\nSection::::பதின்மர் உரை.\nபழங்காலத்தில் இதற்குப் பலர் உரை எழுதியுள்ளனர். முதலாவதாக எழுந்த உரைகளாகப் பதின்மர் (பத்து) உரைகளைக் கூறுவர். அவற்றில் புகழ் வாய்ந்ததாக விளங்குவதும் அதிகமாகப் பயன்படுத்தப்படுவதும் பரிமேலழகர் உரைதான்.\n\nதருமர் மணக்கும் தாமத்தார் நச்சர்\n\nபரிதி பரிமே லழகர்-மல்லர்\n\nபரிப்பெருமாள் காலிங்கர், வள்ளுவர்நூற்கு\n\nஎல்லையுரை செய்தா ரிவர்.\n\nஎன்கிறது பழைய தனிப்பாடல் வெண்பா.\n\nஇதில் குறிப்பிடப்படும் பதின்மர்: தருமர், மணக்குடவர், தாமத்தர், நச்சர், பரிமேலழகர், பருதியார், திருமலையர், மல்லர், கவிப்பெருமாள், காளிங்கர் ஆவர்.\n\nதிருக்குறளின் பாடம் முதன்முதலில் நமக்குத் தெரிய வருவது மணக்குடவர் (10 ஆம் நூற்றாண்டு) உரை வழியாகவே. பரிமேலழகரின் உரை  பத்தாவது.  மணக்குடவரின் உரைக்குப் பின் மூன்று நூற்றாண்டுகள் கழித்து எழுதப்பட்டது. மணக்குடவரின் உரையைப் பரிமேலழகர் பல இடங்களில் திருத்தி அமைக்கின்றார். திருக்குறளின் அமைப்பு முறையிலும் மாற்றம் செய்துள்ளார்.\n\nஇந்தப் பத்து உரைகளுள், தற்போது மக்களிடையே உரை பவனியாக மனவலம் வருவது பரிமேலழகர், மணக்குடவர், பரிதியார், காளிங்கர், பரிப்பெருமாள் ஆகியோரது உரைகளே. மற்ற உரைகள் கிடைக்கப் பெறவில்லை.\n\nSection::::தற்கால உரைகள்.\nதற்காலத்திலும் திருக்குறளுக்கு மு. வரதராசன், மு. கருணாநிதி, சாலமன் பாப்பையா உட்பட பலர் விளக்க உரைகளை எழுதியுள்ளனர். இவற்றுள் சிறப்பாகக் கருதப்படுவது டாக்டர் மு.வரதராசனார் அவர்களது நூலாகும்.\n\nSection::::மேலும் பார்க்க.\nதிருக்குறள்\n\nதிருவள்ளுவ மாலை\n\nபாிமேலழகர்\n"}
{"id": "437888", "url": "https://ta.wikipedia.org/wiki?curid=437888", "title": "அகண்ட காவிரி", "text": "அகண்ட காவிரி\n\nஅகண்ட காவிரி என்பது காவிரி ஆறானது மைசூர்ப் பீடபூமியிலிருந்து இறங்கிக் கொங்கு நாட்டைக் கடந்து சோழ நாட்டை அடைந்து திருச்சிராப்பள்ளிக்கு அருகில் திருவரங்கத்தைச் சுற்றிக் காவிரி, கொள்ளிடம் என்று இரு ஆறுகளாகப் பிரிகிறது. அவ்வாறு பிரிவதற்கு முன்பு ஒன்றாக வரும் ஆறானது மிகவும் அகன்று காணப்படும். இப்பதியில் காணப்படும் கவிரி ஆறானது அகண்ட காவிரி என அழைக்கப்படுகிறது. அகண்டம் என்னும் சொல் இரண்டுபடாமல் ஒன்றாயிருப்பது என்று பொருள்படும்.\n"}
{"id": "437890", "url": "https://ta.wikipedia.org/wiki?curid=437890", "title": "நச்சர்", "text": "நச்சர்\n\nநச்சர் (கி.பி. 11 ஆம் நூற்றாண்டு) என்பவா் தமிழ்ப் புலவா், அறிஞர் மற்றும் திருக்குறள் உரையாசிரியர் ஆவார். பலராலும் போற்றப்படும், திருக்குறளுக்கு உரை எழுதிய பத்து இடைக்கால புலவர்களில் ஒருவர். மல்லர், திருமலையர், தருமர், தாமதத்தர் ஆகியவர்களோடு இவருடைய உரையும் கிடைக்கப் பெறவில்லை.\n\nSection::::வாழ்க்கை.\nஇவருடைய வாழ்க்கையைப் பற்றி எந்த குறிப்புகளும் கிடைக்கப் பெறவில்லை.\n\nமற்றொரு இடைக்கால தமிழ்ப் புலவரான நச்சினார்க்கினியர் இவர் என தவறாக நம்பப்படுகிறது. ஆனால் நச்சினார்க்கினியரைப் போற்றிப் பாடும் பாடலில், அவர் திருக்குறளுக்கு உரை எழுதியதாக எந்த குறிப்பும் இல்லாததாலல், அறிஞர்கள் இதை மறுக்கின்றனர்.\n\nSection::::திருக்குறள் உரைகள்.\nகுறளுக்கு 300க்கு மேற்பட்ட உரையாசிரியர்கள் உரையெழுதியுள்ளனர். அவற்றுள், கருத்து வேறுபாடுகளும் முரண்களும் அதிகம் எழுகின்றன.\n\nSection::::பதின்மர் உரை.\nபழங்காலத்தில் இதற்குப் பலர் உரை எழுதியுள்ளனர். முதலாவதாக எழுந்த உரைகளாகப் பதின்மர் (பத்து) உரைகளைக் கூறுவர். அவற்றில் புகழ் வாய்ந்ததாக விளங்குவதும் அதிகமாகப் பயன்படுத்தப்படுவதும் பரிமேலழகர் உரைதான்.\n\nதருமர் மணக்கும் தாமத்தார் நச்சர்\n\nபரிதி பரிமே லழகர்-மல்லர்\n\nபரிப்பெருமாள் காலிங்கர், வள்ளுவர்நூற்கு\n\nஎல்லையுரை செய்தா ரிவர்.\n\nஎன்கிறது பழைய தனிப்பாடல் வெண்பா.\n\nஇதில் குறிப்பிடப்படும் பதின்மர்: தருமர், மணக்குடவர், தாமத்தர், நச்சர், பரிமேலழகர், பருதியார், திருமலையர், மல்லர், கவிப்பெருமாள், காளிங்கர் ஆவர்.\n\nதிருக்குறளின் பாடம் முதன்முதலில் நமக்குத் தெரிய வருவது மணக்குடவர் (10 ஆம் நூற்றாண்டு) உரை வழியாகவே. பரிமேலழகரின் உரை  பத்தாவது.  மணக்குடவரின் உரைக்குப் பின் மூன்று நூற்றாண்டுகள் கழித்து எழுதப்பட்டது. மணக்குடவரின் உரையைப் பரிமேலழகர் பல இடங்களில் திருத்தி அமைக்கின்றார். திருக்குறளின் அமைப்பு முறையிலும் மாற்றம் செய்துள்ளார்.\n\nஇந்தப் பத்து உரைகளுள், தற்போது மக்களிடையே உரை பவனியாக மனவலம் வருவது பரிமேலழகர், மணக்குடவர், பரிதியார், காளிங்கர், பரிப்பெருமாள் ஆகியோரது உரைகளே. மற்ற உரைகள் கிடைக்கப் பெறவில்லை.\n\nSection::::தற்கால உரைகள்.\nதற்காலத்திலும் திருக்குறளுக்கு மு. வரதராசன், மு. கருணாநிதி, சாலமன் பாப்பையா உட்பட பலர் விளக்க உரைகளை எழுதியுள்ளனர். இவற்றுள் சிறப்பாகக் கருதப்படுவது டாக்டர் மு.வரதராசனார் அவர்களது நூலாகும்.\n\nSection::::மேலும் பார்க்க.\nதிருக்குறள்\n\nதிருவள்ளுவ மாலை\n\nபாிமேலழகர்\n"}
{"id": "437892", "url": "https://ta.wikipedia.org/wiki?curid=437892", "title": "தாமதத்தர்", "text": "தாமதத்தர்\n\nதாமதத்தர் (கி.பி. 11 ஆம் நூற்றாண்டு) என்பவா் தமிழ்ப் புலவா், அறிஞர் மற்றும் திருக்குறள் உரையாசிரியர் ஆவார். பலராலும் போற்றப்படும், திருக்குறளுக்கு உரை எழுதிய பத்து இடைக்கால புலவர்களில் ஒருவர். மல்லர், திருமலையர், தருமர், நச்சர் ஆகியவர்களோடு இவருடைய உரையும் கிடைக்கப் பெறவில்லை.\n\nSection::::வாழ்க்கை.\nஇவருடைய வாழ்க்கையைப் பற்றி எந்த குறிப்புகளும் கிடைக்கப் பெறவில்லை.\n\nSection::::திருக்குறள் உரைகள்.\nகுறளுக்கு 300க்கு மேற்பட்ட உரையாசிரியர்கள் உரையெழுதியுள்ளனர். அவற்றுள், கருத்து வேறுபாடுகளும் முரண்களும் அதிகம் எழுகின்றன.\n\nSection::::பதின்மர் உரை.\nபழங்காலத்தில் இதற்குப் பலர் உரை எழுதியுள்ளனர். முதலாவதாக எழுந்த உரைகளாகப் பதின்மர் (பத்து) உரைகளைக் கூறுவர். அவற்றில் புகழ் வாய்ந்ததாக விளங்குவதும் அதிகமாகப் பயன்படுத்தப்படுவதும் பரிமேலழகர் உரைதான்.\n\nதருமர் மணக்கும் தாமத்தார் நச்சர்\n\nபரிதி பரிமே லழகர்-மல்லர்\n\nபரிப்பெருமாள் காலிங்கர், வள்ளுவர்நூற்கு\n\nஎல்லையுரை செய்தா ரிவர்.\n\nஎன்கிறது பழைய தனிப்பாடல் வெண்பா.\n\nஇதில் குறிப்பிடப்படும் பதின்மர்: தருமர், மணக்குடவர், தாமத்தர், நச்சர், பரிமேலழகர், பருதியார், திருமலையர், மல்லர், கவிப்பெருமாள், காளிங்கர் ஆவர்.\n\nதிருக்குறளின் பாடம் முதன்முதலில் நமக்குத் தெரிய வருவது மணக்குடவர் (10 ஆம் நூற்றாண்டு) உரை வழியாகவே. பரிமேலழகரின் உரை  பத்தாவது.  மணக்குடவரின் உரைக்குப் பின் மூன்று நூற்றாண்டுகள் கழித்து எழுதப்பட்டது. மணக்குடவரின் உரையைப் பரிமேலழகர் பல இடங்களில் திருத்தி அமைக்கின்றார். திருக்குறளின் அமைப்பு முறையிலும் மாற்றம் செய்துள்ளார்.\n\nஇந்தப் பத்து உரைகளுள், தற்போது மக்களிடையே உரை பவனியாக மனவலம் வருவது பரிமேலழகர், மணக்குடவர், பரிதியார், காளிங்கர், பரிப்பெருமாள் ஆகியோரது உரைகளே. மற்ற உரைகள் கிடைக்கப் பெறவில்லை.\n\nSection::::தற்கால உரைகள்.\nதற்காலத்திலும் திருக்குறளுக்கு மு. வரதராசன், மு. கருணாநிதி, சாலமன் பாப்பையா உட்பட பலர் விளக்க உரைகளை எழுதியுள்ளனர். இவற்றுள் சிறப்பாகக் கருதப்படுவது டாக்டர் மு.வரதராசனார் அவர்களது நூலாகும்.\n\nமேற்கண்ட உரைகளில் எது வள்ளுவர் பெருமானுடைய உள்ளம், சிந்தனை என்பதைக் காண முடியவில்லை. இலக்கியங்களில் தடுக்கி விழுந்தவன் எல்லாம் குறளுக்கு உரை எழுத முன்வந்ததே காரணம்.\n\nSection::::மேலும் பார்க்க.\nதிருக்குறள்\n\nதிருவள்ளுவ மாலை\n\nபாிமேலழகர்\n"}
{"id": "437896", "url": "https://ta.wikipedia.org/wiki?curid=437896", "title": "அக்கம்மா செரியன்", "text": "அக்கம்மா செரியன்\n\nஅக்கம்மா செரியன் என்பவர் ஒரு இந்திய விடுதலைப் போராட்ட வீராங்கனையாவார். இவர் முந்தைய திருவிதாங்கூர் ( கேரளம் ) பகுதியைச் சேர்ந்தவர். இவர் திருவிதாங்கூர் ஜான்சி ராணி என்று பிரபலமாக அறியப்பட்டார்.\n\nSection::::ஆரம்ப வாழ்க்கை மற்றும் கல்வி.\nஇவர் 14 பிப்ரவரி 1909 இல் செயிண்ட் தாமஸ் கிறித்துவர்களான, நசரானி குடும்பத்தில் திருவாங்கூரின், கஞ்சிரப்பள்ளியில் தோமன் செரியன் மற்றும் அன்னம்மா கரிப்பப்பரம்பிள் இணையருக்கு இரண்டாவது மகளாக பிறந்தார். இவர் கஞ்சிரபள்ளியில் உள்ள அரசு மகளிர் உயர்நிலைப் பள்ளியிலும், சங்கனாச்சேரி புனித சூசையப்பர் உயர்நிலைப் பள்ளியிலும் தன் பள்ளிப்படிப்பை மேற்கொண்டார். எர்ணாகுளம் புனித தெரசாள் கல்லூரியில் வரலாற்றில் இளங்கலை பட்டம் பெற்றார்.\n\n1931 ஆம் ஆண்டு தனது கல்வியை நிறைவு செய்த பின்னர், இடக்கரை புனித மேரி ஆங்கி வழிப் பள்ளி ஆசிரியராகப் பணியாற்றினார். பின்னர் இப்பள்ளியின் தலைமை ஆசிரியராக உயர்ந்தார். ஆறு வருடங்கள் இந்தப் பள்ளியில் பணிபுரிந்தார். இக்காலகட்டத்தில் இவர் திருவனந்தபுரம் பயிற்சி கல்லூரியில் எல்.டி. பட்டம் பெற்றார்.\n\nSection::::விடுதலைப் போராட்டத்தில்.\n1938 பெப்ரவரியில், திருவாங்கூர் மாநில காங்கிரஸ் கட்சி உருவானது. விடுதலைப் போராட்டத்தில் ஈடுபட தனது கற்பிக்கும் பணியிலிருந்து அக்கம்மா விலகினார்.\n\nSection::::ஒத்துழையாமை இயக்கம்.\nமாநில காங்கிரசின் ஒருங்கிணைப்பில் திருவாங்கூர் மக்கள் பொறுப்பான அரசாங்கத்திற்காக போராட்டத்தைத் தொடங்கினர். திருவாங்கூர் திவான், சி.பி. ராமசாமி ஐயார், இந்தப் போராட்டத்தை நசுக்க முடிவு செய்தார். இதையடுத்து 26 ஆகத்து 1938 அன்று ஒத்துழையாமை இயக்கத்தைஅத் தடை செய்தார். மேலும் ஒத்துழையாமை இயக்கத்தில் ஈடுபட்ட மாநில காங்கிரசின் பட்டம் தாணு பிள்ளை உட்பட முக்கிய மாநில காங்கிரசு தலைவர்கள் கைது செய்யப்பட்டனர். இதனால் மாநில காங்கிரசானது தனது போராட்ட முறையை மாற்றியது. அதன் செயற்குழு கலைக்கப்பட்டு தலைவருக்கு அனைத்து அதிகாரங்களும் அளிக்கப்பட்டன மேலும் தனக்கு அடுத்த தலைவரை நியமிக்கும் உரிமையையும் அளிக்கப்பட்டது. மாநில காங்கிரசின் பதினொரு 'சர்வாதிகாரிகள்' (தலைவர்கள்) அடுத்தடுத்து கைது செய்யப்பட்டனர். பதினான்காம் தலைவரான குட்டநாடு ராமகிருஷ்ண பிள்ளை, அவரது கைதுக்கு முன்னதாக, அக்கம்மா செரியனை பன்னிரண்டாவது தலைவராக்க பரிந்துரைத்தார்.\n\nSection::::கௌடியர் அரண்மனைக்கு பேரணி.\nஅக்கமா செரியன் தலைமையில், தம்பானூரிலிருந்து மகாராஜா சித்திரைத் திருநாள் பலராம வர்மாவின் கௌடியர் அரண்மனையை நோக்கி மாபெரும் பேரணியை நடத்தினார். திவான் சி. பி ராமசாமி ஐயரை பதவி நீக்கம் செய்ய வேண்டும் என்று கோரிக்கை விடுத்தார். சி. பி ராமசாமி ஐயருக்கு எதிராக மாநில காங்கிரசு தலைவர்கள் பல குற்றச்சாட்டுகளை முன்வைத்தனர். 20,000 க்கும் அதிகமான மக்கள் கலந்து கொண்ட இந்தப் பேரணியினரை துப்பாக்கியால் சுடுக்குமாறு பிரித்தானிய காவல் துறைத் தலைவர் தனது ஆட்களுக்கு உத்தரவிட்டார். இதற்கு அக்கமா செரியன், \"நான்தான் தலைவர், நீ மற்றவர்களை கொல்லுவதற்கு முன்னர் முதலில் என்னைத் துப்பாக்கியால் சுடு\" என்றார். இவரது இந்தத் உறுதியான சொற்களானது காவல் அதிகாரிகள் தங்கள் உத்தரவை திரும்பப் பெறும் கட்டாயத்துக்கு உள்ளாக்கியது. இதையறிந்த மகாத்மா காந்தி இவரை 'திருவாங்கூர் ஜான்சி ராணி' என்று புகழ்ந்தார். 1939 ஆம் ஆண்டில் தடை உத்தரவுகளை மீறியதற்காக இவர் கைது செய்யப்பட்டு தண்டிக்கப்பட்டார்.\n\nSection::::தேச்சேவகிகள் சங்க உருவாக்கம்.\n1938 அக்டோபரில் மாநில காங்கிரசு கட்சியின் செயற்குழுவானது, அக்கம்மா செரினை தேச்சேவகிகள் சங்கத்தின் (மகளிரணி) அமைப்பாளராக நியமித்தது. இவர் மாநிலத்தின் பல்வேறு பகுதிகளுக்கு சுற்றுப்பயணம் மேற்கொண்டு தேச்சேவகிகள் சங்கத்தின் உறுப்பினர்களாக சேருமாறு பெண்களுக்கு அழைப்பு விடுத்தார்.\n\nSection::::சிறைவாசம்.\nவிடுதலைப் போராட்டத்தின் போது அக்கம்மா செரியின் இருமுறை சிறையில் அடைக்கப்பட்டார்.\n\nSection::::மாநில காங்கிரசின் ஆண்டு மாநாடு.\nமாநில காங்கிரசின் முதல் ஆண்டு மாநாடானது தடையை மீறி, 1938 திசம்பர் 22, 23 நாட்களில் வத்தியூர்காவில் நடைபெற்றது. கிட்டத்தட்ட மாநிலத்தின் அனைத்துத் தலைவர்களும் கைது செய்யப்பட்டு சிறையில் அடைக்கப்பட்டனர். அக்கம்மா, தனது சகோதரி ரோசம்மா புன்னோசுடன் (இவரும் ஒரு விடுதலைப் போராட்ட வீராங்கனை. பிற்காலத்தில் சட்டமன்ற உறுப்பினராகவும், 1948 க்குப் பிறகு இ.பொ.க தலைவராக இருந்தரவர்), 1939 திசம்பர் 24 அன்று கைது செய்யப்பட்டார். இவர்களுக்கு ஓராண்டு சிறைதண்டனை விதிக்கப்பட்டது. அவர்கள் சிறையில் அடைக்கப்பட்ட இவர்கள் அங்கு அச்சுறுத்தளுக்கு ஆளாயினர். சிறை அதிகாரிகளின் தூண்டுதலினால், சில கைதிகள், இவர்களை தவறான, மோசமான சொற்களைக் கொண்டு வசைபாடினர். இந்த நிகழ்வு குறித்து பட்டம் தாணு பிள்ளையால் காந்திக்கு எழுதப்பட்டது. இந்நிகழ்வை சி. பி. ராமசாவாமி அய்யர் மறுத்தார். அக்கம்மாவின் சகோதரரான, கே. சி. வர்கி கரிப்பாபரம்பிலும் விடுதலை இயக்கத்தில் கலந்து கொண்டார்.\n\nSection::::வெள்ளையனே வெளியேறு இயக்கம்.\nஅக்கம்மா, சிறையில் இருந்து விடுதலையான பிறகு, மாநில காங்கிரசின் முழு நேர ஊழியர் ஆனார். 1942 இல், அதன் செயல் தலைவராக ஆனார். தனது தலைமை உரையில், 1942 ஆகத்து 8 அன்று இந்திய தேசிய காங்கிரசின் பம்பாய் மாநாட்டில் நிறைவேற்றப்பட்ட வரலாற்று சிறப்புமிக்க வெள்ளையனே வெளியேறு இயக்கத் தீர்மானத்தை வரவேற்றார். இதனையடுத்து கைது செய்யப்பட்ட இவருக்கு ஓராண்டு சிறைதண்டனை விதிக்கப்பட்டது. 1946 இல், தடையை மீறியதற்காக கைது செய்யப்பட்டு ஆறு மாதங்கள் சிறையிலடைக்கப்பட்டார். தனித் திருவாங்கூர் நாட்டைக் கோரிய சி. பி. ராமசாமி அய்யரின் கோரிக்கைக்கு எதிராக தனது குரலை உயர்த்தியதால் 1947 இல் மீண்டும் கைது செய்யப்பட்டார். \nSection::::சுதந்திர இந்தியாவில் வாழ்க்கை.\n1947 இல் விடுதலைக்குப் பிறகு, திருவாங்கூர் சட்டமன்றத்துக்கு காஞ்சிரப்பள்ளியில் இருந்து போட்டியின்றி தேர்ந்தெடுக்கப்பட்டார். விடுதலைப் போராட்ட வீரரும், திருவாங்கூர்-கொச்சி சட்டமன்ற உறுப்பினராக இருந்த வி. வி. வர்கி மன்னபிளாக்லை 1951 ஆம் ஆண்டு, திருமணம் செய்து கொண்டார். இவர்களுக்கு பொறியாளரான ஜார்ஜ் வி. வர்கி என்ற ஒரு மகன். 1950 களின் துவக்கத்தில், மக்களவைக்கு சீட்டு மறுக்கப்பட்டதைத் தொடர்ந்து காங்கிரசு கட்சியிலிருந்து அக்கம்மா விலகினார். 1952 ஆம் ஆண்டில் நடந்த தேர்தலில் மூவாட்டுப்புழா தொகுதியில் சுயேட்சையாக போட்டியிட்டு தோல்வியடைந்தார். 1950 களின் முற்பகுதியில், கட்சிகளின் சித்தாந்தங்கள் மாறியதால், அக்கம்மா அரசியலை விட்டு ஒதுங்கினார். இவரது கணவர் வி. வி. வர்கி 1952-54 முதல் கேரள சட்டமன்ற உறுப்பினராக இருந்தார். 1967 ஆம் ஆண்டில் கஞ்சிராப்பள்ளி சட்டசபை தேர்தலில் காங்கிரஸ் வேட்பாளராக போட்டியிட்ட அக்கம்மா கம்யூனிஸ்ட் கட்சியின் வேட்பாளரால் தோற்கடிக்கப்பட்டார். பின்னர், இவர் விடுதலைப் போராட்ட வீரர்களின் ஓய்வூதிய ஆலோசனைக் குழு உறுப்பினராக இருந்தார்.\n\nSection::::இறப்பு.\nஅக்மா செரியன் 5 மே 1982 அன்று இறந்தார். திருவனந்தபுரம், வெள்ளியபம்பலம் பகுதியில் இவருக்கு மரியாதை செய்யும் விதமாக ஒரு சிலை வைக்கப்பட்டுள்ளது. இவரது வாழ்கை குறித்து ஸ்ரீபால கே. மேனனால் ஒரு ஆவணப்படம் தயாரிக்கப்பட்டது.\n"}
{"id": "437901", "url": "https://ta.wikipedia.org/wiki?curid=437901", "title": "ஆப்பிரிக்கப் படைப்புழு", "text": "ஆப்பிரிக்கப் படைப்புழு\n\nஆப்பிரிக்கப் படைப்புழு (African armyworm) என்பது பூச்சிகள் இனத்தில் நாக்டுஏ என்ற குடும்பத்தைச் சார்ந்ததாகும். இவ்வகைப் பூச்சிகள் தங்களின் உணவைத்தேடிச் செல்லும்போது லார்வாக்கள் பெரும்பாலும் ராணுவ அணிவகுப்பு போன்று செல்வதால் இப்பூச்சியை படைப்புழு எனப் பொதுவாக அழைக்கின்றனர். கம்பளிப் பூச்சிகளைப்போல் இவற்றில் மேல் முடிகள் அதிகம் காணப்படாமல் கருப்பும், பச்சையுமான கோடுகள் கணப்படுகின்றன. கம்பளிப் பூச்சிகளைப்போல் தீங்குயிர் எனத்தைச் சார்ந்தாகும். இவை பயிர் வகைகளை ஒரே வாரத்தில் அழிக்கும் தன்மைகொண்டதாக உள்ளது. இவ்வகைப்புழுக்கள் அமெரிக்காவைப் பூர்வீகமாகக் கொண்டாலும் முதன் முதலில் ஆப்பிரிக்க நாடான நைஜீரியாவில் தான் அடையாளம் காணப்பட்டது. இவை மேலும் வளர்ச்சி அடைந்து ஆப்பிரிக்காவின் பல நாடுகளுக்கும் பரவியது. \n\nSection::::பரவல்.\nஇவை ஆப்பிரிக்கா மற்றும் ஆசியாக்கண்டத்தின் பல நாடுகளுக்கும் பரவிக்காணப்படுகிறது. ஆப்பிரிக்கா கண்டத்தில் தான்சானியா, கென்யா, உகாண்டா, எத்தியோப்பியா, சோமாலியா, மலாவி, ஜிம்பாப்வே, ஜாம்பியா, மற்றும் தென் ஆப்பிரிக்கா போன்ற நாடுகளிலும், ஆசியாக் கண்டத்தில் இந்தியா, சவுதி அரேபியா போன்ற நாடுகளிலும், தென்கிழக்கு ஆசியா, ஆத்திரேலியா, நியூசிலாந்து போன்ற நாடுகளிலும் பரவியுள்ளது. \n\nSection::::வாழ்விடம்.\nதாவரங்களில் மேல் முட்டையிட்டு இனவிருத்தி செய்து அதே தாவரத்தை உட்கொண்டு அதிகமான அளவு அழிவை ஏற்படுத்துகிறது. பொதுவாக இவை சதுப்புநிலம் சார்ந்த பகுதிகளில் அதிகமாக இனவிருத்தி செய்கிறது. \n\nSection::::கட்டுப்படுத்தும் முறை.\nஇவ்வகையான படைப்புழுக்களை பூச்சிகொல்லி மருந்துகொண்டு கட்டுப்படுத்துவது கடினமாகும். ஏனெனில் இவை பூச்சிக்கொல்லி மருந்து தெளிக்கும்போது தனது மலத்தால் தன்னை மூடி பாதுகாப்பக இருந்துகொள்கிறது. அதனால் இவை அதிகம் அழிவை ஏற்படுத்தும் மக்காச்சோளம் போன்ற உணவுப்பயிர்களுக்கும் முன்னால் நேப்பியர் புல் போன்ற புல் வகைகளை வளர்ப்பதால் இவற்றின் மேல் முதலில் முட்டையிட்டு அந்த முட்டைக்கு சத்துக்கள கிடைக்காமல் இப்பூச்சிகளின் இனப்பெருக்கம் கட்டுப்படுத்தப்படுகிறது. மேலும் ஊடுபயிர் முறை மூலம் மக்காச்சோளம் பயிரிடுவதற்கு 10 நாட்களுக்கு முன்னரே பீன்சு போன்ற பயிர்களை வளர்ப்பதால் பின்னர் வளரும் மக்காச்சோளத்தை இப்பூச்சிகள் கவணிப்பதில்லை. \n"}
{"id": "437905", "url": "https://ta.wikipedia.org/wiki?curid=437905", "title": "பராவ்பேப் நதி", "text": "பராவ்பேப் நதி\n\nபராவ்பேப் நதி (Paraopeba) இது பிரேசில் நாட்டில் மினாஸ் ஜெரைசு என்ற மாநிலத்தில் அமைந்துள்ளது. இவ்வாற்றின் நீளம் 510 கிலோமீட்டர்கள், இவ்வறு பாயும் நிலப்பரப்பு 12,090 சதுர கிலோமீட்டர்கள் கொண்டு 35 நகராட்சிகளுக்கு பரவியுள்ளது. இந்த நதியின் படுகைகளில் அதிகமாக பழங்குடிகள் வாழுகிறார்கள். \n\n"}
{"id": "437906", "url": "https://ta.wikipedia.org/wiki?curid=437906", "title": "சோம வாரப்பட்டி", "text": "சோம வாரப்பட்டி\n\nதமிழ்நாட்டில் திருப்பூர் மாவட்டத்தில் குடிமங்கலம் வட்டத்தில் அமைந்துள்ள ஓர் ஊராட்சி ஆகும்.இது உடுமலைப்பேட்டை சட்டமன்ற தொகுதிக்கும் பொள்ளாச்சி மக்களவை தொகுதிக்கும் உட்பட்டதாகும்.\n\nSection::::மக்கள் தொகை.\n2011 மக்கள் தொகை கணக்கெடுப்பு படி ஊராட்சியில் 4,768 பேர் இருக்கிறார்கள். இதில் 51% பேர் ஆண்களும் 49% பேர் பெண்களும் இருக்கின்றார்கள்.0.7% பேர் 18 வயதினருக்கும் கீழ் உள்ளவர்கள் ஆவார்.\n\n"}
{"id": "437907", "url": "https://ta.wikipedia.org/wiki?curid=437907", "title": "தோழா (2008 திரைப்படம்)", "text": "தோழா (2008 திரைப்படம்)\n\nதோழா 2008 ஆம் ஆண்டு நிதின் சத்யா, பிரேம்ஜி அமரன், விஜய் வசந்த் மற்றும் அஜய்ராஜ் நடிப்பில், என். சுந்தரேஸ்வரன் இயக்கத்தில், பிரேம்ஜி அமரன் இசையில் வெளியான தமிழ் திரைப்படம். கில்லி மற்றும் ஜாம்பவான் ஆகிய திரைப்படங்களில் கதாநாயகர்களின் சகோதரி வேடத்தில் நடித்த ஜெனிஃபர் இப்படத்தில் கதாநாயகியாக அறிமுகம் ஆனார். இப்படத்தின் நான்கு கதாநாயகர்களும் இதற்கு முன் சென்னை 600028 திரைப்படத்தில் இணைந்து நடித்திருந்தனர்.\n\nSection::::கதைச்சுருக்கம்.\nஇப்படம் நான்கு நண்பர்களைப் பற்றிய கதை ஆகும்.\n\nஅறிவழகன் (பிரேம்ஜி அமரன்), கஜனி (விஜய் வசந்த்) மற்றும் ராஜா (நிதின் சத்யா) ஆகியோர் நெருங்கிய நண்பர்கள். இம்மூன்று நண்பர்களுடன் நான்காவதாக இணைய வரும் வேலு ( அஜய்ராஜ்) தன் தங்கையின் இறப்புக்குக் காரணமான அவளின் காதலனைத் தேடி வருபவன். பிரியா (நான்சி ஜெனிபர்) வேலுவை விரும்புகிறாள். ஆனால் வேலு தன் சூழ்நிலை காரணமாக பிரியாவைக் காதலிக்க மறுக்கிறான். அவன் தன் தங்கையைக் காதலித்து ஏமாற்றி அவளது இறப்புக்குக் காரணமானவனைத் தேடி அவனைக் கொல்வதையே முதல் குறிக்கோளாகக் கொண்டுள்ளான். ராஜாவே இதுநாள் வரை தான் தேடிவந்த நபர் என்பதையறியும் அஜய் அவனைக் கொல்வதற்கு முடிவு செய்கிறான். அதே சமயம் ராஜா தன்னைக் கொல்வதற்கு வரும் வேலுவைக் கொல்ல ஆட்களை ஏற்பாடு செய்கிறான். இருவரில் யார் வெற்றி பெற்றனர் என்பது மீதிக்கதை.\n\n\nSection::::இசை.\nபடத்தின் இசையமைப்பாளர் பிரேம்ஜி அமரன். பாடலாசிரியர்கள் கங்கை அமரன், வாலி மற்றும் சினேகன். 1984 ஆம் ஆண்டு வெளியான தாவணிக் கனவுகள் என்ற திரைப்படத்தில் இடம்பெற்ற \"ஒரு நாயகன் உதயமாகிறான்\" என்ற பாடல் இப்படத்தில் மாற்றிசை வடிவத்தில் பயன்படுத்தப்பட்டது.\n\nSection::::சர்ச்சை மற்றும் விமர்சனம்.\nவழக்கு: 2016 ஆம் ஆண்டு கார்த்தி, நாகார்ஜூனா, தமன்னா உள்ளிட்டவர்கள் நடித்து, வம்சி பைடிபல்லி இயக்கத்தில் தமிழ் மற்றும் தெலுங்கில் உருவானது தோழாதிரைப்படம். தன்னிடம் எந்த அனுமதியும் பெறாமல் \"தோழா\" என்ற பெயர் பயன்படுத்தப்பட்டுள்ளதாக இப்படத்தின் தயாரிப்பாளர் சுந்தரேஸ்வரன், நடிகர்கள் கார்த்தி மற்றும் நாகார்ஜுனா, பிவிபி சினிமா, இயக்குநர் வம்சி ஆகியோர் மீது வழக்கு தொடுத்தார்.\n\nவிமர்சனம்: நல்ல நண்பர்களைப் பற்றிய நல்ல திரைப்படம்.\n"}
{"id": "437911", "url": "https://ta.wikipedia.org/wiki?curid=437911", "title": "விழித்திரை நிணநீர் பாதிப்பு", "text": "விழித்திரை நிணநீர் பாதிப்பு\n\nவிழித்திரை நிணநீர் பாதிப்பு (Central Serous Retinopathy) இது கண்களில் காணப்படும் குறைபாடுகளில் பார்வைக் குறைபாட்டில் சார்ந்ததாகும். இவ்வகையான குறைபாடுகள் தற்காலிகமாக ஏதாவது ஒரு கண்ணில் தோன்றி மறையும் குறைபாடாகும். இவ்வகையாய குறைபாடுகள் வரும்போது எந்தவிதமான அறிகுறிகளும் தெரிவதில்லை. நமது விழித்திரையின் அடிப்பாகத்தில் நிணநீர் கசிந்து ஒன்று சேர்வதால் பார்வைத் திறன் குறைவடைகிறது. இதற்கு முக்கிய காரணம் மன அழுத்தம் என சொல்லப்படுகிறது. \n"}
{"id": "437913", "url": "https://ta.wikipedia.org/wiki?curid=437913", "title": "இரண்டாவது ஜெனீவா உடன்படிக்கை", "text": "இரண்டாவது ஜெனீவா உடன்படிக்கை\n\nஇரண்டாவது ஜெனீவா உடன்படிக்கை (Second Geneva Convention) இது ஜெனீவா உடன்படிக்கையின் படி இரண்டாவதாக கையெழுத்தானதாகும். இவ்வுடன்படிக்கை 1907 ஆம் ஆண்டு சுவிட்சர்லாந்து நாட்டின் இரண்டாவது பெரிய நகரமான ஜெனீவா நகரில் வைத்து கையெழுத்தானது. இவற்றில் முக்கிய அம்சமாகப் பார்க்கப்படுவது போர் நடக்கும்போது கடல் பகுதியின் பாதுகாப்பும், படைவீரர்கள், காப்பலில் வேலைசெய்யும் கடற்படை சார்ந்த ஆட்களின் பாதுகாப்பிற்காகவும் ஏற்படுத்தப்பட்டதாகும். ஜெனீவா உடன்படிக்கையின் படி இந்த உடன்படிக்கை தான் கடற்படைக்கென முதன் முதலில் கையெழுத்தான முதல் நடவடிக்கையாகும். \n\n"}
{"id": "437914", "url": "https://ta.wikipedia.org/wiki?curid=437914", "title": "கௌரி லட்சுமி பாயி", "text": "கௌரி லட்சுமி பாயி\n\nமஹாராணி அய்யயோமிக் திருநகர் கவுரி லக்ஷ்மி பாயி (1791-1815) இந்திய மாநிலமான திருவிதாங்கூர் மஹாராணியாவார். அவரது மகன் சுவாதி திருநாள் ராம வர்மாவிற்கு பிறகு 1813 முதல்1815 ஆம் ஆண்டு முடிய அவர் இறக்கும் வரை ஆட்சி செய்தார். சுவாதித்திருநாளின் பிரதி நிதியாக ஆட்சி செய்த பின் இரண்டாண்டுகள் திருவாங்கூரின் ராணியாக தன் சொந்த உரிமையுடன் ஆட்சி செய்தார், \n"}
{"id": "437919", "url": "https://ta.wikipedia.org/wiki?curid=437919", "title": "டியர் சன் மருது", "text": "டியர் சன் மருது\n\nடியர் சன் மருது 1995 ஆம் ஆண்டு ரகுமான் மற்றும் சௌந்தர்யா நடிப்பில், தேவா இசையில், எம். சோலை ராஜேந்திரன் இயக்கத்தில், எம். ஜெகந்நாதன் தயாரிப்பில் வெளியான தமிழ் திரைப்படம்.\n\nSection::::கதைச்சுருக்கம்.\nமருது (ரகுமான்) தான் செய்யாத குற்றத்திற்காக சிறை தண்டனை பெற்று சிறையில் இருக்கிறான். அவன் சிறை செல்ல காரணமானவர் வழக்கறிஞர் ராணி (சௌந்தர்யா). சிறையிலிருந்து விடுதலையாகும் மருது நேரே ராணியைக் காணச் செல்கிறான். தன் தவறுக்காக மன்னிப்பு கோரும் ராணியைத் தான் காதலிப்பதாகக் கூறுகிறான் மருது. இருவரும் காதலிக்கத் தொடங்குகிறார்கள். மருது தன் தம்பி ரவியுடன் (சிவா) சேர்ந்து நடனப்பள்ளி நடத்துகிறான்.\n\nநரம்பியல் மருத்துவரான விஸ்வநாதனுடன் (சிவகுமார்) நட்பாகிறான் மருது. விஸ்வநாதனின் மனைவி பார்வதி (ஸ்ரீவித்யா). சில வருடங்களுக்கு முன் ஒரு கோயில் திருவிழாவில் தங்கள் மகன் அசோக்கை சிறுவயதில் தொலைத்தது முதல் பார்வதி மனநிலை பாதிக்கப்படுகிறாள். இதனால் முன்பின் அறியாத அந்நியரைத் தன் மகன் அசோக் எனக்கருதி வீட்டிற்கு அழைத்து வந்து விடும் பழக்கமுடையவள்.\n\nகாவேரி (ரூபாஸ்ரீ) ரவியைக் காதலித்தாலும் அதை ரவியிடம் சொல்லத் தயங்குகிறாள். இதை அறிந்த மருது அவன் தம்பியிடம் காவேரியின் காதலைப் பற்றிக் கூறுகிறான். ஒருநாள் காவேரியிடம் தவறாக நடக்க முயலும் ரவியை மருது அடித்ததில் ரவி இறக்கிறான். ரவியைத் தப்பித்துச்செல்லுமாறு கூறுகிறார் விஸ்வநாதன்.\n\nஅதன் பிறகு காணாமல் போன தன் மகன் அசோக்தான் ரவி என்று விஸ்வநாதனுக்குத் தெரியவருகிறது. மருதுவைத் தற்செயலாகக் காணும் பார்வதி அவனைத் தன் மகன் அசோக் எனக்கருதி வீட்டிற்கு அழைத்துவருகிறாள். அதன்பின் நடப்பது மீதிக்கதை\n\n\nSection::::இசை.\nபடத்தின் இசையமைப்பாளர் தேவா. பாடலாசிரியர்கள் வைரமுத்து மற்றும் பிறைசூடன்.\n"}
{"id": "437926", "url": "https://ta.wikipedia.org/wiki?curid=437926", "title": "நீ நான் நிழல்", "text": "நீ நான் நிழல்\n\nஅக்டோபர் 10,2014ல் பிந்து ஜான் வர்கீஸ் தயாரிப்பில் வெளிவந்த நீ நான் நிழல் என்கிற திரைப்படத்தை ஜான் ராபின்சன் இயக்கியுள்ளார். இப்படம் மலையாளத்தில் ஆஷா பிளாக் என்ற தலைப்பிலும் மற்றும் தமிழ் மொழியில் நீ நான் நிழல் என்ற தலைப்பிலும் வெளிவந்த திரைப்படமாகும். இப்படத்தில் நடிகர்கள் சரத்குமார், அர்ஜுன் லால் மற்றும் நடிகை இஷிதா சவுகான் முக்கிய கதாபாத்திரத்தில் நடித்துள்ளனர். நடிகர்கள் தேவன், கிருஷ்ணபாஸ்கர் மங்களசேரி மற்றும் மனோஜ் கே.ஜெயன் ஆகியோர் துணை கதாபாத்திரத்தில் நடித்துள்ளனர். இப்படத்தில் ஜெசின் ஜார்ஜ் இசையமைத்துள்ளார்.\n\nSection::::கதைச்சுருக்கம்.\nஇந்தியாவைச் சேர்ந்த ஐந்து பேர் சிறிய நேரத்தில் குவாலா லம்பூரில் கொல்லப்பட்டனர். முதலில் இனதாக்குதலால் கொல்லப்பட்டதாக கருதப்படுகின்றது. பின்னர் தமிழ்நாட்டைச் சேர்ந்த விசாரணை அதிகாரி அன்வர் அலி இக்கொலைக்கும் இனதாக்குதலுக்கும் எவ்வித சம்மதமில்லை என்று நினைப்பார்.\n\nஉலகப் புகழ்பெற்ற ஃபேஸ்புக்கில் ஒரு பொதுவான காரணியை இவரும் இவரது படையும் கண்டுபிடித்துள்ளனர். அதாவது, பலியான அனைவரும் ஆஷா பிளாகின் பரஸ்பர நண்பர்களாவர். 17 வயதான ஆஷா எந்நேரமும் ஃபேஸ்புக்கில் தனது நண்பர்களிடம் பேசிக்கொண்டிருப்பார்.\n\nஆஷாவும் கோயம்புத்தூரைச் சேர்ந்த ரோஹித்தும் நண்பர்களாக பழகி காதல் வயப்படுவார்கள். ஆஷாவின் 18வது பிறந்தநாளில் அவளைக் காண குவாலா லம்பூர்க்கு ரோஹித் வரும்போது அவள் தற்கொலை செய்துக்கொள்வாள். அதிர்ச்சியடைந்த ரோஹித் அவள் தற்கொலைக்கு காரணமான ஐந்து பேரை கொன்றுவிடுவான். இதற்குக் காரணம் ஆஷாவின் ஐந்து ஃபேஸ்புக் நண்பர்கள் அவளை பாலியல் ரீதியான துன்புறுத்தலும், அவளது புகைப்படத்தை ஆபாசமாக சித்தரித்தலும் ஆகும். ஆஷா ஃபேஸ்புக்கில் அடிமையானதுக்கு காரணம் அவளது பெற்றோர் அவளைக் கண்டுகொள்ளாமல் இருப்பதாகும்.\n\n\nSection::::ஒலிப்பதிவு.\nஇப்படத்திற்கு பிண்ணணி இசையும் பாடல்களும் ஜெசின் ஜார்ஜ் இசையமைத்துள்ளார். பாடலாசிரியர்கள் தின் நாத் புதன்சேரி மற்றும் ஜெசின் ஜார்ஜ் ஆகியோர் பாடல்களை இயற்றியுள்ளனர். மே 10, 2014ல் பாடல்களை வெளியிடப்பட்டது.\n\nSection::::தயாரிப்பு.\nஇப்படக்குழுவினர் கேரளாவிலும் மலேசியாவிலும் படக் காட்சி செப்டம்பர் 2013 முதல் எடுக்கப்பட்டது. சமுக வளைத்தளங்கள் பயன்பாட்டால் ஏற்படும் ஆபத்தினை இப்படம் உருவாக்கப்பட்டது. இப்படம் அக்டோபர் 10,2014ல் இருமொழியிலும் வெளியானது.\n"}
{"id": "437927", "url": "https://ta.wikipedia.org/wiki?curid=437927", "title": "கேம்பஸ் (திரைப்படம்)", "text": "கேம்பஸ் (திரைப்படம்)\n\nகேம்பஸ் 2004 ஆம் ஆண்டு அறிமுக நடிகர்கள் சஜித் ராஜ், நிதீஷ், திவ்யா மற்றும் ஷீத்தல் ஷா இவர்களுடன் சுகன்யா, ஆனந்த்ராஜ் மற்றும் ராசன் பி. தேவ் நடிப்பில் சார்வி இயக்கத்தில், பிரான் மற்றும் ஆரிஃப் தயாரிப்பில், ரஜ்னீஷ் இசையில் வெளியான தமிழ் திரைப்படம்.\n\nSection::::கதைச்சுருக்கம்.\nபடத்தின் கதை \"மாடல்\" கலைக் கல்லூரியில் நடக்கிறது. நற்பெயருடன் விளங்கிய இக்கல்லூரி சமீபகாலமாக பல ஒழுங்கீன நடவடிக்கைகளாலும், மாணவர்களிடையே அடிக்கடி மோதல் நடைபெறுவதாலும் தன் நற்பெயரை இழந்துவிட்டது. சத்யா (சஜித் ராஜ்) மற்றும் ராக்கி (நிதேஷ்) இருவரும் அக்கல்லூரியில் இரண்டு குழுவாக செயல்படும் மாணவர்களின் தலைவர்களாக இருக்கின்றனர். இவர்களுக்கிடையே அடிக்கடி மோதல்கள் நடக்கிறது.\n\nகல்லூரியின் நிர்வாகிகள் ஆர். கே. தேவராஜ் (தேவன்) மற்றும் அமைச்சர் சத்தியசீலன் (ராசன் பி. தேவ்) இருவரும் அக்கல்லூரியை இடிக்கத் திட்டமிடுகின்றனர். இதனால் அதிர்ச்சியடையும் மாணவர்கள் கல்லூரியை இடிக்கவிடாமல் தடுக்க முடிவுசெய்கின்றனர். அந்தக் கல்லூரியில் பணிபுரியும் விரிவுரையாளர் பிரியா (சுகன்யா) மாணவர்களின் மோசமான நடவடிக்கைகளே கல்லூரியை இடிக்கக் காரணம் என்று மாணவர்களிடம் கூறி அவர்களை நல்லவர்களாக மாற்றி அதன்மூலம் கல்லூரியின் நற்பெயரை மீட்க முயல்கிறார். அவர் முயற்சியால் கல்லூரி மாணவி ஷீத்தல் (ஷீத்தல் ஷா) கல்லூரிகளுக்கு இடையிலான போட்டியில் வெற்றி பெற்று தன் கல்லூரிக்கு நற்பெயரை பெற்றுத் தருகிறார். இதனால் நம்பிக்கை அடையும் மற்ற மாணவர்களும் தங்களின் நடவடிக்கைகளைத் திருத்திக்கொண்டு கல்லூரியின் நற்பெயரைக் காப்பற்றுவதன் மூலம் கல்லூரியை இடிக்கவிடாமல் தடுத்து நிறுத்தமுடியும் என்று எண்ணுகின்றனர். பிரியாவிற்கு உதவி செய்வதற்காக எதிரெதிர் துருவங்களான சத்யாவும் ராக்கியும் நண்பர்களாக இணைகின்றனர்.\n\nசத்தியசீலன் கல்லூரியிலிருந்து மாணவர்களை வெளியேற்ற செய்யும் சதிகளை அவர்கள் எப்படி முறியடித்து தங்கள் கல்லூரியைக் காப்பாற்றுகின்றனர் என்பது மீதிக்கதை.\n\n\nSection::::இசை.\nபடத்தின் இசையமைப்பாளர் ரஜ்னீஷ். பாடலாசிரியர்கள் பா. விஜய், சினேகன், கலைக்குமார் மற்றும் விவேகா.\n"}
{"id": "437937", "url": "https://ta.wikipedia.org/wiki?curid=437937", "title": "பாவூர்சத்திரம்", "text": "பாவூர்சத்திரம்\n\nபாவூர்சத்திரம் (Pavoorchatram), தமிழ்நாட்டின் தென்காசி மாவட்டம், தென்காசி வட்டத்தில், தென்காசியிலிருந்து 10 கிமீ தொலைவில் உள்ளது. பாவூர்சத்திரம் கீழப்பாவூர் ஊராட்சி ஒன்றியம், கல்லூரணி ஊராட்சியில் அமைந்த கிராமம் ஆகும். திருநெல்வேலி - செங்கோட்டை செல்லும் சாலையில், திருநெல்வேலியிலிருந்து 45 கிமீ தொலைவிலும், தென்காசியிலிருந்து 10 கிமீ தொலைவிலும் பாவூர்சத்திரம் கிராமம் உள்ளது.\n\nSection::::போக்குவரத்து.\nSection::::தொடருந்து வசதிகள்.\nதிருநெல்வேலி, சென்னை, கொல்லம், செங்கோட்டை, வேளாங்கண்ணி செல்லும் தொடருந்துகள், பாவூர்சத்திரம் தொடருந்து நிலையம் வழியாகச் செல்கிறது. \nபாவூர்சத்திரம் ஊரானது திருநெல்வேலி - தென்காசி நெடுஞ்சாலையில் அமைந்துள்ளது. எனவே நூற்றுக்கணக்கான பேருந்துகள் இவ்வழியில் இயக்கப்படுகிறது. திருநெல்வேலி மற்றும் தென்காசி நகருக்கு அடிக்கடி பேருந்துகள் இயக்கப்படுகின்றன. இவை தவிர கடையம் , பாபநாசம் , அம்பாசமுத்திரம் , அகஸ்தியர் பட்டி , சுரண்டை , சுந்தரபாண்டியபுரம் , ஆலங்குளம் பகுதிகளுக்கும் பேருந்துகள் இயக்கப்படுகின்றன.\n\nபுறநகர் பகுதிகளான தூத்துக்குடி , திருச்செந்தூர் , நாகர்கோவில் , கடையநல்லூர் , செங்கோட்டை , புளியங்குடி , வாசுதேவநல்லூர் பகுதிகளுக்கும் கேரள மாநில போக்குவரத்து கழக சார்பிலும் பேருந்துகள் கொல்லம் , கோட்டயம் , பத்தனம்திட்டா , சங்கனாச்சேரி , எர்ணாகுளம் , காயம்குளம் , புனலூர் , கொட்டாரக்கரை பகுதிகளுக்கும் இயக்கப்படுகிறது.\n\nSection::::புவியியல்.\nமேற்கு தொடர்ச்சி மலை அடிவாரத்தில், தூத்துக்குடி - கொல்லம் நெடுஞ்சாலையில், தென்காசி - செங்கோட்டை இடையே பாவூர்சத்திரம் உள்ளது. \n\nSection::::பொருளாதாரம்.\nபாவூர்சத்திரத்தின் பொருளாதாரம் வேளாண்மையை நம்பியுள்ளது. பாவூர்சத்திரம் மர அறுவை ஆலைகளுக்கும், மரச் சந்தைக்கும் புகழ்பெற்றது. மேற்கு தொடர்ச்சி மலைக் காடுகளில் வெட்டப்படும் தேக்கு, கோங்கு, வாகை போன்ற மரங்கள் அறுக்கப்பட்டு பாவூர்சத்திரத்தில் சந்தைப்படுத்தப்படுகிறது.\n\nSection::::அருகமைந்த ஊர்கள்.\nகீழப்பாவூர், சுரண்டை, இலஞ்சி, தென்காசி, குற்றாலம், செங்கோட்டை மற்றும் கல்லூரணி ஆகும்.\n"}
{"id": "437939", "url": "https://ta.wikipedia.org/wiki?curid=437939", "title": "லீலா ஓம்செரி", "text": "லீலா ஓம்செரி\n\nலீலா ஓம்செரி (Leela Omsheri) இவர் ஒரு பாரம்பரிய பாடகர், இசைக்கலைஞர் மற்றும் எழுத்தாளர் ஆவார். பாரம்பரிய இசையில் அவரது பங்களிப்புகளுக்கு அவர் அறியப்பட்டவர் மற்றும் இந்திய பாரம்பரிய இசைக்கு அவரது பங்களிப்புக்காக இந்திய அரசாங்கத்தின் பத்மஸ்ரீ விருது பெற்றவர்.\n\nSection::::வாழ்க்கை ஸ்கெட்ச்.\nலீலா ஓம்செரி 1928 ஆம் ஆண்டு தமிழ்நாட்டிலுள்ள கன்னியாகுமரி மாவட்டத்தில் திருவட்டாறு \"மான்கொயிக்கல் தரவுடு\" என்ற இடத்தில் பிறந்தார். இளைய வயதிலேயே தனது சகோதரர், \"காமுகரா\" புருஷோத்தமனுடன் சேர்ந்து கர்னாடக இசைக் குருவான திருவட்டார் ஆறுமுகம் பிள்ளை பாகவதரிடம் இசையைக் கற்றார். இவரது சகோதரர் காமுகரா புருஷோத்தமன் பாரம்பரிய மற்றும் புகழ்பெற்ற பின்னணி பாடகராகவும் இருந்தார். இசைக்கலைஞர்களின் ஒரு குடும்பத்தில் இருந்து வந்த அவரது தாயாரின் வழிகாட்டுதலின் கீழ் இசை மற்றும் திறமைகளை வளர்த்துக் கொள்ளும் ஒரு வாய்ப்பு கிடைத்தது.\n\nகன்னியாகுமாரியில் ஆரம்பக்கல்வி முடிந்த பின், இவர் திருவனந்தபுரம் பெண்கள் கல்லூரியில் கர்நாடக இசையில்பட்டம் பெற்றார் , மேலும், பஞ்சாப் பல்கலைக்கழகத்தில் இந்துஸ்தானி இசையை படித்து மற்றொரு பட்டம் பெற்றார். மீரட் பல்கலைக் கழகத்திலிருந்து அவர் முதுகலை பட்டம் பெற்றார், அவர் தில்லி பல்கலைக்கழகத்தில் இசையில் முனைவர் பட்டம் பெற்றார்.\n\nபிரபல எழுத்தாளரான ஓமச்சேரி என். என். பிள்ளையை திருமணம் செய்து கொண்டு புது தில்லியில் தங்கியுள்ளார் . இத்தம்பதியருக்கு \"எஸ். டி. ஓம்சேரி\" மற்றும் \"தீப்தி ஒம்சேரி பால்லா\" என்ற இரண்டு குழந்தைகள் உண்டு, இவர் ஒரு புகழ்பெற்ற பாரம்பரிய நடனக்கலைஞர் ஆவார். அவர் சில சிறு கதைகள் எழுதியுள்ளார்.\n\nSection::::தொழில்.\nலீலா ஓமச்சேரி தற்போது கேரளா, திருவனந்தபுரம், \"காமுகரா இசைப் பள்ளியில் பேராசிரியராகவும்\" மற்றும் தில்லி \"திரிகாலா\" குருகுலத்தின் முதல்வராகவும், மற்றும் பேராசிரியராகவும் பணிபுரிந்தார்.\n\nஅவர் \"தக்ஷிண பாரதி\" (தென்னிந்திய மகளிர் அமைப்பு) என்ற அமைப்பின் தலைவராகவும் மற்றும் \"தில்லியில் உள்ள ஸ்வராலயாவின்\" துணைத் தலைவராகவும் இருந்தார்\n\n(1964 முதல் 1994 வரை அவர் தில்லி பல்கலைக்கழகத்தில் இணை பேராசிரியராகவும், கர்னாடக இசைப் பிரிவில் இசை மற்றும் நுண் கலை ஆசிரியராக பணிபுரிந்தார். \n"}
{"id": "437946", "url": "https://ta.wikipedia.org/wiki?curid=437946", "title": "பி. மாதுரி", "text": "பி. மாதுரி\n\nபி. மாதுரி \"(P.Madhri)\"என்ற மேடைப் பெயர் கொண்ட சிவஞானம் என்ற இவர் தென்னிந்திய பின்னணி பாடகர் ஆவார். இவர் மலையாளம், தமிழ் மற்றும் தெலுங்கு பாடல்களில் பாடியுள்ளார். சிறந்த பின்னணி பாடகருக்கான கேரளா மாநில திரைப்பட விருதை இரண்டு முறை வென்றுள்ளார்.\n\n1943 ல் திருச்சிராப்பள்ளியில் ஒரு தமிழ் குடும்பத்தில் சிவஞானம் பிறந்தார். தனது 13 வயதில் வி. ஜெயராம் என்பவரை மணந்து, 16 வயதில் இரண்டு குழந்தைகளின் தாயானார். மலையாள இசை அமைப்பாளர் ஜி.தேவராஜன் மெட்ராஸில் அவரது நிகழ்ச்சிகளில் இவரை பார்த்து. \"கடல்ப்பளம்\" (1969) என்ற படத்தில் வாய்ப்பளித்தார். இதில் பிரபலமான மாப்பிள்ள பாடல் \"கஸ்தூரி தைலமிட்டு முடி மினிக்கி\" என்ற பாடலை பாடினார். தேவராஜன் கண்டெடுத்த இவர் மிக வெற்றிகரமான மலையாள பின்னணி பாடகர்கள் ஒருவராக இருந்தார்.\n\nSection::::தொழில்.\nஅவர் முக்கியமாக மலையாள பாடல்களை பாடினார். 1970 களில் எஸ். ஜானகி மற்றும் பி. சுசீலா ஆகியோருக்கு பிறகு மூன்றாவது மிகப்பெரிய பெண் பாடகராக இருந்தார், மேலும் முக்கியமாக ஜி.தேவராஜன் மாஸ்டர் எழுதிய பாடல்களை பாடினார். மலையாளத்தில் மொத்தம் 552 பாடல்கள் பாடியுள்ளார். இதில் பெரும்பான்மை G. தேவராஜன் மாஸ்டர் எழுதிய பாடல்களே ஆகும். மலையாளத் திரைப்படத்தில் எந்தவொரு பெண் பாடகரும் செய்ய முடியாத ஒரு பதிவாகும். அவர் பல நாட்டுப்புற பாடல்கள், நகைச்சுவை பாடல்கள், கிளாசிக்கல் பாடல்கள், பக்தி பாடல்கள், காதல் பாடல்கள், சினிமா பாடல்களில் சோகமான பாடல்கள் போன்றவற்றை பாடி வந்தார். \n\nSection::::மாதுரியின் வெற்றிப் பாடல்கள் சில.\n\"பாலாசி மான்கே பரரினாய்ச்சு \nஇன்னிக்கு பொட்டுக்கட்டு \nஹிமாசிலா சயாதா \nகஸ்தூரி தாலமிட்டம் \nபிரியசகி கங்கே \nபிரணனாதன் என்க்கு \nகல்யாணி கல்வாணி \nதம்பிரான் தொட்டுதது \nசக்ரவர்த்தினி நினக்கு \nசந்திரகாலாபம் சர்தி \nபூமி ஸ்னேகா\nகாட்டம் பாயி மஜா கரம் பாயி \"\nகைதாப்பு விஷேஷியுமையா \"\nகன்ன ஆலிலக்கண்ணா \"\nசக்கிக்கோட்டோ சங்கர்\"\n"}
{"id": "437948", "url": "https://ta.wikipedia.org/wiki?curid=437948", "title": "பதவி படுத்தும் பாடு", "text": "பதவி படுத்தும் பாடு\n\nபதவி படுத்தும் பாடு 2005 ஆம் ஆண்டு ரஞ்சித் மற்றும் அனாமிகா நடிப்பில், சி. ராமலிங்கம் இயக்கத்தில், ஜி. மூர்த்தி தயாரிப்பில், காந்திதாசன் இசையில் வெளியான தமிழ் திரைப்படம்.\n\nSection::::கதைச்சுருக்கம்.\nகாட்டில் வசிக்கும் மலையப்பன் (ரஞ்சித்) முன்னாள் முதலமைச்சர் தமிழரசனைக் (ரவிச்சந்திரன்) கடத்துகிறான். அவரை விடுவிக்க அரசிடம் அதிக பணம் கேட்கிறான். தற்போதைய முதலமைச்சரான வீரபத்ரன் (பிரமிட் நடராஜன்) தன் அரசியல் எதிரியும் எதிர்க்கட்சியைச் சேர்ந்தவருமான தமிழரசன் கடத்தப்பட்டதற்கு உள்ளூர மகிழ்கிறார். எனவே தமிழரசனை மீட்க பணம் மலையப்பனுக்குப் பணம் தர முடியாது என்று அறிவிக்கிறார். தான் தவறான ஆளைக் கடத்தியிருப்பதைப் புரிந்துகொள்கிறான் மலையப்பன்.\n\nமலையப்பனின் எண்ண ஓட்டத்தைப் புரிந்துகொள்ளும் தமிழரசன் தன் அரசியல் எதிரியான வீரபத்ரனை பழிவாங்குவற்கு இந்த வாய்ப்பைப் பயன்படுத்திக்கொள்ள திட்டமிடுகிறார். மலையப்பனிடம் வீரபத்ரனின் மகளைக் கடத்தினால் வீரபத்ரனிடமிருந்து அதிக பணம் பெறலாம் என்ற யோசனையைச் சொல்கிறார். அதன்படி மலையப்பனும் வீரபத்ரனின் மகளைக் கடத்துகிறான். தன் மகளைக் எவ்வளவு பணம் வேண்டுமானாலும் கொடுக்கத் தயாராகும் வீரபத்ரன், பத்திரிகை நிருபர் முத்துவேலை (வாசு விக்ரம்) மலையப்பனிடம் பேச்சு வார்த்தை நடத்த காட்டுக்குள் அனுப்புகிறார். முத்துவேலுடன் வீரபத்ரன் மகளை விடுவிக்கும் மலையப்பன், தமிழரசனைக் கொன்றதைக் காணொளியாகப் பதிவுசெய்து கொடுத்தனுப்புகிறான்.\n\nமுன்னாள் முதல்வர் தமிழரசன் கொல்லப்பட்டதாலும், வீரபத்ரனின் பாரபட்சமான நடவடிக்கையாலும் மாநிலத்தில் சட்டம் ஒழுங்கு சீர்குலைந்ததாகக் கருதும் ஆளுநர் ஆட்சியைக் கலைத்து உத்தரவிடுகிறார். இதனால் வீரபத்ரனின் முதலமைச்சர் பதவி பறிபோகிறது. மலையப்பனுக்குப் பொது மன்னிப்பு வழங்கப்பட்டு அரசு வீடு வழங்கப்படுகிறது. மலையப்பன் தமிழரசனைக் கொன்றதாக வெளியிட்ட காணொளி போலியானது. தமிழரசன் இன்னும் உயிரோடு இருக்கிறார் என்ற உண்மை தெரியவருகிறது. மக்கள் அனைவரும் காட்டில் வாழும் மலையப்பனைப் பற்றி பெருமையாகப் பேசுகின்றனர்.\n\nதன்னைப் பற்றி மக்கள் பெருமையாகப் பேசுவதை தனக்கு சாதகமாக எடுத்துக்கொண்டு மலையப்பன் ஒரு அரசியல் கட்சியைத் துவங்குகிறான். தேர்தலுக்கு முந்தைய கருத்துக்கணிப்புகள் மலையப்பனின் கட்சியே வெற்றி பெறும் என்று கூறுவதைக் கண்டு, வீரபத்ரன் மற்றும் தமிழரசனின் கட்சியைச் சேர்ந்தவர்கள் மலையப்பனின் கட்சியில் இணைகின்றனர். மலையப்பன் வெற்றிபெற்று முதல்வராகப் பதவியேற்று நல்லாட்சி புரிகிறார்.\n\n\nSection::::இசை.\nபடத்தின் இசையமைப்பாளர் காந்திதாசன். பாடலாசிரியர்கள் பா. விஜய் மற்றும் கபிலன்.\n"}
{"id": "437973", "url": "https://ta.wikipedia.org/wiki?curid=437973", "title": "விஜயலட்சுமி ரவீந்திரநாத்", "text": "விஜயலட்சுமி ரவீந்திரநாத்\n\nவிஜயலட்சுமி ரவிந்திரநாத் (\"Vijayalakshmi Ravindranath\", பிறப்பு: அக்டோபர் 18, 1953) ஒரு இந்திய நரம்பணுவியலாளர் ஆவார். இவர் தற்போது, பெங்களூரில் இந்திய அறிவியல் கழகத்தில் நரம்பியல் மையத்தின் பேராசிரியராக பணிபுரிகிறார். இவர் குர்கான் (2000-9) தேசிய மூளை ஆராய்ச்சி மையத்தின் நரம்பியல் துறையின் தலைவராகப் பணியாற்றினார். அல்சைமர் மற்றும் பார்கின்சன் போன்ற மூளை சம்பந்தப்பட்ட நோய்களுக்கான ஆராய்ச்சியே இவரது முக்கிய பங்களிப்பாகும்.\n\nSection::::கல்வி மற்றும் தொழில்.\nவிஜயலட்சுமி இளங்கலை அறிவியல், முதுகலை அறிவியல் பட்டத்தை ஆந்திரப் பல்கலைக்கழகத்தில் முடித்தார், மேலும் அவர் உயிர்வேதியியலில் முனைவர் பட்டத்தை மைசூர் பல்கலைக்கழகத்தில் பெற்றார். 1981 லிருந்து அமெரிக்காவின் தேசியப் புற்றுநோய் நிறுவனத்தில் பணிபுரிந்தார். பின்னர் அவர் பெங்களூரில் உள்ள மனநல சுகாதார மற்றும் நரம்பியல் அறிவியலுக்கான தேசிய நிறுவனத்தில் சேர்ந்தார். அங்கு அவர் மனித மூளை வளர்சிதை மாற்றத்தை ஆய்வு செய்தார். குறிப்பாக உளப்பிணி மருந்துகள் மற்றும் சுற்றுச்சூழல் நச்சுகள் ஆகியவற்றில் கவனம் செலுத்தினார். 1999 ஆம் ஆண்டில், இந்தியாவில் உள்ள தேசிய நுண்ணறிவு ஆராய்ச்சிக் குழு (NBRC), இந்தியாவில் பிணைய நரம்பியல் ஆராய்ச்சிக் குழுக்களுக்கு ஒருங்கிணைத்து, டி.பி.டீ யின் சுயநிர்ணய நிறுவனம் ஒன்றை அமைப்பதற்காக, இந்திய அரசின் உயிரித் தொழில்நுட்பத் திணைக்களம் அமைக்க உதவினார்.\n\nSection::::விருதுகள் மற்றும் அங்கீகாரங்கள்.\nஇந்திய அகாடமி ஆஃப் சயின்ஸ் , தேசிய அகாடமி ஆஃப் சயின்ஸ் , இந்திய தேசிய விஞ்ஞான அகாடமி மற்றும் மருத்துவ அறிவியல் தேசிய அகாடமி போன்ற பல அகாடமிகளுக்கு இவர் தேர்ந்தெடுக்கப்பட்டுள்ளார், இந்திய நரம்பியல் அகாதமி மற்றும் மூன்றாம் உலக அறிவியல் அகாதமி ஆகியவற்றில் தேர்ந்தெடுக்கப்பட்ட பலரில் விஜயலட்சுமியும் ஒருவர் ஆவார்.\n\n"}
{"id": "437976", "url": "https://ta.wikipedia.org/wiki?curid=437976", "title": "சுருதி ஹரிஹரன்", "text": "சுருதி ஹரிஹரன்\n\nஸ்ருதி ஹரிஹரன் \"(Sruthi Hariharan)\" ஒரு இந்திய திரைப்பட நடிகை மற்றும் தயாரிப்பாளர் ஆவார். இவர் பெரும்பாலும் கன்னட படங்களில் தோன்றுகிறார். திரைப்படங்களில் பின்னணி நடிகையாக பணிபுரிந்த பிறகு, நடிப்பதற்கு தொடங்கினார். கர்நாடகா மாநில திரைப்பட விருது , இரண்டு தென்னிந்திய ஃபிலிம்ஃபேர் விருதுகள் , மற்றும் ஒரு சிஐஎம்ஏ விருது உட்பட பல விருதுகளை பெற்றுள்ளார். பெங்களூரு டைம்ஸ் என்ற இதழின் மிகவும் விரும்பத்தக்க பெண்மணி என்று தேர்ந்தெடுக்கப்பட்டார்.\n\n2012 ஆம் ஆண்டு மலையாளத் திரைப்படம் \"சினிமா கம்பெனியில்\" அறிமுகமானார். கன்னட திரைத் துறையில் அவரது முதல் அறிமுகம் \"லூசியா\" படத்தின் மூலம் ஏற்பட்டது. \"கோதி பன்ன சாதர்ண மைக்கட்டு\", \"உர்வி\", \"நதிச்சாரமி\", \"பியூட்டிஃபுல் மனசுகளு\" போன்ற திரைப்படங்களில் அவரது பணிக்காக விமர்சனங்கள் மற்றும் பொதுமக்கள் இடையே அங்கீகாரத்தை பெற்றுத் தந்தது. 2016 இல், ஸ்ருதி ஹரிஹரன் \"கலாத்மிகா\" என்றத் தயாரிப்பு நிறுவனத்தை நிறுவினார்.\n\nஸ்ருதி ஹரிஹரன் கேரளாவின் திருவனந்தபுரத்தில் ஒரு தமிழ் ஐயர் குடும்பத்தில் பிறந்தார் , மற்றும் கர்நாடகாவின் பெங்களூருவில் வளர்ந்தார். அவரது தாய் மொழி தமிழ் ஆகும். அவர் \"சிஷு கிரிஹா\" மாண்டிசோரி\" மற்றும் உயர்நிலைப் பள்ளியில் படித்தார். கிறிஸ்துவ பல்கலைக்கழகத்தில் வணிக மேலான்மை பட்டம் பெற்றார். பரதநாட்டியத்திலும் சமகால நடனத்திலும் அவர் பயிற்சி பெற்றுள்ளார். தாய் மொழி தவிர, கன்னடா, மலையாளம் மற்றும் இந்தி மொழிகளில் சரளமாகப் பேசுகிறார்.\n\nஅவர் கலாசார நடவடிக்கைகளில் ஆர்வம் கொண்டிருந்தார், கிறிஸ்தவக் கல்லூரியில் கலாச்சார குழுவில் ஒரு பகுதியாக இருந்தார், பின்னர் நாடக அரங்கிற்குச் சென்றார். அவர் நடன இயக்குநரான \"இம்ரான் சர்தாரா\"வின் நடன குழுவில் சேர்ந்து, கன்னட திரைப்படத் தொழிலில் உதவியாளராகவும், நடன அமைப்பாளராகவும் பணிபுரிந்தார். அவர் மூன்று வருடங்களாக நடன அமைப்பாளராக இருக்கிறார், மேலும் பல பாடல்களில் தோன்றியுள்ளார்.\n\nSection::::தொழில்.\n2012 ஆம் ஆண்டு மலையாள திரைப்படம் \"சினிமா கம்பெனியில்\" அறிமுகமானார். \"தெக்கு தெக்கோர தேசத்து\" மற்றும் \"கால் மீ @\" ஆகிய இரண்டு மலையாள படங்களில் பணிபுரிந்துள்ளார். பிரான்சிஸ் இயக்கத்தில் வெளிவந்த \"கால் மீ @\" என்ற படத்தில் அவர் ஒரு தகவல் தொழில்நுட்பத் துறையில் பணியாற்றும் பெண்ணாக நடித்திருந்தார், அதே சமயத்தில் நந்துவின் \"தெக்கு தெக்கோர தேசத்து என்ற படத்தில்\" ஒரு பத்திரிகையாளராக நடித்திருந்தார். பவன் குமாரின் கன்னட படமான \"லூசியாவில்\" ஒரு முன்னணி கதாபாத்திரத்தில் நடித்துள்ளார். அப்படத்தில் நடுத்தர வர்க்கப் பெண் மற்றும் ஒரு திரைப்பட நடிகை என்ற இரண்டு கதாபாத்திரங்களில் நடித்தார். மேலும் முதல் முறையாக தானே பின்னணி பேசியுள்ளார். \"லூசியா\" விமர்சன ரீதியாகப் பாராட்டப்பட்டது, பின்னர் பல இந்திய மொழிகளில் மறுஆக்கம் செய்யப்பட்டது.\n\nSection::::குற்றச்சாட்டுகள்.\n2018 ம் ஆண்டு கன்னட திரைப்படமான \"விஸ்மயா\" படப்பிடிப்பின்போது அர்ஜுன் சர்ஜா மீது பாலியல் துஷ்பிரயோகம் செய்ததாக சமூக ஊடக்ங்கள் மூலம் குற்றஞ்சாட்டினார். அவர் மீது காவல் துறையினர் பாலியல் துன்புறுத்தல் வழக்கு தாக்கல் செய்தனர்.\n"}
{"id": "437980", "url": "https://ta.wikipedia.org/wiki?curid=437980", "title": "அதிசய உலகம்", "text": "அதிசய உலகம்\n\nஅதிசய உலகம் 2012 ஆம் ஆண்டு சக்தி ஸ்காட் இயக்கத்தில், ஆர். பானுசித்ரா தயாரிப்பில், லிவிங்ஸ்டன் மற்றும் ஸ்ரீ லட்சுமி நடிப்பில் வெளியான அறிவியல் புனைவு தமிழ் திரைப்படம். டைனோசர்களை அசைப்படம் முறையில் 3டி (முப்பரிமாண படிமம்) தொழில்நுட்பத்தைப் பயன்படுத்திக் காட்சிப்படுத்தி தயாரிக்கப்பட்ட முதல் இந்தியத் தமிழ் திரைப்படம்.\n\nSection::::கதைச்சுருக்கம்.\nவிஞ்ஞானி நீலகண்டன் (லிவிங்ஸ்டன்) காலப் பயணம் செய்ய உதவும் கால எந்திரம் ஒன்றைப் புதிதாக உருவாக்குகிறார். அதன் மூலம் காலத்தில் பின்னோக்கியோ, முன்பாகவோ செல்ல இயலும். வர்ஷா (ஸ்ரீ லட்சுமி என். நாயர்) மற்றும் விகாஸ் (பிருத்வி) இருவரும் நீலகண்டனின் பேரக்குழந்தைகள்.\n\nநீலகண்டன் இல்லாதபோது ஆய்வகத்திற்குள் வரும் இருவரும் விளையாடிக் கொண்டிருக்கும்போது வர்ஷா எறியும் பந்து கால எந்திரத்தில் பட்டு இயந்திரம் தானே இயங்கத் தொடங்குகிறது. அப்போது அறைக்குள் வரும் நீலகண்டன் நடக்க இருக்கும் விபரீதத்தை உணர்ந்து இயந்திரத்தை நிறுத்த முனைகிறார்.ஆனால் அதற்குள் நேரம் கடந்துவிட நீலகண்டன் மற்றும் அவரது இரு பேரக்குழந்தைகள் மூவரும் கால இயந்திரத்தில் பின்னோக்கிச் செல்கின்றனர். அவர்கள் டைனோசர்கள் வாழ்ந்த காலத்திற்குச் செல்கின்றனர்.\n\nடைனோசர்கள் மற்றும் அக்காலத்தில் வாழ்ந்த பல விதமான விலங்குகளைக் காண்கின்றனர். அவர்களுக்கு ஆச்சர்யமும் பயமும் கலந்த அனுபவத்தைக் கொடுக்கிறது. அவர்கள் தற்போதைய காலத்திற்குத் திரும்ப முயற்சிக்கின்றனர். ஆனால் கால எந்திரம் செயல்பட மின்சாரம் அவசியம். ஆனால் அவர்கள் இருப்பதோ மின்சாரம் கண்டறியப்படாத காலம். தங்களுக்கு ஏற்படும் இடையூறுகளை சமாளித்து அவர்கள் தற்போதைய காலத்திற்கு எப்படி மீண்டும் வந்தனர் என்பது மீதிக்கதை.\n\n\nSection::::தயாரிப்பு.\n2012 ஆம் ஆண்டு 3டி தொழில்நுட்பத்தில் வெளியான அம்புலி திரைப்படத்திற்குப் பிறகு அத்தொழில்நுட்பத்தைப் பயன்படுத்தி தயாரிக்கப்படும் படம் 'அதிசய உலகம்'.\n\nஇத்திரைப்படம் \"டூயல் லென்ஸ் பானாசோனிக் 3டி\" ஒளிப்பதிவுக் கருவியின் மூலம் படம் பிடிக்கப்பட்டது.\n\nஇத்திரைப்படத்தில் டைனோசர்கள் கணினித் தொழில்நுட்பத்தைப் பயன்படுத்தி அசைப்படம் முறையில் படமாக்கப்பட்டது.\n\n"}
{"id": "437981", "url": "https://ta.wikipedia.org/wiki?curid=437981", "title": "தன்வி ஷா", "text": "தன்வி ஷா\n\nதன்வி ஷா \"(Tanvishah)\"கிராமி விருதை வென்ற முதல் இந்தியப் பெண் பாடகி ஆவார். இவர் தமிழ், இந்தி மற்றும் தெலுங்கில் பாடியுள்ளார். கூடுதலாக, அவர் ஸ்பானிஷ் , போர்த்துகீசியம் , மற்றும் பிற ரோமானிய மொழிகளிலும் , அரபு மொழியிலும் பாடுகிறார். அவரது \"ஃபனா\"என்ற முதல் பாடல் \"யுவா\" படத்தில் இடம் பெற்றது.\n\nSection::::தொழில்.\nஏ.ஆர்.ரகுமானுடன் இணைந்து பல பாடல்களை இவர் பாடியுள்ளார். இதில் \"சில்லுனு ஒரு காதல்\", \"ஸ்லம்டாக் மில்லியனர்\" மற்றும் சமீபத்தில் \"தில்லி -6\" படங்களின் பாடல்களும் அடங்கும். அவர் \" ஜெய் ஹோ \" பாடலுக்கான ஸ்பானிஷ் வரிகளை எழுதினார்.\n\nஏ.ஆர்.ரஹ்மானுடனான அவரது வெற்றிக்குப் பிறகு முன்னணி இசையமைப்பாளர்களிடமிருந்து அவருக்கு அழைப்புகள் கிடைத்தன. அவர் யுவன் ஷங்கர் ராஜா, அமித் திரிவேதி மற்றும் பிற இசை இயக்குநர்களுக்காக பாடியுள்ளார்.\n\n52 வது கிராமி விருதுகளில் ஏ.ஆர்.ரஹ்மான் மற்றும் குல்சர் ஆகியோருடன் விஷுவல் மீடியாவிற்கு எழுதிய சிறந்த பாடலுக்கான கிராமி விருதினைப் பகிர்ந்து கொண்டார், \"ஸ்லம்டாக் மில்லியனர்\" படத்தில் இடம் பெற்ற ஜெய் ஹோ என்ற பாடலில் பாடலுக்கான ஸ்பானிஷ் வரிகளை எழுதியதற்காக இவ்விருது பெற்றார். 2009 இல் கிராமி விருது தவிர, அவர் லண்டனில் பிஎம்ஐ விருது பெற்றார், மேலும் ரஹ்மான் மற்றும் குல்சருடன் உலக ஒலிப்பதிவு விருதினை (2009) பகிர்ந்து கொண்டார்.\n\nஜனவரி 2011 சென்னை மற்றும் மலேசியாவில் நடைபெற்ற ,யுவன் - லைவ் இன் கான்செர்ட்டில் நிகழ்ச்சியில் பங்கு பெற்றார். 22 நவம்பர் 2013 அன்று ஐஐஎம் பெங்களூரில் கோக் ஸ்டுடியோ நிகழ்ச்சியில் அமித் திரிவேதியுடன் அவர் பாடியுள்ளார்.\n\nஇந்தியாவில் திரைப்படத் துறையில் பின்னணிப் பாடல்களைப் பாடுவதன் மூலம், அவர் ஒரு சர்வதேச நட்சத்திரமாக இருக்கிறார்.\n"}
{"id": "437983", "url": "https://ta.wikipedia.org/wiki?curid=437983", "title": "கதம்ப இறால்", "text": "கதம்ப இறால்\n\nகதம்ப இறால் (\"Marsupenaeus japonicus\") என்பது கடலில் வாழும் இறால் இனம் ஆகும். இது இந்திய-மேற்கு பசிபிக் கடற்பகுதிகளில் காணப்படுகின்றது. இது பொருளாதார முக்கியத்துவம் வாய்ந்த இறால் இனங்களில் ஒன்றாகும்.\n"}
{"id": "437986", "url": "https://ta.wikipedia.org/wiki?curid=437986", "title": "டி. கொல்லஹள்ளி", "text": "டி. கொல்லஹள்ளி\n\nடி. கொல்லஹள்ளி (T.gollahalli) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும். இந்த ஊரானது வேப்பனபள்ளி சட்டமன்றத் தொகுதிக்கு உட்பட்டது.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 40 கிலோமீட்டர் தொலைவிலும், தேன்கனிக்கோட்டையில் இருந்து 32 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 305 வீடுகள் உள்ளன. கிராமத்தின் மொத்த மக்கள் தொகையானது 1,255 ஆகும். இதில் ஆண்கள் எண்ணிக்கை 653, பெண்களின் எண்ணிக்கை 602 என உள்ளது.\n"}
{"id": "437989", "url": "https://ta.wikipedia.org/wiki?curid=437989", "title": "கடற்சிலந்தி", "text": "கடற்சிலந்தி\n\nகடற்சிலந்தி (\"Sea spider\") என்பது கணுக்காலி வகுப்பைச் சேர்ந்த கடல்வாழ் உயிரினம் ஆகும். இதில் மொத்தம் 1300 இனங்கள் அறியப்பட்டுள்ளன. இவற்றின் சிறிய உடலை விட கால்கள் நீண்டு இருக்கும். கால்களின் சராசரி அளவு 1 மிமீ முதல் 70 செமீ வரை இருக்கும்.\n"}
{"id": "437990", "url": "https://ta.wikipedia.org/wiki?curid=437990", "title": "காயத்திரி ரகுராம்", "text": "காயத்திரி ரகுராம்\n\nகாயத்திரி ராகுராம் \"(Gayathri Raguram, பிறப்பு: 23 ஏப்ரல் 1984)\" தென்னிந்திய திரைப்படத் துறையில் பணிபுரிந்த ஒரு இந்திய நடனக் கலைஞரும், நடிகையும் ஆவார். இவர் பிரபலமான நடன இயக்குனரான ரகுராமின் மகள் ஆவார். காயத்ரி 2002 ஆம் ஆண்டு \"சார்லி சாப்ளின்\" திரைப்படத்தில் ஒரு நடிகையாக தனது திரைப்பட வாழ்க்கையைத் தொடங்கினார், சில வருட இடைவெளிக்குப் பிறகு, அவர் 2008 இல் திரைப்படங்களில் நடன அமைப்பு செய்யத் தொடங்கினார்.\n\nSection::::தனிப்பட்ட வாழ்க்கை.\nரகுராம் மற்றும் கிரிஜா ரகுராம் ஆகிய நடன அமைப்பாளர் தம்பதிகளுக்கு இரண்டாவது மகளாக பிறந்தார் காயத்திரி. அவரது மூத்த சகோதரி சுஜா ஒரு முன்னணி நடனக் கலைஞர் ஆவார். இவரது அக்காவும் முன்பு நடிகையாக பணிபுரிந்தார். இவர் இயக்குனர் கே. சுப்ரமணியனின் கொள்ளு பேத்தி ஆவார். இவரது தாயார் கிரிஜா அவர்களும் நடனக் குடும்பத்தைச் சேர்ந்தவர். இவரது அம்மாவில் தங்கைகளில் இருவர் புகழ் பெற்ற நடன அமைப்பாளர்கள் கலா மற்றும் பிருந்தா ஆகியோர்கள் ஆவர். 2006 ஆம் ஆண்டு ஆகஸ்ட் மாதத்தில் கலிபோர்னியாவில் அமெரிக்க மென்பொருள் பொறியாளர் தீபக் சந்திரசேகர் உடன் காயத்ரி திருமணம் செய்தார். பின்னர் திசம்பர் 2006இல் தமிழ்நாட்டில் திருமண வரவேற்பு நிகழ்ச்சியை நடத்தினர். அதில் பல தமிழகத்தைச் சேர்ந்த நடிகர்கள் மற்றும் அரசியல்வாதிகள் கலந்துகொண்டனர். 2008 இல், தீபக் மற்றும் அவரது பெற்றோர்கள் தன்னை கொடுமை செய்ததாக கூறி அதன் அடிப்படையில் விவாகரத்து கோரி மனு தாக்கல் செய்தார். பின்னர் 2010இல் விவாகரத்து வழங்கப்பட்டது. பி.ஜே.பி தலைவர் அமித் ஷா முன்னிலையில் 2014 ஆம் ஆண்டில் கட்சியில் சேர்ந்தார். நவம்பர் 2015 இல், காயத்ரி தமிழ்நாட்டில் கலைகளுக்கான பாரதிய ஜனதா கட்சியின் செயலாளராக நியமிக்கப்பட்டார்.\n\n"}
{"id": "437997", "url": "https://ta.wikipedia.org/wiki?curid=437997", "title": "பாப் ஷாலினி", "text": "பாப் ஷாலினி\n\nபாப் ஷாலினி என பிரபலமாக அழைக்கப்படும் ஷாலினி சிங் , இந்தியாவிலுள்ள தமிழ்நாட்டின் பாடகர் ஆவார். ஷாலினி என்ற ஒரு இசைட்தொகுப்பை அவர்தனது பதின்மூன்றாம் வயதிலேயே வெளியிட்டார். அவர் இந்திய திரைப்படங்கள் மற்றும் இசைத் தொகுப்புகளுக்கான பல்வேறு இந்திய மொழிகளில் 5000 க்கும் மேற்பட்ட பாடல்களைப் பாடினார். ஏ. ஆர். ரகுமான் , ஹாரிஸ் ஜெயராஜ் , இளையராஜா , யுவன் ஷங்கர் ராஜா , வித்யாசாகர் மற்றும் பலரின் இசையில் பாடியுள்ளார்.\n\nஷாலின் ஒரு பாடகர், நடிகர், பதிவர் மற்றும் எழுத்தாளர் ஆவார். அவர் 1984 இல் பிறந்தார். அவர் தின்செல் ரங்கி தயாரிப்பு நிறுவனத்தின் முதன்மை அதிகாரி ஆவார். அவர் பாலாஜி என்பவரைத் திருமணம் செய்து கொண்டார், அவருக்கு ஆதித்யா என்கிற மகன் இருக்கிறார். தற்போது அவர் சென்னையில் வசிக்கிறார். அவரது கணவர் ஸ்வீடன் சார்ந்த நிறுவனத்தில் பொது மேலாளராகப் பணியாற்றுகிறார்.\n\nSection::::ஆரம்ப வாழ்க்கை.\nதமிழ்நாட்டில் பிறந்தவர் ஷாலினி, இவருடைய பெற்றோரின் ஒரே மகளாவார் அதனால் அவர்களின் கவனத்தை முழுவதும் பெற்றார். இவர் புனித ஏஞ்சல்ஸ் கான்வெண்ட் பள்ளியில் படித்தார். மேலும் ஆல்பா முதல் ஒமேகா வரையிலான இசை பயிற்சியினை முடித்தார். இவர் தனது மூன்றாம் வயதுமுதல் பாடத்தொடங்கினார்.\n\nபுனித ஏஞ்சல்ஸ் கான்வென்ட் பள்ளியில் முதல் வகுப்பில் படிக்கும்போது தூர்தர்ஷனுக்காக அவர் பாடினார். இது 1980 களில் லிட்டில் ஸ்டார்ஸ் பிரிவில் 10 நிமிட நிகழ்ச்சியாக இருந்தது. சென்னையில் உள்ள பிரையன் மற்றும் கிறிஸ்டின் பால் ஆகியோர் உள்ளிட்ட குழுமத்தின் ஒரு பகுதியாக அழைக்கப்பட்டார். இவரது ஐந்தாவது வயதில் முதல் ஜிங்கிளை பாட தாயன்பன் ஒரு வாய்ப்பு வழங்கினார்.\n\nSection::::தொழில்.\n13 வயதில் 'ஷாலினி' என்ற பெயரில் அவரது முதல் இசைத்தொகுப்பு வெளியிடப்பட்டது. இது தமிழ் மொழியில் எட்டு பாடல்களின் கலவையாகும். ஹரிஸ் ஜெயராஜால் எழுதப்பட்ட காக்க காக்க என்கிற படத்தில் இடம்பெற்ற \"என்னைக் கொஞ்சம்\" மற்றும் \"முதல் நாள்\" ஆகிய பாடல்களில் பெரும்பங்காற்றியுள்ளார். பல இந்தி இசைத்தொகுப்புகளிலும் அவர் பாடியுள்ளார். மேற்கத்திய இசையை பதினொரு ஆண்டுகள் கற்றுத் தேர்ந்தபின், கர்நாடக இசையை இரண்டு ஆண்டுகளாகக் கற்றுக்கொண்டார். பின்னர் அவர் ஹிந்துஸ்தானி இசையை ஆறு ஆண்டுகளாகக் கற்றுக்கொண்டார். 2014 ஆம் ஆண்டில் தனது எட்டாவதுவது பியானோ பாடங்கள் தேர்வை முடித்தார்.\n"}
{"id": "437999", "url": "https://ta.wikipedia.org/wiki?curid=437999", "title": "மகா மகா", "text": "மகா மகா\n\nமகா மகா 2015 ஆம் ஆண்டு மதிவாணன் சக்திவேல் இயக்கத்தில், பாவலர் சிவா இசையில், மதிவாணன் சக்திவேல், மெலிசா, இந்திரா, நிழல்கள் ரவி, அனுபமா குமார் மற்றும் மீரா கிருஷ்ணன் நடிப்பில் வெளியான தமிழ் திரைப்படம்.\n\nஇப்படம் ஆஸ்திரேலியா நாட்டைச் சேர்ந்த நடிகர்களைக் கொண்டு ஆஸ்திரேலியா நாட்டில் படமாக்கப்பட்டது. 2015 மார்ச்சு 6 ஆம் நாள் தமிழ்நாடு, ஆஸ்திரேலியா மற்றும் இங்கிலாந்து நாடுகளில் வெளியானது.\n\nSection::::கதைச்சுருக்கம்.\nவிஜய் (மதிவாணன்) ஆஸ்திரேலியாவில் பணிசெய்யச் செல்கிறார். அங்கு எமிலி (மெலிசா) என்ற ஆஸ்திரேலியா நாட்டுப் பெண்னைச் சந்திக்கிறார். அவள் மீது காதல் கொள்கிறார். அதே சமயம் எமிலியைக் கடந்த பத்து தினங்களாகக் காணவில்லையென அந்நாட்டுக் காவல்துறை தேடிவருகிறது. விஜயின் வீட்டுத் தோட்டத்தில் எமிலியின் இறந்து புதைக்கப்பட்ட உடல் கிடைக்கிறது. விஜய் கைது செய்யப்படுகிறான். பிரேதப் பரிசோதனை அறிக்கை எமிலி கொல்லப்பட்டுப் புதைக்கப்பட்டதாகக் கூறுகிறது. எமிலி இறந்ததாக அறிக்கையில் குறிப்பிடப்படும் நாளுக்கு அடுத்த நாள்தான் விஜய் ஆஸ்திரேலியா வந்திருக்கிறான். அப்படி என்றால் விஜய் அந்தக் கொலையை எப்படி செய்திருக்க முடியும் என்று காவல் துறை அதிர்ச்சியடைகிறது.எனவே விஜய் குற்றவாளி இல்லை என்று விடுதலையாகிறான். விடுதலையானாலும் இறந்துபோன பெண்ணைத் தான் எப்படி சந்தித்திருக்க முடியும் என்று விஜய்க்கு குழப்பம் ஏற்படுகிறது. அவள் எப்படி இறந்தாள்? அவளைக் கொன்றது யார்? என்ற தன்னுடைய கேள்விகளுக்கு விடை தேடிப் புலனாய்வு செய்யத் தொடங்கும் விஜய் உண்மைக் கொலையாளியைக் கண்டுபிடித்தானா? என்பது மீதிக்கதை.\n\nSection::::வெளியீடு.\n2015 மார்ச்சு 6 ஆம் நாள் தமிழ்நாடு, ஆஸ்திரேலியா மற்றும் இங்கிலாந்து நாடுகளில் வெளியானது. படத்தின் முன்னோட்டம் 2015 பெப்ரவரி 11 அன்று ஏ.பி. இன்டர்நேஷனல் பிலிம்ஸ் நிறுவனத்தால் வெளியிடப்பட்டது.\n\nSection::::தயாரிப்பு.\nசக்தி ஸ்கிரீன்ஸ் தயாரிப்பில் மதிவாணன் சக்திவேல் இப்படத்தி எழுதி, இயக்கி, நடித்தார். இப்படம் ஆஸ்திரேலியா நாட்டில் உள்ள \"டரல்கா\" என்ற நகரில் படமாக்கப்பட்டது.\n\nSection::::இசை.\nஇப்படத்தின் இசையமைப்பாளர் பாவலர் சிவா. இவர் இசையமைப்பாளர் இளையராஜாவின் சகோதரர் பாவலர் வரதராஜனின் மைந்தன்.\n\nஇப்படத்தின் பாடல்களை இளையராஜா வெளியிட்டார். இப்படத்தின் பாடல்கள் இனிமையாக உள்ளதாக குறிப்பிட்ட இளையராஜா, படத்தின் தலைப்பான \"மகா மகா\" பொருத்தமாக இருப்பதாகக் கூறினார்.\n\n\n"}
{"id": "438001", "url": "https://ta.wikipedia.org/wiki?curid=438001", "title": "லட்சுமி சங்கர்", "text": "லட்சுமி சங்கர்\n\nலட்சுமி சங்கர் (Lakshmi Shankar) (ஜூன் 16, 1926 - 30 டிசம்பர் 2013) என்கிற லட்சுமி சாஸ்திரி , பாட்டியாலா கரானாவின் புகழ்பெற்ற ஹிந்துஸ்தானி கிளாசிக்கல் பாடகி ஆவார். இவர் பாடியுள்ள \"காயல்\" , \"தும்ரி\" , மற்றும் \"பஜனைகள் மூலமாக அறியப்படுகிறார்\" . இவர் சிதார் வீரர் ரவி ஷங்கரின் மைத்துனி ஆவார். மற்றும் வயலின் வாசிப்பாளரான எல். சுப்ரமணியத்திற்கு மாமியார் ஆவார். (இவரது மகள் விஜி (விஜயஸ்ரீ ஷங்கர்) சுப்ரமணியம், \nஎல். சுப்ரமணியத்தின் முதல் மனைவி ஆவார்.\n\nSection::::சுயசரிதை.\n1926 இல் பிறந்த லட்சுமி நடனத்தின் வாயிலாகத் தன் தொழில் வாழ்க்கையைத் தொடங்கினார். 1939 ஆம் ஆண்டில், உதய ஷங்கர் தனது நடனக் குழுவுடன் சென்னை வந்தபோது, இவர், இந்திய பாரம்பரியத்தை அடிப்படையாகக் கொண்ட ஷங்கரின் நடன பாணியை கற்றுக் கொள்வதற்காக அல்மோரா மையத்தில் சேர்ந்து, குழுவின் ஒரு பாகமாக ஆனார். 1941 இல், உதய ஷங்கரின் சகோதரரான (ராஜு என்ற புனைப்பெயர்) ராஜேந்திராவைத் திருமணம் செய்து கொண்டார்.\n\nஉடல்நிலை சரியில்லாத காரணத்தினால், லட்சுமி நடனத்தை விட வேண்டியிருந்தது. ஏற்கனவே கர்நாடக இசை பின்னணி இருந்ததால், இந்துஸ்தானி பாரம்பரிய இசையை உஸ்தாத் அப்துல் ரஹ்மான் கானிடம் பல ஆண்டுகளாக கற்றார். பின்னர், ரவி ஷங்கர், சித்தார் மேஸ்ட்ரோ, ராஜேந்திரா மற்றும் உதயின் இளைய சகோதரர் ஆகியோரிடம் பயிற்சி பெற்றார்.\n\n1974 ஆம் ஆண்டில், இந்தியாவில் இருந்து ரவி ஷங்கரின் இசை விழாவின் ஒரு பகுதியாக ஐரோப்பாவில் லட்சுமி இசை நிகழ்ச்சியை நடத்தினார். அதே வருடம், ஷங்கர் மற்றும் ஜார்ஜ் ஹாரிசன் ஆகியோருடன் வட அமெரிக்காவிற்குச் சென்றார், அவர் \"ஷங்கர் ஃபேமிலி & ஃப்ரெண்ட்ஸ்;\" (1974) இசைத் தொகுப்பைத் தயாரித்தவர். இதில் லட்சுமி பாடிய பாப் இசைப் பாடலான \" ஐ ஆம் மிஸ்ஸிங் யூ \" வும் அடங்கும். சுற்றுப்பயணத்தின் போது ரவி ஷங்கரின் மாரடைப்பைத் தொடர்ந்து, அவர் இசைக்கலைஞர்களின் குழுவை வழி நடத்தினார்.\n\nலாஸ் ஏஞ்சல்ஸில் உள்ள முதன்மையான நடன நிறுவனமான சக்தி ஸ்கூல் ஆஃப் பரதநாட்டியத்திற்காக , லட்சுமி தனது திறமை மற்றும் இணக்கத்தன்மையைபரதநாட்டியத்திற்கான இசையமைப்பின் மூலமாகக் காட்டியுள்ளார்.\n\nடிசம்பர் 30, 2013 அன்று கலிபோர்னியாவில் லட்சுமி சங்கர் இறந்தார்.\n"}
{"id": "438007", "url": "https://ta.wikipedia.org/wiki?curid=438007", "title": "விட்னஸ் (1995 திரைப்படம்)", "text": "விட்னஸ் (1995 திரைப்படம்)\n\nவிட்னஸ் 1995 ஆம் ஆண்டு நிழல்கள் ரவி மற்றும் கெளதமி நடிப்பில், தக்காளி சீனிவாசன் இயக்கத்தில், பிரேமி-சீனி இசையில் வெளியான தமிழ் திரைப்படம்.\n\nSection::::கதைச்சுருக்கம்.\nசென்னையில் பால்வினைத் தொழில் செய்யும் மூன்று பெண்கள் தொடர்ந்து கொல்லப்படுகிறார்கள். காவல் ஆய்வாளர் விக்ரம் (நிழல்கள் ரவி) அவ்வழக்கை விசாரிக்கிறார். நான்காவதாக ஒரு பெண் கொலை செய்யப்படும்போது, இறப்பதற்கு முன் அவள் ஒருவனோடு செல்வதைத் தற்செயலாக படம்பிடிக்கும் உமா (ஆமணி) அதை விக்ரமிடம் காட்டுகிறாள். அந்தப் புகைப்படத்தில் இருப்பவன்தான் கொலைகாரன் என்று முடிவுசெய்து அவனைத் தேடுகின்றனர்.\n\nஅப்புகைப்படத்தில் இருப்பவன் நிரஞ்சன் (லிவிங்ஸ்டன்). அவன் மும்பை காவல்துறையால் தேடப்படும் குற்றவாளி என்றும், தன் குற்றங்களுக்காக சிலமுறை சிறை சென்றிருக்கிறான் என்றும் கண்டறிகிறார் விக்ரம். நிரஞ்சன் இருக்கும் இடத்தின் தகவல் கிடைக்கவே, அங்கு சென்று அவனைக் கைது செய்கின்றனர். நீதி மன்றத்தில் தான் ஒரே ஒரு கொலை செய்ததாகவும், மற்றவர்களைத் தான் கொலை செய்யவில்லை என்றும் சொல்கிறான். அதை மறுத்து அவன்தான் நான்கு கொலைகளும் செய்தவன் என்று நிரூபிக்கிறார் வழக்கறிஞர் பிரியா (கௌதமி). நிரஞ்சனுக்கு மரண தண்டனை விதிக்கப்படுகிறது. அதன்பிறகும் பெண்கள் கொலை செய்யப்படுவது தொடர்கிறது. இதனால் தாங்கள் தவறு செய்துவிட்டதாக என்னும் விக்ரம் மற்றும் பிரியா உண்மையானக் கொலையாளியைத் தேடுகின்றனர்.\n\nஇதேபோன்ற கொலைகள் மதுரையில் நடந்ததாகவும் அதை விசாரித்த தன் கணவர் ரமேஷ் (ரகுவரன்) மற்றும் சகோதரன் சுரேஷ் (சுரேஷ்) குற்றவாளியைக் கண்டறிந்து கைது செய்யப்போகையில் விபத்தில் இறந்ததாகவும் கூறுகிறாள் பிரியா. உண்மையான கொலையாளி யார்? ஏன் கொலைகளைச் செய்கிறான்? என்பதை கூறுகிறது மீதிக்கதை.\n\n\nSection::::இசை.\nபடத்தின் இசையமைப்பாளர் பிரேமி-சீனி. பாடலாசிரியர் முத்து பாரதி.\n"}
{"id": "438011", "url": "https://ta.wikipedia.org/wiki?curid=438011", "title": "ஸ்ரீஜா ரவி", "text": "ஸ்ரீஜா ரவி\n\nஸ்ரீஜா ரவி (Sreeja Ravi) ஒரு இந்திய குரல்-ஒலிச்சேர்க்கை கலைஞர் ஆவார், அவர் மொத்தம் 1500 க்கும் மேற்பட்ட படங்களுக்கு பின்னணிக் குரல் பேசியுள்ளார், மேலும் பல வர்த்தக விளம்பரங்களுக்காக ஒலிச்சேர்க்கை செய்துள்ளார். 1975 ஆம் ஆண்டில், ஜி அரவிந்தன் இயக்கிய, உத்தராயணத்தில் தனது குரல்-ஒலிச்சேர்க்கை வாழ்க்கையைத் தொடங்கினார்.\n\nஇவர், ஆங்கிலம் , இந்தி , தமிழ் , தெலுங்கு, பெங்காலி , மலையாளம் மற்றும் கன்னட மொழிகளில் பேசும் திறன் பெற்றவர். அதனால் ஆறு இந்திய மொழிகளில் வெளியாகும் படங்களுக்கு குரல் ஒளிச்சேர்க்கை செய்துள்ளார்.\n\nஇவர், கண்டு கொண்டேன் கண்டுகொண்டேன் திரைப்படத்தில் ஒரு சிறிய கதாபாத்திரத்தில் நடித்துள்ளார். அதில், கர்ப்பமாக இருக்கும் இவரிடம், நடிகை தபு, வீட்டைக் கண்டறிவதில் உள்ள சிரமங்களைப் பற்றிப் பேசுவதைப் போன்று காட்சி அமைந்திருக்கும். இவர், சிம்ரன் , ஜோதிகா , அனுஷ்கா ஷெட்டி போன்ற பிரபல நடிகைகளுக்கு குரல் கொடுத்துள்ளார். சிறந்த குரல்-ஒலிச்சேர்க்கை கலைஞருக்கான கேரளா மாநில திரைப்பட விருதை ஸ்ரீஜா நான்கு முறை பெற்றுள்ளார். இவரது மகளான ரவீனா ரவி , தற்போது வளர்ந்து வரும் ஒரு குரல்-ஒலிச்சேர்க்கை கலைஞராவார்.\n\nSection::::சொந்த வாழ்க்கை.\nஇவர், பொறியாளரான குஞ்சுகுட்டனுக்கும், நாடக மற்றும் திரைப்பட குரல்-ஒலிச்சேர்க்கை கலைஞரான கன்னூர் நாராயணிக்கும் மகளாகப் பிறந்தார். 1972 ம் ஆண்டு இவரது தந்தையின் மரணத்திற்கு பிறகு குடும்பம் சென்னைக்குச் சென்றனர். இவரது தாயார் ஒரு ஒலிச்சேர்க்கை கலைஞராக பணிபுரிந்தார் மற்றும் சில திரைப்படங்கள் மற்றும் நாடகங்களில் நடித்துள்ளார். ஸ்ரீஜா தனது தாயுடன் ஸ்டூடியோவுக்குச் சென்று, இறுதியில் குரல்-ஒலிச்சேர்க்கை செய்யத் தொடங்கினார். இவருடன் பிறந்தவர்கள் எட்டு பேராவர். அவற்றில் இரண்டு பேர்கள் தற்போது உயிருடன் இல்லை. மனோமோகன், மதன்மோகன், ஸ்ரீதரன், பிரகாஷ்பாபு, ரசிக்லால், ஜோதிஷ் குமார், டாக்டர் விஜயலட்சுமி ராஜன் சிங் மற்றும் பிரேமசுதா கிருஷ்ணன்குட்டி ஆகியோர் இவருடைய உடன்பிறந்தவர்கள் ஆவார்கள்.\n\nஇவர், ரவீந்திரன் என்பவரை திருமணம் செய்து கொண்டார். இத் தம்பதியரின் ஒரே மகளான ரவீனா ரவி , தற்போது தமிழ், மலையாளம், தெலுங்கு மொழிப் படங்களில் குரல்-ஒலிச்சேர்க்கை கலைஞராகப் பணிபுரிகிறார்.\n"}
{"id": "438014", "url": "https://ta.wikipedia.org/wiki?curid=438014", "title": "கலா (நடன அமைப்பாளர்)", "text": "கலா (நடன அமைப்பாளர்)\n\nகலா (Kala) ஒரு இந்திய நடனக் கலைஞர் ஆவார், இவர் அனைத்து பிராந்திய திரைப்படங்களிலும் பணி புரிகிறார். இவர் இந்திய ரியாலிட்டி நடன போட்டியான \"மானாட மயிலாட என்ற நிகழ்ச்சியின்\" மூன்று நடுவர்களில் ஒருவராக உள்ளார்.\n\nSection::::தொழில்.\nகலா ஒரு ஒரு பயிற்சி பெற்ற நடனக் கலைஞராவார். இவர் பள்ளிப்படிப்பை பாதியில் நிறுத்தினார், இவரது மைத்துனர், ரகுராமின் செல்வாக்கின் மூலம் திரைப்படத் துறையில் நுழைந்தார். 1982 இல் 12 வது வயதில் ஒரு நடன உதவியாளராக அறிமுகப்படுத்தப்பட்டார், கே பாலச்சந்தர் இயக்கத்தில் கமல்ஹாசன் மற்றும் ரேவதி ஆகியோரது நடிப்பில் வெளிவந்த \"புன்னகை மன்னன்\" படத்தில் இவருக்கு ஒரு வாய்ப்பு கிடைத்தது. பின்னர் மீண்டும் கே பாலச்சந்தரால் \"புதுப்புது அர்த்தங்கள்\" (1989) படத்திற்கு நடன இயக்குனராக தேர்வு செய்யப்பட்டார்.\n\nஇவர் தமிழ், தெலுங்கு, மலையாளம், இந்தி, கன்னடம், ஒரியா, பெங்காலி, ஆங்கிலம், இத்தாலியன் மற்றும் ஜப்பானிய மொழிகளில் 4000 க்கும் மேற்பட்ட பாடல்களில் பணிபுரிந்துள்ளார். \"அழகன் படத்தில் இடம் பெற்ற\" \"கோழி கூவும் நேரமாச்சு\" என்ற பாடலில் இவரது நடனம் மிகவும் குறிப்பிடத்தக்கது. மேலும் இவருக்கு பிடித்த நடனக் கலைஞராக நடிகை பானுப்பிரியாவைக் குறிப்பிடப்பிடுகிறார். 19996இல் பெங்களூருவில் நடைபெற்ற <nowiki>\"மிஸ் வேர்ல்டு\"</nowiki> அழகு நிகழ்ச்சி போட்டியில் நடனம் அமைக்கும் வாய்ப்பு அவருக்கு வழங்கப்பட்டது. மலேசியாவில் பிரசாந்த் மற்றும் ஏழு கதாநாயகிகள் இடம்பெறும் ஒரு மேடை நிகழ்ச்சியின் மூலம் பரவாலாக அறியப்படுகிறார் 2000 ஆம் ஆண்டில் மலையாளத் திரைப்படமான \"கொச்சூ கொச்சு சந்தோசங்கல்\" என்ற படத்தில் இடம் பெற்ற தனது நாட்டுப்புற நடனத்திற்காக சிறந்த நடிகைக்கான தேசிய திரைப்பட விருதைப் பெற்றார் . சென்னையில் கலாவின் கலாலயா என்ற திரைப்பட நடனக் கல்லூரியை முதன் முதலில் தொடங்கினார். இவர் சகோதரிகளோடு சேர்ந்து அதை நிர்வகிக்கிறார். \"சந்திரமுகி\" திரைப்படத்தில் அவரது பணிக்காக சிறந்த நடன இயக்குநருக்கான தமிழ்நாடு மாநில திரைப்பட விருதை பெற்றார்.\n\nSection::::தனிப்பட்ட வாழ்க்கை.\nகாலா ஏழு பெண்களுடன் பிறந்தார், தன் குழந்தை பருவத்தில் ஒரு அறை கொண்ட வீட்டில் வளர்ந்து வந்துள்ளார். இவரது மூத்த சகோதரி ஜெயந்தி, என்பவரும் \"உதிரிப்பூக்கள்\" மற்றும் \"பூட்டாத பூக்கள்\" என்ற படங்களில் கதாநாயகியாக நடித்துள்ளார். கலாவின் இரண்டாவது சகோதரி கிரிஜா, கலாசேத்ராவில் பரதநாட்டியத்தை கற்றுக்கொண்டார்; மேலும் நடனக் கலைஞர்களான தங்கம், பின்னர் ரகுராமன் மாஸ்டர் என்பவரிடமும் நடனம் பயின்றுள்ளார், பின்னர் கிரிஜா அவரைத் திருமணம் செய்துகொண்டார், மேலும் ஒரு சுயாதீனமான நடன ஆசிரியராகவும் பணிபுரிகிறார். கலா இவர்து பெற்றோருக்கு ஆறாவது மகள் ஆவார், முன்னணி நடன அமைப்பாளர் பிருந்தா , இவரது இளைய சகோதரியாவார்.\n"}
{"id": "438019", "url": "https://ta.wikipedia.org/wiki?curid=438019", "title": "சுனிதா சாரதி", "text": "சுனிதா சாரதி\n\nசுனிதா சாரதி \"(Sunitha Sarathy)\" இந்திய சமகால மற்றும் மேற்கத்திய பாரம்பரிய இசை வகைகளில் பாடும் ஒரு இந்திய பாடகி மற்றும் நடிகர் ஆவார். அவர் பல்வேறு தேவாலயக் குழுவில் பாடும் ஒரு சுவிசேஷ பாடகர் ஆவார். 2000 ஆம் ஆண்டில் சேனல் வி மற்றும் விர்ஜின் ரெகார்ட்ஸின் கூட்டு முயற்சியான \"விர்ஜின் வாய்ஸ் சாய்ஸ்\" போட்டியை வென்ற பிறகு, 2002 ஆம் ஆண்டில் மீண்டும் திரைப்படப் பாடல்களை பாட ஆரம்பித்தார்.\n\nதமிழ் திரைப்படமான \"ஏய் நீ ரொம்ப அழகாய் இருக்கே\" என்ற படத்தில் பின்னணி பாடகராக அறிமுகமானார். முன்னணி பாடகர்களான ஸ்ரீனிவாஸ் மற்றும் சுஜாதா மோகன் ஆகியோருடன் \"இனி நானும் நானில்லை<nowiki>\"</nowiki> என்ற பாடலில் முன்னோடி மற்றும் இடைவேளையின் பகுதிகளில் பாடினார். சாரதி 200 க்கும் மேற்பட்ட திரைப்படப் பாடல்களை பாடியுளார்.\n\nSection::::ஆரம்ப வாழ்க்கை.\nசாரதி மேற்கத்திய இசை (\"கிளாசிக்கல் ஜாஸ்\") நன்கு அறிந்த ஒரு குடும்பத்தில் இருந்து வந்துள்ளார், தனது 4 வயதிலிருந்தே குழுவிசையில் பாடினார். அவரது தாயார் சுசீலா சாரதி சாந்தோம் சர்ச்சில் மற்றும் லாசரஸ் சர்ச்சில் ஒரு முன்னணி மெட்ராஸ் குழுவிசை மற்றும் பியானே வாசிப்பவரும் ஆவார்.\n\nSection::::தொழில்.\nதிறமையான பாடக்ர்களை தேடி வந்த போது பின்னணி பாடகர் ஸ்ரீனிவாசன் சுனிதா சாரதியை கவனித்தார். அவர் ஒரு பாடல் ஒரு சிறிய பகுதியை வழங்கினார், \"ஏய் நீ ரொம்ப அழகாய் இருக்கே\" என்ற படத்தில் ஒரு பாடலின் முன்னோடி மற்றும் இடைவேளையின் பகுதிகளில் பாடினார், பின்னர், இசையமைப்பாளர் ஹாரிஸ் ஜயராஜ் தனது தெலுங்கு படமான \"வசுவில்\" காதல் மற்றும் நடனக் கருவுக்காக இவரது குரலைப் பதிவு செய்தார். இருப்பினும், அதே வருடத்தில் தமிழ் திரைப்படமான \"காக்க காக்க\" படத்தில் இடம்பெற்ற \"தூது வருமா\" என்ற பாடலை தனிப்பாடலாகப் பாடிய பிறகு பரவலான அங்கீகாரம் இவருக்குக் கிடைத்தது.\n\n2006 ஆம் ஆண்டு ஆசிய விளையாட்டுப் போட்டிகளில் சாரதி பாடியுள்ளார்.\n\nஜூலை 2014 இல், சுனிதா சாரதி பாடகர்கள் ஆர்வமாக செயல்படும் ஒரு செயல்திறன் சார்ந்த மையத்தைத் துவங்கினார்.\n"}
{"id": "438025", "url": "https://ta.wikipedia.org/wiki?curid=438025", "title": "சுர்முகி ராமன்", "text": "சுர்முகி ராமன்\n\nசுர்முகி ராமன் என அழைக்கப்படும் சுசித்ரா ராமன் (Surmukhi Raman) ஓர் இந்தியப் பின்னணிப் பாடகர் ஆவார். 1983 செப்டம்பர் 15 இல் தமிழ்நாட்டின் கோயம்புத்தூரில் பிறந்தவர். மகாராஷ்டிரா புனேயில் வளர்ந்தார். இவர் எப்போதாவது பாடல்களை எழுதுகிறார். இவர் தென்னிந்தியாவில் வளர்ந்து வரும் பின்னணிப் பாடகர்களில் ஒருவராக உள்ளார். தமிழ் , தெலுங்கு , மலையாளம் மற்றும் கன்னடம் உள்ளிட்ட நான்கு மொழிகளில் 150 க்கும் மேற்பட்ட திரைப்படப் பாடல்களைப் பாடியுள்ளார். மேலும் பல பக்திப் பாடல்களைப் பதிவு செய்துள்ளார். அவர் இந்தியாவிலும் வெளிநாடுகளிலும் ஏராளமான இசை நிகழ்ச்சிகளில் பங்கேற்றுள்ளார்.\n\nSection::::இளமைப்பருவம்.\nசுர்முகி ராமன் தனது ஆரம்பக் கல்வியினை மகாராஷ்டிர மாநிலம், புனேயில் , உள்ள வியாசர் வித்யாலயா மெட்ரிக் மேல்நிலைப் பள்ளியிலும் மற்றும் உயர்கல்வியினை, தமிழ்நாடு, சென்னை பல்கலைக்கழகத்தில் படித்தார். அவரது தந்தை எஸ்.வி.ரமணன், மத்தியபிரதேசத்தின் இந்தோர் அனைத்திந்திய வானொலி நிலையத்தில் பாடகராக இருந்தார். இசையமைப்பாளர்களான கலோனியல் கஸின்ஸ் அறிவுறுத்தலின்படி, பிறப்புப்பெயரான சுசித்ரா ராமனை, மோதி விளையாடு திரைப்படத்திற்கு பிறகு சுர்முகி ராமன் என தன் மகளுக்கு மறுபெயரிட்டார். புகழ்பெற்ற கஸல் கிங் ஹரிஹரன் இவருக்கு இந்த பெயரைத் தேர்ந்தெடுத்துள்ளார். சுர்முகி என்பதின் பொருள் முகம் என்பதாகும்.\n\nSection::::பாடல் வாழ்க்கை.\n2007 ஆம் ஆண்டில் தொடங்கிய சுர்முகியின் பின்னணிப் பாடகர் வாழ்க்கை இரண்டு தசாப்தங்களாக நீண்டது. தன் 14வது வயதில் மெல்லிசை நிகழ்ச்சிகளில் பாடியுள்ளார். இவர், மேஸ்ட்ரோ உட்பட திரையுலகில் அனைத்து முன்னணி இசை இயக்குனர்களான இளையராஜா, ஏ. ஆர். ரகுமான், ஹரிஹரன், பரத்வாஜ், வித்யாசாகர் , சரத், விஜய் ஆண்டனி , தேவா , ஸ்ரீகாந்த் தேவா , டி இமான் , கலோனியல் கஸின்ஸ் , ஜீவராஜா, விஜய்சங்கர், தாஜ் நூர் , சேவியர், மணிகண்டன் கத்ரி , ரஜினி, யுவன் ஷங்கர் ராஜா , கணேஷ் ராகவேந்திரா , நல்லதம்பி மற்றும் ஷியாம் பாலகிருஷ்ணன் இசையமைத்த பாடல்களைப் பாடியிருக்கிறார் இவரது பிரபலமான பாடல்களில் \"போதும் ஒத்த சொல்லு\", \"சின்னப் பய வயசு\", மற்றும் \"பரருவாய\" போன்றவை குறிப்பிடத்தக்கவை ஆகும். தமிழ்த் திரைப்படமான \"தர்மதுரை\" யில் இவர் பாடிய \"ஆண்டிபட்டி கனவா காத்து\" என்கிற பிரபலமான பாடல் \"யூ டியூபில்\" 26 மில்லியன் பார்வையாளர்களைப் பெற்றது. மேலும் அரண்மனை திரைப்படத்தில் இருந்து \"பீச்சே பீச்சே\" என்கிற இவரது மற்றொரு பாடல் அக்டோபர் 2016இல், \"எமிரேட்ஸ் என்டெர்டெயின்மென்ட் பத்திரிகையின் தமிழ் பிரிவில் \"சிறந்த கலைஞர்களின் மிகவும் பிரபலமான தமிழ் பாடல்களில்\" ஒன்று என இடம்பெற்றது .\n"}
{"id": "438032", "url": "https://ta.wikipedia.org/wiki?curid=438032", "title": "நார்வே கல் இறால்", "text": "நார்வே கல் இறால்\n\nநார்வே கல் இறால் (\"Nephrops norvegicus\") என்பது கல் இறால் குடும்பத்தைச் சேர்ந்த கடல்வாழ் உயிரினம் ஆகும். 25 செமீ நீளம் வரை வளரக்கூடிய இது காண்பதற்கு வெளிறிய ஆரஞ்சு நிறத்தில் இருக்கும். இது மனிதர்களால் உண்ணப்படும் பொருளாதார முக்கியத்துவம் வாய்ந்த இறால் இனங்களில் ஒன்றாகும். இது வடகிழக்கு அட்லாண்டிக் பெருங்கடல் மற்றும் மத்திய தரைக்கடலின் சில பகுதிகளில் காணப்படுகின்றது. இவற்றில் வளர்ந்த ஆண் இறால் பொதுவாக இரவு நேரத்தில் வளையில் இருந்து இரைதேடி வெளிவரும்.\n\nநார்வே கல் இறால்கள் இழுதுமீன்களை அதிகம் உண்பதாக சான்று கிடைத்துள்ளது.\n"}
{"id": "438045", "url": "https://ta.wikipedia.org/wiki?curid=438045", "title": "ராதா யாதவ்", "text": "ராதா யாதவ்\n\nராதா பிரகாஷ் யாதவ் (Radha Prakash Yadav (பிறப்பு:ஏப்ரல் 21 ,2000) இந்தியப் பெண்கள் துடுப்பாட்ட அணி வீராங்கனை ஆவார். இவர் மும்பை, பரோடா மற்றும் மேற்கு இந்தியா ஆகிய அணிகளுக்காக விளையாடி வருகிறார். இவர் 4 முதல் தரத் துடுப்பாட்டம், 13 பட்டியல் அ துடுப்பாட்டம் மற்றும் 16 பெண்கள் பன்னாட்டு இருபது20 போட்டிகளில் விளையாடியுள்ளார். இவர் சனவரி 10, 2015 இல் கேரள மாநில துடுப்பாட்ட அணிக்கு எதிராக தனது முதல் உள்ளூர்த் துடுப்பாட்டப் போட்டியில் விளையாடினார்.\n\nSection::::ஆரம்பகால வாழ்க்கை.\nஇவர் மும்பையிலுள்ள கண்டிவலியில் (மேற்கு) பிறந்தார். இவரின் தந்தை பழவியாபாரி ஆவார். இவரின் கடைக்குப் பின்னால் 225 சதுரடி உள்ள வீட்டில் இவர்கள் வசித்து வந்தனர். இவர் சிறுவயதில் அங்குள்ள ஆண்குழந்தைகளிடன் இணைந்து துடுப்பாட்டம் விளையாடத் துவங்கியுள்ளார். பின் இவரின் பயிற்சியாளர் இவருக்கு 12 வயதாக இருக்கும் போது இவரின் திறமையை அறிந்து இவருக்கு பயிற்சி வழங்கினார். பின் 2013இல் போரிவலி சென்றார். தற்போது இவர் வித்யா குஞ்ச் பள்ளியில் கல்விகற்கிறார்.\n\nSection::::துடுப்பாட்ட வாழ்க்கை.\nபெப்ரவரி 13, 2018 இல் மேற்கிந்தியத் தீவுகள் பெண்கள் துடுப்பாட்ட அணிக்கு எதிராக நடைபெற்ற பெண்கள் பன்னாட்டு இருபது20 போட்டியில் இவர் அறிமுகமானார்.\n\n2018 ஆம் ஆண்டில் மேற்கிந்தியத் தீவுகளில் நடைபெற்ற ஐசிசி பெண்கள் பன்னாட்டு இருபது20 உலகக்கோப்பைத் தொடரில் இவருக்கு அணியில் இடம் கிடைத்தது. அந்தத் தொடரில் 5 போட்டிகளில் விளையாடி 8 இலக்குகளை வீழ்த்தி அதிக இலக்குகளை வீழ்த்திவர்களின் பட்டியலில் முதலிடம் பிடித்தார்.\n"}
{"id": "438051", "url": "https://ta.wikipedia.org/wiki?curid=438051", "title": "சந்தோஷி", "text": "சந்தோஷி\n\nசந்தோஷி, (Santhoshi) மார்ச் 31, 1987இல் பிறந்த ஒரு இந்திய திரைப்பட மற்றும் தொலைக்காட்சி நடிகை ஆவார். \"பாலா\" , \"ஜெய்\" மற்றும் \"ஹனிமூன் எக்ஸ்பிரஸ்\" படங்களில் நடித்ததின் மூலமாக அறியப்படுகிறார். மேலும் பிரதானமான தொலைக்காட்சித் தொடரான \"அரசி\"யில் இவரது நடிப்பு குறிப்பிடத்தக்கது.\n\nSection::::தொழில்.\nசந்தோஷி, கோபால கிருஷ்ணா மூர்த்தி மற்றும் தொலைக்காட்சி நடிகை பூர்ணிமா ஆகியோருக்கு இந்தியாவிலுள்ள சென்னையில் பிறந்தார். இவருக்கு எட்டு வயது இருக்கும்போது, இவருடைய தாயுடன் முதல் முறையாக ஒரு தொலைக்காட்சித் தொடரில் நடித்தார். பின்னர் \"பாபா\" (2002) படத்தில் அறிமுகமானார். இதில் ரஜினிகாந்த் நடித்துள்ளார். இதில், மனிஷா கொய்ராலாவின் சகோதரியாக நடித்தார். அதன்பிறகு, \"ஆசை ஆசையாய்\" (2002), \"பாலா\" (2002), \"மாறன்\" (2002) மற்றும் \"இராணுவம்\" (2003) போன்ற பல தமிழ் திரைப்படங்களில் துணைக் கதாபாத்திரத்தில் நடித்துள்ளார். 2003 ஆம் ஆண்டு சமுத்திரகனியின் \"உன்னை சரணடைந்தேன்\" (2003) திரைப்படத்தில் இரண்டாவது கதாநாயகியாக நடித்துள்ளார். தேசிய திரைப்பட விருது- பெற்ற இயக்குனர் அகத்தியன் இயக்கிய \"காதல் சம்ராஜ்யத்தில்\" நடித்துள்ளார். பிந்தையது, இன்னும் வெளியிடப்படாமல் உள்ளது. தெலுங்கு திரைப்பட துறையில் \"ஜெய்\" (2004) என்னும் தெலுங்கு திரைப்படத்தில் நவ்தீப்புடன் நடித்து அறிமுகமானார். 2006 ஆம் ஆண்டில் \"ஹனிமூன் எக்ஸ்பிரஸ்\" படத்தில் கன்னடத்தில் அறிமுகமானார். அவர் தெலுங்குத் திரைப்படங்களில் \"நுவ்வஸ்தானண்டே நேனோந்தண்டானா\" (2005) மற்றும் \"பங்காரம்\" (2006) போன்றவற்றில் துணைக் கதா பாத்திரத்தில் நடித்துள்ளார். மேலும் 2005இல் வெளியான தெலுங்குப் படத்திற்காக சிறந்த நகைச்சுவை நடிகைக்கான நந்தி விருதினைப் பெற்றார். 2007 ஆம் ஆண்டில், பிரபல தொலைக்காட்சித் தொடரான \"\"அரசி\"யில்\" நடித்தார். இதில், கதாநாயகியாக நடித்த ராதிகா சித்தரித்த தொடரில் கலையரசி கதாபாத்திரத்தில் நடித்தார். தொலைக்காட்சி நடிகைகளுக்கு ஏற்பாடு செய்யப்பட்ட ஒரு அழகு போட்டியில் \"மிஸ் சின்னத்திரை 2007\" என்ற பட்டம் பெற்றார்.\n"}
{"id": "438056", "url": "https://ta.wikipedia.org/wiki?curid=438056", "title": "எம். எம். மானசி", "text": "எம். எம். மானசி\n\nஎம். எம். மானசி என்பவர் ஒரு இந்துஸ்தானி பிண்ணணி பாடகியாவார். இவர் தமிழ், தெலுங்கு, கன்னடம், மலையாளம், இந்தி, ஆங்கிலம் ஆகிய மொழிகளில் சுமார் 170 பாடல்களை பாடியுள்ளார். இவர் டி. ஜி வைஷ்ணவா கல்லூரியில் முதுகலை நிர்வாகத்தை (MBA) பயின்றார். இவர் பாடிய பாடல்கள் மிகவும் பிரபலமானவை சில: தமிழச்சி (ஆரம்பம்), கட்டிகிட (காக்கி சட்டை), ரோபோ ரோமியோ (தமிழுக்கு எண் ஒன்றை அழுத்தவும்), ஆட்டக்கார மாமன் பொண்ணு (தாரை தப்பட்டை - இசைஞானி இளையராஜாவின் 1000ஆவது படமாகும்).\n\nSection::::வாழ்க்கை வரலாறு.\nமானசி ஜனவரி 8,1993 அன்று சென்னையில் தமிழ் பேசும் பெற்றோருக்கு பிறந்து மும்பையில் வளர்ந்தார். தனது 2 ஆம் வயதில் இசையைக் கற்று பொது இசை நிகழ்ச்சியில் நவராத்திரி மற்றும் கணபதி பூஜையில் பஜனைகளைப் பாடியவர். இவருக்கு எம். எம். மோனிஷா என்கிற தங்கையும் உள்ளார். இவரும் பிண்ணணி பாடகியாவார்.\n\nஇவரை இசைஞானி இளையராஜாதான் முதன் முதலில் கன்னட இசைத்துறையில் திரிஷ்யம் என்கிற படத்திற்கு பாட வாய்ப்பளித்தவர். இசையமைப்பாளர் வித்யாசாகர் மலையாளத்தில் ஒரு இந்திய பிரயாணக்கதா என்கிற படத்திற்கு பாட வாய்ப்பளித்துள்ளார். இவர் முதன் முதலாக பாலிவுடில் பாக் ஜானி என்கிற திரைப்படத்தில் தேவி ஸ்ரீ பிரசாத் இசையமைப்பில் டாடி மம்மி பாடடியவர். இப்பாட்டை 20 கோடி பேர் யூடியூபில் கண்டுள்ளார்கள்.\n\nஇவர் பாடகி மட்டுமில்லாமல் நடிகைகளுக்கு பிண்ணணிக் குரலும் கொடுப்பவராகவும் உள்ளார். நடிகை தமன்னா, சமந்தா, பிந்து மாதவி, திரிஷா, சுவாதி, ஹன்சிகா மோத்வானி, லஷ்மி மேனன் ஆகியோர்க்கு பிண்ணணி குரல் கொடுத்துள்ளார்.\n"}
{"id": "438064", "url": "https://ta.wikipedia.org/wiki?curid=438064", "title": "வேலைன்னு வந்துட்டா வெள்ளக்காரன்", "text": "வேலைன்னு வந்துட்டா வெள்ளக்காரன்\n\nவேலைன்னு வந்துட்டா வெள்ளக்காரன் 2016 ஆம் ஆண்டு விஷ்ணு விஷால் மற்றும் நிக்கி கல்ராணி நடிப்பில், எழில் இயக்கத்தில், சி. சத்யா இசையில், விஷ்ணு விஷாலின் விஷ்ணு விஷால் ஸ்டுடியோஸ் நிறுவனம், எழில் மற்றும் ராஜன் நட்ராஜின் எழில்மாறன் புரொடக்சன் மற்றும் பாக்ஸ் ஸ்டார் ஸ்டுடியோஸ் ஆகிய நிறுவனங்களின் தயாரிப்பில் வெளியான நகைச்சுவையான தமிழ் திரைப்படம்.\n\nSection::::கதைச்சுருக்கம்.\nமுருகன் (விஷ்ணு விஷால்) சட்டமன்ற உறுப்பினர் ஜாக்கெட் ஜானகிராமனின் (ரோபோ சங்கர்) நண்பன். அவ்வூரில் உணவகம் நடத்திவருபவரின் மகள் அர்ச்சனா (நிக்கி கல்ராணி). காவல்துறையில் ஆய்வாளராக சேர வேண்டும் என்பது அர்ச்சனாவின் லட்சியம். தன் மகளுக்குக் காவல்துறையில் வேலை பெற்றுத்தர முருகனின் உதவியை நாடுகிறார் அர்ச்சனாவின் தந்தை. அவரிடம் 10 இலட்சம் பணத்தை லஞ்சமாகப் பெற்று ஜானகிராமனிடம் கொடுத்து அர்ச்சனாவிற்கு வேலைவாங்கித் தருவதாக உறுதியளிக்கிறான் முருகன். மருத்துவமனையில் மரணப்படுக்கையில் இருக்கும் அமைச்சர் சண்முகசுந்தரத்தைக் காணச் செல்லும் அவரின் நம்பிக்கைக்குரிய ஜானகிராமனிடம் தன்னிடமுள்ள 500 கோடி பணத்தை வைத்துள்ள இடத்தைத் தெரிவித்துவிட்டு இறக்கிறார்.\n\nமருத்துவமனையில் இருந்து வெளியே வரும் ஜானகிராமனிடம் அந்த ரகசியத்தைத் தெரிந்துகொள்ள, அவனைத் துரத்திவருகிறான் பூதம் (ரவி மரியா). அப்போது விபத்தில் சிக்கும் ஜானகிராமனுக்குத் தலையில் அடிபட்டதில் அனைத்தையும் மறந்து, 10 வயது குழந்தை போல நடந்துகொள்கிறான். அர்ச்சனா தன் திறமையால் காவல் துணை ஆய்வாளராகத் தேர்வாகிறாள். தன் தந்தையிடம் வாங்கிய பணத்தை முருகனிடம் திருப்பிக் கேட்கிறாள். முருகன் அதை ஜானகிராமனிடம் கொடுத்துவிட்டதாகக் கூறுகிறான். இவை மட்டுமின்றி முருகனின் நண்பனான ஜானகிராமனுக்காக சக்கரை (சூரி) தனக்கு நிச்சயமான பெண்ணை விட்டு இன்னொரு பெண்ணை திருமணம் செய்ததாக நடித்ததில், அவனுடைய திருமணம் நின்றுபோகிறது.\n\nஜானகிராமனுக்கு பழைய நினைவுகள் திரும்பியதா? 500 கோடி ரூபாய் பணம் என்னவானது? அர்ச்சனாவிற்கு அவளின் பணம் கிடைத்ததா? சக்கரையின் திருமணம் நடந்ததா? என்பது மீதிக்கதை.\n\n\nSection::::இசை.\nபடத்தின் இசையமைப்பாளர் சத்யா. \n\nSection::::மறுஆக்கம்.\nஇப்படம் தெலுங்கில் \"சில்லி பெல்லோஸ்\" என்று மறுஆக்கம் செய்யப்பட்டது.\n"}
{"id": "438072", "url": "https://ta.wikipedia.org/wiki?curid=438072", "title": "கௌரி லட்சுமி பாய்", "text": "கௌரி லட்சுமி பாய்\n\nமஹாராணி ஆயில்யம் திருநாள் கௌரி லட்சுமி பாய் \"(Gowri Lakshmi Bayi)\" (1791-1815) இந்திய மாநிலமான திருவிதாங்கூர் மகாராணியாவார். அவரது மகன் சுவாதி திருநாள் ராம வர்மாவிற்கு பிறகு 1813 முதல்1815 ஆம் ஆண்டு முடிய அவர் இறக்கும் வரை ஆட்சி செய்தார். சுவாதித் திருநாள் ராம வர்மாவின் பிரதிநிதியாக ஆட்சி செய்த பின் இரண்டாண்டுகள் திருவாங்கூரின் ராணியாக தன் சொந்த உரிமையுடன் ஆட்சி செய்தார்,\n\nSection::::பின்னணி.\nகௌரி லட்சுமி பாய் 1791 ஆம் ஆண்டு திருவாங்கூர் அரச குடும்பத்தின் அட்டிங்கலின் மூத்த ராணி இளவரசி பரணி திருநாள் பார்வதி பாயிக்குப் பிறந்தார், மகாராஜா பலராம வர்மாவின் சகோதரியாக தத்தெடுக்கப்பட்டவர் ஆவார். திருவாங்கூர் மகாராணிகள் \"அட்டிங்கலின் ராணிகள்\" என்று அழைக்கப்பட்டனர். கௌரி லட்சுமி பாய் திருவாங்கூரின் மிகவும் பிரபலமான ராணியில் ஒருவராக இருந்தார். மேலும் மாநிலத்தில் பல சீர்திருத்தங்களை அறிமுகப்படுத்தினார். அவருக்கு உத்தரத்தட்டாதி திருநாள் கௌரி பார்வதி பாய் எனற ஒரு சகோதரி இருந்தார்.\n\nSection::::பதவியேற்றல்.\nசெல்வாக்கற்ற திருவாங்கூர் மகாராஜாவான பலராம வர்மாவின் ஆட்சியின் போது வேலு தம்பி தளவாயின் மிக முக்கியமான கலகம் உட்பட எழுச்சிகள் மற்றும் தேவையற்ற சண்டைகள் மற்றும் சதித்திட்டம் போன்ற பல உள்நாட்டு மற்றும் வெளிநாட்டுப் பிரச்சினைகள் தோன்றியது, 1811 இல் இவர் இறந்தார். மகாராஜா இறந்தபோது, அட்டிங்கலின் மூத்த ராணி கௌரி லட்சுமி பாயிக்கு, இருபது வயதே ஆனது. குடும்பத்தில் அரசனாக தகுதி இல்லாத ஆண் உறுப்பினர்கள் இருந்தனர். எனவே கௌரி லட்சுமி பாய், 1811 ஆம் ஆண்டில் திருவாங்கூர் ஆட்சியின் மகாராணியாக பொறுபேற்றுக் கொண்டார்.\n\n\nSection::::குடும்பம் மற்றும் இறப்பு.\nமகாராணி கௌரி லட்சுமி பாயி, சங்கனாச்சேரி அரச குடும்பத்தைச் சேர்ந்த கோயில் தம்புரான், இளவரசர் ராஜராஜ வர்மா அவர்களை மணந்தார். இந்த திருமணத்தின் மூலம் இவர்களுக்கு இரண்டு மகன்கள் மற்றும் ஒரு மகள் பிறந்தனர். அவரது மகள் மகாராணி கவுரி ருக்மிணி பாயி 1809 இல் பிறந்தார். அவரது மூத்த மகன் புகழ்பெற்ற சுவாதி திருநாள் 16 ஏப்ரல் 1813 அன்று பிறந்தார், அவர் ஒரு இசைக்கலைஞரும் ஆவார். இவர் 1829-1846 முதல் சுதந்திரமாக ஆட்சி செய்தார். அவர் திருவட்டார் அம்மவீடு குடும்பத்திற்கு சொந்தமான ஒரு பெண்ணை மணந்தார். மகாராணிக்கு அடுத்து 1814 ல் உத்ரம் திருநாள் மார்த்தண்ட வர்மா என்ற ஒரு மகன் பிறந்தார். இவர் 1846-1860 வரை மகாராஜாவாக ஆட்சி செய்தார். உத்ரம் திருநாள் மார்த்தண்ட வர்மா பிறந்த பிறகு 1815 இல் மஹாராணி கௌரி லட்சுமி பாயி இறந்துவிட்டார். அவளுடைய சகோதரியான கவுரி பார்வதி பாயி அவருக்குப் பின்னர் மகாராணியாக பதவியேற்றார். இவர் 1819 இல் திருவல்லா அரச குடும்பத்தின் ராம வர்மா கோயில் தம்புரானைத் திருமணம் செய்துகொண்டார். அவருக்கு ஐந்து மகன்கள் மற்றும் இரண்டு மகள்கள் உட்பட ஏழு குழந்தைகள் இருந்தனர்.\n\nSection::::முழுப் பெயர்.\nஸ்ரீ பத்மநாப சேவினி வஞ்சி தர்ம வர்திணி ராஜ ராஜேஸ்வரி மகாராணி ஆயில்யம் திருநாள் கௌரி லட்சுமி பாய், அட்டிங்கல் மூதத தம்புரான், திருவாங்கூர் மஹாராணி.\n"}
{"id": "438083", "url": "https://ta.wikipedia.org/wiki?curid=438083", "title": "ஜெய்ஹிந்த் 2", "text": "ஜெய்ஹிந்த் 2\n\nஜெய்ஹிந்த் 2 என்ற பெயரில் 2014 ஆம் ஆண்டு தமிழ் மற்றும் தெலுங்கிலும், \"அபிமன்யு\" என்ற பெயரில் கன்னடத்திலும் வெளியான பன்மொழித் திரைப்படம். இப்படத்தை அர்ஜுன் இயக்கி , நடித்துத் தயாரித்தார். இப்படம் 1994 ஆம் ஆண்டு அர்ஜுன் நடிப்பில் வெளியான ஜெய்ஹிந்த் திரைப்படத்தின் இரண்டாம் பாகம் ஆகும். இப்படம் \"கர்நாடக மாநில விருது - சிறந்த திரைப்படத்திற்கான இரண்டாம் பரிசு\" பெற்றது.\n\nSection::::கதைச்சுருக்கம்.\nஐந்து நபர்களின் கதையைக் கூறுகிறது. குழந்தைகளின் கல்விக்காகப் பாடுபடக்கூடிய ஒருவனின் போராட்டமே படத்தின் கதை. ஏழைப்பெண்ணான பார்வதி (யுவினா பர்தாவி) நகரத்தின் சிறந்த பள்ளியில் சேர்க்கை கிடைக்கப் பெறுகிறாள். அவளுடைய கல்விச்செலவுக்காக அவள் தந்தை தன் சிறுநீரகத்தை விற்கிறார். ஆனாலும் அவள் பள்ளிக்கட்டணத்திற்குத் தேவையான பணத்தை செலுத்த இயலாததால் தற்கொலை செய்துகொள்கின்றனர். இந்த நிகழ்வு அபிமன்யுவின் (அர்ஜுன்) மனதை வெகுவாகப் பாதிக்கிறது. கல்வி கட்டணங்கள் உயர்வின் காரணமாக ஏழைகள் பாதிக்கப்படுவதைத் தடுப்பதற்கான வழிமுறையை சிந்திக்கிறார். தனியார் பள்ளிகளை முறைப்படுத்துவதற்கான விதிகளை அரசிற்குப் பரிந்துரைக்கிறார்.\n\nஅந்த விதிகளாவது: அனைத்துத் தனியார் பள்ளிகளையும் அரசுடைமையாக்க வேண்டும். மிகக் குறைவான கல்விக்கட்டணத்தையே நிர்ணயம் செய்ய வேண்டும். கல்வியை சேவையாகக் கருதவேண்டும் தவிர அதை தொழிலாகக் கருதக்கூடாது. தரமான கல்வியை நாட்டிலுள்ள அனைத்து மாணவர்களுக்கும் உறுதிசெய்ய வேண்டும்.\n\nஅபிமன்யுவின் செயல்திட்டங்கள் தனியார் பள்ளிகளுக்கு பாதகமானதாக இருப்பதால் தனியார் பள்ளி உரிமையாளர்கள் அபிமன்யுவிற்கு எதிரான சதியைத் தொடங்குகின்றனர். அவர்களின் சாதியை முறியடித்து அபிமன்யு எப்படி வெற்றிபெறுகிறார் என்பதே மீதிக்கதை.\n\n\nSection::::வெளியீடு.\nதமிழ் பதிப்பின் தொலைக்காட்சி ஒளிபரப்பு உரிமம் ஜீ தமிழ் தொலைக்காட்சியும், தெலுங்கு உரிமம் ஜெமினி தொலைக்காட்சியும், கன்னட உரிமம் கலர்ஸ் கன்னடா தொலைக்காட்சியும் பெற்றன.\n"}
{"id": "438094", "url": "https://ta.wikipedia.org/wiki?curid=438094", "title": "நந்தா (நடிகை)", "text": "நந்தா (நடிகை)\n\nநந்தா கர்னாடகி \"(Nanda)\"(8 ஜனவரி 1939 - 25 மார்ச் 2014) நந்தா என்ற பெயரில் அறியப்பட்டவர், இந்தி மற்றும் மராத்தி படங்களில் தோன்றிய இந்தியத் திரைப்பட நடிகை ஆவார். 30 ஆண்டுகளுக்கும் மேலாக அவரது தொழில் மற்றும் அவரது நடிப்பிற்காக மிகவும் புகழ்பெற்றவர், \"சோட்டி பேஹன்\" , \"டூல் கா ஃபூல்\" , \"பாபி\" , \"கலா பஜார்\" , \"கனுன்\" , \"ஹம் டோனோ\" , \"ஜப் ஜப் ஃபூல் கிலே\" , \"கும்னாம்\" , \"இட்டெஃபக்\" , \"தி டிரெயின்\" மற்றும் \"பிரேம் ரோக்\" ஆகியவற்றில் அவரது நடிப்பிற்காக நன்கு அறியப்பட்டவர்.\n\nSection::::ஆரம்ப வாழ்க்கை.\nநந்தா ஒரு மஹாராஷ்டிராவில் ஒரு வியாபார குடும்பத்தில் பிறந்தார் தந்தை வினாயக் தாமோதர் கர்னாடாக்கி (மாஸ்டர் விநாயக்) என்பராவார், இவர் ஒரு வெற்றிகரமான மராத்தி நடிகர் தயாரிப்பாளர் மற்றும் இயக்குனர் ஆவார். 1947-ல் நந்தாவிற்கு எட்டு வயது இருக்கும் போது அவரது தந்தை தனது 41 ஆவது வயதில் இறந்தார். குடும்பம் கடினமான நேரங்களை சந்தித்தது. 1950 களின் முற்பகுதியில் திரைப்படங்களில் பணிபுரிந்ததன் மூலம் ஒரு குழந்தை நடிகை ஆனார். 1948 ல் \"மந்திர்\" என்றப் படத்தின் மூலம் அவர் அறிமுகமானார்.\n\nவெள்ளி திரையில் அவர் \"பேபி நந்தா\" என முதலில் அறியப்பட்டார். அவர் 1948 முதல் 1956 வரை \"மந்திர்,\" \"ஜக்கு,\" \"அங்காரே,\" மற்றும் ஜாக்ரித்தி போன்ற படங்களில், குழந்தை நட்சத்திரமாக நடித்திருந்தார். திரைப்படங்களில் அவரது ஈடுபாட்டின் விளைவாக, அவரது கல்வி பாதிக்கப்பட்டது, எனவே புகழ்பெற்ற பள்ளி ஆசிரியர் மற்றும் பாம்பாய் சாரண ஆணையர் கோகுல்தாஸ் வி. மக்ஹி என்பவர் வீட்டில் அவர் கல்வி கற்றார். திரைப்படங்களில் நடிப்பதை ஒரு வாழ்க்கையாகக் கொண்டதன் மூலம், அவருடைய ஆறு உடன்பிறந்தவர்களை அவர் ஆதரித்தார். அவரது சகோதரர்களில் ஒருவர் மராத்தி திரைப்பட இயக்குனர் ஜெயபிரகாஷ் கர்னாடாக்கி. நடிகை ஜெயஸ்ரீ தல்பேடி அவளுடைய அண்ணி ஆவார். \n\nSection::::தொழில்.\nSection::::குழந்தை நடிகை மற்றும் துணைப் பாத்திரங்கள்.\nவெள்ளி திரையில் அவர் \"பேபி நந்தா\" என முதலில் அறியப்பட்டார். அவர் 1948 முதல் 1956 வரை \"மந்திர்,\" \"ஜக்கு,\" \"அங்காரே,\" மற்றும் ஜாக்ரித்தி போன்ற படங்களில், குழந்தை நட்சத்திரமாக நடித்திருந்தார் நந்தாவின் தந்தைவழி மாமா, புகழ்பெற்ற திரைப்பட தயாரிப்பாளரும் இயக்குனருமான வி. சாந்தாராம் நந்தாவை ஒரு வெற்றிகரமான படமான \"டூஃபான் அவுர் தியா\" (1956) படத்தில் சகோதரர் சகோதரி வேடங்களில் நடித்து வைத்தார். இது ஒரு பார்வை இழந்த பெண் உட்பட அனாதைச் சகோதரன் மற்றும் சகோதரியின் கதையாக இருந்தது. \"பாபி\" (1957) என்ற படத்தில் நடித்தற்காக சிறந்த துணை நடிகைக்கான பிலிம்பேர் விருதுக்கான பரிந்துரையைப் பெற்றார், ஆனால் இவருக்கு விருது கிடைக்கவில்லை. தேவ் ஆனந்த் \"உடன் காலா பஜார்\" என்ற படத்தில் முன்னணி வேடத்திலும் \"தூல் கா ஃபூலில்\" இரண்டாவது முன்னணி பாத்திரத்திலும் நடித்தார் \n"}
{"id": "438097", "url": "https://ta.wikipedia.org/wiki?curid=438097", "title": "சுரேகா சிக்ரி", "text": "சுரேகா சிக்ரி\n\nசுரேகா சிக்ரி \"(Surekha Sikri)\" ஒரு இந்திய திரைப்பட , நாடக மற்றும் தொலைக்காட்சி நடிகை ஆவார். இந்தி நாட்க அரங்குகளின் ஒரு மூத்த நடிகையாவார், 1978 ஆம் ஆண்டு அரசியல் திரைப்படமான \"கிசா குர்சி கா\" என்பதில் அறிமுகமானார், மேலும் பல இந்தி மற்றும் மலையாள படங்களில், அதே போல் இந்திய தொலைக்காட்சித் தொடர்களிலும் துணைக் கதா பாத்திரங்களில் நடிக்கிறார்.\n\nசிக்ரி \"தமஸ்\" (1988) மற்றும் \"மம்மூ\" (1995) என்ற திரைப்படங்களில் அவரது பாத்திரத்திற்காக சிறந்த துணை நடிகைக்கான தேசிய திரைப்பட விருதுஅவருக்கு வழங்கப்பட்டது, 2008ஆம் ஆண்டில் \"பாலிகா வாது\" என்ற நிகழ்ச்சியில் எதிர்மறை கதாப்பாத்திரத்தில் நடித்ததற்கான சிறந்த நடிகைக்கான இந்தியன் டெலி விருது விருதினைப் பெற்றுத் தந்தது துணைபாத்திர சிறந்த நடிகைக்கான இந்தியன் டெலி விருது 2011 ல். கூடுதலாக, இந்தி நாடக அரங்குகளில் அவரது பங்களிப்புக்காக 1989 இல் சங்கீத நாடக அகாதமி விருது வென்றார். அவரது சமீபத்திய வெளியீடு பத்ஹாய் ஹோ (2018), இது பார்வையாளர்களிடமிருந்தும் விமர்சகர்களிடமிருந்தும் அவருக்கு மகத்தான அங்கீகாரத்தையும் புகழையும் பெற்றுத் தந்தது. மேலும் 64 வது பிலிம்பேர் விருதுகளில் சிறந்த துணை நடிகைக்கான ஃபிலிம்ஃபேர் விருதிற்கு பரிந்துரைக்கப்பட்டார், மேலும் அவர் தனது நடிப்பிற்காக 2019 ஸ்டார் ஸ்க்ரீன் விருதில் சிறந்த துணை நடிகைக்கான திரை விருதை வென்றார்.\n\nSection::::ஆரம்ப வாழ்க்கை மற்றும் பின்னணி.\nசிக்ரி உத்தரப்பிரதேசம் மற்றும் அல்மோரா மற்றும் நைனிடாலில் தனது குழந்தை பருவத்தை கழித்தார். அவரது வாழ்க்கையின் ஆரம்ப கட்டத்தில், அலிகார் முஸ்லீம் பல்கலைக்கழகதில் பயின்றார். பின்னர் அவர் 1968 ஆம் ஆண்டில் தேசிய நாடக பாடசாலையில் (NSD) பட்டம் பெற்றார். அவரது தந்தை விமானப் படையில் இருந்தார், அவரது தாயார் ஒரு ஆசிரியர் ஆவார். அவர் மும்பையில் வசித்துவரும் கலைஞரான ஹேமந்த் ரெஜை திருமணம் செய்துகொண்டார், இவர்களுக்கு ராகுல் சிக்ரி என்ற மகன் பிறந்தார். 2009 அக்டோபர் 20இல் இதய செயலிழப்பு காரணமாக அவளது கணவர் ஹேமந்த் ரெஜை இழந்தார். 1989 இல் சுரேகா சிக்ரி சங்கீத் நாடக அகாடமி விருது பெற்றார்.\n"}
{"id": "438100", "url": "https://ta.wikipedia.org/wiki?curid=438100", "title": "ரொசாண்டா தமாஸ்", "text": "ரொசாண்டா தமாஸ்\n\nரொசாண்டா ஒசீலியன் தாமஸ் \"(Rozonda Thomas)\" 1971 பிப்ரவரி 27 இல் பிறந்தவர் சில்லி என்ற குழுவின் உறுப்பினரான இவர் ஒரு அமெரிக்க நடனக்கலைஞர், பாடகர், பாடலாசிரியர், நடிகை மற்றும் தொலைக்காட்சிப் பிரபலம் ஆவார். சில்லி என்பது தொழில் ரீதியாகவும் அறியப்பட்ட டி.எல்.சி குழுமத்தின் அங்கமாகும், 20 ஆம் நூற்றாண்டின் சிறந்த பெண் பாடகர்களின் குழுக்களில் ஒன்றாகும்.\n\nSection::::ஆரம்ப வாழ்க்கை.\nரொசாண்டா அட்லாண்டா, ஜோர்ஜியாவில் பிறந்தார். 1989 இல் பெஞ்சமின் எலிஜா மேஸ் உயர்நிலை பள்ளியில் படித்தார். அவரது தந்தை அப்துல் அலி, அரபு மற்றும் இந்திய வம்சாவளியைச் சேர்ந்தவர், மற்றும் அவரது தாயார் அவா தாமஸ் ஆப்பிரிக்க அமெரிக்க மற்றும் பூர்வீக அமெரிக்க வம்சாவளியைச் சேர்ந்தவர் ஆவார். தன் தாயால் வளர்க்கப்பட்ட தாமஸ், பின்னர் \"சாலி ஜெஸ்ஸி ரபேல்\" என்ற தொலைக்காட்சி நிகழ்ச்சியில் 1996 ல் முதன்முறையாக தனது தந்தையைச் சந்தித்த காட்சியை நடித்துக் காட்டினார்.\n\nSection::::இசை வாழ்க்கை.\nரொசாண்டா முதன்முதலில் \"டாமியன் டேம்\" என்ற குழுவின் நடனக் கலைஞராக இருந்தார். 1991 ஆம் ஆண்டில், அவர் டி.எல்.சி. நிறுவனத்துடன் இணைந்த \"கிரிஸ்டல் ஜோன்ஸ்\" என்ற நிறுவனத்திற்கு மாறினார், \"லிசா லோபஸ்\" என்பவர் இக்குழுவுக்கு \"சில்லி\" என்று பெயரிட்டார், இதன் மூலம் இக்குழு டி.எல்.சி என்ற பெயரைத் தக்கவைத்துக் கொள்ள முடிந்தது. இக்குழுவின் \"ஸ்பைஸ் கேர்ள்ஸ்\" மட்டுமே உலகளவில் 65 மில்லியன் பதிப்புகள் விற்பனையானது. மற்றும் அனைத்து காலத்திற்கும் சிறந்த விற்பனையான அமெரிக்கப் பெண் குழுவாக ஆனது. ரொசாண்டா டி.எல்.சி. உடன் பணிபுரிந்து நான்கு கிராமி விருதுகளை வென்றார்.\n\nSection::::தனிப்பட்ட வாழ்க்கை.\n20 வயதில் ரொசாண்டா தயாரிப்பாளர் டல்லஸ் ஆஸ்டின் என்பவருடன் வாழ்க்கையைத் தொடங்கினார். ரொசாண்டா மற்றும் ஆஸ்டின் ஆகியோருக்கு ட்ரான் ஆஸ்டின் என்ற ஒரு மகன் 1997 ஜூன் 2 இல், பிறந்தார்.\n"}
{"id": "438103", "url": "https://ta.wikipedia.org/wiki?curid=438103", "title": "மகேஷ், சரண்யா மற்றும் பலர்", "text": "மகேஷ், சரண்யா மற்றும் பலர்\n\nமகேஷ், சரண்யா மற்றும் பலர் 2008 ஆம் ஆண்டு சக்தி வாசு மற்றும் சந்தியா நடிப்பில், வித்தியாசாகர் இசையில், ரவி இயக்கத்தில், கூல் புரொடக்சன்ஸ் சித. செண்பககுமார் தயாரிப்பில் வெளியான தமிழ் திரைப்படம். 2008 பெப்ரவரி 11 இல் முதல்கட்ட படப்பிடிப்பு துவங்கியது. 2008 நவம்பர் 28 இல் படம் வெளியானது.\n\nSection::::கதைச்சுருக்கம்.\nகல்லூரியில் படிக்கும் மகேஷ் (சக்தி வாசு) தன் தங்கை கீர்த்தனாவின் (சரண்யா) திருமணத்தில் கலந்துகொள்வதற்காக வருகிறான். அழகான கூட்டுக் குடும்பத்தில் ஒருவன் மகேஷ். அவனது குடும்பத்தில் அனைவரும் அவன் மீது அளவுகடந்த பாசத்தைக் கொண்டுள்ளனர். அவனுடைய வருகைக்காக அவனது குடும்பத்தினர் அனைவரும் காத்திருக்கின்றனர். சரண்யா தன் நிச்சயதார்த்தத்திற்கு அவன் வராதது குறித்து கோபித்துக்கொள்கிறாள். தான் நிச்சயதார்த்தத்திற்கு பங்கெடுக்காததற்கு மன்னிப்புக்கோரும் அவன், அதற்கானக் காரணத்தைக் கூறுகிறான். தான் எதிர்பாராமல் சந்தித்த பெண்ணைப் பற்றியும் அவள் மீது தான் கொண்ட காதலைப் பற்றியும் கூறத் தொடங்குகிறான்.\n\nமகேஷின் காதல்: சரண்யாவை (சந்தியா) சந்திக்கும் மகேஷ் அவளைக் காதலிக்கிறான். மகேஷின் காதல் கதையை அந்த வீட்டிலுள்ள அனைவரும் கேட்கின்றனர். கீர்த்தனாவின் திருமணத்தன்று அவனது காதல் கதையின் இறுதிக்கட்டத்தைக் கூறுவதாகக் கூறுகிறான். அவன் சொன்னபடி திருமண நாளன்று அவன் சொல்லும் முடிவைக் கேட்டு அனைவரும் அதிர்ச்சியடைகின்றனர். அவன் காதலி சரண்யாவை ஒருவன் கொன்றுவிடுகிறான். இதை அறியும் மகேஷ் சரண்யாவைக் கொன்றவனைக் கொல்கிறான். தான் உடனே சிறைக்குச் சென்றால் தங்கையின் திருமணத்தில் கலந்துகொள்ள முடியாது மேலும் தங்கையின் திருமணத்தில் இதனால் பிரச்சனைகள் உருவாகும் என்று எண்ணும் மகேஷ், தன் தங்கையின் திருமணத்தில் கலந்துகொண்டபிறகு தானே காவல்நிலையத்தில் சென்று சரணடையப் போவதைக் கூறுகிறான். அவ்வாறே சென்று சரணடைகிறான்.\n\n\nSection::::இசை.\nபடத்தின் இசையமைப்பாளர் வித்தியாசாகர். \n\n"}
{"id": "438105", "url": "https://ta.wikipedia.org/wiki?curid=438105", "title": "இலா அருண்", "text": "இலா அருண்\n\nஇலா அருண் \"(Ila Arun)\" ஒரு பிரபலமான இந்திய நடிகை, தொலைக்காட்சி ஆளுமை மற்றும் ராஜஸ்தானிய நாட்டுப்புற பாப் பாடகர் ஆவார். ஒரு தனித்துவமான, <nowiki>\"ஹஸ்கி\"</nowiki>குரல் நாட்டுப்புற பாப் பாடல்களுக்கு ஒரு தனித்துவத்தை அளிக்கிறது. அவரது மகள் இஷிதா அருண் \"லாமே\" , \"ஜோதா அக்பர்\" , \"ஷாடி கே சைட் எஃபெக்ட்ஸ்\" மற்றும் சமீபத்தில் \"பேகம் ஜான்\" போன்ற பல முக்கிய பாலிவுட் திரைப்படங்களில் அவர் தோன்றியுள்ளார்.\n\nSection::::தனிப்பட்ட வாழ்க்கை.\nஜோத்பூரில் பிறந்த இவர் ஜெய்ப்பூரில் வளர்ந்தார். அங்கு மகாராணி பெண்கள் கல்லூரியில் பட்டம் பெற்றார். கடற்படை அதிகாரி \"அருண் பாஜ்பாய்\" என்பவரை திருமணம் செய்து கொண்டார். அவரது சகோதரர்கள் \"பியுஷ் பாண்டே\" மற்றும் \"பிரசூன் பாண்டே\" ஆகியோர் விளம்பர நிறுவனங்களை நடத்தி வருகின்றனர். மேலும் அருண் அவர்களுக்கு இரண்டு சகோதரிகள் உள்ளனர், \"ரமா பாண்டே\" <nowiki> இவர் \"பிபிசி\" பத்திரிகையாளர் மற்றும் \"தூர்தர்ஷன்\"</nowiki> தொலைக்காட்சியில் செய்தி வாசிப்பவர் ஆவார், மற்றொரு சகோதரி \"திரிப்தி பாண்டே\" ஒரு கலாச்சார ஆர்வலர் மற்றும் சுற்றுலா நிபுணர் ஆவார். இலா அருணின் தாயும் ஒரு நடிகையாவார்.\n\nSection::::பின்னணி பாடல்கள்.\nஅருண் இந்தி, தெலுங்கு, தமிழ் மற்றும் தெலுங்கு மொழிகளில் பல பாடல்களை பாடியுள்ளார். நடிகை மாதுரி தீட்சித் நடித்த \"கல்நாயக்\" என்ற படத்தில் இடம் பெற்ற<nowiki>\"சோலி கே பீச்சே\"</nowiki> என்ற மிக பிரபலமான திரைப்பட பாடலை [\"[ஆல்கா யாக்னிக்|ஆல்கா யாக்னிக்குடன்]]\" இணைந்து பாடியுள்ளார், அப்பாடலுக்காக சிறந்த திரைப்பட பின்னணி பாடகருக்கான \"ஃபிலிம்ஃபேர்\" விருதை வென்றார். \"கரன் அர்ஜூனின்\" ஸ்ரீதேவி நடித்த \"லம்ஹே\" திரைப்படத்தில் இடம் பெற்ற புகழ்பெற்ற \"<nowiki>\"குப் சுப்\"</nowiki> என்ற ம்ற்றொரு பாடலை\" \"லதா மங்கேஷ்கருடன்\" சேர்ந்து பாடியுள்ளார். \"மோர்னி பாகா மா போலே\" என்ற பாடலாலும் இவர் நன்கு அறியப்படுகிறார். ஏ.ஆர்.ரஹ்மான் இசையமைத்த \"மிஸ்டர் ரோமியோ\" என்ற தமிழ்ப் படத்தின் \"முத்து முத்து மழை\" என்ற பாடலும் இவருக்கு புகழ் சேர்த்தது.\n\nSection::::நடிப்பு.\nஅருண் முதலில் \"லைஃப்லைன் என்ற\" இந்தி தூர்தர்ஷன் தொலைக்காட்சித் தொடரில் \"ஜீவன்ரேகா\" என்ற மருத்துவர் வேடத்தில், தன்வி ஆஸ்மியுடன் இணைந்து நடித்தார். 2008 ஆம் ஆண்டில் \"ஜோதா அக்பரில்\", அக்பரின் புத்திசாலித்தனமான செவிலி மற்றும் அரசியல் ஆலோசகரான \"மஹாம் அஞ்கா\" வேடத்தில் நடித்தார். \"சைனா கேட்\", \"சின்கரி\", \"வெல் டான் அபா\", \"வெல்கம் டோ ஜஜ்ஜன்பூர்\", \"வெஸ்ட் ஈஸ் வெஸ்ட்\" மற்றும் \"கதாக்\" போன்ற பல படங்களில் அவர் நடித்துள்ளார். \"பேகம் ஜானின்\" \"ஷாடி கே சைட் எஃபெக்ட்ஸ்\" படத்தில் நடிகர்களான வித்யா பாலன் மற்றும் \"ஃபர்ஹான் அக்தர்\" ஆகியோருடன் நடித்திருந்தது அவரது மிகச் சமீபத்திய முயற்சியாக இருந்தது.\n"}
{"id": "438116", "url": "https://ta.wikipedia.org/wiki?curid=438116", "title": "சித்ரா ஐயர்", "text": "சித்ரா ஐயர்\n\nசித்ரா ஐயர் (Chitra Iyer) எனக் குறிப்பிடப்படும் சித்ரா சிவராமன் ஓர் இந்தியப் பின்னணிப் பாடகர் ஆவார். பெங்களூருவில் வசித்துவந்த சித்ரா, தமிழ் திரைப்படங்களில் 2000 ஆம் ஆண்டுகளின் ஆரம்பத்தில் ஏ.ஆர்.ரஹ்மானுடன் பரவலாகப் பணியாற்றி வந்தார், அதே நேரத்தில் மலையாள தொலைக்காட்சியில் ஒரு தொலைக்காட்சி தொகுப்பாளராகவும் நடிகையாகவும் பணியாற்றினார்.\n\nSection::::தொழில்.\nசித்ரா ஐயர், தனது தொழில் வாழ்க்கையை ஆரம்பிக்க, ஏ.ஆர்.ரஹ்மான் உடன் இணைந்து பணியாற்றும் முயற்சியை மேற்கொண்டார், ஆனால் பெங்களூரில் இருந்து சென்னை வருவது கடினமாக இருந்தது. 2000 ஆம் ஆண்டில், ஏ. ஆர். ரகுமான், சித்ராவுடன் தொடர்பு கொண்டு, அவரது பாடல்கள் அடங்கிய இசைத் தட்டுகளுடன் சென்னைக்கு வருமாறு பணித்தார். அதனால் சித்ரா சென்னைக்கு வந்து, தனது தொடர்ச்சியான தமிழ் மற்றும் மலையாள பாடல்கள் அடங்கிய இசைத்தட்டுகளை ரகுமானிடம் கொடுத்தார். சித்ரா சென்னை வந்த அதே நாளில், ஏ. ஆர். ரகுமான் உடனடியாக பாடல்களை கேட்டு \"தெனாலி\" படத்தில் வரும் \"அத்தினி சித்தினி\" எனும் பாடலைப் பாடுவதற்கு வாய்ப்பளித்தார். பின்னர் சித்ரா சிவராமன் என்கிற பெயரில், தனது திருமணத்திற்குப் பிறகு கார்த்திக் ராஜா , யுவன் ஷங்கர் ராஜா , பரத்வாஜ் மற்றும் வித்யாசாகர் உள்ளிட்ட தமிழ்த் திரைப்படங்களின் பிற இசையமைப்பாளர்களுக்காக தொடர்ந்து பணியாற்றினார். மேலும், சித்ரா, தனது தாய் மொழி தமிழ் தவிர, தெலுங்கு, கன்னடம், மலையாளம் மற்றும் இந்தி படங்களுக்கு பின்னணிப் பாடல்களைப் பாடியுள்ளார்.\n\nSection::::சொந்த வாழ்க்கை.\nசித்ரா ஐயர் முன்னாள் விமானப்படை விமானி வினோத் சிவராமன் என்பவரை 1989 ஜூலை 12 அன்று திருமணம் செய்து கொண்டார். இவர்கள் இருவரும், 1989 ஆம் ஆண்டின் தொடக்கத்தில் சென்னை ஜிம்ஹானா கிளப்பில் தங்களுடைய பெற்றோர்களின் வலியுறுத்தல் காரணமாக சந்தித்துக் கொண்டனர். இவர்களுக்கு அதிதி மற்றும் அஞ்சலி என இரண்டு மகள்கள் உண்டு. அண்மை ஆண்டுகளில், அவரது தொலைக்காட்சி பணிகளினூடே, சித்ரா கேரளாவில் யானை நலன்புரி சங்கத்தின் நிறுவனர் மற்றும் அறங்காவலராகப் பணியாற்றினார். அவரது தாயார் ரோகினி ஐயர் மேற்கொண்ட ஒரு திட்டத்தை ஆதரித்து மாநிலத்தில் விவசாயத்தை ஊக்குவித்தார். இதேபோல், 2013 ஆம் ஆண்டில் அவர் தனது மகள்களான அதிதி மற்றும் அஞ்சலி சிவராமன் ஆகியோருடன் இணைந்து ஒரு மென்பொருள் நிறுவனமான டார்க்ஹார்ஸ் தயாரிப்பு நிறுவனத்தை தொடங்கினார்.\n"}
{"id": "438127", "url": "https://ta.wikipedia.org/wiki?curid=438127", "title": "திஷானி தோஷி", "text": "திஷானி தோஷி\n\nதிஷானி தோஷி (Tishani Doshi) சென்னையைச் சேர்ந்த ஓர் இந்தியக் கவிஞர், பத்திரிகையாளர், எழுத்தாளர், பாடலாசிரியர் மற்றும் நடன மங்கை ஆவார்.\n\nSection::::வரலாறு.\nதிஷானி தோஷி, இந்தியாவில் உள்ள மெட்ராஸ் நகரத்தில் வெல்ஷ் தாய் மற்றும் குஜராத்தி தந்தை ஆகியோருக்கு 1975 ல் திசம்ம்ப்பாற் 9 ஆம் நாள் பிறந்தார். இவர், 2001இல் கவிதைக்கான எரிக் கிரிகோரி விருது பெற்றார். இவரது முதல் கவிதை தொகுப்பு, \"கன்ட்ரீஸ் ஆஃப் த பாடி\" 2006இல் ஃபார்வர்ட் பொயட்ரி பரிசு வென்றது. 2006 ஆம் ஆண்டின் கார்டியன் ஸ்பான்சர் ஹே ஃபெஸ்டிவல் மற்றும் 2007 ஆம் ஆண்டின் கார்டகெனா ஹே விழாவின் கவிதை அரங்கிற்கு இவர் அழைக்கப்பட்டார். அவருடைய முதல் புதினம், \" த ப்ளெசர் சீக்கர்ஸ்\" ப்ளூம்ஸ்பரி நிறுவனத்தால் 2010இல் வெளியிடப்பட்டது. மற்றும் ஆரஞ்சு பரிசு 2011 பட்டியலில் இடம் பெற்றிருந்தார். தி இந்து சிறந்த கதை விருதுக்காக 2010 இல் தேர்ந்தெடுக்கப்பட்டார்.\n\nகிரிக்கெட்டோவில் , ஒரு கிரிக்கெட் தொடர்பான வலைத்தளத்தில் \"ஹிட் அல்லது மிஸ்\" என்ற தலைப்பில் ஒரு வலைப்பதிவை எழுதுகிறார். 2009 ஆம் ஆண்டு ஏப்ரல் மாதம் அவர் எழுதியதில், திஷானி தோஷி இந்திய பிரீமியர் லீகின் இரண்டாம் பருவத்தின் ஒரு தொலைக்காட்சி பார்வையாளராக தன் அவதானிப்புகள் மற்றும் கருத்துக்களை வெளியிட்டார். இவர், கிரிக்கெட் வீரர் முத்தையா முரளிதரனுடன் இணைந்து பணியாற்றினார்.\n\nஅவர் ஃப்ரீலான்ஸ் எழுத்தாளராகப் பணிபுரிகிறார் மற்றும் டிசம்பர் 2006 வரை நடனக்கலைஞர் சந்திரலேகாவுடன் பணிபுரிந்தார். ஜான்ஸ் ஹாப்கின்ஸ் பல்கலைக்கழகத்தின் படைப்பாக்க எழுத்துகளில் முதுகலைப் பட்டம் பெற்றுள்ளார்.\n\n\"கன்ட்ரீஸ் ஆஃப் த பாடி\" 2006 இல் ஹே-ஆன்-வை-விழாவில் சீமாஸ் ஹேனே, மார்கரெட் அட்வுட் மற்றும் பலரின் முன்னிலையில் வெளியிடப்பட்டது. தொடக்கக் கவிதையான, \"த டே வி வென்ட் டு த சி\", 2005 ஆம் ஆண்டு பிரிட்டிஷ் கவுன்சிலின் அனைத்து இந்திய கவிதைகள் போட்டியில் வெற்றி பெற்றது; மேலும், இவர் அவுட்லுக்-பிகாடார் நான் ஃபிக்ஷன் போட்டியில் ஒரு இறுதிப் போட்டியாளராக இருந்தார்.\n\nஅவரது சிறுகதையான \"லேடி கஸ்ஸாண்ட்ரா, ஸ்பார்டகஸ் மற்றும் டான்ஸிங் மேன்\" 2007 ஆம் ஆண்டில் \"த டிராப்பிரிட்ஜ்\" இதழில் முழுமையாக வெளியிடப்பட்டது.\n\nஅவரது கவிதை தொகுப்பான \"எவரிதிங் பிகின்ஸ் எல்ஸ்வேர்\" 2013 இல் காப்பர் கனியன் பிரஸ் ஆல் வெளியிடப்பட்டது.\n\nஅவரது சமீபத்திய கவிதைப் புத்தகம், \"\"கேர்ள்ஸ் ஆர் கமிங் அவுட் ஆஃப் த வூட்ஸ்\"\" , ஹார்பர் காலின்ஸ் இந்தியாவால் 2017 ஆம் ஆண்டில் வெளியிடப்பட்டது.\n"}
{"id": "438134", "url": "https://ta.wikipedia.org/wiki?curid=438134", "title": "ரைசா வில்சன்", "text": "ரைசா வில்சன்\n\nரைசா வில்சன் (Raiza Wilson), ஒரு இந்திய விளம்பர மாதிரி மற்றும் நடிகை. கமல்ஹாசனால் நடத்தப்பட்ட \"பிக் பாஸ்\" என்ற தமிழ் தொலைக்காட்சியின் நேரடி நிகழ்ச்சியில் பங்கு பெற்றதைத் தொடர்ந்து இவர் புகழ்பெற்றார்.\n\nSection::::தொழில்.\nரைசா வில்சன் தனது பள்ளிப் படிப்பினை, நாசரேத் கான்வென்ட் பெண்கள் உயர்நிலைப் பள்ளியிலும் பின்னர் ஊட்டி நகரில் உள்ள ஜே.எஸ்.எஸ். சர்வதேசப் பள்ளியிலும் படித்தார். பின்னர் பெங்களூரில் கல்லூரிக்குச் சென்றார். கல்லூரியில் படித்துக் கொண்டிருக்கும் போதே, பெங்களூரில் உள்ள ஹின்ட் லாங்ஜ் மற்றும் கிளப்பின் , விற்பனை மற்றும் மார்க்கெட்டிங் மேலாளராகப் பணிபுரிந்தார். மாடலிங் துறையில் ஆர்வம் ஏற்பட்ட பிறகு, 2010 ஆம் ஆண்டின் பிற்பகுதியில் வில்சன் \"மிஸ் இந்தியா தெற்கு\" 2011 போட்டியில் போட்டியிட்டு, ஹெச். ஐ. சி. சி. ஃபெமினா மிஸ் சவுத் பியூட்டிஃபுல் ஸ்மைல்\" விருதைப் பெற்றார். தமிழ்த் திரைப்படமான \"வேலையில்லா பட்டதாரி 2\" (2017) திரைப்படத்தில் ரைசா வில்சன் முதல் முறையாக நடித்துள்ளார். அதில், காஜோல் நடித்த வசுந்தரா பரமேஷ்வர் என்ற கதாபாத்திரத்தின் தனிப்பட்ட உதவியாளராக இவர் நடித்துள்ளார்.\n\n2017இன் நடுப்பகுதியில், \"பிக் பாஸ் (தமிழ்) - சீசன் 1\" , கமல் ஹாசன் வழங்கிய நிகழ்ச்சியில் தோன்றிய பின்னர் தமிழ்நாட்டில் வில்சன் பரவலாக ஊடக கவனத்தைப் பெற்றார். 63 நாட்களுக்குப் பிறகு இவர் அந்த நிகழ்ச்சியில் இருந்து வெளியேற்றப்பட்டார். மேலும் இந்த செயல்முறைகளில் நீண்ட காலமாக இருந்த அசல் பெண் போட்டியாளர் ஆனார். அந் நிகழ்ச்சியில் இருந்து விலகிய பின்னர், வில்சன் ஒரு பேட்டியில் \"நிகழ்ச்சியின் ஒரு பாகமாக ஆகிவிட்டார்\" எனவும் “எப்போதும் அந்த நிகழ்ச்சியைத் தான் நினைத்துக்கொள்வதாகவும் கூறியுள்ளார்”. \"பியார் ப்ரேமா காதலில்\" முன்னணி கதாபாத்திரத்தில் ரைசா நடித்துள்ளார், அதில் அவர் மற்றொரு \"பிக் பாஸ்\" போட்டியாளர், ஹரிஷ் கல்யாணுடன் இணையாக நடித்துள்ளார்.\n"}
{"id": "438143", "url": "https://ta.wikipedia.org/wiki?curid=438143", "title": "ராஜம்மாள் பி. தேவதாஸ்", "text": "ராஜம்மாள் பி. தேவதாஸ்\n\nராஜம்மாள் பாக்கியநாதன் தேவதாஸ் (7 ஏப்ரல் 1919 - 17 மார்ச் 2002) இந்திய ஊட்டச்சத்து நிபுணர், கல்வியாளர், மற்றும் \"அவினாசிலிங்கம் இன்ஸ்டிடுயுட் ஃபார் ஹோம் சயின்ஸ் அன்ட் ஹையர் எடுகேஷன் ஃபார் விமனின்\" (அவினாசிலிங்கம் நிகர்நிலைப் பல்கலைக்கழகம்) முன்னாள் துணை வேந்தர். இவர் தமிழ்நாடு மாநிலத் திட்டக்குழு மற்றும் பெண்களுக்கான குழுவின் உறுப்பினர். உலக உணவு மாநாட்டின் () துணைத் தலைவராகவும் இருந்தவர். 1992 இல் இந்திய அரசாங்கம் இவருக்குப் பத்ம ஸ்ரீ விருதைத் 1992 இல் வழங்கியது.\n\nSection::::வாழ்க்கை.\n7 ஏப்ரல் 1919 இல் முத்தையா பாக்கியநாதன் மற்றும் சொர்ணம்மாளுக்கு ராஜம்மாள் பாக்கியநாதன் மகளாகப் பிறந்தார். பிறந்த இடம், கள்ளிக்குளம், நெல்லை மாவட்டம், தமிழ்நாடு.\n\nSection::::கல்வி.\nகுயின் மேரிஸ் கல்லூரி, சென்னையில் 1944 இல் அறிவியலில் இளங்கலைப் பட்டம் பெற்றார். பின் 1948 இல் அறிவியலிலும், 1949 இல் கலையிலும் முதுகலைப் பட்டம் பெற்றார். 1950 அவட ஒஹியோ ஸ்டேட் யுனிவர்சிட்டியில் முனைவர் பட்டம் பெற்றார்.\n\nSection::::பணி.\nபின் அவினாசிலிங்கம் ஹோம் சயின்ஸ் கல்லூரியில் சேர்ந்து துணை வேந்தராகப் பணி புரிந்தார். 1988 - 1994 வரை கல்லூரியின் வேந்தராகவும், பின் நிர்வாக அறங்காவலராக 1994 முதல் 17 மார்ச் 2002 இல் தன் இறப்பு வரை பணிபுரிந்தார்.\n\nஊட்டச்சத்து மற்றும் கல்வியியல் பற்றி பல கட்டுரைகள் மற்றும் நூல்களை எழுதியுள்ளார். டி. எஸ். அவினாசிலிங்கம் செட்டியார் பற்றிய நுாலை எழுதியுள்ளார். தமிழ்நாடு மற்றும் புதுச்சேரியின் தேசிய ராணுவப் படையின் கெளரவப் படைத்தலைவராகவும் இருந்தார். காந்திகிராம கிராமப்புற சுகாதாரம் மற்றும் குடும்ப நல நிறுவனம் (Gandhigram Institute of Rural Health and Family Planning), நேஷனல் லிட்ரஸி மிஷன்(National Literacy Mission), சிக்மா சை (Sigma Xi), சிக்மா டெல்டா எப்ஸிலான் (Sigma Delta epsilon), ஒமைக்ரான் நு (Omicron Nu) மற்றும் பை உப்ஸிலான் ஒமைகிரான் (Phi Upsilon Omicron) ஆகியவற்றின் உறுப்பினராக இருந்தார். இந்திய ஊட்டச்சத்து சங்கத்தின் (Nutrition Society of India) தலைவராக 1987 - 1991 வரை இருந்தார்.\n\nSection::::விருதுகள்.\nராஜம்மாள் எட்வார்ட் தேவதாஸை மணந்து கொண்டார். இவர் முனைவர் பட்டம் பெற்றவர்.\n\nSection::::விருதுகள்.\n1992 இல் இந்திய அரசாங்கம் இவருக்குப் பத்ம ஸ்ரீ விருதைத் 1992 இல் வழங்கியது. ஜன்மலால் பஜாஜ் விருதை 1988 இல் பெற்றார்.\n"}
{"id": "438145", "url": "https://ta.wikipedia.org/wiki?curid=438145", "title": "கௌரி பார்வதி பாயி", "text": "கௌரி பார்வதி பாயி\n\nஉத்திரட்டாதி திருநாள் கவுரி பார்வதி பாயி (1802-1853) இந்தியாவின் கேரள மாநிலத்தில்திருவாங்கூர் அரச பிரதிநிதியாக இருந்தவர்.. அவரது சகோதரி மகாராணி கவுரி லட்சுமி பாயிக்குப் பின் வந்த தனது ஆட்சியை அவரது மருமகனும் மகாராஜாவுமான சுவாதித் திருநாள் ராம வர்மா சார்பாக 14 ஆண்டுகள் ஆட்சி செய்தார். பின்னர் தனது ஆட்சியை 1829 இல் விட்டுக்கொடுத்தார்.\n\nSection::::ஆரம்ப வாழ்க்கை.\nமகாராணி கெளரி பார்வதி பாயி திருவாங்கூர் அரச குடும்பத்தின் அட்டிங்கல்லின் மூத்த ராணியான பரணி திருநாள் என்பவருக்குப் பிறந்தார். 1815ஆம் ஆண்டில் அவரது மூத்த சகோதரி மகாராணி கவுரி லட்சுமி பாயி இறந்தபோது, கெளரி பார்வதி பாயிக்கு பதின்மூன்று வயதே இருந்தது. குடும்பத்தில் ஒரே பெண்மணியாக, கெளரி பார்வதி பாயி அவரது மருமகனும், ஆட்சியின் வாரிசுமான, மகாராஜா சுவாதி திருநாள் ராம வர்மா சார்பில் தனது மைத்துனர் சங்கனாச்சேரி குடும்பத்தைச் சேர்ந்த ராஜ ராஜ வர்மாவுடன் சேர்ந்து ஆட்சி செய்தார். அவருடைய கணவர், ராகவா வர்மா கிளிமன்னூர் அரச குடும்பத்தை சேர்ந்தவராவார்.\nSection::::அமைச்சரவை மாற்றங்கள்.\nமகாராணியின் முதல் நடவடிக்கையானது, புதிய திவான் என்கிற பிரதம மந்திரியை நியமிப்பதே ஆகும். ஏனென்றால் திவான் பத்மநாபன் இறந்துவிட்டார், அவருடைய துணைப் பொறுப்பாளரான பப்பு ராவ் மாநில விவகாரங்களை கவனித்து வந்தார். 1815 ஆம் ஆண்டில் பிராமணரான சங்கு அன்னாவி பிள்ளை என்பவர் திவானாக நியமிக்கப்பட்டார். ஆனால் அவரால் கடினமான நிர்வாகத்தை கையாள முடியாததால் இரண்டு மாதங்களுக்குள் அகற்றப்பட்டார். பின்னர் திருவாங்கூர் மாவட்ட நீதிபதி ராமன் மேனன், என்பவர் நீதிபதியாக நியமிக்கப்பட்டார். இருப்பினும், திவான் ராமன் மேனனுக்கும் பிரிட்டிஷாருக்கும் இடையில் கருத்து வேறுபாடுகள் எழுந்தன, எனவே ராமன் மேனன் 1817 ஆம் ஆண்டில் ஒரு கீழமை அலுவலகத்திற்கு மாற்றப்பட்டார், மேலும் அவர் அப்பணியிலிருந்து முற்றிலும் ஓய்வு பெற விரும்பினார். 20ஆம் நூற்றாண்டின் புகழ்பெற்ற இந்திய இராஜதந்திரியும், வேங்கலில் குடும்பத்தின் மூதாதையுருமான கிருஷ்ண மேனனின் பெரிய தாத்தாவாக இருந்தவர் திவான் ராமன் மேனன். 1817 செப்டம்பரில் அவர் பிரிட்டிஷாருடன் நெருக்கமாக இருந்தபோது, ரெட்டி ராவ் என்ற துணைத் தூதர் திவானாக நியமிக்கப்பட்டார்.\n\nSection::::முக்கிய நடவடிக்கைகள்.\nமகாராணி கௌரி பார்வதி பாயி தனது மருமகனின் சார்பில் ஆட்சி செய்த போது தனது மாநிலத்தில் பல சீர்திருத்தங்களை நிறுவினார். முக்கிய சீர்திருத்தங்களில் ஒரு சில:\n\n\nSection::::ஆட்சியின் முடிவு.\n1829 ஆம் ஆண்டு மகாராஜா சுவாதி திருநாள் பதினாறு வயதை அடைந்தபோது அவரது அத்தையான, மகாராணி, ஆட்சியை கைவிட்டு, முழு அதிகாரத்துடன் அவருக்கு ஆட்சியதிகாரம் அளிக்க முடிவு செய்தார். அதன்படி, 1829 ஆம் ஆண்டில் மகாராஜா சுவாதி திருநாள் முடிசூட்டிக் கொண்டார்.\n\nSection::::முழுப் பட்டம்.\nஸ்ரீ பத்மநாப சேவினி வஞ்சி தர்ம வர்திணி ராஜ ராஜேஸ்வரி மகாராணி உத்திரட்டாதி திருநாள் கௌரி பார்வதி பாயி, அட்டிங்கல் இளைய தம்புரான், திருவாங்கூர் பிரதேச மஹாராணி.\n\nSection::::குடும்பம்.\nமகாராணி கௌரி பார்வதி பாயி மூன்று முறை திருமணம் செய்து கொண்டார். அவரது முதல் கணவர் கிளிமானூர் அரச குடும்பத்தின் ராகவா வர்மாவின் இறப்புக்குப் பிறகு மீண்டும் ஒரு திருமணம் நடைபெற்றது. 1824 ஆம் ஆண்டில் அவரும் மீண்டும் மரணமடைந்ததால் மூன்றாவது திருமணம் செய்து கொண்டார், ஆனால் இந்த மூன்று திருமணங்களாலும் குழந்தைகள் இல்லை. கௌரி லட்சுமி பாயின் மரணத்திற்குப் பின் தனது மருமகனையும் மருமகளையும் தன் சொந்தக் குழந்தைகளாகவே பார்த்துக் கொண்டார். 1853 இல் மகாராணி இறந்தார்.\n"}
{"id": "438146", "url": "https://ta.wikipedia.org/wiki?curid=438146", "title": "வாசுகி பாஸ்கர்", "text": "வாசுகி பாஸ்கர்\n\nவாசுகி பாஸ்கர் ஒரு இந்திய பாணியிலான ஆடை வடிவமைப்பாளராகத் , தமிழகத் திரைப்படத் துறையில் பணிபுரிகிறார். அவர் தயாரிப்பாளர் ஆர்.டி பாஸ்கரின் மகளாவார். பாவலர் கிரியேஷன்ஸ் இவர்களின் சொந்த தயாரிப்பு நிறுவனமாகும்.\n\nSection::::தொழில்.\nவாசுகி, புகழ்பெற்ற இசையமைப்பாளரான இளையராஜா வின் சகோதரர் மற்றும் திரைப்பட தயாரிப்பாளரான ஆர்.டி பாஸ்கரின் ஒரே மகளாவார். இவரது சகோதரர்கள் திரைப்பட இயக்குனர் பரிதி பாஸ்கர் மற்றும் பின்னணிப் பாடகர் மற்றும் நடிகர் ஹரி பாஸ்கர் ஆவார். இவரது சகோதரர் ஹரி பாஸ்கர் \"காஞ்சி கவுலுக்கு\" எதிரே \"வியூகம்\" என்ற பெயரில் முடிக்கப்படாத திரைப்படத்தில் நடித்துள்ளார். கார்த்திக் ராஜா , யுவன் சங்கர் ராஜா , பாடகர் பவதாரிணி , திரைப்பட இயக்குனரும் நடிகருமான வெங்கட் பிரபு, நகைச்சுவை நடிகர், பாடகர் மற்றும் இசையமைப்பாளர் பிரேம்ஜி அமரன் ஆகியோர் இவரது உறவினர்கள் ஆவர்.\n\nலயோலா கல்லூரியில் வடிவமைப்புத் துறையில் வாசுகி படித்துக்கொண்டிருந்த போது, இயக்குனர் பாரதிராஜா \"கண்களால் கைது செய்\" என்கிற படத்திற்கு ஆடைகளை வடிவமைப்பதற்கான வாய்ப்பை அவருக்கு வழங்கினார். வெங்கட் பிரபுவின் படங்களில் ஆடைகளை அவர் வடிவமைத்தார், நல்ல விமர்சனங்களைப் பெற்றார். \"மங்காத்தா\" திரைப்படத்தில் அஜித் குமாரின் தோற்றத்திற்கேற்ப ஆடை வடிவமைத்துக் கொடுத்தார். இது பற்றி அதிகம் பேசப்பட்டது. பிரசன்னா மற்றும் சிபிராஜ் \"நடித்த நாணயம்\" திரைப்படத்தில் ஆடைகளை வடிவமைத்துப் பணியாற்றியுள்ளார். அவர் இயக்குனர் பிரபு \"தேவாவுடன் வில்லு\" மற்றும் பாலாவின் \"அவன் இவன்\" திரைப்படத்தில் பணியாற்றினார். . மேலும், இவர் ஆங்கிலத் திரைப்படமான \"எனிதிங் ஃபார் யூ\" வில் ஆடை வடிவமைப்பாளராகப் பணிபுரிந்தார். இப்படம் தோல்வியடைந்தது.\n"}
{"id": "438152", "url": "https://ta.wikipedia.org/wiki?curid=438152", "title": "பாம்புண்ணிக் கழுகு", "text": "பாம்புண்ணிக் கழுகு\n\nபாம்புக் கழுகு (\"Snake eagle\") என்பது பாறுக் குடும்பத்தைச் சேர்ந்த கொன்றுண்ணிப் பறவை ஆகும். இவை பொதுவாக ஆப்பிரிக்காவில் காணப்படுகின்றன. இவை வட்டத் தலையும் பரந்த இறகுகளும் கொண்டவை. இவை பொதுவாக பாம்பு மற்றும் பல்லி இனங்களை உண்கின்றன. சில நேரங்களில் சிறிய பாலூட்டிகளையும் உண்கின்றன.\n\n"}
{"id": "438157", "url": "https://ta.wikipedia.org/wiki?curid=438157", "title": "சாஹித்தியா ஜெகன்னாதன்", "text": "சாஹித்தியா ஜெகன்னாதன்\n\nசாஹித்தியா ஜெகன்னாதன் \"(Sahithya Jagannathan)\" இவர் ஒரு நடிகை, விளையாட்டு தொகுப்பாளர், தொலைகாட்சி நிகழ்ச்சி வழங்குபவர், கட்டுரையாளர், விளம்பர நடிகை மற்றும் 2009இல் <nowiki>\"விவெல் மிஸ் சென்னை\"</nowiki>அழகு அலங்கார அணிவகுப்பு வெற்றியாளர் ஆவார்.\n\nSection::::தொழில்.\n2009 ஆம் ஆண்டு <nowiki>\"</nowiki>மிஸ் சென்னை<nowiki>\"</nowiki> பட்டம் வென்ற பிறகு, சாஹித்தியா 2010 இல் கொரியாவின் சியோல் நகரத்தில் நடைபெற்ற \"வோர்ல்ட் மிஸ் யுனிவர்சிட்டி\" போட்டியில் இந்தியாவை பிரதிநிதித்துவப்படுத்தி \"மிஸ் ஸ்பீச்\" பட்டத்தை வென்றார். சென்னையில் \"எம்ஓபி வைஷ்ணவ்\" கல்லூரியில் இதழியல் பட்டப்படிப்பு படித்துக் கொண்டே விளம்பரங்களிலும் தோன்றி வந்தார். ஒரு விளம்பர நடிகையாக சென்னை சர்வதேச \"ஃபேஷன்\" நிகழ்ச்சியில் முதல் மற்றும் மூன்றாவது தொடரில் பங்கு கொண்டார். சப்யாச்சி முகர்ஜி, \"ரெஹானே\", \"ரிது குமார்\" போன்ற நன்கு அறியப்பட்ட இந்திய வடிவமைப்பாளர்களால் வடிவமைக்கப்பட்ட \"வோல்ஸ்வேகன்\", \"ராங்லர்\", \"ரீபொக்\" , \"டோனி & கை\" மற்றும் \"ஜி.ஆர்.டி ஜூவல்லரி\" போன்ற விளம்பர நிழ்ச்சிகளில் இடம்பெற்றுள்ளார். சாஹித்தியா 2014 இன் \"ஃபெமினா மிஸ்\" இந்தியாவின் முதல் 25 போட்டியாளர்களில் ஒருவராக தேர்ந்தெடுக்கப்பட்டார்.\n\nகௌதம் மேனனின் இருமொழி திரைப்படமான \"நீதானே என் பொன் வசந்தத்தில்\" சமந்தாவின் தோழியாக தயானா பாலகிருஷ்ணன் மற்றும் வித்யுலேகா ராமன் ஆகியோருடன் இணைந்து நடித்தார். ஆகஸ்ட் 2014 ல் வெளிவந்த ஆர். பார்த்திபனின் கதை திரைக்கதை வசனம் இயக்கம் (2014) என்றத் திரைப்படத்தில் உதவி இயக்குனராக ஒரு முக்கிய கதாபாத்திரத்தில் நடித்தார். அப்படம் நேர்மறையான விமர்சனங்களை பெற்றது. மேலும், அவர் \"அந்தாதி\" (2015) என்ற படத்தில் காவல் அதிகாரியின் பாத்திரத்தை சித்தரித்தார்.\n\n2017ஆம் ஆண்டில் தமிழ் மற்றும் ஆங்கிலத்தில் \"ஸ்டார் ஸ்போர்ட்ஸ்\" தொலைகாட்சியின் \"புரோ கபடி லீக்கை\" சத்யா தொகுத்து வழங்கினார். 2017ஆம் ஆண்டில் \"ஸ்டார் ஸ்போர்ட்ஸ்\" தமிழ்த் தொலைக்காட்சியின் இந்தியா-\"ஆஸ்திரேலியா\" துடுப்பாட்ட அணியின் தொடரில் இவர் ஒரு பகுதியாக இருந்தார். தற்போது அவர் 2017-18இன் இந்திய \"சூப்பர் லீக்\" \"(ISL)\" மற்றும் \"ஸ்டார் ஸ்போர்ட்ஸி\"ற்கான \"பிரீமியர் பேட்மின்டன் லீக்\" \"(பிபிஎல்\") போன்றவற்றிக்கு நிகழ்ச்சித் தொகுப்பாளாரக உள்ளார். \"தூர்தர்ஷனில்\" வாரம் ஒரு கட்டுரை எழுதுகிறார்.\n"}
{"id": "438161", "url": "https://ta.wikipedia.org/wiki?curid=438161", "title": "யேசு மத நிராகரணம்", "text": "யேசு மத நிராகரணம்\n\nயேசு மத நிராகரணம் சிவப்பிரகாசரால் எழுதப்பட்டது. இது கிறிஸ்துவ மதத்தைத் துாற்றும் வண்ணம் எழுதப்பட்ட நுாலாகும்.\n\nSection::::முன்னுரை.\nயேசு மத நிராகரணம் என்பது கிறிஸ்துவ மதத்தைத் துாற்றும் கருப்பொருள்களைக் கொண்டு எழுதப்பட்ட நுாலாகும்.\n\nSection::::ஆசிாியர்.\nசிவப்பிரகாசர் 17 ஆம் நுாற்றாண்டில் வாழ்ந்த தமிழ்ப் புலவர், அறிஞர் மற்றும் தத்துவ மேதை. இவா் \"சிவ அனுபூதி செல்வா்\" \"கற்பனைக் களஞ்சியம்\", \"துறைமங்கலம் சிவப்பிரகாசர்\" என்றும் அழைக்கப்படுகிறார். முப்பத்து நான்கிற்கும் மேற்பட்ட சைவ சித்தாந்த நுால்களை தமிழ் இலக்கியங்கள் வாயிலாகத் தந்துள்ளார். தமிழகத்தில் சைவசமய வளர்ச்சிக்கு வித்திட்ட சமய குரவர்களான சம்பந்தர், அப்பர், சுந்தரர், மாணிக்கவாசகர் ஆகிய நால்வருக்கும் \"நால்வர் நான்மணி மாலை\" என்ற கவிதை நூலை இவர் எழுதினார்.\n\nSection::::விளக்கம்.\nசில எடுத்துக்காட்டுகளுடன் கிறித்துவ மதத்திற்கு எதிராக இந்நுாலை சிவப்பிரகாசர் எழுதினார். ராபர்டோ டி நொபிலி இவரைச் சந்தித்து, இந்து மதம் மற்றும் கிறித்துவ மதம் பற்றி வாதிட்டதாக வரலாறு உள்ளது. வாதத்திற்குப் பிறகு சிவப்பிரகாசர் இந்நுாலை இயற்றினார். இந்நுாலின் பிரதி எதுவும் கிடைக்கப் பெறவில்லை. சிலர் அவை எாிக்கப்பட்டுவிட்டதாகவும் கருதுவர்.\n\nசில எழுத்தாளர்கள் சிவப்பிரகாசா் வாதிட்டது வீரமாமுனிவர் எனப்படும் கான்ஸ்டன்சோ பெஸ்கி என்றும் ராபர்டோ டி நொபிலி இல்லை என்றும் கருதுவர்.\n\nசிவப்பிரகாசரின் தம்பி வெள்ளையரின் வழித்தோன்றலான எஸ். வி. எஸ் இரத்தினம் என்னும் தேச பக்தர் , நீதிபதி தன்னுடைய சுயசரிதையான \"நான் உங்கள் தோனி\" என்னும் நுாலில் இந்நுலைப் பற்றிக் குறிப்பிடுகிறார். தன்னுடைய தாத்தா சூசை எனப்படும் சுவாமிநாத தேசிகர், சுந்தரேசனின் மகனார், இந்நுாலின் ஓலைச் சுவடி பிரதிகளைக் கொண்டிருந்ததாகவும், பின் நாளில் அது தொலைந்துவிட்டதாகவும் குறிப்பிடுகிறார்.\n\nSection::::மேலும் பார்க்க.\nசிவப்பிரகாசர்\n\nசிவப்பிரகாசம்\n\nசிவப்பிரகாசக் கருத்து\n\nநால்வர் நான்மணி மாலை\n\nSection::::வெளி இணைப்புகள்.\nகற்பனைக் களஞ்சியத்தின் அற்புதச் சொற்கோயில், இடைமருதூர் கி.மஞ்சுளா, தினமணி\n"}
{"id": "438164", "url": "https://ta.wikipedia.org/wiki?curid=438164", "title": "மாயா எஸ். கிருஷ்ணன்", "text": "மாயா எஸ். கிருஷ்ணன்\n\nமாயா சுந்தர கிருஷ்ணன் \"(Maya S. Krishnan)\"ஒரு இந்திய நடிகை, விளம்பர நடிகை மற்றும் தமிழ் திரையுலகின் பின்னணிப் பாடகர் ஆவார். இவர் கல்லூரி இசைத் திரைப்படமான \"வானவில் வாழ்க்கை (2015) திரைப்படத்தில்\" அறிமுகமானார்.\n\nSection::::ஆரம்ப வாழ்க்கை.\nமாயா இந்தியாவின் தமிழ்நாட்டிலுள்ளமதுரையில் பிறந்தார். இவர் மதுரை \"டிவிஎஸ்\" லட்சுமி \"மெட்ரிக்குலேசன்\" மேல்நிலைப் பள்ளியில் படித்தார். பின்னர் பெங்களூரு அம்ரிதா பொறியியல் கல்லூரியில் பொறியியல் பட்டம் பெற்றார். அவர் ஒரு குழந்தையாக இருக்கும்போதே \"சீருடற்பயிற்சி\" விளையாடினார். மேலும் தேசிய அளவில் சீருடற்பயிற்சியில் ஆறாவது இடத்தில் இருந்தார்.\n\nஅவரது சகோதரி, சுவாதி \"எஸ்\". கிருஷ்ணன் தமிழ்த் திரைப்படத் துறையில் ஒரு பாடகர் ஆவார்.\n\nSection::::தொழில்.\nஜேம்ஸ் வசந்தனின் வானவில் வாழ்க்கையில் அறிமுகமானபோது, மாயா நாடகத்திலிருந்து திரையுலகிற்கு நகர்ந்தார், \"டிவாய்ட் ஆப் எக்ஸைட்மென்ட்\" மற்றும் மற்றும் \"எ வேஸ்டட் எபோர்ட்\" என்ற நாடகக்ங்களில் ஒரு பாடகராக நடிப்பதற்கு தனது முடியை வெட்ட வேண்டியிருந்தது. \"தொடரி\" (2016) படத்தில் பத்திரிகை நிருபராக நடித்தார், மேலும் \"துருவ நட்சத்திரம்\", \"2.0\", \"மகளிர் மட்டும்\" மற்றும் சர்வர் சுந்தரம் போன்ற படங்களில் நடித்துள்ளார்.\n\nமாயா எஸ். கிருஷ்ணன் ஒரு நடிகர், ஜிம்னாஸ்டிஸ்க் வீரர், பாடகர் ஆவார். ஆனால் அவர் தனது தனி பாணியில் இயங்கத் தொடங்கினார், அவர் நகைச்சுவை, கதைசொல்லல், சிலம்பம் மற்றும் தாண்டோட்டம் போன்ற பிற கலைகளையும் பழகினார். ஒவ்வொரு கலைகளிலும்அவர் ஒரு கதாபாத்திரமாக இருக்கிறார், அது அவருக்கு தன்னிச்சையான அனுபவத்தை உருவாக்குகிறது. அவரது இயற்கையான அலங்காரத்தால் மேடையில் அல்லது திரையில் அல்லது நிஜ வாழ்க்கையில் அவரை பார்க்கிறவர்களின் இதயங்களை அவர் வெல்லத் தவறுவதில்லை. அவர் அர்ப்பணிப்புடன் கூடிய ஒரு நகைச்சுவை மருத்துவர், \"மகிழ்ச்சியை நினை, மகிழ்ச்சியாக இரு\" என்பதை நம்புகிறவர். \n"}
{"id": "438168", "url": "https://ta.wikipedia.org/wiki?curid=438168", "title": "கல்கி சுப்ரமணியம்", "text": "கல்கி சுப்ரமணியம்\n\nகல்கி சுப்ரமணியம் \"(Kalki Subramaniam)\" ஒரு திருநங்கைகள் உரிமைகள் ஆர்வலர் , கலைஞர், நடிகர் , எழுத்தாளர் மற்றும் தமிழ்நாட்டின் தொழிலதிபர் ஆவார்.\n\nSection::::ஆரம்ப வாழ்க்கை.\nகல்கி தமிழ்நாட்டில் உள்ள பொள்ளாச்சி என்ற ஊரில் பிறந்தார். ஒரு தொழிலாள வர்க்க குடும்பத்தில் பிறந்த இவர் ஒரு கல்வியில் முதலிடம் பிடித்த ஒரு பிரகாசமான மாணவி ஆவார். கல்கி \"பத்திரிகை மற்றும் வெகுஜன தொடர்பு\" மற்றும் \"அனைத்துலக தொடர்பு\" என்ற இரண்டு பாடங்களில் முதுகலைப் பட்டங்களைப் பெற்றுள்ளார். அவரது முதுகலைப் படிப்புகளின் போது, அவர் \"\"சகோதரி\"\" என்று அழைக்கப்படும் திருநங்கைகளுக்கான பெண்கள் மாதாந்திர பத்திரிகையினை வெளியிடத் தொடங்கினார். இது இந்தியாவில் திருநங்கைகளுக்காக வெளிவந்த முதல் தமிழ் பத்திரிகை ஆகும்.\n\nSection::::தொழில் முயற்சிகள்.\n2008 ஆம் ஆண்டில், கல்கி இந்தியாவில் உள்ள திருநங்கைகளுக்கு ஆதரவளிக்கும் ஒரு நிறுவனமான சகோதரி அறக்கட்டளையை நிறுவினார். 2017 ஆம் ஆண்டில் சுப்ரமணியம் \"டிரான்ஹார்ட்ஸ்\" எனற கலைத் திட்டத்தை தொடங்கினார். இதன் மூலம் 200 க்கும் மேற்பட்ட திருநங்கை மக்களுக்கு பயிற்சி அளிப்பதன் மூலம் வெளிப்படும் கலைப்படைப்புகளைத் தங்களின் வாழ்வாதாரத்தை பெருக்கிக் கொள்ள பயிற்சி பெற்றனர்.\n\nSection::::திரைப்பட வாழ்க்கை.\n2011 இல், கல்கி தமிழ் திரைப்படமான \"நர்த்தகி\" திரைப்படத்தில் நடித்தார், இது திருநங்கை மக்களின் வாழ்க்கையை மையமாகக் கொண்டிருந்தது. \"சர்கார்\" என்ற 2018 படத்தில் இடம் பெற்ற \"ஒரு விரல் புரட்சி\" என்ற பாடலில் ஒரு சிறப்பு தோற்றத்தை வெளிப்படுத்தினார். இவர் திரைப் படத்தில் முன்னணி பாத்திரத்தில் நடித்த முதல் திருநங்கையாவார்.\n\nSection::::கலை.\nகல்கியின் கலைப்படைப்புகள் பாப் கலை பாணியாகும். அமெரிக்கா, கனடா மற்றும் ஜெர்மனியில் அவரது கலைப்படைப்புகளை காட்சிப்படுத்தியுள்ளார். அவரது கவிதைகளான, \"குரி அருதீன்\" (\"ஃபல்லஸ், ஐ கட்\") , வாடு (\"தி ஸ்கார்\") என்ற தலைப்பில் எடுக்கப்பட்ட கவிதை குறும்படத்தில் பணியாற்றினார். 2016 ஆம் ஆண்டில், சுப்ரமணியம் அவரது ஓவியங்களுக்கு \"கிரௌட் ஃபன்டிங்\" பிரச்சாரத்தின் மூலம் நிதி திரட்டினார். அதன்மூலம் பெறப்பட்ட தொகையினை பாதிக்கப்பட்ட திருநங்கை பெண்களின் கல்விக்கு உதவினார். \n"}
{"id": "438175", "url": "https://ta.wikipedia.org/wiki?curid=438175", "title": "ரசிகர் மன்றம் (2007 திரைப்படம்)", "text": "ரசிகர் மன்றம் (2007 திரைப்படம்)\n\nரசிகர் மன்றம் (Rasigar Mandram) புகழேந்தி தங்கராஜ் இயக்கத்தில், 2007 ஆம் ஆண்டு வெளிவந்த இந்தியத் தமிழ்த் திரைப்படமாகும். டி. வெள்ளையன் தயாரிப்பில், எஸ். பி. பூபதி இசை அமைப்பில், 25 மே 2007 ஆம் தேதி வெளியானது. உமா, கணேஷ் (அறிமுகம்), கோகுல் கிருஷ்ணா (அறிமுகம்), பானு, மன்சூர் அலி கான், பாபு கணேஷ், ஜாகுவார் தங்கம், மதன் பாப், போஸ் வெங்கட் மற்றும் பலர் நடித்துள்ளனர்.\n\nSection::::நடிகர்கள்.\nஉமா, கணேஷ் (அறிமுகம்), கோகுல் கிருஷ்ணா (அறிமுகம்), பானு, மன்சூர் அலி கான், பாபு கணேஷ், ஜாகுவார் தங்கம், மதன் பாப், போஸ் வெங்கட், சாய்ரா பாபு, செல்லா, அருள்மணி, ஸ்ரீலதா, தேனீ முருகன், ரகுராஜ், சுஜா வருநீ.\n\nSection::::கதைச்சுருக்கம்.\nரமேஷ்காந்த் (மன்சூர் அலி கான்) மற்றும் சத்யா (பாபு கணேஷ்), இருவரும் தமிழ் சினிமாவில் புகழ் பெரும் நடிகர்கள். ரமேஷ்காந்தின் தீவிர ரசிகன் மற்றும் மன்றத்தலைவன் கதிர் (கணேஷ்) ஆவான். சத்யாவின் தீவிர ரசிகன் மற்றும் மன்றத்தலைவன் பாண்டியன் (கோகுல் கிருஷ்ணா) ஆவான். அந்த ஊருக்கும் பள்ளி இசை ஆசிரியையாக வரும் பாரதி (உமா), சினிமா ரசிகர் மன்றம் இருப்பதை கண்டு வியப்படைகிறாள்.\n\nஅரசு ஒப்புதலுடன், வெளிநாட்டு நீர் நிறுவனம் ஒன்று அந்த கிராமத்தில் நீர் எடுக்கிறது. இவ்வாறு நீரை எடுத்துவிட்டால் கிராமமே வறண்ட பூமியாக மாறி, நீரில்லாமல் பாலைவனமாக மாறிவிடும் என்று பாரதி ஊர் மக்களுக்கு புரியவைக்க, மக்கள் ஒன்று கூடி அதை எதிர்த்து போராடுகிறார்கள். அதில் இரு ரசிகர் மன்ற உறுப்பினர்களும் இருந்தனர். கதிரையும் பாண்டியனையும் அமைதியாக போராடும்படி கேட்டுக்கொண்டாள் பாரதி. கடந்த காலத்தில், கதிரின் தங்கைக்கும் பாண்டியனுக்கும் நிச்சயமான திருமணம், கதிரும் பாண்டியனும் சண்டையிட்டதால், திருமணம் நின்றுபோனது.\n\nஉள்ளூர் அரசியல்வாதி பீதாம்பரத்திற்கு அந்த வெளிநாட்டு நிறுவனம் பணம் தருவதால், அந்த போராட்டத்தை நிறுத்த திட்டம் தீட்டினார். பின்னர், அந்த இரு ரசிகர் மன்ற உறுப்பினர்களுக்கும் இடையே கருத்து வேறுபாட்டை ஏற்படுத்தி, சண்டையை தூண்டுகிறார் பீதாம்பரம். கலவரத்திற்கு பின், ரசிகர் மன்றத்திற்கு பதிலாக பள்ளிக்கூடம் கட்ட அறிவுரை கூறுகிறாள் பாரதி. கதிரும் பாரதியும் ஒருவரையொருவர் விரும்பினர். அவ்வாறாக ஒரு நாள், சத்யாவின் புதுப்பட பூஜைக்கு பாண்டியன் சென்றபொழுது, பாண்டியனின் தாய் உடல்நலக்குறைவால் இறந்துவிடுகிறார். பின்னர், என்னவானது என்பதே மீதிக் கதையுமாகும்.\n\nSection::::ஒலிப்பதிவு.\nஇந்தப் படத்தின் பின்னணி மற்றும் பாடல்களின் இசையை அமைத்தது எஸ். பி. பூபதி ஆவார். கபிலன், பி. கிருஷ்ணன், கதிர்மொழி மற்றும் பரதன் எழுதிய பாடல்கள் 2007 ஆம் ஆண்டு வெளியானது.\n\n\nSection::::வரவேற்பு.\nசினிமா துறையில் இருக்கும் தவறுகளை காட்டும் படமாக இருந்தாலும், பார்வையாளர்களின் கவனத்தை ஈர்க்க இயக்குனர் தவறியதாகவும், நல்ல கருத்தை வெளிப்படுத்த முற்பட்டும் பல இடங்களில் இயக்குனர் தோல்வி அடைந்ததாகவும், படத்தின் கதை மந்தமாக இருந்ததாகவும் விமர்சனம் செய்யப்பட்டது.\n"}
{"id": "438177", "url": "https://ta.wikipedia.org/wiki?curid=438177", "title": "இந்திய மக்களவைத் தொகுதிகள்", "text": "இந்திய மக்களவைத் தொகுதிகள்\n\nஇந்திய மக்களவைத் தொகுதிகள் (\"Lok Sabha Contituencies of India\") என்பது இந்திய நாடாளுமன்றத்தின் மக்களவை உறுப்பினர்களை மக்கள் வாக்களித்து தேர்ந்தெடுக்க ஏதுவாக வரையறுக்கப்பட்ட பகுதிகளாகும். இந்தியாவில் மொத்தம் 543 மக்களவைத் தொகுதிகள் உள்ளன. ஒவ்வொரு மக்களவைத் தொகுதிக்கும் ஒவ்வொரு மக்களவை உறுப்பினர் வீதம் 543 உறுப்பினர்கள் மக்களால் தேர்ந்தெடுக்கப்படுகின்றனர். இது தவிர மேலும் 2 உறுப்பினர்கள் குடியரசு தலைவரால் நேரடியாக நியமிக்கப்படுகின்றனர்.\n\n"}
{"id": "438178", "url": "https://ta.wikipedia.org/wiki?curid=438178", "title": "அக்கீயா", "text": "அக்கீயா\n\nஅக்கீயா (Achaea) என்பது கிரேக்க நாட்டுக்கு உட்பட்ட ஒரு பிராந்திய அலகு ஆகும். இது கிரேக்கத்தின் தென் பகுதியான பெல பொனீசஸ் தீபகற்பத்தில் கொரிந்தியா விரிகுடாவையடுத்துள்ளது. 2000 ஆண்டுகளுக்கு முன்பு (கி.மு 281-146) இப்பகுதியின் கரையோரமாக இருந்த பன்னிரண்டு நகரங்கள் சேர்ந்து ஒரு நாட்டுக் கூட்டமாக விளங்கின. இங்குத் திராட்சை உற்பத்தி முக்கியமான தொழிலாக உள்ளது. இதன் தலைநகராக பட்ராஸ் உள்ளது. இதன் மக்கள்தொகை 2001 இல் முதன்முறையாக 300,000 ஐ தாண்டியது.\n"}
{"id": "438180", "url": "https://ta.wikipedia.org/wiki?curid=438180", "title": "குரோதம்", "text": "குரோதம்\n\nகுரோதம் 1982 ஆம் ஆண்டு பிரேம் மேனன் கதை, திரைக்கதையில், ஏ. ஜெகந்நாதன் இயக்கத்தில், கே. ரங்கராஜன் வசனத்தில், சங்கர் கணேஷ் இசையில் வெளியான தமிழ் திரைப்படம். பிரேம் மேனன் இப்படத்தின் மூலம் கதாநாயகனாக அறிமுகமானார். 2000 ஆவது ஆண்டு பிரேம் மேனன் நடித்து இயக்கிய இப்படத்தின் இரண்டாம் பாகமான குரோதம் 2 வெளியானது.\n\nSection::::கதைச்சுருக்கம்.\nகட்டிடக்கலை வல்லுனரான பிரேம் (பிரேம் மேனன்) தன் மனைவி இந்து (அஞ்சலி), தங்கை சுபா (சித்ரா) மற்றும் தங்கையின் கணவர் சிவா (ஸ்ரீதர்) ஆகியோருடன் சென்னையில் வசிக்கிறான். ஒரு நாள் இந்துவும் சுபாவும் வீட்டில் தனியாக இருக்கும்போது இரண்டு நபர்கள் வீட்டினுள் நுழைந்து சுபாவைப் பாலியல் துன்புறுத்தலுக்கு ஆளாக்குகின்றனர். அவளைக் காப்பாற்ற முயலும் இந்து, அவர்களின் பயங்கர தாக்குதலுக்கு உள்ளாகி இறக்கிறாள்.\n\nஎதிர்பாராத அசம்பாவிதங்களால் நிலைகுலையும் பிரேம் பணிமாறுதலால் மைசூர் செல்கிறான். அங்கு கவிதா (ராணி பத்மினி) மற்றும் அவளின் தந்தையைச் (கே. ஏ. தங்கவேலு) சந்திக்கிறான். அவர்களுக்கு நல்லதொரு வீட்டைக் கட்டிக்கொடுக்கிறான். இதனால் மனம்மகிழும் கவிதாவின் தந்தை, துப்பாக்கிச் சுடுதலில் திறமையான பிரேமிற்கு ஒரு கைத்துப்பாக்கியை பரிசளிக்கிறார். சென்னைக்குத் திரும்பும் பிரேம் மனநிலை பாதிக்கப்பட்டிருக்கும் தன் தங்கை சுபாவை சிகிச்சைக்காக அமெரிக்காவில் ப்ரூக்ளின் நகரில் உள்ள மனநல மருத்துவமனைக்கு சிவாவுடன் அனுப்புகிறான்.\n\nதன் குடும்பம் பாதிக்கப்பட்டது போல இனி யாரும் பாதிக்கப்படக்கூடாது என முடிவு செய்யும் பிரேம், தனக்குப் பரிசாகக் கிடைத்த கைத்துப்பாக்கியை எடுத்துக்கொண்டு இரவில் நகரை உலா வருகிறான். அப்போது தன் எதிரில் குற்றச்செயல்களில் ஈடுபடும் நபர்களை சுட்டுக் கொல்கிறான். இதனால் நகரில் குற்றங்கள் குறையத் தொடங்குகிறது. தொடர்ச்சியாக இரவில் மட்டும் குற்றவாளிகளை மட்டும் குறிவைத்துக் கொல்வது யார் என்று காவல்துறை விசாரணையைத் துவக்குகிறது. பிரேம் காவல்துறையிடம் பிடிபட்டரா? என்பது மீதிக்கதை.\n\n\n\nSection::::தயாரிப்பு.\nஇப்படம் \"சார்லஸ் பிரான்சன்\" நடிப்பில், \"மைக்கேல் வின்னர்\" இயக்கத்தில் 1974 ஆம் ஆண்டு வெளியான அமெரிக்கத் திரைப்படமான \"டெத் விஷ்\" கதையைத் தழுவி உருவாக்கப்பட்டது.\n\nமேலும் இப்படம் வெளியாகி 3 வருடங்கள் கழித்து 1985 ஆம் ஆண்டு ரஜினிகாந்த் நடிப்பில், எஸ். ஏ. சந்திரசேகர் இயக்கத்தில் வெளியான நான் சிகப்பு மனிதன் படத்தின் கதைக்களமும் இதேபோல் அமைந்தது.\n\nSection::::இசை.\nபடத்தின் இசையமைப்பாளர் சங்கர் கணேஷ். பாடலாசிரியர்கள் வாலி, வைரமுத்து மற்றும் உதயணன்.\n"}
{"id": "438181", "url": "https://ta.wikipedia.org/wiki?curid=438181", "title": "அகாசி லுயி", "text": "அகாசி லுயி\n\nஅகாசி லுயி ( Louis Agassiz) (1807-1873) என்பவர் சுவிடிய அமெரிக்க உயிரியலாளரும்,புவியியலாளருமாவார். இவர் கடல் உயிரினங்கள் பற்றிய அறிவில் சிறந்தவராக கருதப்படுகிறார். விலங்கியல் கல்வி கற்பதற்கு, எந்த இடத்திலே விலங்குகள் இயற்கையாக வாழ்வைதப் காண இயலுமோ அந்த இடமே ஏற்றது என்று இவர் கருதினார். இவர் ஹார்வர்டு பல்கலைக் கழகத்தில் பேராசிரியராக இருந்தார். பெரிய பொருட்காட்சிக் சாலையை அங்கு அமைத்தார். அதற்கு அகாசி பொருட்காட்சிக் சாலை என்று பெயர் இடப்பட்டது. கடல் உயிரினங்களின் வாழ்க்கையை ஆராய்வதற்கு ஆராய்ச்சிக்கூடம் ஒன்றை தீவு ஒன்றில் அமைத்தார். \n"}
{"id": "438185", "url": "https://ta.wikipedia.org/wiki?curid=438185", "title": "ராதா விஸ்வநாதன்", "text": "ராதா விஸ்வநாதன்\n\nராதா விஸ்வநாதன் (Radha Viswanathan) (11 டிசம்பர் 1934 - 2 ஜனவரி 2018) ஒரு இந்திய பாடகர் மற்றும் பாரம்பரிய நடனக் கலைஞர் ஆவார். மற்றும் இவரது தாயார் பாரத ரத்னா கருநாடக இசைப் பாடகரான எம்.எஸ்.சுப்புலஷ்மி உடன் பாடியுள்ளார்.\n\nSection::::ஆரம்ப வாழ்க்கை மற்றும் தொழில்.\n1934 ஆம் ஆண்டு டிசம்பர் 11 அன்று கோபிசெட்டிபாளையத்தில் பிறந்தார். தியாகராஜன் சதாசிவம் மற்றும் அவரது முதல் மனைவியான (பார்வதி எனும்) அபிதகுசாம்பாளின் மூத்த மகளாவார். இவரது தந்தை, அபிதகுசாம்பாள் மறைவிற்குப் பின்னர் எம்.எஸ் சுப்புலட்சுமியை மணந்து கொண்டார். அதனால் இவரை எம். எஸ். சுப்புலட்சுமி வளர்த்து ஆளாக்கினார்.\n\nடி.ஆர் பாலாசுப்ரமணியம் , ராம்நாத் கிருஷ்ணன் மற்றும் மாயவரம் கிருஷ்ண ஐயர் ஆகியோரிடமிருந்து ராதா தனது ஆரம்ப கால இசைப் பயிற்சியை மேற்கொண்டார். ஐந்து வயதிற்குட்பட்ட வயதில் தன் தாயுடன் இவர் இசை நிகழ்ச்சிகளில் பங்கு பெற்றார். வழவூர் ராமையா பிள்ளையிடம், கல்கி கிருஷ்ணமூர்த்தியின் மகள் ஆனந்தி ராமச்சந்திரனுடன் சேர்ந்து இவர் முதல் சீடராக இருந்து நாட்டியம் கற்றுத் தேர்ந்தார். மேலும், பரதநாட்டியம் அரங்கேற்தத்தை 1945 ஆம் ஆண்டில் செய்தார். ராதா, மற்றும் ஆனந்தி ஆகிய இருவரும், எம். எஸ். பதங்களைப் பாடும்பொழுது சேர்ந்து நடனமாடுவார்கள் . வயலின் கலைஞர் எகுடி மெனுகினுக்கு , மியூசிக் அகாதெமி, (சென்னை) இசை நிகழ்ச்சியில் ராதா ஒரு பிரத்யேக நடன நிகழ்ச்சியை நடத்தினார்.\"கனஷியாம் ஆயாரி\" என்ற மீரா பஜன் பாடலை எம்.எஸ். பாட, அதற்கு ராதா, மகாத்மா காந்திக்கு முன்னர் பிர்லா மாளிகையில் நடனமாடியுள்ளார். தனது 21 வயதில், ராதா நடனமாடுவதை விட்டு, பாடுவதின் மீது மட்டுமே கவனம் செலுத்த ஆரம்பித்தார். விரைவில், எம்.எஸ். கச்சேரிகளில் ராதா ஒரு முக்கிய பாடகராக இருந்தார். எம்.எஸ். மற்றும் ராதா ஆகியோர் முசிறி சுப்பிரமணிய ஐயர் , செம்மங்குடி ஸ்ரீனிவாச அய்யர் , மற்றும் கே.வி நாராயணசுவாமி போன்றோரிடம் கீர்த்தனைகளை கற்றுத் தேர்ந்தனர். மற்றும் பதங்களை டி. பிருந்தா விடமிருந்து கற்றனர். மேலும்,பனாரஸ் சித்தேஸ்வரி தேவி மற்றும் திலீப்குமார் ராயிடமிருந்து இந்துஸ்தானி பாரம்பரிய இசையைக் கற்றுக் கொண்டார்.\n"}
{"id": "438186", "url": "https://ta.wikipedia.org/wiki?curid=438186", "title": "அகிச்சத்ரா", "text": "அகிச்சத்ரா\n\nஅகிச்சத்ரா (Ahichchhatra) என்பது முற் காலத்தில் வட பாஞ்சால நாட்டின் தலைநகராக இருந்தது. கி.பி. 10-11 வது நுற்றாண்டுகளுக்குப்பின் இது பாழடைந்தது. இப்பாழடைந்த ஊர் தற்காலம் உத்திரப் பிரதேச மாநிலத்தின் பரேலி மாவட்டம் ராம்சகர் கிராமத்தினருகே உளது. இங்கு 1940-44-ல் பிரித்தானிய இந்திய அரசின் தொல்லியல் துறை அகழாய்வு மேற்கொண்டது. இந்த ஆய்வின் முடிவில் கி.மு. 3-வது நுற்றாண்டிலிருந்து கி.பி.10-வது நுற்றாண்டு வரையில் இவ்வூர் வளமாக இருந்தது தெரியவந்தது. இங்கு கி.மு. முதல் நுற்றாண்டுக்குரிய பாஞ்சால அரசர்களின் நாணயங்கள், ஒருவகைச் சாம்பல் நிற மட்பாண்டங்கன், குஷானர் கால நாணயங்கள், குப்தர் காலத்துத் தாழ்ந்த செங்கற் கோவில்கள், சுடுமண் தெய்வ உருவங்கள், ஆதிவார, விக்கிரக என்ற கி.பி.9-10வது நுற்றாண்டுக்குரிய நாணயங்கள் ஆகிய முக்கியமான பொருட்கள் கண்டறியப்பட்டன. \n"}
{"id": "438188", "url": "https://ta.wikipedia.org/wiki?curid=438188", "title": "ஹாப்-லைப் 2", "text": "ஹாப்-லைப் 2\n\nஹாப்-லைப் 2 (மெருகூட்டப்பட்ட வடிவம் HλLF-LIFE) என்பது வால்வ் நிறுவனத்தால் வெளியிடப்பட்ட தன்மை காட்சிக் கோண துப்பாக்கிச் சூட்டு நிகழ்பட விளையாட்டு ஆகும். இது 1998ம் ஆண்டு வெளிவந்த \"ஹாப் லைப்\" நிகழ்பட விளையாட்டின் இரண்டாம் பாகம் ஆகும். 2004ம் ஆண்டு வெளியாகிய இவ்விளையாட்டு 40 மில்லியன் டாலர்கள் செலவில் ஐந்து வருடங்கள் தயாரிக்கப்பட்டது. தயாரிப்பில் இருக்கும் போதே இதன் பெரும் பகுதி முறையற்ற விதத்தில் இணையத்தில் விநியோகம் செய்யப்பட்டது. இவ்விளையாட்டு வால்வ் நிறுவனத்தின் மாற்றுமிரு தயாரிப்புகளான ஸ்ட்டீம் மென்பொருள் மற்றும் சோர்ஸ் எஞ்சின் ஆகியவற்றுடன் ஒன்றாக வெளியாகியது.\n\nமுதல் பாகமான \"ஹாப் லைப்\" கதை நிறைவடைந்து சில வருடங்களின் பின் நடைபெறும் நிகழ்வுகளாக இவ்விளையாட்டின் கதையம்சம் உள்ளது. ஜி-மேனால் எழுப்பப்பட்ட கதாநாயகன் கோர்டன் பிரீமேன் வேற்றுக்கிரக அரசால் உலகம் ஆதிக்கத்துக்கு உள்ளாகியிருப்பதைக் காண்கிறார். அலிக்ஸ் வான்ஸ் எனும் போராளியுடன் சேர்ந்து மனித இனத்தை மீட்க பலவித ஆயுதங்களின் உதவியுடன் வேற்றுகிரகவாசிகளோடு போரிடுவதே இவ்விளையாட்டின் கருப்பொருள் ஆகும்.\n\nஇவ்விளையாட்டின் வடிவமைப்பு, வரைகலை, அசைவூட்டம், சப்தம், முப்பரிமாண காட்சிகள் போன்றவற்றின் சிறப்பால் மிகச் சிறந்த நிகழ்பட விளையாட்டுக்களில் ஒன்றாக இது பட்டியலிடப்பட்டுள்ளது. வெவ்வேறு நிகழ்பட வெளியீட்டாளர்களால் வழங்கப்படும் வருடத்தின் சிறந்த நிகழ்பட விளையாட்டு விருதுகள் 39ஐ இவ்விளையாட்டு பெற்றதுடன் 2012ல் நடந்த ஸ்பைக் நிகழ்பட விளையாட்டு விருதுகளில் தசாப்தத்தின் சிறந்த நிகழ்பட விளையாட்டுக்கான விருதையும் தட்டிச் சென்றது. 2011ல் இவ்விளையாட்டு 12 மில்லியன் பிரதிகள் விற்பனையாகின. \"ஹாப்-லைப் 2\" இன் தொடர்ச்சிகள் 2006 (முதல் அத்தியாயம்) மற்றும் 2007 (இரண்டாம் அத்தியாயம்) ஆம் ஆண்டுகளில் வெளியாகின.\n\nSection::::விளையாட்டு.\nமுதல் பாகத்தைப் போலவே \"ஹாப்-லைப் 2\"உம் தனி ஒருவர் விளையாடக்கூடிய தன்னிலை பார்வை கோணம் கொண்ட துப்பாக்கிச் சூட்டு விளையாட்டு ஆகும். இரு பாகத்திலும் கதாநாயகனின் பெயர் கோர்டன் பிரீமேன் என்பதாகும். கதாநாயகனின் உடல்நிலை, ஆயுதங்கள் போன்றவை முதல் பாகத்தைப் போல் ஒரே மாதிரியாக இருந்தாலும் \"ஹாப்-லைப்2\"ன் மேம்படுத்தப்பட்ட கணினி வரைகலை முதல் பாகத்திலிருந்து இதை வேறுபடுத்துகிறது. விளையாடுபவர் நிராயுதபாணியாகத் தொடங்கி தனக்குத் தேவையான ஆயுதங்களைத் தேடிப் பெற்று மக்களைக் காப்பாற்ற வேண்டும் என்பது இலக்கு.\n\nதிரையில் தோன்றும் பலவிதமான எதிரிகளை எதிர்க்க வெவேறான வழிமுறைகளைப் விளையாடுபவர் பின்பற்ற வேண்டும். சில எதிரிகள் திடீரென பறந்து வந்து தாக்குதல் நடத்துவர்; சில எதிரிகள் கால்நடையாக வந்து தாக்குதல் நடத்துவர். விளையாடுபவர் இவர்கள் அனைவரயும் தான் தேடிப் பெற்ற ஆயுதங்கள் மூலம் வீழ்த்த வேண்டும். சில எதிரிகளை துப்பாக்கி மூலமும் சில எதிரிகளை வெடிகுண்டுகள், புகைக்குண்டுகள் போன்ற ஆயுதங்கள் முலமாகவும் வீழ்த்த வேண்டும். விளையாட்டின் சில பகுதிகளில் கதாநாயகனுக்கு உதவியாக சாரணர்கள், போர் வீரர்கள் ஆகியோர் வருவர்.\n\nவிளையாட்டின் ஒரு குறிப்பிட்ட பகுதியில் கதாநாயகனுக்கு ஈர்ப்பு விசை ஆயுதம் கிடைக்கப்பெறும். இதன்மூலம் தூரத்திலுள்ள பொருட்களை அருகே இழுக்கலாம் அல்லது தள்ளலாம். இவ்வாற்றலைக் கொண்டு பிற்பாடு வரும் புதிர்களை விடுவிக்க முடியும்.\n\nஇதன் முன்கதை தனியே கூறப்படாது விளையாட்டின் இடையேயும் கதாபாத்திரங்கள் மூலமாகவும் கூறப்படுகிறது. இதனால் ஆரம்பத்திலிருந்தே நாயகன் விளையாடுபவரால் இயக்கப்படுகிறார். \n"}
{"id": "438189", "url": "https://ta.wikipedia.org/wiki?curid=438189", "title": "அகில அமெரிக்க ஐக்கியக் கொள்கை", "text": "அகில அமெரிக்க ஐக்கியக் கொள்கை\n\nஅகில அமெரிக்க ஐக்கியக் கொள்கை (Pan-Americanism) என்பது அமெரிக்க ஐக்கிய நாடுகள் நாட்டின் இராஜதந்திர, அரசியல், பொருளாதாரத் திட்டங்ங்கள் வழியாக தங்கள் வணிக நலன்களை பேண உருவாக்கப்பட்ட ஒரு கொள்கையாகும். \n\nSection::::வரலாறு.\nஅமெரிக்காக் கண்டமானது, வட பகுதியில் அமெரிக்க ஐக்கிய நாடுகளும், நடுப் பகுதியில் மெக்சிகோவும், தெற்குப் பகுதியில் லத்தீன் அமெரிக்க நாடுகளும் ஆகப் பல நாடுகள் சேர்ந்த ஒரு பெரு நிலப்பரப்பைக் கொண்டதாக உள்ளது. இந் நாடுகளெல்லாம் பலவகைக் கொள்கை வேறுபாடுகளைக் கொண்டவையாக உள்ளவைய. என்றலும் இக்கண்டத்து நாடுகள் தங்களுக்குள் ஒற்றுமையாக இருந்தால் அது எல்லா நாடுகளின் நலத்திற்கும் ஏற்றதாக இருக்கும் என கருதின. 1889இல் அமெரிக்க ஐக்கிய நாடுகள் நாடானது தனது வாணிப நலன்களை நோக்கமாகக் கொண்டு இந்த ஐக்கிய முயற்சியில் ஈடுபட்ட்து. ஆயினும் லத்தின் அமெரிக்க நாடுகள் இந்த விசயத்தில் அமரிக்க ஐக்கிய நாடுகளை நம்பாததால் இம் முயற்சி எதிர்பார்த்த வெற்றிபெறவில்லை. 1823இல் மன்ரோ தோற்றுவித்த கொள்கை அமெரிக்காக் கண்டத்தில் பிறர் தலையீட்டைக் கண்டித்ததாயினும் 1904இல் தியடோர் ரூஸ்வெல்ட் இக்கொள்கையிற் செய்தத் திருத்ததால் கரீபியன் கடல் தகராறில் அமெரிக்க ஐக்கிய நாடுகள் தலையிட முடிந்தது. இதனால் அமெரிக்க ஐக்கிய நாடுகலிடம் தென் அமெரிக்கப் பகையுணர்ச்சி வளர்ந்தது. 1928லிருந்து அமெரிக்க ஐக்கிய நாடுகள் மற்ற அமெரிக்க நாடுகளிடம் நட்பு முறையில் நடந்து கொள்ளத் தொடங்கின. அப்போதிலிருந்து அகில அமெரிக்காவும் ஒன்றுபட்டு வெளிநாட்டு விவகாரங்களை நடத்த வேண்டும் என்பது ஒரு கொள்கையாயிற்று. இக் கொள்கையை நடைமுறையில் கொண்டுவர வாஷிங்டன், மெக்சிகோ நகரம் ,ரீயோடிஐனெரோ, போனஸ் அயர்ஸ், சான்டியாகோ, ஹவானா, மான்டி, விடியோ முதலிய இடங்களில் பல மாநாடுகள் நடை பெற்றன. இம்மாநாடுகளால் எட்டப்பட்ட கொள்கை முடிவுகளை நடைமுறைப்படுத்த அகில அமெரிக்க ஐக்கியம் என்னும் அமைப்பு உருவாக்கப்பட்டது. இதன் தலைமையகமானது வாஷிங்டனில் நிறுவப்பட்டது.\n\nஅமெரிக்க நாடுகளிடையே எற்படும் விவகாரங்களைச் அமைதிவழியில் தீர்ப்பதும், பொருளாதார, பண்பாட்டு, சமூக ஒற்றுமையை வளர்ப்பதும் இந்த அமைப்பின் நோக்கங்களாக கூறப்பட்டன. \n"}
{"id": "438198", "url": "https://ta.wikipedia.org/wiki?curid=438198", "title": "ரீடா தியாகராஜன்", "text": "ரீடா தியாகராஜன்\n\nரீடா தியாகராஜன் \"( Ritha Thiyagarajan)\" என்கிற சுசரித்ரா தியாகராஜன் 1984, ஜூன் 10 அன்று பிறந்த ஒரு இந்திய பின்னணிப் பாடகர் ஆவார்.\"ரீடா\" எனவும் அறியப்படும் இவர் தமிழ், தெலுங்கு, கன்னடம் மற்றும் மலையாளத் திரைப்படங்களில் பாடியுள்ளார்.\n\nSection::::ஆரம்ப வாழ்க்கை.\nரீடா தமிழ்நாட்டில் சென்னையில் பிறந்தார். வாழ்க்கையில் ஆரம்பகாலத்தில் அவர் தனது ஐந்து வயதில் பாரம்பரிய கர்நாடக இசையினைப் பயின்றார். அவரது தாயார் லலிதா தியாகராஜன் சென்னையில் ஒரு மூத்த விரிவுரையாளரும் கலைஞரும் ஆவார். அவரது தந்தை பிரபலமான இந்திய நாளேட்டில் பணிபுரிந்து வருகிறார். ரீடாஇந்துஸ்தானி இசையைக் கற்கத் தொடங்கினார். சென்னையில் புகழ்பெற்ற ஆசிரியர்களிடம் பயிற்சி பெற்றார். அவரது சகோதரி பாரம்பரிய கர்நாடக இசை பயிற்சியாளர் மற்றும் வடிவமைப்பு ஆலோசனை வர்த்தக நிறுவனத்தை நிர்வகிக்கிறார்.\n\nசென்னை, மைலாப்பூரில் உள்ள \"பி.எஸ் சீனியர்\" உயர் நிலைப் பள்ளியில் ஆரம்பக் கல்வியைக் கற்ற ரீடா, \"ஸ்டெல்லா மாரிஸ்\" கல்லூரியில் வடிவமைப்பில் இளங்கலை படிப்பை முடித்துவிட்டு, தன் தாயையும் சகோதரியையும் பின்பற்றிச் சென்றார். கல்லூரியில் இருந்த அவர் மற்ற இசைபாணிகளின் மேல் நாட்டம் கொண்டு அதைக் கண்டறிந்து, வணிக ரீதியிலும், மேற்கத்திய பாணியிலும் அதை பரிசோதித்தார். இவர் ஒரு கணிணி வரைகலைஞர் மற்றும் \"விஷுலைசர்\" மற்றும் \"உத்தோபிக்\" என்று அழைக்கப்படும் ஒருங்கிணைந்த தனிப்பட்ட நிபுணர்களின் வடிவமைப்பு அரங்கத்தின் இணை நிறுவனர் ஆவார்.\n\nSection::::ஆரம்ப கால வாழ்க்கையில்.\nரீடா இசையமைப்பாளர் டி. இம்மானுடன் தனது இசை வாழ்க்கையைத் தொடங்கினார். கல்லூரிக்குப் பிறகு ரீடா பதிவு செய்த இசையை கேட்டு அவரிடம் இமான் தொடர்பு கொண்டார். \"ஆணை\" திரைப்படத்தில் இடம் பெற்ற <nowiki>\"எந்தன் வருங்கால வீட்டுக்காரனே\"</nowiki> என்ற முதல் பாடலுக்குப் பின்னர் தென்னிந்திய மொழிகளில் 300 பாடல்கள் மற்றும் விளம்பரங்களுக்கும் பாடியுள்ளார். . \"வில்லு\" படத்தில் \"வாடா மாப்பிள்ள\" என்ற பாடல் அவருக்கு பெரிய வெற்றியைத் தந்தது. பின்னர் \"கந்தசாமி\" படத்திற்காக \"அலெக்ரா\" மற்றும் \"மாம்போ மாமியா\" என்ற பாடல்களை பாடினார். அவர் \"அலெக்ரா\" பாடலுக்காக பிலிம்பேர் விருதிற்குப் பரிந்துரைக்கப்பட்டார். அவரது பாடலான \"வாடா மாப்பிள்ள\" \"ரேடியோ மிர்ச்சி\" இசை விருதுகளில் ஆண்டின் சிறந்த பாடலை வென்றது. பின்னர் மணிசர்மா இசையில் \"அதிதி\" படத்தில் \"கில்லாடிகோனா\", கீரவாணி இசையில் \"பஞ்சதாரா பொம்மா பொம்மா\" போன்ற பாடல்களுக்காக மீண்டும் \"ரேடியோ மிர்ச்சி\" ஆண்டின் சிறந்த பாடல் விருது அளிக்கப்பட்டது.\n\nரீடா, இளையராஜா, யுவன் ஷங்கர் ராஜா, மணி ஷர்மா, டி. இம்மான், வித்யாசாகர், தேவி ஸ்ரீ பிரசாத், எம்.ஜெயச்சந்திரன் மற்றும் எம்.எம். கீரவாணி போன்ற இசையமைப்பாளர்களுடன் பணிபுரிந்தார். சிங்கப்பூர், மலேசியா, துபாய், கனடா, அமெரிக்கா மற்றும் ஆஸ்திரேலியா போன்ற நாடுகளில் மேடை நிகழ்ச்சிகளிலும் அவர் பாடிவருகிறார்.\n"}
{"id": "438202", "url": "https://ta.wikipedia.org/wiki?curid=438202", "title": "கதை (திரைப்படம்)", "text": "கதை (திரைப்படம்)\n\nகதை 2010 ஆம் ஆண்டு அபிஷேக் இயக்கத்தில், ராஜன் ராதாகிருஷ்ணன் தயாரிப்பில், புதுமுக நடிகர்கள் ஷான் குமார் மற்றும் நிவேதிதா நடிப்பில் வெளியான தமிழ் திரைப்படம்.\n\nSection::::கதைச்சுருக்கம்.\nஎழுத்தாளர் நரேன் (ஷான்) எழுத்தாளர்களுக்கு வழங்கப்படும் உயரிய விருதான புக்கர் பரிசினை வெல்கிறார். இந்த விருதை தன் மனைவி காவ்யாவிற்கு (நிவேதிதா) சமர்ப்பிக்கிறார். அத்தம்பதிகளின் கடந்த காலக் கதை சொல்லப்படுகிறது.\n\nநரேன் முதன்முதலில் காவ்யாவை இசையரங்கத்தில் வயலின் இசைக்கருவியை வாசிக்கும் போது காண்கிறான். அவளின் திறமையைப் பாராட்டி தன் வயலின் இசைக்கருவியில் அவளது கையொப்பத்தைக் கேட்டுப் பெறுகிறான். இருவரும் காதலிக்கத் தொடங்குகின்றனர். நரேனின் வீட்டுக்கு வரும் காவ்யா அவன் எழுதிய புத்தகங்களுக்காக பெற்ற பரிசுகளைக் கண்டு அவன் ஒரு எழுத்தாளர் என்றறிகிறாள். அப்போது அவளைத் திருமணம் செய்துகொள்ள விரும்புவதாகக் கூறும் நரேனிடம் தன் சம்மதத்தைத் தெரிவிக்கிறாள்.\n\nதற்போது அமெரிக்காவில் வசிக்கும் இருவரும் காவ்யாவின் பால்ய நண்பனான புஜ்ஜியை (அபிநய்) சந்திக்கின்றனர். நரேன் தற்போது எழுதிக்கொண்டிருக்கும் புத்தகத்தைப் படிக்கும் காவ்யாவிற்கு, அப்புத்தகத்தின் கதை தங்கள் இருவரின் வாழ்க்கை பற்றியது என்று புரிகிறது. இதனால் அதிர்ச்சியடையும் அவள் நரேனிடம் அதுகுறித்து கேட்க, அவனோ இது நம் வாழ்க்கை என்பது மற்றவர்களுக்குத் தெரியாது என்றும், மற்றவர்களைப் பொறுத்தவரை இதுவும் ஒரு கதை என்றும் கூறுகிறான். அப்புத்தகத்தைத் தொடர்ந்து எழுதும் நரேன் அக்கதையில் வரும் கணவன் மனைவியைக் கொடுமைப்படுத்துவதாக எழுதுகிறான். கதையின் எதார்த்தத்திற்காக அவன் உண்மையாகவே காவ்யாவைக் கொடுமை செய்கிறான். காவ்யாவும் கதைக்காக செய்வதாக எண்ணி அவனுக்கு ஒத்துழைப்பு தருகிறாள். அவர்கள் வீட்டிற்கு வரும் புஜ்ஜி, நரேன் கதை என்ற பெயரில் காவ்யாவை செய்யும் கொடுமையைக் காண்கிறான். நரேனின் உண்மையான குணத்தை அறியும் புஜ்ஜியைக் கொல்கிறான் நரேன். நரேனிடமிருந்து காவ்யா தப்பித்தாளா? என்பது மீதிக்கதை.\n\n\nSection::::இசை.\nபடத்தின் இசையமைப்பாளர் பவுல் ஜேக்கப்.\n"}
{"id": "438205", "url": "https://ta.wikipedia.org/wiki?curid=438205", "title": "சஞ்சனா நடராஜன்", "text": "சஞ்சனா நடராஜன்\n\nசஞ்சனா நடராஜன் (Sanchana Natarajan) ஒரு இந்திய விளம்பர மற்றும் திரைப்பட நடிகை ஆவார், இவர் தமிழ் மற்றும் தெலுங்கு படங்களில் நடித்துள்ளார். \"இறுதி சுற்று\" (2016) மற்றும் \"2.0\" (2018) உள்ளிட்ட படங்களில் சிறு கதாபாத்திரங்களில் நடித்தார். பாலாஜி மோகனின் வலைத் தொடரில் வெளியான \"அஸ் ஐ'ம் சஃபிரிங் ஃப்ரம் காதலில்\" (2017) நடித்து புகழடைந்தார்.\n\nSection::::தொழில்.\nசஞ்சனா எம்.ஓ.பி. வைஷ்ணவா மகளிர் கல்லூரியில் விஷுவல் கம்யூனிகேஷன் துறையில் பட்டம் எடுப்பதற்கு முன்னர் சென்னை அண்ணா நகரில் உள்ள சி.எஸ்.ஐ. ஜெஸ்ஸி மோசே பள்ளியில் தனது கல்வியை முடித்தார். கல்லூரியில் அவர் படித்துக் கொண்டிருக்கும் போது, அவர் ஆடைகலன் வடிவமைப்புத் துறையில் ஆர்வம் கொண்டார். மற்றும் விளம்பர நடிகைகள் மற்றும் ஆடைகலன் வடிவமைப்பாளர்களுடன் தொடர்புகொண்டு அத்துறையில் தன் அறிவை வளர்த்துக் கொண்டார். இது மாடலிங் மற்றும் நடிப்புக்கான ஒரு உறவை வளர்த்துக் கொள்ள வழிவகுத்தது. சுனில் மேனன், ஸ்ரீனி சுப்பிரமணியன் மற்றும் டூலு உள்ளிட்ட சென்னையில் உள்ள நடன இயக்குநர்கள் மற்றும் ஆடைகலன் வடிவமைப்பாளர்களின் முன்னிலையில் அவர் போட்டி நிகழ்ச்சியில் பங்கு பெற்றார். 2012 ஆம் ஆண்டில் மிஸ் தென் இந்தியா போட்டியில் பங்கேற்றார்.\n\n2013 இல், ராஜ் டி.வி யின் தொலைக்காட்சி நிகழ்ச்சியான \"தமிழ் பேசும் கதாநாயகியில்\" பங்கேற்றார், அதில், சிறந்த தமிழ் பேசும் முன்னணி நடிகைக்கான , முதல் பரிசைப் பெற்றார். இதன் விளைவாக, சஞ்சனாவிற்கு, பாலாஜி சக்திவேலின் \"ரா ரா ராஜசேகரில்\" ஒரு முக்கிய கதாபாத்திரத்தில் நடித்து அறிமுகமாகும் வாய்ப்பு வழங்கப்பட்டது. தயாரிப்பாளர்களான திருப்பதி பிரதர்ஸ் நிறுவனத்தின் நிதி நெருக்கடியின் விளைவாக 2014 ஆம் ஆண்டில் படப்பிடிப்பைத் தொடங்கிய போதும் இந்த படம் வெளியிடப்படவில்லை. பிறகு, சஞ்சனா லக்ஷ்மி ராமகிருஷ்ணனின் \"நெருங்கி வா முத்தமிடாதே\" (2014) திரைப்படத்தில் ஒரு சிறிய பாத்திரத்தில் நடித்தார்.\n\nபின்னர் இயக்குநர் பாலாஜி மோகனுக்கு அறிமுகமானார், \"அவருடைய\" குறும் படமான \"ஜீபூம்பாவில் பணிபுரிந்தார்\" . இந்த சமயத்தில், அவர் ஒரு குத்துச்சண்டை பயிலும் மாணவராக ஒரு சிறிய வேடத்தில் சுதா கொங்கராவின் இருமொழிப் படமான \"இறுதிச்சுற்றில்\" (2016) நடித்தார். தமிழில், மாதவன் மற்றும் ரித்திகா சிங் நடித்த இந்தத் திரைப்படத்தின் வெற்றி, சுதாவிற்கு தெலுங்கில் இந்தப் படத்தை எடுக்கத் தூண்டியது. அதனால், அடுத்த வருடத்தில் வெங்கடேஷ் நடித்த \"குரு\" (2017) என்கிற தெலுங்குப் படத்தில் இவருக்கு அதே கதாபாத்திரத்தில் நடிக்கும் வாய்ப்பு கிடைத்தது.\n"}
{"id": "438218", "url": "https://ta.wikipedia.org/wiki?curid=438218", "title": "பாமா ஸ்ரீநிவாசன்", "text": "பாமா ஸ்ரீநிவாசன்\n\nபாமா ஸ்ரீநிவாசன் \"(Bhama Srinivasan)\" 1935 ஏப்ரல் 22 அன்று பிறந்த ஒரு கணிதவியலாளராவார். வரையறுக்கப்பட்ட குழுக்களின் பிரதிநிதித்துவ கோட்பாட்டில் அவரது பணி நன்கு அறியப்பட்டது, அவர் 1981 முதல் 1983 வரை கணிதப்பெண்கள் சங்கத்தின் தலைவராகப் பணியாற்றினார். 1959 இல் அவர் \"மாடுலர் ரெகுலேஷன்ஸ்\" மீதான தனது விவாதத்தோடு இயற்பியலில் முனைவர் பட்டத்தை \"மான்செஸ்டர்\" பல்கலைக் கழகத்தில் பெற்றார்..அவர் தற்போது \"சிகாகோ\"வில் \"இல்லினாய்ஸ்\" பல்கலைக்கழகத்தில் பேராசிரியராக உள்ளார். அவர் ஐந்து முனைவர் பட்டங்களைப் பெற்றவராவார். \"பால் ஃபோங்\" உடன் மட்டுப்படுத்தப்பட்ட பிரதிநிதித்துவ கோட்பாடு மற்றும் \"டெலிங்-லுஸ்ஸிடிக்\" கோட்பாடு போன்ற பல ஆவணங்களை அவர் எழுதியுள்ளார்.\n\nபாமா, இந்தியாவில் சென்னையில் பிறந்தார். சென்னை பல்கலைக்கழகத்தில் அவர் 1954 இல் தனது கலையில் இளங்கலை பட்டம் பெற்றார் மேலும் 1955இல் அறிவியல் பட்டம் பெற்றார். அவர் முனைவர் பட்டப்படிப்பிற்காக இங்கிலாந்திற்குப் பயணித்தார். 1960ஆம் ஆண்டு முதல் 1964 வரை இங்கிலாந்தில் \"கீலே\" பல்கலைக்கழகத்தில் கணிதத்தில் விரிவுரையாளராக இருந்தார். அவர் 1965 முதல் 1966 வரை \"கனடா\"வின் தேசிய ஆராய்ச்சி கவுன்சில் மூலமாக பிரிட்டிஷ் \"கொலம்பியா\" பல்கலைக் கழகத்தில் பணியாற்றினார். 1966 ஆம் ஆண்டிலிருந்து 1970 ஆம் ஆண்டு வரை மெட்ராஸ் பல்கலைக் கழகத்தின் ராமானுஜன் கணித நிறுவனத்தில் தனது \"அல்மா\" என்ற கோட்பாட்டைக் கற்பிப்பதற்காக இந்தியாவுக்குத் திரும்பினார். பின்னர் பாமா ஐக்கிய மாகாணங்களுக்கு குடிபெயர்ந்தார், அங்கு மாஸசூசெட்ஸின் \"வர்செஸ்டரில்\" உள்ள \"கிளார்க்\" பல்கலைக்கழகத்தில் ஒரு துணைப் பேராசிரியராகப் பணிபுரிந்தார். 1977 இல், அவர் அமெரிக்காவின் குடிமகனாக ஆனார். அந்த ஆண்டில், அவர் பிரின்ஸ்டனில் உள்ள மேம்பட்ட ஆய்வுகள் நிறுவனத்தின் உறுப்பினராக இருந்தார். 1980 ஆம் ஆண்டில் இல்லினாய்ஸ் பல்கலைக்கழகத்தில் \"சிகாகோ\" வட்ட வளாகத்தில் கணிதப் பேராசிரியராக தனது பணியைத் தொடர்ந்தார்.\n\n2012 இல் அவர் அமெரிக்கக் கணிதவியல் சங்கத்தின் ஒரு உறுப்பினராக ஆனார். 2017 ஆம் ஆண்டில், கணிதப் பெண்கள் சங்கத்தின் சக உறுப்பினராகத் தேர்ந்தெடுக்கப்பட்டார்.\n"}
{"id": "438222", "url": "https://ta.wikipedia.org/wiki?curid=438222", "title": "மரியா ரோ வின்சென்ட்", "text": "மரியா ரோ வின்சென்ட்\n\nமரியா ரோ வின்சன்ட் \"(Mariya Ro Vincent)\" ஒரு திரைப்படப்பாடகர், இசையமைப்பாளர் மற்றும் குரல் ஏற்பாட்டாளர் ஆவார். ஏ.ஆர்.ரஹ்மான் , ஹாரிஸ் ஜெயராஜ், டி. இம்மான் , விஜய் ஆண்டனி, ஸ்ரீனிவாஸ், அனிருத் ரவிச்சந்தர், எஸ்.ஜே. சூர்யா மற்றும் ஜோஷ்வா ஸ்ரீதர் போன்ற சிறந்த இசை இயக்குனர்களுடன் பணிபுரிந்துள்ளார். அவரது வெற்றி பாடல்களில் சில கடல் திரைப்படத்தில் இருந்து \"அடியே\", வணக்கம் சென்னை திரைப்படத்தில் இருந்து \"ஹே\" போன்றவை அடங்கும். கடல், மரியான், நெடுஞ்சாலை, \"மில்லியன் டாலர் ஆர்ம்\", யாமிருக்க பயமேன் மற்றும் இது போன்ற பல வெற்றித் திரைப்படங்களில் அவரது குரல் இடம்பெற்றுள்ளது. மலேசியாவில் நடைபெற்ற விஜய் தொலைக்காட்சியின் \"\"ஏர்டெல் சூப்பர் சிங்கர்\"\" மற்றும் \"மழவில் மனோரமா\"வின் \"ஜோஸ்கோ\" இந்திய குரல்\" மற்றும் மலேசியாவில் உள்ள \"ஆஸ்ட்ரோ\" தொலைக்காட்சியில் \"\"சூப்பர் ஸ்டார்\"\" போன்ற பல்வேறு தொலைக்காட்சி நிகழ்ச்சிகளை ஏற்பாடு செய்யவும், தயாரிக்கவும் அவருக்கு வாய்ப்பு கிடைத்தது. \"எல் ஃபெ\" என்றழைக்கப்படும் குரல் இசைக்குழுவின் முன்னணி பாடகராகவும், பல்வேறு இசை நிகழ்ச்சிகளிலும் ஈடுபடுகிறார்.\n\nSection::::ஆரம்ப வாழ்க்கை மற்றும் குடும்ப பின்னணி.\nமரியா ரோஷ்னி வின்சென்ட் சென்னை நகரில் 1989, ஜனவரி 4 ஆம் நாள் பிறந்தார். இவரது தந்தை திரு லியோ வின்சென்ட், ஒரு பொறியியலாளர் மற்றும் இவரது தாயார் பெயர் திருமதி.அனிதா வின்சென்ட் என்பதாகும். இவரது இளைய சகோதரி மரியான் ரஞ்சினி வின்சென்ட் ஒரு வரைகலை வடிவமைப்பாளர் ஆவார். இவர் குடும்பத்தில் ஒரே தொழில்முறை இசைக்கலைஞர் ஆவார். அவர் \"குட் ஷெப்பர்ட் மெட்ரிக்லேஷன்\" மேல்நிலைப் பள்ளியில் பயின்றார். இவர் ஸ்டெல்லா மாரிஸ் கல்லூரியில் இருந்து இளங்கலை விலங்கியல் பட்டம் பெற்றார். அவர் சென்னை பல்கலைக்கழகத்தில் ஆங்கிலத்தில் இளங்கலைப் பட்டத்தையும் பெற்றுள்ளார். அவர் \"கோலாலம்பூரி\"ல் உள்ள சர்வதேச இசைக் கல்லூரி \"(ஐ.சி.ஓ.ஓ.எம்)\" மற்றும் \"பாஸ்டனி\"ல் உள்ள \"பெர்க்லீ மியூசிக் ஆஃப் மியூசிக்\" ஆகியவற்றில் இசையமைப்பில் இளங்கலை பட்டம் முடித்துள்ளார். இவர் லண்டன் \"டிரினிட்டி\" கல்லூரியில் \"பியானோ\"வில் 8 வது நிலை முடித்துள்ளார். அவர் \"பியானோ\" மற்றும் \"கிட்டார்\" என்ற இசைக் கருவிகளை வாசிக்க நன்கு அரிந்தவர்.\n\nSection::::தொழில்.\n\"கச்சேரி ஆரம்பம்\" என்ற படத்தில் இசை இயக்குனரான டி. இம்மான் அவர்களால் அறிமுகப்படுத்தப்பட்டார். அப்படத்தில் \"கடவுளே\" பாடலை இவர் பாடினார். ஏ.ஆர்.ரஹ்மானின் \"கே.எம். காலேஜ் ஆப் மியூசிக்\"கில் சமகால மேற்கத்திய இசையை பயிற்றுவிப்பாளராக இவர் பணிபுரிந்தார். அங்கே பணியாற்றிக் கொண்டிருக்கையிலேயே ஏ. ஆர். ரகுமான் இவரது திறமையைக் கண்டு அவரது \"கடல்\" படத்தில் \"அடியே\" என்ற பாடலை பாட ஒரு வாய்ப்பு கொடுத்தார்.\n"}
{"id": "438235", "url": "https://ta.wikipedia.org/wiki?curid=438235", "title": "பரிவட்டம் (திரைப்படம்)", "text": "பரிவட்டம் (திரைப்படம்)\n\nபரிவட்டம் 1996ல் வெளிவந்த தமிழ்த் திரைப்படம். இந்தத் திரைப்படம் டி.கே.ராஜேந்திரனால் இயக்கப்பட்டது. அய்யனார் சினி ஆர்ட்ஸால் தயாரிக்கப்பட்டது.நடிகர் ஜெயராம் மற்றும் நடிகை சுகன்யா ஆகியோர் முக்கிய கதாப்பாத்திரத்தில் நடித்துள்ள இந்த படத்தில் கவுண்டமணி, செந்தில் ஆகியோரும் நடித்துள்ளனர். இப்படத்திற்கு இசையமைப்பாளர் தேவநேசன் சொக்கலிங்கம் இசை அமைத்துள்ளார். 1996 ஆம் ஆண்டு செப்டம்பர் 27 அன்று இந்த படம் வெளியிடப்பட்டது.\n"}
{"id": "438236", "url": "https://ta.wikipedia.org/wiki?curid=438236", "title": "கவிதா கிருஷ்ணன்", "text": "கவிதா கிருஷ்ணன்\n\nகவிதா கிருஷ்ணன் (Kavita Krishnan) அகில இந்திய பெண்கள் முன்னேற்றச் சங்கத்தின் செயலாளர் ஆவார் (AIPWA). மேலும், கிருஷ்ணன் இந்திய கம்யூனிஸ்ட் கட்சி (மார்க்சிஸ்ட்-லெனினிஸ்ட்) (சிபிஐ-எம்எல்), தலைமைக்குழு உறுப்பினரும் ஆவார். மற்றும் அதன் மாதாந்திர வெளியீடான \"லிபரேசன்\" பத்திரிகையின் ஆசிரியர் ஆவார். இவர் ஒரு பெண்களின் உரிமைகள் ஆர்வலர்; மற்றும் பெண்களுக்கு எதிரான வன்முறை பிரச்சினையான, 2012 தில்லி கும்பல் கற்பழிப்பு சம்பவத்தில் நிர்பயா இறந்த போது, பெண்களின் நலனுக்காக எதிர்த்து போராடியவர்.\n\nSection::::ஆரம்ப பின்னணி மற்றும் சொந்த வாழ்க்கை.\nகவிதா கிருஷ்ணன் தமிழ்நாட்டிலுள்ள குன்னூரில் தமிழ்க் குடும்பத்தில் பிறந்தார். இவர், சத்தீஸ்கர், பிலாய் நகரில் வளர்ந்தார். இவரது தந்தை சத்தீஸ்கரிலுள்ள ஒரு எஃகு ஆலை ஒன்றில் பொறியாளராகப் பணியாற்றினார். இவரது தாயிடம் ஆங்கிலம் கற்றுக் கொண்டார். கவிதா கிருஷ்ணன் ஜவகர்லால் நேரு பல்கலைக்கழகத்தில் ஆங்கில இலக்கியத்தில் முதுதத்துவமாணி (எம்.பில்.) பட்டம் பெற்றார்.\n\nSection::::சுயசரிதை.\nSection::::ஆரம்பகால செயற்பாடு.\nமும்பை செயின்ட் சேவியர் கல்லூரியில் அருண் ஃபெர்ரீரா தலைமையிலான ஒரு நாடகக் குழுவில் கவிதா கிருஷ்ணன் பங்குபெற்று , தெரு நாடகங்களிலும் எதிர்ப்புக்களிலும் பங்கேற்றார். ஜவஹர்லால் நேரு பல்கலைக் கழகத்தில் சேர்ந்தபோது, இவருக்கு அரசியல் ஆர்வம் ஏற்பட்டது. இவர் தனது முதுகலை பட்டத்தை இப் பல்கலைக் கழகத்தில் பெற்றார். 1995 ல் மாணவர் சங்கத்தின் கூட்டு செயலாளராக தேர்ந்தெடுக்கப்பட்டார். மேலும், இவர், ஆல் இந்தியா ஸ்டூடண்ட்ஸ் அசோசியேசன் அமைப்பின் உறுப்பினராக இருந்தார். ஜெ.என்.யூ., மற்றும் ஏ.ஐ.எஸ்.ஏ. வின் உறுப்பினரான மாணவர் தலைவர் சந்திரசேகர் பிரசாத்தை சந்தித்தார். இவர் இன்றும் கூட, ஜெ.என்.யூ. மாணவர்களால் \"சந்தூ\" என அன்புடன் அழைக்கப்படுகிறார். சந்திரசேகர் சிபிஐ (எம்.எல்) தலைவர் ஷியாம் நாராயண் யாதவுடன் 31 மார்ச் 1997 அன்று பீஹாரில் உள்ள சிவான் என்னுமிடத்தில் நடந்த ஒரு தெருக்கூட்டத்தில் உரையாற்றும் பொழுது கொல்லப்பட்டார். இச் சம்பவம் கவிதா கிருஷ்ணனின் வாழ்க்கையில் தீவிரமான திருப்பத்தை ஏற்படுத்தியது. கவிதா கிருஷ்ணன் கூட்டு செயலாளராக தேர்ந்தெடுக்கப்படுவதற்கு முன்னர் ஜே.என்.யு மாணவர் சங்கத்தின் தலைவராக இருந்த சந்திரசேகர், இவரை அங்கீகரித்து, பெண்களின் உரிமைகள் குறித்து முழுநேர வேலை செய்யுமாறு பரிந்துரைத்தார். சந்தூவின் படுகொலைக்கு பின்னர், ஆயிரக்கணக்கான ஜே.என்.யூ மாணவர்கள், வெகுஜன ஆர்ப்பாட்டங்களில் பங்கு பெற்றனர்; முன்னாள் ராஷ்டிரிய ஜனதா தளம் நாடாளுமன்ற உறுப்பினர் மொஹமட் சாகுபூடின் மீது தாக்குதல் நடத்த வேண்டும் எனக் கோரியிருந்தனர். கவிதா கிருஷ்ணன் தில்லி ஆர்ப்பாட்டங்களில் ஒரு பகுதியாக இருந்தார். அங்கு மாணவர் எதிர்ப்பாளர்கள் பீகார் பவனில் லலூ யாதவ் நபர்களால் தாக்கப்பட்டனர். ஆர்ப்பாட்டங்களில் பங்கேற்றதால் அவர் எட்டு நாட்களை சிறையில் கழித்தார்.\n"}
{"id": "438239", "url": "https://ta.wikipedia.org/wiki?curid=438239", "title": "மரபு வழி விழிக் கோளாறு", "text": "மரபு வழி விழிக் கோளாறு\n\nமரபு வழி விழிக் கோளாறு (ஆங்கிலம்:Coloboma) என்பது விழி அமைப்புகளில் மரபணு மாற்றத்தால் ஏற்படும் குறைபாடுகள் ஆகும். விழிகளின் விழித்திரை, கதிராளி, பார்வைத்தட்டு மற்றும் விழி குழற்படலம் பகுதிகளில் ஓட்டை அல்லது பிளவு ஏற்படும் ஒரு மரபு குறைபாடு ஆகும்.\n"}
{"id": "438243", "url": "https://ta.wikipedia.org/wiki?curid=438243", "title": "ராஜேந்திர குமாரி பாஜ்பாயி", "text": "ராஜேந்திர குமாரி பாஜ்பாயி\n\nராஜேந்திர குமாரி பாஜ்பாயி (Rajendra Kumari Bajpai) (பெப்ரவரி 8, 1925 - ஜூலை 17, 1999) ஒரு இந்திய தேசிய காங்கிரஸ் கட்சியின் அரசியல்வாதியாக இருந்தார், இவர், முன்னாள் இந்திய மந்திரியாகவும் மற்றும் பாண்டிச்சேரியின் முன்னாள் லெப்டினண்ட் கவர்னராகவும் பணியாற்றியுள்ளார். இவர், 1980, 1984 மற்றும் 1989 ஆகிய ஆண்டுகளில் சீதாபூரில் தொகுதியிலிருந்து லோக் சபாவுக்கு மூன்று முறை தேர்ந்தெடுக்கப்பட்டார், மேலும், முன்னாள் பிரதமர் இந்திரா காந்தியின் நெருங்கிய நண்பராகவும் இருந்தார்.\n\nSection::::ஆரம்ப வாழ்க்கை மற்றும் குடும்பம்.\nஇவர் பிப்ரவரி 8, 1925 பீகார் மாநிலம், பாகல்பூர் மாவட்டத்திலுள்ள லாலுசக் என்ற இடத்தில் பண்டிதர் எஸ். கே. மிஸ்ராவிற்குப் பிறந்தார். இவர், ரவி ஷங்கர் சுக்லாவின் பேத்தி மற்றும் ஷியாமா சரண் சுக்லாவின் மருமகள் ஆவார். இவர், பள்ளிக்கல்வியினை முடித்த பிறகு, எம். ஏ., மற்றும் பி.ஹச்டி. பட்டங்களை அலகாபாத் பல்கலைக்கழகத்தில் பெற்றார்.\n\nஇவர், 1947 ஆம் ஆண்டில் ஆசிரியராகப் பணிபுரிந்த டி.என். பாஜ்பாயை திருமணம் செய்துகொண்டார். டி.என். பாஜ்பாயி 1942 இல் \"வெள்ளையனே வெளியேறு\" இயக்கத்தில் பங்கு பெற்றவர். இத் தம்பதியருக்கு ஒரு மகன் அசோக் பாஜ்பாய் மற்றும் ஒரு மகள் திருமதி. மனீஷா திவேதி ஆகியோர் இருந்தனர்.\n\nSection::::தொழில்.\nஇவர், 1962 முதல் 77 வரை உத்தரப் பிரதேச சட்டப் பேரவை உறுப்பினராக இருந்தார்; உத்தரப் பிரதேச காங்கிரஸ் கமிட்டியின் தலைவராகவும் மற்றும் முன்னாள் பிரதம மந்திரி இந்திரா காந்தியின் நெருங்கிய நண்பராகவும் இருந்தார். இவர் உத்தரப் பிரதேசத்தின் அமைச்சரவையில் 1970முதல் 1977வரை பல துறைகளில் அமைச்சராக இருந்தார். பின்னர், அவர் 1980, 1984 மற்றும் 1989 ஆம் ஆண்டுகளில் சீதாபூரில் இருந்து தொடர்ந்து மூன்று முறை மக்களவைக்கு தேர்ந்தெடுக்கப்பட்டார். இவர், சமூக நல அமைச்சராக 1984முதல் 1986 வரை பணியாற்றினார். 1986-87இல், மாநில அமைச்சராகவும், தொழிலாளர் நலன் மற்றும் வேலைவாய்ப்பு அமைச்சராகவும் பணிபுரிந்தார். 1987முதல் 1989வரை சார்பு பொறுப்பு கொண்ட மாநில அமைச்சராக ராஜீவ் காந்தி பிரதமராக இருந்த போது பணியாற்றியுள்ளார். மேலும், இவர் 1995 ஆம் ஆண்டு மே 2 முதல் 1998 ஆம் ஆண்டு ஏப்ரல் 22 ஆம் தேதி வரை புதுச்சேரியின் துணை கவர்னராக நியமிக்கப்பட்டார்.\n"}
{"id": "438249", "url": "https://ta.wikipedia.org/wiki?curid=438249", "title": "பூரண போளி", "text": "பூரண போளி\n\nபூரண போளி (Puran poli) என்பது ஒரு இந்திய இனிப்பு வகைகளுள் ஒன்றாகும். இது ரொட்டி போன்ற வடிவத்தில் இருக்கும்.\n\nSection::::பெயர்கள்.\nஇந்த இனிப்பு வகை ரொட்டிக்கு, இந்தியாவில் உள்ள பல்வேறு மாநிலங்களில் பல்வெறு பெயர்கள் உள்ளன. குஜராத்தில், பூரண் போளி அல்லது வேத்மி எனவும், மராத்தியில், பூரன் போலி எனவும், மலையாளம் மற்றும் தமிழில் போளி எனவும், \"பக்‌ஷம்\" அல்லது பொப்பட்டு அல்லது \"ஒலிகா\" எனத் தெலுங்கிலும், தெலுங்கானாவில் போலெ எனவும், \"ஹொலிஜ்\" அல்லது ஒப்பட்டு என கன்னடத்திலும், \"உப்பட்டி\" அல்லது சாதாரணமாக போளி என கொங்கணியிலும் \"அழைக்கப்படுகிறது.\"\n\nSection::::வரலாறு.\nஇதன் செய்முறை, பக்‌ஷம் என்கிற தலைப்பில், 14ஆம் நூற்றாண்டு தெலுங்கு கலைக்களஞ்சியமான \"மனுசரித்திரா\"வில் குறிப்பிடப்பட்டுள்ளது. இந் நூலைத் தொகுத்தவர் தற்போதுள்ளஆந்திரப் பிரதேசத்தைச் சேர்ந்த அல்லசானி பெத்தன்னா ஆவார்.\n\nSection::::தேவையான பொருட்கள்.\nபூரண போளி, கடலைப் பருப்பு, மைதா மாவு அல்லது கோதுமை மாவு, வெல்லம் அல்லது கரும்பு சர்க்கரை , ஏலக்காய் தூள் மற்றும் / அல்லது ஜாதிக்காய் தூள், நெய் மற்றும் நீர் ஆகியவற்றை உபயோகித்து தயாரிக்கப்படுகிறது. சில சமயங்களில் குஜராத்தில் துவரம் பருப்பு பயன்படுத்தப்படுகிறது. இது பொதுவாக கர்நாடகா மற்றும் தமிழ்நாட்டிலும் ப்பயன்படுத்தப்படுகிறது. ஆந்திரா மற்றும் பிற இடங்களில், பாசிப் பயறு அல்லது பாசிப்பருப்பு, கொண்டைக்கடலை அல்லது இரண்டும் சேர்ந்த கலவையில் தயாரிக்கப்பட்ட மாவு பயன்படுத்தப்படுகிறது. இதைச் செய்வதற்கு பயன்படுத்தக்கூடிய அல்லது பயன்படுத்த முடியாத பிற பொருட்களாக கருதப்படுவது கொட்டைகள், பேரீச்சம்பழங்கள், மற்றும் மஞ்சள் தூள் போன்றவை ஆகும்.\n\nSection::::ஊட்டச்சத்து மதிப்பு.\nஇதன் ஊட்டச்சத்து மதிப்பைப் புரிந்து கொள்வதற்கு முன்பாக, நாம் பூரண போளி செய்யத் தேவையான பொருட்களைப் பார்க்க வேண்டும். மேலே குறிப்பிட்டபடி, முக்கிய பொருட்களாக கடலைப்பருப்பு, மைதாமாவு, வெல்லம் அல்லது சர்க்கரை போன்றவை உள்ளன.\n\n1. கடலைப்பருப்பு : இது புரதத்தின் முக்கிய ஆதாரமாக உள்ளது. இதில் நார்ச்சத்து உள்ளதால், கொழுப்பைக் குறைக்க உதவுகிறது, மேலும் துத்தநாகம், இலைக்காடி மற்றும் கால்சியம் ஆகியவற்றைக் கொண்டுள்ளது. கடலைப்பருப்பிற்குப் பதிலாக, துவரம் பருப்பை பயன்படுத்தலாம் ஏனெனில் இதுவும் \"சன்னா\"வைப் போன்ற பண்புகளை கொண்டுள்ளது.\n\n2. மைதாமாவு, வெல்லம் அல்லது சர்க்கரை: இவை கார்போஹைட்ரேட்டின் முக்கிய ஆதாரங்கள். \n"}
{"id": "438250", "url": "https://ta.wikipedia.org/wiki?curid=438250", "title": "தளிகொத்தனூர்", "text": "தளிகொத்தனூர்\n\nதளிகொத்தனூர் (Thalikothanur) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 80 கிலோமீட்டர் தொலைவிலும், தேன்கனிக்கோட்டையில் இருந்து 11 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 666 வீடுகள் உள்ளன. கிராமத்தின் மொத்த மக்கள் தொகையானது 2,769 ஆகும். இதில் ஆண்கள் எண்ணிக்கை 1,419, பெண்களின் எண்ணிக்கை 1,350 என உள்ளது.\n"}
{"id": "438281", "url": "https://ta.wikipedia.org/wiki?curid=438281", "title": "ரசம் (திரைப்படம்)", "text": "ரசம் (திரைப்படம்)\n\nரசம் \"(Rasam)\" என்பது 2015 ஆம் ஆண்டின் மலையாள மொழியில் வெளிவந்த இந்திய உணவு, சுவை, உணவகம், உணவு வழங்கும் சேவை ஆகியவற்றின் அடிப்படையிலான ஒரு திரைப்படமாகும். ராஜீவ் நாத், நெடுமுடி வேணு ஆகிய இருவரும் இப்படத்தை இணைந்து எழுதி இயக்கியிருந்தனர், சுதிப் எழுதிய கதைக்கு ராஜீவ்நாத் மற்றும் சுதிப் குமார் ஆகியோர் இணைந்து திரைக்கதை எழுதினர். நெடுமுடி வேணு, தேவன், வருணா ஷெட்டி ஆகியோர் இத்திரைப்படத்தில் முன்னணி பாத்திரத்தில் நடித்துள்ளார். மேலும் ஒரு சிறப்புத் தோற்றத்தில் மோகன்லால் நடித்திருந்தார்.\n\nஇதன் படப்பிடிப்பு 2014 ஜனவரி 8 அன்று தோகாவில் துவங்கியது. பின்னர் தொடர்ந்து தோகா, துபாய், கத்தார் , கொச்சி , ஒற்றப்பாலம், திருவனந்தபுரம் ஆகிய இடங்களில் படப்பிடிப்பு நடைபெற்றது. 2015 ஜனவரி 23 அன்று \"ரசம்\" வெளியானது ஆனால் விமர்சகர்களை ஈர்க்க முடியவில்லை.\n\nSection::::கதை சுருக்கம்.\nஇந்தத் திரைப்படமானது தோகாவில் நடைபெறுகிறது, அங்கு வாழும் சேகர் மேனன் என்ற ஒரு வர்த்தகர் தனது மகள் திருமணத்தில் பாரம்பரிய கேரளாவின் விருந்துக்கு ஏற்பாடு செய்ய நினைக்கிறார். சேகர் மேனனின் நெருங்கிய நண்பரான மோகன்லால் அவரது மகள் ஜானகியின் திருமண வரவேற்பிற்காக வள்ளியோட்டுத் திருமேனி என்ற சமையல் கலைஞரை ஏற்பாடு செய்கிறார். இதற்காக வாசுதேவன், பாலு மற்றும் ஆகியோரின் குழு தோகாவிற்கு செல்கின்றனர். சூழ்நிலைக் காரணமாக பாலு இப்பணியை தனது தந்தையிடமிருந்து எடுத்துக் கொள்ள வேண்டியிருந்தது. படத்தின் தலைப்பைப் போலவே உணவு இப்படத்தில் பிரதான இடம் பெற்றது\n\n\nSection::::நடிப்பு.\nமோகன்லால் இப்படத்தில், அவர் துபாயில் ஒரு முன்னணி தொழிலதிபரின் நண்பராக ஒரு முக்கியப் பாத்திரத்தில் தோன்றினார். துபாயின் திருமண நிகழ்ச்சியில் இந்திரஜித்தின் வழிகாட்டியாக நடித்திருந்தார். இந்திரஜித் கேரளாவில் இயங்கும் உணவகத்தை இயக்கும் பாலு என்ற ஒரு நம்பூதிரி சமையல்காரராக இத்திரைப்படத்தில் நடித்துள்ளார். பாலு ஒரு தொழில்நுட்ப அறிவியல் மற்றும் முதுநிலை வணிக நிர்வாக பட்டதாரி ஆவார். பிரபலமான சமையல்காரரான் அவனது தந்தை, தோகாவில் நடைபெறும் ஒரு திருமண விழாவிற்கு சமையல் பணிக்காக செல்லும்போது சூழ்நிலை காரணமாக இவனும் உடன் செல்ல நேர்கிறது.\n\nவருணா ஷெட்டி மலையாளத்தில் கதாநாயகியாக நடித்த முதல் படம் இதுவாகும். அவர் துபாய் சார்ந்த வணிகரின் மகள் ஜானகியின் பாத்திரத்தில் நடித்தார். படத்தின் முக்கிய கதை இவரது திருமணத்தைச் சுற்றியே நடக்கிறது. நிகால் பிள்ளை இந்த படத்தில் \"வில்லன்\" பாத்திரத்தில் நடிக்கிறார்.\n\nSection::::படப்பிடிப்பு.\nபடத்தின் படபிடிப்பு 2014 ஜனவரியில் தோகாவில் \"ஸ்பைஸ் போட் என்ற ஒரு உணவகத்தில் தொடங்கியது, இது இந்திரஜித்தின் தாயான மல்லிகா சுகுமாரனுக்கு சொந்தமான விடுதியாகும். தோகாவிலிருந்து ஜனவரியிலேயே படக் குழுவினர் திரும்பினர். மீதமுள்ள படப்பிடிப்பு ஒற்றப்பாளத்தில் நடைபெற்றது .துபாயில் திருவதிரை நோன்பு சமயத்தில் 300 கலைஞர்களை கொண்டு படமாக்கப்பட்டது. மேலும், இந்த படம் வளைகுடா பிராந்தியங்களைச் சுற்றியும் படமாக்கப்பட்டது. மே மாதம், இந்த திரைப்படம் தோகா, துபாய், கொச்சி , மற்றும் திருவனந்தபுரம் ஆகிய இடங்களில் படப்பிடிப்பை நடத்தி முடித்தது.\n\nSection::::இசை.\nஇத்திரைப்படத்தில் ஜோப் குரியன் இசையமைத்த 3 பாடல்களை \"கே. எஸ்.\" சித்ரா, காவலம் ஸ்ரீகுமார் மற்றும் ஜோப் குரியன் ஆகியோர் பாடியுள்ளனர். பாடல் வரிகள் காவலம் நாராயண பணிக்கர் எழுதியுள்ளார். ஒரு இசையமைப்பாளராக ஜோப் குரியனுக்கு இது முதல் படமாகும். முன்னர் அவர் கன்னட படத்தின் பின்னணி இசையில் பணிபுரிந்திருந்தார். கே. எஸ். சித்ரா ஒரு பாரம்பரிய திருவாதிரை பாடலை பாடியுள்ளார், ஒரு விருந்து நிகழ்ச்சியில் காவலம் ஸ்ரீகுமார் ஒரு வேடிக்கையான பாடலை பாடியிருந்தார்.\n"}
{"id": "438284", "url": "https://ta.wikipedia.org/wiki?curid=438284", "title": "அகில இந்திய கவின் கலைகள் மற்றும் கைவினைச் சங்கம்", "text": "அகில இந்திய கவின் கலைகள் மற்றும் கைவினைச் சங்கம்\n\nஅகில இந்திய கவின் கலை மற்றும் கைவினைச் சங்கம் (All India Fine Arts and Crafts Society ) என்பது இந்தியாவின் பண்டைய அழகுக்கலைகளையும் பிற்கால அழகுக்கலைகளையும் பற்றி ஆய்வு செய்வதையும் மதிப்பிடுவதையும், வளர்ப்பதையும் நோக்கமாக கொண்டு உருவாக்கப்பட்ட ஒரு தன்னாட்சி அமைப்பாகும். இந்த அமைப்பானது தில்லியில் 1928ஆம் ஆண்டு நிறுவப் பெற்றது. இந்திய விடுதலைக்குப் பின் பல தசாப்தங்களுக்குப் பிறகு இதன் செயல்பாடுகளானது லலித் கலா அகாதமி, சங்கீத நாடக அகாதமி, சாகித்திய அகாதமி ஆகிய மூன்று நடுவண் அமைப்புகளுக்கு மாற்றப்பட்டன. இது ஆண்டுதோறும் தில்லியில் அழகுக்கலைப் பொருட்காட்சியை நடத்துகிறது. மேலும் கலைஞர்களுக்கு விருதுகளை வழங்குகிறது. நடமாடும் அழகுக்கலைப் பொருட்காட்சி என்று ஒன்று அமைக்கப் பெற்று முக்கிய நகரங்களில் நடைபெற்று வந்துள்ளது. இது இந்திய கவின்கலைப் பொருள்களை அயல்நாடுகளிலும் அயல் நாட்டு கவின்கலைப் பொருள்களை இந்தியாவிலும் பொருட்காட்சியாகக் காட்டி வருகிறது. ரூபலேகை என்ற அரையாண்டு இதழையும், கலைச் செய்திகள் (Art News) என்ற காலாண்டு இதழையும் பல ஆண்டுகள் நடத்திவருகிறது. இதன் பழைய இதழ்களை 2010இல் சங்கத்தின் இணையதளத்தில் வெளியிட்டது.\n"}
{"id": "438285", "url": "https://ta.wikipedia.org/wiki?curid=438285", "title": "சாரதா இராமநாதன்", "text": "சாரதா இராமநாதன்\n\nசாரதா இராமநாதன் \"(Saradha Ramanathan)\" ஒரு இந்திய திரைப்பட இயக்குனர், கலாச்சார சிந்தனையாளர் மற்றும் எழுத்தாளர் ஆவார். அறிமுக இயக்குனரானராக இயக்கி 2007 வெளிவந்த தமிழ் திரைப்படமான \"சிருங்காரம்\" திரைப்படம் மூன்று தேசிய திரைப்பட விருதுகளை வென்றது. அவரது இரண்டாவது படம் \"புதிய திருப்பங்கள்\" 2014 இல், இந்தியாவின் சிறந்த நடனம், திரைப்பட தொழில்நுட்ப வல்லுநர்கள் மற்றும் இந்திய பாரம்பரிய நடனமாடும் கலைஞர்கள் பற்றி கூறும் \"நாட்டியனுபவா\" என்ற ஒரு ஆவணப்படத்தை இயக்கியுள்ளார்.\n\nSection::::தொழில்.\nதிரைப்படங்களில் நுழைவதற்கு முன்னர், சாரதா இராமநாதன் ஊடகம் மற்றும் கலாச்சார துறைகளில் பணிபுரிந்து வந்தார். அவர் \"ஸ்பிக் மேக்காய்\" மற்றும் \"க்ரை\" போன்ற சமூக மற்றும் கலாச்சார இயக்கங்களுடன் தொடர்பு கொண்டிருந்தார். இந்தியாவில் சிறந்த கலைகளை ஊக்குவிப்பதற்காக கலைஞர்களுக்கான இந்திய அறக்கட்டளை அமைப்பதில் அவர் மிகவும் ஈடுபாட்டுடன் இருந்தார். ஃபோர்டு ஃபவுண்டேசனின் திட்ட அலுவலராகவும் அவர் இருந்தார். 19 ஆம் நூற்றாண்டின் துவக்கத்தில் இருந்த ஒரு தேவதாசியின் வாழ்க்கையை விவரிக்கும் \"சிருங்காரம்\" (2007) இவரது முதல் திரைப்படமாகும், பல்வேறு திரைப்பட திருவிழாக்களில் திரையிடப்பட்ட பிறகு, இந்த படம் 2007 ஆம் ஆண்டில் திரையரங்குகளில் வெளியிடப்பட்டு மூன்று தேசிய திரைப்பட விருதுகள் மற்றும் இரண்டு தமிழ்நாடு மாநில திரைப்பட விருதுகளை வென்றது. படம் விமர்சன ரீதியாக பாராட்டப்பட்டது. அவர் 54 வது தேசிய திரைப்பட விருதுகளில் \"ஜூரி\" உறுப்பினர்களில் ஒருவராக இருந்தார். குழந்தை கடத்தலுடன் தொடர்புடைய தனது இரண்டாவது படமான \"புதிய திருப்பங்கள்\" 2016 அக்டோபர் 30 அன்று வெளிவந்தது.2014 ஆம் ஆண்டில் பொது சேவை ஒளிபரப்பு அறக்கட்டளையால் தயாரிக்கப்பட்ட படம் மற்றும் வெளியுறவு அமைச்சகத்தால் நிதியளிக்கப்பட்ட சாரதாவின் மூன்றாவது திட்டமான \"நாட்டியனுபவா\" இந்திய பாரம்பரிய நடனத்தை அடிப்படையாகக் கொண்ட ஒரு ஆவணப்படம் ஆகும்..\n\nSection::::மற்ற படைப்புகள்.\nஅவரது திரைப்பட வாழ்க்கையைத் தவிர, சாரதா பத்திரிகையாளராக பணியாற்றினார். \"யுனைட்டெட் நேஷன்ஸ் டெவலப்மென்ட் புரோகிராம்\" மற்றும் \"யுனெஸ்கோ\" ஆகியவற்றுடன் இவர் இணைந்து பணியாற்றி வருகிறார். மேலும் இந்திய தேசியத் திரைப்பட விருதுகள், \"ஐ.எஃப்.எஃப்.ஐ. கோவா\" மற்றும் சர்வதேச \"மகாவ்\" திரைப்பட விழா போன்ற பல சர்வதேச திரைப்படம் சார்ந்த விழாக்களில் இவர் பணியாற்றி வருகிறார்.\n"}
{"id": "438286", "url": "https://ta.wikipedia.org/wiki?curid=438286", "title": "அகோ", "text": "அகோ\n\nஅகோ பகத் பொதுவாக அகோ என குறிப்பிடப்படுபவர் (Akha Bhagat, commonly known as Akho; c. 1615 – c. 1674) or Akha Rahiyadas Soni ) என்பவர் பக்தி இயக்க பாரம்பரியத்தில் எழுதிய ஒரு குஜராத்தி கவிஞராவார். இவர் தனது கவிதைகளை சப்பே என்கிற இலக்கிய வடிவத்தில் எழுதினார்.\nSection::::வாழ்க்கை.\nஇவர் வழ்ந்த காலகட்டமானது துல்லியமாக அறியப்படவில்லை, என்றாலும் 1615 முதல் 1674 வரை அல்லது 1600 முதல் 1655 வரையான காலகட்டத்தில் இவர் வாழ்ந்தார் எனப்படுகிறது. இவர் அகோ என்னும் சாதியைச் சேர்ந்த ஒரு தட்டார் ஆவார். இவர் அகமதாபாதுக்குச் அண்மையில் உள்ள ஜேதல்புரத்தைச் சேர்ந்தவர். அங்கிருந்து அகமதாபாத்திற்குக் குடியேறினார். நெருங்கிய உறவினரின் நடத்தையின் காரணமாக இவர் வாழ்க்கையில் வேறுப்படைந்து உண்மையான ஒரு குருவைத் தேடிப் புறப்பட்டார். காசியில் இருவருக்குப் பிரம்மானந்தார் என்ற பெயருள்ள சற்குரு கிடைத்தார். அகோ தாழ்ந்த சாதியைச் சேர்ந்தவராயினும் இவருடைய மனப்பான்னையைக் கண்டு மகிழ்ந்த குரு அவருக்குச் சத்திய ஞானத்தை உபதேசித்தார். அகோ அகே கீதா முதலிய வேதாந்தத்தைப்பற்றிய 10, 12, காவிய நூல்களும் சப்பே என்ற 6 அடிகள் கொண்ட சந்தப் பாக்கள் பலவும் இயறினர். இவர் 746 சப்பேகளை இயற்றியுள்ளார். இவர் குஜராத்தி இலக்கியத்திற்கு ஒரு புது வழியைக்காட்டியாக, ஒரு புது நடையையையும் கொடுத்திருக்கிறார். இவர் தத்துவ ஞானத்தை மக்களுக்குப் போதித்தார்.\n"}
{"id": "438290", "url": "https://ta.wikipedia.org/wiki?curid=438290", "title": "காசு இருக்கணும்", "text": "காசு இருக்கணும்\n\nகாசு இருக்கணும் 2007 ஆம் ஆண்டு கே. பாக்யராஜ், லிவிங்ஸ்டன் மற்றும் புதுமுகம் விஸ்வா நடிப்பில், ஆர். குமரன் மற்றும் பிரியவன் இயக்கத்தில், ஆர். பி. பூரணி தயாரிப்பில், கவின் சாரதா மற்றும் ராஜ் சங்கர் இசையில் வெளியான தமிழ் திரைப்படம்.\n\nSection::::கதைச்சுருக்கம்.\nஅசோக் (விஸ்வா), அனி (பயல்), விஜி (நந்திதா ஜெனிபர்), திவ்யா (லக்சா), பிரவின் (காதல் சுகுமார்) மற்றும் தருண் (அருள்) ஆகியோர் நண்பர்கள். பணம் சம்பாதிப்பதை மட்டுமே குறிக்கோளாக உடையவர்கள். வீடுகளில் திருடுவது, வங்கிகளில் கொள்ளையடிப்பது அவர்களின் வாடிக்கை. அவர்களைப் பிடிக்கும் பொறுப்பு காவல் ஆய்வாளர் மாணிக்கத்திற்கு (லிவிங்ஸ்டன்) வழங்கப்படுகிறது. காவல் துறையிடமிருந்து தப்பிக்க ஊர்ஊராகச் செல்லும் அவர்கள் ஜி.ஆர். என்பவரைச் சந்திக்கிறார்கள். தங்களைப் பற்றிய உண்மையைத் தெரிவிக்காமல் அவருடைய வீட்டில் தங்குகிறார்கள். ஒருவரையொருவர் நேசிக்கும் அசோக்கும் அனியும் திருமணம் செய்ய முடிவெடுக்கிறார்கள். இதனால் அசோக்கை நேசிக்கும் விஜி மனமுடைகிறாள்.\n\nஅசோக்கின் கதை: ஹார்வர்ட் பல்கலைக்கழகத்தில் படிக்கும் அசோக் தன் பெற்றோர்கள் இறப்பதால் இந்தியா வருகிறான். அவனுடைய சித்தப்பா சொத்திற்கு ஆசைப்பட்டு அவன் பெற்றோரைக் கொன்றதை அறிகிறான். அசோக்கின் மனநிலை பாதிக்கப்பட்டதாகக் கூறி அவனை மனநல காப்பகத்தில் சேர்க்கின்றனர். இந்த சதிக்கு அவன் காதலியும், நண்பனும் அவனது சித்தப்பாவுக்கு உடந்தையாக இருக்கிறார்கள். காப்பகத்திலிருந்து தப்பிக்கும் அசோக் அந்த மூவரையும் கொன்று பழிதீர்க்கிறான். பணம்தான் வாழ்வில் முக்கியமானது என்றெண்ணித் திருடனாகிறான்.\n\nநண்பர்கள் திவ்யா, தருண், பிரவின் என வரிசையாக கொலை செய்யப்படுகிறார்கள். அசோக்கும் அனியும் அவர்களின் நண்பர்களை ஒவ்வொருவராக கொல்கிறார்கள். விஜியைக் கொல்லவரும் அசோக்கிடம் தான் அவனை விரும்புவதாக விஜி கூறுவதால் மனம்மாறும் அசோக் அவளை விட்டு அனியைக் கொல்கிறான். அசோக்கைக் கொல்ல முயலும் விஜியை அசோக் கொல்கிறான். இறுதியில் அசோக்கைத் தேடிவரும் காவல்துறை அவனை சுட்டுக்கொல்கிறது.\n\n\nSection::::இசை.\nபடத்தின் இசையமைப்பாளர்கள் கவின் சாரதா மற்றும் ராஜ் சங்கர். பாடலாசிரியர்கள் ஜி.ஆர். மற்றும் அசுரா.\n"}
{"id": "438295", "url": "https://ta.wikipedia.org/wiki?curid=438295", "title": "தூண்டல் விளைவு", "text": "தூண்டல் விளைவு\n\nவேதியியலில், தூண்டல் விளைவு (Inductive effect) என்பது மூலக்கூறொன்றில் அணுக்கள் அல்லது மூலக்கூற்றுத் தொகுதிகளுக்கு இடையில் உள்ள சகப்பிணைப்பு ஒன்றின் முனைவுறுதலில் அருகாமையில் உள்ள பிணைப்பு, அணு அல்லது தொகுதியின் காரணமாக ஏற்படும் மாற்றம் ஆகும். இது ஒரு நிலையான நிகழ்வு ஆகும். இது π பிணைப்புகளைக் கொண்டுள்ள சேர்மங்களில் காணப்படும் எலக்ட்ரான் நகர் விளைவினைக்கு ஈடாக σ பிணைப்புகளைக் கொண்டுள்ள சேர்மங்களில் காணப்படும் ஒரு நிகழ்வாகும்.\n\nSection::::விளக்கம்.\nஈத்தேன் மற்றும் எதில் குளோரைடுகளைக் கொண்டு இந்த நிகழ்வினைப் பின்வருமாறு விளக்கலாம். ஈத்தேனில் காணப்படும் C–C பிணைப்பானது முனைவுத் தன்மை அற்றது. ஆனால், எதில் குளோரைடில் காணப்படும் C–C பிணைப்பு முனைவுத் தன்மை கொண்டது. எதில் குளோரடு சேர்மத்தில் C–Cl பிணைப்பில் கார்பன் மற்றும் குளோரின் அணுக்களுக்கு இடையில் காணப்படும் எலக்ட்ரான் கவர் தன்மையில் உள்ள வேறுபாட்டின் காரணமாக, C–Cl சகப்பிணைப்பில் உள்ள எதிர்மின்னிகள் குளோரினை நோக்கி ஒப்பீட்டளவில் ஈர்க்கப்படுகிறது. இதன் விளைவாக மேற்சொன்ன பிணைப்பில் குளோரினின் மீது சிறிதளவு எதிர்மின் தன்மையும், அதனோடு இணைந்த கார்பன் அணுவின் மீது சிறிதளவு நேர்மின் தன்மையும் ஏற்படுகிறது. இதனை ஈடு செய்யும் விதமாக, எதில் குளோரைடு சேர்மத்தில் காணப்படும் C1 ஆனது தனக்கும் C2 விற்கும் இடையே உள்ள பிணைப்பின் எதிர்மின்னி இணையினை தன்னை நோக்கி ஈர்க்கிறது. இத்தகைய முனைவாதல் நிகழ்வே தூண்டல் விளைவாகும். இந்த விளைவானது அருகாமைப் பிணைப்புகளில் அதிகமாகவும், C1 இலிருந்து செல்லச் செல்ல குறையவும் செய்கிறது. இவ்விளைவு தூண்டல் விளைவிற்கு காரணமான தொகுதியிலிருந்து நான்கு பிணைப்புகளுக்கு அப்பால் மிகக்குறைவாகி விடுவதால் முக்கியத்துமற்றதாகி விடுகிறது.\n"}
{"id": "438300", "url": "https://ta.wikipedia.org/wiki?curid=438300", "title": "செம்மங்குடி ஊராட்சி (திருவையாறு)", "text": "செம்மங்குடி ஊராட்சி (திருவையாறு)\n\nசெம்மங்குடி ஊராட்சி (\"Semmangudi Gram Panchayat\"), தமிழ்நாட்டின் தஞ்சாவூர் மாவட்டத்தில் உள்ள திருவையாறு வட்டாரத்தில் அமைந்துள்ளது. இந்த ஊராட்சி, திருவையாறு சட்டமன்றத் தொகுதிக்கும் தஞ்சாவூர் மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். \n\nSection::::மக்கள் தொகை.\n2011 ஆம் ஆண்டு எடுக்கப்பட்ட மக்கட்தொகை கணக்கெடுப்பின் படி, இந்த ஊராட்சியில் மொத்தம் 735 பேர் வசிக்கின்றனர். இந்த ஊராட்சியில் மொத்தம் 198 வீடுகள் உள்ளன. இக்கிராம மக்களின் சராசரி எழுத்தறிவு விகிதம் 73.5% மற்றும் பெண்களின் எழுத்தறிவு விகிதம் 34.3% ஆகும்.\n"}
{"id": "438301", "url": "https://ta.wikipedia.org/wiki?curid=438301", "title": "கார்த்திக் அனிதா", "text": "கார்த்திக் அனிதா\n\nகார்த்திக் அனிதா (Karthick anitha ) 2009 ஆம் ஆண்டு புதுமுகங்கள் ரத்தன் திரிவிக்ரமா மற்றும் மஞ்சு நடிப்பில், ஸ்ரீஹரி இயக்கத்தில், சங்கர் வி. ராஜன் தயாரிப்பில், ஜாக் ஆனந்த் இசையில் வெளியான தமிழ் திரைப்படம். இப்படம் 2009 ஏப்ரல் 10 அன்று வெளியானது.\n\nSection::::கதைச்சுருக்கம்.\nகார்த்திக்கின் (ரத்தன் திரிவிக்ரமா) தாய் இறந்துவிட்டதால் தந்தை ராமச்சந்திரமூர்த்தியால் (கோட்டா சீனிவாசராவ்) வளர்க்கப்படுகிறான். தாயில்லாத அவனுக்கு தந்தையின் அன்பும் சரியாகக் கிடைக்காமல் வளர்கிறான். அவன் தங்கியிருக்கும் அடுக்குமாடிக் குடியிருப்பில் அருகிலுள்ள வீட்டில் அனிதா (மஞ்சு) தன் பெற்றோர் மற்றும் தங்கையுடன் வசிக்கிறாள். சிறுவயதிலிருந்து நண்பர்களாக உள்ள இருவரும் தற்போது ஒரே கல்லூரியில் படிக்கின்றனர். இருவரின் தந்தையும் நண்பர்களாகப் பழகிவருகின்றனர். கல்லூரியில் கார்த்திக் செய்யும் குறும்புத்தனத்தை அனிதா கல்லூரி முதல்வரிடம் கூற அவர் கார்த்திக்கை கல்லூரியை விட்டு இடைநீக்கம் செய்கிறார். அதனால் கார்த்திக் அனிதாவை வெறுக்கத் தொடங்குகிறான்.\n\nஅனிதாவிற்கு கௌரி சங்கர் (அபிநய்) என்பவருடன் திருமணம் நிச்சயமாகிறது. அதன்பிறகே கார்த்திக்கைத் தான் காதலிப்பதை உணர்கிறாள் அனிதா. கார்த்திக்கும் அனிதாவை காதலிக்கிறான். இருவருக்குள்ளும் ஏற்படும் புரிதலின்மையால் தங்களின் காதலை வெளிப்படுத்திக்கொள்ளாமல் ஒருவரையொருவர் வெறுக்கின்றனர். கார்த்திக் அனிதாவைக் காதலிப்பதை அறியும் அவன் தந்தை, தன் மகனின் மனதைப் புரிந்து அவன் விருப்பத்தை நிறைவேற்றத் தவறியதை நினைத்து, வருந்தி திடீரென ஒருநாள் இறக்கிறார். யாரும் ஆதரவற்ற கார்த்திக்கிற்கு பெங்களூரில் வேலைகிடைப்பதால் அங்கு செல்கிறான். அனிதாவின் திருமண ஏற்பாடுகள் தொடர்ந்து நடக்கிறது. இறுதியில் இருவரின் காதலும் நிறைவேறியதா? இருவருக்கும் திருமணம் நடந்ததா? என்பது மீதிக்கதை.\n\n\nSection::::இசை.\nபடத்தின் இசையமைப்பாளர் ஜாக் ஆனந்த். பாடலாசிரியர்கள் தாமரை, நா. முத்துக்குமார், யுகபாரதி மற்றும் ஸ்ரீனிவாஸ்.\n"}
{"id": "438303", "url": "https://ta.wikipedia.org/wiki?curid=438303", "title": "அனிதா பால்துரை", "text": "அனிதா பால்துரை\n\nஅனிதா பால்துரை (Anitha pauldurai) (பிறப்பு 22 ஜூன் 1985, சென்னை , தமிழ்நாடு) இந்திய மகளிர் தேசிய கூடைப்பந்தாட்ட வீரர் மற்றும் இந்திய கூடைப்பந்தாட்ட அணியின் தலைவராவார். அனிதா எட்டு ஆசிய கூடைப்பந்து கூட்டமைப்பு \"(ஏபிசி)\" \"சாம்பியன்ஷிப்\" போட்டிகளில் விளையாடிய முதல் இந்தியப் பெண்மணி ஆவார். இவர், பிரசாந்தி சிங்குடன் சேர்ந்து முதல் நான்கு \"ஏ (கிரேடு: எலைட்)\" இடங்களில் முதலிடம் வகிக்கும் முதல் இந்திய கூடைப்பந்தாட்ட வீரர்களில் ஒருவராக உள்ளார். \nSection::::போட்டிகள்.\n2012 ஆம் ஆண்டு ஆகஸ்ட் மாதத்தில் தாய்லாந்தில் சர்வதேச தொழில்சார் \"லீக்\" போட்டிக்காக தேர்ந்தெடுக்கப்பட்டார். ஆனிதா ஆசிய \"சாம்பியன்ஷிப்,\" \"காமன்வெல்த்\" விளையாட்டு 2006 மற்றும் ஆசிய விளையாட்டு 2010 போன்ற பெரிய போட்டிகள் உட்பட பல சர்வதேச போட்டிகளில் விளையாடியுள்ளார். \nSection::::பதக்கங்கள்.\nஅனிதா பால்துரை 2013இல் \"தோகா\"வில் நடைபெற்ற, முதல் மூன்று ஃபிபா ஆசிய கூடைப்பந்து \"சாம்பியன்ஷிப்\" போட்டிகளில் பங்குபெற்று, தங்கப்பதக்கம் வென்றார். இவர், 2012இல், சீனாவின் \"ஹையானில்\" நடைபெற்ற 3 வது ஆசிய கடற்கரை விளையாட்டுகளில் பங்குபெற்று, தங்கப்பதக்கம் பெற்றார். 2011இல் இலங்கையில் நடைபெற்ற தெற்காசிய கடற்கரை ஆட்டங்களில் அணியின் தலைவராக பங்குபெற்று தங்கப்பதக்கம் பெற்றார். 2009இல் வியட்நாமில் ஆசிய விளையாட்டுப் போட்டிகளில் பங்கேற்று வெள்ளிப் பதக்கம் பெற்றார். அனிதா, தேசிய விளையாட்டுகளில் 10 தங்கப் பதக்கத்தையும், 2 வெண்கலப் பதக்கத்தையும் வென்றுள்ளார் மற்றும் \"ஃபெடரேஷன்\" கோப்பை, \"ஜூனியர் மற்றும் யூத் நேஷனைல்\" 11 பதக்கங்களையும் வென்றுள்ளார்.\n\nSection::::தனிப்பட்ட வாழ்க்கை.\nசென்னை குடியிருப்பாளரான அனிதா பால்துரை, தனது 11வது வயதில் கூடைப்பந்து விளையாடத் தொடங்கினார். ஆனால் ஆரம்பத்தில், \"தான் இவ்விளையாட்டின் ரசிகர் அல்ல\" என்பதை ஒப்புக்கொள்கிறார். தான் ஆரம்பத்தில் கைப்பந்து மற்றும் தடகள விளையாட்டுகளை அதிகமாக விளையாடியதாகவும், பள்ளியில் படிக்கும்போது, கூடைப்பந்து பயிற்சியாளர், இந்த விளையாட்டை முயற்சி செய்து பார்க்க பரிந்துரைத்ததாகவும் தெரிவித்துள்ளார். கூடைப்பந்து விளையாட ஆரம்பித்ததும், அதில் அதிக ஆர்வம் ஏற்பட்டதாகவும் கூறியுள்ளார். இவர், சென்னைப் பல்கலைக்கழகத்தில் வணிகவியலில் பட்டம் பெற்றுள்ளார். மேலும் அண்ணாமலை பல்கலைக் கழகத்திலிருந்து முதுநிலை வணிக நிர்வாகம் பட்டம் பெற்றுள்ளார். இவர் தெற்கு ரயில்வேயில் 2003இல் சேர்ந்தார், தற்போது தலைமை பயணச்சீட்டு கண்காணிப்பாளராக பணிபுரிகிறார்.\n"}
{"id": "438304", "url": "https://ta.wikipedia.org/wiki?curid=438304", "title": "சர்வதேச தரவரிசை பட்டியல்கள்", "text": "சர்வதேச தரவரிசை பட்டியல்கள்\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "438307", "url": "https://ta.wikipedia.org/wiki?curid=438307", "title": "எதிர்மின்னி நகர் விளைவு", "text": "எதிர்மின்னி நகர் விளைவு\n\nஎதிர்மின்னி நகர் விளைவு (Electromeric effect) என்பது நிறைவுறா சேர்மங்களில் (>C=C<, >C=O போன்றவற்றைப் பெற்றுள்ள சேர்மங்களில்) தாக்கும் வினைபொருள் முன்னிலையில் நடைபெறும் ஒரு தற்காலிக விளைவாகும். இந்த விளைவில், பகிர்ந்து கொள்ளப்பட்ட எதிர்மின்னி இணையானது முழுமையாக இடம் பெயர்கிறது. தாக்கும் வினைபொருள் இருக்கும் வரை மட்டுமே இந்த விளைவானது இருக்கும். தாக்கும் வினைபொருள் காரணியானது விலக்கிக் கொள்ளப்பட்டவுடன் மூலக்கூறானது தனது பழைய நிலையினை அடைந்து விடும்.\n\nSection::::விளக்கம்.\nகருக்கவர் பொருளானது, கார்போனைல் சேர்மத்தை அணுகும் போது கார்பன் மற்றும் ஆக்சிசன் அணுக்களுக்கிடையே காணப்படும் எதிர்மின்னிகள் அக்கணத்தில் அதிக எதிர்மின்னி கவர் தன்மை உடைய ஆக்சிசன் அணுவிற்கு மாற்றப்படுகிறது. இதன் காரணமாக, கார்பன் அணுவானது எதிர்மின்னி பற்றாக்குறை தன்மை உடையதாக மாறுகிறது. எனவே, உள்வரும் கருக்கவர் பொருளானது கார்போனைல் கார்பனுடன் புதிய பிணைப்பை ஏற்படுத்திக் கொள்வதற்கான சாதகமான சூழல் உருவாகிறது. மாறாக, H போன்ற π எதிர்மின்னி கவர்பொருளானது ஆல்க்கீனை அணுகும் போது, எதிர்மின்னிகள் அந்த நேரத்தில் எதிர்மின்னி கவர்பொருளுக்கு மாற்றப்பட்டு கார்பனுக்கும், ஐதரசனுக்கும் புதிய பிணைப்பு ஏற்படுகிறது. இதன் விளைவாக, மற்றொரு கார்பன் அணுவானது நேர்மின்சுமையடைகிறது.\n"}
{"id": "438315", "url": "https://ta.wikipedia.org/wiki?curid=438315", "title": "கொத்துப்பேரி உற்பத்தி அடிப்படையில் நாடுகளின் பட்டியல்", "text": "கொத்துப்பேரி உற்பத்தி அடிப்படையில் நாடுகளின் பட்டியல்\n\nஇது 2016 ஆம் ஆண்டு தரவின் அடிப்படையில் உள்ள கொத்துப்பேரி உற்பத்தி அடிப்படையில் நாடுகளின் பட்டியல் ஆகும். \n\n"}
{"id": "438317", "url": "https://ta.wikipedia.org/wiki?curid=438317", "title": "பத்மாநாபன் கோபாலன்", "text": "பத்மாநாபன் கோபாலன்\n\nபத்மாநாபன் கோபாலன், (Padnabhan Gopalan) 2019-ஆம் ஆண்டிற்கான காமன்வெல்த் நிறுவனம், இவரை ஆசிய மண்டலத்திற்கான சிறந்த இளைஞராக தேர்வு செய்து, 14 மார்ச் 2019 அன்று இலண்டனில் நடைபெற்ற விழாவில், இவருக்கு சான்றிதழ் மற்றும் 3,000 பவுண்டு வழங்கி சிறப்பித்துள்ளது.\n\nவறுமை, பாலின சமத்துவம், மனித உரிமைகள், தூய நீர், கல்வி, சுகாதாரம் மற்றும் பருவநிலை மாற்றம் போன்வற்றில் நீடித்து நிலைக்கும் வளர்ச்சி இலக்குகளை கொண்டு செயல்பட்டு, சமூகத்தில் குறிப்பிடத்தக்க மாற்றத்தை ஏற்படுத்தும் 15 - 29 வயது இளைஞர்களுக்கு இந்த விருது ஆண்டுதோறும் வழங்கப்படுகிறது.\n\nஆசியா, பசிபிக், கரீபியன், அமெரிக்கா, ஐரோப்பா மற்றும் ஆப்பிரிக்கா ஆகிய பிராந்தியங்களை சேர்ந்த 15-29 வயதிற்குட்பட்ட இளைஞர்களில், பிராந்தியத்திற்கு ஒருவருக்கு ஆண்டுதோறும் சிறந்த இளைஞர் விருதினை காமன்வெல்த் அமைப்பு வழங்கி வருகிறது.\n\nSection::::பத்மநாபன் கோபாலனின் தன்னார்வத் தொண்டு.\nதமிழ்நாட்டின் சேலத்தில் பிறந்து கோயம்புத்தூரில் பொறியியல் படிப்பு முடித்த 25 வயது இளஞர். இவர் அக்டோபர் 2015-ஆம் ஆண்டில் உணவு பொருள் வீணாக்குவது குறித்த விழிப்புணர்வை ஏற்படுத்த பசியில்லாத இந்தியா எனும் (நோ ஃபுட் வேஸ்ட்) எனும் தன்னார்வ தொண்டு நிறுவனத்தை நிறுவினார். விழாக்கள் மற்றும் விருந்துகளில் மீதமான உணவுப் பொருள்களை பெற்றுக் கொண்டு, உணவின்றி பசித்திருப்பவர்களுக்கு வழங்க உதவியாக திறன்பேசி செயலியை உருவாக்கினார். தற்போது மீதமான உணவை அளிப்பவர்களையும், பசியால் வாடுபவர்களையும் இணைக்கும் திறன்பேசி செயலியை மதுரை நீங்கலாக தமிழகத்தின் மற்ற அனைத்து மாநகரங்களையும் சேர்ந்த 12,000 மேற்பட்டோர் பயன்படுத்தி வருகின்றனர்.\n\n"}
{"id": "438318", "url": "https://ta.wikipedia.org/wiki?curid=438318", "title": "தயா (பாடகர்)", "text": "தயா (பாடகர்)\n\nதயா (Daya) என்கிற \"கிரேஸ் மார்ட்டின் தாண்டன்\" 1998 அக்டோபர் 24இல் \"பென்சில்வேனியா\", \"மவுண்ட் லெபனானில்\" பிறந்த ஒரு அமெரிக்க பாடகர் ஆவார். இவர், \"ஆர்ட்பீட் இசட் என்டெர்டெயின்மென்ட்\" மற்றும் \"ரெட் டிஸ்டிரிபியூசன்\" போன்ற நிறுவனங்களுடன் ஒப்பந்தம் செய்து, \"எக்ஸ்டென்டட் ப்ளே தயா\" என்கிற பெயரில் தனது இசைத் தொகுப்பினை செப்டம்பர் 4, 2015இல் வெளியிட்டார். இதில் \"பில்போர்டு ஹா\" 100ல் 23வது இடத்தைப் பிடித்த \"ஹைட் அவே\" பாடலும் அடங்கும். அக்டோபர் 7, 2016 அன்று அவர் அறிமுகமான \"\"சிட் ஸ்டில், லுக் ப்ரட்டி\"\" இசைத் தொகுப்பினை வெளியிட்டார்.\n\nSection::::ஆரம்ப வாழ்க்கை.\nதயா, \"பிட்ஸ்பர்க்\" நகரில் பிறந்தார் மற்றும் \"பென்சில்வேனியா\"விலுள்ள \"மவுண்ட் லெபனானின்\" புறநகர் பகுதியில் வளர்ந்தார். அவரின் தந்தைவழி தாத்தா ஒரு இந்திய அமெரிக்கர் ஆவார். ஒரு பஞ்சாபியரான இவரின் தாத்தா, இந்தியாவிலிருந்து, அமெரிக்காவில் குடியேறினார். இவருக்கு, \"ரேச்சல்\", \"மரியானா\", \"சீலியா\" மற்றும் \"ஏவரி\" என்ற நான்கு சகோதரிகள் உள்ளனர். இவருடைய பெயரான தயா என்கிற சமஸ்கிருத சொல்லிற்கு, \"கருணை\" அல்லது \"இரக்கம்\" எனப் பொருள்படும். இவர், ஆரம்பக் கல்வியை செயின்ட் பெர்னார்ட் பள்ளியில் கற்றார். பின்னர் அவர் \"மவுண்ட். லெபனான்\" உயர்நிலை பள்ளியில், பட்டம் பெற்றார். தன் 3வது வயதில், பியானோவைக் கற்றுக் கொள்ளத் தொடங்கினார், தனது பதினோராவது வயதில் \"ஜாஸ் பியானோ\"வு கற்றுக்கொள்ளாத் துவங்கினார். அதே சமயத்தில் உகுலெலெ, \"சாக்ஸபோன்,\" மற்றும் புல்லாங்குழல் வாசிக்கக் கற்றுக் கொண்டார். உயர்நிலைப் பள்ளியில் படிக்கும்போது, தயா, \"இன்டர்லோச்சென் ஆர்ட்ஸ்\" முகாமில் பாடல் எழுதுவதற்கான பயிற்சியை மேற்கொண்டார்.\n"}
{"id": "438321", "url": "https://ta.wikipedia.org/wiki?curid=438321", "title": "கி. மு (திரைப்படம்)", "text": "கி. மு (திரைப்படம்)\n\nகி. மு( Kee muu) 2008 ஆம் ஆண்டு மஜித் இயக்கத்தில், புதுமுகங்கள் ஹசன், சாரிகா இவர்களுடன் வடிவேலு, சரண்ராஜ், சூரி ஆகியோர் நடிப்பில், எம். எஸ். யாக் கூப்தீன் தயாரிப்பில் வெளியான தமிழ்த் திரைப்படம்.\n\nSection::::கதைச்சுருக்கம்.\nதூத்துக்குடி மாவட்டம் ஆறுமுகநேரி அருகிலுள்ள உப்பளத்தில் பணியாற்றும் ரம்யாவை (சாரிகா) அவளின் தந்தை பவானி (சரண்ராஜ்) தன் ஆட்களுடன் வந்து வலுக்கட்டாயமாக அழைத்துச்சென்று சென்னையிலுள்ள மருத்துவமனையில் சேர்க்கிறார். அங்கு தன் கடந்தகால வாழ்வை நினைவுகூர்கிறாள் ரம்யா.\n\nபணக்காரரான பவானியின் மகள் ரம்யா. சரவணன் (ஹசன்) கூலிவேலை செய்பவன். சரவணனும் அவனது நண்பர்கள் மூவரும் (சூரி, கார்த்திக் சபேஷ் மற்றும் மார்க்ஸ்) தூத்துக்குடியைச் சேர்ந்தவர்கள். இருவரும் காதலிக்கிறார்கள். அவர்களின் காதலுக்கு எதிர்ப்பு தெரிவிக்கும் பவானி ரம்யாவிற்கு வேறு ஒருவருடன் திருமணம் ஏற்பாடு செய்கிறார். இதனால் வீட்டைவிட்டு வெளியேறும் ரம்யா, சரவணன் மற்றும் அவனது நண்பர்கள் மூவருடன் குற்றாலம், திருச்செந்தூர் போன்ற ஊர்களுக்கு சுற்றித் திரியும்போது கேரளாவில்பவானியின் ஆட்களிடம் சிக்குகின்றனர்.\n\nரம்யா பவானியிடம் தான் சரவணனைத் திருமணம் செய்ய விரும்புவதாகக் கூறுகிறாள். தன் மகளின் மகிழ்ச்சியான வாழ்க்கைக்காக அதை ஏற்றுக்கொள்ளும் பவானி அவர்களின் திருமணத்திற்கு சம்மதிக்கிறான். இதை அறியாத பவானியின் ஆட்களில் ஒருவனான காசி (மஜித்) சரவணனைக் கொன்றுவிடுகிறான். சரவணன் இறந்ததால் தற்கொலைக்கு முயலும் ரம்யா காப்பாற்றப்படுகிறாள். இறுதியில் தூத்துகுடியிலுள்ள சரவணன் வீட்டுக்குச் சென்று அங்கு வாழ முடிவெடுக்கிறாள் ரம்யா.\n\n\nSection::::இசை.\nபடத்தின் பாடல்களுக்கு இசையமைத்தவர் இளங்கோ கலைவாணன். படத்தின் பின்னணி இசையமைத்தவர்கள் சபேஷ் முரளி.\n\n"}
{"id": "438331", "url": "https://ta.wikipedia.org/wiki?curid=438331", "title": "சிலம்பம் ஆசியா", "text": "சிலம்பம் ஆசியா\n\nசிலம்பம் ஆசியா (SILA) (Silambam Asia) (IAST: ') ஆசியா கண்டத்திற்கு சர்வதேச சிலம்பம் நிர்வாக அமைப்பு மற்றும் உலக சிலம்பம் சங்கம் (WSA) அங்கீகரிக்கப்பட்டது. அக்டோபர் 1999 இல் சிலம்பம் பாரம்பரிய கலை மற்றும் சிலம்பம் விளையாட்டு முதன்மை பெயர் சிலம்பம் அதன் ஒரு அமைப்பு பெயராக சிங்கப்பூரில் நிறுவப்பட்டது. 2014 இல் நிறுவனர் மற்றும் தலைவர் குருஜி ஸ்ரீ முருகன் செல்லையா அவரது மூலம் விளையாட்டு முதன்மை பெயர் சிலம்பம் சிங்கப்பூரில் ACRA உடன் ஒரு அமைப்பு பெயராக பதிவு செய்யப்பட்டுள்ளது. மேலும், கண்டம் நிலை அங்கீகாரம் அடைய புதிய அமைப்பு சிலம்பம் ஆசியா என்ற பெயரில் சிங்கப்பூரில் நிறுவப்பட்டது, இது ஐக்கிய நாடுகள் (ஐ.நா. சட்டசபை) அங்கீகரிக்கப்படும் சிலம்பம் அமைப்பு ஆகும். 2016 ஆம் ஆண்டில், மலேசியாவில் உள்துறை அமைச்சகத்திலிருந்து (JPPM) சிலம்பம் ஆசியா () மற்றும் 2018 ஆம் ஆண்டில் உலக சிலம்பம் சங்கம் () என இரு அமைப்பு நிறுவப்பட்டு அங்கீகாரம் பெற்றது. ஐக்கிய நாடுகள் (ஐ.நா. சட்டசபை) அங்கீகரிக்கப்பட்ட சிலம்பம் அமைப்பாகும், மற்றும் ஐக்கிய நாடுகள் சபையின் கொள்கை 'நிலையான லட்சியங்கள் வளர்ச்சி' பின்பற்ற இந்த அமைப்பு.\n\nSection::::புதிய வரலாறு நிகழ்வு.\nSection::::புதிய உலக வரலாறு உருவாக்கப்பட்டது.\nஜனவரி 21, 2019 அன்று \"ஐக்கிய நாடுகள் சபை\" (ஐநா சபை அல்லது யூ.என்) உலகின் பார்வையில் சிலம்பம் பெயர் வரலாற்றில் முதல் முறையாக விவாதிக்கப்பட்டது மற்றும் ஆசிய கண்டத்தின் நிலைக்கான சிலம்பம் ஆசியா நியமிக்கப்பட்டது. சீனா மற்றும் இந்தியா பாரம்பரிய கலைகளின் வரலாற்று பதிவு கடந்த ஆயிரம் நூற்றாண்டு பேரரசர் தலைமுறை கட்டுப்பாடு எல்லை பகுதி மற்றும் கடந்த காலங்கள் நாட்டின் எல்லை பிரச்சினைகள் கண்டறியப்பட்டது. கலை வளர்ச்சி மற்றும் வரலாற்று பயணம் தொடர்பான நாட்டின் எல்லை பிரச்சினைகள் தீர்ப்பதற்கு சீனா அரசாங்க பிரதிநிதி சிலம்பம் ஆசியாவுக்கு கோரிக்கை விடுத்துள்ளார். அமெரிக்கா நியூயார்க் நகரத்தில் ஐக்கிய நாடுகள் (United Nations) தலைமையகத்தில் நடைபெற்றது. ஜனவரி 30, 2019 ஐக்கிய நாடுகள் சபையின் (ஐநா சபை) சிறப்பு நிலைக்கு சிலம்பம் அதிகாரப்பூர்வமாக வழங்கப்பட்டது.\n\nSection::::சிலம்பம் விளையாட்டு அங்கீகாரம்.\nமே 25, 2019 அன்று உலக சிலம்பம் சங்கம் (\"உலக நிலை\") மற்றும் சிலம்பம் ஆசியா (\"ஆசியா கண்டம் நிலை\") இரண்டு அமைப்பும் மற்றொரு அங்கீகரிக்கப்பட்ட இரண்டு விளையாட்டு அமைப்புடன் - ஆசியா பசிபிக் பொது விளையாட்டு சங்க கூட்டமைப்பு ( () மற்றும் ஆசியா பசிபிக் விளையாட்டு ஒப்பந்தம் தலைமையகம் () அவர்களுடன் ஒப்பந்தத்தில் கையெழுத்திட்டது மேலும் அதிகாரப்பூர்வமாக உறுப்பினராகிவிட்டது. உலக விளையாட்டுகளுக்கான தயாரிப்பு பணிகள் நடந்து கொண்டிருக்கின்றன.\n\nSection::::நோக்கம் மற்றும் மதிப்புகள்.\nசிலம்பம் ஆசியாவின் அமைப்பு உலக சிலம்பம் சங்கம் (WSA) குடை சங்கத்தில் ஒன்றாகும். ஒலிம்பிக் விளையாட்டு மற்றும் பாராலிம்பிக் விளையாட்டு அங்கீகரிக்கப்பட்ட சர்வதேச சங்கமாக நிர்வாகத்தை வழங்குவதற்கு தொடர்ந்து தொழில்நுட்ப விதிகள் மற்றும் சிலம்பம் விளையாட்டு விதிகள் ஒழுங்குபடுத்துதல் மூலம், விளையாட்டு அரங்கில் மற்றும் சர்வதேச நிகழ்வுகள் தொடர்ந்து பங்கேற்றது.\n\nசர்வதேச கலைகளின் அமைப்பாளராக சிலம்பம் ஆசியாவும் தீவிர பங்கு வகிக்கிறது, விளையாட்டு, கலாச்சார, கல்வி மற்றும் இந்திய பாரம்பரிய கலைகளுக்கான பரப்புரை அமைப்பு. இந்த செயல்பாட்டு என நிபுணத்துவம் அளிக்கிறது, இணைந்த உறுப்பினர்களுக்கு பயிற்சி அளித்தல், ஆராய்ச்சி செய்தல், புத்துயிர், புத்துணர்ச்சி, தக்கவைத்தல் மற்றும் இழந்த கலைகளை மீட்டெடுக்க.\n\nசிலம்பம் கலை மற்றும் விளையாட்டுக்களை ஒன்றாக நிறுவுவதன் மூலம் சிலம்பம் ஆசியா உறுப்பினர்கள் மற்றும் அங்கத்துவ நாடுகளின் தன்மையை மேம்படுத்துவதை நோக்கமாகக் கொண்டுள்ளது.\n\nSection::::போட்டி மற்றும் நிகழ்வுகள்.\nSection::::சிலம்பம் (சலவரிசை ஒத்திசை விளையாட்டு).\nஇந்த தனி திறமை சிலம்பம் நுட்பங்களை அடிப்படையாகக் கொண்டது - இசை, தனித்துவமான நடனவகை தோற்றம் மற்றும் தனிப்பட்ட உடல் இயக்கம் திறமை ஆகியவற்றோடு வெளிப்படுத்த வேண்டும்.\n\n\nSection::::கை சிலம்பம் / குத்து வரிசை (சலவரிசை ஒத்திசை விளையாட்டு).\nஇந்த தனி திறமை சிலம்பம் நுட்பங்களை அடிப்படையாகக் கொண்டது - இசை, தனித்துவமான நடனவகை தோற்றம் மற்றும் தனிப்பட்ட உடல் இயக்கம் திறமை ஆகியவற்றோடு வெளிப்படுத்த வேண்டும்.\n\n\n\n\n"}
{"id": "438338", "url": "https://ta.wikipedia.org/wiki?curid=438338", "title": "உமயாம்மா ராணி", "text": "உமயாம்மா ராணி\n\nஅஸ்வதி திருநாள்\" உமயாம்மா,(Aswathi Thirunal\" Umayamma) ராணி உமயாம்மாஅல்லது ராணி அஷூர் (அஸ்வதி) எனப்படும் இவர் தென்னிந்தியாவில் இருந்த வேநாடு(வேநாட்டு) 1677 ல் 1684 க்கும் இடையே தனது மருமகன் ரவி வர்மா சார்பாக ஆட்சி செய்த மகாராணி ஆவார்.. ஆட்டிங்கலின் இளைய ராணியாக மூத்த ராணி மகரம் திருநாளின் கீழும் பின்னர் ஆட்டிங்கலின் மூத்த ராணியாகவும் ஆட்சி புரிந்தவர் ஆவார்.\n\nதிரிப்பபூரின் (1684-1718) அரசராக ரவி வர்மா நியமிக்கப்படும் வரை, உமயாம்மா தனது \"ஸ்வரூபம்\" மீது இறையாண்மை அதிகாரத்தை தொடர்ந்து வைத்திருந்தார். கேரளாவில் ஆங்கில மற்றும் \"டச்சுக்காரர்\"களுடன் சுயாதீனமாக பேச்சுவார்த்தை நடத்த முடிந்தது. 1688 ஆம் ஆண்டில் ஆங்கில கிழக்கிந்திய கம்பெனியான \"விலின்ஜம் (பிரின்ஹோன்)\" மற்றும் \"ருட்டேரா\" (வள்ளியாத்துரா அல்லது வேட்டூர்) ஆலையில் தொழிற்சாலை தளங்களை கேட்டுப் பெற்றார். 1694 ஆம் ஆண்டில் பாதுகாப்பிற்காக \"அன்ஜென்கோ\"வில் ஒரு கோட்டை கட்ட அனுமதி வழங்கப்பட்டது. உமையம்மா ஆட்டிங்கல் அருகில் உள்ள எடவாவில் \"டேன்ஸு\"டன் ஒரு ஒப்பந்தம் செய்தார்.\n\nவரலாற்றாசிரியர் கே. வி. கே. அய்யர் கூற்றுப்படி, ராணி உமயாம்மா நிர்வாகத்திற்கான அடித்தளம் அமைத்தார், இதனால் அவரது பேரன் மார்த்தாண்ட வர்மானால் நவீன திருவாங்கூர் கட்டமைக்க முடிந்தது. டச்சுத் தளபதி ஹென்ரிக் வான் றீடி (1677 இல் உமையாமாவை சந்தித்தவர்) 1694 இல், அந்த நேரத்தில் ஆட்டிங்கல் இராணுவத்தில் 30,000 வீரர்கள் இருந்தனர் என்று எழுதினார். 1698 ஆம் ஆண்டில் வள்ளியுத்துராவில் உமயாம்மா இறந்தார்.\n\nSection::::ஆட்டிங்கலின் ராணி.\n14 ஆம் நூற்றாண்டில், கொளத்துநாடு ஆளும் குடும்பத்தின் (வடக்கு கேரளா) இருந்து இரண்டு பெண் உறுப்பினர்களை தத்தெடுக்க திரிபப்பபூர் ஆளும் குடும்பம் கட்டாயப்படுத்தப்பட்டது. ஆட்டிங்கல் (சித்ததிங்காரா) என்ற இடத்தில் ஒரு இரு இளவரசர்களின் குடியிருப்புக்காக ஒரு அரண்மனையை கட்ட ஆட்டிங்கலைச் சுற்றியுள்ள நிலம் அவர்களிடம் ஒப்படைக்கப்பட்டது, அதன் விளைவாக அவர்களுக்கு வருவாய் கிடைத்து. \n\nஆட்டிங்கலின் இளைய / இரண்டாவது ராணி உமயாம்மா வேனாட்டின் ராஜா ஆதித்யா வர்மாவின் மகள் (சகோதரன் அல்லது சகோதரியின் மகள்). இவரைத் தவிர, அந்த நேரத்தில் அரச குடும்பத்தின் மற்ற முக்கிய உறுப்பினர்களான மகரம் திருநாள், ஆட்டிங்கலின் மூத்த ராணி, மற்றும் அவரது இளம் மகன், ரவி வர்மா போன்றவர்களும் அரண்மனையில் இருந்தனர் .\n\nஉமயாம்மா 1678 இல், ஐந்து ஆண்டுகளுக்கு இடைவெளிக்குப் பிறகு, திருவனந்தபுரம் ஸ்ரீ பத்மநாபஸ்வாமி கோவில் பூஜைகளின் வழக்கமான நடைமுறையை மீண்டும் ஏற்படுத்தினார். அகஸ்தீஸ்வரன் ஆலயத்தை புனரமைக்கவும் அவர் நிதியளித்தார்.\n\n1672 ஆம் ஆண்டில் உமயாம்மா இரண்டு பிள்ளைகள், அதாவது வல்லாரப்பள்ளியைச் சேர்ந்த ராம உன்னி பண்டாரத்திள் மற்றும் ராம கோயில் ஆகியோரை தத்தெடுத்துக் கொண்டார். 1678 ஆம் ஆண்டில் ஆட்டிங்கலின் மூத்த ராணி மரணமடைந்ததை அடுத்து உமையாம்மா ஆட்டிங்கலின் மூத்த ராணி ஆனார். கொளத்த நாட்டிலிருந்து ஒரு இளவரசன் (ஆதித்யா வர்மா) மற்றும் இரண்டு இளவரசிகளையும் அவர் தத்தெடுத்துக் கொண்டார். நேமம் மற்றும் எடகோடில் நடந்த போரில் வீர கேரள வர்மா தோற்கடிக்கப்பட்டார். \n"}
{"id": "438344", "url": "https://ta.wikipedia.org/wiki?curid=438344", "title": "உடனிசைவு (வேதியியல்)", "text": "உடனிசைவு (வேதியியல்)\n\nஉடனிசைவு (Resonance) என்பது இரட்டைப் பிணைப்புகளைத் தகுந்த இடங்களில் கொண்டுள்ள கரிமச் சேர்மங்களைக் குறிக்கப் பயன்படும் ஒரு வழிமுறையாகும். இதன் படி இவ்வாறான கரிமச் சேர்மங்களை ஒரு குறிப்பிட்ட அமைப்பின் மூலமாக மட்டும் குறிப்பிட்டால், அச்சேர்மத்தின் சில பண்புகளை விளக்க இயலாது, இரண்டு அல்லது அதற்கு மேற்பட்ட அமைப்புகளால் குறிப்பிடும் போது தான் அச்சேர்மத்தின் பண்புகளை முழுமையாக விளக்க இயலும். ஒரு கரிமச் சேர்மத்தின் பிணைப்பு மற்றும் தனித்த இரட்டை எதிர்மின்னிகளின் இட அமைப்பில் மட்டுமே மாறுபடும், ஒன்றிற்கும் மேற்பட்ட வெவ்வேறு வகையான அமைப்புகளே உடனிசைவு அமைப்புகள் எனப்படுகின்றன.\n\nSection::::விளக்கம்.\nபென்சீன் மற்றும் 1,3-பியூட்டாடையீன் போன்ற சேர்மங்களை ஒரே ஒரு அமைப்பைக் கொண்டு குறிப்பிட இயலாது. அச்சேர்மங்களின் கண்டறியப்பட்ட பண்புகளை உடனிசைவு கலப்பு அமைப்பினைக் கொண்டு விளக்க முடியும். 1,3-பியூட்டாடையீனில், C2 – C3 பிணைப்பிற்கு இடைப்பட்ட தொலைவினைக் காட்டிலும் C1 – C2 மற்றும் C3– C4 ஆகிய பிணைப்புகளுக்கு இடையிலான தொலைவு குறைவாக இருக்கும் என எதிர்பார்க்கப்படுகிறது. ஆனால், மேற்கண்டுள்ள அனைத்து பிணைப்புகளின்\nபிணைப்பு நீளமும் சமமாக உள்ளது. C1– C2 மற்றும் C3 – C4 ஆகியவற்றிற்கிடையே உள்ளடங்கியுள்ள π பிணைப்புகள் காணப்படும்\nஒரு எளிய அமைப்பின் மூலம் மேற்கண்ட பண்பினை விளக்க இயலாது. உண்மையில் π எதிர்மின்னிகள் \nஉள்ளடங்காத் தன்மையினைப் பெற்றுள்ளன.\n"}
{"id": "438352", "url": "https://ta.wikipedia.org/wiki?curid=438352", "title": "நவ்யா நாயர்", "text": "நவ்யா நாயர்\n\nநவ்யா நாயர் \"(Navya Nair)\" என்ற தனது மேடைப் பெயரால் பரவலாக அறியப்படும் இவரின் இயற்பெயர் தன்யா வீணாஎன்பதாகும். மலையாள , தமிழ் மற்றும் கன்னடப் படங்களில் நடித்துள்ள ஒரு இந்தியத் திரைப்பட நடிகை ஆவார். சிறந்த நடிகைக்கான கேரளா மாநில திரைப்பட விருதை இரண்டு முறையும், கலைமாமணி விருதையும் வென்றவர்.\n\nSection::::தனிப்பட்ட வாழ்க்கை.\nநவம்பர் 14, 1985 அன்று, ராஜு மற்றம் வீனா ராஜுவிற்கு, ஆலப்புழா மாவட்டத்தில் ஹரிப்பாடுவிற்கு அருகிலுள்ள ஒரு கிராமமான செப்பாடில் பிறந்தார். திரைப்பட இயக்குனர் கே. மது அவருக்கு மாமா உறவுமுறை ஆகும்.\n\nஅவர் 10 ம் வகுப்பு வரை பெத்தானி பாலிகமடம் உயர்நிலைப் பள்ளியில் படித்தார். பின்னர் எம்.எஸ்.எம். உயர்நிலைப்பள்ளியில் படித்தார். அங்கு அவரது தாயார் ஆசிரியராக இருந்தார். பின்னர் வணிக மேலாண்மையில் முதுகலைப்பட்டம் பெற்றார்.\n\n21 ஜனவரி 2010 இல், மும்பை சார்ந்த தொழிலதிபர் சந்தோஷ் மேனனை திருமணம் செய்து கொண்டார். இவர்களுக்கு சாய் கிருஷ்ணா என்ற ஒரு மகனுண்டு.\n\nSection::::திரைப்பட வாழ்க்கை.\nபள்ளியில் படித்துக்கொண்டிருக்கும் பொழுதே திலீப் நடிகருடன் கதாநாயகியாக இஷ்டம் என்ற படத்தில் 2001இல் நடித்தார். பின்னர் அவருடன் இணைந்து பல படங்களில் நடித்தார்.\n\nநந்தவனம் என்ற மழையாளத் திரைப்படத்தில் 'பாலாமணி' என்ற கதாபாத்திரதில் நடித்ததற்காக சிறந்த நடிகைக்கான கேரளா மாநில திரைப்பட விருது மற்றும் சிறந்த நடிகைக்கான கௌரவமான பிலிம்பேர் விருதுகள் 2002 ஆம் ஆண்டில் பெற்றார். மோகன்லால், மம்மூட்டி, சுரேஷ் கோபி, ஜெயராம், திலீப், ப்ரித்விராஜ் மற்றும் ஜெயசூர்யா ஆகியருடன் ஜோடியாக நடித்துள்ளார்.\n\nதமிழ் திரையுலகில் \"அழகிய தீயே\" படத்தின் மூலம் அறிமுகமானார். தமிழ் படத்திற்கான தேசிய விருதை வென்ற 2009 ஆம் ஆண்டு தமிழ் திரைப்படமான \"ஆடம் கூத்து\" படம் இவர் நடித்ததில் குறிப்பிடத்தக்கது.\n"}
{"id": "438354", "url": "https://ta.wikipedia.org/wiki?curid=438354", "title": "கதிராளி", "text": "கதிராளி\n\nகதிராளி (ஆங்கிலம்:Iris) என்பது கண்ணின் கருவிழி ஆகும். இது கண்ணின் ஒரு பகுதியாக உள்ளது.\n\nSection::::அமைப்பு.\nஇது கண்ணில் வட்ட வடிவ அமைப்பு கொண்ட ஒரு தசை, இது கண்ணின் நிறத்தையும், கண் பாவையின் அளவையும் தீர்மானிக்கிறது. கண்ணின் நிறமான கருப்பு, நீலம், பச்சை மற்றும் பழுப்பு வண்ணத்தை கொடுக்கும் நிறமிகளை கொண்ட பகுதிகளாகும். மெலானின் நிறமிகளின் அடர்த்தியை பொறுத்து கண்களின் நிறங்கள் மனிதருக்கு மனிதர் மாறுபடும்.\n"}
{"id": "438356", "url": "https://ta.wikipedia.org/wiki?curid=438356", "title": "தண்டரை (தேன்கனிக்கோட்டை)", "text": "தண்டரை (தேன்கனிக்கோட்டை)\n\nதண்டரை (Thandarai) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும்.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 75 கிலோமீட்டர் தொலைவிலும், தேன்கனிக்கோட்டையில் இருந்து 6 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 605 வீடுகள் உள்ளன. கிராமத்தின் மொத்த மக்கள் தொகையானது 2,664 ஆகும். இதில் ஆண்கள் எண்ணிக்கை 1,349, பெண்களின் எண்ணிக்கை 1,315 என உள்ளது.\n"}
{"id": "438359", "url": "https://ta.wikipedia.org/wiki?curid=438359", "title": "தாசரி நாராயண ராவ்", "text": "தாசரி நாராயண ராவ்\n\nதாசரி நாராயண ராவ் (Dasari Narayana Rao) ( மே 4, 1947 - மே 30, 2017) ஒரு இந்திய திரைப்பட இயக்குனர், தயாரிப்பாளர், திரைக்கதை எழுத்தாளர், வசன கர்த்தா, நடிகர், பாடலாசிரியர் மற்றும் அரசியல்வாதி போன்ற பன்முகம் கொண்டவர். இவர், தெலுங்கு சினிமா, தொலைக்காட்சி மற்றும் பாலிவுட்டில் தன் பணியால் புகழைப் பெற்றவர். இவர், பல்வேறு வகைகளில் நூற்றியைம்பதுக்கு மேற்பட்ட திரைப்படங்களை இயக்கியுள்ளார். . இவரது திரைப்படங்கள் சமூக அநீதி, ஊழல் மற்றும் பாலின பாகுபாடு ஆகியவற்றை வலியுறுத்துகின்றன. ராவ் இரண்டு தேசிய திரைப்பட விருதுகளையும், ஒன்பது மாநில நந்தி விருதுகள் உட்பட ரகுபதி வெங்கையா விருதையும், மற்றும் நான்கு தென்னிந்திய பிலிம்பேர் விருதுகளையும் பெற்றுள்ளார். இதில் வாழ்நாள் சாதனையாளர் விருதும் அடங்கும். மேலும், இவர் தெலுங்கு , தமிழ் மற்றும் கன்னட மொழித் திரைப்படங்களில் நடித்துள்ளார்.\n\nSection::::தொழில்.\n\"ஸ்வர்க் நாரக் , ஜோதி பனே ஜுவாலா , ஜாக்மி ஷெர் , சர்ஃபரோஷ் , வஃபாதர் , பிரேம் தப்சயா , பியாசா சாவன் , ஆஜ கா எம்.எல்.ஏ. ராம்\" \"அவ்தார்\" மற்றும் \"ஆஷா ஜோதி\" போன்ற இந்தித் திரைப்படங்களை இயக்கியதற்காக ராவ் தேசிய அங்கீகாரம் பெற்றார். இவர், அதிக எண்ணிக்கையிலான திரைப்படங்களை இயக்கியதற்காக \"லிம்கா உலக சாதனை பட்டியலில் இடம்பெற்று\"ள்ளார். இவர் இயக்கிய 'தந்திர பாப்பராயுடு' (1986), மற்றும் 'சூரிகாடு' (1992) போன்ற படங்கள் இந்திய சர்வதேச திரைப்பட விழா பனோரமா பிரிவில் திரையிடப்பட்டது. மற்றும் இவர் இயக்கிய, \" கன்டே கூத்துர்னெ கனு\" (1998) திரைப்படம் சிறப்பு குறிப்பு அம்சம் உள்ள திரைப்படத்திற்கான தேசிய திரைப்பட விருதினைப் பெற்றது. 1983 ஆம் ஆண்டில், இந்திய பனோரமா, தாஷ்கென்ட் திரைப்பட விழா, 1983 கேன்ஸ் திரைப்பட விழா மற்றும் மாஸ்கோ திரைப்பட விழா ஆகியவற்றில் விமர்சன ரீதியாக பாராட்டப்பட்ட மேகசந்தேசம் என்கிற இவர் இயக்கிய படம் திரையிடப்பட்டது. இந்தத் திரைப்படம் தெலுங்கில் சிறந்த திரைப்படத்திற்கான தேசிய திரைப்பட விருதைப் பெற்றது.\n\nராமஜோ ராவின் செய்தித்தாளான \"ஈநாடு\" பத்திரிகையை எதிர்த்து \"உதயம்\" என்கிற பிரபலமான தினசரி பத்திரிகை ஒன்றை அவர் தொடங்கினார்.\n\nSection::::அரசியல் வாழ்க்கை.\n2006 ஆம் ஆண்டில் ராஜ்ய சபாவுக்கு தாசரி நாராயண ராவ் தேர்ந்தெடுக்கப்பட்டார். அவர் நிலக்கரி அமைச்சக அமைச்சராக பணியாற்றினார். காங்கிரஸ் தலைவர் சோனியா காந்தியின் நம்பிக்கைக்குரியவராக இருந்தார், 2004 ஆம் ஆண்டில் காங்கிரஸ் கட்சி பதவிக்கு வந்த பின்னர் தாசரி மீண்டும் அரசியலில் ஈடுபட்டு வந்தார்.\n\n2013 ஜூன் 11 ம் தேதி நடுவண் புலனாய்வுச் செயலகம், மத்திய அரசின் விசாரணைக்கு தாசரி நாராயண ராவ் உட்படுத்தப்பட்டார். நவீன் ஜிண்டால் என்பவரிடமிருந்து 2.25 கோடி ரூபாய் பெற்ற, நிலக்கரிச் சுரங்க ஒதுக்கீட்டு முறைகேடு தொடர்பாக, மனு தாக்கல் செய்யப்பட்டு, இருவருக்கும் எதிரான முதல் தகவல் அறிக்கை (எப்.ஐ.ஆர்) பதிவு செய்யப்பட்டது.\n\nSection::::இறப்பு.\nநீண்டகால நோயால் பாதிக்கப்பட்ட ராவ், மே 30, 2017 அன்று (இரவு 7 மணிக்கு) இறந்தார். அவரது மரணத்தின் போது அவருக்கு வயது 70ஆக இருந்தது. அவரது இறுதிச் சடங்குகள் முழு மாநில கௌரவத்துடன் நடத்தப்பட்டன. ரங்கா ரெட்டி மாவட்டத்திலுள்ள மோனாபாத் கிராமத்தில் இருக்கும் அவரது பண்ணை வீட்டில், தகனம் செய்யப்பட்டார்.\n"}
{"id": "438364", "url": "https://ta.wikipedia.org/wiki?curid=438364", "title": "எம். ஜி. ஸ்ரீகுமார்", "text": "எம். ஜி. ஸ்ரீகுமார்\n\nஎம்.ஜி. ஸ்ரீகுமார் (M. G. Sreekumar), (பிறப்பு: மே 25, 1958) மலையாள படவுலகில்,இரண்டு முறை தேசிய விருது பெற்ற இந்திய பின்னணிப் பாடகர் மற்றும் இசை இயக்குனர் ஆவார். இவர், மலையாளம் , தமிழ் , தெலுங்கு , கன்னடம் மற்றும் இந்தி மொழிகளில் பாடியுள்ளார். இவர், இசையமைப்பாளர் எம்.ஜி. ராதாகிருஷ்ணன் மற்றும் பாடகி கே. ஓமனகுட்டி ஆகியோரின் இளைய சகோதரர் ஆவார். இவர், கே.எம்.ஜி மியூசிக்ஸ் என்ற இசை நிறுவனத்தையும், மற்றும் திருவனந்தபுரத்தில் உள்ள பூஜப்புராவில் சரிகம என்கிற பெயரில் இசைப் பள்ளியையும் நடத்தி வருகிறார்.\n\nSection::::சுயசரிதை.\nஎம்.ஜி. ஸ்ரீகுமார், கேரளாவின் ஆலப்புழா மாவட்டத்தில் , ஹரிபாத், என்னும் இடத்தில், மே 25, 1957 ம் ஆண்டு இசையமைப்பாளர் மற்றும் ஹார்மோனிஸ்ட் மலபார் கோபாலன் நாயர் மற்றும் ஹரிகதா சொல்பவரான கமலாச்சி அம்மா ஆகியோருக்கு இளைய மகனாகப் பிறந்தார். ஸ்ரீகுமார், ஸ்டேட் பாங்க் ஆப் திருவாங்கூர் , திருவனந்தபுரத்தில் , ஒரு பாடகராகத் தனது தொழிலைத் தொடங்குவதற்கு முன்பு பணிபுரிந்தார். அவரது சகோதரர் எம்.ஜி. ராதாகிருஷ்ணனுடன் கர்நாடக இசை நிகழ்ச்சிகளில் பங்குபெற்று தனது இசை வாழ்க்கையைத் தொடங்கினார். அவரது மூத்த சகோதரர், மறைந்த எம்.ஜி. ராதாகிருஷ்ணன் , விருது பெற்ற இசை இயக்குநராகவும், கர்நாடக இசைக்கலைஞராகவும் இருந்தார் . அவரது மூத்த சகோதரி கே. ஓமனகுட்டி , ஒரு பாரம்பரிய இசை பாடகராகவும் மற்றும் கேரளா இசை அகாதமியில் முதல்வராகவும் இருந்தார். பின்னணிப் பாடகர் கே.எஸ். ஹரிசங்கர் இவரது மருமகன் ஆவார்.\n\nஅசோக் குமார் இயக்கிய \"'கூலி'\" (1983) திரைப்படத்தில் ஸ்ரீகுமார் அறிமுகமானார். மோகன்லால் நடித்த பிரியதர்சனால் இயக்கப்பட்ட \"சித்ரம்\" (1988), \"மலையாளப் படத்தின்\" அனைத்துப் பாடல்களையும் இவர் பாடியுள்ளார். மேலும், இவர் மலையாளம் , தமிழ் , ஹிந்தி மற்றும் தெலுங்கு படங்களில் 3,000 க்கும் மேற்பட்ட பாடல்களைப் பாடியுள்ளார்.\n\n\"சதுரங்கம்\" (2002) மற்றும் \"தாண்டவம்\" (2002) போன்ற மலையாள படங்களில் அவர் இசை இயக்குனராகப் பணியாற்றினார். ஸ்ரீகுமாரின் சமீபத்திய திரைப்படங்கள் வரிசையில் இசை இயக்குனராக பிரியதர்ஷனின் \"காஞ்சிவரம்\" (2008), மோகன்லாலின்\"அலெக்ஸாண்டர் தி கிரேட்\" மற்றும் \"ஒரு நாள் வரும்\" போன்றவை அடங்கும். ஸ்ரீகுமாரின் குரல் மோகன்லால், திலீப் மற்றும் ஜெயராம் ஆகியோருக்காக மிகச் சிறப்பாக பயன்படுத்தப்பட்டு வருகிறது. 2008 ஆம் ஆண்டில் அவர் ராகசாகரம் காணொளி இசைத் தொகுப்பில் பாடினார். மலையாளத்தில் அய்யப்ப பக்தி பாடல்களை எஸ். குமார் என்ற பெயரில் எழுதினார். \n\nஏஷ்யாநெட் தொலைக்காட்சியில் \"சரிகம\" என்ற ஒரு தொலைக்காட்சி நிகழ்ச்சியின் தொகுப்பாளராகவும், ரியாலிட்டி நிகழ்ச்சியான \"ஐடியா ஸ்டார் சிங்கருக்கு\" நீதிபதியாகவும் இருந்தார். 2012 ல், ஸ்ரீகுமார் அர்த்தநாரி திரைப்படத்திற்கு தயாரிப்பாளராக இருந்தார். இப்படத்தை முதலில், சந்தோஷ் சௌபர்ணிகா இயக்கியிருந்தார். மற்றும் இதன் இரண்டாவது பாகம் சுவாமிநாதன் இயக்கத்தில் பணி நடந்து வருகிறது.\n"}
{"id": "438368", "url": "https://ta.wikipedia.org/wiki?curid=438368", "title": "கண் பாவை", "text": "கண் பாவை\n\nகண் பாவை (ஆங்கிலம்:Pupil) என்பது கதிராளி தசை பகுதியின் மையத்தில் அமைந்த ஒளி ஊடுருவக்கூடிய துளை ஆகும். இது கருமை நிற வட்டவடிவம் கொண்டது.\n\nSection::::அமைப்பு.\nகண் பாவை மனிதர்களில் வட்ட வடிவம் கொண்டது. ஆனால் பூனைகளில் செங்குத்து பிளவாக, ஆடுகளில் கிடைமட்ட பிளவாக மற்றும் கெளிறு வகை மீன்களில் வலைய வடிவம் கொண்டுள்ளது.\n"}
{"id": "438379", "url": "https://ta.wikipedia.org/wiki?curid=438379", "title": "ஜசிந்தா ஆர்டெர்ன்", "text": "ஜசிந்தா ஆர்டெர்ன்\n\nஜசிந்தா ஆர்டெர்ன் (\"Jacinda Ardern\", பிறப்பு:26 ஜூலை 1980) என்பவர் நியூசிலாந்து நாட்டைச் சேர்ந்த பெண் அரசியல்வாதியும் 26 அக்டோபர் 2017 முதல் நியூசிலாந்து நாட்டின் 40வது தலைமை அமைச்சராக பதவியில் உள்ளவரும் ஆவார். இவர் நியூசிலாந்து தொழிலாளிக் கட்சியின் தலைவராகவும் உள்ளார். இவர் ஆல்பெர்ட் மலைச்சிகரம் என்ற தொகுதியின் நாடாளுமன்ற உறுப்பினராக தேர்ந்தெடுக்கப்பட்டுள்ளார்.\n\nநியூசிலாந்து தொழிலாளர் கட்சியின் வாக்கு வங்கி வரலாறு காணாத அளவு சரிவடைந்ததைத் தொடர்ந்து அக்கட்சியின் தலைவர் அன்டிரியு லிட்டில் 1 மார்ச் 2017 அன்று பதவி விலகினார். அதைத் தொடர்ந்து கட்சியின் தலைவராக ஜசிந்தா ஆர்டெர்ன் 1 ஆகஸ்ட் 2017 அன்று பதவியேற்றுக் கொண்டார். பிறகு 23 செப்டம்பர் 2017ல் நடைபெற்ற நாடாளுமன்றத் தேர்தலில் தன் கட்சியின் வாக்கு வங்கியை உயர்த்தினார். அத்தேர்தலில் தொழிலாளர் கட்சி 46 இடங்களைக் கைப்பற்றி இரண்டாம் இடம் பிடித்தது. பிறகு அக்கட்சி சிறு கட்சிகளின் ஆதரவுடன் கூட்டணி ஆட்சி அமைத்தது. ஜெசிந்தா ஆர்டெர்ன் பிரதமராக பதவியேற்றுக் கொண்டார். 37 வயதில் பிரதமரான ஜெசிந்தா மிகச்சிறிய வயதில் நாட்டின் தலைவராக பொறுப்பேற்ற உலகின் முதல் பெண் என்பது குறிப்பிடத்தக்கது.\n"}
{"id": "438399", "url": "https://ta.wikipedia.org/wiki?curid=438399", "title": "வெ. கிருஷ்ணமூர்த்தி", "text": "வெ. கிருஷ்ணமூர்த்தி\n\nடாக்டர். வெங்கடராமன் கிருஷ்ணமூர்த்தி (\"V. Krishnamurthy\" ), தமிழ்நாட்டில் பிறந்த இந்திய ஆட்சிப் பணியாளர் ஆவார். அவர் இந்தியாவின் மிகப்பெரிய மற்றும் மிகவும் சவாலான பொதுத்துறை நிறுவனங்களுக்கு தலைமை வகித்தார்.\n\nவெ. கிருஷ்ணமூர்த்தி இந்தியாவின் பொதுத்துறை நிறுவனங்களின் தந்தை என அழைக்கப்படுகிறார். \"பி.ஹச்.இ.எல், மாருதி உத்யோக் லிமிடெட், எஸ்.ஏ.ஐ.எல்\". மற்றும் \"ஜி.ஏ.ஐ.எல்.\" ஆகியவற்றை இந்தியா மற்றும் உலகெங்கிலும் மிக அதிக லாபம் ஈட்டும் தொழில் நிறுவனமாக மாற்றுவதில் அவரது தலைமையையும் வெற்றிகரமான பங்களிப்பையும் தந்துள்ளார்.\n\nஇவர், \"பாரத் ஹெவி எலக்ட்ரிகல்ஸ் லிமிடெட்\" , \"மாருதி உத்யோக் லிமிடெட்\", \"ஸ்டீல் ஆணையம் இந்தியா லிமிடெட்\" மற்றும் \"கெயில் (இந்தியா) லிமிடெட்\" தலைவர் மற்றும் தலைமை நிர்வாக அதிகாரி ஆவார். அவர் பெங்களூரு மற்றும் அகமதாபாத் \"ஐஐஎம்\" தலைவராக இருந்தார்; \"ஐஐடி\" தில்லி; \"சேவியர் இன்ஸ்டிடியூட் ஆப் மேனேஜ்மென்ட்\", புவனேஸ்வர்; மற்றும் ஹைதராபாத் அமைப்பின் வளர்ச்சி மையம் ஆகியவற்றின் உறுப்பினராக இருந்தார். அவர் தகவல் தொழில்நுட்பம், தொலைநோக்கு மற்றும் மதிப்பீட்டு கவுன்சில் தலைவர்.\n\nஅவர் 2004முதல் 2008 வரை தேசிய ஆலோசனைக் குழுவின் உறுப்பினராக இருந்தார். மற்ற பதவிகளில், அவர் தொழில், அமைச்சகத்தின் உறுப்பினர், திட்ட ஆணையம் மற்றும் இந்திய அரசாங்கத்தின் செயலாளராக இருந்தார். அவர் 2014 ஆம் ஆண்டு வரை ஒரு அமைச்சர் அந்தஸ்துடன் கூடிய, தேசிய உற்பத்தி போட்டித்திறன் கவுன்சிலின் தலைவராக இருந்தார். ராகுல் காந்தி, பிரியங்கா காந்தி மற்றும் சோனியா காந்தி தலைமையிலான ராஜீவ் காந்தி அறக்கட்டளையின், அறங்காவலர்களில் ஒருவராக இருந்தார்.\n\n1944 இல் அவர் பின்னர் சென்னை மின்சார வாரியத்தில் பணிபுரிந்தார். பின்னர், 1954 இல், இரண்டாவது ஐந்தாண்டுத் திட்டத்தில், இந்தியாவின் முதல் பிரதம மந்திரி ஜவஹர்லால் நேருவுடன் நேரடியாகப் பணிபுரிந்தார். மேலும், இரண்டாவது ஐந்தாண்டுத் திட்டத்தில், மின்சார உற்பத்திக்கு பொறுப்பேற்றார். இவர், முதல் பிரதம மந்திரி லால் பகதூர் சாஸ்திரி, இந்திரா காந்தி, ராஜீவ் காந்தி மற்றும் டாக்டர் மன்மோகன் சிங் போன்றவர்களுடன் இந்திய அரசின் பல்வேறு நிலைகளில் பணிபுரிந்தார்.\n\nஆரம்ப வாழ்க்கை\n\nவெ. கிருஷ்ணமூர்த்தி 1925 ஆம் ஆண்டு ஜனவரி மாதம் 14 ம் தேதி பிறந்தார். இவரது தந்தையின் பெயர் வெங்கடராமன் என்பதாகும். இவருக்கு சுப்பிரமணியன் மற்றும் வைத்தியநாதன் என்ற இரண்டு சகோதரர்கள் இருந்தனர். இவர் ராஜம் என்பவரை மணந்தார். இவர்களுக்கு, ஜெயகர் மற்றும் சந்திரா என இரண்டு மகன்கள் உள்ளனர்.\n\nSection::::மரியாதைகள்.\n1973 ஆம் ஆண்டில் இந்திய அரசால் வழங்கப்படும் நான்காவது மிக உயர்ந்த குடிமகன் விருதான பத்ம ஸ்ரீ .விருது இந்திய குடியாட்சி பிரிவில் இவருக்கு வழங்கப்பட்டது.\n\n1986 ஆம் ஆண்டில் இந்திய அரசால் வழங்கப்படும் மூன்றாவது மிக உயர்ந்த குடிமகன் விருதான பத்ம பூஷண் விருது இந்திய குடியாட்சி பிரிவில் இவருக்கு வழங்கப்பட்டது.\n\n2007 ஆம் ஆண்டில் இந்திய அரசால் வழங்கப்படும் இரண்டாவது மிக உயர்ந்த குடிமகன் விருதான பத்ம விபூஷன் விருது இந்திய குடியாட்சி பிரிவில் இவருக்கு வழங்கப்பட்டது. \n"}
{"id": "438400", "url": "https://ta.wikipedia.org/wiki?curid=438400", "title": "லீலா சிட்னீஸ்", "text": "லீலா சிட்னீஸ்\n\nலீலா சிட்னீஸ் (Leela Chitnis) (9 செப்டம்பர் 1912 - 14 ஜூலை 2003) இந்திய திரைப்பட துறையில் நடிகையாக, 1930 களில் இருந்து 1980 கள் வரை செயல்பட்டார். திருமணத்திற்கு முன் அவரது பெயர் லீலா நாகர்கார் என்பதாகும். (Leela Nagarkar). ஆரம்பகாலங்களில் காதல் படங்களில் கதாநாயகியாக நடித்தார். பின்னாட்களில் முன்னணி நடிகர்களுக்கு நேர்மையும் அறமும் உடைய தாயாக நடித்து மிகவும் புகழ் பெற்றார்.\n\nSection::::ஆரம்ப வாழ்க்கை.\nகர்நாடக மாநிலத்திலுள்ள தார்வாடில், மராத்தி மொழி பேசும் குடும்பத்தில் பிறந்தார். அவரது தந்தை ஆங்கில இலக்கியப் பேராசிரியராக இருந்தார். அக்காலத்தில் படித்த கதாநாயகிகளில் இவரும் ஒருவர். கல்லூரியில் பட்டம் பெற்ற பிறகு அவர் \"நாட்டியமன்வன்தார்\" என்ற மராட்டிய நாட்டியக் குழுவில் சேர்ந்தார். இப்சென் , ஷா மற்றும் ஸ்டானிஸ்லாவ்ஸ்கி ஆகியோரின் பாதிப்புடைய கதைகளை இந்நாடகக்குழு அரங்கேற்றி வந்தனர். இக்குழுவில் பல நகைச்சுவை மற்றும் சோக நாடகங்களில் தொடர்ச்சியாக கதாநாயகியாக நடித்துவந்தார்.\n\nSection::::தொழில் வாழ்க்கை.\n\"பாம்பே டாக்கீஸ்\" என்ற தயாரிப்பு நிறுவனத்திற்காகப் பல கதைகளில் கதா நாயகியாக நடித்துள்ளார். இந்நிறுவனம் சமுதாய மறுமலர்ச்சி தொடர்பாக பல படங்களைத் தயாரித்து வந்தது. இப்படங்கள் யாவும் வணிக ரீதியாக வெற்றி பெறவில்லை. \"கங்கன்\" (1939) திரைப்படத்தில் லீலா நடித்து பாம்பே டாக்கீஸ் தயாரித்து வெளியான படம் பெரும் வெற்றிபெற்றது.\n\nSection::::தனிப்பட்ட வாழ்க்கை.\nசிட்னி பிராமண சாதியைச் சேர்ந்தவர். எனினும், அவரது தந்தை பிரம்ம சமாஜ கொள்கையான, சாதி மறுப்பு மத இயக்கத்தை ஏற்றுக்கொண்டார். லீலா 2003 இல் அமெரிக்காவில் மரணமடைந்தார்.\n"}
{"id": "438406", "url": "https://ta.wikipedia.org/wiki?curid=438406", "title": "டெட்பூல் 2", "text": "டெட்பூல் 2\n\nடெட்பூல் 2 என்பது மார்வெல் காமிக்ஸ் பாத்திரத்தின் டெட்பூல் அடிப்படையிலான 2018 அமெரிக்க சூப்பர் ஹீரோ திரைப்படம் ஆகும். இது \"X- மென்\" திரைப்படத் தொடரில் பதினோராவது திரைப்படம் ஆகும், இது 2016 இன் \"டெட்பூலுக்கான\" தொடர்ச்சியாகும் .\n\nரோட் ரீஸ் , பால் வர்ரிக் , ஆகியோரால் திரைக்கதை அமைக்கப்பட்டு வெளிவந்த இந்த திரைப்படத்தில் ரியான் ரெனால்ட்ஸ், ஜோஸ் ப்ரோலின் , மொரேனா பேக்கன் , ஜூலியன் டென்னிசன் , சோஸி பீட்ஜ் , டி.ஜே. மில்லர் , ப்ரையன்னா ஹில்டெப்ரண்ட்\n\nஉள்ளிட்ட பலர் நடித்துள்ளனர் .\n\nஇந்த திரைப்படம் டேவிட் லெய்ட்ச் இயக்கத்தில் 2018 ம் ஆண்டு வெளிவந்தது\n\n\"டெட் பூலிற்கான\" தொடர்ச்சியான திரைப்படத்தை உருவாக்கும் திட்டம் பிப்ரவரி 2016 இல் உறுதி செய்யப்பட்டது. ரெனால்ட்ஸ், ரீஸ், வர்னிக் மற்றும் இயக்குனர் டிம் மில்லரின் அசல் படைப்பாக்க குழு இரண்டாவது படத்திற்குத் திரும்புவதற்கு விரைவாக அமைக்கப்பட்டிருந்தாலும், ரேனோல்ட்ஸ் உடன் படைப்பு வேறுபாடுகள் காரணமாக 2016 அக்டோபரில் மில்லர் அந்த திட்டத்தை விட்டு வெளியேறினார், விரைவில் லெயிச்சினால் மாற்றப்பட்டார். கேபிள் இன் பாத்திரத்தை நிரப்ப ஒரு விரிவான நடிப்பு தேடலுக்கு பின்னர் ஜோஸ் ப்ரோலின் தேர்ந்தெடுக்கப்பட்டார்  ஜூன் முதல் அக்டோபர் 2017 வரை பிரிட்டிஷ் கொலம்பியாவில் படப்பிடிப்பு நடந்தது. இந்தத் திரைப்படமானது ஸ்டண்ட் வோமன் ஜோயி \"எஸ்.ஜே.\" ஹாரிஸ் என்பவருக்கு அர்ப்பணிக்கப்பட்டது, அவர் இந்த திரைப்படத்தின் படப்பிடிப்பின் போது ஒரு மோட்டார் சைக்கிள் விபத்தில் இறந்தார்.\n\n\"டெட்பூல் 2\" அமெரிக்காவில் 20 ஆம் நூற்றாண்டு ஃபாக்ஸ்நிறுவனத்தின் மூலம் மே 18, 2018 இல் வெளியிடப்பட்டது. அது $ 785 க்கும் மேல் வசூலித்தது  \n\nSection::::கதைசுருக்கம்.\nவெற்றிகரமாக இரண்டு ஆண்டுகளுக்கு கூலிப்படையில் வேலை செய்த பிறகு வேட் வில்சன் பழிவாங்க வந்தவரின் தாக்குதலில் நேசித்த பெண்ணை இழக்கிறார் . இதனால் மனம் உடைந்து உயிர்விட துணியும்போது நண்பர் கொலஸஸால் காப்பாற்றப்படுகிறார் .சக்திவாய்ந்த மனிதர்களால் உருவான எக்ஸ் மென் அமைப்பிலும் இணைகிறார் . ஒரு கட்டத்தில் ரெசெல் காலின்ஸ் என்ற சக்திவாய்ந்த கோபக்கார சிறுவனை காப்பாற்றும் முயற்சியில் ரெசலுக்கு துன்பத்தை கொடுத்த அமைப்பினரை கோபமாக தாக்க முயற்சிக்கிறார் , இதனால் எக்ஸ் மென் அமைப்பில் இருந்து வெளியேற்றப்பட்டு ஐஸ் பாக்ஸ் என்ற சிறப்பு சக்திகள் உளவர்களை அடைக்கும் சிறைச்சாலையில் வேட் வில்சனும் ரெசெல் காலின்சும் அடைக்கப்படுகின்றனர் . அங்கே கேபிள் என்ற எதிர்காலத்தில் இருந்து காலத்தை கடந்து வந்த மோசமான மனிதரின் பழிவாங்கும் முயற்சியில் இருந்து காப்பாற்றுகிறார் . இதனால் மோசமான காயங்களுடன் தப்பிச்சென்ற வேட் வில்சன்  ரெசெல் காலின்ஸை காப்பாற்ற எக்ஸ் போர்ஸ் என்ற சக்திவாய்ந்த மனிதர்களின் குழுவை உருவாக்கினாலும் வில்சன் மற்றும் அதிர்ஷ்டத்தை சக்தியாக கொண்ட டோமினோ தவிர அனைத்து உறுப்பினர்களும் விமானத்தில் இருந்து தரையில் பாரா சூட் மூலம் பறந்து வரும் இந்த முயற்சியில்  எங்காவது மோசமான முறையில் மோதிக்கொள்கின்றனர் . இறுதியில் டொமினோ மற்றும் வில்சன் ரெசலை காப்பாறினாலும் ரெசல் அவனுடைய பழிவாங்கும் குணத்தால் ஜகர்நேட் என்ற பலம்வாய்ந்த சகித்திவாய்ந்த மனிதனின் உதவியுடன் அவனை துன்பப்படுத்திய மோசமான அமைப்பினரை அவனுடைய நெருப்பு பயன்படுத்தும் சக்தியால் அழிக்க திட்டமிடுகிறான் , இந்நிலையில் இந்த முயற்சியாலும் மோசமாக காயப்பட்ட வில்சனை கேபிள் சந்திக்கிறார் , எதிர்காலத்தில் இந்த ரெசல் அவருடைய குடும்பத்தை தாக்கி அழித்ததையும் அதனால்தான் இந்த கடந்த காலத்தில் அவனை தாக்க வந்ததாகவும் சொல்கிறார் , ஆனால் வில்சன் வன்முறை சரியானது இல்லை என ரெசலுக்கு புரியவைக்க முயற்சிப்பதை சொல்கிறார் , ஆனால் கேபிள் அவருடைய முடிவை விட்டுக்கொடுக்கவில்லை , இந்நிலையில் ரெசல் தாக்கப்போகும் அந்த மோசமான அமைப்பை சேர்ந்தவர்களுக்கும் கேபிள் , வில்சன் , டொமினோ , கொலஸஸின் அணிக்கும் நடந்த மோதலில் ரெசலுடன் பேசும் வில்சன் வன்முறை சரியான முடிவு இல்லை என்பதை புரியவைத்தாலும் ரெசல் மறுக்கிறான் , ஆனால் அவனுக்கு புரியவைக்க சக்திகளை மறையவைக்கும் கருவி அணிந்து எந்த சக்திகளும் சாதாரண மனிதனாக மாறி ரெசலை தாக்கவந்த துப்பாக்கி குண்டை தடுக்க வில்சன் அவருடைய உயிரை தியாகம் செய்கிறார் , சம்பவத்தால் ரேசல் மனம் திருந்தி இருந்தாலும் வில்சன் மீது பரிதாபப்பட்டு கேபிள் கொஞ்சம் நேரத்துக்கு காலத்தை கடந்து அந்த பாதிப்பு வில்சனை தாக்காதவாறு சம்பவங்களை மாற்றி வில்சனை காப்பாற்றுகிறார் , பின்னர் இந்த சக்திவாய்ந்த மனிதர்கள் எல்லோரும் ஒரு நல்ல தோழமையான அமைப்பாக மாற முடிவு எடுக்கின்றனர்\n\nவில்சன் கேபிளின் காலத்தை கடக்கும் கருவியுடன் கடந்த கால சம்பவங்களை மாற்றி நேசித்த பெண்ணை காப்பாற்றுகிறார் .\n\nSection::::வெளியீடு.\n ஜூன் 18, 2018 அன்று அமெரிக்காவில் வெளியிடப்பட்டது, அந்த ஆண்டு ஜூன் 1 அன்று வெளியிடப்பட்டது.\n\nSection::::வசூல்.\n\"டெட்பூல் 2\" வசூலித்தது   அமெரிக்கா மற்றும் கனடாவில் 324.6 மில்லியன்   டாலர்கள் வசூல் செய்தது உலகளாவிய வசூலாக மொத்தம் $ 785     மில்லியன் டாலர்கள் வசூல் செய்தது.\n"}
{"id": "438407", "url": "https://ta.wikipedia.org/wiki?curid=438407", "title": "சென்னையில் உள்ள தொடருந்து நிலையங்கள்", "text": "சென்னையில் உள்ள தொடருந்து நிலையங்கள்\n\nசென்னை , தமிழ்நாட்டின் தலைநகரம் மற்றும் தெற்கு ரயில்வே மண்டலத்தின் தலைமையகம் ஆகும். நாட்டின் முக்கிய ரயில் போக்குவரத்து மையமாகவும் விளங்குகிறது. இங்கு விரிவான புறநகர் தொடருந்து நிலையங்கள் உள்ளது. 40 க்கும் மேற்பட்ட ரயில் நிலையங்கள் உள்ளது. சென்னை மத்திய தொடர்வண்டி நிலையம் மற்றும் சென்னை எழும்பூர் தொடருந்து நிலையம் மற்றும் தாம்பரம் தொடருந்து நிலையம் ஆகிய மூன்று தொடர்வண்டி முனையங்கள் உள்ளன. இந்தியாவில் ஐந்து பெரிய தொடர்வண்டி நிலையங்களில ஒன்று சென்னை மத்திய தொடர்வண்டி நிலையம்.\n\nசென்னையில் கட்டப்பட்ட முதல் தொடருந்து நிலையம் 1855 ம் ஆண்டு கட்டப்பட்ட ராயபுரம் நிலையம் ஆகும். மேலும் இந்தியாவில் செயல்பட்டுக்கொண்டிருக்கும் மிகப் பழமையான தொடருந்து நிலையமும் இதுதான். 1907 வரை இந்நிலையமே சென்னையின் முதன்மை நிலையமாக இருந்தது. ராயபுரம் நிலையம் 1856இல் தொடங்கியிருந்தாலும் 1840 ஆம் ஆண்டுகளில் இருந்து ரயில் தடங்கள் இருந்து வந்துள்ளது. ராயபுரம் ரயில் நிலையம் முன்பிருந்த \"மெட்ராஸ் ரயில் கம்பெனி\"யால் (Madras Rail Company) கட்டப்பட்டது. அப்போதைய \"மெட்ராஸ்\" ஆளுநர் ஹாரிஸ் பிரபு இதனை திறந்து வைத்தார். முதல் பயணமாக ராயபுரத்திலிருந்து ஆற்காடு நவாப்புகளின் தலைமையிடமாக இருந்த ஆறகாட்டுக்கு இயக்கப்பட்டது. 1873இல் மெட்ராஸ் மத்திய ரயில் நிலையம் தொடங்கப்பட்டது. இந்நிலையம் ராயபுரம் ரயில் நிலையத்திற்கு மிகுந்த போட்டியாக அமைந்தது. இதன் பின் எழுப்பூர் தொடருந்து நிலையம் தொடங்கப்பட்டது. இந்நிலையம் 1907ஆம் ஆண்டு தொடங்கப்பட்டது. துறைமுகத்திற்கு அதிகமான சரக்குகள் போக்குவரைத்தை சமாளிக்க இந்நிலையம் தொடங்கப்பட்டது.\n\n"}
{"id": "438411", "url": "https://ta.wikipedia.org/wiki?curid=438411", "title": "சென்னைச் சுற்றுலா", "text": "சென்னைச் சுற்றுலா\n\nசென்னைச் சுற்றுலா (\"Tourism in Chennai\")என்பது சென்னையிலுள்ள வரலாற்று அடையாளங்கள் மற்றும் கட்டிடங்கள், நீண்ட மணல் கடற்கரைகள், கலாச்சார மற்றும் கலை மையங்கள், பூங்காக்கள், பல பார்வையாளர்கள் கவரக்கூடிய இடங்கள் ஆகியவற்றைக் குறிப்பதாகும். சென்னையில் ஒரு குறிப்பிடத்தக்கச் சுற்றுலா இடம் என்பது உண்மையில் மஹாபலிபுரத்தில் உள்ளது. அதன் பழமையான கோயில்கள் மற்றும் 7 ஆம் நூற்றாண்டு பல்லவ அரசர்களின் பாறைச் சித்திரங்கள் போன்றவை \"யுனெஸ்கோ\" உலக பாரம்பரியக் களமாகும்\n\n2015இல் பயண வழிகாட்டி \"லோன்லி பிளானட்\" சிறந்த 10 நகரங்களின் தரவரிசையில் சென்னை 9 வது இடத்தில் உள்ளது எனத் தெரிவிக்கிறது.\n\nSection::::சுற்றுலா வருகை புள்ளிவிவரங்கள்.\nதொடர்ந்து 2010 முதல் 2012 வரை வெளிநாட்டுச் சுற்றுலா பயணிகள் இந்தியாவில் பெருமளவு பார்வையிடப்பட்ட நகரமாக சென்னை இருந்தது. புது தில்லி மற்றும் மும்பை போன்ற இடங்களிலுள்ள பாரம்பரியக் களங்களைக் காணும் பார்வையாளர்களை விட சென்னை அதிக அளவில் சுற்றுலாப் பயணிகளை ஈர்க்கிறது. காஞ்சிபுரம் மற்றும் மகாபலிபுரம் போன்ற இடங்களிலும் பயணிகள் அதிக அளவில் பயணிக்கின்றனர். மேலும் மருத்துவச் சுற்றுலா பயணிகளும் சென்னைக்கு அதிக அளவில் வருகின்றனர்.\n\n2011 ஆம் ஆண்டில், உலகின் முதல் 100 நகரங்களுக்கான தரவரிசையில் 3,174,500 சுற்றுலாப் பயணிகளோடு நாற்பத்தொன்றாவது இடத்தை சென்னை பெற்றது, இது 2009 ஆம் ஆண்டில் 2,059,900 சுற்றுலாப் பயணிகள் பயணித்த கணக்கிலிருந்து 2010 ஆம் ஆண்டில் 14 சதவீதமாக இது அதிகரித்துள்ளது, தில்லி மற்றும் மும்பை ஆகிய இடங்களுக்குப் பிறகு வெளிநாட்டவர்கள் அதிக அளவில் வருகை புரியும் இடமாகச் சென்னை உள்ளது.\n\n2007ஆம் ஆண்டில் அமெரிக்க ஐக்கிய நாடுகள், இங்கிலாந்து, ஸ்ரீலங்கா, மலேசியா மற்றும் சிங்கப்பூர் ஆகிய நாடுகளில் இருந்து சுற்றுலா பயணிகள் சென்னையைப் பார்வையிட்டனர். 2012 ஆம் ஆண்டில், 3,535,200 சுற்றுலாப் பயணிகள் சென்னயில் பயணித்துள்ளனர். உலகிலேயே 38-ஆவது அதிகப் பார்வையிடும் நகரமாக இந்தியாவும், இந்தியாவில் அதிக அளவில் பார்வையிடப்பட்ட நகரமாகச் சென்னையும் உள்ளது.\n\n2013 ம் ஆண்டு, டெல்லி மற்றும் மும்பை, ஆகிய நகரங்களை விட அதிக அளவில் வெளிநாட்டு பார்வையாளர்கள் சென்னைக்கு வந்தனர். அந்த வருடம் சென்னை 3,581,200 வெளிநாட்டு சுற்றுலாப் பயணிகளை ஈர்த்தது, இது 2012 ஐக் காட்டிலும் 1.1 சதவிகிதம் அதிக வளர்ச்சி விகிதமாக இருந்தது. தொடர்ந்து, 2014 மற்றும் 2015 ஆகிய ஆண்டுகளில் அதிக அளவில் வெளிநாட்டவர்கள் வருகை புரியும் நகரமாக சென்னை இந்தியாவில் மூன்றாவது இடமாக இருந்தது முறையே 3.857.900 மற்றும் 4.243.700 சுற்றுலா பயணிகள் வருகை புரிந்தனர். 2015 ஆம் ஆண்டுகளில் உலகில் அதிகம் பயணிகள் வருகை புரியும் நகரத்தில் 43 வது நகரமாகவும் சென்னை இருந்தது. இது 2014 ஆம் ஆண்டின் வருகையை விட 10 சதவிகிதம் அதிகமாகும்.\n\n"}
{"id": "438416", "url": "https://ta.wikipedia.org/wiki?curid=438416", "title": "டீன் டைட்டன்ஸ் கோ டு தி மூவிஸ்", "text": "டீன் டைட்டன்ஸ் கோ டு தி மூவிஸ்\n\nSection::::கதை சுருக்கம்.\nராபின் மற்றும் அவருடைய சிறப்பு சக்திகள் உள்ள டீன் டைட்டன்ஸ் என்ற கதாநாயர்களின் குழுவினர் நகரத்தில் அவர்களுக்கென ஒரு திரைப்படம் இல்லாமல் இருப்பதாக ஜஸ்டிஸ் லீக் குழுவினரால் சொல்லப்பட்ட பின்னர் அவர்களுக்கென ஒரு திரைப்படம் உருவாக்கபட வேண்டும் என்ற முடிவுக்கு வருகின்றனர். இந்த நிலையில் அவர்களுக்கென ஒரு வலிமையான எதிரியை உருவாக்கினால் ஒரு திரைப்படம் உருவாக்க வாய்ப்பு கிடைக்கும் என குழுவினர்கள் ராபினுக்கு அறிவுறுத்தவும் ஸ்லேட் என்ற வில்லனை தோற்கடிக்க நினைக்கின்றனர் , ஆரம்ப முயற்சிகள் தோற்றுப்போனாலும் ஒரு கட்டத்தில் வில்லனை தடுத்து ஸ்லேட்டை பிடிக்கின்றனர் , ஸ்லேட் பொதுவாக ஒரு கதாநாயகனாக இருந்தால் அவரை உடனடியாக பிடிக்க கூடாது என்றும் விட்டுவிட்டு அடுத்ததாக அவருடைய திட்டங்களை கண்டறிந்து தடுப்பதுதான் சிறந்தது என்று சொல்ல ராபின் விட்டுவிடுகிறார் .அடுத்தநாள் அவருக்கும் அவருடைய குழுவினருக்கும் இந்த வில்லனை தடுத்த முயற்சியால் தயாரிப்பாளர் ஜெட் வில்சனிடம் இருந்து திரைப்பட வாய்ப்பு கிடைக்கிறது , இருந்தாலும் அவர் ராபினை அவருடைய குழுவில் இருந்து விலக சொல்லும்போது ராபின் அவருக்கென ஒரு திரைப்படம் உருவாக வேண்டுமென்று ஆசைப்பட்டு குழுவில் இருந்து வெளியேறுகிறார் . ஆனால் ஜெட் வில்சன் வேறு எவருமல்ல ஸ்லேட் என்று ராபினுக்கு புரியும்போது ஸ்லேட் அனைவரது மனதையும் கட்டுப்படுத்தும் ஒரு இயந்திரத்தை செயல்படுத்தி சூப்பர்மேன் , பேட்மேன் போன்ற சக்திவாய்ந்த கதாநாயகர்களுடன் ராபினின் குழுவினருடன் மோதுகிறார் இறுதியில் பெருமுயற்சிக்கு பின்னர் ராபின் அவருடைய குழுவினருடன் ஸ்லேட்டை தோற்கடிக்கின்றனர்.\n\nSection::::வசூல் :.\nமில்லியன் டாலர்கள் செலவில் உருவாக்கப்பட்ட இந்த திரைப்படம் உலகம் முழுவதும்  மில்லியன் டாலர்கள் வசூல் செய்தது .\nSection::::விமர்சனம் :.\nரோட்டேன் டொமாடோஸ் திரைப்பட மதிப்புரை இணையதளம் இந்த நகைச்சுவை திரைப்படத்துக்கு 91 மதிப்பெண்கள் கொடுத்துள்ளது. 7.1/10 புள்ளிகள் கொடுத்துள்ளது ."}
{"id": "438417", "url": "https://ta.wikipedia.org/wiki?curid=438417", "title": "மது அம்பாட்", "text": "மது அம்பாட்\n\nமது அம்பாட்,(\"Madhu Ambat\") ஒரு இந்திய ஒளிப்பதிவாளர் ஆவார். இந்தியத் திரைத்துறையில் பல்வேறு வகையான படங்களில் பணிபுரிந்துள்ள மிகவும் அனுபவம் வாய்ந்த ஒளிப்பதிவாளர்களில் ஒருவர். இவர். \"அமரம்\", \"அஞ்சலி\" மற்றும் \"மகரமஞ்சு\" போன்ற படங்களில் ஒளிப்பதிவாளராக மிகவும் புகழ் பெற்றவர். தற்போது அவர் தமிழ்நாட்டில் சென்னையில் வசிக்கிறார். சிறந்த ஒளிப்பதிவிற்காக மூன்று முறை தேசியத் திரைப்பட விருதை வென்றிருக்கிறார்.\n\nSection::::தனிப்பட்ட வாழ்க்கை.\n1949 மார்ச்சு 6 ம் தேதி எர்ணாகுளத்தில் அம்பாட் சுலோச்சனா மற்றும் பேராசிரியர் கே. பாக்யநாத் ஆகியோருக்கு மகனாகப் பிறந்தார். இவர் அம்பாட் சிவராம மேனனின் பேரன் ஆவார். 1973 ல், பூனா திரைப்பட நிறுவனத்தில் பட்டப்படிப்பை முடித்து அதில் தங்கப்பதக்கத்தை பெற்றுள்ளார்.\n\nமதுவின் தந்தை, கே. பாக்யநாத் ஆங்கிலப் பேராசிரியரும் ஒரு \"மாஜிக்\" கலைஞரும். ஒரு தன்னார்வப் புகைப்படக் கலைஞரும் ஆவார். மது இந்திய தொழில்நுட்ப நிறுவனத்திற்கும், அதே நேரத்தில் புனே திரைப்பட நிறுவனத்திற்கும் தேர்ந்தெடுக்கப்பட்டார். உறவினர்களிடமிருந்து எல்லா தடைகளும் இருந்தபோதிலும், மதுவின் பெற்றோர் அவரை திரைப்பட நிறுவனத்தில் சேர அனுமதியளித்தனர், மேலும் அவர் தனது பெற்றோரின் நம்பிக்கையை அந்த நிறுவனத்தில் தங்க பதக்கம் வென்றதன் மூலம் தக்க வைத்துக் கொண்டார். இவை அனைத்தும் மது ஒளிப்பதிவாளராக உதவியது. பிரபல இயக்குனரான ராமு கரியத்தின் ஆவணப்படத்துடன் தனது வாழ்க்கையைத் துவக்கிய மது, 120 க்கும் மேற்பட்ட படங்களுக்கு ஒளிப்பதிவு செய்துள்ளார். புகழ்பெற்ற நடிகையும், நடன கலைஞரானமான விதுபுலா அவரது இளைய சகோதரிஆவார் .\n\nSection::::தொழில்.\nபூனா திரைப்பட நிறுவனத்தில் பட்டம் பெற்ற பிறகு, 1973 ஆம் ஆண்டில் நடிகர் ராமு கரியத்தின் ஆவணப்படம் ஒன்றை படமெடுத்தார். 35 ஆண்டுகளுக்கும் மேலான ஒரு தொழில் வாழ்க்கையில், அவர் பல விருதுகளை வென்ற, பல குறிப்பிடத்தக்கத் திரைப்படங்களுக்கான ஒளிப்பதிவாளர் ஆவார். அம்பாட், \"ஃபண்டாஷியா மையம் என்ற திரைக்கான ஆராய்ச்சி மற்றும் மேம்பாட்டு மையம்\" என்ற ஒரு இலாப நோக்கற்ற ஆராய்ச்சி நிறுவனத்திற்குத் தலைமை வகித்தார். புதிதாகத் தொடங்கப்பட்ட இந்நிறுவனம் திரைத்துறையில் ஆராய்ச்சிக்கான ஒரு சூழ்நிலையை ஏற்படுத்தித் தருவதோடு, திரைப்படக் கலாசாரத்தைப் பரப்பவும் முயல்கிறது. 2003 ஆம் ஆண்டில், அவர் \"1: 1.6 ஓடே டு லாஸ்ட் லவ்\", படத்தில் இயக்குனராக அறிமுகமானார்.\n\n\n\n\n\n\n\n\n\n\n"}
{"id": "438420", "url": "https://ta.wikipedia.org/wiki?curid=438420", "title": "கௌரி கான்", "text": "கௌரி கான்\n\nகௌரி காளி கான் (\"Gauri Kali Khan\") (பிறப்பு 8 அக்டோபர் 1970), ஒரு திரைப்படத் தயாரிப்பாளர் மற்றும் உட்புற வடிவமைப்பாளர். இவர் முகேஷ் அம்பானி, பாலிவுட் பிரபலங்கள் கரண் ஜோஹர் , ஜாக்குலின் பெர்னாண்டஸ் மற்றும் சிதார்த் மல்ஹோத்ரா போன்றவர்களுக்கு உட்புற வடிவமைப்பு செய்து கொடுத்துள்ளார் . \"ரெட் சில்லிஸ் எண்டெர்டெயின்மென்ட்\" என்னும் திரைப்படத் தயாரிப்பு நிறுவனர் மற்றும் அதன் துணை நிறுவனங்களின் இணை-நிறுவனர் மற்றும் இணைத் தலைவராக செயல்படுகிறார். 2018 ஆம் ஆண்டில், ஃபார்ச்சூன் இதழின் \"உலகின் 50 சக்தி வாய்ந்த பெண்கள்\" என்ற பட்டியலில் கௌரியின் பெயர் இடம் பெற்றது.\n\nSection::::ஆரம்ப வாழ்க்கை.\nகௌரி தில்லியில், பஞ்சாபி இந்து மத பிராமணப் பெற்றோர்களான சவிதா மற்றும் கர்னல் ரமேஷ் சந்திர சிப்பர் அகியோருக்கு மகளாகப் பிறந்தார். லொரேட்டோ கான்வெண்ட் பள்ளியில் தனது பள்ளிக்கல்வியை நிறைவு செய்தார். தில்லி மாடர்ன் ஸ்கூலில் இருந்து பன்னிரண்டாவது நிறைவு பெற்றார்; லேடி ஸ்ரீ ராம் மகளீர் கல்லூரியில் இளங்கலை பட்டம் பெற்றார் . அவர் நேஷனல் இன்ஸ்டிடியூட் ஆப் ஃபேஷன் டெக்னாலஜியில் 6 மாத கால ஆடை வடிவமைப்பு படிப்பை முடித்து , தனது தந்தையின் ஆடை வியாபாரத்தால் தையல் கற்றுக்கொண்டார். \n\nSection::::தனிப்பட்ட வாழ்க்கை.\nசாருக் கானை 1984 ஆம் ஆண்டில் தில்லி நகரில் கௌரி முதல் முறையாக சந்தித்தார். அப்பொழுது சாருக் கான் பாலிவுட்டில் நடிக்கத் துவங்கவில்லை. ஆறு வருட காலம் காதலித்த பின்பு இவர்கள் 1991 ஆம் ஆண்டு அக்டோபர் மாதம் 25 ஆம் தேதி இந்து முறைப்படி திருமணம் செய்து கொண்டனர்.\n"}
{"id": "438423", "url": "https://ta.wikipedia.org/wiki?curid=438423", "title": "கோயம்பேடு மொத்த சந்தை வளாகம்", "text": "கோயம்பேடு மொத்த சந்தை வளாகம்\n\nகோயம்பேடு மொத்த விற்பனை சந்தை வளாகம் (\"Koyambedu Wholesale Market Complex\") சென்னை கோயம்பேட்டில் அமைந்துள்ள அழியக்கூடிய சரக்குகள் விற்பனை வளாகங்களுள் ஒன்றாகும். மேலும், 295 ஏக்கர் பரப்பளவு கொண்ட ஆசியாவின் மிகப்பெரிய ஒரு சந்தை வளாகமாகும். 1996 இல் திறக்கப்பட்ட இந்த வளாகத்தில் 1,000 மொத்த விற்பனை கடைகள் 2,000 சில்லறை கடைகள் உட்பட சுமார் 3,100 கடைகள் உள்ளன. இவற்றுள் 850 பழக் கடைகள் உள்ளது. இது பூந்தமல்லி நெடுஞ்சாலையிலிருந்து நெசப்பாக்கம் சாலை வரை அமைந்துள்ள ஒரு கட்டிடமாகும். முதலாம் கட்டிடத்தில், உடனே அழியக்கூடிய ஒட்டுமொத்த சந்தை 3,194 கடைகளுடன் 70 ஏக்கர் பரப்பளவில் அமைந்துள்ளது. இது காய்கறிகளுக்கான இரண்டு பகுதிகள், பழம் மற்றும் மலர் கடைகள் அடங்கிய கட்டிடமாகும். இரண்டாம் கட்டிடத்தில், துணிச் சந்தை கோயம்பேடு ஜவுளிச் சந்தை மற்றும் மூன்றாம் கட்டிடத்தில், ஒரு உணவு தானியச் சந்தை சென்னை மெட்ரோபொலிட்டன் டெவலப்மெண்ட் ஆணையம் (CMDA),இந்தியாவின் மொத்த உணவு தானியங்கள் சந்தை அபிவிருத்தி போன்றவைகள் இவ்வளாகத்தில் உருவாக்க திட்டமிடப்பட்டுள்ளது.\n\nகோயம்பேடு தீயணைப்பு நிலையத்தின் அருகே சென்னை பெருநகர வளர்ச்சிக் கழகத்திற்குச் சொந்தமான ஏழு முதல் எட்டு ஏக்கர் நிலப்பரப்பில் உணவு தானிய சந்தையை நிர்மாணிக்க திட்டமிடப்பட்டுள்ளது.\n\nஇரவு10 மணி முதல் காலை 10 மணி வரை செயல்படும் மொத்த சந்தையிலும், காலை 10 மணி முதல் மாலை 10 மணி வரை செயல்படும் சில்லறை சந்தையிலும், 1,00,000 பேர் வருகின்றனர் மற்றும் 500 முதல் 600 வாகனங்கள் ஒவ்வொரு நாளும் வருகிறது.\n\nSection::::வண்டிகள் நிறுத்துமிடம்.\n2013 ஏப்ரல் 5 ஆம் தேதி, சென்னை பெருநகர வளர்ச்சிக் கழகத்தால் திறக்கப்பட்டுள்ள உயிர்மெய் ஆலைக்கு அருகிலுள்ள 7.46 ஏக்கர் பரப்பளவில் திறந்தவெளியில் அமைந்துள்ளது. இதில் எந்த நேரத்திலும் 400 கனரக வாகனங்களை நிறுத்தி வைக்கலாம்.\n\nSection::::போக்குவரத்து.\nகோயம்பேடு சந்தை பேருந்து மற்றும் இரயில் போக்குவரத்து மூலம் நன்கு இணைக்கப்பட்டுள்ளது.\n"}
{"id": "438433", "url": "https://ta.wikipedia.org/wiki?curid=438433", "title": "தர்மபத்தினி (1941 தெலுங்கு திரைப்படம்)", "text": "தர்மபத்தினி (1941 தெலுங்கு திரைப்படம்)\n\nதர்மபத்தினி (Dharmapatni) பி. புள்ளையா இயக்கத்தில், 1941 ஆம் ஆண்டு வெளிவந்த இந்தியத் தெலுங்குத் திரைப்படமாகும். பி. புள்ளையா தயாரிப்பில், திமிர் பரன் மற்றும் அனாசாஹிப் மணிகர் இசை அமைப்பில், 10 ஜனவரி 1941 ஆம் தேதி வெளியானது. பானுமதி, பி. சாந்தகுமாரி, ஹேமலதா, அக்கினேனி நாகேஸ்வர ராவ் மற்றும் பலர் நடித்துள்ளனர். பிரபல நடிகர் அக்கினேனி நாகேஸ்வர ராவ் தனது 17ஆம் வயதில் அறிமுகமான முதல் திரைப்படமாகும். அலூரி சக்ரபாணி அவர்களுக்கும் இது முதல் படமாகும்.\n\nSection::::நடிகர்கள்.\nபானுமதி, பி. சாந்தகுமாரி, ஹேமலதா, அக்கினேனி நாகேஸ்வர ராவ், ஹனுமந்த ராவ், ரல்லபண்டி குடும்ப ராவ், ஆச்சாரி, ஆதிநாராயணா, ராஜு, சலபதி ராவ், நரிமணி, சுஷீலா, மாஸ்டர் குமார், பேபி லட்சுமி.\n\nSection::::கதைச்சுருக்கம்.\nஐந்து வயதான ராதாவின் தாய் இறக்கும் தருவாயில் ராதாவை பார்த்துக்கொள்ளுமாறு தேவதாசி ஸ்ரீதேவியிடம் ஒப்படைக்கிறார். ஒரு குடும்பப்பெண்ணின் அனைத்து நல்லொழுக்கங்களை ஸ்ரீதேவி ராதாவிற்கு கற்றுக்கொடுக்கிறாள். பள்ளியில் பயிலும் ராதா, மோகன் என்ற மாணவனுடன் நட்பு ஏற்பட்டு, நாளடைவில் அது காதலாக மலர்ந்தது. ஒரு கோவிலில் இறைவனுக்கு முன்னால், ராதா தான் தன் மனைவி என்று சத்தியம் செய்கிறான் மோகன். ஒழுக்கமற்ற ஆனந்த ராவ், மோகனின் காதலை அவனின் தந்தையிடம் சொல்லிவிடுகிறார். அதன் பின்னர், பணக்கார குடும்பத்தை சேர்த்து உமாவை திருமணம் செய்யுமாறு மோகனின் தந்தை அவனை வற்புறுத்தினார். ராதாவை பற்றி தெரியவந்த உமா, மோகனை விட்டு விலகிவிடுகிறாள். ஆனந்த ராவால் பாதிக்கப்பட்ட லீலா, உமாவை காப்பாற்றுகிறாள். அதனால், லீலாவை ராவ் கொல்ல, பழி மோகன் மேல் விழுகிறது. மோகன் தப்பித்தானா? ராதா-மோகன் காதலுக்கு என்னவானது போன்ற கேள்விகளுக்கு விடை காணுதலே மீதிக் கதையாகும்.\n\nSection::::ஒலிப்பதிவு.\nஇந்தத் திரைப்படத்தின் பின்னணி மற்றும் பாடல்களின் இசையை அமைத்தவர்கள் திமிர் பரன் மற்றும் அனாசாஹிப் மணிகர் ஆவர். கோபாலம் மற்றும் லக்ஷ்மிகாந்தம் ஆகியோர் படத்தின் பாடல் ஆசிரியர்கள் ஆவர்.\n\nSection::::தயாரிப்பு.\nஎழுத்தாளர் விஷ்ணு சங்கரம் எழுதிய கதைகளை அடிப்படையாகக் கொண்டு எடுக்கபட்ட படமாகும். கதாநாயகன் ஹனுமந்த் ராவ், பிரபல நாடக நடிகர் உப்புலுரி சஞ்சீவ ராவ் அவர்களின் மகன் ஆவார். அனாசாஹிப் இசை அமைத்த ஒரே தெலுங்கு படம் இதுவாகும்.\n\n"}
{"id": "438435", "url": "https://ta.wikipedia.org/wiki?curid=438435", "title": "சென்னை சிறுத்தைகள்", "text": "சென்னை சிறுத்தைகள்\n\nசென்னை சிறுத்தைகள் \"(Chennai Cheetahs)\" இந்தியாவில் தமிழ்நாட்டின் சென்னையைச் சேர்ந்த உலக வளைதடிப் பந்தாட்டத் தொடர் விளையாடும் வளைதடிப் பந்தாட்ட அணியாகும். இது சென்னை \"ஸ்போர்ட்ஸ் ஆர்கனைசர்ஸ் பிரைவேட் லிமிடெட்\" (\"சிஎஸ்ஓ\") என்ற நிறுவனத்திற்குச் சொந்தமான ஆணியாகும், ஆஸ்திரேலியரான \"பிரெண்ட் லிவர்மோர்\" தலைமையில் \"ஸ்பானியரான ஜோஸ் பிராசாவால்\" பயிற்றுவிக்கப்பட்டது. அணியின் சொந்த மைதானம் என்பது சென்னையில் மாநகரத் தலைவர் ராதாகிருஷ்ணன் மைதானமாகும் .\n\nSection::::உரிமையாளர்.\nசென்னை விளையாட்டு அமைப்பாளர்களின் (\"CSO\") குழுவினருக்கு சொந்தமானது, \"ஜூபிளி கிரானைட்\" உரிமையாளரான எல். டி. நன்வானி என்பவர் இதன் தலைவராக உள்ளார். அணியின் ஒப்பந்த நிதி விவரங்கள் வெளிப்படுத்தப்படவில்லை என்றாலும், அணியின் உரிமைக்காக அவர்கள் முதலீடு செய்யப்பட்டத் தொகை 15 ஆண்டுகளுக்கு இந்திய ரூபாயில் 120-140 மில்லியன் எனத் தரவுகளின் அடிப்படையில் தெரிகிறது.\n\nSection::::அணித்தலைவர்.\nஆஸ்திரேலியரான \"பிரெண்ட் லிவர்மோர்\" 2004 ஒலிம்பிக் போட்டியில் குராபுராஸ் உடன் தங்கப் பதக்கத்தை வென்றார், ஆனால் 2008 பெய்ஜிங் ஒலிம்பிக் போட்டிகளில் இவரது அணிமூன்றவது இடத்திற்கே வரமுடிந்தது. நிம்பஸ் ஸ்போர்ட் உடன் இந்திய வளைதடிப்பந்தாட்டக் கூட்டமைப்பு இணைந்து நடத்திய வளைதடிப் பந்தாட்ட உலகத் தொடரில் \"பிரெண்ட் லிவர்மோர்\" சென்னை சிறுத்தை அணியின் தலைவரானார்.\n\nSection::::அணியின் பயிற்சியாளர்.\n\"ஜோஸ் பிராசா ஸ்பெயினைச் சேர்ந்த ஒரு வளைதடிப் பந்தாட்ட பயிற்சியாளர் ஆவார். இந்திய தேசிய வளைதடிப் பந்தாட்ட அணிக்கு 2009 களில் பயிற்சியாளாராக இருந்துள்ளார். 2010இல் குவாங்சௌவில் நடந்த ஆசிய விளையாட்டுப் போட்டிகளிலும் பயிற்சியாளாராக இருந்துள்ளார்.\n\nSection::::அணி கீதம்.\nஇந்த அணியின் பாடலுக்கு தமிழ்ப் பின்னணி பாடகர் ஸ்ரீனிவாஸ் இசையமைப்பாளராக இருந்தார். பாடல் இசைக்கு கிருஷ்ணா சேத்தன் மற்றும் கவிய வர்மன் ஆகியோர் எழுதியிருந்தனர். சுசித் சுரேஸன், ஆனந்த அரவிந்தாக்சன் மற்றும் நிவாஸ் ஆகியோர் பாடியுள்ளனர்.\n\nSection::::குழு அமைப்பு.\nஆஸ்திரேலிய நடுநிலை வீரர் \"பிரெண்ட் லிவர்மோர்\" தலைமையில் முன்னாள் இந்திய பயிற்சியாளர் \"ஜோஸ் பிராசா\" பயிற்சியாளராக இந்த அணி நிர்வகிக்கப்படுகிறது. \n"}
{"id": "438437", "url": "https://ta.wikipedia.org/wiki?curid=438437", "title": "மெட்ராஸ் படகு விடுதி", "text": "மெட்ராஸ் படகு விடுதி\n\nசென்னை படகு விடுதி (Madras Boat Club) இந்தியாவின் தென்பகுதியில் ஒரு வரலாற்று முக்கியத்துவம் வாய்ந்த நகரமான சென்னை நகரில் அமைந்துள்ள பழமையான படகு மையங்களில் ஒன்றாகும். \n\nSection::::பின்னணி.\nஆங்கிலேயர்களின் சிறு குழுவொன்று மெட்ராஸில் (தற்போது சென்னை என்று அழைக்கப்படுகிறது) 1867 இல் இந்த விடுதியை நிறுவினார்கள். இவ்விடுதி முதலில் எண்ணூரில் துவங்கப்பட்டதென பதிவுகளும் உள்ளன, மற்றும் படகோட்டும் வழிகாட்டி ஒருவருடன் சில ஆங்கிலேயர்கள் பயணிப்பது போல படங்கள் இன்னமும் விடுதியின் காப்பகங்களில் கிடைக்கின்றன. இங்கிலாந்தின் ஒரு சில படகோட்டும் மாலுமிகள் இதில் ஈடுபாடு கொண்டு, விடுதி அமைப்பதற்கான யோசனை ஒன்றை உருவாக்கினர். \n\nபின்னர், 1892 ஆம் ஆண்டில், விடுதி அடையார் ஆற்றின் கரையில் அதன் தற்போதைய இடத்திற்கு மாற்றப்பட்டது. 1874-75 ஆம் ஆண்டில் ஏறக்குறைய 32 படகோட்டும் உறுப்பினர்கள் மற்றும் 24 மற்ற உறுப்பினர்கள் இருந்ததாக விடுதியின் முந்தைய பதிவுகள் தெரிவிக்கின்றன. \n\n1898 ஆம் ஆண்டில், பித்தளைப் பொத்தான்கள் மற்றும் விடுதி \"மோனோகிராம்\" அடங்கிய அடர்ந்த நீல நிற அங்கி அப்போதைய குழுவால் ஏற்றுக்கொள்ளப்பட்டது. இது அசல் வடிவமைப்பில் மாற்றம் இல்லாமல் இன்றும் பயன்படுத்தப்படுகிறது. சர்வதேச அளவிலான படகோட்டப் போட்டிகள் அந்த ஆண்டுகளில் மிகவும் வழக்கமாக நடத்தப்பட்டன, மேலும் அந்த விளையாட்டானது பரவலான செய்தி ஊடகத்தின் வழியே வெளிவந்தது. ஆரம்பப் பதிவுகளில் பெரும்பாலும் எஃப். ஹெச். வில்சன் என்பவர் அதிக போட்டிகளில் கலந்து கொண்டது தெரிய வ்ருகிறது. அவரது நுரையீரல் வலிமையே இதற்குக் காரணம். \n"}
{"id": "438443", "url": "https://ta.wikipedia.org/wiki?curid=438443", "title": "சென்னை பூங்காக்கள்", "text": "சென்னை பூங்காக்கள்\n\n2018 ஆம் ஆண்டில், நகரின் பசுமைப்பகுதி 14.9 சதவீதமாக மதிப்பிடப்பட்டுள்ளது, இது 2011 இல் 4.5 சதவீதமாக இருந்தது. நகரத்தின் தனிநபருக்கான பசுமைப் பகுதி 8.5 சதுர மீட்டர் என மதிப்பிடப்பட்டுள்ளது, இது உலக சுகாதார அமைப்பு பரிந்துரை செய்துள்ள நகர்ப்புறங்களின் பசுமைப் பகுதி 9 சதுர மீட்டர் என்பதற்கும் குறைவாகவே உள்ளது.\n\nடிசம்பர் 2016 ல் வார்தா புயல் காரணமாக 100,000 மரங்கள் அழிக்கப்பட்டன. 2018 ஆம் ஆண்டளவில், நகரத்தில் மரங்களின் அடர்த்தி 64.06 சதுர கிலோ மீட்டர் அளவு இருக்குமென மதிப்பிடப்பட்டுள்ளது. இது முழு நகரத்தின் 15 சதவீதத்திற்கும் மேலாகும். நகரத்தில் மரங்களை விட மிகவும் ஆதிக்கம் செலுத்தக்கூடிய இனங்களான பெருங்கொன்றை, புங்கை, வேம்பு, செம்மயிற்கொன்றை, மழை மரம், மற்றும் வெப்பமண்டல வாதுமை போன்றவைகள் அதிக அளவில் உள்ளன.\n\n34.58 சதுர கி.மீ பரப்பளவில் உள்ள திறந்தவெளி பரப்பளவு கொண்ட இவற்றில், 94 மரபு மற்றும் 42 குடும்பங்களில் 121 வகை மரங்கள் உள்ளன. தேனாம்பேட்டை மண்டலம் 68 வகையான மரஙளுடன் மிகவும் மாறுபட்டதாக உள்ளது, 38 வகையான இனங்கள் மட்டுமே மணலி மண்டலத்தில் உள்ளது. 51 பூங்காக்களுடன், அடையார் நகரம் மிக அதிகமான பூங்காக்கள் கொண்டதாக விளங்குகிறது, மேலும் திருவொற்றியூர் மண்டலத்தில் 4 பூங்காக்கள் என்ற குறைந்த அளவே உள்ளது. சென்னையின் பசுமைப் பகுதிகளின் பங்கினில், கிண்டி தேசிய பூங்கா மிக அளவில் ஆதிக்கம் ஆதிக்கம் செலுத்துகிறது, இது 2.71 சதுர கிலோ மீட்டர் என்ற பரப்பளவில் உள்ளது. இது அடையாறு ஆற்றின் தெற்கே ஒரு பரந்த பகுதியையும் உள்ளடக்கியுள்ளது.\n\nSection::::மண்டல அளவிலான எண்ணிக்கை.\nடிசம்பர் 2014 வரையில், இந்த நகரத்தில் சுமார் 396 பூங்காக்கள் இருந்தது. 2011 வரை, பழைய மாநகராட்சி வரம்புகளில் ஏழு மண்டலங்கள் 260 பொது பூங்காக்கள், 154 நடைப் பயிற்சிப் பூங்காக்கள் மற்றும் 103 மத்திய பூங்காக்கள், சென்னை கார்ப்பரேஷனின் பூங்கா துறையால் பராமரிக்கப்பட்டு வரப்படுகிறது, இதில் பல பூங்காக்கள் மோசமான பராமரிப்பு காரணமாக பாதிக்கப்பட்டுள்ளது. நகரின் புதிதாக சேர்க்கப்பட்ட எட்டு மண்டலங்களில் 265 இடங்களைக் கொண்டுள்ளன, இவற்றில் புதிய பூங்காக்களின் வளர்ச்சிக்கு அடையாளம் காணப்பட்டுள்ளன. 358 ஏக்கர் பரப்பளவில் அமைந்துள்ள தொல்காப்பியா பூங்கா நகரத்தில் உள்ள பெரிய பூங்காக்களில் ஒன்றாகும். இது அடையாறு ஆற்றின் கரையோரத்தின் பாதிக்கப்படக்கூடிய சுற்றுச்சூழலை மீட்பதற்காக உருவாக்கப்பட்டது.\n\nSection::::வளர்ச்சி.\nசென்னையின் பசுமைப் பகுதியானது நீர்த்தடம், வனப்பகுதி, பிரெய்லி புல்வெளிகள், ஈர நிலப்பகுதிகள், கால்வாய்கள், நீரோடைகள், மற்றும் ஏரிகள் ஆகியவற்றின் வெளிப்புற இடைவெளிகளால் மேலும் வளர்கிறது. சுதந்திரத்திற்கு முந்தைய நாட்களில், நகரத்தில் பூங்காக்களை பராமரிப்பதற்கான நிரந்தர தொழிலாளர்களின் எண்ணிக்கை 350 ஆக இருந்தது. இது நாளது வரை மாற்றியமைக்கப்படவில்லை.\n\nSection::::அதிகரிக்கும் பூங்காக்கள்.\n2011 வரை, நகரங்களில் 260 பூங்காக்கள் இருந்தன. அடுத்த ஆண்டில், 200 புதிய பூங்காக்கள் திறக்க முன்மொழியப்பட்டன. 2014 ஜனவரியில் இதில் ஏழு பூங்காக்கள் திறக்கப்பட்டன, மீதமுள்ளவை 2014 ஆம் ஆண்டு ஜூலை மாதம் முடிவடைந்தன. டிசம்பர் 2014 ல், சுமார் 396 பூங்காக்கள் இருந்தன. 2014 ஆம் ஆண்டு ஜூலை மாதம், சென்னை மாநகராட்சி, நகரில் 100 புதிய பூங்காக்களை உருவாக்க 440 க்கும் மேற்பட்ட திறந்த வெளி இடங்களை (\"OSR\") கண்டறிந்தது. மாநகராட்சி மார்ச் 2015 வாக்கில் நகரில் குறைந்தபட்சம் 560 பூங்காக்கள் வேண்டும் என திட்டமிட்டது. இதுடெல்லி (1,500), மும்பை (1,300), பெங்களூரு (721), ஹைதராபாத் இந்தியா (709) ஆகியவற்றின் எண்ணிக்கையை விட குறைவாகவே இருக்கும்.\n"}
{"id": "438469", "url": "https://ta.wikipedia.org/wiki?curid=438469", "title": "எஸ். ஸ்ரீனிவாச ஐயங்கார்", "text": "எஸ். ஸ்ரீனிவாச ஐயங்கார்\n\nசேஷாத்திரி ஸ்ரீனிவாச ஐயங்கார் (S. Srinivasa Iyengar) சி.ஐ.இ. (செப்டம்பர் 11, 1874 - மே 19, 1941) என அழைக்கப்படும் ஸ்ரீனிவாச ஐயங்கார், ஒரு இந்திய வழக்கறிஞராகவும், சுதந்திர போராட்ட வீரராகவும் இந்திய தேசிய காங்கிரஸின் அரசியல்வாதியாகவும் இருந்தார். ஐயங்கார் 1916 முதல் 1920 வரை சென்னை மாகாணத்தின் வழக்கறிஞர்-ஜெனரலாக இருந்தார். 1912 முதல் 1920 வரை சென்னை மாகாணத்தின் சட்ட உறுப்பினரும் 1923 முதல் 1930 வரை இந்திய தேசிய காங்கிரஸின் ஸ்வராஜியக் கட்சியின் தலைவராகவும் இருந்தார். ஸ்ரீனிவாச ஐயங்கார் புகழ்பெற்ற முதல் இந்திய வழக்கறிஞரான சர். வேம்பகும் பாஷ்யம் ஐயங்காரின் மருமகன் ஆவார். வழக்கறிஞர் ஜெனரல் சர் வேம்பகும் பாஷ்யம் ஐயங்காரைப் பின்பற்றுபவர்கள் அவரைத் தென்னிந்திய சிங்கம் என்று அழைத்தனர்.\n\nசென்னை மாகாணத்தின் ராமநாதபுரம் மாவட்டத்தில் ஸ்ரீனிவாச ஐயங்கார் பிறந்தார். அவர் சட்டத்தில் பட்டம் பெற்றார் மற்றும் ஒரு வழக்கறிஞராகப் பயிற்சி பெற்று சென்னை உயர்நீதிமன்றத்தில் 1916 இல் வழக்கறிஞர்-ஜெனரல் ஆக பதவி உயர்வு பெற்றார். அவர் பார் கவுன்சில் உறுப்பினராக பணியாற்றினார் மற்றும் ஆளுநரின் நிறைவேற்றுக் குழுவின் சட்ட உறுப்பினராக நியமிக்கப்பட்டார். அவர் தனது வழக்கறிஞர் ஜெனரல் பதவியை, ஆளுநர் நிறைவேற்றுக்குழுவின் அவரது இருக்கையை ராஜினாமா செய்து சி.ஐ.இ. க்குத் திரும்பினார்.\n\n1920 ஆம் ஆண்டு ஜலியன்வாலா பாக் படுகொலைக்கு எதிராக, இந்திய தேசிய காங்கிரஸில் சேர்ந்து ஒத்துழையாமை இயக்கத்தில் பங்கு பெற்றார். 1923 ஆம் ஆண்டில், மோதிலால் நேரு மற்றும் சித்தரஞ்சன் தாஸ் போன்ற தலைவர்களோடு சேர்ந்து மகாத்மா காந்தியுடன் தேர்தல்களில் பங்கேற்றார். பிரிவினை பிரிவுக்குப் பின்னர் ஸ்வராஜியக் கட்சி உருவாக்கப்பட்டது. 1926 தேர்தல்களில் பெரும்பான்மை பெற்றிருந்த போதிலும், ஐயங்கார் மாகாணத்தில் அரசாங்கத்தை அமைக்க மறுத்தபோது, அவர், தமிழ்நாடு காங்கிரஸ் கமிட்டியின் தலைவராகவும் பின்னர் சென்னை மாகாண ஸ்வராஜ்ய கட்சியின் தலைவராகவும் இருந்தார்.\n\nபின்னர் அவர், இந்திய லீக்கின் சுதந்திரத்தை நிறுவி, சைமன் கமிஷனுக்கு எதிரான போராட்டங்களை ஒழுங்கமைத்தார். மற்ற காங்கிரஸ் அரசியல்வாதிகளுடனான கருத்து வேறுபாடு காரணமாக, அரசியலில் இருந்து ஓய்வு பெற்றார். 1941 ஆம் ஆண்டு மே 19 இல், ஐயங்கார் சென்னையிலுள்ள அவரது இல்லத்தில் காலமானார்.\n\nஸ்ரீனிவாச ஐயங்கார் சென்னை சட்டப்பேரவையில் இருந்து வழக்கறிஞர் ஜெனரலாக நியமிக்கப்பட்ட இளைய வக்கீல் ஆவார். ஸ்ரீனிவாச ஐயங்கார் சுதந்திர போராட்ட வீரர்களான யு. முத்துராமலிங்கம் தேவர் மற்றும் சத்தியமூர்த்தி ஆகியோரின் வழிகாட்டியாகவும் இருந்தார். பின்னர் 1954 முதல் 1962 வரை தமிழ்நாடு காங்கிரஸ் கமிட்டியின் தலைவர் ஆனார். மற்றும் தமிழ்நாட்டின் முதலமைச்சராக பணியாற்றிய கே. காமராஜ் அவரது மிகப்பெரிய வழித்தோன்றலாகக் கருதப்படுகிறார். ஸ்ரீனிவாச ஐயங்கார் 1939 இல் எழுதிய \"\"மேனேஸ் ஹிண்டு லாஸ்\"\" புத்தகம் மிகவும் பாராட்டப்பட்ட மற்றும் நன்கு படிக்கப்பட்ட புத்தகம் ஆகும்.\n\nSection::::ஆரம்ப வாழ்க்கை.\nஸ்ரீனிவாச ஐயங்கார், செப்டம்பர் 11, 1874 அன்று ராமநாதபுரம் மாவட்டத்தின் முக்கிய நிலக்கிழாரான சேஷாத்திரி ஐயங்கார் என்பவருக்கு பிறந்தார். அவரது பெற்றோர்கள் ஸ்ரீ வைணவ பிராமணர்கள் வகுப்பைச் சேர்ந்தவர்கள். மதுரையில் பள்ளிப் படிப்பினை முடித்தார். சென்னை மாநிலக் கல்லூரியில் பட்டம் பெற்றார். அவரது ஆரம்ப பள்ளி கல்வியினை, அவரது தாய்மொழி தமிழில் படித்தார்.\n"}
{"id": "438472", "url": "https://ta.wikipedia.org/wiki?curid=438472", "title": "தாவரக்கரை", "text": "தாவரக்கரை\n\nதாவரக்கரை ( Thavarakarai) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும். இந்த ஊரானது தாவரக்கரை ஊராட்சிக்கு உட்பட்டது.\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான கிருஷ்ணகிரியில் இருந்து 75 கிலோமீட்டர் தொலைவிலும், தேன்கனிக்கோட்டையில் சென்னையில் 4 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 541 வீடுகள் உள்ளன. கிராமத்தின் மொத்த மக்கள் தொகையானது 2,382 ஆகும். இதில் ஆண்கள் எண்ணிக்கை 1,247, பெண்களின் எண்ணிக்கை 1,135 என உள்ளது.\n"}
{"id": "438478", "url": "https://ta.wikipedia.org/wiki?curid=438478", "title": "சி. எஸ். சேஷாத்திரி", "text": "சி. எஸ். சேஷாத்திரி\n\nசி. எஸ். சேஷாத்ரி (எப்.ஆர்.எஸ்) (C. S. Seshadri), பெப்ரவரி 29, 1932இல் பிறந்த) ஒரு இந்திய கணிதவியலாளர் ஆவார். இவர் சென்னை கணிதவியல் கழகத்தின் நிறுவனர் மற்றும் \"ஓய்வு பெற்ற இயக்குனர்\" ஆவார். மற்றும் இயற்கணித வடிவவியலில் இவரது பணிக்காக அறியப்படுகிறார். மேலும், இவரது பங்களிப்பு, \"சேஷாத்ரி கான்ஸ்டண்ட்\" என அழைக்கப்படுகிறது.\n\nஇவர் 2009 ஆம் ஆண்டில் நாட்டின் மூன்றாவது உயர்ந்த குடிமகன் விருதான. பத்ம பூஷணைப் பெற்றார்,\n\nSection::::பட்டங்கள் மற்றும் பதிவுகள்.\nஅவர் 1953 இல் சென்னை பல்கலைக்கழகத்தில் கணிதத்தில் ரெசின் மற்றும் எஸ். நாராயணன் போன்றோரின் வழிகாட்டுதலில் பி.ஏ. (ஹானர்ஸ்) பட்டம் பெற்றார். அவர் தனது முனைவர் பட்டத்தை 1958 ஆம் ஆண்டு பாம்பே பல்கலைக்கழகத்தில் கே. சந்திரசேகரனின் மேற்பார்வையில் பெற்றார். 1971 ஆம் ஆண்டில் இந்திய அகாதமி ஆஃப் சயின்ஸின் உறுப்பினராகத் தேர்ந்தெடுக்கப்பட்டார்.\n\n1953 முதல் 1984 வரை மும்பையில் உள்ள டாட்டா அடிப்படை ஆராய்ச்சிக் கழகத்தின் (டி.ஐ.எப்.ஆர்) கணித பாடத்திட்டத்தில் சேஷாத்ரி ஒரு ஆராய்ச்சி பேராசிரியராக தொடங்கி ஒரு மூத்த பேராசிரியராக உயர்ந்தார். 1984 முதல் 1989 வரை, சென்னை நகரில் உள்ள கணித அறிவியல் கழகத்தில் (ஐ.எம்.எஸ்.சி.) பணியாற்றினார். 1989 முதல் 2010 வரை, சென்னை கணிதவியல் கழகத்தின் நிறுவன இயக்குனராக பணியாற்றினார். டிசம்பர் 2010 இல் சென்னை கணிதவியல் நிறுவனத்தின் இயக்குனர் பதவியிலிருந்து அவர் விலகினார். 2011 ஜனவரி 1 முதல் சென்னை கணிதவியல் கழகத்தின் ஓய்வு பெற்ற இயக்குனராக இருக்கிறார்.\n\nSection::::ஆராய்ச்சி வேலை.\nசேஷாத்ரியின் முக்கிய வேலை இயற்கணித வடிவியல் ஆகும் . அவர் எம்.எஸ். நரசிம்மனுடன் சேர்ந்து கண்டுபிடித்த ஒற்றை திசையன் அம்சங்கள் மற்றும் நரசிம்மன்-சேஷாத்ரி தேற்றம் இயற்கணித வடிவியல் துறையில் தாக்கத்தை ஏற்படுத்தியிருக்கிறது. அவரது படைப்புக்களான ஜியோமெட்ரிக் பன்மையாக்கல் தியரி மற்றும் ஸ்க்யுபர்ட் வகைகள் குறித்த அவரது பணி, குறிப்பாக அவரது நிலையான ஒற்றை கோட்பாட்டின் அறிமுகம், பரவலாக அங்கீகரிக்கப்பட்டுள்ளது. சேஷாத்ரி பங்களிப்புகளில்,இந்தியாவில் கணிதம் குறித்த ஆய்வுக்காக சென்னை கணிதவியல் கழகத்தை, உருவாக்கியது மிக முக்கியமாக கருதப்படுகிறது.\n"}
{"id": "438479", "url": "https://ta.wikipedia.org/wiki?curid=438479", "title": "இந்தோனேசிய இந்தியர்கள்", "text": "இந்தோனேசிய இந்தியர்கள்\n\nஇந்தோனேசிய இந்தியர்கள்(\"Indian Indonesian\") என்பவர்கள் இந்தோனேசியாவில் வாழ்ந்துவந்த ஒரு குழுவினர் மற்றும் அவர்களின் முன்னோர்கள் முதலில் இந்திய துணைக்கண்டத்திலிருந்து வந்தவர்கள் என்பதால் இவ்வாறு அழைக்கப்படுமின்றனர். இந்தோனேசிய இந்தியர்கள் மட்டுமல்லாது இந்தோனேசிய பாக்கிஸ்தானியர்களும் இவ்வாறு அழைக்கப்படுகின்றனர். ஜனவரி 2012 இந்திய வெளியுறவு அமைச்சகத்தின் கணக்கின்படி, இந்தியாவில் சுமார் 120,000 வெளிநாட்டு இந்தியர்களில் இந்தோனேசியாவில் வாழ்ந்த 9,000 இந்தியர்கள் உள்ளனர். அவர்களில் பெரும்பான்மையினர் வடக்கு சுமத்ரா மற்றும் பண்டா ஆஷே, சூராபாயா , மேடான் மற்றும் ஜகார்த்தா போன்ற நகரங்களில் குவிந்திருந்தனர். இருப்பினும், இந்திய இந்தோனேஷிய மக்களின் சரியான புள்ளிவிவரங்களைப் பெறுவதற்கு இயலாது, ஏனென்றால் அவர்களில் பெரும்பான்மையானோர் உள்ளூர் இந்தோனேஷியர்களிடமிருந்து பிரித்தறிய முடியாதவர்களாக மாறியுள்ளனர். \nஇந்தியத் துணைக் கண்டத்திலிருந்து பல்வேறு மக்கள் வரலாற்று காலத்திற்குப் பின்னர் இந்தோனேசிய தீவுப் பகுதிக்கு அடிக்கடி சென்றனர். உதாரணமாக பாலி நகரில் முதலாம் நூற்றாண்டுகளின் உபயோகப்படுத்தப்பட்ட மட்பாண்டங்கள் மீட்கப்பட்டுள்ளன. உண்மையில், இந்தோனேசியா என்ற பெயர் இலத்தீன் \"சிந்து\" (இந்தியா) மற்றும் கிரேக்க \"நெசோஸ்\" (தீவு) \"என்பதிலிருந்து வருகிறது, இது இந்திய தீவுப்பகுதி என்று பொருள்படும்.\n\n4 வது மற்றும் 5 ஆம் நூற்றாண்டுகளில் இருந்து, இந்திய கலாச்சார தாக்கங்கள் இங்கு இன்னும் அதிகமாக காணப்பட்டன. பரம்பரிய தமிழ் மொழி அங்குள்ள கல்வெட்டுகளில் பயன்படுத்தப்பட்டது. இருப்பினும், 7 ஆம் நூற்றாண்டிற்குப் பின்னர், இந்திய மொழிகளில், உள்ளூர் மொழிகளே அடிக்கடி பயன்படுத்தப்பட்டது, இது ஏற்கனவே பிரகிருதம் மற்றும் தமிழ் மொழியிலிருந்த பல வார்த்தைகளைக் கொண்டிருந்தது. அதோடு மட்டுமல்லாமல், சுதேச இந்தோனேசியர்கள் இந்து சமயத்தையும் புத்த மதத்தையும் தழுவினர் .\n\nபல இந்திய மக்கள் இந்தோனேசியாவில் குடியேறி உள்ளூர் மக்களுடன் இணைந்து இயங்கினர். 9 ஆம் நூற்றாண்டில் மத்திய ஜாவாவின் கிடைத்த ஒரு ஒரு கல்வெட்டில், பல்வேறு இந்திய மக்களின் (மற்றும் தென்கிழக்கு ஆசிய மக்கள்) பெயர்கள் குறிப்பிடப்பட்டுள்ளன. பின்னர், இஸ்லாமியம் எழுச்சி கொண்டு, இந்த மதம் 11 ஆம் நூற்றாண்டில் அரேபியர்கள் மூலம் இந்தோனேசியாவிற்கு கொண்டுவரப்பட்டது. \n\nமேடான் , வடக்கு சுமத்ரா போன்ற இடங்களில் இன்றும் இந்தியாவில் இருந்து மக்கள் குடியேறுகின்றனர். 75,000 மக்களைக் கொண்ட, ஒரு பெரிய (தமிழ் மக்கள்) சமூகம் இருக்கலாம் என மதிப்பிட்டுள்ளது. இந்தோனேசியாவில், பல்வேறு வட இந்தியர்கள் காணப்படுகின்றனர். பொதுவாக அவர்களது தொழில்கள் ஜவுளி தொழில்களுடன் இணைந்துள்ளன. சீன இந்தோனேஷியர்களைப் போலவே பலர் கடை உரிமையாளர்களாக உள்ளனர்.\n\nஅதிகாரபூர்வ புள்ளிவிவரங்கள் இல்லாத போதிலும், கிட்டத்தட்ட 25,000 வெளிநாட்டு வாழ் இந்தியர்கள் இந்தோனேசியாவில் வாழ்ந்து வருகின்றனர் என மதிப்பிடப்பட்டுள்ளது. \n"}
{"id": "438489", "url": "https://ta.wikipedia.org/wiki?curid=438489", "title": "சென்னையில் வியாபாரம்", "text": "சென்னையில் வியாபாரம்\n\nதென்னிந்தியாவின் முக்கிய சில்லறை விற்பனை மற்றும் வியாபார மையமாக சென்னை உள்ளது, அதன் புறநகர்ப்பகுதிகளில் சில பிரத்யேக வியாபாரத் தளங்களாக சேவை செய்கின்றன. பதினேழாம் நூற்றாண்டில் நகரத்தை உருவாக்கியதில் இருந்து, நகரின் பிரதான வர்த்தக மையத்தில் ஜார்ஜ் டவுனும் ஒன்றாகும். எனினும், பல நூற்றாண்டுகள் கடந்து, நகரத்தின் மத்திய வர்த்தக மையமானது புனித ஜார்ஜ் கோட்டையிலிருந்து தெற்கு நோக்கி நகர்ந்து, தற்போதுள்ள அண்ணா மேம்பாலம் நோக்கி நகர்கிறது. தியாகராய நகர் சில்லறை வணிகத்தில் முக்கிய இடத்தில் உள்ளது. இந்தியாவின் மிகப்பெரிய வியாபாரத் தளமாக சென்னை அமைந்துள்ளது. புது தில்லி \"கன்னாட் பிளேஸ் வருவாயை விடவும் ,\" அல்லது மும்பை இணைப்பு சாலை ஆகியவற்றை விடவும் இருமடங்கில் இது அதிகமாக உள்ளது.\n\nSection::::வரலாறு.\nபத்தொன்பதாம் நூற்றாண்டின் முடிவில் சென்னையின் ஜார்ஜ் டவுன் பகுதிகளில் முதல் பட்டுச்சேலை கடைகள் தோன்றின. இந்தக்கடைகள் 1915இல், புதிய கடைகள் திறக்கப்படும் வரை பிரபலமாக இருந்து. சிந்தாதிரிப்பேட்டை அருகில் புதிய கடைகள் திறக்கப்பட்டன தொடர்ந்து திருவல்லிக்கேணி பார்த்தசாரதி கோவில் அருகிலும் புதிய கடைகள் உர்ய்வாயின. பின்வரும் ஆண்டுகளில். 1930 களின் பிற்பகுதியில், மயிலாப்பூர் கபாலீஸ்வரர் ஆலயத்திற்கு அருகே இதே போன்ற கடைகள் திறக்கப்பட்டன. இந்த நேரத்தில், 1923 ஆம் ஆண்டில் மாம்பலத்தை அடுத்த தியாகராயர் நகர் விரிவாக்கம் ஆனது. 1911 ஆம் ஆண்டில் எழும்பூரில் இருந்து காஞ்சிபுரம் வரை புறநகர் ரயில் பாதை அமைத்து மாம்பலத்தில் ஒரு புகை வண்டி நிலையம் ஏற்படுத்தப்பட்டது. 1950 களில், துணிக் கடைகள் தியாகராயர் நகரில் தோன்றியது, விரைவிலேயே அங்கு நகைக் கடைகளும் திறக்கப்பட்டன.\n\nSection::::சில்லறை வணிகம்.\nதென்னிந்திய பிராந்தியத்தில் மிக முக்கியமான தங்கச் சந்தையாக சென்னை உள்ளது, இது மொத்த தேசிய உற்பத்தியில் 45 சதவிகிதமான 800 டன் ஆகும். தியாகராயர் நகரில் 70 முதல் 80 சதவீதம் தங்கம் விற்பனை செய்யப்படுகிறது.\n\n2012 ஆம் ஆண்டு \"குஷ்மேன் & வேக்ஃபீல்ட்\" அறிக்கையின்படி \"உலகின் முக்கிய வீதிகளின் வியாபாரத்தில்\" , நுங்கம்பாக்கத்தின் \"காதர் நவாஸ் கான்\" சாலை, முதல் 10 இடங்களில் பிடித்துள்ளது. இது, 2009 ம் ஆண்டில், 36.7 சதவிகிதம் அதிகரிக்கப்பட்டுள்ளது.\n"}
{"id": "438491", "url": "https://ta.wikipedia.org/wiki?curid=438491", "title": "மதுரை என். கிருஷ்ணன்", "text": "மதுரை என். கிருஷ்ணன்\n\nமதுரை நாராயணன் கிருஷ்ணன் (Madurai N. Krishnan) (1928-2005) ஒரு இந்திய இசைக்கலைஞராக இருந்தார். இவர் கர்நாடக இசையில் தேர்ச்சி பெற்றவர். இவர், இசையின் மூன்று அம்சங்களான பாடல்களைப் பாடுவது, பாடல்களை எழுதுவது, மற்றும் இசையமைத்தல் போன்றவற்றில் சிறந்து விளங்கினார். 1992 இல், நான்காவது மிக உயரிய சிவிலியன் விருதான பத்மஸ்ரீ விருது, இந்திய அரசால் அவருக்கு வழங்கப்பட்டது. மற்றும் அதைத் தொடர்ந்து 2003இல், மூன்றாவது மிக உயரிய சிவிலியன் விருதான பத்ம பூசண் விருது வழங்கப்பட்டது. மேலும், அவர் சங்கீத நாடக அகாதமி விருது , யுனெஸ்கோ விருது மற்றும் கலைமாமணி விருதினைப் பெற்றவராவார்.\n\nSection::::சுயசரிதை.\nமதுரை என் கிருஷ்ணன் அக்டோபர் 31, 1928 இல் தென் இந்திய மாநிலமானதமிழ்நாட்டிலுள்ள மதுரையில் பிறந்தார். இவரது தந்தை நாராயண ஐயங்கார், ஒரு ஹரிகதா சொற்பொழிவாளர் மற்றும் சமஸ்கிருதப் பண்டிதராவார். இசைக்கலைஞர்கள் குடும்பத்தில் பிறந்த இவரின் மூத்த சகோதரர் மதுரை என். ஸ்ரீனிவாச ஐயங்கார், நன்கு அறியப்பட்ட வயலின் கலைஞர் ஆவார். மற்றும் புகழ்பெற்ற இசைக்கலைஞர்களான அரியக்குடி ராமானுஜ ஐயங்கார் மற்றும் ராமநாதபுரம் பூச்சி சீனிவாச ஐயங்கார் ஆகியோர் இவரது உறவினர்கள் ஆவார்கள். இவர், தனது ஆரம்பகால இசை பயிற்சியினை தந்தை மற்றும் மூத்த சகோதரரிடமிருந்து பெற்றுக்கொண்டார். பின்னர், காரைக்குடி தமிழ் இசைப் பள்ளியில் முறையாகப் பயிற்சி பெற்றார். பின்னர், அரியக்குடி வித்துவானிடம், 18 ஆண்டுகள் குருகுல வழியில் , மெலவூரில் தங்கியிருந்து, இசையைக் கற்றுக்கொண்டார். புகழ்பெற்ற இசைக்கலைஞர்களான பாலக்காடு டி. எஸ். மணி ஐயர் மற்றும் வேலூர் ஜி. ராமபத்ரன் ஆகியோருடன் இணைந்து திருப்பதியில் முதன்முறையாகப் பாடினார்.\n\nகிருஷ்ணன், நடனங்களுக்காகவும், மற்றும், திருப்பாவை , நாலாயிர திவ்ய பிரபந்தம் மற்றும் திருவாசகம் போன்ற இலக்கிய படைப்புகளுக்காகவும் இசையமைத்திருக்கிறார். மூன்று அம்சங்களில் அவரது இசைத் திறமை வெளிப்பட்டது. அவை பாடல்கள் பாடுவது, பாடல்கள் எழுதுவது மற்றும் எழுதிய பாடல்களுக்கு இசையமைப்பு செய்வது போன்றவை ஆகும். இந்த மூன்று திறனையும் ஒருங்கே பெற்றதால், அவர் மோனிகர் மற்றும் வாகீயக்காரா என்று அழைக்கப்பட்டார். சுதாகரன் ரகுபதி மற்றும் சித்ரா விஸ்வேஸ்வரன் உள்ளிட்ட பல குறிப்பிடத்தக்க நடன கலைஞர்கள் கிருஷ்ணனின் பாடல்களுக்கு நடனமாடியுள்ளனர். மேலும், அவர் 1965 ஆம் ஆண்டில் சுதாராணி ரகுபதி மற்றும் இவரால் தொடங்கப்பட்ட \"ஸ்ரீ பாரதாலயாவின்\" இயக்குனராகவும் பணியாற்றினார்.\n\n2005 ஆம் ஆண்டு அக்டோபர் 9 ம் தேதி, தனது 76வது வயதில், சென்னை மருத்துவமனையில் , கிருஷ்ணன் இறந்தார். அவர் தன் நான்கு மகள்களின் உதவியோடு வாழ்ந்தார்.\n"}
{"id": "438503", "url": "https://ta.wikipedia.org/wiki?curid=438503", "title": "அம்சலேகா", "text": "அம்சலேகா\n\nஅம்சலேகா (Hamsalekha) 1951 ஜூன் 23 அன்று பிறந்த ஒரு இந்திய இசை அமைப்பாளர் மற்றும் பாடலாசிரியர் ஆவார். 1980 களின் பிற்பகுதியிலிருந்து தென்னிந்திய சினிமா உலகில் குறிப்பாக, கன்னட திரைப்பட துறையில் பணிபுரிந்து வருகிறார். அவர் ஒரு திரைக்கதை எழுத்தாளர், உரையாடல் எழுத்தாளர், கருவி கலைஞர் மற்றும் ஒரு நடத்துனரும் ஆவார். 300 க்கும் மேற்பட்ட திரைப்படங்களுக்கு பாடல்கள் எழுதி இசையமைத்துள்ளார்.\n\nஅம்சலேகா பொதுவாக \"நாத பிரம்மா\" என்ற பெயரால் அழைக்கப்படுகிறார் இசையமைப்பாளராகவும், பாடலாசிரியராகவும், இளைய தலைமுறையினருக்கு மிகுந்த உற்சாகத்தை ஏற்படுத்தும் பாணியில் இசையமைத்து வருகிறார். அவர் நாட்டுப்புற ஒருங்கிணைப்பு மற்றும் மேற்கத்திய சினிமா உணர்வை பிரதான சினிமாவில் அறிமுகப்படுத்தினார். பல இசை திறமைகளை (பாடகர்கள், இசையமைப்பாளர்கள் மற்றும் பாடலாசிரியர்கள்) திரைப்படத்துறைக்கு அறிமுகப்படுத்தி அவர்களுக்கு அவர் அங்கீகாரம் பெற்றித் தந்துள்ளார்.\n\nசிறந்த இசை இயக்குனர் பிரிவில் ஒரு தேசிய திரைப்பட விருது மற்றும் ஆறு \"ஃபிலிம்ஃபேர்\" விருதுகளை அம்சலேகா பெற்றுள்ளார், மேலும், ஏழு கர்நாடக மாநில திரைப்பட விருதுகள் - இசையமைப்பாளாரக நான்கு மற்றும் பாடல் வரிகளுக்காக மூன்றும் - பெற்றுள்ளார். பெங்களூர் பல்கலைக்கழகத்தால் வழங்கப்படும் கௌரவ \"டாக்டர்\" பட்டம் பெற்றவர்.\n\nSection::::ஆரம்ப கால வாழ்க்கை.\nஅம்சலேகா இந்தியாவின் மாண்டியாவில் கோவிந்தராஜு கங்கராஜு எனற இயற் பெயருடன் பிறந்தார். தனது தந்தையின் அச்சுக்கூடத்தில் பணியாற்றினார். பின்னர் அவரது சகோதரர் பாலகிருஷ்ணனின் இசைக்குழுவில் சேர்ந்தார். அவரிடம் கவிதை எழுதும் மற்றும் இசையை உருவாக்கும் ஒரு பெரிய திறமை இருந்தது. அவர் \"அம்சலேகானி\" என மறுபெயரிட்டுக் கொண்டார். ஏனெனில் அவரது குரு வாவனி நீலகண்டப்பா வழங்கிய \"ஸ்வான்\" என்னும் பேனாவை கன்னட மொழியில் எழுத பயன்படுத்தினார். பின்னர், அவரது ஆசிரியர் \"அம்சலேகா\" என்ற பெயரை மாற்றினார். திரைப்பட இயக்குனரான எம். என் .பிரசாத்தின் திரைப்படங்களில் அவர் அறிமுகப்படுத்தப்பட்டார், நடிகர் உதயகுமாரின் \"திரிவேணி\" (1973) திரைப்படத்திற்கான ஒரு பாடல் எழுத வாய்ப்பளித்தார். இசையாசிரியராக அவரது முதல் படம் \"ரகுசந்திரா\" வெளியிடப்படவில்லை. பின்னர் \"நானு நன்னா ஹென்டத்தி \" (1985) படத்திற்கான உரையாடல் மற்றும் பாடலாசிரியராக தனது திரை வாழ்க்கையைத் தொடங்கினார். பின்னர் நடிகர் இயக்குனர் ரவிச்சந்திரன் உடன் \"பிரேமலேகா\" படத்தில் இணைந்த பிறகு அவரது புகழ் அதிகரித்தது. இது 1987 இல் வெளியிடப்பட்டது.\n\nSection::::குடும்ப வாழ்க்கை.\n1990களில் பின்னணி பாடகரான லதாவை அம்சலேகா திருமணம் செய்து கொண்டார். இத்தம்பதியருக்கு அலங்கார் என்ற ஒரு மகனும், தேஜஸ்வினி, நந்தினி என இரண்டு மகள்களும் உள்ளனர். அலங்கார் நடிகர் மற்றும் இசைக்கலைஞராக படங்களில் பணிபுரிகிறார்.\"சுக்கி\", \"தபோரி\" மற்றும் \"ரோஜா\" போன்றத் திரைப்படங்களில் தொடர்புடையவர். அவர் பெங்களூரு பல்கலைக்கழகத்திலிருந்து நாடகம் மற்றும் இயக்கத்திற்கான முதுகலைப் பட்டம் பெற்று அவரது தந்தை அம்சலேகாவுடன் பல நாடகங்களை இயக்குகிறார். இவரது மகள் நந்தினி தனது பின்னணிப் பாடலை \"சிக்சர்\" (2006) திரைப்படத்துடன் தொடங்கினார்.\n\nSection::::குறிப்பிடத்தக்க படைப்புகள்.\n\"பிரேமலேகாவில்\" பணிபுரிந்த பிறகு, கன்னட திரைப்படத்தில் பல வெற்றிகளுடன் ஹம்சலேகா மிகப்பெரிய இசை இயக்குனர்களில் ஒருவராக ஆனார். மேற்கத்திய, பாப், ராக், ஹிப் ஹாப், இந்திய \"கிளாசிக்கல்\", நாட்டுப்புற, \"கஜல்\" , \"சூஃபி\" மற்றும் குத்தாட்டப் பாடல்கள் உள்ளிட்ட பல வகை இசை பாணிகளை அவர் அவ்வப்போது பயன்படுத்துகிறார். \"ஸ்பார்சா\" படத்திற்கு இசையமைத்த \"சந்திரகிந்தா சாந்தா\" என்ற கசல் பாடல் பெரிய வெற்றி பெற்றது. \"ஹாகுலு வெஷா\" படத்தில் அவரது இசை செயற்கைத் ஒலியைப் பயன்படுத்தாமல் கிராமிய மற்றும் நாட்டுப்புற உணர்வைக் கொண்டிருந்தது. 2010 ஆம் ஆண்டு திரைப்படமான \"நானு நன்ன கனசு\" என்றப் படம் அவரது இசை விமர்சகர்கள் மற்றும் ரசிகர்களால் பாராட்டப்பட்டது. 2011 ஆம் ஆண்டில் அவர் இசையமைத்த \"புத்தக்கன ஹைவே\" படத்திற்காக அவருக்கு தேசிய விருது கிடைத்தது.\n\nடாக்டர் ராஜ் குமார், பி. பீ. ஸ்ரீநிவாஸ், பி. சுசீலா, கே. ஜே. அஸுதாஸ், எஸ். பி. பாலசுப்ரமணியம், வாணி ஜெயராம், எஸ். ஜானகி, கே.எஸ். சித்ரா,கவிதா கிருஷ்ணமூர்த்தி, மஞ்சுள குருராஜ், ராஜேஷ் கிருஷ்ணன், சோனு நிகம், ஹரிஹரன் மற்றும் சிரேயா கோசல் ஆகியோரால் பாடப்பட்ட பல பாடல்களுக்கு இவர் இசையமைத்திருந்தார்.\n\nSection::::பிற இசை.\nஅம்சலேகா மேடை நாடகங்களுக்கும் தனிப்பட்ட ஆல்பங்களுக்கும் இசையமைத்துள்ளார்.\n\nSection::::எழுத்தாளராக.\nஅம்சலேகா பல திரைப்படங்களுக்கு கதைகள், திரைக்கதை மற்றும் உரையாடல்கள் எழுதியுள்ளார்.\n\nSection::::வழிகாட்டியாக.\nஅம்சலேகா பல குறிப்பிடத்தக்க பாடகர்கள், இசை இயக்குநர்கள், பாடலாசிரியர், கன்னட திரைப்படத் துறையில் இயக்குநர்கள் ஆகியோர்களுக்கு வழிகாட்டியாக இருக்கிறார்.\n"}
{"id": "438504", "url": "https://ta.wikipedia.org/wiki?curid=438504", "title": "சிட்டுக் குருவி1", "text": "சிட்டுக் குருவி1\n\nசிட்டுக் குருவி (\"Sparrow\") முட்டையிட்டுக் குஞ்சு பொரிக்கும் பறவையினத்தைச் சேர்ந்த உயிரினமாகும். சிட்டுக் குருவிகள் பசரீன்கள் குடும்பத்தைச் சார்ந்தவை.இந்தியாவில் இவை \"வீட்டுக்குருவிகள்\", \"அடைக்கலக்குருவிகள்\",\"ஊர்க்குருவிகள்\", \"சிட்டுக்குருவிகள்\" ஆகிய பெயர்களால் அழைக்கப்படுகின்றன. காகத்திற்கு அடுத்து மனிதனுக்கு நன்கு அறிமுகமான பறவை குருவியாகும்.\n\nசிட்டுக் குருவியின் வகைகள்\n"}
{"id": "438508", "url": "https://ta.wikipedia.org/wiki?curid=438508", "title": "தலை எழுத்து", "text": "தலை எழுத்து\n\nதலை எழுத்து (Thalai Ezhuthu) எத்திராஜ் இயக்கத்தில், 2009 ஆம் ஆண்டு வெளியான இந்தியத் தமிழ்த் திரைப்படமாகும். ரிச்சர்ட் ராஜ் தயாரிப்பில், காட்வின் இசை அமைப்பில், 10 ஜூலை 2009 ஆம் தேதி இப்படம் வெளியானது. ரிச்சர்ட் ராஜ், பூஜா காந்தி, மீரா கிருஷ்ணன், பாலா சிங் மற்றும் பலர் நடித்துள்ளனர்.\n\nSection::::நடிகர்கள்.\nரிச்சர்ட் ராஜ், பூஜா காந்தி, மீரா கிருஷ்ணன், பாலா சிங், பக்ரு, ராஜ் பி. கண்ணன், ஆர். ஆர். ரெட்டியார், ராகவேஷ், டேனியல் பாஸ்கர், ஸ்ரீலதா, விஜி கண்ணன், மித்ரன், முரளி மோகன், பாபு, மங்களம் குருக்கள்\n\nSection::::கதைச்சுருக்கம்.\nமென்பொருள் பொறியாளரான ராஜ் (ரிச்சர்ட் ராஜ்) தன் தாயுடன் (மீரா கிருஷ்ணன்) வாழ்ந்து வருகிறான். மாற்றுத்திறனாளிகளுக்கு பயனுறும் வகையில் கருவி ஒன்றை கண்டுபிடிக்கிறான் ராஜ். அந்த கருவியை அபகரிக்க, ஊழல் அரசியல்வாதி ஒருவர் முயற்சி செய்கிறார். அந்நிலையில், பூஜாவை சந்திக்க நேரிட்டு, அவள் வசம் காதலில் விழுகிறான் ராஜ்.\n\nபின்னர், விபத்தில் சிக்கும் ராஜால், பேச இயலாமல் போகிறது. ராஜின் அம்மாவிற்கு மாரடைப்பு ஏற்பட்டு, அவரை காப்பாற்ற ராஜிற்கு பணம் நிறைய தேவைப்படுகிறது. அப்போது, ஒரு மனநல மருத்துவ மனையில் ராஜை சேர்த்துவிட்டு, ராஜின் அந்த கருவியை திருடி, விற்க முயல்கிறாள் பூஜா.\n\nபூஜா ஒரு மனநலம் பாதிக்கப்பட்ட பெண் என்றும், பணத்திற்காக அவள் எதுவும் செய்வாள் என்பதால், அவளை காவல் அதிகாரி கார்த்திக் (சாக்ஷி சிவா) தேடி வருகிறார். பின்னர் என்னவானது என்பதே மீதிக் கதையாகும்.\n\nSection::::தயாரிப்பு.\nநியூஸிலாந்தில் உணவகம் ஒன்றை நடத்திவரும் வெளிநாடு வாழ் இந்தியரான ரிச்சர்ட் ராஜ் இப்படத்தை தயாரித்து, முக்கிய வேடத்திலும் நடித்துள்ளார். தன் உணவகத்திற்கு வந்த மாற்றுத்திறனாளி மென்பொருள் பொறியாளர் ஒருவர் இப்படம் உருவாவதற்கு உந்துதலாக அமைந்தார். படப்பிடிப்பு போபால் அருகில் நடந்தது. ரிச்சர்ட் ராஜின் தந்தை எத்திராஜ் இப்படத்தை இயக்கினார். சன் தொலைக்காட்சியில் வேலை செய்யும் டோமினிக் சாவியோ ஒளிப்பதிவு செய்தார்.\n\nSection::::ஒலிப்பதிவு.\nஇப்படத்தின் பின்னணி மற்றும் பாடல்களின் இசையை அமைத்தவர் காட்வின் ஆவார். பிரியன் மற்றும் ஜெகன் பாடல் வரிகளை எழுதினர். 6 பாடல்களை கொண்ட ஒலித்தொகுப்பு 2009 ஆம் ஆண்டு வெளியானது.\n\n"}
{"id": "438512", "url": "https://ta.wikipedia.org/wiki?curid=438512", "title": "இவன் அவனேதான்", "text": "இவன் அவனேதான்\n\nஇவன் அவனேதான் (Ivan Avanethan) பி. ஸ்ரீதர் இயக்கத்தில், 1960 ஆம் ஆண்டு வெளியான இந்தியத் தமிழ்த் திரைப்படமாகும். டி. ஜி. ராஜ் தயாரிப்பில், எம். ரங்கா ராவ் இசை அமைப்பில், 25 மார்ச் 1960 அன்று இப்படம் வெளியானது. உதயகுமார், எஸ். வி. சஹஸ்ரநாமம், பண்டரிபாய், கே. சக்ரபாணி, அம்பிகா, தேவிகா மற்றும் பலர் நடித்துள்ளனர்.\n\nSection::::நடிகர்கள்.\nஉதயகுமார், எஸ். வி. சஹஸ்ரநாமம், பண்டரிபாய், கே. சக்ரபாணி, அம்பிகா, தேவிகா, ஏ. கே. வீராசாமி, எஸ். என். லட்சுமி, ராஜாமணி, உமா.\n\nSection::::கதைச்சுருக்கம்.\nபடிக்காத கிராம இளைஞன் முத்து. தன் அத்தை மகள் மாலினியை விரும்பி வருகிறான். தந்தை இல்லாத மாலினியை, அவளது தாய் வளர்த்து வருகிறாள். மாலினியின் தாய் படித்து பணம்படைத்தவர் என்பதால், முத்துவை வெறுக்கிறார். லக்ஷ்மியின் கணவன் சுந்தர். சுந்தருக்கு பிரேமா என்ற காதலியும் உண்டு. மாலினியின் அழகிலும் செல்வத்திலும் மயங்கிய சுந்தர், மாலினியை ஒரு சிறந்த மேடை நாடக நடிகையாக ஆக்குவதாக பொய் சொல்கிறான். மாலினியின் செல்வத்தை அடைய நினைக்கும் சுந்தருக்கு முத்து தடையாக அமைகிறான். குணபூஷணம் என்ற ஒரு மனநல மருத்துவர் இருந்தார். முத்து, மாலினி, சுந்தர், லட்சுமி, பிரேமா ஆகியோர் அவரிடம் சிகிட்சைக்காக சென்றனர். அவர்களை குணப்படுத்தி, எவ்வாறு அவர்களது பிரச்சனைகளை மருத்துவர் சரி செய்தார் என்பதே மீதிக் கதையாகும்.\n\nSection::::ஒலிப்பதிவு.\nஇப்படத்தின் பின்னணி மற்றும் பாடல்களின் இசையை அமைத்தவர் எம். ரங்கா ராவ் ஆவார். தஞ்சை என். ராமையா தாஸ், எம். எஸ். சுப்பிரமணியம், கலைப்பித்தன், வில்லிபுதன், கோவை சபாபதி ஆகியோர் பாடல் ஆசிரியர்கள் ஆவர். பி. பி. ஸ்ரீனிவாஸ், பி. லீலா, திருச்சி லோகநாதன், எஸ்.சி. கிருஷ்ணன், சீர்காழி கோவிந்தராஜன், எம். எஸ். ராஜேஸ்வரி, எஸ். ஜானகி ஆகியோர் பாட்டுக்களை பாடினர்.\n\nSection::::வரவேற்பு.\nவணிக ரீதியாக வெற்றிபெற்ற இவன் அவன்தான் திரைப்படத்தின் ஒளிநாடா இருப்பதாக எங்கும் அறியப்படவில்லை.\n\n"}

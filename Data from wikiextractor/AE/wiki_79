{"id": "459683", "url": "https://ta.wikipedia.org/wiki?curid=459683", "title": "ஜார்ஜ் வாஷிங்டன் பாலம்", "text": "ஜார்ஜ் வாஷிங்டன் பாலம்\n\nஜார்ஜ் வாஷிங்டன்பாலம் ; அமெரிக்காவின் இரட்டை தளங்கள் உள்ள தொங்கு பாலம் ஆகும். ஹட்சன் நதி முழுவதிலும் அகலமாகப் பரவியுள்ள இப்பாலம், நியூயார்க்கு நகரத்தை மன்ஹாட்டன் அருகிலுள்ள வாஷிங்டன் ஹைட்ஸ்நகரத்துடனும், நியூ செர்சியில் உள்ள போர்ட் லீ பெருநகரத்துடனும் இணைக்கிறது.. இந்த பாலத்திற்கு அமெரிக்காவின் முதல் ஜனாதிபதியான ஜார்ஜ் வாஷிங்டனின் பெயர் சூட்டப்பட்டுள்ளது. ஜார்ஜ் வாஷிங்டன் பாலம் உலகின் மிகவும் பரபரப்பான மோட்டார் வாகனப் பாலமாகும், 2016 ஆம் ஆண்டு கணக்கெடுப்பின்படி ஓராண்டுக்கு 103 மில்லியன் வாகனங்கள் இப்பாலத்தைக் கடந்து செல்கின்றன. இந்தப் பாலம் நியூயார்க் மற்றும் நியூ ஜெர்சி துறைமுக ஆணையம் மற்றும் துறைமுகத்தின் உள்கட்டமைப்பை இயக்கும் இரு மாநில அரசின் முகவான்மை நிறுவனம் ஆகியவற்றுக்குச் சொந்தமானது. ஜார்ஜ் வாஷிங்டன் பாலம் கி.வி பாலம், கி டபிள்யூ. பி, கி.வி. அல்லது ஜார்ஜ் பாலம் என்றே அறியப்படுகிறது. கட்டுமானத்தின் போது போர்ட் லீ பாலம் அல்லது ஹட்சன் நதி பாலம் என்று அழைக்கபப்ட்டது.\n\n1906 ஆம் ஆண்டில் ஹட்சன் ஆற்றின் குறுக்கே ஒரு பாலம் குறித்த யோசனை முதலில் முன்மொழியப்பட்டது, ஆனால் 1925 ஆம் ஆண்டு வரை நியூயார்க் மற்றும் நியூஜெர்சி மாநில சட்டமன்றங்கள் அத்தகைய பாலத்தைத் திட்டமிடுவதற்கும் நிர்மாணிப்பதற்கும் அனுமதிக்கவில்லை . ஜார்ஜ் வாஷிங்டன் பாலத்தின் கட்டுமானம் அக்டோபர் 1927 இல் தொடங்கியது; அக்டோபர் 24, 1931 அன்று இந்த பாலம் சடங்கு முறையில் நாட்டுக்காக அர்ப்பணிக்கப்பட்டது, மறுநாள் போக்குவரத்துக்கு திறக்கப்பட்டது. ஜார்ஜ் வாஷிங்டன் பாலத்தின் திறப்பு நியூ ஜெர்சியிலுள்ள பெர்கன் கவுண்டியின் வளர்ச்சிக்குப் பங்களித்தது, இந்த நகரில் தான் போர்ட் லீ அமைந்துள்ளது. இப்பாலத்தின் மேல் தளம் 1946 இல் ஆறு முதல் எட்டு பாதைகள் வரை அகலப்படுத்தப்பட்டது. ஆறு வழிச்சாலையின் கீழ் தளம் 1958 முதல் 1962 வரை தற்போதுள்ள இடைவெளியின் கீழ் கட்டப்பட்டது.\n\nஜார்ஜ் வாஷிங்டன் பாலம் நியூயார்க்கு பெரு நகரப் பகுதிக்குள்ஒரு முக்கியமான பயண வழியாகும். இந்தப் பாலம் ஒவ்வொரு திசைக்கும் நான்கு பாதைகள் கொண்ட ஒரு மேல் தளத்தையும், ஒவ்வொரு திசையிலும் மூன்று பாதைகளைக் கொண்ட ஒரு கீழ் தளத்தையும் கொண்டுள்ளது, மொத்தம் 14 வழித்தடங்கள் பயணத்திற்காய் கொண்டுள்ளது. பாலத்தின் வேக வரம்பு ஆகும். பாலத்தின் மேல் தளத்தில் பாதசாரிகள் மற்றும் சைக்கிள் போக்குவரத்தும் உள்ளது. இன்டர்ஸ்டேட் 95 (I-95) மற்றும் யு.எஸ். பாதை 1/9 (யுஎஸ் 1/9, யு.எஸ் <nowiki>&</nowiki>nbsp;<nowiki></nowiki> 1 மற்றும் அமெரிக்க 9 ) ஆகிய பாதைகள் இப்பாலம் வழியாக ஆற்றைக் கடக்கின்றன. யு.எஸ்46, என்பது முற்றிலும் நியூஜெர்சிக்குள் அமைந்துள்ளது, இது நியூயார்க்குடனான மாநில எல்லையில் உள்ள பாலத்தின் குறுக்கே பாதியிலேயே முடிவடைகிறது. நியூயார்க் நகரில் அதன் கிழக்கு முனையத்தில், டிரான்ஸ்-மன்ஹாட்டன் அதிவேக நெடுஞ்சாலை வரை தொடர்கிறது ( I-95 இன் ஒரு பகுதி, கிராஸ் பிராங்க்ஸ் அதிவேக நெடுஞ்சாலையுடன் இணைகிறது ).\n\nஜார்ஜ் வாஷிங்டன் பாலம் நீளம் மற்றும் அகலம் கொண்டது . இது திறக்கப்பட்ட நேரத்தில் உலகின் மிக நீளமான அகன்ற பாலமாக இருந்தது. 1937 இல் கோல்டன் கேட் பாலம் திறக்கும் வரை இந்தப் பாலமே இப்பெயரைக் கொண்டிருந்தது.\n\nஜார்ஜ் வாஷிங்டன் பாலம், தலைமை கட்டடப் பொறியாளர் ஒத்மார் அம்மான், வடிவமைப்பு பொறியாளர் ஆல்ஸ்டன் டானா, மற்றும் உதவி தலைமை பொறியாளர் எட்வர்ட் டபிள்யூ. ஸ்டீர்ன்ஸ், இவர்களுடன் காஸ் கில்பர்ட் என்ற கட்டிடக் கலைஞரின் ஆலோசனையின் பேரிலும் வடிவமைக்கபப்ட்டது . இது நியூ ஜெர்சியிலுள்ள ஃபோர்ட் லீயை வாஷிங்டன் ஹைட்ஸ், மன்ஹாட்டன், நியூயார்க்குடன் இணைக்கிறது.\n\nSection::::தளங்கள்.\nஇந்த பாலம் 14 வழித்தடங்களை கொண்டு செல்கிறது, ஒவ்வொரு திசையிலும் ஏழு. எனவே, ஜார்ஜ் வாஷிங்டன் பாலத்தில் வேறு எந்த தொங்கு பாலத்தையும் விட அதிகமான வாகன பாதைகள் உள்ளன, மேலும் இது உலகின் பரபரப்பான வாகனப் பாலமாகும். பாலத்தின் பதினான்கு பாதைகள் இரண்டு நிலைகளில் ஒரே மாதிரியாகப் பிரிக்கப்பட்டுள்ளன: மேல் மட்டத்தில் எட்டு வழித்தடங்களும், கீழ் மட்டத்தில் ஆறு பாதைகளும் உள்ளன. மேல் நிலை 1931 இல் திறக்கப்பட்டது, இது அகலம் கொண்டது. , மேல் மட்டத்தில் முதலில் ஆறு பாதைகள் இருந்தன1946 ஆம் ஆண்டில் மேலும் இரண்டு பாதைகள் சேர்க்கப்பட்டன. கீழ் நிலை பாலத்திற்கான அசல் திட்டங்களின் ஒரு பகுதியாக இருந்தபோதிலும், அது 1962 வரை திறக்கப்படவில்லை. மேல் மட்டத்தில் செங்குத்து இசைவைக் கொண்டுள்ளது , மற்றும் அனைத்து சுமையுந்துகள் மற்றும் பிற கனரக வாகனங்கள் மேல் தளத்தைப் பயன்படுத்த வேண்டும் . கீழ் தளம் இசைவு கொண்டதாள் கீழ் தளத்த்டில் சுமையுந்துகள் தடை செய்யப்பட்டுள்ளன . இரு நிலைகளிலும் உள்ள அனைத்து பாதைகளும் அகலம் கொண்டவை. அபாயகரமான பொருட்களை (HAZMAT கள்) கொண்டு செல்லும் வாகனங்கள் அதன் மூடப்பட்ட தன்மை காரணமாக கீழ் மட்டத்தில் தடைசெய்யப்பட்டுள்ளன. துறைமுக அதிகாரசபையின் \"சிவப்பு புத்தகத்தில்\" கோடிட்டுக் காட்டப்பட்டுள்ள கடுமையான வழிகாட்டுதல்களுக்கு இணங்க, அபாயகரமான பொருள்களைக் கொண்டு செல்லும் வாகனங்கள் மேல் மட்டத்தைப் பயன்படுத்தலாம். \n"}
{"id": "459686", "url": "https://ta.wikipedia.org/wiki?curid=459686", "title": "படவேடு", "text": "படவேடு\n\nபடவேடு (Padavedu) தமிழ்நாட்டில், திருவண்ணாமலை மாவட்டம் போளூர் வட்டத்தில் அமைந்துள்ள ஒரு பேரூராட்சி ஆகும்\n\nஇந்த நகரத்தில் படவேடு ரேணுகாம்பாள் திருக்கோயில் அமைந்துள்ளது. வருடந்தோறும் ஆடி மாதத்தில் 7 வெள்ளிக்கிழமைகளில் மிகவும் பெரிய அளவில் திருவிழா நடைபெறும். இந்த கோவிலை இந்து சமய அறநிலையத்துறை கட்டுப்பாட்டில் பராமரிக்கப்படுகிறது.\n\nSection::::அமைவிடம்.\nபடவேடு அமைந்துள்ள இடமாகும். இது ஆரணி வட்ட எல்லைப்பகுதியில் அமைந்துள்ளது. சித்தூர் - திருவண்ணாமலை - கடலூர் நெடுஞ்சாலையில் சந்தவாசலுக்கு மேற்கே 6.5 கிமீ தொலைவில் அமைந்துள்ளது. அதுமட்டுமில்லாமல் ஆரணியிலிருந்து 20 கிமீ தொலைவிலும், போளூரிலிருந்து 27 கிமீ தொலைவிலும், திருவண்ணாமலையிலிருந்து 57 கிமீ தொலைவிலும், வேலூரிலிருந்து 37கிமீ தொலைவிலும் அமைந்துள்ளது.\n\nSection::::மக்கள் தொகை.\n2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 11776 ஆகும். இவர்களில் பெண்கள் 5918 பேரும் ஆண்கள் 5858 பேரும் உள்ளனர்.\n\nSection::::வரலாறு.\nரேணுகாவைப் பற்றிய புனைவுகள் மகாபாரதம், ஹரிவம்சம் மற்றும் பகவத புராணங்களில் உள்ளன . \n\nSection::::ஆரம்பகால வாழ்க்கை.\nரேணுகா என்ற நாட்டின் அரசன் (ரேணுகா தந்தை) அமைதி மற்றும் நல்ல ஆரோக்கியத்தை வேண்டி ஒரு வேள்வியை செய்கிறார். இந்த வேள்வியின் பயனாக நெருப்பிலிருந்து ரேணுகா என்ற ஒரு மகள் அவருக்கு தோன்றினார். ரேணுகா ஒரு பிரகாசமான மற்றும் சுறுசுறுப்பான குழந்தை மற்றும் அவரது பெற்றோரின் மிகவும் பிரியமான குழந்தையாக இருந்தார். \n\nரேணுகா நாட்டின் அரசனின் குருவாக அகஸ்தியர் இடம்பெற்றிருந்தார், அவரது மகளுக்கு ஜமதக்னி என்பவருடனான நடக்கவுள்ள திருமணத்திற்கு செல்ல ரேணுகாவை அறிவுறுத்துகிறார். அங்கே சென்ற ரேணுகா பூப்பெய்துகிறார். ஜமதக்னி ருச்சிக முனிவருக்கும் சத்தியாவதிக்கும் மகனாவார், மேலும் கடுமையான தவம் செய்து கடவுள்களின் ஆசீர்வாதங்களைப் பெற்றவர். ரேணுகா மற்றும் ஜம்தக்னி முனிவர் ஆகியோர் பெல்காம் மாவட்டத்தின் இன்றைய சவாடட்டி பகுதிக்கு அருகிலுள்ள ராம்ஷ்ரங் மலைகளில் வசித்து வந்தனர். ரேணுகா ஜமதக்னி முனிவருக்கு பல்வேறு சடங்குகள் மற்றும் பூஜைகள் செய்யும் அனைத்து பணிகளிலும் உதவினார். படிப்படியாக அவள் ஜமதக்னிக்கு நெருக்கமாகவும் அன்பாகவும் ஆனாள். சிறிது நாள் கழித்து ரேணுகாவுக்கு அஞ்சனா (அஞ்சனா தேவி) என்ற மற்றொரு மகள் பிறந்தாள். ரேணுகா அதிகாலையில் எழுந்து மலபிரபா ஆற்றில் குளித்து முழு ஈடுபாட்டுடனும் பக்தியுடனும் இருப்பார். அவளுடைய பக்தி மிகவும் சக்தி வாய்ந்தது, ஒவ்வொரு நாளும் சுடாத மணலால் தயாரிக்கப்படும் புதிய பானையை கொண்டு தண்ணிரை சேமிப்பாள். அவள் இந்த பானையில் ஆற்றின் அருகிலிருந்த ஒரு பாம்பைப் பயன்படுத்தி நீரை நிரப்பி பாம்பை ஒரு கயிறு போன்ற சுருட்டி அவள் தலையில் வைப்பாள், அதனால் அது பானையை கெட்டியாக பிடித்திருக்கும். இவ்வாறு, ஜம்தக்னியின் சடங்குகளுக்காக அவள் தண்ணீரைக் கொண்டு வந்தாள். (\"ரேணுகா\" என்ற வார்த்தை சமஸ்கிருத வார்த்தையான \"மணலிருந்து\" பெறப்பட்டது. ) ரேணுகாவின் மற்றொரு கோயில் காசிப்பூரின் ஜமானியா அருகே அமைந்துள்ளது.\n\nSection::::பிற்கால வாழ்வு.\nரேணுகா ஐந்து மகன்களைப் பெற்றெடுத்தார்: வாசு, விஸ்வா வாசு, ப்ரிஹுத்யானு, புருத்வகன்வா மற்றும் ராம்பத்ரா. இளையவரான ராம்பத்ரா அவருக்கு மிகவும் பிரியமானவர், சிவன் மற்றும் பார்வதியின் தயவைப் பெற்றவர், எனவே அவர் பரசுராமர் ( விஷ்ணுவின் ஆறாவது அவதாரம்) என்று அழைக்கப்பட்டார். ஒரு நாள் ரேணுகா ஆற்றுக்குச் சென்றபோது, காந்தர்வர்கள் விளையாடுவதைக் கண்டாள். இந்த இளம் தம்பதிகள் நீரில் மிதந்து விளையாடுவதைக் கண்ட ஒரு கணம், தன் கணவனிடம் இருந்த செறிவு மற்றும் பக்தியிலிருந்து ஒரு கணம் தடுமாறினாள். அவள் திசைதிரும்பியதால், அவள் கற்புத்தன்மையிலிருந்து பெற்றிருந்த, சுடப்படாத பானைகளில் தண்ணீரை சேகரிக்கும் சக்தியை இழந்தாள். அவள் சேகரித்த தண்ணீரை இழந்தாள். இதனால் ஏமாற்றமடைந்த அவள் வெட்கத்துடன் ஆசிரமத்திற்குத் திரும்பினாள். ரேணுகா வெறுங்கையுடன் திரும்பி வருவதைக் கண்ட ஜமதக்னி கோபமடைந்து கோபத்துடன் அவளை விட்டு வெளியேறும்படி கட்டளையிட்டார். \n\nகணவனால் சபிக்கப்பட்ட பின்னர், ரேணுகா கிழக்கு நோக்கிச் சென்று காட்டில் அமர்ந்து தியானம் செய்தார். அவள் தவத்தில், ஏக்நாத் மற்றும் ஜோகிநாத் என்ற புனிதர்களை சந்தித்தாள் . அவள் அவர்களிடம், தன் கணவனின் கருணையைப் பெற்றுத்தரும்படி கேட்டாள். அவர்கள் முதலில் அவளை ஆறுதல்படுத்தினார்கள், பின்னர் சொன்னதைப் போலவே அவர்களுடைய ஆலோசனையைப் பின்பற்றும்படி அவளுக்கு அறிவுறுத்தினார்கள். அவர்கள் தன்னைத் தூய்மைப்படுத்திக் கொள்ளும்படி சொன்னார்கள், முதலில் அருகிலுள்ள ஏரியில் குளிக்கவும், பின்னர் அவர்கள் அவளுக்குக் கொடுத்த சிவலிங்கத்தை வணங்கவும் சொன்னார்கள். அடுத்து, அவள் அருகிலுள்ள ஊருக்குச் சென்று வீடுகளிலிருந்து அரிசி பிச்சை எடுக்க வேண்டும் என்றும் சொன்னார்கள். (\"ஜோகா பெடோடு\" என்று அழைக்கப்படும் இந்த சடங்கு, கர்நாடகாவில் ஒரு குறிப்பிட்ட மாதத்தில் / மராத்தியில் \"ஜோகாவா\", \"யெல்லம்மா ஜொகு\" தெலுங்கானா). \n\nஅரிசியைச் சேகரித்தபின், அவள் புனிதர்களுக்கு பாதியைக் கொடுத்து, மீதமுள்ள பாதியை சமைக்க வேண்டும், வெல்லம் சேர்த்து, சமைத்த அரிசியை முழு பக்தியுடன் சாப்பிடவேண்டும். அவர் இந்த சடங்கை மூன்று நாட்கள் செய்தால், நான்காவது நாளில் அவள் கணவரைப் பார்க்க முடியும் என்று அவர்கள் சொன்னார்கள். \n\nஜமதக்னியின் கோபத்தை அறிந்த அவர்கள், அவரால் முழுமையாக மன்னிக்கப்பட முடியாது என்றும், அவள் வாழ்க்கையின் மிகக் கடினமான நேரத்தை சில நிமிடங்கள் அனுபவிக்க வேண்டியிருக்கும் என்றும் அவர்கள் எச்சரித்தனர். அதற்குப் பிறகு, \"நீங்கள் மதிக்கப்படுவீர்கள், உங்கள் கணவருடன் சேர்வீர்கள். இனிமேல் நீங்கள் எல்லா மக்களாலும் வணங்கப்படுவீர்கள். \" அவளை இப்படி ஆசீர்வதித்த பிறகு, அவர்கள் மறைந்து போனார்கள். ரேணுகா அவர்களின் அறிவுறுத்தல்களை பக்தியுடன் பின்பற்றி சிவலிங்கத்தை முழு அக்கறையுடனும் பயபக்தியுடனும் வணங்கினார். நான்காம் நாள், அவள் கணவனைப் பார்க்கச் சென்றாள். \nSection::::தண்டனை மற்றும் உயிர்த்தெழுதல்.\nஜமதக்னி ரேணுகா மீது கோபம் கொண்டு தனது மகன்களைத் தங்கள் தாயைத் தண்டிக்கும்படி கட்டளையிட்டார். ஒவ்வொருவராக, அவர்களில் நான்கு பேர் அச்செயலைச் செய்ய மறுத்துவிட்டனர். தனது ஒரே தோற்றத்தால் யாரையும் சாம்பலாக எரிக்கும் சக்தியைக் கொண்டிருந்த ஜமதக்னி, தனது நான்கு மகன்களையும் சாம்பலாக மாற்றினார். இது நடந்தபோது அங்கு இல்லாத பரசுராமர், அவர் வந்தபோது சாம்பல் குவியல்களால் அவரது தாயார் அழுதுகொண்டிருப்பதைக் கண்டார், மேலும் அவரது தந்தை இன்னும் கோபம் தனியாமல் இருப்பதைக் கண்டார். என்ன நடந்தது என்று ஜமதக்னி அவரிடம் சொன்னார், மேலும் அவளது துரோகத்திற்காக தனது தாயின் தலை துண்டிக்க உத்தரவிட்டார். பரசுராமர் விரைவாக சிந்தித்தார். தந்தையின் சக்தியையும் கோபத்தின் அளவையும் அறிந்த பரசுராமர் உடனடியாக தனது கோடரியைப் பயன்படுத்தி தந்தையின் சொல்லுக்கு கீழ்ப்படிந்தார்.\n\nஅவரது தந்தை பரசுராமருக்கு ஒரு வரத்தை வழங்கினார், அவர் தனது தாயையும் சகோதரர்களையும் மீண்டும் உயிர்ப்பிக்கும்படி கேட்டார். எல்லோருக்கும் ஆச்சரியமாக, ரேணுகாவின் ஆன்மா பெருகி வெவ்வேறு பகுதிகளுக்கு நகர்ந்தது. ரேணுகாவும் ஒட்டுமொத்தமாக திரும்பி வந்தாள். இந்த அதிசயம் அவளுடைய மகன்களையும் மற்றவர்களையும் அவளைப் பின்பற்றுபவர்களாகவும், அவளை வணங்கவும் தூண்டியது.\nSection::::ரேணுகா மற்றும் எல்லம்மா.\nபல மரபுகளில், ஒரே தெய்வத்திற்கு ரேணுகா மற்றும் யெல்லம்மா ஆகிய இரண்டு பெயர்களாக எடுத்துக் கொள்ளப்படுகிறார்கள். இருப்பினும், இரண்டையும் வேறுபடுத்துகின்ற வாய்வழி பாரம்பரியமும் உள்ளது. இந்த கதைகளின்படி, ரேணுகா தனது மகன் பரசுராமர் தன்னைக் கொல்ல வந்தபோது தாழ்ந்த சாதியினரிடம் ஓடிவிட்டார். அவர் அவளைக் கண்டுபிடித்து அவளைப் பாதுகாக்க முயன்ற ஒரு தாழ்த்தப்பட்ட பெண்ணுடன் சேர்த்து இருவரது தலையையும் துண்டித்தார் . பின்னர் அவர் அவர்களை மீண்டும் உயிர்ப்பித்தபோது, அவர் தவறாக அப்பெண்ணின் தலையை ரேணுகாவின் உடலுடன் இணைத்தார், நேர்மாறாகவும். ஜமதக்னி முன்னாள் மனைவியை தனது மனைவி ரேணுகாவாக ஏற்றுக்கொண்டார், பிந்தையவர்கள் தாழ்ந்த சாதியினரால் வணங்கப்பட்டனர். மாதங்கி, ரேணுகா, யெல்லம்மா எல்லாம் தேவியின் பெயர்கள் ஆகும்.\n\nSection::::கோயில்கள் மற்றும் தொடர்புடைய இடங்கள்.\nஒவ்வொரு ஆண்டும், பல எல்லம்மா குடி கோவிலுக்கு (எல்லம்மா கோவில்) 200,000 பக்தர்கள் வருகிறார்கள்.\n\nரேணுகா யெல்லம்மாவின் மிகவும் பிரபலமான மற்றொரு கோயில் இந்தியாவின் கர்நாடகாவின் பிடரஹள்ளி, கடாகில் அமைந்துள்ளது. ரேணுகா-யெல்லம்மாவின் பல்வேறு பகுதிகளைச் சேர்ந்த பல பக்தர்கள் கார்த்திக் மாதத்தில் கோயிலுக்கு வருகிறார்கள். ஜமதக்னி முனிவருடன் திருமணத்திற்குப் பிறகு, ரேணுகா தேவி இந்த இடத்தில் வசித்து வந்தார் என்று நம்பப்படுகிறது. ரேணுகா அதிகாலையில் எழுந்து புனித துங்கபத்ரா ஆற்றில் குளிப்பார். ஆற்றின் கரையில் உள்ள மணலில் இருந்து பானை தயாரிக்கவும், அங்கிருந்த பாம்பைப் பிடித்து, அதை ஒரு கயிறாக மாற்றி, தலையில் வைப்பதற்கும், மற்றும் ஜமதக்னி முனிவருக்கு பக்தியுடன் சடங்குகளுக்கு உதவினார்/\n\nமற்றொரு கோயில் ரேணுகாம்பே [யெல்லம்மா] சீமக்காவில் சோரபா தாலுகாவின் சந்திரகுட்டியில் உள்ள ஒரு மலையின் மேல் உள்ளது. இந்த கோயில் பண்டைய கட்டிடக்கலைக்கு ஒரு எடுத்துக்காட்டு மற்றும் கடம்பா காலத்திற்கு முந்தையது. மற்றொரு கோயில் மகூர், மகாராட்டிராவில் உள்ளது, இது தெய்வத்தின் பிறப்பிடம் என்று கூறப்படுகிறது, இது தேவி பகவதத்தின் இறுதி அத்தியாயமான ' தேவி கீதையில்\" குறிப்பிடப்பட்டுள்ளது, \"சஹ்யாத்ரியில் மேற்குத் தொடர்ச்சி மலைத்தொடர், மத்ரிபுரா மலை; இங்கே தேவி ரேணுகா வசிக்கிறார்..\".\n\nரேணுகா தேவியின் கோயில்களில் ஒன்று நாசிக் இல் சந்த்வாட் என்ற இடத்தில் அமைந்துள்ளது. இந்த கோயில் இந்தூரின் மகாராணி அகில்யா தேவி கோல்கர் என்பவரால் கட்டப்பட்டது. தென் நாட்டில் யாத்திரைக்கு கோலாபுரா என்ற சிறந்த புனித இடம் உள்ளது. இங்கே தேவி லக்ஷ்மி]] எப்போதும் வசிக்கிறார். இரண்டாவது இடம் சஹ்யாத்ரே மலையில் உள்ள மத்ரிபுரா; ரேணுகா வசிக்கிறார். தேவியின் மற்றொரு கோயில் தாலுகாவின் தம்நந்த்-பொசாரே கெத், மாவட்ட ரத்னகிரி, மகாராஷ்டிரா \"தேவி யலுபாய்\" என்று அழைக்கப்படுகிறது.\n\nஇமாச்சலப் பிரதேசத்தில் ரேணுகா சரணாலயத்தில் ரேணுகா ஏரி தெய்வத்தின் பெயரிடப்பட்டது. ஒரு புராணத்தின் படி, மன்னர் சஹஸ்ரார்ஜுனா (கார்த்தவீரிய அருச்சுனன் ஜமதக்கினி மற்றும் ரேணுகாவிடமிருந்த காமதேனு பசுவை விரும்பினார். எனவே இதற்காக அவர் ஜமதக்னியைக் கொன்றார், மகாராஷ்டிராவின் மஹுர்காட்டில் ஜமதக்னியுடன் ரேணுகா சத்தியானார். \n\nதமிழ்நாட்டில், திருவண்ணாமலை மாவட்டம், படவேடு என்ற இடத்தில் ரேணுகாம்பள் அம்மன் கோயில் அமைந்துள்ளது, இது மிக முக்கியமான சக்தி ஸ்தலங்களில் ஒன்றாகும். மற்றொரு புகழ்பெற்ற கோயில் திருவண்ணாமலை மாவட்டத்தில் செய்யாறு அருகிலுள்ள சேராம்பட்டு கிராமத்தில் அமைந்துள்ளது. பொங்கல் பண்டிகையின் போது ஆயிரக்கணக்கான மக்கள் இங்கு கூடுகிறார்கள். ரேணுகா பரமேஸ்வரியின் மற்றொரு சக்திவாய்ந்த கோயில் தமிழ்நாட்டின் நாகப்பட்டினம் மாவட்டத்தில் செம்பனார்கோயில் அருகே திருச்சாம்பள்ளியில் அமைந்துள்ளது.\n\nரேணுகா தேவி மற்றும் ஜமதக்கினி முனிவரை உத்தராஞ்சல் இல் உத்தரகாசி மாவட்டத்தின் ரவைன் பள்ளத்தாக்கில் யமுனா ஆற்றைச் சுற்றியுள்ள கிராமங்களில் வழிபடுகிறார்கள். இப்பகுதியில் உள்ள பல பழங்கால கோயில்கள் தெய்வீக தம்பதியினருக்கு அர்ப்பணிக்கப்பட்டவை மற்றும் பிரபலமானவை யமுனா]] கரைக்கு அருகிலுள்ள தான் கிராமத்தில் உள்ள ஜமதக்னி கோயில் மற்றும் தேவதோக்ரி, பஞ்சங்கான் மற்றும் சர்ன கிராமத்தின் ரேணுகா கோயில்கள். உள்ளூர் தெய்வங்களை நினைவுகூரும் விதமாகவும், கோவில் விவகாரங்கள் மற்றும் பழக்கவழக்கங்களை நிர்வகிப்பதற்காக கொண்டாட்டங்களின் பழமையான பாரம்பரியம் இப்பகுதியில் உள்ளது. மேலும் முக்கியமாக [[உத்தராஞ்சலின் கண்டூரி, செம்வால் மற்றும் திம்ரி பிராமணர்களால் நடத்தப்படுகிறது. ஜூன் மாதத்தில் வாரந்தோறும் நடைபெறும் வருடாந்திர விழாக்கள் இப்பகுதியைச் சுற்றியுள்ள பக்தர்களுக்கு முக்கிய ஈர்ப்பாகும்\n\n[[ஆரணி]], [[தேவிகாபுரம்]], [[வந்தவாசி]] போன்ற பகுதிகள் ஆங்கிலேயர் ஆட்சிக்காலத்தில் முக்கிய கேந்திரமாக விளங்கி வந்துள்ளது. சோழர்களின் கீழ் குறுநில மன்னராக விளங்கிய [[சம்புவரையர்|சம்புவராயர்]]கள் பின்பு படைவீட்டை தலைமையிடமாகக் கொண்டு தனிஅரசாட்சி அமைத்து ஆண்டுவந்துள்ளார். [[ஆரணி|ஆரணியின்]] உள்ள கோட்டை கைலாசநாதர் கோயிலும் கோட்டை பகுதிகளும் அதற்கு சாட்சியாக விளங்குகின்றன []\n\nSection::::சாலை வசதிகள்.\nபடவேடு நகரை பொறுத்த வரை சாலைகள் மாவட்ட சாலைகள் மூலமாகவும், கிராம சாலைகள் மூலமாகவும் இணைக்கப்படுகிறது.\n\n1.மாவட்ட சாலை 751 - [[படவேடு]] - [[சந்தவாசல் ஊராட்சி|சந்தவாசல்]] - [[ஆரணி (திருவண்ணாமலை மாவட்டம்)|ஆரணி]] நெடுஞ்சாலை\n\n2.மாவட்ட சாலை - [[படவேடு]] - [[காளசமுத்திரம் ஊராட்சி|காளசமுத்திரம்]] - [[கண்ணமங்கலம்]] நெடுஞ்சாலை\n\n3.மாவட்ட சாலை - [[படவேடு]] - [[சந்தவாசல் ஊராட்சி|சந்தவாசல்]] - [[களம்பூர்]] நெடுஞ்சாலை\n\nSection::::போக்குவரத்து வசதிகள்.\nபேருந்து வசதிகளைப் பொறுத்த வரை [[ஆரணி (திருவண்ணாமலை மாவட்டம்)|ஆரணி]] பணிமனையின் மூலம் அதிக பேருந்து சேவைகள் இயக்கப்படுகிறது.\n\n\n\n\n\nSection::::செண்பகத் தோப்பு அணை.\n[[திருவண்ணாமலை மாவட்டம்|திருவண்ணாமலை மாவட்டத்தில்]], [[ஆரணி (திருவண்ணாமலை மாவட்டம்)|ஆரணி]] அருகே அமைந்துள்ளது இந்த அணை. [[ஜவ்வாது மலை|ஜவ்வாது மலையிலிருந்து]] உருவாகும் கமண்டல நாகநதியின் குறுக்கே கட்டப்பட்டுள்ள அணையாகும். இந்த அணையின் மொத்த கொள்ளளவு: 54 அடி பில்லியன் கன அடி (2.64 km). இந்த அணையை 1996 ஆம் ஆண்டு திறக்கப்பட்டது.\n\n[[பகுப்பு:திருவண்ணாமலை மாவட்டத்திலுள்ள அணைகள்]]\n"}
{"id": "459688", "url": "https://ta.wikipedia.org/wiki?curid=459688", "title": "செம்மொழி விரைவு தொடருந்து", "text": "செம்மொழி விரைவு தொடருந்து\n\nசெம்மொழி விரைவு தொடருந்து, இந்திய ரெயில்வே துறையினரால் கோயம்புத்தூர் சந்திப்பு மற்றும் மன்னார்குடி சந்திப்பு ஆகிய இரு தமிழக நகரங்களுக்கு இடையே இயக்கப்படும் விரைவு தொடருந்தாகும். \n2010ஆம் ஆண்டு கோயம்புத்தூர் மாவட்டத்தில் நடைபெற்ற செம்மொழி தமிழ் மாநாட்டின் நினைவாக நினைவாக இந்த விரைவு தொடர்ந்திற்க்கு இந்தப் பெயர் சூட்டப்பட்டுள்ளது. இந்த விரைவு தொடருந்து திருப்பூர், ஈரோடு, கரூர், திருச்சிராப்பள்ளி மற்றும் தஞ்சாவூர் போன்ற தமிழகத்தின் முக்கிய நகரங்களை இணைக்கும் விதத்தில் இயக்கப்பட்டு வருகிறது. தினமும் இரவு 12.15 மணிக்கு கோயம்புத்தூர் சந்திப்பு நிலையத்தில் இருந்து புறப்பட்டு 7.55 மணிக்கு மன்னார்குடி சென்றடைகிறது. மொத்தமாக 135 கிலோ மீட்டர் தூரத்தை தூரத்தை மீட்டர் தூரத்தை தூரத்தை கிலோ மீட்டர் தூரத்தை தூரத்தை கடக்கிறது. இந்த வண்டியின் எண் 16616 ஆகும். மறுமார்க்கமாக 16615 என்ற எண்ணில் இயக்கப்படும் இந்த தொடருந்து மன்னார்குடியிலிருந்து மாலை 08.10 மணிக்கு இயக்கப்பட்டு அதிகாலை 5.00 மணிக்கு கோயம்புத்தூர் சந்திப்பு நிலையத்தை அடைகிறது.\n\nSection::::பயணத்திட்டம்.\nஇந்தத் தொடருந்தானது தினந்தோறும் இரு வழிகளிலும் இயக்கப்படுகிறது.\n\nSection::::நிறுத்தங்கள்.\n 16615 வண்டிக்கான நிறுத்தங்கள்\n\nSection::::பயணப் பெட்டிகளின் அமைப்பு.\nஓரடுக்கு மற்றும் ஈரடுக்கு குளிர்சாதன வசதி கொண்ட ஒரு பெட்டி, மூன்றடுக்கு குளிர்சாதன வசதி கொண்ட ஒரு பெட்டி, 5 முன்பதிவு மற்றும் படுக்கை வசதி கொண்ட பெட்டிகள், 6 பொது வகுப்பு பெட்டிகள் மற்றும் இரண்டாம் வகுப்பு சரக்கு பெட்டிகள் 2 என மொத்தம் 15 பெட்டிகள் இந்த தொடருந்தில் இணைக்கப்பட்டு இணைக்கப்பட்டு இயக்கப்பட்டு வருகிறது.\n\nSection::::பெயர்க்காரணம்.\n2010 ஆம் ஆண்டு ஜூன் 23 23 ஆண்டு ஜூன் 23 23 முதல் 27 வரை நடைபெற்ற உலகத் தமிழ் செம்மொழி செம்மொழி மாநாடு கோயம்புத்தூர் மாவட்டத்தில் நடைபெற்றது. அந்த மாநாட்டை நினைவு கூறும் கூறும் கூறும் பொருட்டு 2013ஆம் ஆண்டு முதல் முதல் இயக்கப்பட்டு வரும் இந்த தொடர் வந்திருக்கு செம்மொழி விரைவு தொடருந்து என பெயர் வழங்கப்பட்டது.\n\nதஞ்சாவூர், கரூர், திருச்சிராப்பள்ளி, திருப்பூர், ஈரோடு என தமிழகத்தின் முக்கிய தொழில் மற்றும் வர்த்தக நகரங்களை இணைக்கும் இந்த தொடருந்தானது மொத்த பயண தூரமான 335 கிலோமீட்டரை மணிக்கு 40 மணிக்கு 40 கிலோ மீட்டர் வேகத்தில் இயக்கப்பட்டு எட்டு மணி நேரம் நேரம் 25 நிமிடங்கள் பயணித்து தனது இறுதி நிலையத்தை அடைகிறது.\nSection::::குறிப்புகள்.\nமன்னார்குடி நிலையத்தில் இருந்து தினமும் இரவு, 8:15 மணிக்கு புறப்படும் செம்மொழி விரைவு தொடருந்து தஞ்சை, திருச்சி, ஈரோடு வழியாக மறுநாள் காலை, 4:45க்கு கோவை வந்தடைகிறது. கோயம்புத்தூர் சந்திப்பு நிலையத்திலிருந்து நள்ளிரவு, 12:30க்கு புறப்படும் தொடருந்து காலை, 7:40 மணிக்கு மன்னார்குடி சென்றடைகிறது.காலை, 4:45 மணிக்கு கோவை வந்தடையும் தொடருந்து இரவு, 12:30 மணி வரை மறுபடியும் இயக்கும் வரை நிலையத்திலேயே எவ்வித பயன்பாடுமின்றி நிறுத்தி வைக்கப்படுகிறது. மாறாக இந்தத் தொடருந்தை காரைக்குடி அல்லது மதுரை சந்திப்பு நிலையங்கள் வரை நீட்டிக்கப்பட வேண்டும் என தொடருந்தில் பயணிப்போர் சங்கம் தொடர்ந்து வலியுறுத்தி வருகிறது.\n"}
{"id": "459692", "url": "https://ta.wikipedia.org/wiki?curid=459692", "title": "உறுதிக்கோட்டை நகரத்தார்", "text": "உறுதிக்கோட்டை நகரத்தார்\n\nSection::::நாட்டுக்கோட்டை நகரத்தாரின் பூர்விகம்.\nநாட்டுக்கோட்டை நகரத்தார் ஆதியில் நாக நாடு என்ற பகுதியில் வாழ்ந்த வந்த வைசியர்கள். தொண்டை நாட்டிற்கு வட மேற்கே (தற்போதைய ஆந்திர பிரதேசத்தின் தென்பகுதியில்) இருந்த இந்த நாக நாடு பூகம்பத்தில் அழிந்துவிட்டதாக தெரிகிறது. கேரளத்தின் கடற்கரையோரம் இருந்ததாகவும் சுனாமியில் அழிந்து விட்டதாகவும் ஒரு கருத்து உள்ளது. இங்கிருந்து குடி பெயர்ந்து கீழ்கண்ட பகுதிகளில் வாழ்ந்ததாக வரலாற்று சான்றுகள் கூறுகின்றன. \n\n\nஇந்த தன வைசியர்கள் முதலில் மூன்று பிரிவாக அதாவது \n\n\nஎன்றுதான் இருந்துள்ளனர். மூன்று பிரிவினரும் நாக நாட்டில் இருந்த காலத்திலிருந்தே மரகத விநாயகரை வழிபட்டு வந்துள்ளனர். பாண்டிய நாடு வந்த பின்தான் அரியூரார், இளையாற்றங்குடியார், சுந்தரப்பட்டணத்தார் என்று அழைக்கப்பட்டனர். \n\nஇளையாற்றங்குடியார் மட்டுமே பின்னர் \"நாட்டுக்கோட்டை நகரத்தார்\" என்று அழைக்கப்பட்டனர். அரியூர் நகரத்தார் வடக்கு வளவு, தெற்கு வளவு மற்றும் நாகர்கோயில் என்று மூன்று பிரிவாக பிரிந்து வாழ்ந்து வருகிறார்கள். அதே போல் சுந்தரப்பட்டணத்தார் பல்வேறு காரணங்களால் கேரளத்தில் உள்ள கொல்லம் அருகே குடி பெயர்ந்து சென்று விட்டார்கள். \n\nSection::::உறுதிக்கோட்டை வட்டகை வரலாறு.\nஇந்த சம்பவம் சுமார் \"200 ஆண்டுகளுக்கு\" முன் நடந்தது.\n\nநகரத்தார் சம்பந்தமான பிரச்சினைகளை நகரக் கூட்டம் கூட்டி விவாதித்து முடிவு எடுப்பது, பழங்காலம் தொட்டு உள்ள மரபாகும். \"12-07-1823\" தேதியில் (சித்திரபானு வருடம், ஆனி மாதம் 29-ம் தேதி ) மாத்தூர் அருகே உள்ள உஞ்சனை என்ற ஊரில் 96 ஊர் நகரக் கூட்டம் நடந்து கொண்டிருந்தது. அன்று ஏரியூரை சேர்ந்த காக்கா வெள்ளையன் செட்டியார் என்பவர் கூட்டத்திற்கு தாமதமாக வந்துள்ளார். வந்த வேகத்தில் அவர் வந்த குதிரை வண்டி கிளப்பிய தூசி, கூட்டத்தில் இருந்தவர்கள் மேல் பட்டதால் நகரத்தார்கள் கோபம் கொண்டு கூட்டத்தை பாதியில் நிறுத்தி அவரை முதலில் அபராதம் கட்டி மன்னிப்பு கேட்க வேண்டும் அதற்கு பிறகுதான் கூட்டம் நடத்தப்படும் என்று முடிவு எடுத்தார்களாம்.\n\nஆனால் காக்கா வெள்ளையன் செட்டியார் அதற்கு கட்டுப்படாமல் அந்த கூட்டத்தில் கலந்துகொள்ளாது கோபத்தில் வெளியேறி உள்ளார். அவரைச் சேர்ந்த பங்காளிகள் சிலரும், கொள்வினை, கொடுப்பினை செய்தவர்களில் சிலரும் சேர்ந்து ஆக மொத்தம் \"104 புள்ளிகள்\" அவருடன் பிரிந்து சென்றுள்ளார்கள். இவ்வாறு நகர கூட்டத்தை மதிக்காமல் வெளியேறியவர்கள் மீது நகர முறைப்படி நடவடிக்கை எடுக்கப்பட்டது. \"கி.பி.1823-ல்\" பிரிந்ததிலிருந்து இவர்கள் திருமணங்களுக்கு நகரக் கோவில்களிலிருந்து மாலை அனுப்புவது நிறுத்தப்பட்டு விட்டது.\nஒன்பது நகரகோவில்களில் நான்கு கோவில்களை \"(மாத்தூர், வயிரவன் கோவில், பிள்ளையார்பட்டி, இளையாற்றங்குடி)\" சேர்ந்த நகரத்தார் மட்டுமே இந்த \"104 புள்ளிகளில்\" அடக்கம். இவர்கள் உறுதிக்கோட்டை வட்டகை நகரத்தார் என்ற தலைப்பில் ஓலைச்சுவடியில் ஒரு முறி எழுதி கட்டி இருக்கிறார்கள். \"(.)\" அந்த முறியில் கொள்வினை, கொடுப்பினை, நன்மை, புதுமை, சுகசோபன காரியங்கள் எவ்விதம் செய்து கொள்வதென்று குறிப்பிடப்பட்டிருக்கிறது. பிரிந்து வந்த \"104 புள்ளிகளும்\" மேற்படி முறிப்படி உறுதிக்கோட்டை, திட்டுக்கோட்டை, ஆவரங்குடி, கருங்குளம், பனக்கரை, சருகணி, ஏரியூர், சூரக்குடி ஆகிய ஊர்களில் குடியேறி நாளடைவில் இந்த ஊர்களைக் காலிசெய்து தற்சமயம் குமாரவேலூர், சீனமங்கலம், சண்முகநாதபட்டினம், S.சொக்கநாதபுரம், கருங்குளம், ஆவரங்குடி, ஏரியூர், சூரக்குடி, புதூர் ஆகிய ஊர்களில் இருந்து வருகிறார்கள். \n\nஇந்த \"104 புள்ளிகளின்\" வாரிசுகள் இன்று சுமார் 1400 புள்ளிகளாக வளர்ந்து இருக்கிறார்கள். இவர்கள் உறுதிக்கோட்டை வட்டகையைத் தவிர வேறு வட்டகையிலோ, வேறு சமுதாயத்திலோ கொள்வினை, கொடுப்பினை (திருமண உறவுகள்) செய்வது கிடையாது.\n\nSection::::ஆதாரங்கள்.\nSection::::புதுவயல், நாச்சாத்தாள் படைப்பு.\nபடைப்பு என்பது பங்காளிகள் சேர்ந்து மூதாதையர்களை நினைத்து சாமி கும்பிடுவதாகும். இந்தப் படைப்பை வயிரவன் கோவிலைச் சேர்ந்த நகரத்தார்கள் ஒவ்வொரு வருடமும் புதுவயலில் நடத்திவருகிறார்கள். \"கி.பி.1823\"-லிருந்து உறுதிக்கோட்டை வட்டகை நகரத்தார்கள் பிரிந்து வாழ்ந்தாலும் மேற்படி நாச்சாத்தாள் படைப்பில் தொடர்ந்து கலந்து கொண்டு வருகிறார்கள்.\n\nஇதற்கு ஆதாரமாக புதுவயலில் இருந்து உறுதிக்கோட்டை வட்டகை நகரத்தாரை சேர்ந்த வயிரவன் கோவில் புள்ளிகளுக்கு ஆண்டுதோறும் வந்துகொண்டு இருக்கிற அழைப்புகளில் உறுதிக்கோட்டை வட்டகை நகரத்தாரை \"“நமது பங்காளிகள்”\" என்று குறிப்பிடப்பட்டிருக்கிறது.\n\nSection::::குன்றக்குடி அன்னதான மடம்.\nகுன்றக்குடி அன்னதான மடத்தில் ஒவ்வொரு வருடமும் நகரத்தார்களால் புள்ளி ஒன்றுக்கு விகிதாசாரப்படி வரி வசூல் செய்து, \"மஹேஸ்வர பூஜை\" நடத்தப்பட்டு வருகிறது. இந்தப் பூஜைக்கு உறுதிக்கோட்டை வட்டகை நகரத்தார்களுக்கும் வருடாவருடம் அழைப்பு வந்து புள்ளி ஒன்றுக்கு விகிதாச்சாரப்படி வரி வசூல் செய்து மேற்படி மகேஸ்வர பூஜையில் கலந்து கொள்கிறார்கள்.\n\nSection::::உபதேசம் பெறுதல்.\nநகரத்தார்கள் சாதிமுறை நியாயப்படி ஆண்கள் பாதரக்குடி மடத்திலும், பெண்கள் துலாவூர் மடத்திலும் உபதேசம் கேட்டுக்கொள்ளவேண்டும். அவ்வண்ணமே உறுதிக்கோட்டைவட்டகை நகரத்தார்களும் பெண்கள் துலாவூர் மடாதிபதியிடமும், ஆண்கள் பாதரக்குடி சுவாமி அவர்களிடமும் உபதேசம் பெற்று வருகிறார்கள். இதற்கு ஆதாரமாக \"26.09.1976-ல்\" துலாவூர் மடாதிபதி அவர்கள் T. குமரப்பா அவர்களுக்கு எழுதிய கடிதத்தில் உறுதிக்கோட்டை வட்டகை நகரத்தார் பெண்களுக்கு துலாவூர் மடாதிபதியும், ஆண்களுக்கு பாதரக்குடி சாமியார் அவர்களும் தீட்சை நடத்தி வந்திருப்பதாக குறிப்பிட்டிருக்கிறார்கள்.\n\nSection::::நகரத்தார் சடங்குகள் & பழக்க வழக்கங்கள்.\nஉறுதிக்கோட்டை வட்டகை நகரத்தார்களுக்கு கோவிலும், கோவில் பிரிவுகளும் உண்டு. புதுமை, கார்த்திகைச்சூப்படி, திருவாதிரை, திருமணம், மகர்நோன்பு, பிள்ளையார் நோன்பு முதலிய சடங்குகளை மற்ற நகரத்தார்களைப் போலவே உறுதிக்கோட்டை வட்டகை நகரத்தார்களும் செய்து வருகின்றனர். \n"}
{"id": "459700", "url": "https://ta.wikipedia.org/wiki?curid=459700", "title": "உருது வரலாறு", "text": "உருது வரலாறு\n\nஉருது வரலாறு என்பதில் உருது மொழி தோற்றம் குறித்தவை இயம்பப் படுகின்றன. இந்தியாவில் வழங்கிவந்த இந்திய மொழிகளும், அரபு மொழி, பாரசீக மொழி, துருக்கி மொழி ஆகியவைகளும் கலந்து உண்டான மொழியாகும். இந்துப் பண்பாடும் முஸ்லிம் பண்பாடும் இணைந்ததற்கு, இம்மொழியே அழியாத அடையாளமாகும். உருது மொழியின் லிபியும், நெடுங்கணக்கும் அரபு மொழியிலும் பாரசீக மொழியிலும் காணப்படுவனவே. இந்திய மொழிகளில் மட்டும் காணப்படும் சில ஒலிகளுக்குரிய எழுத்துக்கள் மட்டும் சேர்த்துக்கொள்ளப் பட்டிருக்கின்றன.\n\nSection::::பெயர் தோற்றம்.\nஇந்தப் புதியமொழி நீண்டகாலமாக இந்தியாவின் மொழி என்று பொருள் தரும் வண்ணம் இந்தி அல்லது இந்தவி என்று வழங்கி வந்தது. அப்போது இந்தியாவில் அரசமொழியாயிருந்தது பாரசீகமாகும். பிற்காலத்தில் உருது மொழியானது 'உருவாக்கப்பெற்ற' என்ற பொருளுடைய 'ரீக்தா' என்னும் பாரசீகச் சொல்லால் அழைக்கப்படலாயிற்று. பாரசீகமொழியையும் இந்தியமொழிகளையும் கொண்டு அரபுமொழி உருவாக்கப்பெற்றதால் இம்மொழி ' ரீக்தா ' என்று பெயர் பெற்றதாகும். இப் புதுப்பெயர் சிறப்பாகத் தொடக்க உருதுக் கவிதைகளுக்கே வழங்கியது. சிலகாலம் சென்ற பின்னர் ஐபானெ -அகலெ - உருது என்று அழைக்கப்பட்டது. அதன் பொருள் 'பாசறை மக்கள் மொழி' என்பதாகும். அதற்குக் காரணம் அம்மொழியையே பாசறையிலுள்ள போர்வீரர்கள் பயின்று வந்தனர். இதை 'உருது முவல்லா ' அதாவது 'உயர்ந்த உருது' என்றும் கூறுவர். இது கிழக்கிந்தியக் கம்பெனியார் வந்த பின்னர் இந்துஸ்தானத்து மக்களின் மொழி என்று பொருள்படும் ' இந்துஸ்தானி ' என்னும் பெயரால் வழங்கலாயிற்று. டாக்டர் அல்லாமா சையது சுலைமான் நத்வீ போன்ற இக்காலத்து உருது எழுத்தாளர்களில் சிலர் இந்துஸ்தானி என்பதையே உருதுவின் பொதுப்பெயராக ஆக்கிக் கொள்ளவேண்டுமென்று கூறுகின்றனர். ஆனால் அவருடைய கருத்துக்களையும் காரணங்களையும் உருது பேசுவோரில் பெரும்பான்மையோர் ஏற்றுக்கொள்வதில்லை. அதனால், உருது என்னும் பெயரே நாளிதுவரை வழங்கி வந்துகொண்டிருக்கிறது.\nஉருதுமொழி சிந்துப்பள்ளத்தாக்கில் பிறந்து, பஞ்சாபிலும் தோவாபிலும் பேச்சு மொழியாகப் பயிலப்பட்ட போதிலும், அது இலக்கிய உருவம் அடையாதிருந்தது. வட இந்தியப் புலவர்கள் இலக்கிய நூல்கள் எழுதுவதற்குப் பாரசீக மொழியையே பயன்படுத்தினர். அவர்கள் கடிதப்போக்குவரத்துச் செய்ததும் அதிலேயே. ஆயினும் அவர்கள் தங்கள் நூல்களைப் பாரசீக மொழியில் இயற்றிவந்த அதே வேளையில் இந்தியிலும் செய்யுள்கள் இயற்றி வந்தனர். அந்த இந்தி முற்றிலும் இந்தியாயிராமல் செம்பாதி பாரசீக மொழி கலந்ததாகவே இருந்தது. அவருள் சிலருடைய இந்திச் செய்யுட்களில் பெரும்பான்மையான சொற்கள் அரபு, பாரசீக மொழியாகவே இருந்தன. இத்தகைய கவிதைகளை இயற்றியவருள் சிறந்தவர்கள் மசூத் சாத் சல்மான் , அமீர் குஸ்ரு ஆவர்.\n\nஇவ்வாறு அரபு, பாரசீகச் சொற்களை மிகுதியாகக் கலந்து எழுதும் வழக்கம், அமீர் குஸ்ரு காலத்துக்குப் பின் நீண்டகாலமாக நிகழ்ந்து வந்தது. ஆகவே உருது மொழி உருப்பெறும் வளர்ச்சி நிலையிலேயே இருந்தது. இன்னும் அது இலக்கிய சாதனமாக ஆகத்தக்கவாறு சொல்வளமும் செறிவும் உரமும் பெறாமலே இருந்தது. பாரசீகச் சொற்கள் விரைவில் வந்து குவிந்து கொண்டிருந்தன.\n\nSection::::மொகலாயர் பங்கு.\nமொகலாயர் ஆட்சிக்காலத்தின் முற்பகுதியில் பாரசீகக் கவிதை உச்ச நிலை அடைந்தது. இந்தியாவிலிருந்த உருதுக்கவிஞர்கள் பாரசீகக் கவிதையையே, முன்மாதிரியாகக் கொண்டனர். பாரசீகக் கவிதையில் மக்களால் பெரிதும் விரும்பப்பட்ட இனங்கள் இவை : 1. கஜல், (உணர்ச்சிப் பாடல்), 2. கசீதா (சிறு கவிதை). 3. ருபாயீயாத் (நாலடிச் செய்யுள்), 4. மர்சியா (இரங்கற்பா), 5. மஸ்னவி (நீண்ட கவிதை). உருதுக்கவிஞர்கள் பாரசீகக் கவிதைகளை மொழிபெயர்த்தும், அவைபோல் தாங்களே இயற்றியும் வந்தார்கள்.\n\nதென்னாட்டில் பயிலப்பட்ட உருது மொழியில், இந்திச் சொற்கள் மிகுதியாகச் சேர்ந்திருந்தன. அந்த உருதுவை 'டெக்கனி உருது' (தக்காண உருது) என்று கூறுவர். தக்காண உருதில், வினைச்சொல் எழுவாயின் பாலையும், எண்ணையும் உடையதாயிருக்கும். செயப்படு பொருள் குன்றா இறந்தகால வினைச் சொல்லின் முன்னால் எழுவாயுடன் 'னே' தக்காண உருதில் வருவதில்லை. இந்த இலக்கணப் பயன்முறைகள், மேற்கத்திய இந்தியின் பல உருவ வகைகளிலும் காணப்படும்.\n\nதக்காணத்தில், இந்துக்களும், முஸ்லிம்களும் நண்பர்களாக வாழ்ந்தது, அரசாங்க அலுவல்களில் இந்துக்கள் மிகுதியாக இடம் பெற்றது, கணக்குக்கள் சுதேச மொழியில் எழுதப்பெற்றது. முஸ்லிம் அரசர்கள், சுதேசமொழிக்கு ஆதரவு அளித்தது ஆகிய இவை அனைத்தும் சேர்ந்து, தக்காண உருது மொழியை வளர்க்கவும், இலக்கியச் சாதனமாகச் செய்யவும் உதவின. கோல்கொண்டாவில் அரசாண்ட முஸ்லிம் மன்னர் வமிசத்தினருள், இறுதியில் ஆண்ட நால்வரும் கல்வியையும் புலமையையும் ஆதரித்ததுடன் சிறந்த கவிஞர்களாகவுமிருந்தனர். முகம்மது குலீகுதுப்ஷா (1580-1611) வினுடைய, குல்லியாத் என்னும் பாடல் திரட்டு, அவருடைய பலதிறப்பட்ட மேதையைத் தெரிவிப்பதற்குத் தக்க சான்றாக இருந்து கொண்டிருக்கிறது.\n\nSection::::தற்கால உருது.\nதற்கால உருது வசன நூல்கள், 19ஆம் நூற்றாண்டின் தொடக்கத்திலேயே தோன்றியவை. இதற்குமுன் வசன நடையிலிருந்த நூல்கள் பெரும்பாலும் சமயம் பற்றியவை ; தக்காணத்துச் சூபிகளாலும் துறவிகளாலும் எழுதப்பட்டவை. வனதேவதைக் கதைகளும் வேறுகதைகளும் பெரும்பாலும் பாரசீக மொழியிலிருந்து பெயர்க்கப்பட்டவை. கல்கத்தாவிலிருந்த, வில்லியம் கோட்டைக் கல்லூரித் தலைவராயிருந்த, டாக்டர் ஜான் கில்கிரைஸ்ட்டு என்பவர் வட இந்தியாவிலுள்ள உருதுப் புலவர்களைக் கிழக்கிந்தியக் கம்பெனியாரிடம் அலுவல் பார்த்த ஐரோப்பிய உத்தியோகஸ்தருக்காக, உருதில் பாடப் புத்தகங்களை எழுதுமாறு கேட்டுக் கொண்டார். இப்புலவர்கள் பலர் இயற்றிய நூல்களும் மொழிபெயர்த்த நூல்களும் தவிர எதுகை நிறைந்த உரைநடை நூல்கள் ஜூஹலி, பேதில் என்னும் பாரசீகக் கவிஞர்களைத் தழுவி எழுதப்பட்டன. அந்நடை நஸ்ரே-முசஜ்ஜா அல்லது, நஸ்ரே-இ-முகப்பா அல்லது நஸ்ரே முரஸ்ஸா என்று அழைக்கப்படும். இந்த நடையில் எழுதியவர்களுள் சிறந்தவர் ரஜப் அலிபேக் சரூர் (1787-1867). அவருடைய தலைசிறந்த கவிதையாகிய பசானயே அஜாயெப் என்பது நடையழகுக்கு மட்டுமன்றி இலட்சுமணபுரி நகர வாழ்க்கையின் ஓவியச் சிறப்புக்கும் புகழ் பெற்றதாகும்.\n"}
{"id": "459742", "url": "https://ta.wikipedia.org/wiki?curid=459742", "title": "கூலப் பதன்கலம்", "text": "கூலப் பதன்கலம்\n\nகூலப் பதன்கலம் \"(grain elevator)\" என்பது கூலத்தைத் தேக்கிவைப்பதற்கான ஒருவேளாண் ஏந்து அமைப்பாகும். கூல வணிகத்தில், \"கூலப் பதன்கலம்\" எனும் சொல் வாளி ஏந்தி அமைந்த கோபுரத்தையோ அல்லது கீழிருந்து கூலத்தைக் காற்றால் மேல்நோக்கி ஊதி கூலக் களஞ்சியத்துக்குள் தள்ளும் வளிமக் கடத்துபட்டையையோ கூட குறிப்பிடுகிறது.\n\nபெரும்பாலான வேளைகளில் \"கூலப் பதன்கலம்\" சொல் முழுப் பதன்கல வளாகத்தையும் குறிப்பதுண்டு. இவ்வளாகத்தில் எடை மேடையும் ஓர்வு அலுவலகமும் கூலப் பதன்கலத்தோடு கூட அமையும்மிது மேலும் கூலப் பதன்கலத்தை இயக்கிக் கட்டுபடுத்தும் ஆட்சியமைப்பையும் குறிப்பதும் உண்டு.\n\nகூலப் பதன்கலம் வருமுன் கூலம் பைகளில் நிரப்பி தையலிட்டு கையாளப்பட்டது. மூட்டைகளில் கட்டாமல் கூலங்கள் பேரளவில் கையாளப்பட்டதில்லை. வணிகர் ஜோசப் டார்ட்டும் பொறியாளர் இராபர்ட்டு தன்பார் ஆகிய இருவரும் கண்டுபிடித்த டார்ட்டுப் பதன்கலம் மாபெரும் புதுமைபுனைவாகும். இது நியூயார்க், பபலோ வில் 1942இலும் 1943 இலும் வடிவமைக்கப்பட்டது. ஆலிவர் எவான்சின் நீராவியால் இயங்கும் அரைவை ஆலைகளைப் பயன்படுத்தி, இவர்கள் கூலத்தைக் கப்பல் மேல்தளத்தில் இருந்து வாரி, ஒரு கடற்கால் வழியாக கடற்கரைக் கோபுரத்துக்கு ஏற்றினர்.\n\nதொடக்க கால பதன்கலங்களும் தேக்கக் கலங்களும் மரச் சட்டங்களால் அல்லது மரப்பலகைகளால் கட்டியமைக்கப்பட்டன. இவை தீப்பிடித்துக் கொண்டன. கூலப் பதன்கலத் தேக்ககங்கள், தொட்டிகள், களஞ்சியங்கள் இப்போது வலுவூட்டிய கற்காரையாலோ எஃகாலோ கட்டியமைக்கப்படுகின்றன. வாளை வகை ஏற்றிகள் பகிர்வகத்துக்குக் கொண்டுசெல்கின்றன. அங்கிருந்து கூலமணிகள் கடத்துபட்டை வழியாக கீழே விழுந்து தேக்கிகளிலோ, களஞ்சியங்களிலோ தொட்டிகளிலோ தேக்கி வைக்கப்படுகின்றன. தேவைப்படும்போது அவற்றைக் கடத்துபட்டை வழியாகவோ ஈர்ப்பைப் பயன்படுத்தியோ காலி செய்யலாம். இவ்வாறு தேக்கிகல், களஞ்சியங்கள், தொட்டிகள் ஆகியவற்றில் இருந்து அகற்றிய பிறகு கூலமணிகள் எடையிட்டு சரக்குந்துகளிலும் தொடர்வண்டி இணைப்புப் பெட்டிகளிலும் ஏற்றிப் போக்குவரத்து செய்யப்படுகின்றன. கப்பலி ஏற்றி அயல்நடுகளுக்கும் அனுப்பப்படுகின்றன.\n\nSection::::பயன்பாடும் வரையறைகளும்.\nஆத்திரேலியாவில் கூலப் பதன்கலம் எனும் ஆங்கிலச் சொல் கூலம் ஏற்றும் கோபுரங்களுக்கே பயன்படுகிறது. ஆனால், கூலப் பெறுகை, தேக்க வளாகம் பெறும்புள்ளி அல்லது கோதுமைத் தொட்டி அல்லது களஞ்சியம் எனவே அழைக்கப்படுகிறது. பேரளவு கூலப் பெறுகை, தேக்கல், போக்குவரத்து செய்தல் செயல்முறைகள் பெருந்திரள் கையாளல் எனப்படுகிறது.\n\nகனடாவில் கூலப் பதன்கலம், உலகளாவிய கூலப் பகிர்ந்தளிப்புக்கு உழவர் கூலத்தை விற்பனை செய்யும் இடத்தைக் குறிக்கப் பயன்படுகிறது. அல்லது போக்குவரத்து செய்ய கூலம் தேக்கும் இடத்தைக் குறிக்கப் பய்ன்படுகிறது. கனடியக் கூலச் சட்டம், பிரிவு-2 பலவகைக் கூலப் பதன்கலங்களைப் பின்வருமாறு வரையறுக்கிறது.\n\n\nSection::::வரலாறு.\nநியூயார்க், பபலோவில் 1843 இல் உருவாகிய நீராவியால் இயங்கும் கூலப் பதன்கலத்தின் தோற்றம் தவிர்க்கவியலாததும் அதேவேளையில் பேரளவு செல்வம் திரட்டவுமே எனலாம். எரீ கால்வாய் 1925 இல் வெட்டப்பட்டதும், பபலோ அமெரிக்கப் புவிப் பரப்பில் த்னியொரு சிறப்பிடம் பெறலானது. இது இரண்டு மாபெரும் அனைத்து நீர்த்தடகங்களுக்கு இடையில் அமைந்துவிட்டது: ஒன்று நியூயார்க் துறைமுகத்தில் இருந்து அட்சன் அற்ரின் வழியாக அல்பேனியூடாக அதற்கப்பால் உள்ள பபலோ துறைமுகத்தை இணைத்தது. அடுத்தது, கிரேட் ஏரிகள் பகுதியில் இருந்து எப்புறமும் வடக்கில் கனடாவுக்கும் மேற்கில் மிச்சிகான், விசுகான்சினுக்கும் தெற்கில் டெலெடோ, கிளீவ்லாந்துக்கும் கிழக்கில் அட்லாண்டிக் கடலுக்கும் படகில் போகமுடிந்த வழியாக அமைந்துவிட்டது.\n\n"}
{"id": "459746", "url": "https://ta.wikipedia.org/wiki?curid=459746", "title": "இந்திய உலோக வேலைக் கலை", "text": "இந்திய உலோக வேலைக் கலை\n\nஇந்திய உலோக வேலைக் கலை என்பது இந்தியாவின், மிகப் பழமையான கலைகளுள் ஒன்றாகும். இக்கலை சிறப்பாகத் தென்னிந்தியாவில் பழக்கத்திலிருந்து வந்திருக்கிறது. ஏனைய நுண்கலைகளில் போன்றே இக்கலையிலும் இந்திய நாட்டுக் கலைஞர்கள் மிகவும் தேர்ச்சி பெற்றிருந்தார்கள். பிற நாடுகளுடன் சம்பந்தம் ஏற்பட்டதால் அந்நாடுகளின் கலைகளின் சில அம்சங்களை இவர்கள் ஏற்றுக் கொண்டார்கள். அந்த அம்சங்கள் இவர்கள் கையில் ஒரு தனிப்பட்ட அழகைப் பெற்றன. அப்படியாயினும் இவர்கள் கையாண்ட முறை இந்திய நாட்டிற்கே உரிமையானதாகும். தவிர இந்திய நாட்டு உலோக வேலைக்கலைக்கு இரண்டு சிறந்த குணங்கள் உண்டு. இவை கலைஞர்கள் தாம் கையாளும் பொருள்களின் தன் மையை அறிந்திருப்பதும், அதிகமான வேலைப்பாடுகள் பெற்றிருப்பதுமாகும். தங்கம், வெள்ளி, செம்பு, இரும்பு இவற்றாலும், துத்தநாகம், ஈயம் முதலியவை சேர்ந்த கலப்பு உலோகத்தாலும் சாமான்கள் செய்யப்பட்டு வந்திருக்கின்றன.\n\nSection::::வரலாற்றுப் பதிவுகள்.\nஇக்கலை சிந்துநதிப் பிரதேசத்தில் பழக்கத்தில் இருந்ததற்குச் சான்றாக அங்கே கிடைத்த நகைகள் உள்ளன. பிற்காலத்திலும் இக்கலை சிறப்பாகப் பயிலப்பட்டது என்பதை இலக்கியங்களிலிருந்தும், சிற்பம், ஓவியம் இவற்றிலிருந்தும் அறிகிறோம். இன்றும் இக்கலை சிறந்து விளங்குகிறது. இரும்பில் சாமான்கள் செய்யப்பட்டதற்குப் பல சான்றுகள் உண்டு. துருப்பிடிக்காத இரும்பை உருக்கி வேலை செய்வது மிகப் பழைய காலத்திலேயே இந்தியாவில் இருந்தது என்பதற்குக் குப்தர் காலத்தைச் சேர்ந்ததும் 6ஆம் நூற்றாண்டில் செய்யப்பட்டதாகக் கூறப்படுவதும், இப்பொழுது டெல்லியின் அருகே நாட்டப்பட்டிருப்பதுமான இரும்புத் தூணிலிருந்து அறிகிறோம். பிற்காலத்தில் பீடார் என்ற ஊரில் பாத்திரங்கள் செய்ய இரும்பைப் பயன்படுத்தினார்கள். தொன்றுதொட்டு வேலைப்பாடுகள் நிறைந்த கத்தி முதலிய ஆயுதங்களும் இரும்பால் செய்யப்பட்டுவந்தன. இவற்றில் சென்ற இரண்டு நூற்றாண்டுகளில் இந்திய நாட்டில் பல சமஸ்தானங்களில் செய்யப்பட்ட ஆயுதங்கள் மிகச் சிறந்த வேலைப்பாடுகள் உள்ளவைகளாக இருக்கின்றன. இவ்வித ஆயுதங்களில் பல தஞ்சாவூர் ஆயுதசாலையிலிருந்து கொண்டுவந்து, சென்னை அரசாங்கப் பொருட்காட்சிச்சாலையில் வைத்திருக்கிறார்கள். ஐதராபாத்தில் உள்ள சலார்ஜங் பொருட்காட்சிச்சாலையிலும் பலவகை வேலைப்பாடுகள் அமைந்த இரும்பு ஆயுதங்களைக் காணலாம்.\n\nSection::::முறைமைகள்.\nபல அழகிய வடிவுள்ளவைகளாக மட்டுமன்றி, அழகிய வேலைப்பாடுகள் பெற்றவைகளாகவும் இருக்கின்றன. இவ்வித சாமான்களைப் பல முறைகளில் செய்கிறார்கள். அம்முறைகளாவன : \nஅடித்து உருவாக்குதல் (Hammering), பதிப்புச்சித்திர வேலை (Inlaying), புறணிச்சித்திர வேலை (Incrusting), சரிகைச் சித்திர வேலை (Filigree), புடைப்பச்சு வேலை (Embossing), வார்ப்பு வேலை (Casting)\n\nSection::::வகைமை.\nSection::::பதிப்புச் சித்திரவேலை.\nஇதைச் ‘சுவாமி’ வேலை என்றும் சொல்லுவதுண்டு. இம்முறை திருப்பதி, தஞ்சாவூர் இவ்விரண்டு ஊர்களிலும் அதிகமாகப் பழக்கத்திலிருந்து வந்தது. செம்பாலான பாத்திரங்களின் மேல் வெள்ளியில் செய்த துணுக்குக்ககளைப் பதிப்பது வழக்கம். இச்சாமான்களில் செம்பு, தாம்பாளங்கள் பிரசித்தமானவை. திருப்பதி சாமான்களில் விக்கிரக வேலை அதிகமாகவும், தஞ்சாவூர் சாமான்களில் பூ, கொடி வேலைகள் அதிகமாகவும் காணப்படுகின்றன.\n\nSection::::புறணிச் சித்திரவேலை.\nஇதில் இரண்டு விதிகள் உண்டு. இரும்பு அல்லது காரியத்தாலான சாமான்களின் மேல் குறுக்கும் நெடுக்குமாகக் கோடுகள் செதுக்கி, அவற்றில் வெள்ளித்தகடு அல்லது கம்பியைப் புதைப்பது (Damascening) ஒரு முறை. மேல் சொன்ன சாமான்களில் நமக்கு வேண்டிய பூ, கொடி முதலிய வேலைகளைச் செதுக்கி, அவற்றில் வெள்ளித் தகட்டைப் புதைப்பது (Bielri Nkortgari) மற்றொரு முறை. வெள்ளி வேலை கறுப்புப் பாத்திரத்தில் இருப்பது ஒரு தனி அழகைக் கொடுக்கின்றது. தவிர, பாத்திரங்களில் பல வடிவங்களும் அழகை மிகுவிக்கின்றன, இவ்விதமான பாத்திரங்கள் ஐதராபாத் இராச்சியத்திலுள்ள பீடார் என்ற ஊரில் மிகுதியாகச் செய்யப்பட்டன. பெரும்பாலும் முகம்மதியர்களே இவற்றை மிகுதியாகக் கையாண்டனர்.\n\nSection::::வார்ப்பு வேலை.\nஇம்முறையில் கைவிளக்குக்கள், குத்துவிளக்குக்கள், விக்கிரகங்கள் முதலியவை செய்யப்படுகின்றன. இந்தியா முழுவதும் இம்முறையில்மேற் சொல்லிய பொருள்கள் செய்வது வெகு நாட்களாகப் பழக்கத்தில் இருந்து வந்திருக்கிறது. இருந்தாலும், இக்கலை சிறப்பாகத் தென்னிந்தியாவில் வழக்கில் இருந்து வந்திருக்கிறது. கஜலட்சுமி உருவம் பெற்ற கைவிளக்குக்களும் கோயில்களில் காணப்படும் பல கிளைகளுடன் அழகிய வேலைப்பாடுகளமைந்த விளக்குக்களும், அன்னப் பறவையைத் தலையில் கொண்ட குத்துவிளக்குக்களும் பிரசித்தமானவை, தீபலட்சுமி என்ற ஒருவகை விளக்கையும் கோயில்களில் சாதாரணமாகக் காணலாம். இதில் ஒரு பெண் தன் கைகளில் ஒரு விளக்கை ஏந்தி நிற்பாள். இப்பாவையின்மேல் பலவித அழகிய வேலைப்பாடுகளைக் காணலாம். இம்முறையில் செய்யப்பட்ட சாமான்களில் சிறப்பு வாய்ந்தவைகளாகப் பொதுவாக உலோக வேலைக்கலையின் உயர்ந்த தன்மைக்கே உதாரணமாக இருப்பவை கோயில்களில் காணப்படும் பலவிதச் சிலைகளாகும்.\n\n"}
{"id": "459749", "url": "https://ta.wikipedia.org/wiki?curid=459749", "title": "மன்னவரு சின்னவரு", "text": "மன்னவரு சின்னவரு\n\nமன்னவரு சின்னவரு 1999இல் பி.என். இராமச்சந்திர ராவ் இயக்கத்தில் வெளியான தமிழ்த்திரைப்படம்.இப்படத்தில் சிவாஜி கணேசன், அர்ஜூன், சௌந்தர்யா, கே.ஆர். விஜயா ஆகியோர் முன்னணிப் பாத்திரங்களில் நடித்துள்ளனர். இப்படம் நடிகர் அர்ஜூனின் நூறாவது படம். இப்படம் சுபவர்தா என்னும் தெலுங்கு திரைப்படத்தின் தமிழ்வடிவமாகும். இப்படத்தின் தெலுங்கு வடிவத்தில் அர்ஜூன், சௌந்தர்யா ஆகியோர் நடித்துள்ளனர்.\n"}
{"id": "459750", "url": "https://ta.wikipedia.org/wiki?curid=459750", "title": "ஹெனன்", "text": "ஹெனன்\n\nஹெனன் என்பது சீன மக்கள் குடியரசின் ஒரு மாகாணமாகும். இது சீனாவின் மையப் பகுதியில் அமைந்துள்ளது. இதனை பெரும்பாலும் \"ஜொங்யுவான்\" அல்லது \"ஜாங்ஜோ\" என்று குறிப்பிடப்படுகிறது. இதன் பொருள் \"மத்திய சமவெளி\" அல்லது \"மிட்லாண்ட்\" என்று பொருள்படும். இருப்பினும் இந்த பெயர் முழு சீனாவிற்கும் பொருந்தும். சீன நாகரிகத்தின் பிறப்பிடமாக ஹெனன் உள்ளது. 3,000 ஆண்டுகளுக்கும் மேலான பதிவு செய்யப்பட்ட வரலாற்றை இது கொண்டுள்ளது, மேலும் சுமார் 1,000 ஆண்டுகளுக்கு முன்பு வரை சீனாவின் கலாச்சார, பொருளாதார மற்றும் அரசியல் மையமாக இருந்தது.\n\nஹெனன் மாகாணம் ஏராளமான பாரம்பரிய தளங்களை கொண்டுள்ளது. இதில் சாங் வம்ச தலைநகரான இடிபாடுகள் மற்றும் சவொலின் மடலாயம் ஆகியவை அடங்கும் . சீனாவின் எட்டு பெரிய பண்டைய தலைநகரங்களில் நான்கு, இலுவோயோங், அன்யாங், கைஃபெங் மற்றும் செங்சவு ஆகியவை ஹெனானில் அமைந்துள்ளன. டாய் சியின் நடைமுறை செங்சவு கிராமத்திய் (சென் பாணி) தொடங்கியது, பின்னர் யாங் மற்றும் வு பாணிகளைப் போலவே.\n\nSection::::வரலாறு.\nஹெனன் என்பது மஞ்சள் ஆற்றின் தெற்கே என்றும் பொருள்படும். மாகாணத்தின் கால் பகுதி மஞ்சள் ஆற்றின் வடக்கே அமைந்துள்ளது. இது ஹுவாங் ஹீ என்றும் அழைக்கப்படுகிறது. இது பரப்பளவு கொண்டது. ஹெனன் வளமான மற்றும் அடர்த்தியான வட சீன சமவெளியின் பெரும்பகுதியை உள்ளடக்கியது. அதன் அண்டை மாகாணங்கள் சாங்க்சி, சான்க்சி, ஏபெய், சாண்டோங், அன்ஹுய் மற்றும் ஹூபேய் என்பதாகும். 94 மில்லியனுக்கும் அதிகமான மக்கள்தொகை கொண்ட சீனாவின் மூன்றாவது அதிக மக்கள் தொகை கொண்ட மாகாணம் ஹெனன் ஆகும். அது ஒரு நாடாக இருந்தால், எகிப்து மற்றும் வியட்நாமை விட ஹெனன் உலகின் அதிக மக்கள் தொகை கொண்ட 14 வது நாடாக இருக்கும்.\n\nSection::::வளர்ச்சி.\nஇது மண்வளம் மிக்க பகுதிகளைக் கொண்டுள்ளது. இதன் பரப்பளவு 1,67,000 சதுர கி.மீ ஆகும். சீனாவில் அதிக மக்கள் தொகை கொண்ட மாகாணங்களில் மூன்றாவது இடம் பெற்றுள்ளது. பொருளாதார அளவில் சீனாவின் ஐந்தாவது பெரிய மாகாணம் இது. இதன் பொருளாதார வளர்ச்சிக்கு உழவுத் தொழில், சுற்றுலா, தொழிற்சாலைகள் உதவுகின்றன.\n\nஹெனன் சீனாவின் 5 வது பெரிய மாகாண பொருளாதாரம் மற்றும் உள்நாட்டு மாகாணங்களில் மிகப்பெரியது. இருப்பினும், பிற கிழக்கு மற்றும் மத்திய மாகாணங்களுடன் ஒப்பிடும்போது தனிநபர் மொத்த உள்நாட்டு உற்பத்தி குறைவாக உள்ளது. சீனாவில் குறைவான வளர்ச்சியடைந்த பகுதிகளில் ஒன்றாக ஹெனன் கருதப்படுகிறது. அலுமினியம் மற்றும் நிலக்கரி , அத்துடன் விவசாயம், கனரக தொழில், சுற்றுலா மற்றும் சில்லறை விற்பனை ஆகியவற்றின் அடிப்படையில் பொருளாதாரம் தொடர்ந்து வளர்ந்து வருகிறது. உயர் தொழில்நுட்பத் தொழில்கள் மற்றும் சேவைத் துறை வளர்ச்சியடைந்து செங்சவு மற்றும் இலுவோயோங்கைச் சுற்றி குவிந்துள்ளது.\n\nSection::::மக்கள் தொகை.\nஇது 17 பிரிவுகளாகப் பிரிக்கப்பட்டுள்ளது. இங்கு பத்து கோடி மக்கள் வசிக்கின்றனர். சீன பௌத்தம், தாவோயிசம் உள்ளிட்ட மதங்களைப் பின்பற்றுகின்றனர். இங்குள்ளோர் மாண்டரின் மொழியினை சீனத்தின் வட்டார வழக்கில் பேசுகின்றனர்\n\nதோராயமாக 93.6 மில்லியன் மக்கள் தொகையுடன் , ஹெனான் குவாங்டாங் மற்றும் சாண்டாங்கிற்கு அடுத்தபடியாக மூன்றாவது அதிக மக்கள் தொகை கொண்ட சீன மாகாணமாகும். இது உலகின் ஐந்தாவது அதிக மக்கள் தொகை கொண்ட துணை தேசிய பிரிவாகும் . அது ஒரு நாடாக இருந்தால், அது மெக்ஸிகோவுக்குப் பின்னால் மற்றும் பிலிப்பைன்ஸுக்கு முன்னால் உலகின் பன்னிரண்டாவது மக்கள்தொகை கொண்டதாக இருக்கும். இருப்பினும், ஹுகோ அமைப்பு சீனாவில் அதிக மக்கள் தொகை கொண்ட மாகாணமாக 103 மில்லியனுக்கும் அதிகமான மக்களைக் காட்டுகிறது, ஏனெனில் புலம்பெயர்ந்த ஹெனானியத் தொழிலாளர்களை அவர்கள் தற்போது வசிக்கும் மாகாணத்திற்குப் பதிலாக ஹெனானில் வசிப்பவர்களாகக் கருதுகின்றனர். மறுபுறம், குவாங்டாங்கில் 81 மில்லியன் மக்கள் மட்டுமே இருப்பதாகக் காட்டப்படுகிறது. மற்ற மாகாணங்களிலிருந்து குடியேறியவர்களின் வருகையால் உண்மையான மக்கள் தொகை 95 மில்லியன்.ஆகும்  \n"}
{"id": "459751", "url": "https://ta.wikipedia.org/wiki?curid=459751", "title": "வலுஊட்டும் திரை", "text": "வலுஊட்டும் திரை\n\nவலுஊட்டும் திரை (Intensifying screen ) என்பது கதிரியல் பயன்படுத்தப்படும் ஒரு முக்கிய துணைக் கருவியாகும்.எக்சு கதிர்களைக் கொண்டு நேரடியாகப் கதிர் படம் எடுக்கும் போது ,அவைகளின் அதிக ஊடுருவற்திறனால் கதிர் படம் பெறப் பயன் படாமல் ஊடுருவிச் செல்லுகின்றன.எனவே படத்தினைப் பெற அதிக கதிர்வீச்சனை பாய்ச்சவேண்டிய நிலை உருவாகிறது.இதன் காரணமாக நோயாளி தேவையற்ற கதிர் ஏற்பளவினை பெறநேருகிறது.இவ்வளவு சிறிதேயாயினும் உடல்நலக் கேட்டினை தோற்று வக்கக்கூடும். இதனைத் தவிற்க வலுஊட்டும் திரைகள் பயன்படுத்தப்படுகின்றன.\nவலுஊட்டும் திரைகளில் சிங் சல்பேட்,கேட்மியம் சிங் சல்பேட் போன்ற உடனொளிர் பண்புடைய பொருட்கள் மிகவும் சீராக பொடியாகப் பெறப்படுகிறது.பின் இது ஒட்டும் தன்மையுடைய பொருளுடன் சேர்த்து நல்ல பசையாகப் பெறப்படுகிறது.இப்பசை ஒரு சீரான ஓர் அட்டையில் ஒரே கனஅளவில் பூசப்படுகிறது.இதன்மேல் ஒளிகடத்தும் பண்புடையதும் பாதுகாப்பினைக் கொடுக்க வல்லதுமான ஒரு பூச்சு(Protective coat or T coat ) உள்ளது.இதுவே வலுஊட்டும் திரை எனப்படுகிறது.இதற்கு முக்கிய காரணம் எக்சு கதிர்கள் இத்திரைகளால் ஏற்கப்பட்டு அதிக ஒளியினை உமிழ்கிறது.இக்கதிர்களே கதிர்படம் தோன்றகக் காரணமாகும்.இந்நிலையில் குறைந்த எக்சு கதிர்களே கதிர் படத்தினைப் பெற போதுமானது எனவேதான் இது வலுஊட்டும் திரை எனப்படுகிறது."}
{"id": "459756", "url": "https://ta.wikipedia.org/wiki?curid=459756", "title": "ஈக்குசெட்டம்", "text": "ஈக்குசெட்டம்\n\nஈக்குசெட்டம் (Equisetum) என்பது மிகவும் பழங்காலத் தாவரம் ஆகும். இது சுமார் 10 கோடி ஆண்டுகளுக்கு முன்பு அதிகளவில் வாழ்ந்தன. இது ஈக்குசெட்டேசி (Equisetaceae) என்னும் தாவரக் குடும்பத்தைச் சேர்ந்தது. சில இனங்கள் 30 மீட்டர் உயரம் கொண்ட மரங்களாகவும் இருந்தன. அவை அழிந்து விட்டன. சில மட்டும் இன்று வரை உள்ளன. ஆகவே இதை உயிருடன் வாழ்ந்து கொண்டிருக்கும் புதை படிவத் தாவரம் ( Living Fossil) என்கின்றனர்.\n\nSection::::வளரியல்பு.\nநீர் நிலைகள், சதுப்பு பகுதிகள் போன்ற இடங்களில் வளர்கின்றன. இது 10 செ.மீ முதல் 15 அடி உயரம் வரை வளரும். இதன் தண்டானது கணு கணுவாக இருக்கும். ஒவ்வொரு கணுவும் 2 செ.மீ முதல் 30 செ.மீ நீளம் கொண்டது. கணுக்களில் பல சிறு கிளைகள் தோன்றும்.இதைப் பார்க்கும் போது குதிரையின் வால் போல் காட்சித் தரும்.ஆகவேதான் இவைகளுக்கு குதிரைவால்(Horsetail) செடி என பெயர் வைத்துள்ளனர்.\n\nSection::::சிற்றினம்.\nஈக்குசெட்டம் என்னும் பேரினத்தில் 23 சிற்றினங்கள் உள்ளன .இவை உலகின் பல பகுதிகளில் வளர்கின்றன.இவற்றில் ஈக்குசெட்டம் ஹைமலே,ஈக்குசெட்டம் புளுவிடைல்,ஈக்குசெட்டம் மைரியோசெட்டம் மற்றும் ஈக்குசெட்டம் ஆர்வன்ஸ் ஆகியவை முக்கியமானவை ஆகும்.\n\nSection::::ஈக்குசெட்டம் ஹைமலே.\nஈக்குசெட்டம் ஹைமலே(Equisetum hyemale) என்கிற தாவரம் வட அமெரிக்கா,ஐரோப்பா ,வடக்கத்திய ஆசியா போன்ற நாடுகளில் காணப்படுகிறது.இதை கரடு முரடான குதிரைவாலி ,பாம்பு புல் என் அழைக்கின்றனர்.கடல் மடத்தில் இருந்து 2530 மீட்டர் உயரத்திலும் வளர்கின்றன.ஏரி ,குளம் மற்றும் நீரோடைகளைச் சுற்றி இது வளர்ந்து இருப்பதைக் காணலாம்.இவை 3 அடி உயரம் வரை வளரும்.நாணல் போன்ற தண்டு உடையது.தண்டிலிருந்து இசைக் கருவிகள் செய்கின்றனர்.\n\nSection::::ஈக்குசெட்டம் புளுவிடைல்.\nஈக்குசெட்டம் புளுவிடைல் (Equisetum fluviatile) என்கிற தாவரம் மிகவும் பழங்காலத்தைச் சேர்ந்த தாவரம் ஆகும்.இதை நீர் குதிரைவாலி என்கின்றனர்.இதன் தண்டு தடிமனனாது .இது அடர் பச்சை நிறமும்,80 சதவீதம் வெற்றிடமும் கொண்டது.இத்தாவரம் 2-3 அடி உயரம் வரை வளரும்.ஆண்,பெண் தண்டுகள் தனித்தனியானவை.ஆனால் பார்ப்பதற்கு ஒரே மாதிரியாகத் தெரியும்.\n\nSection::::ஈக்குசெட்டம் மைரியோசெட்டம்.\nஈக்குசெட்டம் மைரியோசெட்டம்(Equisetum myriochaetum) என்கிற தாவரம் மெக்சிகோவைத் தாயகமாகக் கொண்டுள்ளது .இது புல் போன்றது.15 அடி உயரம் வரை வளரும்.சில சமயங்களில் 24 அடி உயரம் வரை வளரக்கூடியது.உயிருள்ள குதிரைவாலிகளில் மிகப் பெரியது.ஆகவே மிகப் குதிரைவாலி (Giant horesetail)என இதற்குப் பெயர்.\n\nSection::::ஈக்குசெட்டம் ஆர்வன்ஸ்.\nஈக்குசெட்டத்தில் பல்வேறு இனங்கள் உள்ளன.அவற்றில் ஒன்று ஈக்குசெட்டம் ஆர்வன்ஸ் ( Equisetum arvense) என்பதாகும்.இது வட அமெரிக்கா,நார்வே,சுவீடன்,பின்லாந்து,இந்தியா ,ஈரான்,சிலி,பிரேசில் மற்றும் ஆஸ்திரேலியா போன்ற நாடுகளில் இயற்கையாக வளர்கின்றன. இதை குதிரைவால் செடி, சூனிய சுல்தான், பாம்பு புல் என பல பெயர்களில் அழைக்கிறார்கள்.இது வித்தியாசமான தோற்றம் உடையது.ஆகவே இதை சூனியக்காரச் செடி என்று கூறுவதும் உண்டு.சில இடங்களில் பீடைச் செடி என்கின்றனர்.இந்த இனத்திற்கு 108 ஜோடி குரோமோசோம்கள் உள்ளன.\n\nஇச்செடியின் அடியில் மட்டத்தண்டு கிழங்கு(Rhizomatous stem) உள்ளது.ஒவ்வொரு கணுவிலும் 4-8 செதில் இலைகள் காணப்படுகின்றன.இலையின் கக்கங்களில் இருந்து சிறிய கிளைகள் உண்டாகும்.அதன் குறுகிய தண்டின் நுனிகளில் ஸ்பொராஞ்சியங்கள் உண்டாகின்றன.இந்த அமைப்பிற்கு ஸ்ட்ரோபிலா (Strobila)என்று பெயர். இதன் உள்ளே ஸ்போர்கள் என்னும் விதை துகள்கள் உள்ளன.ஸ்போர்கள் எல்லாம் ஒரே மாதிரியானவை.ஸ்பொராஞ்சியங்கள் வெடித்து ஸ்போர்கள் வெளிவரும்.ஸ்போர்கள் நெடுங்காலம் ஓய்வு நிலையில் இருக்கும்.நீர் மெல்லிய படலமாக இருக்கும் இடங்களில் ஸ்போர்கள் முளைக்கத் தொடங்கும்.\n\nதீ மற்றும் நோய் போன்ற காரணங்களால் தாவரம் பாதிக்கும் போது இதை அப்புறப்படுத்தினால்,உடனே புதிய தாவரம் இதன் மட்டத் தண்டுக் கிழங்கில் இருந்து தோன்றிவிடும்.இதை வீடுகளில் அழகிற்காகவும் வருகின்றனர்.ஈரம் நிறைந்த இடங்களில் இதனை நட்டால் அந்த இடத்தில் உள்ள ஈரத்தை உறிஞ்சிவிடும்.\n\nஇதன் கணுக்களில் 10 சதவீதம் சிலிக்கான் உள்ளது. இது தவிர பொட்டாசியம் மற்றும் கால்சியம் போன்ற தாதுக்களும் உள்ளன.ஆகவே செடியின் தண்டினைக் கொண்டு உலோகப் பாத்திரங்கள்,சமையல் பாத்திரங்கள்,டின்கள் போன்றவைகளைத் துலக்குவதற்குப் பயன்படுத்துகின்றனர்.ஆகவே இதனைப் பாத்திரம் சுத்தம் செய்யும் தாவரம் என்கின்றனர்.\n\nSection::::பயன்.\nஇச்செடியைக் கொண்டு ஆஸ்திரேலியாவில் டீ தயாரிக்கின்றனர்.இதன் இளம் குருத்தை ஜப்பான் மற்றும் கொரியாவில் காய்கறியாகச் சமைக்கின்றனர்.இதில் வைட்டமின் A,E,C ஆகியனவும் உள்ளன. நீரில் கொதிக்க வைத்து குளிக்கின்றனர் .இது தோல் வியாதி, சிறுநீரகப் பிரச்சனை போன்றவற்றிற்கு நாட்டு மருந்தாகப் பயன்படுத்துகின்றனர்.\n"}
{"id": "459760", "url": "https://ta.wikipedia.org/wiki?curid=459760", "title": "மூன்றாம் ஆங்கிலேய மராத்தியப் போர்", "text": "மூன்றாம் ஆங்கிலேய மராத்தியப் போர்\n\nமூன்றாம் ஆங்கிலேய மராத்தியப் போர் (1817 – 1818) என்பது கம்பெனி ஆட்சிக்கும், மராத்திய கூட்டமைப்புக்கும் இடையே, 1817 – 1818ல் நடைபெற்ற போரில், ஆங்கிலேயர்கள் இந்தியாவை முழுமையாக வெல்வதற்குமான ஒரு போராக அமைந்தது.>\nமாரத்தியப் பகுதிகளைப் பிடிக்கும் நோக்கில் இப்போரானது பிரித்தானிய தலைமை ஆளுநராக இருந்த வாரன் ஹேஸ்டிங்ஸ் என்பவரால், ஆங்கிலேய படைத்தலைவர் சர் தாமஸ் ஹிஸ்லாப் தலைமையில் பிரித்தானியப் படைகள் மராத்திய கூட்டமைப்பை எதிர்கொண்டனர்.\n\nபோரின் முடிவில் மராத்திய கூட்டமைப்பு, கம்பெனி ஆட்சியிடம் வீழ்ந்தது. மராத்திய பேஷ்வாவின் ஆட்சி முடிவுக்கு வந்தது. மராத்திய மன்னர் இரண்டாம் பாஜி ராவ் பித்தூருக்கு அனுப்பப்பட்டார். அவருக்கு ஆண்டு 80,000 பவுண்ட் ஸ்டெர்லிங் ஓய்வூதியமாக கிழக்கிந்திய கம்பெனி ஆட்சி வழங்கியது.\n\nபோரில் தோற்ற மராத்திய கூட்டமைப்பின் குவாலியர் அரசு, இந்தூர் அரசு, நாக்பூர் அரசு, பரோடா அரசு, கோல்ஹாப்பூர் அரசு மற்றும் சதாரா முதலிய மராத்திய அரசுகள், கிழக்கிந்திய கம்பெனி வகுத்த துணைப்படைத்திட்டத்தையும், ஆங்கிலேயர்களின் மேலாத்திக்கத்தையும் ஏற்று, சுதேச சமஸ்தான மன்னர்களாக இந்தியா விடுதலை அடையும் வரை ஆண்டனர்.\n\n1848ல் ஆண் வாரிசு அற்ற சதாரா இராச்சியத்தை, அவகாசியிலிக் கொள்கையின் படி, பிரித்தானிய இந்தியாவின் பம்பாய் மாகாணத்துடன் ஆங்கிலேயர்கள் இணைத்தனர். பின்னர் 1948ல் முன்னாள் மராத்திய சுதேச சமஸ்தானங்கள் இந்திய அரசுயுடன் இணைக்கப்பட்டது.\n\nSection::::மராத்தியர்களும் ஆங்கிலேயரும்.\n1674 ஆம் ஆண்டில் போன்சலே வம்சத்தின் சிவாஜி என்பவரால் மராட்டிய வம்சம் நிறுவப்பட்டது . சிவாஜியின் மராத்திய பேரரசின் குடிமக்கள் மத்தியில் பொதுவான பேசும் மொழி மராத்தி இந்து மதம், மற்றும் அதன் தேசிய உணர்வு ஆகியன ஆகும். சிவாஜி இந்துக்களை முகலாயர்களிடமிருந்தும் பிஜப்பூரின் முஸ்லீம் சுல்தானிடமிருந்தும் விடுவிப்பதற்கான முயற்சிகளுக்கு தலைமை தாங்கினார் மற்றும் இந்துக்களின் ஆட்சியை நிறுவினார்.\n\nஇந்த இராச்சியம் மராத்தி மொழியில் இந்துவி சுவராச்சியம் (\"இந்து சுயராஜ்யம் \") என்று அழைக்கப்பட்டது. சிவாஜியின் தலைநகரம் ராய்காட்டில் இருந்தது . சிவாஜி தனது பேரரசை முகலாய சாம்ராஜ்யத்தின் தாக்குதல்களிலிருந்து வெற்றிகரமாக பாதுகாத்தார், மேலும் அவரது மராத்திய பேரரசு சில தசாப்தங்கள் இந்தியாவில் முதன்மையான சக்தியாக நீடித்தது. மராத்திய நிர்வாகத்தின் ஒரு முக்கிய அங்கமாக எட்டு அமைச்சர்கள் இருந்த சபை, \"அஷ்டா பிரதான்\" (எட்டு பேரவை) என்று அழைக்கப்பட்டது. அஷ்டா பிரதான் மூத்த உறுப்பினராக \"பேஷ்வா\" அல்லது \"முக்யா பிரதான்\" (பிரதமர்) என்று அழைக்கப்பட்டார்.   \nSection::::வளர்ந்து வரும் ஆங்கிலேய சக்தி.\n18 ஆம் நூற்றாண்டின் முற்பகுதியில் மராத்தியர்கள் முகலாயர்களுடன் சண்டையிட்டுக் கொண்டிருந்தபோது, மும்பை, சென்னை மற்றும் கொல்கத்தாவில் ஆங்கிலேயர்கள் சிறிய வர்த்தக பதவிகளை வகித்தனர். 1739 மே மாதம் மராட்டியர்கள் அண்டை நாடான வசாயில் போர்த்துகீசியர்களை தோற்கடித்ததைக் கண்ட பிரித்தானிய மும்பையின் கடற்படைப் பதவியை பலப்படுத்தியது. மராத்தியர்களை மும்பையிலிருந்து வெளியேற்றுவதற்கான முயற்சியாக, ஒரு ஒப்பந்தத்தை பேச்சுவார்த்தை நடத்த ஆங்கிலேயர்கள் தூதர்களை அனுப்பினர். அதில் தூதர்கள் வெற்றி பெற்றானர், மேலும் 1739 ஜூலை 12 அன்று ஒரு ஒப்பந்தம் கையெழுத்தானது, இது மராத்திய பிரதேசத்தில் சுதந்திர வர்த்தகத்திற்கான பிரித்தானிய கிழக்கிந்திய கம்பெனி உரிமைகளை வழங்கியது. தெற்கில், ஐதராபாத்தின் நிசாம் மராட்டியர்களுக்கு எதிரான போருக்கு பிரெஞ்சுக்காரர்களின் ஆதரவைப் பெற்றார். [குறிப்பு 2] இதற்கு எதிர்வினையாக, பேஷ்வா ஆங்கிலேயரிடம் ஆதரவைக் கோரினார், ஆனால் அவர்கள் மறுத்துவிட்டனர். ஆங்கிலேயர்களின் வளர்ந்து வரும் சக்தியைக் காண முடியாமல், உள்நாட்டு மராத்திய மோதல்களைத் தீர்க்க அவர்களின் உதவியை நாடி பேஷ்வா ஒரு முன்னுதாரணத்தை அமைத்தார். ஆதரவு இல்லாத போதிலும், மராத்தியர்கள் ஐந்து ஆண்டுகளில் நிசாமை தோற்கடிக்க முடிந்தது. \n\nSection::::ஆங்கிலேயர்-மராத்தியர் உறவுகள்.\nகோல்கர் மற்றும் சிண்டேவின் முரண்பாடான கொள்கைகள் மற்றும் பேஷ்வாவின் குடும்பத்தில் ஏற்பட்ட உள் தகராறுகள் காரணமாக 1773 இல் நாராயணராவ் பேஷ்வாவின் கொலையின் காரணமாக வடக்கில் மராத்திய ஆதாயங்கள் ரத்து செய்யப்பட்டன. இதன் காரணமாக, வட இந்தியாவில் இருந்து மராத்தியர்கள் கிட்டத்தட்ட மறைந்து விட்டனர் . உள்நாட்டு மராத்திய போட்டிகள் காரணமாக ரகுநாதராவ் பேஷ்வா பதவியிலிருந்து வெளியேற்றப்பட்டார். அவர் ஆங்கிலேயரின் உதவியை நாடினார், அவர்கள் 1775 மார்ச்சில் அவருடன் சூரத் ஒப்பந்தத்தில் கையெழுத்திட்டனர். இந்த ஒப்பந்தம் சால்செட் தீவு மற்றும் பஸ்ஸீன் கோட்டையின் கட்டுப்பாட்டிற்கு ஈடாக அவருக்கு இராணுவ உதவியை வழங்கியது. \n\nSection::::பிரித்தானிய கிழக்கிந்திய கம்பெனி.\nஇந்தியா வருவதற்கு ஆங்கிலேயர்கள் ஆயிரக்கணக்கான மைல்கள் பயணம் செய்தனர். அவர்கள் இந்திய புவியியலைப் படித்தனர் மற்றும் இந்தியர்களைக் கையாள உள்ளூர் மொழிகளில் தேர்ச்சி பெற்றனர். [குறிப்பு 5]\n\nபோரின் போது, பிரித்தானிய கிழக்கிந்திய கம்பெனியின் சக்தி அதிகரித்துக்கொண்டே இருந்தது, அதே நேரத்தில் மராட்டிய பேரரசு வீழ்ச்சியடைந்தது. முந்தைய ஆங்கிலோ-மராத்தா போரில் ஆங்கிலேயர்கள் வெற்றி பெற்றனர் மற்றும் மராட்டியர்கள் அவர்கள் தயவில் இருந்தனர். இந்த நேரத்தில் மராட்டிய பேரரசின் பேஷ்வா இரண்டாம் பாஜி ராவ் ஆவார் . முன்னர் பேஷ்வாவுடன் பக்கபலமாக இருந்த பல மராட்டிய தலைவர்கள் இப்போது பிரிட்டிஷ் கட்டுப்பாட்டில் அல்லது பாதுகாப்பில் இருந்தனர்.\n\n"}
{"id": "459763", "url": "https://ta.wikipedia.org/wiki?curid=459763", "title": "குதிரைக் கொட்டில்", "text": "குதிரைக் கொட்டில்\n\nகொட்டில் என்பது பண்ணை ஒன்றில் பல்வேறு நோக்கங்களுக்காகப் பயன்படும் வேளாண்மைக் கட்டிடமாகும். வட அமெரிக்காவில் கொட்டில் அல்லது கொட்டகை என்பது கால்நடை மற்றும் குதிரை முதலான விலங்கு வளர்ப்பு, கருவிகள், தீவனம் ஆகியவற்றை பராமரிக்கும் இடமாகும். மக்களை தங்கவைக்கும் இடமும் கொட்டில் எனும் பெயரால் அழைக்கப்படுவதுண்டு. இதன் அடிப்படையில் கொட்டில் எனும் சொல், புகையிலை கொட்டில், பசு மாட்டுக் கொட்டில், ஆட்டுக் கொட்டில், என வழங்கப்படுகின்றது.\n\nகுதிரைக் கொட்டில் அல்லது குதிரைக் கொட்டடி அல்லது குதிரை இலாயம் \"(stable)\" கால்நடைகளைக் குறிப்பாக குதிரைகளைக் கட்டிவைக்கும் கட்டிடமாகும். இக்கட்டிடத்தில் ஒவ்வொரு விலங்குக்குமான தனிக் கொட்டகைகள் இருக்கும். இன்றளவில் பலவகையான குதிரைக் கோட்டில்கள் வழக்கில் உள்ளன; அமெரிக்கவகைக் கொட்டில்(barn) என்பது இருபுறமும் திறந்த கதவுகள் அமைந்த பெரிய கொட்டில் ஆகும். அதில் ஒவ்வொரு உறுப்படிக்கும் தனிக் கொட்டகை அமைந்திருக்கும். இச்சொல் தனி உரிமையாளரிடம் உள்ள கால்நடைகளைக் கட்டிவைக்கும் இடத்துக்கும் வழங்கலாம். குதிரைக் கொட்டில் உள்ள கட்டிடம் பண்ணையிலோ வீட்டிலோ அமையலாம்.\n\nகாலநிலை, கட்டுபொருள், வரலாற்றுக் காலம், கட்டிடக்கலைப் பண்பாட்டு வகை ஆகியவற்றைப் பொறுத்து குதிரைக் கொட்டிலின் புறவடிவமைப்பு பெரிதும் வேறுபடுகிறது. செங்கல், கல், மரம், எஃகு போன்ற பலவகைக் கட்டுபொருள்கள் குதிரைக் கொட்டிலின் கொத்து வேலைக்குப் பயன்படலாம். குதிரைக் கொட்டில்கள் ஓரிரு விலங்குகளை அடைக்கும் சிறிய வீட்டுக் கட்டிடம் முதல் வேளாண் கண்காட்சி அல்லது குதிரைப் பந்தயக் களம் போன்ற பல நூறு விலங்குகளை அடைக்கும் பெரிய கட்டிடங்கள் வரை அளவில் வேறுபடுகின்றன.\n\nSection::::வரலாறு.\nகுதிரைக் கொட்டில் வரலாற்றியலாக பண்ணைகளில் உருவாகிய இரண்டாம் வகைக் கட்டிடமாகும் உலகின் மிகப் பழைய குதிரைக் கொட்டில்கள் பண்டைய எகிப்தில் பை-இரமேசெசு எனும் தொல்நகரிலும் குவந்திரிலும் கண்டுபிடிக்கப்பட்டன. இவை இரமேசெசுவில் கிமு 1304- கிமு1237 கால இடைவெளியில் உருவாக்கப்பட்டுள்ளன. இவை 182,986 ச.அடி பரப்பளவு கொண்டவை. இவை நீர் வடிய சரிவான தரையுடன் 480 குதிரைகளைக் அடைக்கும் அளவுக்குப் பெரியனவாக அமைந்து இருந்தன. \n\nதனிக் குதிரைக் கொட்டில் 16 ஆம் நூற்றாண்டு முதலே கட்டப்பட்டுள்ளது. இவை வீட்டுக்கு அருகில் நல்லமுறையில் கட்டப்பட்டன. ஏனெனில், விலங்குகள் அக்காலத்தில் பெரிதும் பேணிப் போற்றப்பட்டன. இது பொருளியலாக பயன் தந்ததோடு அவர்களுக்கு சமூக மதிப்பையும் வழங்கின. 19 ஆம் நூற்றாண்டு இடையில் மேலாளர்களைக் கொண்டு கவனித்த தீவனக் கொட்டிகள் அமைந்த பல குதிரைகளைக் கட்டிவைத்த குதிரைக் கொட்டில்கள் அமைந்து இருந்ததாகத் தெரிய வந்துள்ளது.\n\nபெரும்பிரித்தானியாவில் மரபாக மேல்தளத்தில் தீவனக் கிடங்கும் அமைந்திருந்துள்ளன. கொட்டிலின் முகப்பில் சுழல் கதவொன்று இருந்துள்ளது. கதவுகளும் சாளரங்களும் சீரொருமையோடு அமைக்கபட்டிருந்துள்ளன. கொட்டிலின் உட்பகுதிகள் பல கொட்டகைகளாகப் பிரிக்கப்பட்டிருந்துள்ளன. இவற்றில் குதிரை இனப்பெருக்கத்துக்காகவும் குட்டிகளுக்காகவும் நோயுற்ற குதிரைகளுக்காகவும் தனித்தனியாகப் பெரிய அறைகளும் அமைந்திருந்துள்ளன. தரைகள் கல்லடுக்காலும் பிறகு செங்கல்லடுக்காலும் நீர் வடிதாரைகளோடும் வடிவமைக்கப்பட்டுள்ளன. கொட்டிலுக்கு வெளியே முதல் தளத்தில் குதிரைகளைப் பேணியவர்கள் வாழ்ந்துள்ளனர்.\n\nSection::::குதிரைகள்.\nகுதிரைக் கொட்டில் எப்போதும் பயற்சியாளர், நோட்டமிடுபவர், பேணுநர் வாழும் பெரிய வளாகத்தில் அமைந்திருக்கும்.\n\nSection::::பிற பயன்கள்.\n\"Stable\" எனும் ஆங்கிலச் சொல் ஒருவரால் பயிற்றப்பட்ட விளையட்டு வீரர் குழுவையும் கலயரங்கின் கலைஞர் குழுவையும் குறிக்கும்.\nவரலாற்றியலாக இந்த ஆங்கிலச் சொல் குதிரைப்படை வீரர் குழுவையும் குறிக்கும்.\n"}
{"id": "459767", "url": "https://ta.wikipedia.org/wiki?curid=459767", "title": "மர்கசி மாகாணம்", "text": "மர்கசி மாகாணம்\n\nமர்கசி மாகாணம் (Markazi Province, பாரசீக மொழி : استان مرکزی‎ , \"Ostān-e Markazi\" ) என்பது ஈரான் நாட்டின் முப்பத்தி ஓரு மாகாணங்களில் ஒன்றாகும். இத்ம மாகாணத்தின் பெயரிலுள்ள \"மார்கசி\" என்ற சொல்லுக்கு பாரசீக மொழியில் \"மையம்\" என்று பொருள் ஆகும். 2014 இல் இந்த மாகாணம் நான்காவது மண்டலத்தில் வைக்கப்பட்டது.\n\nமார்கசி மாகாணமானது ஈரான் நாட்டின் மேற்குப் பகுதியில் உள்ளது. அதன் தலைநகரமாக அராக் நகரம் உள்ளது. இதன் மக்கள் தொகை 1.41 மில்லியன் என மதிப்பிடப்பட்டுள்ளது. மாகாணத்தின் தற்போதைய எல்லைகளானது 1977 ஆம் ஆண்டிலிருந்து இருந்து வருகின்றது. அந்த ஆண்டுதான் தற்போதைய மர்கசி மாகாணம் மற்றும் தெஹ்ரான் மாகாணமாக பிரிக்கப்பட்டன. மேலும் இதனுடன் இஸ்ஃபஹான் மாகாணம், செம்னான் மாகாணம் மற்றும் சஞ்சன் மாகாணம் ஆகிய மாகாணங்களின் சில பகுதிகளும் இணைக்கப்பட்டன.\n\nஇந்த மாகாணமானது சுற்றிலும் நிலப்பரப்பால் சூழ்ந்துள்ளது. இதன் எல்லைகளாக வட திசையில் கிங்ஸ்க்வின் மாகாணம் மற்றும் தெஹ்ரான் மாகாணம் ஆகிய மாகாணங்கள் போன்றவையும், கிழக்கு திசையில் கியோம் மாகாணமும், தெற்கு திசையில் இசுபகான் மாகாணம் மற்றும் உலுரித்தான் மாகாணம் போன்ற மாகாணங்களும், மேற்கு திசையில் அமதான் மாகாணம் போன்ற மாகாணங்கள் எல்லைகளாக அமைந்துள்ளன.\n\nமாகாணத்தின் முக்கிய நகரங்களாக சவே நகரம், அராக் நகரம், மஹல்லத் நகரம், ஜராண்டியே நகரம், கோமெய்ன் நகரம், டெலிஜன் நகரம், தஃப்ரெஷ் நகரம், அஷ்டியன் நகரம், ஷாஜந்த் நகரம் (முன்பு சர்பந்த் நகரம் என்று அழைக்கப்பட்டது) மற்றும் ஃபராஹான் நகரம் போன்றவை முக்கிய நகரங்களாக உள்ளன.\n\nSection::::வரலாறு.\nகி.மு. முதல் ஆயிரமாண்டு காலத்தில் மார்க்கசி மாகாணமானது மீடியாப் பேரரசின் ஒரு பகுதியாக இருந்தது. இந்த பேரரசில் நவீனகால ஈரான் நாட்டின் மத்திய மற்றும் மேற்கு பகுதிகள் அனைத்தும் இதில் அடங்கும். இப்பகுதி ஈரானியப் பீடபூமியில் உள்ள பழங்கால குடியிருப்புகளில் ஒன்றாக கருதப்படுகிறது. இப்பகுதியில் உள்ள ஏராளமான பழங்கால இடிபாட்டு எச்சங்கள் இந்த பகுதியின் பழமைக்கு சான்றாக உள்ளன.\n\nஇஸ்லாத்தின் ஆரம்ப நூற்றாண்டுகளில், இப்பகுதியின் பெயர் \"ஜிபால்\" அல்லது \"குஸ்தான்\" என்று மாற்றப்பட்டது. 10 ஆம் நூற்றாண்டின் துவக்கத்தில், கோரிஹே நகரமானது ஜிபால் மாகாணத்தின் ஒரு பிரபலமான நகரமாக இருந்தது, அதைத் தொடர்ந்து தஃப்ரேஷ் நகரம் மற்றும் கோமெய்ன் நகரம் ஆகிய நகரங்கள் பிரபமாக இருந்தன.\n\nசமீபத்திய காலங்களில், ஈரானின் வடக்கு-தெற்கு இரயில் பாதை விரிவாக்கம் (இது பொதுவாக \"பாரசீக நடைபாதை\" என அழைக்கப்படுகிறது) மற்றும் முக்கிய தொழிற்சாலைகளை நிறுவுவது போன்றவை நடந்தன. இவை இப்பகுதியின் பொருளாதார வளர்ச்சியை அதிகரிக்க தூண்டுகோலாக உதவியுள்ளன.\n\nஈரானிய வரலாற்றில் பல பிரபல ஆளுமைகளை தந்த பெருமை மிக்கதாக இந்த மாகாணம் உள்ளது. இங்கு உருவான ஆளுமைகள் பின்வருமாறு: மிர்சா அபுல்-காசெம் காம்-மாகம், அப்பாஸ் எக்பால் அஷ்டியானி, மிர்சா தாகி கான் அமீர் கபீர், மிர்சா போசோர்க் கெய்ம்-மாகம், மஹ்மூத் ஹெசாபி, அயதுல்லா கோமெய்னி, அயதுல்லா அராக்கி மற்றும் பலர் ஆவர்.\n\n\nSection::::கவுண்டிகளும் மாவட்டங்களும்.\nமார்க்கசி மாகாணமானது 12 கவுண்டிகள் மற்றும் 18 மாவட்டங்கள் ஆகியவற்றைக் கொண்டுள்ளது கொண்டுள்ளது, மேலும் 18 மாவட்டங்கள் கொண்ட கோண்டாப் கவுண்டி 2007 இல் சேர்க்கப்பட்டது). பின்னர் ஃபராஹன் கவுண்டியும் 2010 இல் இம்மாகாணத்தில் சேர்க்கப்பட்டது. \n"}
{"id": "459807", "url": "https://ta.wikipedia.org/wiki?curid=459807", "title": "பழத் தோட்டம்", "text": "பழத் தோட்டம்\n\nபழத் தோட்டம் \"(orchard)\" என்பது உணவு விளைச்சலுக்காக திட்டமிட்டு நடப்படும் மரங்கள் அல்லது செடிகளைக் குறிக்கும். பழத் தோட்டங்கள் பழ மரங்களாகவோ வித்து மரங்களாகவோ வணிக முறையில் நடப்படுகின்றன. பழத் தோட்டங்கள் பெருந்தோட்டங்களுக்கு இடையிலும் அமையலாம். அந்நிலையில் இவை உணவு தருவதோடு தோட்டத்துக்கு வனப்பையும் அளிக்கின்றன. சில வணிகம் சாராத பழத் தோட்டத்தில் பழ மரங்களுக்குப் பதிலாக கொடிமுந்திரிச் செடிகள் வளர்க்கப்படுகின்றன. பெருபாலான மிதவெப்ப வட்டாரங்களில் இவை மேய்ந்த புல்வெளிப் பகுதிகளிலோ வெறும்மண் பகுதிகளிலோ கம்பிவேலி வலைகளுக்கு நடுவே நடப்படுகின்றன.\n\nபெரும்பாலான பழத்தோட்டங்களில் ஒருவகை பழமரங்களே நடப்படுகின்றன. காட்டு மரநடவுகளில் உயிரியற்பன்மைக்கு முதன்மை இடம் தரப்படுகிறது. எனவே காடுகளில் பழமரங்களுக்கு ஊடாக இடையிடையே பிற மரங்களும் நடப்படுகின்றன. காடுகளில் மரபியற் பன்மை வாய்ந்த பழமரங்களுக்கு முதலிடம் தருதல் பூச்சிகளையும் நோய்களையும் தங்குதிரத்தை உருவாக்குகிறது..\n\nநீர்நிலைகள் காலநிலையைச் சீராகவைப்பதால் பழத்தோட்டங்கள் நீர்நிலைகளுக்கு அருகிலேயே அமைக்கப்படுகின்றன.நீர்நிலைகள் பூப்புக் காலத்தையும் பனிக்காலம் வரை நீடிக்க உதவுகின்றன.\n\nSection::::நடவுமுறை.\nபழத் தோட்ட நடவுமுறை என்பது தோட்டத்தில் மரங்களை நடும் வைப்புமுறையாகும்.\nபழத் தோட்ட நடவுமுறைகளில் பல்வேறு முறைகள், அதாவது மரங்களை நடும் வைப்புமுறைகள் உள்ளன:\nபழவகைகளுக்கு ஏற்ப இந்நடவுமுறைகள் மாறலாம்.\n\nSection::::வட்டாரவாரியாக பழத்தோட்டங்கள்.\nஐக்கிய அமெரிக்காவின் பெரும்பாலான பழத் தோட்டங்கள் ஆப்பிள், ஆரஞ்சுப் பழத் தோட்டங்களே. இங்கு கிச்சிலி, எலுமிச்சை வகைப் பழத் தோட்டங்கள் காடுகள் எனவே அழைக்கப்படுகின்றன. மிகப் பரவலான ஆப்பிள் பழத் தோட்டங்கள் வாழ்சிங்டன் மாநிலத்தி லேயே அமைகின்றன. சற்ரே குறைவான ஆனால் கணிசமானனஆப்பிள் பழத் தோட்டங்கள் நியூயார்க் மேட்டுநிலங்களில் உள்ளன. மிக விரிவான ஆரஞ்சுப் பழத் தோட்டங்கள் கலிபோர்னியா மாநிலத்தில் புளோரிடாவில் உள்ளன. இங்கு இவை காடுகள் என்றே அழைக்கப்படுகின்றன. வட அமெரிக்கக் கிழக்கே பல பழத் தோட்டங்கள் கடற்கரையோரமாகவே அமைந்துள்ளன. குறிப்பாக, அவை மிச்சிகான் ஏரியிலும் எரீ ஏரியிலும் ஒன்டாரியோ ஏரியிலும் அமைகின்றன.\n\nகனடாவில், ஒன்டாரியோ ஏரிக்குத் தென்பகுதியில் ஆப்பிளோடு பிற பழத் தோட்டங்களும் பரவலாக அமைந்துள்ளன. இந்தப் பகுதியே \"கனடா பழ வட்டாரம்\" என அழைக்கப்படுகிறது. இங்கே பேரளவு பழ வணிகச் சந்தையும் உள்ளது. இங்கு அறுவடைக் காலத்தில் \"உங்கதை நீங்களே தேர்ந்தெடுங்கள்\" செயல்பாடுகளும் ஊக்குவிக்கப்படுகின்றன.\n\nமுர்சியா ஐரோப்பாவில் உள்ள மாபெரும் பழத் தோட்டம் ஆகும். இங்கு கிச்சிலி, எலுமிச்சை வகை பழங்கள் விளைகின்றன. நியூசிலாந்து, சீனா, அர்ஜென்டீனா, சிலி ஆகிய நாடுகளில் மிகப் பரந்த ஆப்பிள் பழத் தோட்டங்கள் உள்ளன.\n\nவொர்செசுடெர்சயரில் அமைந்த தென்பரி வெல்சு \"பழத் தோட்ட நகரம்\" என அழைக்கப்படுகிறது. ஏனெனில், இது 19 ஆம் நூற்றாண்டு முதலே பழத் தோட்டங்களால் சூழ்ந்துள்ளது. இன்றும் இந்த மரபு ஆண்டுதோறும் இங்கு ஆப்பிள் விழாவாகக் கொண்டாடப் படுகிறது.\n\nSection::::நடுவண் ஐரோப்பா.\n (pl. \"Streuobstwiesen\") எனும் செருமானிய்ச் சொல் புதரிடையே ஆங்காங்கே நட்ட அல்லது வயலில் நட்ட பழமரத் தொகுதியினைக் குறிக்கும். Streuobstwiese எனும் இந்தப் புதர்ப் பழத்தோட்டம், மேற்கு ஐரோப்பாவில் நிலவும் மிதவெப்ப மண்டலத்தில் அல்லது கடற்கரையோரத்தில் அமைந்த ஒரு மரபான நிலக்கிடப்பியல் அமைவாகும். 19 ஆம் நூற்றாண்டிலும் 20 ஆம் நூற்றாண்டின் தொடக்க காலத்திலும், புதர்ப் பழத் தோட்டங்கள் கல்பழம் விளைவிக்கும் ஊரகக் குமுகாயப் பழத் தோட்டங்களாக இருந்தன. ஆனால், அண்மையில், சூழலியலாளர்கள் அரசிடம் வெற்றிகரமாக வாதாடி, அவ்வாழிடங்களுக்காகவும், உயிரியற்பன்மைக்காகவும் இயற்கை நில அமைப்புக்காகவும் நிதி ஒதுக்கீட்டைப் பெற்று பழைய புதர்ப் பழத் தோட்ட நிலக்கிடப்பைப் பேணிவருகின்றனர். மரபான பழத் தோட்டங்களும் புதர்ப் பழத் தோட்டங்களும் தோட்டச் சூழல் விலங்குகளுக்கான நல்லதொரு வாழிடமாக உள்ளன. எடுத்துகாட்டாக, கொண்டலாத்தி எனும் ஐரோப்பாவில் வாழும் பழமரப் பறவை பழமரப் பொந்துகளில் கூடுகட்டுவதால் கூடுக்ட்டும் மாற்றிடங்கள் அமையாவிட்டால் அவை அச்சுறுத்தப்பட்ட விலங்குகளாகி விட வாய்ப்புள்ளது.\n\n"}
{"id": "459813", "url": "https://ta.wikipedia.org/wiki?curid=459813", "title": "சங்கமித்ரா விரைவு தொடருந்து", "text": "சங்கமித்ரா விரைவு தொடருந்து\n\nசங்கமித்ரா விரைவு தொடர்வண்டி பெங்களூரு கிராந்தி வீர சங்கொலி ராயண்ணா நிலையத்திலிருந்து தினந்தோறும் இயக்கப்பட்டு பீகார் மாநிலம் பாட்னாவிலுள்ள தானாபூர் நிலையம் வரை இயக்கப்படுகிறது. கர்நாடகா, தமிழ்நாடு, தெலுங்கானா, ஆந்திர பிரதேசம், மகாராஷ்டிரா, மத்திய பிரதேசம், உத்தரபிரதேசம், மற்றும் பீகார் என பல்வேறு மாநிலங்களில் உள்ள வழியாக 2698 கிலோ மீட்டர் தூரத்தை 48 மணி நேரம் 5 நிமிடங்களில் வந்தடைகிறது.\n12295UP மற்றும் 12296DN என்ற எண்களில் இயக்கப்படும் இந்த தொடருந்தானது இந்திய ரயில்வே துறையினரால் இயக்கப்படும் அதி விரைவு தொடருந்துகளில் ஒன்றாகும்.\n\nSection::::பெயர்க்காரணம்.\nமுற்காலத்தில் பாடலிபுத்திரம் என்ற நகரத்திலிருந்து மௌரிய சாம்ராஜ்யத்தை ஆண்ட மன்னனான பேரரசர் அசோகர் அவர்களின் மகளான சங்கமித்திரையை போற்றும் வகையில் இப்பெயர் சூட்டப்பட்டது. பாடலிபுத்திரம் நகரமே தற்போது பாட்னா என அழைக்கப்படுகிறது. சங்கமித்திரை அதிவிரைவு தொடருந்து தென்மேற்கு ரயில்வே துறையினரால் இயக்கப்படும் மிகப்பெரிய தொலைதூர தினசரி தொடருந்தாகும்.\n\nSection::::தொடருந்து வரலாறு.\nஆரம்பத்தில் இந்த தொடருந்து, ஒவ்வொரு செவ்வாய் மற்றும் வியாழக்கிழமைகளில் மதியம் 13.30 மணிக்கு புரட்சித்தலைவர் டாக்டர் எம்ஜிஆர் சென்ட்ரல் இருப்பூர்தி நிலையம் இருந்து புறப்படும் பின்னர் 2001ம் ஆண்டு தொடக்கத்தில் இந்த தொடருந்து யஸ்வந்த்பூர் இருப்பூர்தி நிலையம் வரை நீட்டிக்கப்பட்டு ஒவ்வொரு செவ்வாய் மற்றும் வியாழக்கிழமைகளில் காலை 7 மணிக்கு 6595 மற்றும் 6596 என்ற எண்களின் கீழ் இயக்கப்பட்டது.\n\n2013-ம் ஆண்டுகளில் பாடலிபுத்திர மற்றும் யஸ்வந்த்பூர் விரைவு தொடருந்துகாக இருப்புபாதை ஏற்படுத்தப்பட்டது. அதன்படி ஒவ்வொரு வெள்ளிக்கிழமைகளிலும் இவ்விரு நிலையங்களுக்கு இடையே தொடருந்து இயக்கப்பட்டது. அதைத்தொடர்ந்து பெங்களூரு நகர சந்திப்பு நிலையத்திலிருந்து பீகார் மாநிலம் பாட்னா சந்திப்பு நிலையத்திற்கு சங்கமித்ரா அதிவிரைவு தொடருந்து ஒவ்வொரு நாளும் இயக்கப்பட்டு வருகிறது.\n\nSection::::இழுவை இயந்திரம்.\nஇந்த சங்கமித்ரா அதி விரைவு விரைவு தொடருந்து, பெங்களூர் முதல் சென்னை வரை ராயபுரம் இருப்பூர்தி நிலையத்தால் பராமரிக்கப்படும் WAP7 இழுவை இயந்திரத்தின் மூலம் இழுத்து செல்லப்படுகிறது. சென்னை முதல் ஜபல்பூர் நிலையம் வரை ஜபல்பூர் இருப்பூர்தி நிலையத்தால் பராமரிக்கப்படும் WAP5 இழுவை இயந்திரம் அல்லது துக்ளகாபாத் இருப்பூர்தி நிலையத்தால் பராமரிக்கப்படும் WAP7 இழுவை இயந்திரத்தால் இழுத்துச் செல்லப்படுகிறது. அதன்பின்பு ஜபல்பூர் நிலையம் முதல் தானாபூர் நிலையம் வரையில் மத்திய பிரதேசம் மாநிலம் இட்டரசி நிலையம் மூலம் பராமரிக்கப்படும் WDP4D என்ற இழுவை இயந்திரத்தால் இழுத்துச் செல்லப்படுகிறது.\n\nSection::::பயணத்திட்டம்.\nஇந்தத் அதி விரைவு தொடருந்தானது இருவழிகளிலும் தினந்தோறும் இயக்கப்பட்டு வருகிறது. 12225 என்ற எண்ணின் கீழ் இயக்கப்படும் சங்கமித்ரா அதி விரைவு தொடருந்து தினமும் பெங்களூரு நகர சந்திப்பிலிருந்து காலை 9 மணிக்கு இயக்கப்பட்டு பங்காருபேட்டை, குப்பம், ஜோலார்பேட்டை, காட்பாடி சந்திப்பு, அரக்கோணம், சென்னை சென்ட்ரல், நெல்லூர், வாரங்கல், ஓங்கோல், விஜயவாடா சந்திப்பு, கம்மம், ராமகுண்டம், நாக்பூர், இட்டரசி சந்திப்பு ஜபல்பூர் மற்றும் மிர்சாபூர் என 36 நிறுத்தங்களை கடந்து 2699 கிலோமீட்டர் மணிக்கு 56 கிலோமீட்டர் வீதம் பயணம் செய்து மூன்றாம் நாள் காலை 09.05 மணிக்கு பீகார் மாநிலத்திலுள்ள தானாபூர் நிலையத்தை அடைகிறது.\n\nமறுமார்க்கமாக 12226 தினந்தோறும் தானாபூர் நிலையத்திலுருந்து மாலை 08.10 மணிக்கு இயக்கப்பட்டு 36 நிறுத்தங்களைக் கடக்க 48 மணி 10 நிமிடங்களை எடுத்துக்கொண்டு மூன்றாம் நாள் மாலை 08.20 மணிக்கு பெங்களூரு நகர சந்திப்பை வந்தடைகிறது.\n\nSection::::பயணப் பெட்டிகளின் அமைப்பு.\nஈரடுக்கு குளிர்சாதன வசதி கொண்ட மூன்று பெட்டிகள் மூன்றடுக்கு குளிர்சாதன வசதி கொண்ட நான்கு பெட்டிகள், பத்து முன்பதிவு மற்றும் படுக்கை வசதி கொண்ட இரண்டாம் வகுப்பு பெட்டிகள், இரண்டு பொது வகுப்பு பெட்டிகள், ஒரு இரண்டாம் வகுப்பு சரக்கு பெட்டி மற்றும் ஒரு சமையறைப் பெட்டி என மொத்தம் இருபத்தி இரண்டு((22)) பெட்டிகள் இந்த அதிவிரைவு தொடருந்தில் இணைக்கப்பட்டு இயக்கப்பட்டு வருகிறது.\n"}
{"id": "459817", "url": "https://ta.wikipedia.org/wiki?curid=459817", "title": "அவதானிப்பு", "text": "அவதானிப்பு\n\nஅவதானிப்பு என்பது அறிவியல் நடைமுறை ஒன்றின் ஆரம்பச் செயற்பாடு ஆகும். இது அடிப்படை மூலம் ஒன்றிலிருந்து வினைத்திறனுடன் தகவல்களைச் சேகரிப்பதாகும். உயிரங்கிகளில் அவதானிப்பை மேற்கொள்ளுவதற்கு சிறத்தலடைந்த புலனங்கங்கள் காணப்படுகின்றன. அறிவியலில் புலக்காட்சி மற்றும் தரவுகளைப் பதிவு செய்வதில் அறிவியல் கருவிகள் பயன்படுகின்றன. அவதானிப்பு எனும் பதம் அறிவியல் செயன்முறையின் போது தரவுகள் சேகரிக்கப்படுவதை குறிப்பிடுவதாகும். அவதானிப்பு பண்புசார் தன்மை கொண்டதாக (அதாவது, குறித்த இயல்பு உள்ளதா அல்லது இல்லையா என்பது) அல்லது அளவுசார் தன்மையதாக (அதாவது அவதானிக்கும் தோற்றப்பாட்டின் எண்ணிக்கை அல்லது அளவு) இருக்கும்.\n\nSection::::அறிவியல்.\nஅறிவியல் முறைமையானது கருதுகோள் ஒன்றை ஒருங்கமைத்து பரிசோதிப்பதில் அவதானங்களின் இயற்கை தோற்றப்பாட்டுப் பட்டியல் ஒன்று தேவையாயுள்ளது. இது பின்வரும் படிமுறைகளை உள்ளடக்கும்:\n\nஅறிவியல் முறைமைகளில் இரண்டாம், ஐந்தாம் படிகளில் அவதானிப்பு முக்கிய பங்கு வகிக்கின்றது. எவ்வாரெனினும் வெவ்வேறு அவதானிப்பாளர்களின் அவதானிப்புகளை ஒப்பிடுவதற்கு மீள்செய்கை அவசியமாகின்றது. மனித புலனங்கங்களின் வெளிப்பாடுகள் அகநிலை சார்ந்ததும் பண்பறிமுறையானதும் ஆகும். இதனை பதிவு செய்வதும் ஒப்பிடுவதும் கடினமானது. வெவ்வேறு மக்களால், வெவ்வேறு இடங்களில், வெவ்வேறு காலப்பகுதிகளில் மேற்கொள்ளப்பட்ட அவதானிப்புகளை பதிவு செய்யவும் ஒப்பிடுவதற்காகவும் பயன்படும் வகையில் அளவீடுகள் உருவாக்கப்பட்டன. அளவீடுகள் அவதானிப்புகளைப் பயன்படுத்தி அவதானிக்கப்படும் தோற்றப்பாடுகளின் நியம அளவீடு ஒன்றுக்கு ஒப்பீடு செய்கின்றன. இந்த நியம அளவீடு எல்லா அவதானிப்பாளர்களாலும் பகரப்பட்ட அல்லது வலிறுத்தப்பட்ட ஒரு கலைப் பொருளாக, செயன்முறையாக, அல்லது வரைவிலக்கணமாக இருக்கும். அளவீட்டில் நியம அலகுகளின் எண்ணிக்கை அவதானிப்புகளின் எண்ணிக்கைக்கு சமனாகும்.\n\nமனித புலன்கள் மட்டுப்படுத்தப்பட்டதாகவும் புலக்காட்சியில் ஒளியியல் மாயை முதலான வழுக்களைக் கொண்டதாகவும் காணப்படுகின்றது. அறிவியல் கருவிகளான நிறுத்தல் கருவிகள், கடிகாரங்கள், தொலைக்காட்டி, வெப்பமானி, புகைப்படக்கருவி, ஒலிப்பதிகருவி முதலானவை மனித அவதானிப்பு திறனுக்கு உதவுவதற்க்காக உருவாக்கப்பட்டன. அதே போல அகவயத்தன்மை கொண்ட உணர்வுகளான அவதானிக்க முடியாதவைகளை அளவிடப் பயன்படும் கார அமிலக் காட்டிகள், வொல்ட்டு மானி, நிறமாலைமானி, அகச்சிவப்பு காமரா, ஊசல்மானி, குறுக்கீட்டுமானி, கெய்கர் எண்ணி, வானொலி வாங்கி முதலானவையும் உருவாக்கப்பட்டன. \nஅறிவியல் களங்களில் எதிர்கொள்ளப்படும் ஒரு பிரச்சினை அவதானிப்புகள் அவதானிக்கப்படும் போது அவை அவதானிக்கப்படாத வேளைகளை விட மாறுபட்ட விளைவுகளைத் தருவது. இது அவதானிப்பாளர் தாக்கம் எனப்படும். எடுத்துக்காட்டாக, வாகனங்களின் சில்லுகளில் உள்ள காற்றழுத்தத்தை சோதிக்கும் போது சிறிதளவு வளி வெளியேறுவது தவிர்க்கமுடியாதது. ஆகவே அவதானிக்கப்படுவது மாற்றமுற்ற அழுத்தம் ஆகும். ஆகவே சிறந்த கருவிகளை உபயோகிப்பதன் மூலம் இந்த குறைபாடு தவிக்கப்படுகின்றது.\n\nSection::::முரண்பாடுகள்.\nஅறிவியலின் சில துறைகளில் அவதானங்களின் பெறுபேறுகள் நாளாந்த அவதானிப்புகளில் முக்கியத்துவம் பெறாத காரணிகளைப் பொறுத்து மாறுபடும். இவை பொதுவாக முரண்பாடுகளுடன் அதாவது இரண்டு வேறுபட்ட நிலைமைகளில் வித்தியாசமாகத் தோன்றுவதான நிகழ்வாக பொதுப்புலனை மீறியதாக விபரிக்கப்படும். \n\nSection::::கோடல்கள்.\nமனிதனின் புலனங்கங்கள் நிகழ்படப் பதிகருவி போல செயற்படாது, பக்கச்சார்பின்றி எல்லா அவதானிப்புகளையும் பதியும். மனிதனின் கருத்துகள் சிக்கலான, சாராம்சங்களின் சுயாதீன செயற்பாடாக நிகழும். என்ன பேணப்பட்டது, என்ன வீசப்பட்டது என்பது உள்ளக மாதிரியில் அல்லது உலக பிரதிநிதித்துவத்தில் தங்கியிருக்கும். இது உளவியலில் திட்டம்(அ)விதி எனப்படும். இதுவே ஒருவரின் வாழ்க்கை முழுவதையும் தீர்மானிக்கும் ஒன்றாகும்.\n\nSection::::உறுதிப்படுத்தல் கோடல்.\nஅவதானிப்பவரின் சுய உணர்வுடனான அல்லது சுய உணர்வற்ற எதிர்பார்ப்புக்கு ஏற்பவும் உலகப் பார்வைக்கு ஏற்பவும் மனித அவதானங்கள் அதை உறுதிப் படுத்துவதில் கோடலுறுகின்றன. நாம் எதை எதிர்பார்கின்றோமோ அதையே காண்கின்றோம். \n"}
{"id": "459824", "url": "https://ta.wikipedia.org/wiki?curid=459824", "title": "குளம்பிகள்", "text": "குளம்பிகள்\n\nகுளம்புள்ள விலங்குகள், அங்குலேட்டா (விலங்கியல்:Ungulata, ஆங்கிலம்:\"Hoofed animals\") குளம்புள்ள விலங்கினமான இவை, பாலூட்டி விலங்குகளிலே குதிரைச் சாதியைச் சேர்ந்த இனங்களாகிய குதிரை, கழுதை, வரிக்குதிரை ஆகியவையும், டாப்பிர் என்னும் நீர் யானையும், காண்டாமிருகமும் ஆகிய ஒற்றைக் குளம்புள்ள பாலூட்டிகளும் ஹிப்போப்பாட்டமஸ் என்னும் நீர்க் குதிரையும், பன்றியும், பெக்காரி என்னும் பன்றி போன்ற அமெரிக்க விலங்கும், ஒட்டகமும், லாமாவும், குறும்பன்றியும், மானும், ஒட்டகச் சிவிங்கியும், ஆடும், மாடும் ஆகிய இரட்டைக் குளம்புள்ள பாலூட்டிகளும் அடங்கும். முன்பு யானை, ஹைராக்ஸ் என்னும் பிராணிகளையும் அங்குலேட்டா என்றே சேர்த்திருந்தனர். இவற்றிலே விரல் நுனி முழுவதையும் மூடிக்கொண்டிருக்கும் மெய்யான குளம்பு இருப்பதில்லை. விரலின் மேற்புறத்தில் காணும் அகன்ற நகம்போன்ற உறுப்பே இருக்கிறது.\n\nSection::::அங்குலேட்டா.\nஅங்குலேட்டா என்னும் பெருங்கூட்டத்திலே பழைய புவியியற்காலங்களிலே வாழ்ந்த பலவகை உயிர்களும் சேரும். இப்போதுள்ளவையும் இல்லாதவையுமான இந்த உயிர்வகைகளெல்லாம் நெருங்கிய உறவுடைய பிராணிகளல்ல, பல்வேறு வரிசைகளாக பாகுபடுத்துவதற்கு உரியவை. ஏறக்குறைய ஒரே வகையான வாழ்க்கைப் பழக்கம் (Similarity of habit) உள்ள இவ்விலங்குகள் எல்லாம் ஒன்றையொன்று பெரிதும் ஒத்திருக்கும் வகையில் உறுப்பமைப்பிலும் மாறுபாடடைந்து வந்திருக்கின்றன. இது உறுப்பு ஒருங்கமைப்பு (Convergence of structure) என்னும் நிகழ்ச்சியாகும்.  \n\nகுளம்பிகள் தரையில் வாழ்வன, பெரும்பாலும் பெரிய உடலுள்ள பயிருண்ணும் பாலூட்டிகள், பயிர் பச்சைகளை உண்டு வாழ்பவையாதலாலும், புலாலுண் விலங்குகளை எதிர்த்துத் தம்மைக் காத்துக்கொள்ளத்தக்க அமைப்பில்லாதவையாதலாலும், அவ்வாழ்க்கைப் பண்புகளுக்கேற்ப இவற்றில் காணும் தகவமைப்புக்கள் மூன்று முக்கிய வழிகளில் சென்றிருக்கின்றன. \n\nSection::::வகைகள்.\nஇந்த அங்குலேட்டாக் கூட்டங்களெல்லாம், வெவ்வேறு தனித்த வரிசைகளாக வைத்தெண்ணத்தக்கவை. மெய்யான குளம்புகளுள்ள குதிரையும் மாடும்கூடப் பாலூட்டி அடிக்கிளையிலிருந்தே வேறு வேறு கிளைகளாகத் தோன்றி வந்துள்ளன. பசுவானது, குதிரைக்கு எவ்வளவு நெருங்கியுள்ளதோ, அவ்வளவே புலிக்கும் நெருங்கியுள்ள தென்க. பசு, குதிரை ஆகிய இவ்விரண்டு விலங்குகளாலும் குறிக்கப்பெறும் இரண்டு குளம்பி வரிசைகளுள்ளும் உள்ள வேறுபாடுகளாவன\n\nSection::::இரட்டைக் குளம்பிகள்.\nஇரட்டைக் குளம்பிகள் (ஆர்ட்டியோடாக்ட்டிலா ) என்பது பன்றி, ஒட்டகம், குறும்பன்றி, அசைபோடு விலங்குகள் ஆகியவை அடங்கிய வரிசை. இவ்விலங்கு களில் கால்களின் மூன்றாம் நான்காம் விரல்கள் இரண்டும் சமமாக வளர்ந்திருக்கும். காலின் சமச்சீர்த்தளம் அவ்விரண்டு விரல்களுக்கும் இடையிற் செல்லும். முன் கடைவாய்ப்பற்களும் கடைவாய்ப்பற்களும் சாதாரணமாக வேறுபட்டிருக்கும். ஆனால் அவை மொட்டையான அல்லது கூர்மையான பல முகடுகள் உள்ள கூழை முகட்டுப்பற்கள் (Bunodont) அல்லது வளைவான முகடுகளுள்ள பிறைமுகட்டுப்பற்கள் (Selenodont), மார்பிலும் இடுப்பிலும் சேர்ந்து பத்தொன்பது முள் ளெலும்புகளுள்ளவை, இரைப்பையானது சிக்கலான மூன்று அல்லது நான்கு அறைகளாகப் பிரிந்த அமைப் புள்ளது. சீக்கம் (Caecum) என்னும் பெருங்குடல்வாய் வளர்ச்சி சிறிதாக இருக்கும். பால் சுரக்கும் தனங்கள் சிலவே தொடையிடுக்கில் (Inguinal) மடியாக இருக் கும் அல்லது பலவாகி வயிறு நெடுக (Abdominal) இருக்கும். தலையின் நெற்றியெலும்புகளிலிருந்து எலும்பு வளர்ச்சிகள் சாதாரணமாக வளர்ந்திருக்கும்.\n\nSection::::ஒற்றைக்குளம்பிகள்.\nஒற்றைக்குளம்பிகள் (பெரிஸ்ஸோடாக்ட்டிலா) என்பது டாப்பிர், காண்டாமிருகம், குதிரைகள் ஆகியவை அடங்கிய வரிசை. இவ்விலங்குகளில் மூன்றாம் விரலே பாதத்தின் நடுவில் அமைந்திருக்கும். அதுவே மிகப் பெரியது. காலின் சமச்சீர்த்தளம் அதன் நடுவே செல்லும். அதாவது அந்த நடுக்கோடு மூன்றாம் விரலை இரண்டு சமபாகங்களாக நீளவாட்டில் பகுக்கும், முன் கடைவாய்ப் பற்கள் கடைவாய்ப் பற்களையே ஒத்திருக்கும். அவற்றிலெல்லாம் முகடுகள் வரம்பு வரம்பாக அமைந்திருக்கும். அதனால் அவை வரப்பு முகட்டுப் பற்கள் (Lophodont) எனப்படும்.\n\nமேலும் இவற்றின் சிகரம் மிக உயரமாகவும், சிகரமும் வேரும் சேருமிடமாகிய கழுத்து, பற்குழிக்குள்ளே ஆழ்ந்துமிருக்கும். ஆதலால் இது ஆழ்பல் (Hypsodont) எனப்படும். மார்பிலும் இடுப்பிலும் சேர்ந்து இருபத்து மூன்று முள்ளெலும்புகள் இருக்கும். இரைப்பை எளிதான அமைப்புள்ளது. ஒரே அறையுள்ளது, சீக்கம் பெரியது. பித்தப்பை இருப்பதில்லை. தனங்கள் தொடையிடுக்கில் இருக்கும். நெற்றியெலும்புகளில் வளர்ச்சிகள் இருப்பதில்லை.\n\nSection::::ஒற்றுமைகள்.\nஇவ்விரண்டு வரிசைகளிலும் காணும் ஒற்றுமைகளில் சில வருமாறு: இவையெல்லாம் தரையில் வாழ்வன. முழு அடியும் நிலத்தில் பொருந்தாதவை. விரல்களைக் குளம்பு மூடியிருக்கும். வேலை செய்யக்கூடியனவான விரல்கள் நாலுக்கு மேல் ஒரு காலில் என்றும் இருப்பதில்லை. இக்காலத்து விலங்குகளில் முழுமுதிர்ச்சியுள்ளவையில் காறையெலும்பு இருப்பதில்லை. மூளையில் மடிப்புக்கள் நன்றாக உண்டாகியிருக்கும்.\n\nஆர்ட்டியோடாக்ட்டிலா வரிசையில் சூயினா,தைலோப் போடா, திராகுலினா, பெக்கோரா என்று நான்கு துணை வரிசைகள் உண்டு. இவை நான்கையும் இணைக்கும் அமைப்புக்களுள்ள பாசில் விலங்குகள் உண்டு.\n\nSection::::சூயினா.\nஹிப்போப்பாட்டமஸ், பன்றி, பெக்காரி ஆகியவை அடங்கியது. மூன்றாம் நான்காம் விரல்களுக்குரிய உள்ளங்கை, உள்ளங்கால் எலும்புகள் முற்றிலும் நன்றாகச் சேரவில்லை. பெருங்குழாய் எலும்பாக (Cannon bone) அவை இன்னும் ஆகவில்லை.\n\nஹிப்போப்பாட்டமஸ் என்னும் நீர்க் குதிரை மிகப் பெரிய ஆப்பிரிக்க விலங்கு. பகலில் ஆற்றிலும் ஏரியிலும் நீரில் நீந்தியும் அழுந்தியும் பெரும்பாலும் மறைந்து வாழும். இரவில் நிலத்தின்மேல் வந்து புல்லும் தழையும் மேயும், தோல் மிகத் தடித்தது. மயிர் மிகக் கொஞ்சமே. முன்முகம், தலை, கழுத்து, வால் ஆகியவற்றில் மட்டும் உண்டு. ஒவ்வொரு காலிலும் நான்கு விரல்கள் உண்டு. அவை நாலும் நிலத்தைத் தொடும். முன்பற்களுக்கு வேர் இல்லை. அவை வளர்ந்து கொண்டே இருக்கும். வளைவான பெரிய கோரப்பற்களும் அப்படியே, இரைப்பையில் மூன்று அறைகள் உண்டு,  சீக்கம் இல்லை.\n\nசூயடீ பன்றி கிழக்கு அர்த்தகோளத்துக்குரியவை. முன் முகம் (Snout) அசையக்கூடியது. மூக்குத் தொளைகள் முகத்தின் முனையில் இருக்கும். கால்கள் மெல்லியவை, நான்கு விரல்கள் நன்றாக வளர்ந்திருக்கும்; எனினும் இரண்டாம் ஐந்தாம் விரல்கள் நடக்கும்போது நிலத்தில் படிவதில்லை. முன்பற்களுக்கு வேர் உண்டு. மேல்தாடையிலுள்ள கோரப்பல் பக்கம் நோக்கியாவது மேல்னோக்கியாவது வளைந்து வளரும். இரைப்பை எளிதானதே எனினும் அதன் இதய (Cardiac) பாகம் ஒரு பைபோலச் சிறு பைகளுடன் அமைந்திருக்கும். சீக்கம் உண்டு. சூஸ் (பன்றி) பாபிரூசா, பாக்கோக் கீரஸ் என்பவை முக்கிய சாதிகள்.\n\nஅமெரிக்காவில் வாழும் பெக்காரி என்னும் சிறு விலங்குகள் பன்றிபோன்றவை, முன்காலில் நான்கு விரலும் பின்காலில் மூன்று விரலும் உள்ளவை, இரைப்பை சிக்கலானது.\n\nSection::::துணைவரிசை.\nதுணைவரிசை தைலோப்போடா, ஒட்டகக் குடும்பம் அடங்கியது, கிழக்கர்த்தகோளத்தில் ஒட்டகங்களும், அமெரிக்காவில் லாமாக்களும் உண்டு. கால்கள் நீண்டவை. விரல்களின் முனைகளில் குளம்பு முற்றிலும் மூடியிராது. குறைவாக இருக்கும். இவ்விலங்குகள் விரல்களின் நடு எலும்புகளைச் சூழ்ந்துள்ள தோல்மெத்தையை ஊன்றி நடக்கும். தொடையெலும்பு மிக நீண்டு நேராக இருக்கும். முழங்கால் மிகத் தாழ்ந்திருக்கும், இரைப்பை மிகச் சிக்கலானது. ரூமென் என்னும் முதற்\n\nபகுதியிலே, சுரப்பித் திசுவாலான நீரறைகள் (Water cells) என்னும் பகுதிகள் இருக்கின்றன. இந்தக் குடும்பத்துப் பாலூட்டிகளின் சிவப்பு ரத்த அணு நீள்வட்ட வடிவாக இருக்கும். மற்றப்பாலூட்டிகளில் அது வட்டமாக இருக்கும். காமிலஸ் என்பது ஒட்டகம். ஆக்கீனியா என்பது லாமா, அல்ப்பாக்கா முதலிய வகைகளை யுட்கொண்டது.\n\nதிராகுலினா என்பவை மிகச்சிறிய விலங்குகள், காலில் நான்கு விரல்களும் வளர்ந்திருக்கும். ஆனால் பக்க விரல்கள் சிறியவை. இந்தோ மலேயா, இந்தியா, இலங்கை ஆகிய நாடுகளில் வாழ்வன. ஆப்பிரிக்காவில் உள்ளது. நீரிலும் சேற்றிலும் வாழும் சிறு பிராணி,\n\nபெக்கோரா என்பவை மெய்யான அசைபோடும் விலங்குகள். மான், ஒட்டகச்சிவிங்கி, மாடு, ஆடு ஆகியவை அடங்கியது (பார்க்க: பெக்கோரா).\n\nபெரிஸ்ஸோடாக்ட்டிலா வரிசையில் டாப்பிர் குடும்பம் (நீர் யானை), குதிரைக் குடும்பம் (குதிரை, கழுதை, வரிக்குதிரை), காண்டாமிருகக் குடும்பம் (காண்டாமிருகம்) ஆகிய மூன்று குடும்பங்கள் இக்காலத்தில் உண்டு.\n\n"}
{"id": "459829", "url": "https://ta.wikipedia.org/wiki?curid=459829", "title": "பாபுல் மந்தபு", "text": "பாபுல் மந்தபு\n\nபாபுல் மந்தபு நீரிணை (அல்லது \"பாப் அல்-மந்தப்\") \"Bab-el-Mandeb\" ( அரபு :   ,   \"Gate of Tears\") என்பது அரேபிய தீபகற்பத்தில் உள்ள, யேமனுக்கும் ஆப்பிரிக்காவின் கொம்பில் உள்ள சீபூத்தீ மற்றும் எரித்திரியா ஆகியவற்றுக்கு இடையில் உள்ள ஒரு நீரிணை ஆகும். இது செங்கடலை ஏடன் வளைகுடாவுடன் இணைக்கிறது.\n\nSection::::பெயர்.\nஅரேபிய தீபகற்பத்தை ஆபிரிக்காவின் கொம்பிலிருந்து பிரித்த ஒரு நிலநடுக்கத்தால் மூழ்கி இறந்தவர்களின் எண்ணிக்கையில் இருந்து, இந்த நீரிணையின் வழியில் கப்பல்களை செலுத்தலில் உள்ள ஆபத்துகளிலிருந்தோ அல்லது ஒரு அரபு செவிவழிக் கதையின் படி இந்த நீரிணை அதன் பெயரைப் பெற்றது.\n\nSection::::நிலவியல்.\nபாப்-எல்-மண்டேப் இந்தியப் பெருங்கடலுக்கும் மத்தியதரைக் கடலுக்கும் இடையில் செங்கடல் மற்றும் சுயஸ் கால்வாய் வழியாக ஒரு இணைப்புப்பகுதியாக உள்ளது. 2006 ஆம் ஆண்டில், ஒரு நாளைக்கு இந்த நீரிணை வழியாக சென்றதாக மதிப்பிடப்பட்டுள்ளது. உலகில் மொத்தம் ஒரு நாளைக்கு சுமார் எண்ணெய்க் கப்பல்களால் கொண்டு செல்லப்படுகிறது.\n\nஇதன் குறுக்கே உள்ள தூரம் யேமனின் ராஸ் மென்ஹெலியில் இருந்து சீபூத்தியில் உள்ள ராஸ் சியான் வரை சுமார் 20 மைல் (30 கி.மீ) ஆகும். பெரிம் தீவானது நீரிணையை இரண்டு தடங்களாகப் பிரிக்கிறது, அவற்றில் கிழக்கு, பாப் இஸ்கெண்டர் (அலெக்ஸாண்டரின் நீரிணை) என அழைக்கப்படுகிறது, இது 2 மைல் (3   கிமீ) அகலம் மற்றும் 16 பாகம் (30 மீ) ஆழம் கொண்டது. அதேசமயம் மேற்கு, அல்லது டாக்- எல்-மயூன், சுமார் 16 மைல் (25 கி.மீ) அகலமும் 170 ஆழம் (310 மீ) ஆழமும் கொண்டது. சீபூத்தியின் கடற்கரைக்கு அருகில் \" ஏழு சகோதரர்கள் \" என்று அழைக்கப்படும் சிறிய தீவுக் கூட்டம் உள்ளது. கிழக்கு தடத்தில் உள்நோக்கி ஒரு மேற்பரப்பு நீரோட்டம் உள்ளது, ஆனால் மேற்கு தடத்தில் வலுவான வெளிப்புறமாக கீழ்நீரோட்டம் உள்ளது.\n\nSection::::வரலாறு.\nமயோசீன் சகாப்தத்தில் பண்டைய-சுற்றுச்சூழல் மற்றும் டெக்டோனிக் நிகழ்வுகள் (புவி ஒடு நிகழ்வு) போன்றவற்றால் டானாகில் இஸ்த்மஸை உருவாக்கியது, இது ஏமன் மற்றும் எத்தியோப்பியா இடையே தொடர்பை உருவாக்கிய நிலப் பாலமாகும். கடந்த 100,000 ஆண்டுகளில், கடல் மட்டத்தின் ஏற்ற இறக்கங்கள் போன்றவை நீரிணை உருவாகவும், மூடவும் காரணமாக ஆயின. நவீன மனிதரின் ஆப்பிரிக்கத் தோற்றக் கருதுகோளின் படி, பாப்-எல்-மண்டேப்பின் நீரிசந்திகள் நவீன மனிதர்களின் ஆரம்பகால இடப்பெயர்வுகளுக்கு சாட்சியாக இருக்கலாம். அப்போது பெருங்கடல்கள் மிகவும் ஆழம் குறைந்தவையாக இருந்தன. மேலும் நீரிணையானது மிகுந்த ஆழமற்றோ அல்லது வறண்டதாக இருந்தது என்று கருதப்படுகிறது. இது ஆசியாவின் தெற்கு கடற்கரையில் தொடர்ச்சியான இடப்பெயர்வுகளை அனுமதித்தது.\n\nஎத்தியோப்பியன் ஆர்த்தடாக்ஸ் தேவாஹெடோ சர்ச் பாரம்பரியத்தின்படி, செமடிக் கீஸ் மொழி பேசுபவர்கள் துவக்கத்தில் ஆப்பிரிக்காவிற்கு குடியேறியதற்கு பாப்-எல்-மண்டேப்பின் நீர்சந்திகளே உதவியாக இருந்தன. இது ஏறக்குறைய கிமு 1900 காலக்கட்டத்தில் நடந்தது. ஏறக்குறைய இதேகாலக்கட்டத்தில் எபிரேய யூதரின் சிறப்புக்குரிய மூதாதையருள் ஒருவரான யாக்கோபின் இப்பகுதியை கடந்து சென்றுள்ளார். அக்சும் பேரரசு ஆப்பிரிக்காவின் கொம்பில் ஒரு முக்கிய பிராந்திய சக்தியாக இருந்தது. இஸ்லாத்தின் எழுச்சிக்கு சற்று முன்னர் ஹிமாரிய இராச்சியத்தை கைப்பற்றுவதன் மூலம் அது தனது ஆட்சியை நீரிணை முழுவதும் நீட்டித்தது.\n\nபிரித்தானிய கிழக்கிந்திய நிறுவனம் தனது பிரித்தானிய இந்தியப் பேரரசின் சார்பாக 1799 இல் ஒருதலைப்பட்சமாக பெரிம் தீவைக் கைப்பற்றியது. பிரிட்டன் அரசாங்கம் 1857 ஆம் ஆண்டில் அதன் உரிமையை மீண்டும் வலியுறுத்தியதுடன், 1861 ஆம் ஆண்டில் அங்கு ஒரு கலங்கரை விளக்கத்தை அமைத்தது, இதைப் பயன்படுத்தி செங்கடல் மற்றும் சூயஸ் கால்வாய் வழியாக இருந்த வர்த்தகப் பாதைகளை கட்டுப்படுத்தியது.\n\n22, பிப்ரவரி, 2008 அன்று, தாரெக் பின்லேடனுக்குச் சொந்தமான ஒரு நிறுவனமானது, யேமனை சீபூத்தீயுடன் இணைக்கும் வகையில், பிரிட்ஜ் ஆஃப் தி ஹார்ன்ஸ் என்ற பாலத்தை நீரிணையின் குறுக்கே கட்டும் திட்டத்தை வெளியிட்டது. மத்திய கிழக்கு அபிவிருத்தி எல்.எல்.சி செங்கடலைக் கடந்து செல்லும் இந்தப் பாலத்தை நிர்மாணிக்க நோட்டீஸ் அனுப்பியுள்ளது, இது உலகின் மிக நீண்ட தொங்கு பாலமாக இருக்கும். டென்மார்க்கைச் சேர்ந்த கட்டிட நிறுவனங்களான டிஸ்ஸிங் + வீட்லிங் உடன் இணைந்த பொறியியல் நிறுவனமான சி.ஒ.டபிள்யூ க்கு ஒதுக்கப்பட்டுள்ளது. இத்திட்டத்தின் முதல் கட்டம் தாமதமாகிவிட்டது என்று 2010 இல் அறிவிக்கப்பட்டது, ஆனால் 2016 ஆம் ஆண்டின் நடுப்பகுதிவரை இந்த திட்டம் குறித்து எதுவும் கேட்கப்படவில்லை.\n\nSection::::துணைப்-பிராந்தியம்.\nஅரபு கைட்டமைப்பில் பாப்-எல்-மண்டேப் பகுதி ஒரு துணைப் பகுதியாகும், இதில் சீபூத்தி, ஏமன் மற்றும் எரிட்ரியா ஆகியவை அடங்கும்.   \nSection::::மக்கள் தொகை மையங்கள்.\nபாப்-எல்-மண்டேப்பின் சீபூத்திடயன் மற்றும் யேமன் பக்கங்களிலும் மிக முக்கியமான ஊர்கள் மற்றும் நகரங்கள் உள்ளன.\n"}
{"id": "459833", "url": "https://ta.wikipedia.org/wiki?curid=459833", "title": "ஜெமினி (2002 தெலுங்கு திரைப்படம்)", "text": "ஜெமினி (2002 தெலுங்கு திரைப்படம்)\n\nஜெமினி (Gemini) 2002 ஆம் ஆண்டில் வெளியான இந்தியத் தெலுங்கு- மொழி அதிரடித் திரைப்படம் ஆகும். இத்திரைப்படத்தை சரண்இயக்கியுள்ளார். இத்திரைப்படத்தை எம். சரவணனால் ஏவிஎம் நிறுவனத்தால் தயாரிக்கப்பட்டது. இத்திரைப்படத்தில் வெங்கடேஷ் மற்றும் நமிதா கபூர் (நடிகை) முன்னணி கதாபாத்திரங்களில் நடித்துள்ளனர். ஆர். பி. பட்நாயக் இசையமைத்துள்ளார். இது \"ஜெமினி தமிழ் திரைப்படத்தின்\" மறு உருவாக்கம் ஆகும். தமிழ் திரைப்படம் வெளியான அதே ஆண்டில் இத்திரைப்படமும் வெளியானது.\n\nSection::::கதைக்களம்.\nஇத்திரைப்படத்தின் கதையானது விசயவாடாவில் வசிக்கும் ஜெமினி(வெங்கடேஷ்) மற்றும் லட்டா(கலாபவன் மணி) ஆகிய இரண்டு சமகால இரவுடிகளைச் சுற்றிச் சுழல்கிறது. ஜெமினியின் நண்பன் லட்டாவின் நண்பனால் கொல்லப்படுகிறார். அதன் பிறகு ஜெமினியும் அவனது குழுவினரும் இணைந்து தங்கள் நண்பனைக் கொன்றவனைத் தேடிப்பிடித்து கொலை செய்கின்றனர். இந்த சம்பவம் இருவருக்குமிடையேயான பகையின் தொடக்கமாக மாறுகிறது.\n\nஇதற்கிடையில், ஜெமினி மனீசா நட்வர்லாலைச் (நமிதா) சந்தித்து காதலில் விழுகிறார். அவளுடைய அன்பைப் பெறுவதற்காக ஜெமினி அவளின் வகுப்புத் தோழனாகும் பொருட்டு ஒரு மாலை நேரக் கல்லூரியில் சேர்கிறார். உண்மையில் அளளும் கூட ஜெமினியுடன் காதலில் விழுகிறாள்.\n\nஜெமினி மற்றும் லட்டா ஒரு சந்தை பேரத்தில் எதிரெதிர் சந்திக்கின்றனர். ஜெமினி தனது புத்திசாலித்தனமான தந்திரங்களால் லட்டாவைத் தோற்கடிக்கிறார். இதிலிருந்து ஜெமினியின் மீதான கவர்ச்சி அதிகரிக்கிறது. இதற்கிடையில், விஜயவாடாவிற்கு புதிய காவல் துறை ஆணையராக நரேந்திர சௌத்ரி (முரளி (மலையாள நடிகர்)) பதவியேற்கிறார். அவர் ஜெமினி மற்றும் லட்டா இருவரையும் கைது செய்கிறார். அவர்களுக்கிடையே உள்ள பகையைப் புரிந்து கொண்டு இருவரும் ஒருவரையொருவர் அடித்துக் கொண்டு சாகட்டும் என்றும் அதன் மூலம் இரவுடி கலாச்சாரம் ஒழியட்டும் என்ற நோக்கத்தோடு இருவரையும் தனியான ஒரே அறையில் அடைக்கிறார். ஆனால், மாறாக, ஜெமினி லட்டாவை சம்மதிக்கச் செய்து நரேந்திர சௌத்ரியிடம் தாங்கள் திருந்தி இயல்பாக வாழ ஒரு வாய்ப்பளிக்குமாறு வேண்டுகின்றனர். ஜெமினியின் இந்த யோசனையானது வெற்றிபெற்று இருவருக்கும் திருந்தி வாழ ஒரு வாய்ப்பு வழங்கப்படுகிறது. ஜெமினி தனது வாழ்க்கையை மாற்றிக் கொள்கிறார். ஆனால், லட்டா தனது வாழ்க்கையை மாற்றிக் கொள்ளவில்லை. அவர் ஜெமினியைத் தொடர்ந்து வம்புக்கிழுக்கிறார். தனது தொழிலுக்கு ஜெமினி உதவி செய்ய வேண்டும் எனவும் விரும்புகிறார்.ஆனால், ஜெமினி மாறாக லட்டாவின் நடவடிக்கைகள் குறித்து நரேந்திர சௌத்ரிக்கு தெரிவிக்கிறார். இதன் காரணமாக லட்டா கைது செய்யப்படுகிறார். இதற்கிடையில், ஜெமினி மனீஷாவுடன் இணைய முயற்சிக்கிறார். மனீஷாவும் அவரது மாற்றத்தைக் கண்டு ஜெமினியை மன்னிக்கிறார்.\n\nசில மாதங்களுக்குப் பிறகு, சௌத்ரி ஆந்திரப் பிரதேசத்தின் காவல்துறை இயக்குநராக பதவி உயர்வு பெற்று மாறுதலில் சென்று விட புதிய காவல் துறை ஆணையராக குமாரசாமி, (கோட்டா சீனிவாச ராவ்) பணியில் சேருகிறார். ஆனால், ஜெமினியின் கெட்ட நேரத்திற்கு குமாரசாமி ஊழல் பேர்வழியாக இருக்கிறார். அவர் லட்டாவை சிறயைில் இருந்து விடுவிக்கிறார். இப்போது லட்டாவும், காவல்துறை ஆணையரும் அவரை இரவுடித் தொழிலில் மீண்டும் இறங்க ஜெமினியை நிர்ப்பந்திக்கின்றனர். ஆனால், ஜெமினி, அவர் இன்னும் அவர்களிடமிருந்து விலகி விடவே விரும்புகிறார்.\n\nஜெமினியைத் தொடர்ந்து வற்புறுத்தும் விதமாக ஜெமினியின் வலது கரமாக விளங்கும் நண்பனை லட்டா கொலை செய்கிறார். பிறகு, இறுதிக்கட்டத்தில் ஜெமினி ஒரு தந்திரம் செய்து குமாரசாமியை லட்டாவைக் கொல்வதற்காகப் பயன்படுத்துகிறார். குமாரசாமி போக்குவரத்துக் காவல் துறை இயக்குநராக மாற்றப்படுகிறார். விஸ்வநாத் புதிய காவல்துறை ஆணையராகப் பதவியேற்கிறார். மனீஷாவுடன் புதிய வாழ்க்கையைத் தொடங்குகிறார்.\n"}
{"id": "459842", "url": "https://ta.wikipedia.org/wiki?curid=459842", "title": "உருது கவிஞர்", "text": "உருது கவிஞர்\n\nஉருது கவிஞர் இந்தியாவில் வளர்ந்தோங்க, இசுலாமிய மன்னர்களே காரணம் என்பர். தக்காணத்தில் இந்துக்களும் முஸ்லிம்களும் நண்பர்களாக வாழ்ந்தது, அரசாங்க அலுவல்களில் இந்துக்கள் மிகுதியாக இடம் பெற்றது, கணக்குக்கள் சுதேச மொழியில் எழுதப்பெற்றது, முஸ்லிம் அரசர்கள் சுதேசமொழிக்கு ஆதரவு அளித்தது ஆகிய இவை அனைத்தும் சேர்ந்து தக்காண உருது மொழியை வளர்க்கவும், இலக்கியச் சாதனமாகச் செய்யவும் உதவின. கோல்கொண்டாவில் அரசாண்ட முஸ்லிம் மன்னர் வமிசத்தினருள் இறுதியில் ஆண்ட நால்வரும் கல்வியையும் புலமையையும் ஆதரித்ததுடன் சிறந்த கவிஞர்களாகவுமிருந்தனர். முகம்மது குலீகுதுப்ஷா (1580-1611) வினுடைய குல்லியாத் என்னும் பாடல் திரட்டு அவருடைய பலதிறப்பட்ட மேதையைத் தெரிவிப்பதற்குத் தக்க சான்றாக இருந்துகொண்டிருக்கிறது. இறுதியாக ஆண்ட இந்த நான்கு மன்னர்களுடைய காலத்தில் முல்லா வஜ்ஹீ, முல்லா கவாசி, முல்லா இப்ன் - நஷாதி, முல்லா குதுபி, ஷேக் அகமது ஜுனைதி போன்ற பல சிறந்த கவிஞர்கள் வாழ்ந்துவந்தனர்.\n\nSection::::அரசப் பரம்பரைக் கவிஞர்.\nபிஜாப்பூர் அரசர் II-ம் -அலி ஆதில்ஷாவின் சமஸ்தானத்தில், முல்லா நுஸ்ரதி (இ. 1683) மிகச் சிறந்த கவிஞராக இருந்தார். அவர் குல்ஷனெ இஷ்க், அலிநாமா, குல்தஸ்த-ஏ-இஷ்க் என்னும் மூன்று பெரிய கதைகள் இயற்றியுள்ளார். அவர் கற்பனை ஆற்றலிலும் புதிய கருத்துக்களிலும், சொற் சுவையிலும் சிறந்தவராக இருந்தார். ஹாஷிமி (இ. 1679) மற்றொரு பெரிய கவிஞர்; எகிப்து அரசரின் மனைவியான ஜுலைக் காவையும் யூசுப்பையும் பற்றிய பிரசித்திபெற்ற கதையை, வைத்து யூசுப்-ஜூலைக்கா என்னும் பெயரால் காவியம் ஒன்று இயற்றியுள்ளார்.\n\nSection::::மஸ்னவி.\nதக்காணத்து மக்கள் பெரிதும் விரும்பிய கவிதை வகை மஸ்னவி என்பதாகும். பெரும்பாலும் கவிஞர்கள் அனைவரும் எத்தனை மஸ்னவிகள் இயற்ற முடியுமோ அத்தனை இயற்ற முயன்றனர். அவற்றுள் சில இப்போது கிடைக்கின்றன. அவற்றின் நடை இயற்கையானதாகவும் எளியதாகவும் சொல்வன்மை யுடையதாகவும் இருக்கின்றது. பிற்காலத்தில் கவிதைக்கு ஒவ்வாதவை என்று ஒதுக்கப்பட்ட, இந்திச் சொற்கள் இவர்கள் கவிதைகளில் நிறைந்துள்ளன. இந்த நிலையில் உருதுக்கவிதையின் \"சாஸர் என்று கூறத்தக்க வலி\" என்பவர் பிறந்து உருதுக்கவிதையை, உணர்ச்சிகளைத் தக்கவாறு வெளியிடத் தக்க இலக்கிய சாதனமாக்கினார். இவரே ரீக்தா என்னும் கவிதை இயற்றி, உருவாக்கின தந்தையாகக் கருதப்படுகிறார்.\n\nஇவர் ஔரங்கபாத் என்னும் நகரில் 1668ஆம் ஆண்டில் பிறந்து, இருபதாவது வயதில் அகமதாபாத்துக்குச் சென்று, குஜராத்தில் வாழ்ந்த மௌலானா ஷா வஜிஹூத்தீன் என்னும் புலவருடைய மாணாக்கரானார். உருதுக் கவி புனையும் இயற்கை ஆற்றல் உடையவராயிருந்தார். அவர் இருமுறை டெல்லிக்குச் சென்றார். அப்போது அவருடைய கவிதைகள் வட இந்தியாவிலிருந்த பாரசீக, உருதுப்புலவர்களுடைய கருத்தைக் கவர்ந்தன. அதன் மேல் அவருடைய புகழ் நாடெங்கும் பரவியது. இதுவரை பாரசீக மொழியில் மட்டுமே கவிதை யாத்துவந்த கவிஞர்கள் உருதில் அழகான கவிதைகள் புனையத் தொடங்கினர். வலி அகமதாபாத்தில் 1744-ல் இறந்தார். இவரைப் பின்பற்றி வடநாட்டுக் கவிஞர்களாகிய ஷாஹதீம், ஷா முபாரக் ஆப்ரூ, சிராஜுதீன் அலி கான் ஆர்ஜு, முகம்மது ஷாக்கீர் நாஜி, மியான் ஷர்புதீன் மஸ்மூன் முதலிய பலர் அழகற்ற பல தக்காண உருதுச் சொற்களையும் சொற்றொடர்களையும் நீக்கிவிட்டுப் பண்டைப் பாரசீகச் சொற்களை மிகுதியாகச் சேர்த்து உருது மொழியை மெருகிட்டனர்.\n\nSection::::18ஆம் நூற்றாண்டு.\n18ஆம் நூற்றாண்டில் ஒரு புதிய கவிதை உலகம் தோன்றிற்று. இதில் சிறப்புற்றவர்களா யிருந்தவர்கள் மீர் தகி மீர் (1724-1810), மீர்ஜா முகம்மது ரப்பி சௌதா (1713-80), காஜா மீர் தர்த் (1719-1785), மீர் ஹசன் (1736-1786) ஆவர். இவர்களுடைய கவிதையில் உயர்ந்த கருத்துக்களும், குறிக்கோள்களும், சிறந்த உணர்ச்சிகளும், நடை அழகும், சொற் சுவையும் நிரம்பியிருந்தன. கஜல்களும், கசீதாக்களும், மஸ்னவிகளும் மிகச் சிறந்த நிலை யடைந்தன. மீர் தகி மீர், மீர்தர்த் ஆகிய இருவரும்ர கஜல் இயற்றுவதிலும், சௌதா கசீதாக்கள் எள்ளித் திருத்தும் கவிதைகள் இயற்றுவதிலும் ஒப்பற்றவர்களாக இருந்தனர். மஸ்னவி செஹ்ரூல் பயான் என்னும் கவிதை புனைந்து மீர் ஹசன் புகழ் பெற்றார். அதன் நடை எளியதேயாயினும் மிகுந்த எழிலுடையது. மீர் தகி மீர் என்பவருடைய வாழ்க்கை மிகுந்த துன்பம் நிறைந்ததாயிருந்தது. அதனால் அவருடைய பாடல்களில் அவலச்சுவையே ததும்புகின்றது. \"சௌதா\" என்பவருடைய பாடல்களில் மகிழ்ச்சியும், நகைச்சுவையும் பொங்கிக் குமிழியிடுகின்றன. அவை அவருடைய இன்ப வாழ்க்கையைக் குறிப்பிடுவனவாகவுள்ளன. அவருடைய கசீதாக்களின் சொற்றொடர்கள் ஓவிய எழிலுடையன. அவருடைய நடை பெருமிதமுடையது. அவருடைய உவமைகள் மிகச்சிறந்தவை. காஜா மீர் தர்த் என்பவர் சூபீ மத குருவாயிருந்தார். அவருக்கு ஏராளமான மாணவர்களும் சீடர்களும் இருந்தனர். அவருடைய கஜல்கள் உயர்ந்த கருத்துக்களும், நல்லுணர்ச்சிகளும், மெருகிட்ட நடையும் உடையனவாக உள்ளன. இவர் சூபிமதத்தை விளக்கிச் சொல்வதில் மிகச் சிறந்தவராயிருந்தார்.\n\nசையது முகம்மது மீர்சோஜ் (1720-1798) டெல்லியில் பிறந்து, 1777-ல் துறவியாகி, இலட்சுமணபுரியில் வாழ்ந்து வந்தார். அவருடைய நடை பண்டை நடையை ஒத்தது. அவர் கஜல்கள் தவிர வேறு கவிதைகள் புனையவில்லை. அவருடைய குணத்திற்கு அவையே ஒத்தனவாக இருந்தன.\n\nSection::::டெல்லி நவாபுகள்.\nடெல்லியானது உருது இலக்கியம் வளரும் நகரமாயிருந்தபோதிலும், நாளடைவில் இலட்சுமணபுரியும் அத்தகைய நகரமாக ஆகிவந்தது. அவுது நாட்டுநவாபுக்கள் கல்வியையும் கலையையும் பெரிதும் ஆதரித்துவந்தார்கள். டெல்லியிலிருந்தும் பிற ஊர்களிலிலிருந்தும் வந்த கவிஞர்களைத் தங்கள் சமஸ்தானத்தில் ஏற்று மகிழ்ந்தார்கள். சௌதா, மீர்சோஜ், மீர் ஹசன் போன்றவர்களை மிகுந்த அன்போடு வரவேற்று, உபசரித்து, வேண்டிய பரிசில் அளித்தார்கள், டெல்லியில் பிற்காலத்திலிருந்த முஸ்ஹபி (1750-1820), ஜுரத் (இ. 1810), இன்ஷா (இ. 1817) முதலியோர் இலட்சு மணபுரியில் போய்த் தங்கியிருந்தனர், இலட்சுமணபுரியில் கவிதைக் கழகங்கள் தோன்றின. பிரபுக்களும் பொதுமக்களும் கவிதைகளைச் சுவைத்து மகிழ்வதில் ஆழ்ந்து போயினர். இன்ஷா என்பவர் மிர்ஜா சுலைமான் ஷிக்கோஹ் என்னும் பிரபுவிடம் சென்று, தம்முடைய வினயத்தாலும் சாதுரியப் பாடல்களாலும் அப் பிரபுவின் தயவைப் பெற்று, அவரால் அதுவரைப் போற்றப்பட்ட முஸ்ஹபி என்னும் கவிஞருடைய நிலையைப் பெற்றார். இதனால் அவ்விரு புலவர்களிடையே மிகுந்த மனக்கசப்பு உண்டாயிற்று. இருவரும் அவர்களுடைய சீடர்களும் ஒருவரையொருவர் திட்டியும் கேலி செய்தும் செய்யுள்கள் எழுதிக் கொட்டினர். பிரபுக்களும் பொதுமக்களும் இந்த விபரீத வேடிக்கைகளைக் கண்டு களிப்புற்றனர்.\n\nஜுரஹத் கஜல்கள் செய்வதில், திறமையுடையவர் கசீதா போன்ற வேறுவகைப் பிரபந்தங்கள் செய்ய முயலவில்லை. அவர் காலத்தில் வாழ்ந்த மற்றப் புலவர்கள் தங்கள் செய்யுட்களைப் பாரசீக மொழியில் இயற்றினர். அக்காலத்து நவாபுக்களும் பிரபுக்களும் களியாட்டங்கள் அயர்ந்தபடியால் இவரும் அவற்றிற்கேற்ற காதற் கவிதைகளைச் செய்வதிலேயே பேர் பெற்றவராயிருந்தார். இந்த நிலையில் சஆதத்யார்கான் ரன்கீன் (1757-1855) என்பவரும், ஜான்சாகேப் என்று வழங்கிய மீர்யார் அலி கான் (இ. 1897) என்பவரும் ரீக்தி என்னும் புதுவகைக் கவிதையை இயற்றத் தொடங்கினர். ரன்கீன் இன்ஷாவின் நெருங்கிய நண்பராக இருந்தார். அவர் அழிகும் செல்வமும் வாய்ந்தவர் ; பரத்தையர், நடன மாதர்களிடையிலேயே அதிகமாகக் காணப்படுவார். ஜான் சாகேப் பெண்போல் உடை தரித்துப் பெண் குரலில் கவிஞர்கள் கூடிய அவையில் காதற் கவிதைகளைப் பாடுவார். இவருடைய கவிதைகளில் பெண்களின் உணர்ச்சிகள் மிகுதியாகக் காணப்படினும், அவை பெரியோர்களுடைய நன்மதிப்பைப் பெற முடியவில்லை.\n\nடெல்லியிலிருந்த கவிஞர்கள் உணர்ச்சிகளை எளிய சொற்களாலாய செய்யுட்களில் வெளியிட்டனர். அவர்களுக்குக் கருத்தும் உணர்ச்சியுமே தலையாயவை. அவற்றிற்குப் பிற்பட்டவையே சொல்லழகும் கற்பனை நயமும். ஆனால் இலட்சுமணபுரியிலிருந்த கவிஞர்கள், அவர்களுள்ளும் முக்கியமாக ஷேக் இமாம் பக் ஷ் நாசிக் (இ. 1838) என்பவரும் அவருடைய மாணவர்களும் சொல்லணியிலேயே தங்கள் கவனத்தைச் செலுத்தினார்கள். அவர்களுக்குக் கருத்து முதன்மையல்ல, நடையே முதன்மை . அதன் காரணமாகக் கவிதையானது இயற்கையாக நிகழாமல் செயற்கையாகவே ஆயிற்று. இக் கவிஞர்கள் உயர்வு நவிற்சி போன்ற அணிகளிலேயே திளைத்தார்கள்.\n\nSection::::உருது என்னும் பெயர்.\n\"நாசிக்\" என்பவர் அரபு, பாரசீகச் சொற்களில் மிகுந்த விருப்பமுடையவர். சில பண்டை இந்திச் சொற்களை, இவர் கவிதைக்கு ஏலாதவை என்று ஒதுக்கினார். பால், எண் போன்ற இலக்கண விஷயங்களில் இவர் மிகுந்த கவனம் செலுத்தினார். அவைபற்றிக் கண்டிப்பான விதிகளும் வகுத்தார். இவர் காலம் முதல்தான் உருது என்னும் பெயர் நன்றாக வழங்கலாயிற்று. உணர்ச்சிப் பாடல்களை ரீக்தா என்று கூறாமல் கஜல்கள் என்று கூறும் வழக்கமும் உண்டாயிற்று. நாசிக் கவிஞருக்குப் பல மாணவர்கள் இருந்தனர். அவர்களும் சிறந்த கவிதைகள் இயற்றியுள்ளனர். நாசிக் கவிஞர் முறையை ஏற்றுக்கொள்ளாதிருந்த பெரிய கவிஞர் காஜா ஐதர் அனி ஆத்தஷ் (இ-1846) ஆவர். இவருடைய மாணவர்களும் பலராவர். இந்தக் காலத்தில் தோன்றிய உணர்ச்சிக் கவிதைகளை இயற்றிய சிறந்த கவிஞர்களுள் ஒருவர் ஆத்தஷ். பொது மக்கள் பேசும் மொழியிலேயே இவர் கவிகள் செய்தார். ஆயினும் அவை ஆற்றலுடையனவாகவும் உணர்ச்சி ததும்புவனவாகவும் உள்ளன.\n\nஅலி, ஹசன், ஹுசேன், அவர்களுடைய மக்கள் ஆகியோர் தங்கள் மதக் கொள்கையின் பொருட்டு இன்னல் பல அடைந்ததையும், உயிரை மனமுவந்து அளித்ததையும் எண்ணி முஸ்லிம்களுள் ஷியா வகுப்பினர் துக்கம் கொண்டாடுவது வழக்கம். ஆதலால் பிஜாப்பூரிலும், கோல்கொண்டாவிலும் அரசாண்ட ஷியா அரசர்களின் ஆதரவிலிருந்த ஷியா கவிஞர்கள் அவலச்சுவை நிறைந்த பாடல்களை ஏராளமாகப் பாடினர். இத்தகைய பாடல்களைச் செய்தவர்களுள் சிறந்தவர்கள் ஹாஷீம் அலி, இமாமி, ரஜா, சையது, குலாமி, காதிர் முதலியவர்கள். ஆயினும் இத்தகைய பாடல் வகை உச்ச நிலை எய்தியது அவுது நவாபுக்கள் ஷியாக்கள் ஆனபொழுது தான். துன்பம் கொண்டாடும் காலம் பத்து நாளிலிருந்து 40 நாள் என்று நீட்டிக்கப்பட்டது. இத்துக்கம் கொண்டாடுவது முகரம் என்னும் புனிதத் திங்களில் ஆனபடியால், அந்தத் திங்களில் இலட்சுமண புரி அரச சபையில் கேளிக்கை, விநோதங்கள் நின்று போகும். நாடெங்கும் மக்கள் கூட்டங்கூடித் துக்கம் கொண்டாடுவார்கள். அப்பொழுது அவலச்சுவை நிறைந்த இரங்கற்பாக்கள் ஹசன், ஹுசேன் இருவருடைய சாவையும் குறித்து இயற்றப்பட்டுப் பாடப்பெறும். அவுது மன்னர்களுள் இறுதியானவரான வாஜித் அனிஷா என்பவர் அக்காலத்தில் இத்தகையபாக்கள் செய்வதில் புகழ் பெற்றவராயிருந்த மீர் அலி அனீஸ் (1802-1874), சலாமத் அலி தபீர் (1803-1875) ஆகிய இருவரையும் அழைத்து, அவர்களுடைய கவிதைகளைப் பாடச்சொல்லிக் கேட்பார்.\n\nSection::::வரகவி.\nஇவ்விருவரிலும் அனீஸ் என்பவரே உயர்ந்தவர் ; வரகவியுமாவர். கவிதை இயற்றுவது அவருடைய குடும்ப மரபு. அவருடைய பாட்டனார் காலத்திலிருந்து அவருடைய பேரன் காலம் வரை அவருடைய குடும்பத்தினர் பலரும் சிறந்த இரங்கற்பாக்கள் செய்துளர். அதனுடன் அனீஸ் இயற்கைக் காட்சிகளையும் போர்களையும் உள்ளக்கிளர்ச்சிகளையும் சித்திரிப்பதில் அற்புத ஆற்றல் படைத்தவர். ஆனால் தபீர் போல் புலமை வாய்ந்தவரல்லர், தபீரின் கவிதை கற்பனையும் அணி அலங்காரமும் சொல்லடுக்குக்களும் நிரம்பியதாகும். அனீஸிடம் சொல்வன்மையையும் தபீரிடம் பெருமிதத்தையும் காணலாம். இவ்விருவரும் உருது மொழிக்குச் செய்துள்ள பணி அளவிடற்பாலதன்று. இவர்கள் இயற்றிய இலட்சக்கணக்கான ஈரடிச் செய்யுட்கள் பல விதமான சொற்களையும் சொல்லாட்சிகளையும் கையாண்டு உருதுச் சொல்வளத்தைப் பெருக்கியுள்ளன.\n\nஇரங்கற்பாக்களை இயற்றுவதில் சிறப்புற்றிருந்த மற்றொரு கவிஞர் குடும்பம் மிர்ஜா உன்ஸ் என்பவருடையதாகும். அவருடைய மக்களும் பேரன்மாரும் மிகச்சிறந்த இரங்கற்பாக் கவிஞர்களாகப் போற்றப்பட்டனர். இந்த இரங்கற்பாக் கவிஞர்கள் உருதுக் கவிதா உலகத்தில் புதியதோர் கட்டத்தைத் தோற்றுவித்தனர். இயற்கைக் காட்சிக் கவிதைகள் எழுதிய பெருமை இவர்களையே சாரும். இக்கவிதைகள் இயற்றியவருள் சிறந்தவர் அக்பராபாதிலிருந்த முகம்மது நஜீர் என்பவராவர். இவர் இளவயதில் தூர்த்தராயிருந்து, பின்னால் அறநெறி நின்றார். இவர் இந்திய விஷயங்களை மட்டும் எழுதிய இந்தியக் கவிஞராவர். இவர் இந்துக்களுடைய விழாக்களையும் முஸ்லிம்களுடைய விழாக்களையும்பற்றி மிக அழகான பாடல்கள் இயற்றியுளர். இவர் இந்தி சொற்களையும் சொல்லாட்சிகளையும் ஏராளமாகக் கையாண்டுளர். இவர் இந்துக்கள் முஸ்லிம்கள் இரு வருடைய நட்பையும் பெற்றிருந்தார்.\n\nSection::::மொகலாயப் பேரரசில்.\nஉருதுக் கவிஞர்கள் டெல்லியைவிட்டு நீங்கிய பின் அங்கு உருதுக் கவிதைகள் எழுதுவது குன்றியிருந்தது. ஆனால் மொகலாயப் பேரரசின் இறுதிக்காலத்தில் அது செழித்தோங்கக் தலைப்பட்டது. II-ம் ஷா ஆலம், II-ம் அக்பர்ஷா, II-ம் பகதூர்ஷா ஆகியோர் கவிஞர்களாயிருந்தனர். காசிம், மம்நூன், ஹஸ்ரத் பேதார், ஜியா போன்ற பல கவிஞர்கள் தோன்றியிருந்தனர், II-ம் பகதுர் ஷா காலத்தில் மூன்று சிறந்த கவிஞர்கள் இருந்தார்கள். ஷேக் இப்ராகிம் சௌக் (இ, 1855) டெல்லி இறுதி மன்னரான ஜபரின் கவிதா குருவான நசீர் என்பவருடைய மாணவராயிருந்தார். இவர் அசதுல்லா கான்காலிப் (1787-1869), ஹக்கீம் மோமின்கான் மோமின் (1800-1851) ஆகிய மற்ற இரு கவிஞர்களைப்போல் புலமையுடையரல்லர். ஆயினும் இவருடைய சொல்வளம் இணையற்றதாகும். இவர் அழகான எளிய சொற்களையே தம்முடைய செய்யுட்களில் பெய்தார். காலிப் எண்ணங்களின் ஏற்றத்திலும் கற்பனை மிகுதியிலும் சிறந்தவர். அவருடைய கவிதைகள் சுருங்கியும் சொந்த ஆக்கமாகவும் இருந்தன. மிகச் சுருங்கியிருத்தலால் எல்லோர்க்கும் எளிதில் பொருள் விளங்குவதில்லை. மோமின் புதுப்புது உவமைகளைக் கையாண்டார். பெரிய கருத்துக்களைச் சிறு செய்யுளில் அடக்கிக் கூறுவதால் இவருடைய செய்யுட்கள் கற்கக் கடினமாகவுள்ளன. ஆயினும் இந்த மூன்று கவிஞர்களும் உயர்ந்த கருத்துக்களும் நிறைந்த கற்பனையும் எளிய நடையும் உணர்ச்சிப் பெருக்குமுடைய இக்காலத்து உருதுக் கவிதைக்கு அடிகோலியவராவர்.\n\nவாஜித் அலிஷாவும், பகதுர் ஷா ஜபரும் அரசுரிமையை இழக்க நேரிட்ட பின்னர் டெல்லியும் இலட்சுமணபுரியும் இலக்கிய நகரங்களாக இருந்தமை மாறியது. புலவர்களும் கவிஞர்களும், ராம்பூர், ஐதராபாத், கல்கத்தா, பருக்காபாத், பாடலிபுரம் முர்ஷிதாபாத், போபால் போன்ற நகரங்களுக்குச் சென்று குடியேறினர். ராம்பூர் நவாபுகள் கவிஞர்களுக்குப் பேராதரவு அளித்தனர். அவர்களால் போற்றப்பட்டோரில் சிறந்தவர் அமீர் மீனாயீ (1820-1900), தாக் (1831-1905), இலட்சுணபுரி ஜலால் (1836-1909), தஸ்லீம் (1820 -1911) ஆவர். தாக் என்பவர் இறுதிக்காலத்தில் ஐதராபாத்துக்குப் போய் ஆறாம் நிஜாமின் அரசவைக் கவிஞராக இருந்தார். அவர் காதற் கவிதைகள் புனைவதில் கைதேர்ந்தவர். அமீர் மீனாயீ நடையழகு மிக்க நீண்ட காவியங்கள் இயற்றுவதில் திறமையுடையவர் , தாக் எளிய நடையும் அவலச் சுவையும் பெற்று மிளிர்ந்த உணர்ச்சிக் கவிதைகள் உண்டாக்குவதில் உயர்ந்தவர்.\n\nSection::::ஆங்கிலத் தொடர்பு.\nஆங்கல மக்களுடனும் ஆங்கில இலக்கியத்துடனும் ஏற்பட்ட தொடர்பு, உருது மொழியிலும் இலக்கியத்திலும் பெரிய மாறுதல்களை உண்டாக்கிற்று. தற்கால உருதுக் கவிதையை உருவாக்கிய மௌலானா அல்தாப் ஹுசேன் ஹாலி (1837-1914) என்பவரும், மௌலானா முகமது ஹுசேன் ஆஜாத் (1836-1910) என்பவரும் ஆங்கில நூல்களின் மொழிபெயர்ப்புக்கள் வாயிலாக, ஆங்கில இலக்கியத்தின் அழகுகளை நன்கு உணர்ந்தவர்கள். அவர்கள் லாகூரில் கல்வித்துறைத் தலைவராயிருந்த கர்னல் ஹோல்ராயிடு என்பவரிடம் பணிசெய்யும் பேறு பெற்றிருந்தார்கள். அத்தலைவர் விருப்பப்படி அவர்கள் 1874-ல் ஒரு கவிஞர் கழகம் கூட்டி, அதில் கவிஞர்களை, முன்போல் செய்யுளின் அடி ஒன்றின் பாதியைக் கொடுத்து, எதுகைக்கும் சந்தத்துக்கும் தக்கவாறு முழுச் செய்யுளை இயற்றித் தரும் வழக்கத்தை விட்டுவிட்டு, இனிமேல் பல பொருள்களைப் பற்றிக் கவிதைகள் செய்யுமாறு வேண்டிக்கொண்டார்கள்.\n\nஹாலி மூடநம்பிக்கை , நடுநிலைமை, அருள், கடவுள், மழை போன்ற பல பொருள்களைப்பற்றிக் கவிதைகள் செய்து வழிகாட்டினார். இந்தப் புதிய இயக்கம் நாடோறும் வலுப்பெற்று வளர்ந்து வந்தது. இதன் காரணமாக உருதுக் கவிதையை, ஆங்கில முறையைத் தழுவிக் கற்பனை, கருத்து, நடை முதலியவற்றில் செழித்தோங்குமாறு பணிசெய்த கவிஞர்களுள் சிறந்தவர்கள் மௌலானா இஸ்மாயில் (1844-1917), முன்ஷி துர்க்கா சகாய சரூர் (1876-1910) நௌபாத்ராய நஜர் (1866-1923), பண்டிட் பிரிஜ் நாராயண் சக்பஸ்து (1882 - 1926), அக்பர் ஹுசேன் அக்பர் (1846-1921), டாக்டர் ஷேக் முகம்மது இக்பால் (1875 -1938) ஆகியவராவர். ஹாலி முஸ்லீம் மக்களிடையே மேனாட்டுக் கல்வியையும் பண்பாட்டையும் பரவச் செய்தார். அக்பர் மேனாட்டுக் கல்வியின் வாயிலாக முஸ்லிம் சமூகத்தினிடையே நுழைந்துவிட்ட சமூக, அரசியல், பண்பாட்டுத் தீமைகளை நகைச்சுவையுடன் கண்டித்தார். இக்பால் மேனாட்டுக் கருத்துக்கள், பண்பாடு முதலியவற்றை மதிப்பிட்ட பெரியார்களில் மிகச் சிறந்தவர். அவர் கீழ்நாட்டு மக்களுடைய குறைகளையும் உணர்ந்து கண்டித்தார். அவர் விடுதலையில் பெரிதும் விருப்பமுடையவர். அவர் விடுதலை, அமைதி, சகோதரத்துவம். சமத்துவம், முதலியவற்றை மக்களுக்கு எடுத்தோதினார். அவர் உருதிலும், பாரசீகத்திலும் கவிதைகள் இயற்றினார்.\n\nSection::::இருபதாம் நூற்றாண்டில்.\nஇருபதாம் நூற்றாண்டில் தோன்றியுள்ள உருதுக் கவிஞர்களின் தொகை பெரிது. ஹஸ்ரத் மோகானி, அஸ்கர் கோண்டவி ஜிகர் முராதாபாதி, பானி என் போர் அழகான காதற் கவிதைகள் புனைவதில் புகழ் பெற்றவர்கள். ஐதராபாத்தில் இருந்த அம்ஜத் என்பவர் அறநெறிக் கவிதைக்குப் பேர்போனவர். லாகூரிலிருந்த ஜபர் அல்கான் என்பவருடைய கவிதை மிகச் சிறந்தது. கல்கத்தாவிலிருந்த ' வில்லியம் கோட்டைக் கல்லூரித் தலைவராயிருந்த, டாக்டர் ஜான் கில்கிரைஸ்ட்டு என்பவர் வட இந்தியாவிலுள்ள உருதுப் புலவர்களை, கிழக்கிந்தியக் கம்பெனியாரிடம் அலுவல் பார்த்த ஐரோப்பிய பணியாளர்களுக்காக, உருதில் பாடப் புத்தகங்களை எழுதுமாறு கேட்டுக் கொண்டார். இப்புலவர்கள் பலர் இயற்றிய நூல்களும், மொழிபெயர்த்த நூல்களும் தவிர, எதுகை நிறைந்த உரைநடை நூல்கள் ஜூஹலி, பேதில் என்னும் பாரசீகக் கவிஞர்களைத் தழுவி எழுதப்பட்டன. அந்நடை நஸ்ரே-முசஜ்ஜா அல்லது, நஸ்ரே-இ-முகப்பா அல்லது நஸ்ரே முரஸ்ஸா என்று அழைக்கப்படும். இந்த நடையில் எழுதியவர்களுள் சிறந்தவர் ரஜப் அலிபேக் சரூர் (1787-1867). அவருடைய தலைசிறந்த கவிதையாகிய பசானயே அஜாயெப் என்பது நடையழகுக்கு மட்டுமன்றி, இலட்சுமணபுரி நகர வாழ்க்கையின் ஓவியச் சிறப்புக்கும் புகழ் பெற்றதாகும்.\n\n"}
{"id": "459845", "url": "https://ta.wikipedia.org/wiki?curid=459845", "title": "அனாரி", "text": "அனாரி\n\nஅனாரி (Anari, மொழி பெயர்ப்பு: வெகுளி மனிதன்) 1993 ஆம் ஆண்டு இந்தி திரைப்படமாகும். இப்படம் சுரேஷ் புரோடக்சன்ஸ் நிறுவனத்தின் கீழ் டீ ராமநாயுடுவால் தயாரித்து வெளியிடப்பட்டது. இத்திரைப்படத்தை இயக்கியவர் கே. முரளி மோகன ராவ் ஆவார். இந்த படம் 1991 ஆம் ஆண்டு வெளிவந்த தமிழ் திரைப்படமான சின்னத்தம்பியின் மறுஆக்கம் ஆகும். இத்திரைப்படத்தில் வெங்கடேஷ் கரிஷ்மா கபூருடன் இணைந்து நடித்துள்ளார். ஆனந்த்-மிலிந்த் என்ற இசை அமைப்பாளர் இத்திரைப்படத்திற்கு இசை அமைத்துள்ளார்.\n\nSection::::கதைக்களம்.\nநிலப்பிரபுத்துவ நில உரிமையாளர்களின் (ஜமீன்தார்கள்) குடும்பத்தில் ராஜ் நந்தினி என்ற பெண் குழந்தை பிறந்தவுடன் கதை தொடங்குகிறது, அவர்கள் சொல்வது தான் அவர்கள் நிலத்தில் வேலை செய்யும் கிராமவாசிகளுக்கு சட்டமாக இருந்து வந்தது. நந்தினியின் மூன்று சகோதரர்கள் பெண் குழந்தைபிறந்ததை முன்னிட்டு ஊர்மக்களுக்கு விருந்து வைக்கிறார்கள். அதே ஊரில் இறந்த உள்ளூர் பாடகரின் இளம் மகன் இந்த நிகழ்ச்சிக்காக பாட அழைத்து வரப்படுகிறார். மூன்று சகோதரர்களும் பெற்றோர் இறந்துவிட்டதால் நந்தினியை தங்கள் குழந்தையைப் போலவே போற்றி வளர்க்கிறார்கள். அந்தப் பெண் குழந்தை நந்தினியின் 5 வயதில், குடும்பத்திற்கு அதிக மகிழ்ச்சியைத் தருவார் என்றும், ஆனால் அவரது திருமணம் அவரது விருப்பத்தின் அடிப்படையில் இருக்கும் என்றும் ஒரு ஜோதிடர் கணித்துச் சொல்கிறார். ஆனால், அந்த விருப்பம் அவரது மூத்த சகோதரர்களின் தேர்வாக இருக்காது என்றும் கூறுகிறார். இது சகோதரர்களைக் கோபப்படுத்துகிறது. இது நடப்பதைத் தடுக்க, அவள் வீட்டின் எல்லைக்குள் வளர்க்கப்படுகிறாள். அவளுக்கு வீட்டுப் பள்ளியில் படிப்பு சொல்லிக் கொடுக்கப்படுகிறது. அவள் வெளியே செல்லும் போது, ஆண்கள் அனைவரும் நந்தினியிடமிருந்து மறைக்க எச்சரிக்கப்படுகிறார்கள். ஒரு நாள் மெய்க்காப்பாளர்கள் அவர்களை அடிக்கும் ராமருடன் சண்டையிடுகிறார்கள். ராமரின் அப்பாவித்தனத்திலும், சண்டை திறமையிலும் ஈர்க்கப்பட்ட நந்தினியின் சகோதரர்கள், ராமரை நந்தினியின் மெய்க்காப்பாளராகவும், பட்லராகவும் நியமிக்கிறார்கள். இதற்கிடையில், நந்தினி தனது சுதந்திரமின்மையை எதிர்க்கத் தொடங்குகிறாள். அவள் தன் சகோதரர்களுக்குத் தெரியாமல் இல்லாமல் கிராமத்தைச் சுற்றிக் காட்டும்படி ராமரை வற்புறுத்துகிறாள். ராமர் தனது விருப்பத்திற்கு இணங்க, கிராமத்தைச் சுற்றிக் காட்டுகிறார், இதன் விளைவாக நந்தினி உடல்நிலை சரியில்லாமல் போகிறார். நந்தினிக்கு உடல்நிலை சரியில்லாமல் போனதற்காக ராமர் குற்றம் சாட்டப்பட்டு சகோதரர்களால் தாக்கப்படுகிறார். ராமரைப் பிடிக்கத் தொடங்கியுள்ள நந்தினி, தான் தான் ராமர் தண்டிக்கப்பட்டதற்குக் காரணம் என்று குற்ற உணர்ச்சி அடைகிறாள். இந்த சம்பவம் அவர்களை உணர்வுபூர்வமாக நெருக்கமாக்குகிறது. தான் இப்போது ராமரை காதலிக்கிறேன் என்பதை நந்தினி உணர்ந்தாள்.\n\nஒரு நாள், ஒரு தொழிற்சாலை தொழிலாளி நந்தினியில் கடன் கொடுத்ததற்காக தண்டிக்கப்படுகிறார். நந்தினியை அவரது சகோதரர்களுக்கு சொந்தமான புதிய தொழிற்சாலையின் துவக்க விழாவில் கொலை செய்ய அவர் சதி செய்கிறார். ராமர் சதித்திட்டத்தைக் கேட்கிறார், நந்தினியைக் காப்பாற்றுவதற்கான முயற்சியில், அவள் மீது சாய்ந்துகொண்டு, கவனக்குறைவாக அவளை பொதுவில் தொடுகிறான். நந்தினி அதைப் பொருட்படுத்தாமல், ராமர் பொதுவில் அப்படி எதுவும் செய்ய மாட்டார் என்று வாதிட்டு ராமரைப் பாதுகாக்கிறார். ஆனால் அவளுடைய சகோதரர்கள் கோபப்படுகிறார்கள். கிட்டத்தட்ட அவரைக் கொல்லும் அளவுக்கு அவர்கள் அவரை அடித்தார்கள். நந்தினி அவர்களைத் தடுத்து விளக்கமளிக்கிறார். ராமர் நிலைமையை விளக்கும்போது அவர்கள் வெட்கத்துடன் தலையைத் தொங்க விடுகிறார்கள். நந்தினியின் மன்னிப்பு இருந்தபோதிலும், ராமர் அந்த இடத்திலேயே தனது வேலையை விட்டுவிடுகிறார். அன்றிரவு நந்தினி ராமரைச் சந்தித்து மன்னிப்பு கேட்க முடிவு செய்து, வேலைக்கு திரும்பி வரும்படி அவரை சமாதானப்படுத்தலாம் என்று நினைக்கிறார். நந்தினியின் சகோதரர்களின் வன்முறையைத் தன்னால் தாங்க இயலாது என்று கூறி ராமர் திரும்பி வர மறுக்கிறார். ராமர் தன்னை மணந்தால், அவர்களால் ராமரை அடிக்க முடியாது என்று அவள் நினைக்கிறாள். அவள் கழுத்தில் தாலி கட்டுமாறு ராமரை வற்புறுத்துகிறாள். இந்தக் கயிறு உன்னை என் சகோதரர்களிடமிருந்து பாதுகாக்கும் என்றும் ராமரிடம் கூறுகிறாள். ராமர் தாலியின் புனிதத்தை உணராமல், நந்தினி சொன்னபடி செய்கிறார், இப்போது அவர் அவளை திருமணம் செய்து கொண்டார் என்பதை உணரவில்லை.\n\nராமர் மீண்டும் வேலைக்கு வந்து நந்தினியின் உயிரைக் காப்பாற்றியதற்காக சகோதரர்களால் உயர்ந்த மரியாதை அளிக்கப்படுகிறார். நந்தினியும், தனது கணவனை கவனித்துக்கொள்வதில் தனது சகோதரர்களைப் பின்பற்றத் தொடங்குகிறார். இது ராமரை பதட்டப்படுத்துகிறது. அவரது நடத்தை மாற்றத்தை அவரது சகோதரர்கள் கவனிக்கிறார்கள். நிலைமை மோசமடைவதற்கு முன்பு நந்தினியை திருமணம் செய்து கொடுக்க சகோதரர்கள் வலியுறுத்துகின்றனர். தனது சகோதரர்கள் தன்னை திருமணம் செய்து கொடுக்க முயற்சிக்கிறார்கள் என்பதை உணர்ந்த நந்தினி, அவர்கள் ஏற்கனவே திருமணம் செய்து கொண்டார்கள் என்பதை ராமருக்கு புரிய வைக்க முயற்சிக்கிறார். ராமர் அதைப் ​​புரிந்து கொள்ள மறுத்துவிட்டு, தன் தாயிடம் ஓடிவிடுகிறான். திருமண உறவு என்பதைப் பற்றி ராமரின் தாய் அவருக்கு எடுத்துக்கூறுகிறார். என்ன நடந்தது என்பதை சகோதரர்கள் அறிந்துகொண்டு, ராமரின் தாயை அவமானப்படுத்த முயற்சிக்கிறார்கள். ராமர் எங்கிருக்கிறான் என்பதைக் கூறுமாறு ராமரின் தாயை அவர்கள் சித்ரவதை செய்கிறார்கள். சகோதரர்களின் மனைவிகள் அவரைக் கொல்வதைத் தடுத்து சுய அழிவுக்கு ஆளான நந்தினியைக் காப்பாற்றும்படி அவரிடம் கேட்கிறார்கள். ராமர் விரைந்து சென்று தன் மனைவியைக் காப்பாற்றுகிறான். நந்தினி குணமடைந்து ராமருடன் இணைந்து வாழ்வதுடன் படம் முடிகிறது.\n\n"}
{"id": "459847", "url": "https://ta.wikipedia.org/wiki?curid=459847", "title": "தமிழ்மொழி இராஜதத்தன்", "text": "தமிழ்மொழி இராஜதத்தன்\n\nதமிழ்மொழி இராஜதத்தன் (Tamilmozhi Rajadattan) ஒரு இந்திய  அரசியல்வாதியும் தமிழக சட்டமன்றத்தின் முன்னாள் உறுப்பினரும் ஆவார். 2001 சட்டமன்றத் தேர்தலில் மேல்மலையனூர் சட்டமன்ற தொகுதியில் இருந்து அகில இந்திய அண்ணா திராவிட முன்னேற்ற கழகத்தின் வேட்பாளராக போட்டியிட்டு வெற்றி பெற்றார். 2006 சட்டமன்றத் தேர்தலில் அதே தொகுதியில் இருந்து அகில இந்திய அண்ணா திராவிட முன்னேற்ற கழக வேட்பாளராக தமிழக சட்டப் பேரவைக்கான தேர்தலில் போட்டியிட்டார். ஆனால் இம்முறை தோல்வியடைந்தார்.\n\nSection::::தொடக்ககால வாழ்க்கையும் பின்னணியும்.\nஅவர் 1960ஆம் ஆண்டில் மே 3 ஆம் நாள் பொன்னூரில் பிறந்தார். அவருடைய கணவர் பெயர் இராஜதத்தன்.\n\nSection::::அரசியல் பின்னணி.\nமேல்மலையனூர் ஊராட்சி ஒன்றியத்தில் கவுன்சிலர் பதவியை வகித்து உள்ளார். அவர் அதிமுகவின் செயற்குழு உறுப்பினராகவும், விழுப்புரம் வடக்கு மாவட்ட மகளிர் பிரிவின் செயலாளராகவும் இருந்துள்ளார் .\n"}
{"id": "459851", "url": "https://ta.wikipedia.org/wiki?curid=459851", "title": "மகளிர் உதவி அமைப்பு", "text": "மகளிர் உதவி அமைப்பு\n\nமகளிர் உதவி அமைப்பு (\"Women's Aid Organisation\") என்பது ஒரு மலேசிய அரசு சார்பற்ற அமைப்பு ஆகும். இவ் அரசு சாரா தொண்டு நிறுவனம் பெண்களின் உரிமைகளுக்காகவும் குறிப்பாக பெண்களுக்கு எதிரான வன்முறைகளை எதிர்த்து போராடுகிறது. 1982 ஆம் ஆண்டு ஆரம்பிக்கப்பட்ட இந்த நிறுவனம் மலேசிய மகளிர் உரிமைகள் இயக்கத்தில் பெண்கல்வி,சட்டம் மற்றும் கொள்கை சீர்திருத்தங்கள் போன்ற துறைகளில் தொடர்ந்து செயல்பட்டு வருகிறது.\n\nமகளிர் உதவி அமைப்பு என்பது ஒரு இலாப நோக்கமற்ற அமைப்பாகும். இது மலேசிய கூட்டு நடவடிக்கைக் குழுவின் வழியாக வீடற்ற மற்றும் ஏழைப் பெண்களுக்கு உதவுகிறது. மேலும் இந்த குழு மலேசியாவின் உள்நாட்டு வன்முறைச் சட்டம் 1994 பரப்புவதில் ஈடுபட்டுள்ளது.\nSection::::வரலாறு.\n1979 ஆம் ஆண்டில், மறைந்த டான் சீவ் சின் நாட்டிற்கு அவர் செய்த பங்களிப்புக்காக துன் ரசாக் விருது வழங்கப்பட்டது. ஆதரவற்ற பெண்கள் மற்றும் அவர்களின் குழந்தைகளுக்கு தங்குமிடம் அமைக்க ஆர்.எம் 30,000.00\nரூபாய் ரொக்க பணத்தை நன்கொடையாக வழங்கினார். புவான் சீறீ ஈ.என்.சோங் தலைமையில் சார்பு தேம் குழு சார்பாக 1981 ஆம் ஆண்டு நவம்பர் மாதம் முதல் கூட்டம் நடைப்பெற்றது. வீடுகளின் அடித்தளத்தை அமைப்பதற்கும் தொண்டர்களின் முக்கிய குழுவை உருவாக்குவதற்கும் ஒன்பது மாதங்கள் ஆனது. இந்த முன்னோடி தன்னார்வலர்கள் கொள்கைகளை வகுக்க ஒரு குழுவாக பணியாற்றினர்.மேலும் மகளிர் உதவி அமைப்பை நாடிய ஆதரவற்ற பெண்களுக்கு சுயஉதவி மற்றும் சுய-அதிகாரமளித்தல் போன்றவற்றில் உதவினர்..\n\nமகளிர் உதவி அமைப்பு 1982 ஆம் ஆண்டு சூன் மாதம் தற்காலிக சமூகமாக பதிவு பெற்றது. மகளிர் உதவி அமைப்புக்காக மாடி வீடு வாடகைக்கு எடுக்கப்பட்டு ஆதரவற்றவர்களுக்கு அடைக்கலமாகவும் மற்றும் அலுவலக வளாகமாக பயன்படுத்தியது. மலேசிய பத்திரிகை மலாய் மெயில் திட்டமிட்ட புகலிடம் பற்றிய முதல் கட்டுரையை வெளியிட்டது, விரைவில் 1980 ஆம் ஆண்டு செப்டம்பர் மாதம் மகளிர் உதவி அமைப்பு தனது முதல் குடியிருப்பு தங்குமிடத்தைப் பெற்றது\n\nஐவி சோசியா 15 ஆண்டுகளுக்கும் மேலாக மகளிர் உதவி அமைப்பின் நிர்வாக இயக்குனராக இருந்தார். சோசியாவிற்கு பிறகு சுமித்ரா விசுவநாதன் 2015 ஆம் ஆண்டு பிப்ரவரியில் நிர்வாக இயக்குனரானார். அகதிகளுக்கான ஐக்கிய நாடுகளின் ஆணையத்தில் 16 ஆண்டுகளாக சுமித்ரா வழக்கறிஞர் மற்றும் மனிதாபிமான உதவித் தொழிலாளராக பணியாற்றினார்.\nSection::::நம்பிக்கை மற்றும் பணி.\nமகளிர் உதவி அமைப்பின் நம்பிக்கையின் படி யாரும் ஆதரவற்றவர்கள் இல்லை, அனைத்து மக்களுக்கும் சுயநிர்ணய உரிமை உண்டு. மேலும் அவர்களின் வாழ்க்கையை வடிவமைக்கும் நிலைமைகளின் மீது கட்டுப்பாடு அவசியமாகும்.\nமகளிர் உதவி அமைப்பின் முக்கிய நோக்கங்கள் பெண்களுக்கு மரியாதை அளித்தல், ஊக்குவித்தல், பாதுகாப்பு மற்றும் பெண்களின் சம உரிமைகளைப் பூர்த்திசெய்தல் போன்றவையாகும். மேலும் பெண்களுக்கு எதிரான பாகுபாட்டை ஒழித்தல், குறிப்பாக பெண்களுக்கு எதிரான வன்முறைகளை ஒழித்தல் போன்றவைகளாகும்.\nSection::::முக்கிய சேவைகள் மற்றும் திட்டங்கள்.\nமகளிர் உதவி அமைப்பு மூன்று வெவ்வேறு மையங்களைக் கொண்டுள்ளது.அம் மையங்கள் அனைத்தும் குறிப்பிட்ட பணிகளை நிறைவேற்றுகின்றன.\nSection::::புகலிடம்.\nமகளிர் உதவி அமைப்பின் முதல் மையம் ஆதரவற்றவர்களுக்கு அடைக்கலம் அளிப்பதாகும். மேலும் ஆதரவற்ற பெண்கள் மற்றும் அவர்களது குழந்தைகளுக்கு தங்குமிடம் அமைத்துக் கொடுத்தல் ஆகும். கடந்த ஆண்டுகளில் இது தவறுகள் செய்து புலம்பெயர்ந்த தொழிலாளர்கள், கடத்தப்பட்ட பெண்கள், புகலிடம் கோருவோர் மற்றும் ஆதரவற்ற தாய்மார்களுக்கு தங்குமிடமாகஇருந்தது. இப் பெண்களுக்கு உதவி வழங்கும் தொழில்முறை சமூக சேவையாளர்கள் உள்ளனர். மேலும் ஆலோசனை பெற விரும்புவோருக்கு முகநூல் ஆலோசனை அமர்வுகளையும் வழங்குகிறார்கள். ஆனால் ஆலோசனை பெறுபவர்கள் தங்குமிடம் செல்ல விரும்புவதில்லை. மகளிர் உதவி அமைப்பின் மூலம் குடும்ப வன்முறை, கற்பழிப்பு, பாலியல் தொல்லைகள் ஆகியவற்றை எதிர்கொள்ளும் பெண்களுக்கும், திருமணம் மற்றும் விவாகரத்து தொடர்பான கேள்விகளுக்கும் தொழில்முறை தொலைபேசி வழியாக ஆலோசனை வழங்கப்படுகிறது. சமூக சேவையாளர்களால் ஆண்டுக்கு கையாளப்படும் தொலைபேசி அழைப்புகளின் எண்ணிக்கை சராசரியாக 1,500 ஆகும்.\n\n2014 ஆம் ஆண்டு மார்ச் மாதத்தில் மகளிர் உதவி அமைப்பு முதல் நேரடி குருஞ்செய்தி உதவி மையத்தை ஆரம்பித்தது. டினாவிம் மூலம் உள்நாட்டு வன்முறைகளில் இருந்து தப்பிப் பிழைப்பவர்களுக்கும், நெருக்கடியில் இருக்கும் பெண்களுக்கும் ஆதரவளித்தது. 2014 ஆம் ஆண்டு மார்ச் 8 ஆம் தேதி சர்வதேச மகளிர் தினத்தில் மகளிர் உதவி அமைப்பின் தேசிய பிரச்சாரமான தவறை தவிர்க்கவும் என்ற கொள்கையின் ஒரு பகுதியாக டினா தொடங்கப்பட்டது.\n"}
{"id": "459856", "url": "https://ta.wikipedia.org/wiki?curid=459856", "title": "பீஹ்மர்ன் பெல்ட் நிலையான இணைப்பு", "text": "பீஹ்மர்ன் பெல்ட் நிலையான இணைப்பு\n\nஇந்த சுரங்கப்பாதையானது இதனைக் கடக்க,ராட்பி மற்றும் புட்கார்டனில் இருந்து முன்பு அதிகமாகப் பயன்படுத்தப்பட்ட படகு சேவைக்கு மாற்றாக அமைந்தது. தற்போது ஸ்கேன்ட்லைன்ஸால் இயக்கப்படுகிறது,\n\nஜெர்மன் மொழி வோகெல்ஃப்லுக்லைன் என்றும் டேனிய மொழியில் ஃபுகல்ஃப்ளக்ஸ்லின்ஜென் என்றும் இந்தப் பாதை அழைக்கப்படுகிறது. இதன் பொருள் ’பறவை பறக்கும் பாதை ’என்பதாகும். இரண்டு மொழிகளிலும்’ நேரடிப்பாதை ’எனப்பொருள்படும் இப்பெயர் ஆங்கிலத்தில் ’ காகம் பறக்கிறது’ என்ற பழமொழியோடு ஒத்துப் போவதாகும்..\n\nபீஹ்மர்ன் தீவு, பீஹ்மர்ன் சவுண்ட் பாலம் மூலம் ஜெர்மனிய நிலப்பரப்புடன் இணைக்கப்பட்டுள்ளது,  லோலாந்தானது ஒரு சுரங்கப்பாதை மற்றும் பாலங்கள் வழியாக ஃபால்ஸ்டர் தீவு வழியாக சீலேண்டுடன் இணைக்கப்பட்டுள்ளது,மேலும் பீஹ்மர்ன் தீவு ஓர்சண்ட் பாலம் வழியாக சுவீடன் நிலப்பரப்புடன் இணைகிறது.\n\nகிரேட் பெல்ட், ஃபூனென் மற்றும் ஜட்லாண்ட் வழியாக, சீலாந்துக்கும் ஜெர்மனிக்கும் இடையே ஒரு நிலையான தொடர்பு இருந்தாலும்,பீஹ்மார்ன் பெல்ட் நிலையான இணைப்பு, ஹாம்பர்க்கிலிருந்து கோபன்ஹேகன், சுவீடன் மற்றும் நோர்வே ஆகிய நாடுகளுக்கு, நான்கு வழிச்சாலையான மோட்டார் பாதை மற்றும் இரண்டு மின்மயமாக்கப்பட்ட இரயில் தடங்கள் ஆகியவை மூலம் மிகவும் வசதியான மற்றும் விரைவான நேரடி சாலை மற்றும் ரயில் பாதையை வழங்கும்.\n\nSection::::பாலம் தீர்வு.\nஆரம்பத்தில், ஒரு பாலம் முன்மொழியப்பட்டது.  1990 களின் பிற்பகுதியில் இதற்கான சாத்தியக்கூறு ஆய்வுகள் மேற்கொள்ளப்பட்டன, 2000 ஆம் ஆண்டின் முற்பகுதியில் இருந்து ஜேர்மன் மற்றும் டேனிஷ் போக்குவரத்து பொறியியலாளர்கள் பீஹ்மர்ன் நீரிணைக்குக் குறுக்கே ஒரு நிலையான இணைப்பு பாலத்தை தீவிரமாக திட்டமிட்டு, இத்திட்டத்துடன் நான்கு வழிச் சாலையும் இரண்டு மின்மயமாக்கப்பட்ட இரயில் தடங்களையும் இணைத்தனர்.இந்த தீர்வு பல ஆண்டுகளாக ஆலோசனையில் இருந்தது. அனைவராலும் விரும்பப்பட்ட இந்தநிலையான இணைப்பு பாலத் திட்டமானது விரிவான திட்டமிடல்கள் வரையறுக்கப்பட்டு ஒப்பந்தங்கள் வழங்கப்பட்டன. இப்பாலம் முதலில் 2018 க்குள் நிறைவடையும் என்று எதிர்பார்க்கப்பட்டது.\n\nஆயினும், 2010 இன் பிற்பகுதியில், மேலதிக சாத்தியக்கூறு ஆய்வுகளுக்குப் பிறகு, இந்தப் பாலத்திற்குப் பதிலாக நீருள் மூழ்கிய சுரங்கப்பாதை அமைத்தால் குறைவான கட்டுமான அபாயங்களை ஏற்படுத்தும் என்றும் அதற்கான செலவு திட்டமிட்ட அதே செலவுதான் என்றும் டேனிஷ் செயல் திட்டத் திட்டமிடுபவர்கள் அறிவித்தனர்.\n\nஇந்த பாலம் சுமார் மூன்று கம்பிவடம் தாங்கிய தூண்களுடன் நீளமானது, பாலத்தின் கட்டமைப்பில் உள்ள நான்கு தூண்கள் அநேகமாக சுமார் உயரமானது. கடல் மட்டத்திற்கு மேலே செங்குத்தாக ஆகும். கடலுக்குச் செல்லும் கப்பல்கள் அதன் அடியில் செல்ல இப்பாலம் அனுமதிக்கிறது. இந்தப் பாலத்திற்கான இணைப்புகளின் வடிவமைப்பு டிஸ்ஸிங் + வெயிட்லிங் நிறுவனத்தால் அமைக்கப்பட்டது அதன் அழகியல் அம்சங்களையும் கட்டிடப் பொறியியல் அம்சங்கள் COWI மற்றும் Obermeyer நிறுவனங்களாலும் மேற்கொள்ளப்பட்டது. இதற்காக முன்மொழியப்பட்ட வடிவமைப்பு நான்கு மோட்டார் பாதைகளையும் இரண்டு ரயில் தடங்களையும் கொண்டுள்ளது. \n"}
{"id": "459861", "url": "https://ta.wikipedia.org/wiki?curid=459861", "title": "நையோபியம் பெண்டாக்சைடு", "text": "நையோபியம் பெண்டாக்சைடு\n\nநையோபியம் பெண்டாக்சைடு (\"Niobium pentoxide\") என்பது NbO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். நிறமற்றதாகவும் கரையாத திண்மமாகவும் கிட்டத்தட்ட நன்கு வினைபுரியாத வேதிப்பொருளாகவும் இது காணப்படுகிறது. நையோபியம் தனிமத்திலிருந்து தயாரிக்கப்படும் அனைத்து பொருட்களையும் தயாரிக்க உதவும் முன்னோடிச் சேர்மம் நையோபியம் பெண்டாக்சைடாகும். கலப்புலோகங்கள் உருவாக்குவது இதன் முதன்மையான பயனாகும். மிந்தேக்கிகள் தயாரித்தல், இகித்தியம் நையோபேட்டு மற்றும் ஒளியியல் கண்ணாடிகள் தயாரிப்பு உள்ளிட்ட சில சிறப்பு பயன்பாடுகளும் இதற்கு உண்டு . \nSection::::கட்டமைப்பு.\nநையோபியம் பெண்டாக்சைடு பல பல்லுருவ வடிவங்களைக் கொண்டுள்ளது. இவை அனைத்தும் பெரும்பாலும் எண்முக வடிவில் ஒருங்கிணைந்த நையோபியம் அணுக்களை அடிப்படையாகக் கொண்டவையாகும் . இப் பல்லுருவங்கள் அனைத்தும் பல்வேறு முன்னொட்டுகளால் அடையாளம் காணப்படுகின்றன . H-Nb2O5 என்ற வாய்ப்பாடு கொண்ட ஒற்றைச்சாய்வு வகை பல்லுருவம் மிகப் பொதுவாக காணப்படும் நையோபியம் பெண்டாக்சைடு ஆகும். இவ்வடிவம் சிக்கலான கட்டமைப்பைக் கொண்டுள்ளது. இக்கட்டமைப்பில் ஓர் அலகு கூடு 28 நையோபியம் அணுக்கள் மற்றும் 70 ஆக்சிசன் அணுக்களை கொண்டிருக்கிறது. 27 நையோபியம் அணுக்கள் எண்முக வடிவிலும் ஒரு நையோபியம் அணு நான்முக வடிவிலும் ஒருங்கிணைந்துள்ளன . \nநன்கு வரையறுக்கப்படாத திண்ம நீரேற்று (Nb2O5.nH2O) ஒன்றும் அறியப்படுகிறது. முன்னதாக கூலும்பிக் அமிலம் என்று அழைக்கப்பட்ட நையோபிக் அமிலம் நையோபியம் பெண்டாகுளோரைடு அல்லது ஐதரசன் புளோரைடில் கரைக்கப்பட்ட நையோபியம் பெண்டாக்சைடு கார கரைசலை நீராற்பகுத்து தயாரிக்கப்படுகிறது \nஉருகிய நையோபியம் பெண்டாக்சைடு படிகநிலை பெண்டாக்சைடைக்காட்டிலும் ஒருங்கிணைவு என்களைக்காட்டிலும் குறைவான எண்ணிக்கையை கொண்டுள்ளது. இவை பெரும்பாலும் NbO5 மற்றும் NbO6 பன்முகத் தோற்றங்களில் கட்டமைப்பை கொண்டுள்ல்ளன .\nSection::::தயாரிப்பு.\nகார-உலோக நையோபேட்டுகள் , ஆல்காக்சைடுகள் மற்றும் புளோரைடுகளை காரத்தை பயன்படுத்தி நீராற்பகுப்பு செய்து நையோபியம் பெண்டாக்சைடு தயாரிக்கப்படுகிறது. இத்தகைய வெளிப்படையான எளிய நடைமுறைகள் மூலம் கிடைக்கும் நீரேற்றுகள் காற்றில் எரிக்கப்பட்டு இது தயாரிக்கப்படுகிறது. \nSection::::பிற தயாரிப்பு முறைகள்.\nNb2O5 என்பது நையோபியத்தின் மிகவும் பொதுவான மற்றும் வலுவான சேர்மம் என்பதால் நடைமுறையில் ஆச்சர்யமூட்டக்கூடிய பல தயாரிப்பு வகைகள் உள்ளன. நையோபியம் உலோகம் காற்றில் ஆக்சிசனேற்றம் செய்யப்பட்டால் Nb2O5 உருவாகிறது . நையோபியம் டையாக்சைடு NbO2 ஆக்சிசனேற்றம் செய்யப்பட்டால் L-Nb2O5 என்ற பல்லுருவ ஆக்சைடு உருவாக்குகிறது . தூய Nb2O5 சேர்மத்தை NbCl5 இன் நீராற்பகுப்பு மூலமும் தயாரிக்கலாம் \nஅசிட்டிக் அமிலத்தின் முன்னிலையில் நையோபியம் ஆல்காக்சைடுகளை நீராற்பகுத்து தொடர்ந்து காற்றில் எரித்து கரைசல்-கூழ்ம நுணுக்கங்களை பயன்படுத்தி நையோபியம் பெண்டாக்சைடு T-NbO. தயாரிக்கப்படுகிறது. \nNbCl சேர்மத்தை இலித்தியம் ஐதரைடு சேர்மத்தை உபயோகித்து ஒடுக்கும் வினைக்கு உட்படுத்தி தொடர்ந்து காற்றில் ஆக்சிசனேற்றம் செய்தால் மீநுண்துகள் நிலை நையோபியம் பெண்டாக்சைடு உருவாகிறது. \nSection::::வினைகள்.\nNbO ஐதரசன் புளோரைடால் பாதிக்கப்படுகிறது. உருகிய காரத்தில் கரைகிறது.\nSection::::உலோகமாக ஒடுக்கமடைதல்.\nதொழில்முறையில் நையோபியம் உலோகம் NbO சேர்மத்திலிருந்துதான் தயாரிக்கப்படுகிறது. 1980 களில் ஆண்டுக்கு 15,000,000&nbsp கிலோகிராம் NbO ஒடுக்கப்பட்டு நையோபியம் உலோகம் தயாரிக்கப்பட்டுள்ளது... அலுமினியத்தைப் பயன்படுத்தி இந்த ஆக்சைடை ஒடுக்கும் முறை பிரதானமான தயாரிப்பு முறையாகும்.:\nகார்போ வெப்ப ஒடுக்க முறையில் கார்பனை பயன்படுத்தி ஒடுக்கம் செய்து இரண்டு நிலை பால்கே செயல்முறையில் உலோகம் தயாரிக்கப்படுகிறது, நடைமுறையில் இம்முறை அதிமாகப் பயன்படுத்தப்படுவதில்லை:\nSection::::ஆலைடுகளாக மாற்றம்.\nNbO சேர்மத்தை ஆலைடுகளாக மாற்ற பலவழிமுறைகள் அறியப்படுகின்றன. நிறைவு பெறாத வினைகள் ஆக்சி ஆலைடுகளை கொடுக்கும் என்பதுதான் இதிலுள்ள சிக்கலாகும். ஆய்வகத்தில் இம்மாற்றம் தயோனைல் குளோரைடைப் பயன்படுத்தி நிகழ்த்தப்படுகிறது: \nNbO கார்பன் டெட்ராகுளோரைடுடன் வினைபுரிந்து நையோபியம் ஆக்சி குளோரைடு (NbOCl) உருவாகிறது..\nSection::::நையோபேட்டுகளாக மாற்றம்.\nநீர்த்த சோடியம் ஐதராக்சைடுடன் NbO சேர்மத்தை சேர்த்து 200 °செல்சியசு வெப்பநிலைக்கு சூடுபடுத்தினால் படிக வடிவ சோடியம் நையோபேட்டு (NaNbO) உருவாகிறது. இதுவே பொட்டாசியம் ஐதராக்சைடுடன் வினைபுரிந்தால் கரையக்கூடிய எக்சா நையோபேட்டு உருவாகிறது . Lithium niobates such as LiNbO and LiNbO போன்ற இலித்தியம் நையோபேட்டுகளை இலித்தியம் கார்பனேட்டுடன் NbO. வினைபுரிவதால் உருவாகிறது..\nSection::::ஒடுங்கிய நையோபியம் ஆக்சைடுகளாக மாற்றம்.\nH உடன் உயர் வெப்பநிலை ஒடுக்கத்திற்கு உட்படுத்தினால் NbOகிடைக்கிறது:\nமின் உலையைப் பயன்படுத்தி வெவ்வேறு ஆக்சிசனேற்ற எண்களைக் கொண்ட ஒரே தனிமத்தின் இரண்டு வினைபடுபொருள்கள் வினைபுரிந்து அதே ஆக்சிசனேற்ற எண்களாக விகிதசமமாதல் எனப்படும் முறையில் நையோபியம் மோனாக்சைடு உருவாகிறது:\nமேற்கண்ட அதே வழிமுறையில் பர்கண்டி எனப்படும் மதுவகையின் நிறத்திலுள்ள நையோபியம்(III) ஆக்சைடு தயாரிக்கப்படுகிறது. இது மீக்கடத்தும் ஆக்சைடு வகைகளில் ஒன்றாகும்.:\nSection::::பயன்கள்.\nநையோபியம் உலோகத்தை தயாரிக்கப் பயன்படுவதுதான் நையோபியம் பெண்டாக்சைடின் முக்கியமான பயனாகும், but specialized applications exist for lithium niobate and as a component of optical glass.\n"}
{"id": "459864", "url": "https://ta.wikipedia.org/wiki?curid=459864", "title": "கங்கா காவேரி விரைவு தொடருந்து", "text": "கங்கா காவேரி விரைவு தொடருந்து\n\nகங்கா காவேரி அதிவிரைவு தொடருந்து வாரம் இருமுறை இந்திய ரயில்வே துறையினரால் தென்னிந்தியாவின் சென்னை சென்ட்ரல் சந்திப்பிலிருந்து பீகார் மாநிலத்தின் சாப்ரா நிலையம் வரை இயக்கப்படும் அதிவிரைவு தொடருந்தாகும். இந்த தொடருந்தானது 1977 ஆம் ஆண்டு பிப்ரவரி மாதம் 16ஆம் ஆண்டு பிப்ரவரி மாதம் 16ஆம் தேதி உத்திரப் பிரதேசம் மாநிலத்தின் முன்னாள் முதல்வரும் அப்போதைய ரயில்வே துறை அமைச்சருமான கமல்பதி திரிபாதி அவர்களால் தொடங்கி வைக்கப்பட்டது. அப்போதைய மெட்ராஸ் மாகாணத்தின் (தற்போது சென்னை) மெட்ராஸ் கடற்கரை நிலையம் முதல் உத்தரப்பிரதேசம் மாநிலம் வாரணாசி நிலையம் வரை இயக்கப்பட்டது. ஆரம்ப காலகட்டத்தில் இந்த இந்த தொடருந்தானது குறுகிய தொடருந்து பாதையில் இயக்கப்பட்டது. மேலும் வாரணாசியில் இருந்து மெட்ராஸ் கடற்கரை நிலையம் வரை இயக்கப்பட்டபின்பு அங்கிருந்து காவேரி ஆற்றின் கரையோர தொடருந்து பாதை வழியாக ராமேஸ்வரம் வரை இயக்கப்பட்டது.\n\nSection::::பெயர்க்காரணம்.\nஇந்தியர்களின் புனித நகரமாக கருதப்படும் கூடிய உத்திரபிரதேசம் மாநிலம் வாரணாசி மற்றும் பீகார் மாநிலம் சாப்ரா ஆகிய இரு நகரங்களின் வழியாக ஓடும் ஆறு கங்கை ஆகும். தென்னிந்தியாவின் கர்நாடகா மற்றும் தமிழ்நாடு ஆகிய மாநிலங்களில் வழியாக ஓடும் ஆறு காவிரி ஆகும் இந்த தொடருந்தானது இவ்விரு ஆற்றங்கரை ஓரங்களில் போடப்பட்டுள்ள தொடரூந்து பாதைகளில் செல்லுவதால் கங்கா காவேரி விரைவு தொடருந்து என பெயர் பெற்றது பெற்றது.\n\nSection::::வரலாறு.\n139 மற்றும் 140 என்ற எண்களில் இயக்கப்பட்ட இந்த தொடருந்தானது ஆரம்பத்தில் வாரணாசி நிலையம் மற்றும் மெட்ராஸ் கடற்கரை நிலையம் ஆகிய இரண்டு நிலையங்களுக்கும் இடையில் இயக்கப்பட்டது. அங்கிருந்து மெட்ராஸ் கடற்கரை நிலையத்திலிருந்து குறுகிய வழிப்பாதையில் ராமேஸ்வரம் வரை இயக்கப்பட்டது. இந்துமத புனித இடங்களாக கருதப்படும் வாரணாசி, ராமேஸ்வரம் ஆகிய இரண்டு இடங்களையும் இணைக்கும் வகையில் இந்த தொடருந்து இயக்கப்பட்டது இடையில் சிறிது காலம் சென்னை கடற்கரை நிலையம் வரை இயக்கப்பட்டு வந்த இந்த தொடருந்து,விரைவு தொடருந்து என்ற நிலையிலிருந்து சாதாரண தொடருந்து என்ற நிலைக்கு மாற்றப்பட்டு சென்னை சென்ட்ரல் (அப்போதைய மெட்ராஸ் சென்ட்ரல்) நிலையம் வரை இயக்கப்பட்டது. சென்னை முதல் ராமேஸ்வரம் வரை குறுகிய தொடருந்து பாதையாக இருந்த காரணத்தினால் அவ்விரு நிலையங்களுக்கும் இடையே இயக்கம் நிறுத்தப்பட்டு கங்கா காவேரி விரைவு தொடர்ந்து என்ற பெயர் மெட்ராஸ் வாரணாசி விரைவு தொடருந்து என மாற்றப்பட்டது. இதன்படி நிறுத்தங்கள் அதிகரிக்கப்பட்டு ஓரிரவில் பயணித்து இறுதி நிலையம் சென்றடைந்த இந்த சென்றடைந்த இந்த தொடருந்து பயண நேரம் அதிகரித்து இரண்டு இரவுகள் பயணம் செய்யும் வகையில் மாற்றப்பட்டது. குளிர்சாதன வசதியும் அறிமுகப்படுத்தப்பட்டது. 1990களில் அப்போதைய ரயில்வே துறை அமைச்சரான ஜாபர் ஷெரீப் அவர்களின் முன்னெடுப்பில் முன்னதாக இருந்தபடியே இந்த தொடருந்து கங்கா காவேரி விரைவு தொடருந்து என பெயர் மாற்றப்பட்டு தொடர்வண்டியின் வேகமும் அதிகரிக்கப்பட்டது . இதன் மூலம் வட இந்தியாவின் புனித நகரமான வாரணாசிக்கு புனித யாத்திரையாக செல்லும் தென்னிந்திய பயணிகள் மிகவும் பயனடைந்தனர். 2006 ஆம் ஆண்டு டிசம்பர் முதல் தென்னிந்திய பயணிகள் மற்றும் வாரணாசிவாசிகளின் பலத்த எதிர்ப்புகளுக்கு இடையே கங்கா காவிரி தொடருந்தானது சாப்ரா நிலையம் வரை நீட்டிக்கப்பட்டது.\n\nSection::::இழுவை இயந்திரம்.\nசென்னை சென்ட்ரல் நிலையத்திலிருந்து இட்டரசி நிலையம் வரை மின்தூக்கி இழுவை இயந்திரம் WDP4D மூலம் எடுக்கப்படும் இந்த தொடர் உண்டானது அதன்பின்பு டீசல் இயந்திரம் பயன்படுத்தி சாப்ரா நிலையம் வரை இழுக்கப்படுகிறது.\nSection::::பயணத்திட்டம்.\n12669 என்று எண்ணைக் கொண்ட இந்த அதிவிரைவு தொடருந்து சென்னை சென்ட்ரல் நிலையத்திலிருந்து ஒவ்வொரு வாரமும் திங்கள் மற்றும் சனிக்கிழமைகளில் மாலை ஐந்து நாற்பதுக்கு இயக்கப்பட்டு குடூர், ஓங்கோல், விஜயவாடா சந்திப்பு நிலையம், கம்மம், வாரங்கல், ராமகுண்டம், பல்கார்ஷா நிலையம், நாக்பூர், இட்டரசி சந்திப்பு, ஜபல்பூர், கட்னி, சாட்னா, அலகாபாத் சந்திப்பு, வாரணாசி வழியாக 23 நிறுத்தங்களைக் கடந்து 2351 கிலோமீட்டர் தூரத்தை மணிக்கு 55 கிலோ மீட்டர் வீதம் மீட்டர் வீதம் வீதம் பயணித்து சாப்ரா நிலையத்தை வந்தடைகிறது. \nமறுமார்க்கமாக 12670 என்ற எண்ணைக்கொண்ட தொடருந்தானது ஒவ்வொரு வாரமும் திங்கள் மற்றும் புதன் கிழமைகளில் இரவு 9 மணிக்கு சாப்ரா நிலையத்திலிருந்து இயக்கப்பட்டு மணிக்கு 55 கிலோ மீட்டர் வீதம் 22 நிறுத்தங்களை 41 மணி 25 நிமிடங்கள் பயணித்து இரண்டு நாட்கள் கழித்து மதியம் 2.25 மணிக்கு\nSection::::பயணப் பெட்டிகளின் அமைப்பு.\nமுதல் வகுப்பு குளிர்சாதன வசதி கொண்ட பெட்டி ஒன்றும், இரண்டாம் வகுப்பு குளிர்சாதன வசதி கொண்ட ஈரடுக்கு பெட்டிகள் மூன்றும்,இரண்டாம் வகுப்பு குளிர்சாதன வசதி கொண்ட மூன்றடுக்கு பெட்டிகள் இரண்டும், முன்பதிவு வசதியுடன் படுக்கை வசதியும் கொண்ட இரண்டாம் வகுப்பு பெட்டிகள் பதிமூன்றும், பொதுப்பெட்டிகள் இரண்டும், சரக்கு பெட்டி ஒன்றும் மற்றும் சமையலறை பெட்டி ஒன்றும் என மொத்தம் இருபத்தி இரண்டு(22) பெட்டிகள் இந்த கங்கா காவிரி அதிவிரைவு தொடருந்தில் இணைக்கப்பட்டு இயக்கப்பட்டு வருகிறது.\n"}
{"id": "459871", "url": "https://ta.wikipedia.org/wiki?curid=459871", "title": "ஈஐடி பாரி", "text": "ஈஐடி பாரி\n\nஈஐடி பாரி ( ஈஸ்ட் இந்தியா டிஸ்டில்லரீஸ்) லிமிடெட் என்பது தென்னிந்தியாவின் சென்னையை தலைமையிடமாகக் கொண்ட ஒரு பொது நிறுவனமாகும், இது 225 ஆண்டுகளுக்கும் மேலாக வணிகத்தில் உள்ளது. இந்திய துணைக் கண்டத்தில் முதன்முறையாக உரங்களை உற்பத்தி செய்வது (1906) உட்பட இது பல முதலீடுகளைக் கொண்டுள்ளது. இந்நிறுவனம் தற்போது சர்க்கரை மற்றும் உயிர் தயாரிப்புகளின் உற்பத்தி மற்றும் சந்தைப்படுத்துதலில் ஈடுபட்டுள்ளது. பாரி முனை என்பது சென்னையில் எஞ்சியிருக்கும் மிகப் பழமையான வணிகப் பெயர் என்பதாகும்.\n\nSection::::தோற்றம் மற்றும் வரலாறு.\nஇந்தியத் துணைக்கண்டத்தின் மிகத் தொன்மையான வணிக நிறுவனங்களில் ஈஐடி பாரி ஒன்றாகும்; இதனை 1780களில் வேல்சிலிருந்து இந்தியா வந்த தாமஸ் பாரி என்ற வணிகர் துவக்கினார். 1788இல் சூலை 17 அன்று வங்கி மற்றும் சில்லறை வணிக நிறுவனமாகத் துவக்கினார்.\n\n1819இல் \"பாரி & டேர்\" என பெயர் மாற்றம் செய்யப்பட்டது; ஜான் வில்லியம் டேர் பங்காளியாக இணைந்தார். நாளடைவில் பாரி நிறுவனமும் ஈஸ்ட் இந்தியா டிசுடில்லரிசு (\"East India Distilleries\") என்ற நிறுவனமும் இணைக்கப்பட்டு ஈஐடி பாரி என அழைக்கப்பட்டது. 1981இல் இதன் முதன்மை உரிமையை முருகப்பா குழுமம் நிதி நிறுவனங்களிடமிருந்து பங்குகளை வாங்கிப் பெற்றது.. ஒரு குறிப்பிட்ட காலப்பகுதியில், பாரி நிறுவிய வணிகம் தொடர்ந்து வளர்ந்து வந்தது, அதன் முதன்மை நிறுவனமான ஈஐடி பாரி உருவானது.\n\n1908 ஆம் ஆண்டில் பாரி நிறுவனம்ராணிப்பட்டையில் 'தி பாட்டரி' பிரிவை அமைத்தது. பல ஆண்டுகளாக இது \"பாரிவேர்\" என்று பெயரிடப்பட்டது. பாரி நிறுவனம் மற்றும் ஈஸ்ட் இந்தியா டிஸ்டில்லரீஸ் & சுகர்ஸ் லிமிடெட் ஆகியவை இணைக்கப்பட்டு ஈஐடி பாரி இந்தியா லிமிடெட் அமைக்கப்பட்டன. 200 ஆண்டுகளுக்கும் மேலாக, இந்த வீடு சுறுசுறுப்பாக இருந்து பல வணிகங்களை நடத்தி வந்தது. \nமுருகப்பா குழுமம் 1981 ஆம் ஆண்டில் இந்திய ஆயுள் காப்பீட்டுக் கழகம் , யுனைடெட் அஷ்யூரன்ஸ் நிறுவனம், மற்றும் யூனிட் திரஸ்ட் ஆஃப் இந்தியா போன்ற நிதி மற்றும் பொது நிறுவனங்களிலிருந்து ஈஐடி பாரியை எடுத்துக் கொண்டது.\n\nSection::::வணிகங்கள்.\nஇந்தியாவின் முதல் சர்க்கரை ஆலையை ஈ.ஐ.டி பாரி 1842 இல் நெல்லிகுப்பத்தில் அமைத்த்து. ஆராய்ச்சி மற்றும் மேம்பாடு செய்த இந்தியாவின் முதல் தனியார் துறை நிறுவனம் இதுவாகும் . சர்க்கரை பிரிவு ஈஐடி பாரியின் வருவாயில் 65% க்கும் அதிகமாக பங்களிக்கிறது, மேலும் தமிழ்நாட்டில் சர்க்கரை உற்பத்தியில் 20% ஈஐடியிலிருந்து வருகிறது. நெல்லிகுப்பம் ஒருங்கிணைந்த சர்க்கரை வளாகம் ஒரு நாளைக்கு 6500 மெட்ரிக் டன் நசுக்கும் திறன் கொண்டது, அதன் இணை உற்பத்தி வசதிகள் 24.5 மெகாவாட் மின்சாரம் உற்பத்தி செய்கின்றன, மேலும் அதன் வடிகட்டுதல் வசதிகள் ஒரு நாளைக்கு 75 கிலோலிட்டர்களை உற்பத்தி செய்கின்றன.\n\nகடலூர் மாவட்டத்தில் உள்ள நெல்லிக்குப்பம், கரூர் மாவட்டத்தில் புகழூர் உள்ள, புதுக்கோட்டை மாவட்டத்தில் குரும்பூர் , உள்ள திருச்சி மாவட்டத்தில் பெட்டைவாய்த்தலை , புதுச்சேரி, கர்நாடகாவில் கலியால் மற்றும் ஆந்திரப் பிரதேசத்தில் சங்கிலி போன்ற ஏழு இடங்களில் ஈஐடி பாரி நாட்டில் தனது தொழிற்சாலைகளைக் கொண்டுள்ளது. ஏழு ஆலைகளின் ஒருங்கிணைந்த நசுக்கும் திறன் ஒரு நாளைக்கு 32,500 (டிசிடி) மெட்ரிக் டன் கரும்பு ஆகும்.\n"}
{"id": "459872", "url": "https://ta.wikipedia.org/wiki?curid=459872", "title": "ரானே (சென்னை)", "text": "ரானே (சென்னை)\n\nரானே (சென்னை) லிமிடெட் என்பது திசைமாற்றி மற்றும் இடைநீக்க அமைப்புகளின் உற்பத்தி மற்றும் விநியோகத்தில் ஈடுபட்டுள்ள ரானே குழும நிறுவனங்களின் ஒரு பகுதியாகும். நிறுவனம் தயாரிக்கும் முக்கிய கூறுகள் தானியங்கி திசைமாற்றி தயாரிப்புகள் (எஸ்ஜிபி) மற்றும் இடநீக்கம் & தசைமாற்றி இணைப்பு தயாரிப்புகள் (எஸ்எஸ்எல்பி) ஆகியவை அடங்கும். அதன் தயாரிப்புகளைப் பயன்படுத்தும் தானுந்து தொழிற்றுறையில் ஈடுபடும் நிறுவனங்களில் அசோக் லேலண்ட், வோல்வோ, எம் அண்ட் எம், தோபே, டாடா ஆகியவை அடங்கும். டாடா மோட்டார்கள் இதன் முக்கிய வாடிக்கையாளராக உள்ளது மற்றும் டாடாவின் நானோவின் முதன்மை பாகங்கள் உற்பத்தியாளராக உள்ளது. குசராத்தின் சனந்தில் டாடா நானோவுக்காக ஒரு பிரத்யேக ஆலையையும் இந்நிறுவனம் அமைத்துள்ளது. டாடா வெளியேறிய பின்னர் நிறுவனம் தனது உற்பத்தி வசதியை மேற்கு வங்கத்திலிருந்து குசராத்துக்கு மாற்ற வேண்டிய கட்டாயம் ஏற்பட்டது.\n\nSection::::வரலாறு.\nரானே குழும நிறுவனங்கள் 1929 ஆம் ஆண்டில் ஸ்ரீ தி.ஆர் கணபதி ஐயரால் நிறுவப்பட்டது, மேலும் இந்த குழுவிற்கு முதலில் ரானே (மெட்ராஸ்) லிமிடெட் என்று பெயரிடப்பட்டது. இது வாகன உற்பத்தி மற்றும் உதிரி பாகங்களின் விநியோகஸ்தராகத் தொடங்கியது. அவரது மரணத்திற்குப் பிறகு, எல்.எல்.என் என பிரபலமாக அறியப்பட்ட அவரது மருமகன் லட்சுமண ஐயர் லட்சுமிநாராயண், நண்பர்கள் மற்றும் வணிக வட்டாரங்களை இணைத்துக் கொண்டு இந்த வணிகத்தை எடுத்துக் கொண்டார். எல்.எல்.என் தலைமையில், நிறுவனம் ஒருதானுந்து தொழிற்றுறை வணிக இல்லமாக வடிவமைக்கப்பட்டது. எல்.எல்.என் மூன்று தசாப்தங்களுக்கும் மேலாக குழுவின் நிறுவனர் தலைவராக இருந்தார்.\n\nஆரம்ப காலங்களில். ரானே மெட்ராஸ் லிமிடெட் வர்த்தகத்தில் மட்டுமே ஈடுபட்டிருந்தது. 1960 ஆம் ஆண்டின் பிற்பகுதியில், அவர்கள் வர்த்தகத்தை முற்றிலுமாக கைவிட்டு உற்பத்தியைத் தொடங்கினர், இவை அனைத்தும் டை ராட் தயாரிப்பதன் மூலம் சென்னையின் வேலச்சேரியில் உள்ள தங்கள் ஆலையில் தொடங்கியது. பின்னர்; தானுந்து தொழிற்றுறை செழித்த நிலையில், வர்த்தகம் மற்ற இடைநீக்கம் மற்றும் திசைமாற்றி அமைப்புகளின் உற்பத்திக்கு பரவியது. நிகழ்வுகளின் முக்கிய திருப்பமாக, 2005 ஆம் ஆண்டில் நிறுவனம் குழுவிலிருந்து ஒன்றிணைக்கப்பட்டது மற்றும் ரேன் ஹோல்டிங் லிமிடெட் (ஆர்.எச்.எல்) எனப்படும் குழு வைத்திருக்கும் நிறுவனம் மற்றும் பல துணை நிறுவனங்கள் உருவாக்கப்பட்டன. இந்த காலகட்டத்தில்தான் ரானே (மெட்ராஸ்) லிமிடெட் ஒரு பொது வரையறுக்கப்பட்ட நிறுவனமாக உருவெடுத்தது. பின்னர், ரானே ஹோல்டிங் லிமிடெட் நிறுவனத்தில் கூடுதல் முதலீடு செய்தது, இதனால் ரானே (மெட்ராஸ்) லிமிடெட் ரானே ஹோல்டிங்ஸ் லிமிடெட் நிறுவனத்தின் முழு உரிமையாளராக மாறியது. இது இந்தியாவிலும் வெளிநாட்டிலும் உள்ள முக்கிய உற்பத்தியாளராக இருந்தது.\n\nபல ஆண்டுகளாக, ரானே (மெட்ராஸ்) லிமிடெட் குழுவில் மிகப்பெரியதாக வளர்ந்துள்ளது, அளவு மற்றும் விற்றுமுதல் அடிப்படையில், சென்னையில் ஐந்து உற்பத்தி ஆலைகள் மற்றும் தமிழ்நாட்டில் காஞ்சீபுரம் , கர்நாடகாவில் மைசூர், திருபுவனை உத்தரகண்ட் மாநிலத்தில் பந்த்நகர் மற்றும் பாண்டிச்சேரி. நிறுவனத்தின் ஒவ்வொரு உற்பத்தி ஆலைகளும் ஒரு குறிப்பிட்ட தொழில் பிரிவை கவனிக்கின்றன. மைசூரில் உற்பத்தி வசதிகள் உழவு இயந்திரம் மற்றும் வணிக வாகன பிரிவை பூர்த்தி செய்கின்றன; பயணிகள் மகிழுந்து பிரிவுக்கு பாண்டிச்சேரி ஆலை; சென்னையில் உள்ள ஆலை இலகுவான வணிக வாகனம், கனரக வணிக வாகனம் மற்றும் பயன்பாட்டு வாகனப் பிரிவை வழங்குகிறது; காஞ்சீபுரம் ஆலை ஏற்றுமதி சந்தைக்கு மற்றும் பன்ட்நகரில் (உத்தரகண்ட்) உற்பத்தி வசதி டாடா மோட்டார்ஸ் லிமிடெட் நிறுவனத்திற்கு பிரத்தியேகமாக திசைமாற்றிகளை வழங்குகிறது. நிறுவனம் தனது ஆலையை குசராத்தில் அமைக்கத் தொடங்கியுள்ளது\n\n2013 ஆம் ஆண்டில் இந்த குழு ஜிடிசி இன்க் உடன் இணைந்தது.\n"}
{"id": "459873", "url": "https://ta.wikipedia.org/wiki?curid=459873", "title": "கெம்பிளாஸ்ட் சன்மார்", "text": "கெம்பிளாஸ்ட் சன்மார்\n\nகெம்ப்ளாஸ்ட் சன்மார் லிமிடெட் என்பது தமிழ்நாட்டின் சென்னையை தளமாகக் கொண்ட ஒரு இரசாயன நிறுவனம் ஆகும். இது சன்மார் குழுமத்தின் ஒரு பகுதியாகும், இது இரசாயனம், கப்பல் சரக்கு, பொறியியல் மற்றும் உலோகம் ஆகியவற்றில் வணிகங்களைக் கொண்டுள்ளது. இது சுமார் 25 வணிகங்களில் ரூ .65 பில்லியனுக்கும் அதிகமான வருவாய் ஈட்டுகிறது, இதன் உற்பத்தி அலகுகள் இந்தியாவில் பல இடங்களில் பரவியுள்ளன. \nSection::::தயாரிப்பு.\nகெம்பிளாஸ்ட் சன்மார் நிறுவனத்தின் உற்பத்தி வசதிகள் தமிழ்நாட்டில் மேட்டூர், பண்ருட்டி, கடலூர் மற்றும் பொன்னேரி மகாராஷ்டிராவில் சினோலி, மற்றும் காரைக்கால் ஒன்றியப் பகுதியில் புதுச்சேரி . ஆகிய பகுதிகளில் அமைந்துள்ளது. இது பாலிவைனைல் குளோரைடு பிசின்கள், குளோரோ இரசாயனங்கள் மற்றும் குழாய் அமைப்புகளின் முக்கிய உற்பத்தியாளர் ஆகும். செப்டம்பர் 2009 இல் நியமிக்கப்பட்ட கடலூர் பாலிவினைல் குளோரைடு திட்டம் தமிழகத்தின் மிகப்பெரிய திட்டமாகும். இதன் மொத்த திறன் 235,000 டன், இது இந்தியாவின் மிகப்பெரிய பாலிவினைல் குளோரைடு தயாரிப்புகளில் ஒன்றாகத் திகழ்கிறது. \nSection::::விருதுகள்.\n2010 டிசம்பரில் ஐதராபாத்தில் மத்திய தொழில் கூட்டமைப்பு ஏற்பாடு செய்திருந்த நீர் நிர்வாகத்தில் சிறந்து விளங்கிய 7 வது தேசிய விருதில் கெம்பிளாஸ்ட் சன்மார் லிமிடெட் இரண்டு விருதுகளை வென்றது. சன்மார் குழுமத்தின் முதன்மை நிறுவனம் \"புதுமையான வழக்கு ஆய்வு\" மற்றும் \"சிறந்த நீர் திறன் பிரிவு\" விருதுகளை வென்றது மேட்டூரில் பூஜ்ஜிய திரவ வெளியேற்றத்தின் வெற்றிகரமான வழக்கு ஆய்வுக்காக பெற்றது.\n\nபூஜ்ஜிய திரவ வெளியேற்றத்தின் முன்னோடியான கெம்பிளாஸ்ட் சன்மார் தனது அனைத்து உற்பத்தி ஆலைகளிலும் இந்த செயல்முறையை வெற்றிகரமாக செயல்படுத்தியுள்ளது. கெம்பிளாஸ்ட் செப்டம்பர் 2009 முதல் மேட்டூரில் தனது ஆலையில் சுத்திகரிக்கப்பட்ட ஒரு துளி நீர் கூட வெளியேற்றவில்லை, அதே நேரத்தில் கடலூர் மற்றும் காரைக்காலில் ஆரம்பத்தில் இருந்தே வெளியேற்றம் இல்லை.\n\nSection::::தனிப்பட்ட முதலீடுகள்.\nகெம்பிளாஸ்ட் இந்தியா முழுவதும் முன்னேற்றங்களைக் கொண்டுள்ளது.\n\nஇவை பின்வருமாறு:\n\nSection::::வரலாறு.\n1962இல் பாலிவைனைல் குளோரைடு பிசின்கள், / சேர்மங்களை உற்பத்தி செய்வதற்கும் மற்றும் அதன் தயாரிப்புகளை உருவாக்குவதற்கும் நிறுவனத்தின் இணைத்தல் பணியில் இது தொடங்கியது. 1967இல் மேட்டூரில் உள்ள ஆலை பி.எஃப். குட்ரிச்சுடன் இணைந்து 6,000 டி.பி.ஏ. பி.வி.சி குழாய்களின் உற்பத்தியும் தொடங்குகிறது. பி.வி.சி குழாய்களை இந்தியாவுக்குக் கொண்டுவருவதற்கான முன்னோடிகளில் ஒன்றாக இருந்து வருகிறது.\n\nSection::::விளையாட்டு.\nசன்மார் குழுமம் 50 ஆண்டுகளுக்கும் மேலாக உள்நாட்டு துடுப்பாட்டத்தை ஆதரிக்க உதவியுள்ளது. கெம்பிளாஸ்ட் சன்மார் தமிழக துடுப்பாட்ட அகாதமி (டி.என்.சி.ஏ) 1 வது பிரிவில் ஜாலி ரோவர்ஸ் மற்றும் ஆல்வார்பேட்டை துடுப்பாட்ட அணியை ஆதரிக்கிறது. தேசிய துடுப்பாட்ட அணிக்கு 30 க்கும் மேற்பட்ட வீரர்களை வழங்கிய ஒரே கூட்டு நிறுவனம் என்ற பெருமையை இது கொண்டுள்ளது. அவர்களில் முக்கிய மானவர்களான ரொபின் சிங், அனில் கும்ப்ளே, ஹர்பஜன் சிங், தினேஷ் கார்த்திக், லட்சுமிபதி பாலாஜி, பியூஷ் சாவ்லா, முனாஃப் படேல், ஆகியோர் அடங்குவர். முன்னாள் இந்திய குச்சக் காப்பாளர் பாரத் ரெட்டி, கடந்த 35 ஆண்டுகளாக கெம்பிளாஸ்ட் ஆதரவு அணிகளின் திறமையைக் கண்டுபிடித்து அதை வளர்ப்பதற்கான பொறுப்பில் உள்ளார்.\n\nSection::::மேட்டூர்.\nமேட்டூரில் அணையைச் சுற்றி அமைந்துள்ள ஒரு சிறிய நகரத்தில் கெபிளாஸ்ட் சன்மருக்கு ஐந்து அலகுகள் உள்ளன, மேட்டுர் அணை காவேரி நதி தமிழ்நாட்டிற்குள் நுழைவதைக் கட்டுப்படுத்துகிறது. இந்த நதி மாநில விவசாயத்தின் உயிர்நாடியாகும், மேலும் அதிக மக்கள் தொகை கொண்ட சேலம், திருச்சி, தஞ்சாவூர் மற்றும் நாகப்பட்டினம் ஆகிய மாவட்டங்களுக்கு நீர் வழங்குகிறது.\n"}
{"id": "459881", "url": "https://ta.wikipedia.org/wiki?curid=459881", "title": "உள பௌதிகம்", "text": "உள பௌதிகம்\n\n﻿உள பௌதிகம் (Psycho-physics) என்ற உளவியல் கோட்பாடுகளை பன்னாட்டு அறிஞர்களும் முன்மொழிந்தனர். குறிப்பாக இக்கொள்கைகளை இயம்பியவரைக் காணலாம். \nSection::::வேபர்.\nசெருமன் நாட்டிலுள்ள லைப்சிக் பல்கலைக்கழகத்தில் முதலில் உடலமைப்பியல் (Anatomy) ஆசிரியராகவும், பின்னர் உடலியல் (Physiology) ஆசிரியராகவுமிருந்த வேபர் (Weber 1795-1878) தோல் உணர்ச்சி பற்றியும், தசைப் புலன்கள் பற்றியும் ஆராய்ச்சிகள் செய்து, உள பௌதிகம், சோதனை உளவியல் (Experimental Psychology) ஆகிய இரண்டின் அடிநிலையை அமைத்தார். அவர் முதலில் 4 அவுன்ஸ் படிக்கல் ஒன்றைக் கையில் எடுத்து, அதனால் உண்டாகும் புலனைக் கவனித்தார். பிறகு அதன் நிறையைச் சிறிது சிறிதாகக் கட்டிக்கொண்டே போனார். அடுத்த தடவை எந்த நிறையில் புலன் வேறுபாடு தெரிகிறதோ அதையும் கவனித்தார். இப்படி 32 அவுன்ஸ் படிக்கல்லைக் கொண்டும் பரிசோதனை செய்தார். இவற்றின் பயனாக மிகச்சிறிய புலன் வேறுபாடு இரண்டு நிறைகளின் வேறுபாடன்று என்றும், அது இரண்டு நிறைகளின் விகிதமே என்றும், அதாவது முதல் நிறையின் ஒரு குறிப்பிட்ட பின்னமே ஆகும் என்றும் அவர் கண்டார். அத்தகைய விகித பின்னம் நிறைகளுக்கு 1:30 எனக் கண்டனர். அதாவது 30 அவுன்ஸ் நிறைப்புலனுக்கு அடுத்த புலன் 30+30X1:30= 31 அவுன்ஸில் தெரியும். அதுபோல் 60 அவுன்ஸ் நிறைப் புலனுக்கு அடுத்தபுலன் 60+60X1:60=62 அவுன்ஸில் தெரியும். இவ்வாறே கோடுகளில் வேறுபாடறிவதற்கு விகித பின்னம் 1:50 ; ஒலிகளில் வேறுபாடறிவதற்கு 1:60.\n\nவேபருடைய பரிசோதனைகள் இரண்டு உண்மைகளை நிலைநாட்டின. முதலாவதாக எந்தக் தூண்டலும் ஒரு குறிப்பிட்ட அளவு அடையும்பொழுதே புலனை உண்டாக்கும். இவ்விதம் தூண்டலானது முதன்முதலாகப் புலன் உண்டாக்கும் நீச அளவினை, 'வாயில்' (Threshold) என்பர். இரண்டாவதாக, இரண்டு தூண்டல்களுக்கு இடையிலுள்ள வேறுபாடு ஒரு குறிப்பிட்ட அளவு அடையும்பொழுதே புலன் வேறுபாடு தெரியும். அதாவது ஒவ்வொரு பொறிக்கும் அதனிடம் உண்டாகும் புலன் வேறுபாடானது, எப்பொழுதும் ஒரு குறிப்பிட்ட மாறாத பின்னமாகவே இருக்கும் என்று கூறினார்.\n\nSection::::பெக்னர்.\nலைப்சிக் நகரத்தில் இருந்த பெக்னர் (Fechner 1801-1887) என்னும் பௌதிக ஆசிரியர் உடலுக்கும் உள்ளத்துக்கும் ஏதேனும் உறவு உண்டா என்று ஆராய எண்ணினார். உடலின் சக்தி கூடும் பொழுது உள்ளத்தின் சக்தியும் பெருகக் கூடும் என்ற எண்ணம் 1850 ஆம் ஆண்டில் ஒருநாள் அவருக்கு உதித்தது. அது மட்டுமன்று. புலன் அளவு 1, 2, 3, 4, 5 என்று கூட்டு விருத்தி (Arithmetical progression) யாகக் கூடும்பொழுது தூண்டல் அளவு 1, 2, 4, 8, 16 என்று பெருக்கு விருத்தியாகக் கூடும் (Geometrical progression) என்பதையும் கண்டார்.\n\nSection::::கணக்கீடு.\nஒருவர் கண்ணை மூடிக்கொள்ள, அவர் கையில் மற்றொருவர் ஒரு சிறு நிறையை வைத்தால் புலன் உண்டாகாது. நிறையை அதிகரித்துக்கொண்டே போனால் ஒரு குறிப்பிட்ட நிறை (R₀) வந்ததும் புலன் ( S₀) உண்டாகும். மறுபடியும் நிறையைக் கூட்டிக்கொண்டு போக, மற்றொரு குறிப்பிட்ட நிறை (R₁) வந்ததும் புலன் (S₁) உண்டாகும். R₀ நிறைக்கு அதிகமாகக்கூடிய நிறை r. அது R₀ நிறையில் ஒரு பின்னம். அதே பின்னத்தைக் கூட்டி நிறை ஆக்கும்பொழுது மறுபடியும் S₂ புலன் உண்டாகும். இவ்வாறு உண்டாகும் புலன் வரிசை S₀, S₁, S₂, S₃ அதாவது (), 1, 2, 3, 4 என்ற எண் விருத்தியில் போகும். தூண்டல் வரிசை R₀, R₁, R₂, R₃, அதாவது R₀, R₀(1+r)² , R₀(1+r)², R₀(1+r)³ அதாவது 0, 1, 2, 4, 8 என்று பெருக்கு விருத்தியில் போகும். இதைக் கீழ்க்கண்ட வரைப்படம் விளக்கும்.\n\nஇதைப்பற்றி ஆராயும் காலத்தில், இருபத்தைந்து ஆண்டுகளுக்கு முன்னர் வேபர் இது குறித்துச் செய்துள்ள ஆராய்ச்சி முடிவுகளைக் காண நேர்ந்தது. மிகச்சிறிய புலன் வேறுபாடு (Just Noticeable Difference - J. N. D.) எப்பொழுதும் தூண்டலின் ஒரு குறிப்பிட்ட மாறாத பின்னமாகவே யிருக்கும் என்று வேபர் கூறியதை பெக்னர் கணித முறையில் கீழ்க்கண்ட சூத்திரமாக எழுதினார்.\nR .R =K|\n\nR என்பது நீசத் தூண்டல் வேறுபாடு ; R என்பது தூண்டலின் அளவு. K மாறாத பின்னம்.\n\nஅதனுடன் பெக்னர் இதற்கு வேபர் விதி என்று பெயரிட்டார். இதிலிருந்து புலனுக்கும் தூண்டலுக்கு முள்ள சம்பந்தத்துக்குக் கீழ்க்கண்ட சூத்திரத்தைக் கணித மூலம் நிறுவினார் :\n\nS=c லாக் R\n\nS என்பது புலன் ; C என்பது மாறாத எண் ; R என்பது தூண்டல். புலன் என்பது தூண்டலின் லாகரிதத்துக்கு (Logarithm) விகித சமமுடையது என்பது இந்தச் சூத்திரத்தின் பொருள். பெக்னர் அத்தகைய புலன்- தூண்டல் விகிதங்களை அளப்பதற்காகச் சில முறைகளை வகுத்து, அவைகளுக்கு 'உள பௌதிக முறைகள்' என்று பெயரிட்டார். இந்த முறைகளுக்கு அடிநிலையாகவுள்ளது வேபருடைய விதியே யாகும். அதை வைத்து, பெக்னர் மூன்று முறைகள் வகுத்தார்.\n"}
{"id": "459884", "url": "https://ta.wikipedia.org/wiki?curid=459884", "title": "இலட்சுமி மெசின் ஒர்க்ஸ்", "text": "இலட்சுமி மெசின் ஒர்க்ஸ்\n\nலட்சுமி மெஷின் ஒர்க்ஸ் லிமிடெட் ( \"எல்.எம்.டபிள்யூ\" ) இந்தியாவின் மிகப்பெரிய ஜவுளி நூற்பு இயந்திரங்கள் மற்றும் சி.என்.சி இயந்திர கருவி உற்பத்தியாளர்கள் ஆகும். இது கோவையில் கேவாலியர் டாக்டர் ஜி.கே. தேவராஜுலு என்பவரால் நிறுவப்பட்டது. அதன் செயல்பாடு 1962 ல் தொடங்கியது. கோயம்புத்தூரில் உள்ள பெரியநாயக்கன்பாளையத்தில் உள்ள ஜவுளி இயந்திரங்கள் சுவிட்சர்லாந்து சார்ந்த ஜவுளி இயந்திரங்கள் உற்பத்தியாளர்கள் மற்றும் ஜெர்மனை அடிப்படையாகக் கொண்ட ஒரு நிறுவனத்தின் தொழில்நுட்ப ஒத்துழைப்புடனும் இயங்கி வருகிறது. 1980 களின் நடுப்பகுதியில், இந்த நிறுவனம் அதன் கோயம்புத்தூர் அடிப்படையிலான நீண்டகால போட்டியாளரான, மிகவும் பழைய ஜவுளி மற்றும் பொறியியல் நிறுவனமான டெக்ஸ்டூலையும் வாங்கியது. இந்நிறுவனம் லட்சுமி ஆலைகள் குடும்பத்தினக்கு சொந்தமானது. உள்நாட்டு ஜவுளி தொழில் துறையில் இலட்சுமி மெசின் ஒர்க்ஸ் 60% சந்தைப் பங்கைக் கொண்டுள்ளது. இது சி.என்.சி இயந்திர கருவிகளில் பன்முகப்படுத்தப்பட்டுள்ளது மற்றும் தனிப்பயனாக்கப்பட்ட தயாரிப்புகளை தயாரிப்பதில் ஒரு வகைக்குறி தலைவராக உள்ளது. இந்நிறுவனத்தின் உலகளாவிய இருப்பு பல ஆண்டுகளாக வளர்ந்து வருகிறது, வளரும் நாடுகளில் மட்டுமல்ல, ஐரோப்பாவிலும் சந்தை இருப்பு உள்ளது.\n\nSection::::ஜவுளி இயந்திர பிரிவு (டி.எம்.டி).\n1962 ஆம் ஆண்டில் நிறுவப்பட்ட லட்சுமி மெஷின் ஒர்க்ஸ் (எல்.எம்.டபிள்யூ) ஜவுளி நூற்புக்கான இயந்திரங்களை தயாரிப்பதன் மூலம் தனது பயணத்தைத் தொடங்கியது. பல ஆண்டுகளாக, ஒரு நிறுவனமாக இது நீடித்த மற்றும் நிலையான வளர்ச்சியை பதிவு செய்துள்ளது, மேலும் இந்தியா மற்றும் உலக சந்தைகளில் அதன் வேர்களை ஆழப்படுத்தியுள்ளது. இந்நிறுவனம் இந்தியாவில் நூற்பு ஜவுளி இயந்திரங்களின் மிகப்பெரிய உற்பத்தியாளராக தொடர்ந்து முன்னேறி வருகிறது, இது உலகளாவிய பார்வையில் பார்க்கும்போது ஒரு பெரிய சந்தையாகும். முழு அளவிலான நூற்பு இயந்திரங்களை தயாரிக்க திறமைமைகளைக் கொண்ட மிகச் சில நிறுவனங்களில் இதுவும் ஒன்றாகும். இதன் இன் பரந்த அளவிலான இயந்திரங்கள் வெவ்வேறு பயன்பாடுகளுக்கு உதவுகின்றன, மேலும் பலவகையான மூலப்பொருட்களையும் செயலாக்கும் திறனைக் கொண்டுள்ளன.\n\nஅதிக செயல்திறன் மற்றும் வாடிக்கையாளருக்கான முதலீட்டில் சிறந்த வருவாயுடன், இந்நிறுவனம் உலகளவில் 50 மில்லியனுக்கும் அதிகமாக நிறுவப்பட்டுள்ளது. ஒரு விரிவான விற்பனைப் படை மற்றும் சேவை மையங்களுடன், எல்.எம்.டபிள்யூ ஜவுளி இயந்திர உலகில் அனைத்து சேவைகளை வழங்கும் விருப்பமான உலகளாவிய பங்காளியாக உருவெடுத்துள்ளது.\n\nSection::::இயந்திர கருவி பிரிவு (எம்.எம்.டி).\nஇதன் நடவடிக்கைகளை பல்வகைப்படுத்த, எல்.எம்.டபிள்யூ ஜப்பானின் மோரி சீக்கி கோ லிமிடெட் உடன் இணைந்து 1988 ஆம் ஆண்டில் இயந்திர கருவி பிரிவை நிறுவியது, அதன் தரத்தை மேம்படுத்த பல தொழில்நுட்ப கூட்டாண்மைகளுக்கு கூடுதலாக, இதன் இயந்திரக்கருவிப் பிரிவு தனது உள்நாட்டு ஆராய்ச்சி திறன்களை பெருமை மற்றும் அர்ப்பணிப்புடன் உருவாக்கியுள்ளது.\n\n1995 ஆம் ஆண்டில், எல்.எம்.டபிள்யூ சுவிட்சர்லாந்தின் மைக்ரானுடன் கைகோர்த்தது, சி.என்.சி யுனிவர்சல் போரிங் மற்றும் மில்லிங் மெஷின்களை தயாரித்தது. உள்நாட்டு சந்தையில் இயந்திரங்களை விற்பனை செய்வதோடு கூடுதலாக, எல்.எம்.டபிள்யூ மைக்ரோனுடன் திரும்ப வாங்க ஏற்பாடு செய்திருந்தது.\n\nசி.என்.சி இயந்திரங்களுக்கான மிகப் பெரிய இந்திய சந்தையில், ஏராளமான பழைய மற்றும் புதிய நிறுவனங்கள் சந்தைப் பங்கிற்கு போட்டியிடுகின்றன, அதில் எல்.எம்.டபிள்யூ நாட்டில் ஒரு சிறப்பான இடத்தைப் பிடித்துள்ளது, ஏனெனில் அதன் மிக உயர்ந்த தரம், நீண்ட ஆயுள், பயன்படுத்த எளிதான இயந்திரங்கள் வரம்பு, சிறந்த மதிப்பு பணம் மற்றும் உலகத்தரம் வாய்ந்த வாடிக்கையாளர் ஆதரவுக்காக. எல்.எம்.டபிள்யூ இயந்திரக்கருவிப் பிரிவு அர்ப்பணிப்பு மற்றும் அனுபவம் வாய்ந்த சேவைக் குழுவினை அமைத்துள்ளது.\n\n"}
{"id": "459897", "url": "https://ta.wikipedia.org/wiki?curid=459897", "title": "உளச்சுகாதாரம்", "text": "உளச்சுகாதாரம்\n\nமன ஆரோக்கியம் என்பது உளவியல் நல்வாழ்வின் நிலையையும், மன நோய் இல்லாத நிலையையும் குறிக்கிறது. இது ஒருவரின் உள நிலையானது, அவரது உணர்ச்சி, நடத்தை என்ற நிலைகளைச் சார்ந்து, திருப்திகரமான மட்டத்தில், சமன்நிலையில் செயற்படுவதைக் குறிக்கிறது. \" \nஉளச்சுகாதாரம் சிக்கலுடையது. இதனுடைய பொருளையும் செயலையும் பற்றிக் கருத்து வேறுபாடுகள், உளவியல் அறிஞர்களிடையே நிலவுகிறது. ஆரோக்கியமான உள்ள நலத்தைப் பெறுவதற்குத் தடையாக, மூளைத்திசுநோய்களும், ஆளுமை வளர்ச்சியைத் தடுக்கும் காரணங்களும் உள்ளன. மேலும், வேறு சில கராணிகளும் உள நலத்திற்குத் தடைகளாக அமைகின்றன.\n\nSection::::வரலாறு.\n1860 ஆம் ஆண்டிலேயே வில்லியம் எம். கானல் (William M. Connel) என்பவர் “வாழ்க்கையில் சுகப்படுவதெப்படி அல்லது உடல் உளச் சுகாதாரம்” என்ற பெயருள்ள நூலை வெளியிட்டார். அதன் பிறகு, 1907 ஆம் ஆண்டு, கிளிப்போர்டு பீர்ஸ் (Clifford Beers) என்பவருக்கு மூளைக்கோளாறு ஏற்பட்டது. தனது உளநோய் நீங்கி நலம்பெற்ற பின்னர், தம் வாழ்நாளை உளநோய்களைக் குணமாக்கும் முறைகளை ஆராய்ந்தார். பல்வேறு அனுபவங்களை ஒருங்கிணைத்து, 'தன்னைத்தானே கண்டறிந்த உளம் ' (A mind that found itself) என்ற நூலாக வெளியிட்டார். இதுவே உளச் சுகாதாரத்தின் தொடக்கமாகக் கருதப்படுகிறது. இக்காலத்தில் இது குறித்த புரிந்துணர்வு, உலகம் முழுவதும் பரவியுள்ளது. அமெரிக்காவில் 6-5-1908 ஆம் ஆண்டு, உளச்சுகாதாரத்திற்கென முதல் குழுவை ஏற்படுத்தியது. பின்னர், அது தேசியக் குழுவாக மாறி, இது குறித்த விழிப்புணர்வைப் பரப்பியது. 1919 ஆம் ஆண்டு, பன்னாட்டுக் குழு நிறுவப்பட்டது. இந்த பன்னாட்டுக் குழுவின் முதற்கூட்டம், 1930 இல், வாசிங்டனில் கூடியது. இக்கூடலில், 53 நாடுகளில் இருந்து பலர் கலந்துகொண்டனர்.\n\nSection::::முக்கியத்துவம்.\nபுற்றுநோய், நீரிழிவு, இதய நோய்போன்ற நோய்களைப் பெற்றுள்ள, நோயாளைகளை விட, மன நோய்களைப் பெற்றுள்ள நோயாளிகள் அதிகம் என அறியப்படுகிறது. 18 வயதிற்கு மேற்பட்ட அனைத்து அமெரிக்கர்களில், 26 சதவிகிதத்திற்கும் அதிகமான நபர்கள், மனநோய்களால் பாதிக்கப்படுவதாகப் ஏற்படுவதாகப் புள்ளிவிவரங்கள் தெரிவிக்கின்றன. உலக சுகாதார அமைப்பின்(WHO) அறிக்கையின் படி, 2010 ஆம் ஆண்டில் உலகளாவிய மனநோய்க்கான செலவை கிட்டத்தட்ட 2.5 டிரில்லியன் டாலர்கள் என மதிப்பிடப் பட்டுள்ளது. இச்செலவு 2030 ஆம் ஆண்டில், 6 டிரில்லியன் டாலர்களை விட, அதிகமாக என கணிக்கப் படுகிறது. உலக மக்கள்தொகையில், கிட்டத்தட்ட பாதிபேர், மனநோய்களால் பாதிக்கப்பட்டுள்ளதாக, உலகச்சுகாதார நிறுவனத்தின் ஆய்வுகள் தெரிவிக்கின்றன. இதனால் சுயமரியாதைகளிலும், உறவுமுறைகளிலும், அன்றாட வாழ்க்கைக்கான செயல்படும் திறன்களிலும் தாக்கம் ஏற்பட்டு, இயல்பு வாழ்க்கை மாறுபடுகிறது. ஒரு தனிநபரின் உணர்ச்சி நிலைகளானது, அந்த தனிநபரின் உடல் ஆரோக்கியத்தையும் பாதிக்கும் வல்லமைக் கொண்டது. யாரொருவரின் மோசமான மனநிலைகளானது, அவரையும், அவரைச் சார்ந்தவர்களையும், \nதாக்கி, சில முக்கியத் தேவைகளில் இடர்களையும், தடைகளையும் உண்டாக்கி, முன்னேற்றத்தைத் தடுக்கும். குறிப்பாக, போதைப்பொருள் பயன்பாடுகளுக்கு அவர்களை உட்புகுத்தும் என ஆய்வுகள் தெரிவிக்கின்றன.\n\nSection::::உள்ளத்தின் வளம்.\nதம்முடைய பூகோள, சமூகச் சூழ்நிலைகளோடு ஒன்றி வாழும் இயல்புடையவர்களை, உளம் நலமுள்ளவர்களாகக் கருதலாம். தத்துவ, சமூக நிலைகளில் ஒருவருடைய நடத்தை முறைகள், பொருத்தமாக அமைகின்றன என்பதைப் பொறுத்து, ஒவ்வொருவரது மனநலம் முடிவு செய்யப்படுகிறது. ஒருவர் தமது ஆளுமையினால், \nதன்னைச் சுற்றியுள்ள சூழ்நிலையோடு இயைந்து வாழும் போது ஏற்படும் பிரச்சினைகளை, நன்கு அறிந்து, ஆய்ந்து, தெளிந்து, சுய அறிவோடு, அளவிட்டுப் பார்க்கும் திறனைப் பெற்றிருப்பர். எந்த ஒரு இடையூறுகளை வெல்ல வேண்டுமாயின், அவைகளுக்குரிய காரணங்களை, தொடக்கத்திலேயே சீர்செய்து விட வேண்டும். சீர் செய்வதற்கான ஊக்கிகளுடன் (Motives) இணைந்து, நிலையான அல்லது திட்டமான மனநிலையை அடைய வேண்டும். இவைகளே, ஒவ்வொரு மனிதனிடமும் இருக்க வேண்டிய, வாழ்க்கை அடிப்படைத் திறனாகும். 'உன்னை நீயே கட்டுப்படுத்துவதற்காக உன்னை நீயே அறிந்துகொள்' என்பதையே உளச்சுகாதாரம் கற்பிக்கிறது. வில்லியம் ஸ்டெக்கல் என்ற அறிஞர், \"தன்னைத்தானே தெரிந்து கொள்வதே, நோய் நீக்கத்தின் தொடக்கமும் முடிவும் ஆகும்\" என்கிறார்.\n\nSection::::பள்ளிகளில் உளச்சுகாதாரம்.\nஇளமையிலேயே நல்ல பழக்கவழக்கங்களைப் பயிற்றுவிக்க வேண்டும். நல்ல பழக்கவழக்கங்களால் திறமையும், முயற்சிச் சிக்கனமும், துன்ப நீக்கமும், வாழ்க்கைச் சிக்கல்களை நீக்குதல் திறனும், ஆற்றலும் இளவயதில் எளிமையாக உண்டாக்கலாம். அமெரிக்காவில் பல இலட்சம் தொடக்கப் பள்ளி மாணவர்கள், உடல் அல்லது உளக்குறைபாடு உடையவர்களாக இருக்கின்றனர். இந்தியாவிலும் தேர்வுகளில் தோல்வியுற்ற மாணவர்களிடையே, தற்கொலை செய்துகொள்ளும் பழக்கம் இருக்கிறது. மணவாழ்க்கையில் பிணக்குக்களும், விவாகரத்துக்களும் ஏற்படுவதற்குக் காரணம் விட்டுக்கொடுக்கும் உளப்பான்மையின்மையும், ஒழுக்கக் குறைபாடுகளும் என அறியப் படுகிறது. விட்டுக்கொடுக்கும் உள்ளப்பான்மையும் சூழ்நிலைக்கேற்ப இயைந்து நடக்கும் திறமையும் இருந்தால், பிணக்குக்களும் வேறுபாடுகளுமே சமுதாயத்தில் தோன்றாது அல்லது குறையும் எனலாம். ஆகவே, நல் இயல்புகளைக் குழந்தைப் பருவத்திலிருந்தே கற்பிக்கவேண்டும். ஆசிரியர்கள் குழந்தைகளிடம் நல்லியல்புகள் படியும்படி செய்ய வல்லவர்களாய் இருக்க வேண்டும். சமூக, அறிவு, உள்ளக்கிளர்ச்சிக் குறைபாடுகள் எவ்வாறு ஏற்படுகின்றன என்பதை அறிந்தாலொழிய, குழந்தைகளிடம் அத்தகைய குறைபாடுகள் பெருகுவதைப் பெற்றோர்களும் ஆசிரியர்களும் தடுக்கமுடியாது. ஆகவே பெற்றோர்களும் ஆசிரியர்களும் உளச்சுகாதாரத்தில் கவனம் செலுத்த வேண்டும். யுனெசுகோ நிறுவனமும் இதையே, தனது ஆய்வேட்டில் வற்புறுத்துகிறது.\n"}
{"id": "459927", "url": "https://ta.wikipedia.org/wiki?curid=459927", "title": "உளநோய் மருத்துவம்", "text": "உளநோய் மருத்துவம்\n\nஉளநோய் மருத்துவம் (\"psychiatry\") என்பது உளநோய்கள் எக்காரணங்களால் ஏற்பட்டவையாயினும், அவற்றைக் குணப்படுத்தும் மருத்துவப் பகுதியாகும். முற்காலத்தில் உளநோயாளிகள் அனைவரும் பேய், பிசாசுகளால் பிடிக்கப்பட்டவரே என்று கருதி, உளநோய்களை நீக்குவதற்கு நோயாளிகளை இரக்கமின்றி அடித்துத் துன்புறுத்தி வந்தார்கள்.\n\nSection::::காரணங்கள்.\nஇக்காலத்தில் உளநோய்கள் மூன்று காரணங்களால் ஏற்படுவதாக அறிந்துளர், அவை உளவியல் காரணம், பௌதிக காரணம், உடற்காரணம் என்பனவாகும். பொதுவாக எந்த உளநோயும் இந்த மூன்று காரணங்களுள் ஏதேனும் ஒன்றினால் மட்டும் உண்டாவதில்லை. எடுத்துக்காட்டாக, வேலையின்மையால் ஊட்டக்குறை (பௌதிக காரணம்) ஏற்படலாம், அல்லது நோயாளியின் தன்னம்பிக்கையைச் (உளவியல் காரணம்) சிதைக்கலாம். ஊட்டக்குறைவு உடல்நலத்தை குறைத்து உளநலத்தைச் சிதைக்கலாம். இந்த மூன்று காரணங்களுள் ஏதேனும் ஒன்று முதன்மையாக இருக்கலாம். சில வேளைகளில் உளநோய் பௌதிக காரணங்களால் உண்டாயிருந்தபோதிலும் அந்த உளநோயின் குறைகளை விலக்குவதற்கு நோயாளியின் வாழ்க்கை வரலாற்றை அறிதல் தேவையாகும். பாம்பு என்பதைப் பாராமலோ, கேளாமலோ இருப்பவர் யாரும் பழுதையைப் பார்த்துப் பாம்பு என்று கூற முடியாது. நோயாளியின் வரலாற்றை அறிவதோடு அவருடைய பாரம்பரியத்தையும் அறிதல் தேவையாகும்.இவ்வாறு உளநோய்க் குறிகளை உண்டாக்குவதற்கு மேற்கூறிய மூன்றுவகைக் காரணங்கள் தேவையாயிருப்பதால் உளநோய் மருத்துவத்தைப் பொது மருத்துவத்தின் ஒரு பகுதியாகவே கருதவேண்டும். ஆதலால் உளநோய் மருத்துவர் பொது மருத்துவப் பயிற்சி பெற்றவராயிருத்தல் இன்றியமையாததாகும்.\n\nஉளநோய்களுக்கு மேற்கூறிய மூன்றுவகைக் காரணங்களும் தேவையேயாயினும், உளநோய்க் குறிகளைப் பெரும்பாலும், உண்டாக்குவன உள்ளக்கிளர்ச்சிக் (Emotions) குழப்பங்களேயாகும். உள்ளக்கிளர்ச்சிகளுள் மிகுந்த ஆற்றலுடையதும் பெரும்பான்மையான உளநோய்களை உண்டாக்குவதுமான உள்ளக்கிளர்ச்சி அச்சமேயாகும். ஆனால் நம்பிக்கை, கோபம், அருவருப்பு முதலிய உள்ளக்கிளர்ச்சிகளும், அவற்றை வெளிப்படுத்த முடியாதவாறு தடுக்கக்கூடிய தடைகள் ஏற்படுமானால் உளநோய்க் குறிகளை உண்டாக்கிவிடும். உளநோய்க்குரிய உளவியல் காரணங்கள் நோயாளிக்கு ஏற்பட்ட சந்தர்ப்ப முரணால் ஏற்படுவதைவிட நோயாளியின் ஆளுமையினாலும் (Personality), வரலாற்றினாலும் ஏற்படுகின்றன என்று அறியவேண்டும். ஒரேவித நிகழ்ச்சி ஒருவரிடம் உளச்சோர்வையும் மற்றொருவரிடம் எதிர்ப்புத் தன்மையையும் உண்டாக்குவதற்குக் காரணம் அவரவர் ஆளுமையிலும், வாழ்க்கை முறையிலும், வருங்கால நோக்கத்திலும் காணப்படும் வேற்றுமையேயாகும். ஆகவே நோயாளி புறத்தே அடையும் வாய்ப்புக் குறைவால் ஏற்படும் உள்ளக்கிளர்ச்சிகளைவிட அவருடைய உள்ளத்தே குறிக்கோள், நோக்கம், விருப்பம் முதலியவைபற்றி உண்டாகும் உள்ளக்கிளர்ச்சிகளே உளநோய்களை உண்டாக்கும் முக்கிய காரணங்களாகும். \n\nதம்முடைய உளத்தில் உண்டாகும் முரண்களின் தன்மையைப் பெரும்பாலோர் அறியமாட்டார்கள். அல்லது தவறாக எண்ணிக்கொள்வார்கள். ஒருவனுக்கு சீரணக் கோளாறு உண்டாயிற்று. அதற்குக் காரணம் அவன் கலியாணமான பெண் ஒருத்தியை விரும்பியதே என்பதை அவன் அறியவில்லை. மருந்து உட் கொண்டும் பயன் பெறவில்லை. இறுதியில் உண்மையான காரணத்தை அறிந்து அந்த விருப்பத்தை நீக்கினான் ; சீரணம் சரியாக நடைபெற்றது.பொதுவாக மனிதன் தன்னுடைய உடலைப்பற்றியும் தன்னுடைய உளத்தைப்பற்றியும் தானே ஆய்ந்தறியும் பண்புடையவனாயில்லை. இவ்வாறு தன்னைத்தான் அறியாதிருத்தல் சாதாரண மக்களிடந்தான் காணப்படும் என்பதில்லை. தன்னை அறிந்து கொண்டிருப்பதாகப் பெருமை பேசுவோரிடமும் காணப்படும்.\n\nமேலும், தன்னைத்தானே ஆய்ந்து மதிப்பிடுதல் என்பது எளிதான செயலுமன்று. ஒருவன் அவ்வாறு தன்னையே ஆராய்ந்தாலும் அவனுடைய ஆசைகளும் நம்பிக்கைகளும் நோக்கங்களும் அவனுடைய முடிவுகளைப் பாதித்துவிடுகின்றன. அதிலும் அவன் காணும் முடிவுகள் கசப்பானவைகளாக இருந்தால் அவன் தன்னைத்தானே ஏமாற்றிக்கொண்டு, ஒரு காரணமிருக்க மற்றொரு காரணத்தைக் கூறுவான், தலைவனை முன்கோபி என்று தொழிலாளிகள் கூறுவர். ஆனால் அவனோ கட்டுப்பாட்டை நிறுவுபவனாகவே தன்னை எண்ணிக்கொள்வான். இவ்வாறு தம் ஆய்வைத் தவறானதாகச் செய்யும் காரணங்களே நினைவு கூர்தல் என்ற செயலையும் சீர் கெடச் செய்கின்றன.\n\nSection::::மனப்பதிவுகள்.\nமுன்னால் நடந்த நிகழ்ச்சிகளுள் மிகக் கசப்பானவற்றை மறந்துவிடுவது வழக்கம். கணவன் மனைவியிடம் சண்டையிட்டதை நினைவு கூர்வான். ஆனால் தன் சொற்படி அவள் கேளாவிடில் தற்கொலை செய்துகொள்வதற்குத் தான் அச்சுறுத்தியதை அவன் நினைவு கூர்வதில்லை. அதாவது, அவ்விதமாகத் தவறான நிகழ்ச்சிகள் என்று எண்ணுபவற்றை அவன் தன்னுடைய நனவிலி உளத்துக்குள் தள்ளி அழுத்திவிடுகிறான்.ஆனால் இவ்வாறு நனவிலி உளத்துக்குள் அழுத்தப்படும் நிகழ்ச்சிகள் முழுவதும் மறைந்துபோய் விடுவதில்லை. வேண்டியபோது வெளிவரக்கூடியனவாக உள்ளன. அவை கசப்பாயிருப்பதால் நோயாளி அவற்றை நினைவுகூரமாட்டான், நினைவு கூர்ந்தாலும் அவற்றின் உண்மையான தொடர்பை அறியமாட்டான். சிலர் அந்நிகழ்ச்சிகளை நனவிலி உளத்துக்குத் தள்ளிவிடாமல் நனவுளத்திலேயே தனியாகப் பிரித்துவைத்திருப்பர்.\n\nஉள்ளக்கிளர்ச்சியால் ஏற்பட்ட கோளாறு எந்த வகையான காரணத்தால் ஏற்படினும், அதன் குறிகள் உளம் பற்றியனவாகவோ அல்லது உடல் பற்றியனவாகவோ அல்லது இரண்டும் பற்றியனவாகவோ இருக்கும். உள்ளக் கிளர்ச்சியால் ஏற்படும் கோளாறுகள் உடம்பைத் தாக்குகின்றன என்னும் கருத்து மிகமுக்கியமானதாகும். ஆனால் நோயாளிகள் பெரும்பாலும் தங்கள் உடல் நோய்களுக்கு உடல்பற்றிய காரணங்களே உள்ளன என்று நம்புகிறார்கள். அதற்குக் காரணம் உள்ளக்கிளர்ச்சிக்கும் உடல்நோய்க்குமுள்ள தொடர்பை அவர்கள் அறிந்துகொள்ளாமையேயாகும். பலர் அறிந்துகொள்ள விரும்புவதுமில்லை. அதற்குக் காரணம் அவர்கள் நோய்க்குள்ள பொறுப்பை ஏற்றுக்கொள்ள விரும்பாமையே ஆகும்.உள்ளக்கிளர்ச்சியால் உடம்பில் ஏற்படும் மாறுதல்கள் முக்கியமாயினும், உடம்பில் ஏற்படும் கோளாறே உள்ளக்கிளர்ச்சிக் கோளாற்றை உண்டாக்கிற்று என்று கூறுதலாகாது. இரண்டும் ஒரே வேளையில் உண்டாயின என்று மட்டுமே கூறலாம்.சில வேளைகளில் உடல் நலம் குன்றலாம். அதன் காரணமாக உளநோய் ஏற்படுவதற்கு ஏற்ற உடல் நிலை ஏற்படும். உடம்பில் உரம் இல்லாதவர்களைக் கவலைகள் எளிதில் பற்றித் துன்புறுத்தும் என்பதை எல்லோரும் அறிவர்.\n\nSection::::உடலியங்கியல்.\nபத்தாம் நூற்றாண்டில் இசுலாமிய அறிஞரொருவர், நரம்பியல் காரணங்களால் மனநோய் ஏற்படுவதை எடுத்துக் கூறினார். அதற்கு முன் மனநோய் என்பது வெளி உலகக்காரணிகளால் ஏற்படுகிறது என நம்பப்பட்டது. நாளமிலாச் சுரப்பிகளில் உண்டாகும் நொதிகள் நரம்பு மண்டலத்தைத் தாக்குகின்றன. உள்ளக் கிளர்ச்சிகள் நாளமிலாச் சுரப்பிகளின் வேலைகளைப் பாதிக்கக்கூடும். அதன் காரணமாக மூளை வேலை பாதிக்கப்படக்கூடும். ஆகவே எது முதற் காரணம் என்று கண்டுபிடிப்பது கடினமானதாகும். இச்சுரப்பிகள் ஒன்றோடொன்று இணைந்தவை யாதலால் எந்தச் சுரப்பி, குறிப்பிட்ட உளநோயை உண்டாக்கிற்று என்று கூறுவது எளிதன்று. ஹார்மோன்களைக் கொடுக்கும் சிகிச்சை முறை உளக்கோளாறுகளுள் பலவற்றைக் குணப்படுத்துவதில்லை.ஆயினும் நாளமிலாச் சுரப்பிகளைக் கவனிக்க வேண்டியது அவசியமே. கடுமையான உளநோய்கள் (Psychoses) பெரும்பாலும் இனப்பெருக்க ஆற்றல் தோன்றுகின்ற பருவமடையும் வயதிலும், இனப்பெருக்க ஆற்றல் மறையப்போகும் பருவமடையும் வயதிலுமே உண்டாகின்றன. இந்த இரண்டு பருவங்களிலும் நாளமிலாச் சுரப்பிகள் வேலை செய்வதில் பெரிய மாறுதல்கள் உண்டாவதும், மாதவிடாய் உண்டாகும் போது உள்ளக்கிளர்ச்சிக் குழப்பங்கள் உண்டாவதும் வழக்கம். சிலரிடை மிகுந்த கேடுடையனவாகக்கூட இருக்கும். ஆயினும் அதை வைத்து மாதவிடாய்க் கோளாறுகள் உளக்கோளாறுகளுக்குக் காரணம் என்று கூறுதலாகாது.\n\nபைத்தியம் (Mania) பரம்பரையாக வந்த உள அமைதியின்மையுடன் மிகுந்த உளவேலை, நோய்கள் வாயிலாக உண்டாகும் நஞ்சுகள், குழந்தை பெறுதல் போன்றவை சேர்ந்து இதை உண்டாக்குகின்றன. பொதுவாக இது 20-30 வயதிலேயே உண்டாகிறது. ஆண்களைவிடப் பெண்களையே மிகுதியாகத் தாக்குகிறது. இதற்குக் காரணம் குழந்தைப்பேறே என்று தோன்றுகிறது.\n"}
{"id": "459935", "url": "https://ta.wikipedia.org/wiki?curid=459935", "title": "இரண்டாம் முகம்மது", "text": "இரண்டாம் முகம்மது\n\nமுகம்மதுII (ஆங்கிலம்:\"Mohammed II\", துருக்கியம்:\"Fatih Sultan Mehmet\" - மார்ச்சு 30, 1432 – மே 3, 1481) துருக்கி சுல்தான் ஏட்ரியநோப்பிள் (Adrianople) என்ற இடத்தில் பிறந்தவர். 1451-இல் பட்டத்துக்கு வந்தார்.1453-இல் கான்சுடான்டினோப்பிளைக் கைப்பற்றினார். பின்னர்,கிரிசையும், பால்க்கனின் பெரும்பகுதியையும் வென்றார்.இவருடைய கடற்படை வல்லமையைக் கண்டு தென் ஐரோப்பா கலங்கியது. பாரசீகப் படை எழுச்சியின் பொழுது இறந்தார்.\n\nSection::::இளமைக் காலம்.\nஇரண்டாம் முகமது, 30 மார்ச் 1432 இல் ஆட்டோமான் அரசின் அப்போதைய தலைநகரான எட்ரின் என்ற ஊரில் . அவரது தந்தை சுல்தான் இரண்டாம் முராத் (1404-51) மற்றும் அவரது தாயார் குமா வாலித் கட்டன் என்பவராவார்கள். \nஇரண்டாம் முகமது பதினொரு வயதான போது ஒட்டோமான் ஆட்சியின் அனுபவம் பெற அவர் அமாசியவிற்கு அனுப்பி வைக்கப்பட்டார் , சுல்தான் இரண்டாம் முராத் மேலும் பல ஆசிரியர்களை கல்வி பயில நியமித்தார். இந்த இசுலாமிய கல்வி முகமதின் மனநிலையை வடிவமைப்பதிலும் அவரது முசுலீம் நம்பிக்கைகளை வலுப்படுத்துவதிலும் பெரும் தாக்கத்தை ஏற்படுத்தியது.\n\nவிஞ்ஞான பயிற்சியாளர்களால், குறிப்பாக அவரது வழிகாட்டியான மொல்லா செரானியால் இசுலாமிய நடைமுறையில் அவர் செல்வாக்கு செலுத்தினார், மேலும் அவர் அவர்களின் அணுகுமுறையைப் பின்பற்றினார். முகமதுவின் வாழ்க்கையில் அக்சாம்சாதீனின் செல்வாக்கு சிறு வயதிலிருந்தே பிரதானமாக இருந்தது, குறிப்பாக கான்ஸ்டான்டினோபிளைக் கைப்பற்றி பைசாந்திய பேரரசைக் கவிழ்ப்பதற்கான தனது இசுலாமிய கடமையை நிறைவேற்ற வேண்டிய கட்டாயத்தில் இருந்தது.\n\nSection::::கான்சுடான்டினோப்பிள் போர்.\n1453 முகம்மது தனது படையுடன் கான்சுடான்டினோப்பிளைக் கைப்பற்றினார். அவரது படையில் 80,000 முதல் 200,000 படைவீரர்களும், 320 போர்க்கலன்கள் உடைய வலுவான கடற்படை வீரர்களையும் கொண்டதாக இருந்தது. இத்தகைய வலுவான படையை 1451 ஆண்டிலிருந்தே வலுப்படுத்தியது குறிப்பிடத்தக்கதாகும்.\n\nதனது 21 வயதில், கான்ஸ்டான்டினோபிளை (நவீனகால இசுதான்புல் ) கைப்பற்றி பைசாந்திய பேரரசிற்கு முற்றுப்புள்ளி வைத்தார். வெற்றியின் பின்னர் முகமது இது கான்ஸ்டான்டினோபில் உரோமானியப் பேரரசின் இடமாகவும் தலைநகராகவும் இருந்தது என்ற கூற்றின் அடிப்படையில் உரோமானியப் பேரரசின் \" சீசர் \" ( \"கெய்சர்-ஐ ரோம்\" ) என்ற தலைப்பைக் கோரினார், இந்த கூற்று கிழக்கு மரபுவழி திருச்சபையால் மட்டுமே அங்கீகரிக்கப்பட்டது.\n\nSection::::செர்பியாவின் வெற்றி (1454-1459).\nகான்ஸ்டான்டினோபிளுக்குப் பிறகு இரண்டாம் முகமதுவின் கவனம் செர்பியாவின் திசையில் இருந்தன, இது 1389 இல் கொசோவோ போருக்குப் பின்னர் ஒட்டோமான் வசல் மாநிலமாக இருந்தது. 1454 ஆம் ஆண்டு செர்பியா முற்றுகையிடப்பட்டது. ஒட்டோமான்களும் ஹங்கேரியர்களும் 1456 வரை ஆண்டுகளில் போரிட்டனர்.\n\nஒட்டோமான் இராணுவம் பெல்கிரேட் வரை முன்னேறியது, அங்கு 1456 ஜூலை 14 அன்று பெல்கிரேட் முற்றுகையின்போது ஜான் ஹுன்யாடியிலிருந்து நகரத்தை கைப்பற்ற முயற்சித்தது ஆனால் தோல்வியுற்றது. பின்னர் 1459 இல் முகமது மீண்டும் தனது இராணுவத்தை அனுப்பி செர்பியாவை கைப்பற்றி, செர்பிய சர்வாதிகாரியின் இருப்பை முடிவுக்குக் கொண்டு வந்தது.\n\nமுகமது அனத்தோலியாவில் மீண்டும் ஒன்றிணைந்து தனது வெற்றிகளைத் தொடர்ந்தார் மற்றும் தென்கிழக்கு ஐரோப்பாவில் போஸ்னியா வரை மேற்கே சென்றார். அவரது கட்டுப்பாட்டுப் பகுதிகளில் அவர் பல அரசியல் மற்றும் சமூக சீர்திருத்தங்களைச் செய்தார், கலை மற்றும் அறிவியலை ஊக்குவித்தார், மற்றும் அவரது ஆட்சியின் முடிவில், அவரது தலைநகரம் ஒரு வளர்ந்து வரும் ஏகாதிபத்திய தலைநகராக மாறியது. நவீன கால துருக்கி மற்றும் பரந்த முஸ்லீம் உலகின் சில பகுதிகளில் அவர் ஒரு கதாநாயகனாக கருதப்படுகிறார். மற்றவற்றுடன், இசுதான்புல்லின் ஃபெயித் மாவட்டம், பாத்தி சுல்தான் மெஹ்மத் பாலம் மற்றும் பாத்தி மசூதி என்ற பெயர்கள் அவருக்கு சூட்டப்பட்டுள்ளன.\n\nதுருக்கிய பீரங்கி போன்றவைகளை உடைய பீரங்கிப்படையானது, துருக்கியின் சுவரைத் திறம்பட தகர்த்தது.தங்கக் கொம்பு துறைமுகத்தை, வலுவான 28இராணுவப் போர் கப்பல்கள் பாதுகாப்பைத் தகர்ப்பதும் சவாலாக இரண்டாம் முகம்மதுக்கு இருந்தது.\n\nSection::::ஐ.நா.சிறப்பு.\nமுகம்மது II -வின் மதச் சுதந்திரம் குறித்த உறுதிமொழியை உதுமானியப் பேரரசு முழுவதும், 28 மே, 1463 ஆண்டு முதல் செயல்படுத்தப்பட்டது.மதச்சுதந்திரம் குறித்த வரலாற்று ஆவணங்களுள் இதுவும் ஒன்று. அதனை, ஐக்கிய நாட்டு சபை, 1971 ஆம் ஆண்டு தனது அனைத்து அலுவல் மொழிகளிலும் மொழிப் பெயர்த்து வெளியிட்டுச் சிறப்பு செய்தது குறிப்பிட தகுந்ததாகும்.\n"}
{"id": "459941", "url": "https://ta.wikipedia.org/wiki?curid=459941", "title": "கோபால்ட் சிகிச்சை", "text": "கோபால்ட் சிகிச்சை\n\nகோபால்ட் சிகிச்சை (\"Cobalt therapy\") என்பது கதிரியக்க அணுக்கரு கோபால்ட்-60-இல் இருந்து உமிழப்படும் காம்மா கதிர்களைக் புற்றுநோய் போன்ற நோய்களைக் குணப்படுத்தும் ஒரு மருத்துவப் பயன்பாடு ஆகும். 1950களில் இருந்து கோபால்ட்-60 தொலைக்கதிர் மருத்துவக் கருவிகளில் பரவலாகப் பயன்படுத்தப்பட்டு வருகின்றது. இதன் மூலம் உமிழப்படும் காம்மா கதிர்களின் கற்றை கட்டித் திசுக்களைக் கொல்ல நோயாளியின் உடலில் செலுத்தப்படுகிறது. இந்த காம்மா கதிர் உமிழ் கோபால்ட் கருவிகள் விலை உயர்ந்தவை ஆதலாலும், நிபுணர்களின் கவனம் தேவை என்பதாலும், அவை பெரும்பாலும் \"கோபால்ட் தொகுதிகளில்\" வைக்கப்படுகின்றன. கோபால்ட் சிகிச்சை இரண்டாம் உலகப் போருக்குப் பிந்தைய காலகட்டத்தில் கதிரியக்க சிகிச்சையில் ஒரு புரட்சிகரமான வளர்ச்சியாக இது அமைந்தது. ஆனால் இப்போது இக்கருவிகள் கிளினாக், லினாக் போன்ற அதிநவீன நேரியல் துகள்முடுக்கி தொழில்நுட்பங்களால் மாற்றப்பட்டு வருகின்றன. இதுபோன்ற கருவிகள் ஒரு மருத்துவமனையில் நிறுவி, அதனை மருத்துவத்திற்காக பயன்பாட்டிற்குக் கொண்டுவருமுன் சில ஏற்புச் சோதனைகளும் தர உறுதிப்பாட்டுச் சோதனைகளும் மேற்கொள்ள வேண்டுவது மிவும் முக்கியமாகும். இிப்படிப்பட்ட கருவிகள் மிகவும் கவனமாக வடிவமைத்துத் தயாரிக்கப்படுகின்றன.\n\nSection::::ஏற்புச் சோதனைகள் மற்றும் தரஉறுதிப்பாட்டுச் சோதனைகள்.\nஇச்சோதனைகளில் சில எந்திரம் தொடர்புடையன.சில சோதனைகள் வெளிப்படும் கதிர்புலம் பற்றியவை. மற்றும் சில நோயாளிகளையும் பணியாளர்களையும் பொது மக்களையும் அயனியாக்கும் கதிர்களிலிருந்து பாதுகாப்பதற்கான சோதனைகளாகும்.இவைகளை கீழே காணலாம். சில சோதனைகள் மிகவும் எளிமையானவை. சில சோதனைகள் மிகவும் நுட்பமானவை. \n\n\n\n\n\n\nSection::::கதிர்வீச்சிலிருந்து பாதுகாப்பு.\nதீமை பயக்கும் காமாக் கதிர்களிலிருந்து கதிர்மருத்துவத் துறையில் பணிபுரியும் மருத்துவர், தொழில்நுட்ப வல்லுனர், செவிலியர், மற்றுமுள்ள பணியாளர்களை பாதுகாக்க வேண்டுவது அவசியமாகும். கருவி இருக்கும் அறையிலும் அதற்கு வெளியிலும் பல இடங்களிலும் கதிர்வீச்சின் மட்டங்களை அளந்து குறித்துக் கொள்ளவேண்டும்.\n\nகட்டுப்பாட்டுக் கருவி இருக்கும் இடத்தில் வரையறுத்த அளவினைவிட அதிக கதிர்வீச்சு இருக்கக் கூடாது. கருவி இருக்கும் அறை மிகவும் அதிக, ஒரு மீட்டரை விட அதிக கனமுடைய கான்கிரீட் சுவரைக் கொண்டது. இந்தச் சுவரை அடுத்து நோயாளிகளின் படுக்கைஅறை இருக்கலாம். அந்த இடங்களிலும் கதிர்அளவு கணிக்கப் படவேண்டும். வரம்பிற்குள் அவை இருக்கவேண்டும். மருத்துவத்திற்கான அறையின் மேல் பகுதி பொதுவாக ஆள் நடமாட்டம் இல்லாத வகையிலேயே கட்டப்படும். அங்கும் கருவி இயங்கும் போது அளவுகள் குறிக்கப்படவேண்டும்.\n\n\n"}
{"id": "459959", "url": "https://ta.wikipedia.org/wiki?curid=459959", "title": "தொன் ஆறு", "text": "தொன் ஆறு\n\nதொன் (\"Don\", ) என்பது உருசியாவின் முக்கியமான யூரேசிய ஆறுகளில் ஒன்றும், ஐரோப்பாவின் ஐந்தாவது நீளாமான ஆறும் ஆகும். இது பைசாந்திய வணிகர்களுக்கு மிகப்பெரும் பங்காற்றியது. தொன் வடிநிலமானது நீப்போ ஆற்று வடிநிலத்திற்கு மேற்கேயும், வோல்கா ஆற்று வடிநிலத்திற்கு கிழக்கேயும், ஓக்கா ஆற்று வடிநிலத்திற்கு வடக்கேயும் அமைந்துள்ளது.\n\nமாஸ்கோவில் இருந்து 120 கிமீ தெற்கே அமைந்துள்ள துலாவுக்கு தென்கிழக்கே 60 கிலோமீட்டர் (37 மைல்) தூரத்தில் நவமாசுக்கோவ்சுக் நகரில் தொன் ஆறு ஆரம்பித்து, அசோவ் கடலுக்கு கிட்டத்தட்ட 1,870 கிலோமீட்டர் தூரத்திற்கு பாய்கிறது. அதன் மூலத்திலிருந்து, இவ்வாறு முதலில் தென்கிழக்கு வோரோனெசு வரை, பின்னர் தென்மேற்கில் அதன் வாயிலுக்குப் பாய்கிறது. இவ்வாற்றின் முக்கிய நகரம் தொன்-மீது-ரசுத்தோவ் ஆகும். இதன் முக்கிய துணை நதி சேவிர்சுக்கி தனியெத்சு ஆகும்.\n\nSection::::வரலாறு.\nகூர்கன் கருதுகோளின் படி, வோல்கா-தொன் ஆற்றுப் பகுதி ஆதி இந்தோ-ஐரோப்பிய மக்களின் குடியேற்றப்பகுதியாக கிமு 4000 ஆம் ஆண்டுகளில் இருந்து வந்துள்ளது. தொன் நதி நாகரிகத்தின் வளமான தொட்டிலாக செயல்பட்டது, அங்கு அண்மைக் கிழக்கின் கற்கால உழவர் கலாச்சாரம் சைபீரிய குழுக்களின் வேட்டைக்காரக் கலாச்சாரத்துடன் இணைந்து செயல்பட்டது. இதன் விளைவாக புரோட்டோ-இந்தோ-ஐரோப்பியர்களின் நாடோடிக் கலாசாரம் உருவானது. அந்தீசு மக்களின் கிழக்கு சிலாவிக் பழங்குடியினர் தொன் மற்றும் தெற்கு, மற்றும் மத்திய உருசியாவிலும் வாழ்ந்து வந்தனர். தொன் ஆற்றைச் சுற்றியுள்ள பகுதியில் பைசாந்தியரின் செல்வாக்கு அதிகமாக இருந்தது. தொன் ஆறு பைசாந்திய வணிகர்களுக்கு முக்கிய மையமாகத் திகழ்ந்தது. பழங்காலத்தில், இந்த நதி ஐரோப்பாவிற்கும் ஆசியாவிற்கும் இடையிலான எல்லையாக சில பண்டைய கிரேக்க புவியியலாளர்களால் பார்க்கப்பட்டது.\n\nபுளூட்டாக்கின் படி, தொன் ஆறு கிரேக்கத் தொன்மவியலின் அமெசான் பெண் போராளிகளின் இருப்பிடமாகவும் இருந்துள்ளது. ஆற்றின் கயவாயைச் சுற்றியுள்ள பகுதி கறுப்புச் சாவின் மூலமாக விளங்கியதாகவும் கருதப்படுகிறது.\n\nதொன்னின் கீழ்ப்பகுதிகள் பற்றி பண்டைய புவியியலாளர்களுக்கு நன்கு தெரிந்திருந்தாலும், அதன் நடுத்தர மற்றும் மேல் பகுதிகள் 16 ஆம் நூற்றாண்டில் மஸ்கோவிகளினால் படிப்படியாக கைப்பற்றப்படுவதற்கு முன்னர் எந்த துல்லியத்தன்மையுடனும் வரைபடப்படுத்தப்படவில்லை.\n\n16 மற்றும் 17 ஆம் நூற்றாண்டுகளில் ஆற்றின் வளமான பள்ளத்தாக்கில் குடியேறிய தொன் கோசாக்குகளின் பெயரினால் இந்த நதிக்கு தொன் ஆறு எனப் பெயரிடப்பட்டது.\n\"தொன்கோவ்\" கோட்டை 14 ஆம் நூற்றாண்டின் பிற்பகுதியில் ரியாசான் இளவரசர்களால் கட்டப்பட்டது. இன்றைய நகரமான தான்கோவிலிருந்து சுமார் 34 கிலோமீட்டர் (21 மைல்) தொலைவில் உள்ள தொன் ஆற்றின் இடது கரையில் அமைந்திருந்த இக்கோட்டை 1568 வரை கிரிமியத் தத்தார்களினால் 1568 இல் அழிக்கப்பட்டது. ஆனால் விரைவில் ஒரு சிறந்த வலுவூட்டப்பட்ட இடத்தில் மீளவும் கட்டப்பட்டது. இது மெர்காதோரின் உலக நிலவரைபடத்தில் (1596) \"தொன்கோ\" எனக் காட்டப்பட்டுள்ளது, 1618 ஆம் ஆண்டில் தொன்கோவ் கோட்டை மீண்டும் இடமாற்றம் செய்யப்பட்டது. இது 1645 ஆம் ஆண்டு ஜோன் பிளேயுவின் 1645 ஆம் ஆண்டு வரைபடத்தில் \"தொககோரத்\" எனக் காட்டப்பட்டுள்ளது.\n\nபிளேயு, மெர்காத்தோர் இருவரும் தொன் நதி \"ரிசான்சுக்கோய் ஓசிரா\" என்ற ஒரு பெரிய ஏரியில் இருந்து தோன்றியது என்ற 16 ஆம் நூற்றாண்டின் வரைபட மரபைப் பின்பற்றியவர்கள்.\n\nஇன்றைய நவீன இலக்கியத்தில், தொன் பகுதி நோபல் பரிசு பெற்ற மிகைல் சோலகவின் \"மற்றும் அமைதியான தொன் பாய்கிறது\" என்ற ஆக்கத்தில் இடம்பெற்றுள்ளது.\n\nSection::::அணைகளும் கால்வாய்களும்.\nகிழக்கு முனையில், தொன் நதி வோல்கா ஆறு அருகே பாய்கிறது. இரண்டு ஆறுகளையும் இணைக்கும் வோல்கா-தொன் கால்வாய் (நீளம் 105 கிலோமீட்டர் (65 மைல்)) ஒரு பெரிய நீர்வழிப்பாதையாகும். இப்பகுதியில் தொன்னின் நீர் மட்டம் சிம்லியான்ஸ்க் அணையால் உயர்த்தப்பட்டு, சிம்லியான்ஸ்க் நீர்த்தேக்கத்தை உருவாக்குகிறது.\n\nஅடுத்த 130 கிமீ (81 மைல்) தொலைவில், சிம்லியான்சுக்கு அணைக்குக் கீழே, தொன் ஆற்றில் போதுமான நீர் ஆழம் மூன்று அணை-கப்பல்-பூட்டு வளாகங்களினால் பராமரிக்கப்படுகிறது. இவை நிக்கோலாயெவ்சுக்கி கப்பல்பூட்டு, கான்ஸ்டான்டினோவ்சுக் கப்பல்பூட்டு, கோச்செடோவ்சுக்கி கப்பல்பூட்டு ஆகியனவாகும்.\n"}
{"id": "459960", "url": "https://ta.wikipedia.org/wiki?curid=459960", "title": "பாமணி விரைவு தொடருந்து", "text": "பாமணி விரைவு தொடருந்து\n\nபாமணி விரைவு தொடருந்து,இந்திய ரெயில்வே துறையினரால் ஆந்திரா மாநிலம் திருப்பதி சந்திப்பு நிலையம் மற்றும் தமிழ்நாடு மாநில மன்னார்குடி சந்திப்பு நிலையம் ஆகிய இரு நிலையங்களுக்கு இடையே 2012 ம் ஆண்டு மார்ச் மாதம் முதல் இயக்கப்படும் விரைவு தொடருந்தாகும். 18 நிறுத்தங்களைக் கொண்ட இந்த தொடருந்து, 17407 மற்றும் 17408 என்ற எண்களின் கீழ் இயக்கப்பட்டு வருகிறது.இந்த தொடருந்து இருநகரங்களுக்கு இடையே இயக்கப்படும் தொடருந்தாகும்.\n\nSection::::பெயர்க்காரணம்.\nதமிழ்நாட்டில் உள்ள திருவாரூர் மாவட்டம் மூனாற்றுத் தலைப்பு வெண்ணாற்றில் இருந்து பிரிந்து நீடாங்கலம், மன்னார்குடி, முத்துப்பேட்டை வழியாக பாய்ந்து சென்று முத்துப்பேட்டை கடலில் கலக்கும் ஆறு பாமணி ஆகும். இதே வழிப்பாதையில் இயக்கப்படுவதால் இந்த தொடருந்து இப்பெயர் பெற்றது.\nSection::::பயணத்திட்டம்.\nபாமணி விரைவு தொடருந்து கீழ்க்கண்ட வழிமுறையில் இயக்கப்பட்டு வருகிறது.\n\n\nSection::::பயணப் பெட்டிகளின் வடிவமைப்பு.\nஉட்காரும் வசதி படைத்த இரண்டாம் வகுப்பு முன்பதிவு வசதி கொண்ட ஏழு பெட்டிகள்(D என்ற ஆங்கில எழுத்தால் குறிக்கப்படுகிறது), உட்காரும் வசதி படைத்த முன்பதிவு வசதி கொண்ட குளிர்சாதன பெட்டி ஒன்று(C1 என்ற ஆங்கில எழுத்தால் குறிக்கப்படுகிறது), முன்பதிவில்லாத பொதுப் பெட்டிகள் ஐந்து, இரண்டாம் வகுப்பு சரக்கு பெட்டிகள் மற்றும் இரண்டு சிறப்பு பெட்டிகள் என மொத்தம் 16 பெட்டிகள் இணைக்கப்பட்டுள்ளது.\nSection::::வண்டி எண் 17407.\nஇந்த தொடருந்து வண்டியானது \nதிருப்பதி தொடருந்து நிலையத்திலிருந்து\nஒவ்வொரு வாரமும் செவ்வாய் கிழமை, வியாழக்கிழமை மற்றும் சனிக்கிழமை என வாரம் மூன்று முறை காலை 10.40 மணிக்கு இயக்கப்பட்டு பக்கலா சந்திப்பு, சித்தூர்,காட்பாடி சந்திப்பு, வேலூர் கண்டோன்மெண்ட், ஆரணி சாலை, போளூர், திருவண்ணாமலை\n,திருக்கோவிலூர், விழுப்புரம் சந்திப்பு\n,கடலூர் துறைமுகம் சந்திப்பு,சிதம்பரம் சந்திப்பு, சீர்காழி சந்திப்பு, வைத்திஸ்வரன் கோவில், மயிலாடுதுறை சந்திப்பு, பேராளம், திருவாரூர் சந்திப்பு, நீடாமங்கலம் சந்திப்பு என 17 நிறுத்தங்களில் மணிக்கு 44 கிலோ மீட்டர் வேகத்தில் இயக்கப்பட்டு 10 மணி 30 நிமிடங்களில் மன்னார்குடி தொடருந்து நிலையத்தை இரவு 9.10 மணிக்கு சென்றடைகிறது. இதன் மொத்த பயண தூரம் 463 கிலோ மீட்டர் ஆகும். உட்காரும் வசதி மட்டுமே கொண்ட இந்த இந்த நகரங்களுக்கு இடையே இயக்கப்படும் தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தென்மேற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n\nSection::::வண்டி எண் 17408.\nஇந்த தொடருந்து வண்டியானது \nமன்னார்குடி தொடருந்து நிலையத்திலிருந்து \nஒவ்வொரு வாரமும் ஞாயிற்றுக்கிழமை, புதன் கிழமை மற்றும் வெள்ளிக்கிழமை என வாரம் மூன்று முறை காலை 05.45 மணிக்கு இயக்கப்பட்டு 17 நிறுத்தங்களில் மணிக்கு 44 கிலோ மீட்டர் வேகத்தில் இயக்கப்பட்டு 10 மணி 35 நிமிடங்களில் திருப்பதி தொடருந்து நிலையத்தை மாலை 16.20 மணிக்கு சென்றடைகிறது. இதன் மொத்த பயண தூரம் 463 கிலோ மீட்டர் ஆகும். உட்காரும் வசதி மட்டுமே கொண்ட இந்த நகரங்களுக்கு இடையே இயக்கப்படும் தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தென்மேற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n"}
{"id": "459969", "url": "https://ta.wikipedia.org/wiki?curid=459969", "title": "மெசொப்பொத்தேமியாவின் காலக்கோடுகள்", "text": "மெசொப்பொத்தேமியாவின் காலக்கோடுகள்\n\nமெசொப்பொத்தேமியாவின் காலக்கோடுகள்(கிமு 10,000 முதல் கிபி 661 முடிய) ஆசிய கண்டத்தின் தென்மேற்கு ஆசியாவில் பண்டைய அண்மை கிழக்கின் மெசொப்பொத்தேமியாவின் மட்பாண்டத்திற்கு முந்தைய புதிய கற்காலம் முதல் ராசிதீன் கலீபாக்கள் உள்ளிட்ட துவக்க கால இசுலாமிய ஆட்சிகள் நிறுவப்படும் வரையிலான கிமு 10,000 முதல் கிபி 661 முடிய வரையிலான கால வரிசைகள்:\n\nமெசொப்பொத்தேமியாவின் சுமேரிய நாகரிகம் உலக நாகரிகத்தின் தொட்டில் என அழைப்பர். சுமேரியர்கள் உலகிற்கு ஆப்பெழுத்து எழுத்துக்களை களிமண் பலகைகளில் எழுதி அறிமுகப்படுத்தினர். சுமேரியர்களும், அதன் பின் வந்த அரசமரபினரும் சிலைகள் வடிவத்தில் கடவுள் வழிபாட்டை கொண்டவர்கள்.\n\n\n\n\n\n"}
{"id": "459981", "url": "https://ta.wikipedia.org/wiki?curid=459981", "title": "தைவான் நீரிணை", "text": "தைவான் நீரிணை\n\nதைவான் நீரிணை (\"Taiwan Strait\"), மேலும் பிற பெயர்களால் அழைக்கப்படுவது, இது அகலத்தில் தைவான் தீவை சீனாவின் பிரதான நிலப்பகுதியிலிருந்து பிரிக்கும் பரந்த நீரிணை ஆகும். இந்த நீரிணையானது தற்போது தென்சீனக் கடலின் ஒரு பகுதியாக உள்ளது மேலும் வடக்கே கிழக்கு சீனக் கடலுடன் இணைகிறது. இந்த நீரிணையின் குறுகிய பகுதியானது அகலத்துடன் உள்ளது.\n\nSection::::பெயர்கள்.\nதைவான் நீரிணை முன்னாள் பெயர்கள் பெயர்களில் ஃபார்மோசா நீரிணை ( அல்லது ) போன்றவை அடங்கும். சீனாவின் புஜியான் மாகாணத்தில் புஜியான் நீரிணை அல்லது அல்லது புஜியான் என் நீரிணையின் மேற்கு கரையை குறிப்பிடுகிறது; மற்றும் பிளாக் டிச் (), என்று நீரிணையின் பெயரை ஹோக்கீன் மற்றும் கேசிய மொழியில் குறிப்பிடப்படுகிறது.\n\nSection::::நிலவியல்.\nதைவான் நீரிணை என்பது புஜியான் மாகாணத்தை தைவான் தீவிலிருந்து பிரிக்கும் நீரினைப் பகுதியாகும்.\n\nதற்போதைய சர்வதேச ஒப்பந்தம் தைவான் நீரிணையை வரையறுக்கவில்லை ஆனால் அதன் நீர்ப் பகுதியானது தென்சீனக் கடல் பகுதியாக கருதப்படுகிறது.   அதன் வடக்கு எல்லையானது கேப் ஃபுகுய் (தைவான் தீவின் வடக்கு திசை) முதல் நியுஷன் தீவு வரையும், தென் முனையானது பிங்டான் தீவு வரை சென்று பின்னர் மேற்கு நோக்கி 25 ° 24 ′ N. உடன் புஜியன் மாகாணத்தின் கடற்கரைவரை செல்கிறது. \n\nசர்வதேச நீர்பரப்புக்குரிய அமைப்பின் \"பெருங்கடல்கள் மற்றும் கடல்களின் வரம்புகள்\" என்னும் புதிய பதிப்பிற்காக இன்னும் அனுமதிக்கப்படாத வரைவு நூலில் தைவான் நீரிணை துல்லியமாக வரையறுக்கப்பட்டுள்ளத. அதில் இது வட பசிபிக் பெருங்கடலின் ஒரு பகுதியாக வகைப்படுத்துகிறது. மேலும் இதில் தைவான் நீரிணையை கிழக்கு சீனக்கடல் மற்றும் தென் சீனக் கடல்களுக்கு \"இடையில்\" உள்ள நீராக கொள்கிறது மற்றும் அதை வரையறுக்கிறது: \n\nபிரதான நிலப்பரப்பில் உள்ள சீன மக்கள் குடியரசு (பி.ஆர்.சி) மற்றும் தைவான் தீவில் உள்ள சீனக் குடியரசு (ஆர்.ஓ.சி) ஆகிய இரண்டும் பொருளாதாரத் தனியுரிமைப் பகுதியாக நீரிணைப்பு பகுதியைக் கருதும் ஒரு-சீனக் கொள்கையை ஆதரிக்கின்றன. நடைமுறையில், கிராஸ்-ஸ்ட்ரெய்ட் மீடியன் \"Hǎixiá Zhōngxiàn)\" என அழைக்கப்படும் ஒரு கடல் எல்லைக் கட்டுப்பாடு உள்ளது.\nமுழு நீரிணையும் ஆசியாவின் கண்டத் திட்டில் உள்ளது. இது கிட்டத்தட்ட ஆழத்திற்கும் குறைவாகவே உள்ளது. தைவானின் தென்மேற்கு கடற்கரையிலிருந்து அந்த ஆழத்தில் குறுகிய பள்ளத்தாக்கு உள்ளது. இது போல, நீரிணையில் பல தீவுகள் உள்ளன. புஜியான் கடற்கரையிலிருந்து மிகப்பெரிய மற்றும் மிக முக்கியமான தீவுகள் சியாமென் மற்றும் குலாங்யு, பிங்டன் (ஐ.எச்.ஓ விளக்கத்தின் \"ஹைட்டன்\"), கின்மென் மற்றும் மாட்சு போன்றவை ஆகும். முதல் மூன்று தீவுகள் சீன மக்கள் குடியரசின் கட்டுப்பட்டில் உள்ளன; நீரிணையில் உள்ள மற்ற இரண்டு தீவுகளான பெங்கு அல்லது பெஸ்கடோர்ஸ் ஆகியன சீனக் குடியரசால் கட்டுப்படுத்தப்படுகிறது. பெங்கு தீவுகளுக்கு வடக்கே 40-60 கிமீ (25–37 மைல்) தொலைவில் நீருக்கடியில் ஒரு பெரிய கடல் அடித்தள மேடு உள்ளது.\n\nடிங் ஆறு தவிர புஜியான் மாகாணத்தின் அனைத்து ஆறுகளும் தைவான் நீரிணையில் கலக்கின்றன. இதில் மிகப்பெரிய இரண்டு ஆறுகள் மின் மற்றும் ஜியுலாங் ஆகும் .\n"}
{"id": "459985", "url": "https://ta.wikipedia.org/wiki?curid=459985", "title": "ஏகாம்பரேஸ்வரர் கோயில், சென்னை", "text": "ஏகாம்பரேஸ்வரர் கோயில், சென்னை\n\nஏகாம்பரேஸ்வரர் கோயில் என்பது சென்னை பாரிமுனையில் (ஜார்ஜ டவுன்), உள்ள சிவன் கோவிலாகும். \n\nSection::::இருப்பிடம்.\nஇக்கோயில் சௌகார்பேட்டை தங்கசாலை என்ற மிண்ட் சாலையில் அமைந்துள்ளது. சென்னை சென்ட்ரலிலிருந்தும் பாரிமுனையிலிருந்தும் நடந்து செல்லும் தூரத்தில் அமைந்துள்ளது. இதனைச் சுற்றி இரண்டு சமண ஆலயங்களும் காந்தசாமி கோயிலும் உள்ளன. \n\nSection::::வரலாறு.\nஏகாம்பரேஸ்வரர் கோயில் 1680 களில் பிரிட்டிஷ் கிழக்கிந்திய கம்பெனியின் \"துபாஷ்\" பணியாளரான \"அலங்கநாத\" பிள்ளை அவர்களால் கட்டப்பட்டது. இந்த கோயில் மெட்ராஸ் நகரத்தின் 1710 வரைபடத்தில் \"அல்லிங்கள் பகோடா\" என்று குறிக்கப்பட்டுள்ளது.\n\nSection::::கோயில் அமைப்பு.\nஇக்கோவிலில் மூலவராக ஏகாம்பரநாதரும், அம்மனாக காமாட்சியும் உள்ளனர். இங்குள்ள மூலவர் சுயம்பு மூர்த்தியாக உள்ளார். இந்தத் தலம் நவகிரக பரிகாரத்தலமாகவும் திருமணத் தடை நீக்கும் தலமாகவும் நம்பப்படுகிறது. காமிகம் ஆகமப்படி உள்ளக் கோவிலின் தலவிருட்சமாக மாமரம் உள்ளது. திரிதள விமானமும் ஏழு நிலை இராஜகோபுரமும் கொண்டுள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது.\n\nSection::::விழாக்கள்.\nஇக்கோயிலில் ஐப்பசி மாதம் பூர நட்சத்திர தினத்தன்று நிகழும் திருக்கல்யாண விழா விமர்சையாகக் கொண்டாடப்படுகிறது\n"}
{"id": "459998", "url": "https://ta.wikipedia.org/wiki?curid=459998", "title": "மலயகேது", "text": "மலயகேது\n\nமலயகேது அலெக்ஸான்டரை எதிர்த்து போரிட்ட போரஸின் மகனாவர். போரஸுக்கு பிறகு விதஸ்தா நகரை தலைநகராக கொண்டு பஞ்சாப் பகுதிகளை ஆண்டார். இவரது மனைவியின் பெயர் சொர்ணமயி என்பதாகும். இவரை பற்றிய குறிப்புகள் சாணக்கியரின் அர்த்தசாஸ்த்திரத்தில் காணப்படுகின்றன. இவரை சந்திரகுப்தர் வெற்றி கொண்டார்.\n"}
{"id": "460010", "url": "https://ta.wikipedia.org/wiki?curid=460010", "title": "இர்டிஷ் ஆறு", "text": "இர்டிஷ் ஆறு\n\nஇர்டிஷ் ஆறு (\"Irtysh River\", , \"எர்ச்சிஸ் மாரன்\", \"erchleh\", \"twirl\"; ; , Ertis, ; சீன :额尔齐斯河, பின்யின் : \"É'ěrqísī hé,\" சியாவோஜிங்: عَعَرٿِسِ حْ; உய்குர்: إيرتيش, Әртиш, எர்டிஷ்; தடர்: சிரிலிக் Иртеш, லத்தீன் ஆர்டே, அரபு ﻴﺋرتئش, சைபீரிய தடர்: Эйәртеш, ஐயார்டெஸ் ') என்பது உருசியா, சீனா மற்றும் கஜகஸ்தானில் பாயும் ஒரு ஆறாகும். இது ஓப் ஆற்றின் பிரதான துணை ஆறாகும்.\n\nஇந்த ஆற்றின் மூலமானது மங்கோலியாவின் எல்லைக்கு அருகில் உள்ள துங்காரியாவில் (சீனாவின் சிஞ்சியாங்கின் வடக்கு பகுதி) மங்கோலியன் அல்தாயில் உள்ளது.\n\nஇர்டிஷ் முக்கிய துணை ஆறுகளில் டோபோல் நதி, டெமியங்கா நதி மற்றும் இஷிம் நதி ஆகியவை அடங்கும். ஒப்-இர்டிஷ் அமைப்பானது ஆசியாவில் ஒரு பெரிய வடிநில படுகையை உருவாக்குகிறது, இது மேற்கு சைபீரியச் சமவெளி மற்றும் அல்தாய் மலைகளை உள்ளடக்கியது.\n\nSection::::நிலவியல்.\n\"காரா-இர்டிஷ்\" (பரந்த இர்டிஷ், காரா என்பது துருக்கிய மொழிகளில் மிகப் பெரியது என்பதாகும், ஆனால் கருப்பு என்றும் பொருள் உண்டு. ஆனால் சூழலில் மற்றும் புவியியல் சொற்கள் பொதுவாக மிகப் பெரியது என்தையே குறிப்பிடுகின்றன) சீனாவின் சின்ஜியாங்கில் உள்ள மங்கோலியன் அல்டே மலைகளில் இருந்து, இர்டிஷ் கஜகஸ்தானில் உள்ள ஜாய்சன் ஏரி வழியாக வடமேற்கே பாய்கிறது, மேற்கு சைபீரியாவில் காந்தி- மான்சிஸ்க் அருகே ஓப் உடன் இணைவதற்கு முன்பு இஷிம் மற்றும் டோபோல் நதிகளை இணைத்துக் கொள்கிறது.\n\nகறுப்பு இர்டிஷ் (கசாக் மொழியில் \"காரா-இர்டிஷ்\", மற்றும் உருசிய மொழியில் \"செர்னி இர்டிஷ்\" ) என்ற பெயர் சில எழுத்தாளர்களால், குறிப்பாக ரஷ்யா மற்றும் கஜகஸ்தானில், ஆற்றின் மேல் பாதையில், அதன் மூலத்திலிருந்து ஜெய்சன் ஏரிக்குள் நுழைவதுவரை குறிப்பிடப்படுகிறது. பிளாக் இர்டிஷை என்ற சொல்லுக்கு மாறாக, வெள்ளை இர்டிஷ் என்ற சொல், ஜெய்சன் ஏரிக்கு கீழே உள்ள இர்டிஷ் ஆற்றைக் குறிக்க கடந்த காலத்தில் அவ்வப்போது பயன்படுத்தப்பட்டது; இப்போது இந்த பயன்பாடு பெரும்பாலும் வழக்கற்றுப் போய்விட்டது.\n\nSection::::பொருளாதார பயன்பாடு.\nகஜகஸ்தான் மற்றும் ரஷ்யாவில், ஏப்ரல் முதல் அக்டோபர் வரை பனி இல்லாத பருவத்தில் எண்ணைக் கப்பல்கள், பயணிகள் மற்றும் சரக்கு கப்பல்கள் ஆற்றில் பயணிக்கின்றன. அரசுக்கு சொந்தமான இர்டிஷ் ரிவர் ஷிப்பிங் நிறுவனத்தின் தலைமையகமாக விளங்கும் ஓம்ஸ்க் மேற்கு சைபீரியாவின் மிகப்பெரிய ஆற்றுத் துறைமுகமாக செயல்படுகிறது.\n\nஇந்த ஆற்றின் கஜகஸ்தான் பிரிவில் தற்போது மூன்று பெரிய நீர் மின் நிலையங்கள் உள்ளன, அவை பக்தர்மா, உஸ்ட்- காமெனோகோர்ஸ்க் மற்றும் ஷல்பின்ஸ்க் ஆகியவை ஆகும். உலகின் மிக ஆழமான மடை, ஆழத்தில் செல்கிறது. இது , உஸ்ட்-கமெனோகோர்ஸ்கில் உள்ள அணையை கடந்து சென்று நதி போக்குவரத்தை தடைசெய்யாமல் அனுமதிக்கிறது. இன்னும் பல அணைகள் இதன் குறுக்கே கட்ட திட்டங்கள் உள்ளன. \n\nசீனப் பகுதியில் பாயும் இர்டிஷ் ஆற்றுப் பகுதியில் மூன்று அணைகள் கட்டப்பட்டு வருகின்றன: கெகெட்டுஹோய் (可可托海) அணை ( ), கலாசுகே (喀腊塑克) அணை ( ), மற்றும் திட்டம் 635 அணை என்பதாகும். மேலும் இர்டிஷின் வலது துணை ஆறான புர்கின் ஆற்றின் குறுக்கே புர்கின் சோங்குயர் அணை மற்றும் புர்கின் ஷாங்கோ அணைகளும், மற்றும் துணை ஆறான ஹபா ஆற்றின் குறுக்கே ஜிலேபுலேக் அணை மற்றும் யமகுச்சி அணை ஆகியவை உள்ளன .\n\n1960 கள் மற்றும் 1970 களில் சோவியத் ஒன்றியத் திட்டமிடுபவர்கள் மற்றும் அறிவியலாளர்களால் பரவலாக விவாதிக்கப்பட்ட வடக்கு நதி புறமாற்ற திட்டங்களானது, மத்திய கஜகஸ்தான் மற்றும் உசுபெக்கிசுத்தான் நீர் பற்றாக்குறை பகுதிகளுக்கு இர்டிஷின் (மற்றும் ஓபின்) சில பகுதிகளுக்கு தண்ணீரை அனுப்பும் திட்டங்களாகும். இந்த பிரம்மாண்டமான நதிநீர் இணைப்பு திட்டங்கள் செயல்படுத்தப்படவில்லை என்றாலும், 1962 மற்றும் 1974 க்கு இடையில் ஒரு சிறிய இர்டிஷ்-கராகண்டா கால்வாய் வறண்ட கசாக் புல்வெளிகளிலுக்கும், நாட்டின் முக்கிய தொழில்துறை மையங்களில் ஒன்றான கராகண்டாவிற்கும் நீர் வழங்குவதற்காக கட்டப்பட்டது. 2002 ஆம் ஆண்டில், கால்வாயிலிருந்து இஷிம் நதி மற்றும் கஜகஸ்தானின் தலைநகரான நூர்-சுல்தானுக்கு நீர் வழங்குவதற்காக குழாய் அமைக்கப்பட்டது.\n"}
{"id": "460018", "url": "https://ta.wikipedia.org/wiki?curid=460018", "title": "உல்லால்", "text": "உல்லால்\n\n\"உல்லால்\"' கல்வி, வணிக மற்றும் தொழில்துறை மையமாக தெற்கு கன்னடா மாவட்ட மங்களூருவில் உள்ள ஒரு நகராட்சி ஆகும் இது துளுவிலும் கன்னடத்திலும் உள்ளால (ಉಳ್ಳಾಲ) என்று அழைக்கப்படும். இது மங்களூர் வட்டத்துக்கு உட்பட்டது. இது மண்ணெண்ணெய் பயன்பாடற்ற முதல் நகராட்சி என்ற பெருமையைப் பெற்றுள்ளது.\n\nஉல்லால் கல்வி, வணிக மற்றும் தொழில்துறை மையமாக தெற்கு கன்னடா மாவட்ட மங்களூருவில் உள்ள ஒரு நகராட்சி ஆகும். இது மங்களூர் நகர மையத்திலிருந்து 18 கி.மீ தொலைவில் அமைந்துள்ளது. மங்களூர் நகராட்சியுடன் உல்லால் நகர நகராட்சியும் ஒருங்கிணைந்த பகுதியை உருவாக்குகிறது, இது தற்போது பெங்களூருக்குப் பிறகு கர்நாடகாவில் இரண்டாவது பெரிய இடமாகும். பெரிய மங்களூர் பிராந்தியத்தை உருவாக்க உல்லால் நகர நகராட்சி மற்றும் சில கிராம பஞ்சாயத்துகளை இணைக்கும் திட்டமும் உள்ளது. உல்லால் இந்தியாவின் பழமையான நகரங்களில் ஒன்றாகும். 15 ஆம் நூற்றாண்டில் இது போர்த்துகீசியர்களின் ஆட்சியின் கீழ் வந்தது. அதன் புகழ்பெற்ற வரலாற்றின் எச்சங்கள் கடற்கரைகளிலும் உல்லாலின் பிற பகுதிகளிலும் காணப்படுகின்றன. \nSection::::சுற்றுலாத்தலங்கள்.\nசயீத் முஹம்மது ஷரீஃபுல் மதானி தர்கா , ஸ்ரீ சீரும்ப பகவதி கோயில் , சோமேசுவரர் கோயில், சோமேசுவரர் கடற்கரை, கடபரா ஜாரா தர்கா, கோடை மணல் கடற்கரை விடுதி, ராணிபுராவில்ராணி அப்பாக்கா சவுத்தாவின் கோட்டை , கே. பாண்டியராஜா பல்லால் நிறுவனங்கள் மற்றும் நர்சிங் கல்லூரி, செயின்ட் செபாஸ்டியன் தேவாலாயம் பெர்மன்னூர், சையித் மதானி நிறுவனங்கள், மீன் உணவு மற்றும் எண்ணெய் ஆலை, மற்றும் மேலங்கடியில் உள்ள ராணி அப்பாக்காவின் சமண கோயில் போன்ற சரித்திர முக்கியத்துவம் வாய்ந்த இடங்களை இது கொண்டுள்ளது.\n\nஅரேபிய கடலின் கரையில் உள்ள இந்த விசித்திரமான சிறிய கடல் நகரம் 1990 களின் பிற்பகுதியிலும் இந்த நூற்றாண்டின் தொடக்கத்திலும் ஏற்பட்ட பரந்த அளவிலான கடல் அரிப்பு ஏற்பட்டுள்ளது, அதிகாரிகள் ம் கடல் அருகில் மணல் பைகளை வைப்பதன் மூலம் சேதத்தை குறைக்க முயன்றனர். . ராணி அப்பாக்காவின் கோட்டையின் எச்சங்கள் சோமேசுவரர் கோயிலுக்கு அருகிலேயே காணப்படுகின்றன.\n\nSection::::குடிமை நிர்வாகம்.\nமங்களூர் நகர ஒருங்கிணைப்பில் மங்களூர் நகரக் கழகத்திற்குப் பிறகு உல்லால் நகராட்சி இரண்டாவது பெரிய நிர்வாகக் குழுவாகும். உல்லால் 1996 இல் நாகரா பஞ்சாயத்தாக உருவாக்கப்பட்டது. பின்னர் நகர முனிசிபல் கவுன்சில் 2006 இல் உருவாக்கப்பட்டது. பின்னர் 2014 இல் நகராட்சியாக மேம்படுத்தப்பட்டது . உல்லால் நகராட்சி 9,588 வீடுகளுக்கு மேல் மொத்த நிர்வாகத்தைக் கொண்டுள்ளது, இது நீர் மற்றும் கழிவுநீர் போன்ற அடிப்படை வசதிகளை வழங்குகிறது. நகராட்சி எல்லைக்குள் சாலைகள் அமைப்பதற்கும் அதன் அதிகார வரம்பிற்குள் வரும் சொத்துக்களுக்கு வரி விதிக்கவும் இது அங்கீகாரம் அளிக்கிறது.\n\nSection::::நிலவியல்.\nஉல்லால் இல் அமைந்துள்ளது. இது சராசரியாக 5 மீட்டர் (16   அடி).உயரத்தில் உள்ளது  \n\nSection::::தொழில்.\nஉல்லால் கர்நாடக மாநிலத்தில் முதல் \"மண்ணெண்ணெய் இல்லாத\" நகரம்.\nஇந்த நகரம் முக்கியமான மீன் வர்த்தக மையமாகும். மீன்பிடித்தல் மற்றும் பீடி உருட்டல் ஆகியவை இந்த நகரத்தில் வசிப்பவர்களின் முக்கிய தொழில்கள் ஆகும்.\n\nமொத்த மக்கள் தொகையில், 20,979 பேர் வேலை அல்லது வணிக நடவடிக்கைகளில் ஈடுபட்டுள்ளனர். இதில் 14,766 ஆண்கள், 6,213 பெண்கள். மக்கள் தொகை கணக்கெடுப்பில், தொழிலாளி என்பது வணிகம், வேலை, சேவை மற்றும் விவசாயி மற்றும் தொழிலாளர் செயல்பாடுகளைச் செய்யும் நபர் என வரையறுக்கப்படுகிறது. மொத்தம் 20979 உழைக்கும் மக்களில், 96.19% பேர் பிரதான பணியில் ஈடுபட்டுள்ளனர், மொத்த தொழிலாளர்களில் 3.81% பேர் ஓரளவு வேலைகளில் ஈடுபட்டுள்ளனர்.\n\nSection::::மக்கள்தொகை.\n2011 மக்கள் தொகை கணக்கெடுப்பின்படி, முஸ்லிம்கள் 56.10%, இந்துக்கள் 34.48%, கிறிஸ்தவர்கள் 9.34% மக்கள் தொகையில் உள்ளனர். 0-6 வயதுடைய குழந்தைகளின் எண்ணிக்கை 6278 ஆகும், இது உல்லால் (சிஎம்சி) மொத்த மக்கள் தொகையில் 11.68% ஆகும். உல்லால் மாநகராட்சியில், பெண் பாலியல் விகிதம் மாநில சராசரி 973 க்கு எதிராக 1025 ஆகும். மேலும், கர்நாடக மாநில சராசரி 948 உடன் ஒப்பிடும்போது உல்லாலில் குழந்தை பாலியல் விகிதம் 944 ஆக உள்ளது. உல்லால் நகரத்தின் கல்வியறிவு விகிதம் மாநில சராசரியான 75.36% ஐ விட 92.87% அதிகமாகும். உல்லாலில், ஆண்களின் கல்வியறிவு 96.42% ஆகவும், பெண் கல்வியறிவு விகிதம் 89.45% ஆகவும் உள்ளது. அட்டவணை சாதி (எஸ்சி) 1.67% ஆகவும், உல்லால் (சிஎம்சி) மொத்த மக்கள்தொகையில் அட்டவணை பழங்குடி (எஸ்.டி) 0.49% ஆகவும் உள்ளது.\n\nSection::::ஊடகம்.\nஉல்லால் சார்ந்த உள்ளூர் தொலைக்காட்சி சேனல்களில் போசா குரல் நியூஸ், அப்பாக்கா டிவி, சிசிஎன் டிவி, சிசிஎன் லைவ், சிசிஎன் நியூஸ், டெய்ல் டிவி போன்றவை அடங்கும்.\n\n"}
{"id": "460022", "url": "https://ta.wikipedia.org/wiki?curid=460022", "title": "காபூர் ஆறு (புறாத்து ஆறு)", "text": "காபூர் ஆறு (புறாத்து ஆறு)\n\nகாபூர் ஆறு (Khabur River) ( ', , ', , - Chaboras, Aborrhas, அல்லது Abura, ) என்பது சிரியாவில் உள்ள வற்றாத நதியான புறாத்து ஆற்றின் முக்கியத் துணை ஆறாகும். காபூர் ஆறானது துருக்கியில் உற்பத்தியானாலும், சுண்ணாம்புக் கரடு, ரா'வின் அல்-'அய்னைச் சுற்றி பொங்கி வருபவையே ஆற்றின் முக்கிய நீர் மூலம் ஆகும். பல முக்கிய ஆற்றுப் படுகைகள் அல் ஆசாகாவிற்கு வடக்கே காபூருடன் இணைகின்றன. இவை இணைந்து காபூர் முக்கோணம் என அழைக்கப்படும் பகுதியை உயர் காபூர் பகுதியில் உருவாக்குகின்றன. வடக்கிலிருந்து தெற்காக காபூர் வடிநிலத்தின் வருடாந்திர மழைப்பொழிவு 400 மிமீ இலிருந்து 200 மிமீ ஆக குறைவதால் இந்த ஆறானது வரலாறு முழுவதும் விவசாயத்திற்கான முதன்மை மூலமாக மாறியிருக்கிறது. காபூர் புசாய்ரா என்ற நகருக்கு அருகில் புறாத்து ஆறுடன் இணைகிறது.\n\nSection::::புவியியல்.\nஇந்த ஆற்றின் போக்கானது இரண்டு வேறுபட்ட மண்டலங்களாக பிரிக்கப்படலாம்: அவை, மேல் காபூர் பகுதி அல்லது அல்-ஆசாகாவின் வடக்கில் உள்ள காபூர் முக்கோணம், அல்-ஆசாகா மற்றும் புசாய்ரா ஆகியவற்றிற்கு இடைப்பட்ட இடை மற்றும தாழ் காபூர் என்பன ஆகும்.\n\nSection::::துணை நதிகள்.\nகாபூர் ஆற்றின் துணை நதிகள் கிழக்கில் இருந்து மேற்காக பட்டியலிடப்பட்டுள்ளன. இவற்றில் பெரும்பாலான ஆற்றுப்படுகைகள் ஆண்டின் பகுதியளவிற்குத் தான் நீரைக் கொணர்கின்றன..\n\nSection::::வரலாறு.\nஇந்த ஆறானது பல பழங்காலத்து ஆசிரியர்களால் வெவ்வேறு எழுத்தாளர்களால் குறிப்பிடப்பட்டுள்ளது. அவ்வாறான, வெவ்வேறு எழுத்தாளர்களால் பயன்படுத்தப்பட்ட வேறு வேறு பெயர்கள் பின்வருமாறு: தொலெமிமற்றும் மூத்த பிளினி ஆகியோர் \"சாபோராஸ்\" (), என அழைத்தனர். புரோகோபியஸ் இதை \"சாபுரா\" என அழைத்தார், இசுட்ராபோ, சோசிமஸ், மற்றும் அம்மியானஸ் மார்செலினஸ் இந்த ஆற்றை \"அபோராஸ்\" (Ἀβόρρας) என அழைத்தனர், மற்றும் சாராக்சின் ஐசிடோர் இந்த ஆற்றினை \"அபுராஸ்\"(Ἀβούρας) என அழைத்தனர். இந்த ஆறு தராசு மலைத்தொடரில் உருவான மெசபடோமியாவின் பெரிய ஆறு என அழைக்கப்படுகிறது. புரோகோபியஸ் இதை முக்கியத்துவம் வாய்ந்த ஆறு என அழைக்கிறார்.\n\nஇந்த ஆறானது பல சிறிய சிற்றோடைகளிலிருந்து நீரைப் பெறுகிறது. அவற்றின் பெயர்கள் பழங்கால எழுத்தாளர்களால் பின்வருமாறு குறிப்பிடப்படுகிறது. இவை இஸ்க்ரிடஸ்,(Procop. \"de Aedif.\" 2.7), தி கோர்டஸ்(Procop. \"de Aedif.\" 2.2), மற்றும் மைக்டோனியஸ், ஜூலியன் அப்போஸ்டேட் போன்றவை ஆகும்.\n\nகாபூர் ஆறானது சில நேரங்களில் சேபார் அல்லது கேபார் எனவும் அடையாளப்படுத்தப்படுகிறது. டெல் அபிபின் அமைவிடம் மற்றும் எசேக்கியேல் நூலின் பல முக்கிய காட்சிகளின் அமைப்பும் இந்த ஆற்றுடன் இணைத்து அடையாளப்படுத்தப்படுகிறது.\n\nSection::::நவீன காபூர் ஆற்றுப் பள்ளத்தாக்கு.\nகாபூர் ஆற்றுப் பள்ளத்தாக்குத் திட்டம் 1960 களில் தொடங்கியது.இத்திட்டம் பல அணைக்கட்டுகள்ளை மற்றும் கால்வாய்களைத் தொடராகக் கட்டுவதை உள்ளடக்கியதாகும். காபூர் வடிவிலும் பகுதியின் மிகப்பெரிய பாசனத்திட்டத்தின் பகுதியாக மூன்று அணைகள் கட்டப்பட்டுள்ளன. இதன் பகுதியாக புறாத்து ஆற்றின் குறுக்கே கட்டப்பட்டுள்ள தாப்கா அணைக்கட்டும் உள்ளடங்கும். டெல் டேமர் உபமாவட்டத்தின் பகுதியாக இருக்கும் காபூர் ஆறானது தன்னாட்சி அதிகாரம் பெற்ற அசீரிய அயலகச் சிற்றூருக்கு தாய் பிரதேசமாக இருக்கிறது. ராவின் அல்-அய்ன் மற்றும் அல்-ஹசாகா இடையே காபூரின் துணை நதிகளில் ஹசாகா மேற்கு மற்றும் ஹசாகா கிழக்கு ஆகிய இரண்டு அணைகள் கட்டப்பட்டுள்ளன.\n"}
{"id": "460023", "url": "https://ta.wikipedia.org/wiki?curid=460023", "title": "மகால் விரைவு தொடருந்து", "text": "மகால் விரைவு தொடருந்து\n\nமதுரை சந்திப்பு - சென்னை எக்மோர் விரைவு தொடருந்து அல்லது மகால் விரைவு தொடருந்து கும்பகோணம் சந்திப்பு வழித்தடத்தில் தெற்கு ரெயில்வே துறையால் இயக்கப்படும் இந்திய ரெயில்வே துறைக்கு சொந்தமான தொடருந்தாகும். இந்த வண்டி மதுரை சந்திப்பில் இருந்து திருச்சிராப்பள்ளி சந்திப்பு தஞ்சாவூர் சந்திப்பு, கும்பகோணம் சந்திப்பு, மயிலாடுதுறை சந்திப்பு, சிதம்பரம், விழுப்புரம் சந்திப்பு வழியாக சென்னை எக்மோர் சந்திப்பு நிலையத்தை சென்று அடைகிறது.\n\nமதுரை சந்திப்பு முதல் சென்னை எக்மோர் சந்திப்பு வரை இயக்கப்படும் தொடர் வண்டி 22624 என்ற எண்ணிலும் மறு மார்க்கமாக சென்னை எக்மோர் முதல் மதுரை சந்திப்பு வரை இயக்கப்படும் தொடர்ந்து 22623 என்ற எண்ணிலும் வாரம் இருமுறை இயங்கி வருகிறது.\n\nSection::::பெயர்க்காரணம்.\nதமிழ் நாட்டின் மதுரை மாவட்டத்தில் சுற்றுலாத் தலங்களில் ஒன்றான நாயக்கர் கால கட்டிடக்கலைக்கு சான்றாக விளங்கும் நாயக்கர் மகால் வரலாற்று சின்னத்தை பெருமைப்படுத்தும் விதமாக விதமாக இந்த தொடருக்கு மகால் விரைவு தொடருந்து என பெயர் சூட்டப்பட்டுள்ளது.\n\nSection::::இழுவை இயந்திரம்.\nஇவ்விரு நிலையங்களுக்கும் இடையே உள்ள இருப்புப்பாதையில் மின்சார இழுவை வசதி இன்னமும் அமல்படுத்தப் படாத படாத காரணத்தால் பொன்மலை ரயில்வே பணிமனையால் பராமரிக்கப்படும் WDM 3A என்ற டீசல் இழுவை இயந்திரம் பயன்படுத்தி இந்த தொடர்வண்டி இயக்கப்படுகிறது .\n\nSection::::பயணத்திட்டம்.\nமகால் விரைவு தொடருந்து கீழ்க்கண்ட வழிமுறையில் இயக்கப்பட்டு வருகிறது.\n\nதிருவிழா மற்றும் சிறப்புக் காரணங்களால் சில நேரங்களில் மேல்மருவத்தூர் நிலையத்திலும் நிறுத்தப்படுவது உண்டு.\n\nSection::::பயணப் பெட்டிகளின் வடிவமைப்பு.\nமுதல் வகுப்பு ஈரடுக்கு குளிர்சாதன பெட்டி ஒன்று, இரண்டாம் வகுப்பு மூன்றடுக்கு பெட்டிகள் இரண்டு, முன்பதிவு கொண்ட படுக்கை வசதி கொண்ட பெட்டிகள் எட்டு, முன்பதிவு வசதி இல்லாத பொதுப் பெட்டிகள் நான்கு, இரண்டாம் வகுப்பு சரக்கு பெட்டிகள் இரண்டு என மொத்தம் பதினேழு பெட்டிகள் இணைக்கப்பட்டுள்ளது. கிழே வரிசைக்கிரமம் சுட்டப்பட்டுள்ளது.\n\nEN—SLR—UR--UR—S8--S7—S6--S5—S4--S3—S2--S1—B2--B1—HA1—UR--UR—SLR\n\nபயணிகளின் எண்ணிக்கை, விழாக்காலங்கள் போன்றவைகளைப் பொறுத்து ரெயில்வே நிர்வாகத்துறையினர் பெட்டிகளின் எண்ணிக்கை மற்றும் நிறுத்தங்கள் போன்றவற்றை அவ்வப்போது மாற்றம் செய்து அறிவிப்பார்கள்.\n\nSection::::வண்டி எண் 22623.\nஇந்த மகால் விரைவு தொடருந்து வண்டியானது சென்னை எக்மோர் தொடர்வண்டி நிலையத்திலிருந்து ஒவ்வொரு வாரமும் ஞாயிற்றுக்கிழமை மற்றும வெள்ளிக்கிழமை என வாரம் இரு முறை இரவு 11.50 மணிக்கு இயக்கப்பட்டு செங்கல்பட்டு சந்திப்பு, விழுப்புரம் சந்திப்பு, திருப்பாதிரிப்புலியூர், சிதம்பரம், மயிலாடுதுறை,கும்பகோணம், தஞ்சாவூர் சந்திப்பு,திருச்சிராப்பள்ளி சந்திப்பு, திண்டுக்கல் சந்திப்பு என ஒன்பது நிறுத்தங்களை மணிக்கு 55 கிலோ மீட்டர் வேகத்தில் இயக்கப்பட்டு 10 மணி 10 நிமிடங்களில் மதுரை தொடருந்து நிலையத்தை மறுநாள் காலை 10:00 மணிக்கு சென்றடைகிறது. இதன் மொத்த பயண தூரம் 561 கிலோ மீட்டர் ஆகும். இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தெற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n\nSection::::வண்டி எண் 22624.\nமறுமார்க்கமாக இந்த 22624 என்ற எண்ணைக் கொண்ட தொடருந்து வண்டியானது மதுரை தொடருந்து நிலையத்திலிருந்து ஒவ்வொரு வாரமும் வியாழக்கிழமை மற்றும் சனிக்கிழமை என வாரம் இரு முறை இரவு 09.05 மணிக்கு இயக்கப்பட்டு ஒன்பது நிறுத்தங்களில் மணிக்கு 55 கிலோ மீட்டர் வேகத்தில் இயக்கப்பட்டு 10 மணி 10 நிமிடங்களில் சென்னை எக்மோர் தொடருந்து நிலையத்தை மாலை 07.15 மணிக்கு சென்றடைகிறது. இதன் மொத்த பயண தூரம் 463 கிலோ மீட்டர் ஆகும். இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தென்மேற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n"}
{"id": "460047", "url": "https://ta.wikipedia.org/wiki?curid=460047", "title": "மின்பணியாளர்", "text": "மின்பணியாளர்\n\nமின்சாரம் தொடர்பான வேலைகளைச் செய்பவர்கள் மின்பணியாளர் என்று அழைக்கப் படுகின்றனர். இதற்கான சான்றிதழ் படிப்பை அரசு தொழிற்பயிற்சி நிறுவனங்கள் வழங்குகின்றன. அரசு அங்கீகாரம் பெற்ற தனியார் பயிற்சி நிறுவனங்களும் இந்தப் பயிற்சியை வழங்குகின்றன. \n\n\nSection::::இந்தச் சான்றிதழ் படிப்புக்கான தகுதி:.\nபத்தாம் வகுப்பு படித்தவர்கள் இந்த சான்றிதழ் படிப்பில் சேரலாம். இது இரண்டு ஆண்டுகள் படிப்பாகும். இதில் படிப்பவர்களுக்கு கோட்பாடுகளில் குறைந்த நேரமும், நடைமுறைகளில் அதிக நேரமும் பயிற்சி அளிக்கப் படுகிறது.\n\nSection::::வேலைவாய்ப்பு:.\nமன்பணியாளர் சான்றிதழ் படிப்பு படித்தவர்கள் வேலை வாய்ப்பகங்களில் பதிவு செய்து கொண்டு, தொழிற்சாலைகளில் மின்பணியாளராக பணிக்குச் சேரலாம். மின்பணியாளர் சான்றிதழ் படிப்பு முடித்தவர்கள் தமிழ்நாடு மின் உரிமம் வழங்கும் வாரியத்தில் விண்ணப்பித்து பி மின் உரிமம் பெற்று, கட்டிடங்கள், தொழிற்சாலைகளில் மின் அமைப்புப் பணிகளில் ஈடுபடலாம். ஆனாலும் இவர்கள் 63கேவிஏ அளவுள்ள மன்அழுத்தப் பணிகளில் தான் ஈடுபட முடியும். \n\nSection::::பயிற்சி நிறுவனங்கள்:.\nமின்பணியாளர் சான்றிதழ் பயிற்சி வழங்கும் அரசு தொழிற்பயிற்சி நிறுவனங்கள் பெரும்பாலும், இந்தியாவின் அனைத்து ஊர்களிலும் உள்ளன."}
{"id": "460048", "url": "https://ta.wikipedia.org/wiki?curid=460048", "title": "அஃபாண்டி அருங்காட்சியகம், யோகியகார்த்தா, ஜாவா", "text": "அஃபாண்டி அருங்காட்சியகம், யோகியகார்த்தா, ஜாவா\n\nஅஃபாண்டி அருங்காட்சியகம் (Affandi Museum) இந்தோனேஷியாவில் ஜாவாவில் யோகியகார்த்தா என்னுமிடத்தில் உள்ள ஒரு அருங்காட்சியகம் ஆகும்.\n\nகஜா வோங் ஆற்றின் கரையின்மீது அமைந்துள்ள, சோலோ தெருவில் உள்ள ஒரு இடத்தில் ஓவியர் அஃபாண்டி தனக்காக பிரத்தியேகமாக ஒரு வீட்டை வடிவமைத்து கட்டினார். அந்த இடம் அவர் வரைந்த ஓவியங்களைக் காட்சிப்படுத்துகின்ற ஒரு அருங்காட்சியகமாகச் செயல்பட்டு வருகிறது. இந்த கட்டிடம் தனித்த தன்மையோடு கட்டப்பட்டதாகும். வாழை இலையை ஒத்தது போல அமைந்துள்ள கூரையைக் கொண்டு இந்தஅருங்காட்சியகம் உள்ளது. அருங்காட்சியகத்தில் அஃபாண்டியின் 250 ஓவியங்கள் காட்சியில் உள்ளன. அதிக காற்று ஈரப்பதம் மற்றும் வெப்பநிலை ஆகியன ஓவியங்களின் நிலையைக் குறித்து கவலைகளை உண்டாக்கும் அளவு உள்ளது. அஃபாண்டி அறக்கட்டளை அருங்காட்சியகத்தை நிர்வகிக்கும் பொறுப்பை மேற்கொண்டுள்ளது. போதிய நிதி இல்லாமையாலும், வருவாய் இல்லாததாலும் அருங்காட்சியகத்தை நிர்வகிக்க அந்த அறக்கட்டளை சற்று சிரமப்பட்டு வருகிறது கடினம்.\n\nதான் இயற்கை எய்துவதற்கு முன்பாக, அஃபாண்டி தனது சொந்த அருங்காட்சியகத்தில் பல மணி நேரம் உட்கார்ந்து, அவரது ஓவியங்களை உன்னிப்பாகக் கவனித்து வந்தார். அவர் ஒருமுறை கூறினார், \"நான் எளிமையாக இறக்க விரும்புகிறேன். யாருக்கும் தேவையற்ற தொந்தரவு தர நான் விரும்பவில்லை. அப்போதுதான் நான் அமைதியாக இறைவனை சென்று சேரமுடியும்.\"\n\nபல வகையான நோய்களின் சிக்கலால் பாதிக்கப்பட்ட அஃபாண்டி மே 23, 1990 புதன்கிழமை அன்று இறந்தார். அவர் எப்போதும் தனது குடும்பத்தினரும், தன் படைப்புகளும் தன்னைச் சூழ்ந்து இருக்க வேண்டும் என அவர் விரும்பினார். அவருடைய விருப்பத்திற்கேற்ப அவருடைய உடல் அந்த அருங்காட்சியக வளாகத்தில் அடக்கம் செய்யப்பட்டது.\n\nSection::::நடவடிக்கைகள்.\nஅருங்காட்சியகத்தில் ஸ்டுடியோ தொடர்பான செயன்மைகள் மேற்கொள்ளப்பட்டுவருகின்றன. கஜா வோங் ஸ்டுடியோ குழந்தைகள் மற்றும் பெரியவர்களுக்காக ஓவிய வகுப்புகளை நடத்துகிறது. பட்டறைகள் மற்றும் ஓவிய செயல்முறைகள் நடத்தப்பட்டு வருகின்றன.\n\nSection::::கலைப்படைப்பு.\nஅஃபாண்டி தீட்டிய பல ஓவியங்கள் அஃபாண்டி அருங்காட்சியகத்தில் நிரந்தரமாக காட்சிக்கு வைக்கப்பட்டுள்ளன:\n\n\nமேற்கண்ட ஓவியங்களுடன் அஃபாண்டி சேகரித்த பிற சக கலைஞர்களான சிந்து சுட்ஜோஜோனோ, பசுகி அப்துல்லா, அம்ரஸ் நடால்ஸ்யா (சிற்பங்கள்), பார்லி, போபோ இஸ்கந்தர், ஹேந்திர குணவன் மற்றும் படாரா லூபிஸ் ஆகியோரின் படைப்புகள் ஆகியோரின் கலைப் படைப்புகளும் சேகரிக்கப்பட்டு சேகரிக்கப்பட்டு காட்சிக்கு வைக்கப்பட்டுள்ளன.\n\nSection::::காட்சிக்கூடம் 1.\nகாட்சிக்கூட 1இல் அஃபாண்டிக்கு சொந்தமான மதிப்புமிக்க பொருள்களைக் காணமுடியும். அறையின் ஒரு மூலையில், 1976 கோல்ட் காலண்ட் வகையைச் சேர்ந்த கார் உள்ளது. பச்சை நிற மஞ்சள் நிறத்தில் உள்ள அதனை ஒரு மீனை உருவாக்குவதற்காக மாற்றியமைத்துள்ளனர். மேலும் போக்குவரத்திற்காக பயன்படுத்திய பழைய காற்று சுழற்சி இங்கு காட்சிப்படுத்தப்பட்டுள்ளது.\n\nSection::::காட்சிக்கூடம் 2.\nகாட்சிக்கூடம் 2இல் இளைய மற்றும் மூத்த ஓவியர்களின் ஓவியங்களைக் காணலாம்.1988 ஆம் ஆண்டு திறந்து வைக்கப்பட்ட காட்சிக்கூடமானது இரு தளங்களைக் கொண்டு அமைந்துள்ளது. பல்வேறு கோணங்களில் இந்த ஓவியங்களைக் காண முடியும். முதல் தளத்தில் அப்ஸ்டாக்ட் எனப்படும் சுருக்க பாணியிலான ஓவியங்கள் உள்ளன. இரண்டாவது தளத்தில் யதார்த்தை வெளிப்படுத்துகின்ற பாணியில் உள்ள ஓவியங்கள் உள்ளன.\n\nSection::::காட்சிக்கூடம் 3.\nகாட்சிக்கூடம் 3 ஒரு தனித்தன்மை வாய்ந்த கட்டிட அமைப்பில் உள்ளது. இதன் கூரையானது வாழை இலையை ஒத்த வகையில் அமைந்துள்ளது. மூன்று மாடியினைக் கொண்டு அமைந்துள்ள இந்த தளம் உள்ளது. முதல் மாடியில் கஜா வோங் காட்சிக்கூடம் உள்ளது. இது ஒரு காட்சியறையாகவும் உள்ளது. இங்கு குழந்தைகள் தம் ஓவியத் திறனை வளர்த்துக்கொள்ள வாய்ப்புள்ளது. இரண்டாவது மாடியில் ஓவியங்கள் மறுசீரமைப்பு அறையாக செயல்பட்டு வருகிறது. நிலத்தடியில் உள்ள தளத்தில் ஓவியச் சேகரிப்புகள் பாதுகாத்து வைக்கப்பட்டுள்ளன.\n\n"}
{"id": "460056", "url": "https://ta.wikipedia.org/wiki?curid=460056", "title": "அகுங் ராய் கலை அருங்காட்சியகம், உபுத்", "text": "அகுங் ராய் கலை அருங்காட்சியகம், உபுத்\n\nஅகுங் ராய் கலை அருங்காட்சியகம் (Agung Rai Museum of Art) என்பது இந்தோனேசியாவின் பாலி நகரில் உபுத் என்னுமிடத்தில் அமைந்துள்ள ஒரு அருங்காட்சியகமாகும்.\n\nSection::::அமைவிடம்.\nஅகுங் ராய் கலை அருங்காட்சியகம் ARMA என்றும் அழைக்கப்படுகிறது. இந்த அருங்காட்சியகம் பெங்கோசெகன் சாலை , உபுத் 80571, இந்தோனேசியா என்ற முகவரியில் அமைந்துள்ளது பார்வையாளர்கள் இந்த அருங்காட்சியக்தை 09:00 முதல் 18:00 வரை பார்வையிடலாம்.\n\nSection::::தொடக்கம்.\nஅகுங் ராய் கலை அருங்காட்சியகம் ஒரு குறிப்பிட்ட நோக்கத்திற்காக திறந்து வைக்கப்பட்டதாகும். பாலி இனத்தைச் சேர்ந்த ஆங் ராய் என்பவர் இது தொடங்கிவைக்கப்பட்டது. அவர் தன் வாழ்க்கை முழுவதையும் பாலியின் கலை, பண்பாடு ஆகியவற்றிற்காகவே அர்ப்பணித்த பெருமையுடையவர். அலுவல்பூர்வமாக இந்த அருங்காட்சியகம் 9 சூன் 1996 ஆம் நாள் அன்று இந்தோனேசியாவில் கல்வி மற்றும் பண்பாட்டுத் துறை அமைச்சரான மபேராசிரியர் முனைவர் இங்க். வாடிமன் சோஜோனேகோரோ அவர்களால் திறந்துவைக்கப்பட்டது. இந்த அருங்காட்சியகமானது 13 மே 1996 ஆம் நாள் அன்று அமைக்கப்பட்ட அர்மா அறக்கட்டளையால் நிர்வகிக்கப்படுகிறது. இந்த அருங்காட்சியகம் வாரத்திற்கு நான்கு முறை நிகழ்வுகளை நடத்துகின்றது. இங்கு உள்ளூரில் உள்ள குழந்தைகள் பாரம்பரிய நடனத்தை கற்றுக்கொள்வதற்கான மையம் செயல்பட்டு வருகிறது. அருங்காட்சியகத்தைப் பார்வையிட வருகின்ற பார்வையாளர்களின் பயன்பாட்டிற்காக பண்பாடு தொடர்பான செயன்மைகள் இங்கு மேற்கொள்ளப்பட்டு வருகின்றன.\n\nSection::::இலக்குகள்.\nஇவ்வருங்காட்சியகத்தின் முதன்மை இலக்குகளாக பின்வருவன அமையும் :\n\nஇங்குள்ள காட்சிப்பொருள்களில் பாரம்பரிய காலம் முதல் தற்காலம் வரையிலான சேகரிப்புகள் அடங்கும். கமாசனின் செவ்வியல்சார் ஓவியம், 1930கள் மற்றும் 1940களைச் சேர்ந்த பௌட்டன் கலைஞர்களின் மிகச் சிறந்த படைப்புகள், மற்றும் பாலித்தீவில் மட்டுமே காணப்படுகின்ற, 19ஆம் நூற்றாண்டின் ஜாவா கலைஞர்களான ராடென் சலேஹ் மற்றும் ஸ்யாரீப் புஸ்டமான் ஆகியோரின் படைப்புகளும் இங்கு காட்சிப்படுத்தப்பட்டுள்ளன. மேலும் குறிப்பிடத்தக்கதாக பாலி கலைஞர்களான முதலாம் கஸ்டி ந்யோம் லெம்பாட், இடா பாகஸ் மேட், அனக் ஆங்க் கேடே சோப்ரட் மற்றும் முதலாம் கஸ்டி மெட் டெப்லாக் போன்றோரின் படைப்புகளும் அடங்கும். பாலிப் பகுதியில் வாழ்ந்து, படைப்புகளை உருவாக்கிய வெளிநாட்டு கலைஞர்களான வில்லியம் கேராட், கோப்கர் ரடால்ப் போனட், மற்றும் வில்லியம் டூயிஜேவார்ட் ஆகியோர் உள்ளிட்டோரின் படைப்புகளும் இந்த அருங்காட்சியகத்தில் முக்கிய இடத்தைப் பெறுகின்றன. இது அருங்காட்சியகத்திற்கும் மேம்பட்ட நிலையில் தம் பணியினை ஆற்றி வருகிறது. இங்கு நிகழ்த்துகலைக்கான மையம் உள்ளது. பார்வையாளர்கள் அங்கு நிலையாகக் காணப்படுகின்ற ஓவியங்கள், சிறப்பு நிலையில் அமைந்த தற்காலிகக் கண்காட்சிகள், அரங்க நிகழ்வுகள், நடனம், இசை மற்றும் ஓவிய வகுப்புகள் ஆகியவற்றில் தம்மை ஈடுபடுத்திக்கொள்ளலாம். அங்குள்ள நூலகம், படிப்பறை உள்ளிட்ட வசதிகளைப் பயன்படுத்திக்கொள்ளலாம். இந்த அருங்காட்சியகம் நடத்துகின்ற பண்பாட்டுப் பணிப்பட்டறைகள்,மாநாடுகள், கருத்தரங்குகள், பயிற்சித்திட்டங்கள் ஆகியவற்றில் தம்மை ஈடுபடுத்திக்கொள்ளும் வகையில் கலந்து கொள்ளலாம். சிறப்பான தரம் வாய்ந்த பல்வகைப் பணிகளை பலவகையான பண்பாட்டுப் பின்புலத்தோடு இந்த அருங்காட்சியகம் வழங்கி வருவது குறிப்பிடத்தக்கதாகும். பாலியின் தனித்தன்மையை கொண்டு அமைந்துள்ள பண்பாட்டு பாரம்பரியத்தை அனுபவிக்கவும், கற்றுக் கொள்ளவும் விரும்புவோருக்கு இது பல வகையில் உதவி வருகிறது. என்றும் இயங்கும் நிறுவனம் என்ற சிறப்பினைக் கொண்டு அமைந்துள்ள இந்த அகுங் ராய் கலை அருங்காட்சியகம் பாலியின் கலைகளைப் பாதுகாக்க புதிய வகையான வாய்ப்புகளை வழங்கி வருவதில் எப்போதும் முன்னிடத்தில் இருக்கிறது.\n\n\n"}
{"id": "460084", "url": "https://ta.wikipedia.org/wiki?curid=460084", "title": "கொங்கு விரைவு தொடருந்து", "text": "கொங்கு விரைவு தொடருந்து\n\n12647 மற்றும் 12648 என்ற எண்களில் இந்திய ரெயில்வே துறையினரால் நிஜாமுதீன் தொடர்வண்டி நிலையம், டெல்லி மற்றும் தமிழ்நாட்டின் கோயம்புத்தூர் நகரம் சந்திப்பு ஆகிய இரு நிலையங்களுக்கு இடையே வாரமொரு முறை இயக்கப்படும் தொடருந்து கொங்கு விரைவு தொடருந்து ஆகும். 2000 ம் ஆண்டு மார்ச் 3 ம் தேதி முதல் இந்த தொடருந்து இயக்கப்பட்டு வருகிறது.\n\nSection::::பெயர்க்காரணம்.\nகோவை, திருப்பூர், ஈரோடு,  சேலம், தருமபுரி ஆகிய மாவட்டங்களின் வழியாக இந்த தொடருந்து இயக்கப்படுகிறது. \nபழங்காலத்தில் கிழக்கில் தொண்டை நாடும், தென் கிழக்கில் சோழ நாடும் மற்றும் தெற்கே பாண்டிய நாடு ஆகியவற்றால் சூழப்பட்டு சேரர்களால் ஆளப்பட்ட இந்த மாவட்டங்கள் \nகொங்குநாடு (Kongu Nadu) அல்லது \"கொங்கு மண்டலம்\" என்று அழைக்கப்படுகிறது. எனவே இந்த மாவட்டங்களின் வழியாக இயக்கப்படும் இந்த தொடருந்து கொங்கு விரைவு தொடருந்து என பெயரிடப்பட்டது.\nSection::::சேவைகள்.\nஇந்த கொங்கு விரைவு தொடருந்து ஒவ்வொரு புதன்கிழமைகளில் நிஜாமுதீன் தொடர்வண்டி நிலையம், டெல்லியில் இருந்தும், ஒவ்வொரு ஞாயிற்றுக்கிழமைகளில் தமிழ்நாட்டின் கோயம்புத்தூர் நகரம் சந்திப்பில் இருந்துமாக வாரமொரு முறை இயக்கப்பட்டு வருகிறது. இதன் மொத்த பயணதூரம் 2716 கிலோ மீட்டராகும். அதனை சுமாராக 47 மணி நேரத்தில் கடக்கிறது.\n\nSection::::வழித்தடம் மற்றும் நிறுத்தங்கள்.\n2000 ம் ஆண்டு ஆரம்பித்த போது ஜோலார்பேட்டை மற்றும் ரேணிகுண்டா வழியாக இயக்கப்பட்ட இந்த தொடருந்து 2001ம் ஆண்டு முதல் பெங்களூரூ வழியாக மாற்றப்பட்டு இயங்கி வருகிறது. கோயம்புத்தூர் நிலையத்திலிருந்து ஆரம்பித்து பெங்களூரூ, காச்சிகுடா, நாக்பூர், போபால், குவாலியர், ஆக்ரா என 27 நிலையங்களைக் கடந்து நிஜாமுதீன் நிலையத்தை நான்கு நாட்கள் பயணித்து வந்து அடைகிறது. \nSection::::பயணப்பெட்டிகளின் வடிவமைப்பு.\nஅதிகபட்ச வேகமான மணிக்கு 110 கிலோமீட்டரைத் தாங்கும் வகையில் இந்த தொடருந்தின் பெட்டிகள் வடிவமைக்கப்பட்டுள்ளது. மேலும் இந்த தொடருந்தின் பெட்டிகள், 12681 மற்றும் 12682 என்ற எண்களின் கீழ் தெற்கு ரெயில்வே துறையால் இயக்கப்படும் கோயம்புத்தூர்- சென்னை சென்ட்ரல் வாரயிறுதி தொடருந்துடன் பகிர்ந்து கொள்ளப்பட்டு வருகிறது. \nஈரடுக்கு குளிர்சாதன வசதி கொண்ட ஒரு பெட்டி, மூன்றடுக்கு குளிர்சாதன வசதி கொண்ட இரு பெட்டிகள், முன்பதிவு மற்றும் படுக்கை வசதி கொண்ட பதினான்கு பெட்டிகள், முன்பதிவில்லாத பொதுப்பெட்டிகள் மூன்று, இரண்டாம் வகுப்பு சரக்கு பெட்டிகள் இரண்டு, மாற்றுத்திறனாளிகளுக்கான பெட்டி ஒன்று என மொத்தம் 24 பெட்டிகளைக் கொண்டு கீழ்க்கண்ட வரிசையில் இணைக்கப்பட்டு இந்த தொடருந்து இயக்கப்பட்டு வருகிறது.\nநாற்பத்து ஏழு மணி நேரம் பயணிக்கும் தொலைதூர பயணிகள் தொடருந்தாக இருப்பினும் மற்ற தொலைதூர தொடருந்தில் இருப்பது போல இந்த வண்டியில் சமையலறைப் பெட்டி இணைக்கப்படவில்லை. மாறாக வெவ்வேறு சந்திப்பு நிலையங்களில் நிறுத்தப்படும் போது பயணிகளுக்கான உணவுகளை ஏற்றி பரிமாறுகின்றனர்.\n\nSection::::வண்டி எண் 12647.\n\"'கொங்கு விரைவு தொடருந்து\" வண்டியானது கோயம்புத்தூர் சந்திப்பு தொடர்வண்டி நிலையத்திலிருந்து ஒவ்வொரு வாரமும் ஞாயிற்றுக்கிழமையில் மதியம் 2.55 மணிக்கு இயக்கப்பட்டு பெங்களூரூ, காச்சிகுடா, நாக்பூர், போபால், குவாலியர், ஆக்ரா என 27 நிலையங்களை மணிக்கு 57 கிலோ மீட்டர் வேகத்தில் இயக்கப்பட்டு 47 மணி 20 நிமிடங்களில் ஹஸ்ரத் நிஜாமுதீன் தொடர்வண்டி நிலையத்தை மூன்றாம் நாள் மதியம் 2.15 மணிக்கு சென்றடைகிறது. இதன் மொத்த பயண தூரம் 2682 கிலோ மீட்டர் ஆகும். இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தெற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n\nSection::::வண்டி எண் 12648.\nமறுமார்க்கமாக இந்த 12648 என்ற எண்ணைக் கொண்ட தொடருந்து வண்டியானது ஹஸ்ரத் நிஜாமுதீன் தொடர்வண்டி நிலையத்திலிருந்து ஒவ்வொரு வாரமும் புதன்கிழமை காலை 08.35 மணிக்கு இயக்கப்பட்டு இருபத்தி ஏழு நிறுத்தங்களைக் கடக்க மணிக்கு 57 கிலோ மீட்டர் வேகத்தில் இயக்கப்பட்டு 48 மணி 40 நிமிடங்களில் கோயம்புத்தூர் சந்திப்பு தொடர்வண்டி நிலையத்தை வெள்ளிக்கிழமை காலை 09.15 மணிக்கு சென்றடைகிறது. இதன் மொத்த பயண தூரம் 2675 கிலோ மீட்டர் ஆகும். இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தென்மேற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n"}
{"id": "460085", "url": "https://ta.wikipedia.org/wiki?curid=460085", "title": "பாலி அருங்காட்சியகம், தென்பசார்", "text": "பாலி அருங்காட்சியகம், தென்பசார்\n\nபாலி அருங்காட்சியகம் (Bali Museum), இந்தோனேசியாவின் பாலியில் தென்பசார் என்னுமிடத்தில் அமைந்துள்ள கலை மற்றும் வரலாற்றின் அருங்காட்சியகமாகும். தென்பசார் பாலியின் தலைநகரமும் ஆகும். இது பாலி தீவில் அமைந்துள்ளது. தென்பசார் பாலியின் முக்கிய நுழைவாயிலாகக் கருதப்படுகிறது. \nSection::::பாலியின் சிறப்பு.\nபாலித் தீவானது இயற்கை இடங்கள், கலை மற்றும் கலாச்சார நிகழ்வுகள், சமையல் மற்றும் வரலாற்று இடங்கள் போன்ற ஒரு அருங்காட்சியகமாகவே திகழ்கிறது. இவையனைத்யும் ஒரே இடத்தில் காண சிறந்த தேர்வாக பாலி உள்ளது. பாலியில் உள்ள பெரும்பாலான கலைக்கூடங்களில் முக்கியமானதாகக் கருதப்படுவது ஒரு ஓவிய அருங்காட்சியகம் ஆகும். மேலும், உபுத்தின் சுற்றுலா தலங்களில் அமைந்துள்ள பாலியில் உள்ள ஓவியம் அருங்காட்சியகத்திற்கான மைய இடமாக கருதப்படுகிறது. பாலியில் ஒரு ஓவியக் காட்சிக்கூடம் மட்டுமே உள்ளது என்பதற்கு மாற்றாக அதில் மேலும் பல சிறப்புக்கூறுகள் உள்ளன. அத்தகையினைப் பெறுவது தென்பசாரில் உள்ள அருங்காட்சியகமாகும். இந்த அருங்காட்சியகம் டென்பசார் பாலி மாகாண அரசு அருங்காட்சியகம் என்ற பெயரிலும் அழைக்கப்படுகிறது. இது பாலி மாகாண அரசால் நிர்வகிக்கப்படுகிறது.\n\nSection::::வரலாறு.\nபாலி மாகாண அரசு அருங்காட்சியகத்தை அமைப்பதற்கான ஆரம்ப காலத் திட்டமானது WFJ க்ரூன் என்பவரால் மேற்கொள்ளப்பட்டது. அவர் ஒரு வெளிநாட்டவர். அவர் 1909 ஆம் ஆண்டு முதல் 1913 ஆம் ஆண்டு வரை தெற்கு பாலியில் உதவி குடியிருப்பாளராக பணியாற்றியவர் ஆவார். ஆரம்பத்தில் 1910 ஆம் ஆண்டில், ஆர்கா கட்டிடத்தின் கட்டுமானப் பணியிலிருந்து தொடங்கியது. மூன்று பேர் ஆர்கா கட்டிடக் கட்டமைப்பின் கட்டடக் கலைஞர்கள் ஆவர். அவர்கள் நான் குஸ்டி கெடே கேதுட் காண்டெல், நான் குஸ்டி கேதுட் ராய், கர்ட் கிரண்ட்லர் (ஜெர்மன் குடிமகன்) ஆகியோர் ஆவர். பாலி நகரின் மன்னர்களால் ஆர்கா கட்டட அமைப்பின் கட்டுமானத்திற்கு நிதி வழங்கப்பட்டது. அக்காலகட்டத்தில் அந்த மன்னர்களின் ஆட்சி இருந்து வந்தது.தபனன் மன்னன் தொடங்கி, புலேலெங்கின் மன்னன், கரங்கசெம் மன்னன் ஆகியோர் அப்போது ஆட்சி செய்து வந்தனர். 1930 ஆம் ஆண்டில், பழைய பாலினீஸ் பணித் துறையில் பணி புரிந்தவரான டபிள்யூ.டி. ஸ்டூட்டர்ஹிம் என்பவர் இனவழி பாரம்பரியப் பாணியில் அந்தக் கட்டடத்தின் பணிகளை நிறைவு செய்ய பெரும் பங்களித்தார். அருங்காட்சியகத்தின் செயல்பாடுகளை தொடர்ந்து மேற்கொள்ளும் வகையில் 1932 ஆம் ஆண்டில் ஒரு அமைப்பு ஓர் அடித்தள நிலையில் உருவாக்கப்பட்டது. டிசம்பர் 8, 1932 அன்று, டென்பசாரில் உள்ள பாலினீஸ் அருங்காட்சியகத்தின் திறந்துவைக்கப்பட்டது.\n\nSection::::அமைப்பு.\nபாலி அருங்காட்சியகம் முதலில் 2,600 சதுர மீட்டர் நிலப்பரப்பை மட்டுமே கொண்டு அமைந்திருந்தது. இந்த அருங்காட்சியகத்தில் வெளிப்புற முற்றம், மத்திய உள் முற்றம் மற்றும் உள் முற்றத்தில் மூன்று கட்டிட பிரிவுகள் அமைந்துள்ளன. ஒவ்வொரு முற்றத்தின் பகுதியிலும் சுவர்கள் பிணைக்கப்பட்டுள்ளன, மேலும் ஒவ்வொரு முற்றமும் ஒரு நுழைவு வாயிலோடு இணைக்கப்பட்டுள்ளது. உட்புற முற்றத்தில், மூன்று கட்டிடங்கள் உள்ளன. ஒவ்வொரு கட்டிடமும் அருங்காட்சியகத்தின் கட்டுமானத்திற்கு நிதியளித்த மன்னர் ஆண்டுவந்த பகுதிகளின் அடிப்படையில் பெயர் சூட்டப்பட்டு அழைக்கப்பட்டன. அவை முறையே கரங்கசெம் கட்டிடம், தபனன் கட்டடம், மற்றும் புலேலெங் கட்டிடம் என்பனவாகும். இந்தோனேசியா நாட்டின் சுதந்திர தினத்தன்று இந்த அருங்காட்சியகத்தின் நிர்வாகம் பாலியின் மாகாண நிர்வாகத்தால் கையகப்படுத்தப்பட்டது. பின்னர் ஜனவரி 5, 1965 ஆம் நாளன்று, இந்தோனேசிய அரசு அதன் கட்டுப்பாட்டை எடுத்துக் கொண்டது. பின்னர் அப்பொறுப்பினை கல்வி மற்றும் கலாச்சாரத் துறை அலுவலகங்கள் ஏற்றுக்கொண்டன. பின்னர் கல்வி மற்றும் கலாச்சார அலுவலகங்கள் துறை இந்த அருங்காட்சியகத்திற்கு பாலி மாநில அரசு அருங்காட்சியகம் என்ற பெயர் சூட்டியது.\n\nSection::::விளக்கம்.\nபாலி அருங்காட்சியகமானது, 1931 ஆம் ஆண்டில் கட்டிடக் கலைஞர் பி.ஜே.மூஜென் என்பவரால் கட்டப்பட்டது. தென்பசாரில் முன்னாள் அரச அரண்மனை இருந்த இருப்பிடத்திற்கு அருகில் இது உள்ளது. அது 1906 ஆம் ஆண்டில் டச்சு தலையீட்டின் காரணமாக பாலி ஒட்டமொத்தமாக அழிக்கப்பட்டதாகும். மேலும் அதன் வெளிப்புற சுவர்களுக்காகவும் முற்றங்களுக்காகவும் ஒரு முன்மாதிரியாக அமைந்து விளங்குகிறது.\n\nபாலி அருங்காட்சியகத்திற்குள் நான்கு முக்கிய கட்டிடங்கள் காணப்படுகின்றன, \"தபனன்\" நாடக முகமூடிகள் மற்றும் இசைக்கருவிகள், \"கரங்கசெம்\" சிற்பங்கள் மற்றும் ஓவியங்கள், \"புலேலெங்\" ஜவுளி மற்றும் \"திமூர்\" தொல்பொருள்கள் ஆகியவற்றைக் கொண்டு இந்த அருங்காட்சியகம் அமைந்துள்ளது. இவை இங்கு காட்சிப்படுத்தப்பட்டுள்ளன.\n\nஇதுதென்பசாரின் மத்திய சதுக்கத்தின், தமன் புபுட்டான் என்னும் பகுதியின், கிழக்குப் பகுதியில் அமைந்துள்ளது. . \n\n"}
{"id": "460150", "url": "https://ta.wikipedia.org/wiki?curid=460150", "title": "சேலம் கொங்குனாடு கலை மற்றும் அறிவியல் கல்லூரி", "text": "சேலம் கொங்குனாடு கலை மற்றும் அறிவியல் கல்லூரி\n\nசேலம் கொங்குனாடு கலை மற்றும் அறிவியல் கல்லூரி ( Kongunaadu Arts and Science College), மாமங்கம் சேலத்தின் பெரியார் பல்கலைக்கழகத்துடன் இணைக்கப்பட்டுள்ளது.\n\nSection::::அறிமுகம் :.\nதமிழ்நாட்டின் மாமங்கத்தில் அமைந்துள்ள சேலம் கொங்குநாடு கலை மற்றும் அறிவியல் கல்லூரி (எஸ்.கே.ஏ.எஸ்.சி) இந்தியாவின் பிரபலமான கல்லூரிகளில் ஒன்றாகும். ஐசிபிஎஸ்இயில் கல்லூரியை 11 பேர் மதிப்பிட்டுள்ளனர். கல்லூரி நீண்ட காலமாக பல்கலைக்கழக மானிய ஆணையத்தால் அங்கீகரிக்கப்பட்டுள்ளது. \n\nசேலம் கொங்குநாடு கலை மற்றும் அறிவியல் கல்லூரி ஐசிபிஎஸ்இயில் பார்வையாளர்களால் 17 முறை பார்க்கப்பட்டது. \n\nகல்லூரி ஒரு சிறந்த கல்வித் தடத்துடன் தமிழ்நாட்டில் முதலிடம் பெற்ற கல்லூரிகளில் ஒன்றாகக் கருதப்படுகிறது.\n\nSection::::படிப்புகள் :.\nசேலம் கொங்குனாடு கலை மற்றும் அறிவியல் கல்லூரி, மாமங்கம் பல்வேறு பட்டப்படிப்பு படிப்புகள் மற்றும் முதுகலை படிப்புகளை வழங்குகிறது.\n\nSection::::உதவிபெறாத உதவிபெறும்:.\n பி.ஏ ஆங்கில இலக்கியம் ,பி.எஸ்.சி கணிதம் பி.எஸ்.சி கணிதம்,\n\nSection::::இணையதளம்.\n<nowiki>https://www.kongunaducollege.ac.in</nowiki>\n\n<nowiki>https://www.way2college.com</nowiki>\n\n<nowiki>https://www.shiksha.com/college/kongunadu-arts-and-science-college</nowiki>"}
{"id": "460152", "url": "https://ta.wikipedia.org/wiki?curid=460152", "title": "தி காவிரி கலை மற்றும் அறிவியல் மகளிர் கல்லூரி", "text": "தி காவிரி கலை மற்றும் அறிவியல் மகளிர் கல்லூரி\n\nதி காவிரி கலை மற்றும் அறிவியல் மகளிர் கல்லூரி(kaveri arts and science clg) சேலத்தின் பெரியார் பல்கலைக்கழகத்துடன் இணைக்கப்பட்டுள்ளது.\n\nSection::::அறிமுகம் :.\nதி காவிரி கலை மற்றும் அறிவியல் மகளிர் கல்லூரி என்பது இந்தியாவில் தமிழ்நாட்டின் சேலம் மாவட்டம், மேட்டூர் வட்டம், மேச்சேரி காளிப்பட்டியில் ஈரோடு-பெங்களூர் நெடுஞ்சாலையில் உள்ள ஒரு மகளிர் கலை அறிவியல் கல்லூரி ஆகும்.\n\nஇக் கல்லூரி \"தி காவிரி கல்வி அறக்கட்டளை\"யால் 2017 இல் உருவாக்கப்பட்ட கல்வி நிறுவனங்களில் ஒன்றாகும். இது சேலம் பெரியார் பல்கலைக்கழகத்தின் கட்டுப்பாட்டில் உள்ள கல்லூரி ஆகும்.\n\nSection::::படிப்புகள் :.\nஇங்கு ஐந்து இளநிலைப் பட்டப்படிப்புகள் வழங்கப்படுகின்றன.\n\nSection::::இணையதளம்.\n<nowiki>http://kavery.org.in/arts/index.html</nowiki>\n\n<nowiki>https://collegedunia.com/</nowiki>\n\n<nowiki>https://kaveri.edu.in/kcasc/</nowiki>"}
{"id": "460171", "url": "https://ta.wikipedia.org/wiki?curid=460171", "title": "சோங்குவா ஆறு", "text": "சோங்குவா ஆறு\n\nசோங்குவா ஆறு (\"Songhua River\" மேலும் \"Haixi\" அல்லது \"Xingal\", முன்னர் \"Sunggari\" என அழைக்கப்பட்டது ) என்பது சீனத்தின் முதன்மை ஆறுகளில் ஒன்றாகும். மேலும் இது அமுர் ஆற்றின் ஒரு பெரிய துணை ஆறு ஆகும். இது சுமார் சீன வட கொரிய எல்லையில் உள்ள சாங்பாய் மலைகளிலிருந்து சீனாவின் வடகிழக்கு சிலின் மாகாணம் மற்றும் ஹெய்லோங்ஜியாங் மாகாணங்கள் வழியாக பாய்கிறது.\n\nஇந்த ஆறு நிலப் பரப்பில் பாய்கிறது. மேலும் ஆண்டுக்கு நீரை வெளியேற்றுகிறது.\n\nவடகிழக்கு சீனா சமவெளியானது மிகவும் சமதளமானது. இதனால் இதன்வழியாக பாயும் இந்த ஆற்றை வளைவு நெளிவு மிக்க ஆறாகிவிட்டது. இதனால் ஆற்றின் முந்தைய பாதைகளின் எச்சங்களாக, குதிரை குளம்பு ஏரிகளை உருவாக்கி, காலப்போக்கில் நெளியாறாக பாய்கிறது.\n\nSection::::நிலவியல்.\nஇந்த ஆறு சீனா - வட கொரியா எல்லைக்கு அருகிலுள்ள ஹெவன் ஏரிக்கு தெற்கே உருவாகிறது.\n\nஅங்கிருந்து பாயும்போது பைஷன், ஹாங்ஷி மற்றும் ஃபெங்மேன் நீர் மின் ஆற்றல் அணை போன்றவை குறுக்கே கட்டப்பட்டிருக்க, அதைக்கடந்து அங்கிருந்து அது வடக்கு நோக்கி பாய்கிறது. ஃபெங்மேன் அணை நீளமுள்ள ஒரு நீர்தேக்கம் ஆகும். அணைக்கு கீழே, சோஙுவா ஆறானது சிலின் மாகாணம் வழியாக வடக்கே பாய்கிறது, பின்னர் இதன் மிகப்பெரிய துணை ஆறான நென் ஆறு, டானுக்கு அருகில் சேரும் வரை, வடமேற்கே பாய்கிறது.\n\nபின்னர் சோங்குவா கிழக்கு நோக்கி கார்பின் வழியாக, நகரத்தைக் கடந்த பிறகு, தெற்கிலிருந்து ஆஷி நதியும், பின்னர் வடக்கிலிருந்து ஹுலன் நதியும் இணைகின்றன.\n\n2007 ஆம் ஆண்டில் பேயன் அருகே ஒரு புதிய அணை கட்டப்பட்டது, இதன் மூலம் டாடிங்ஷான் நீர்த்தேக்கம் உருவாக்கப்பட்டது, இதன் தென் கரையில் உள்ள அழகிய பகுதிக்கு ( சீன : 大 顶 山; பின்யின் : டா டங் ஷான்; ஆங்கிலம்: \"பிக்\" டாப் \"மவுண்டன்\" ) என்று பெயரிடப்பட்டது.\n\nஇந்த ஆறு ஜியாமுசி வழியாகவும், லெஸ்ஸர் ஜிங்கான் மலைத்தொடரின் தெற்கேயும் பாய்கிறது, இறுதியில் அமுர் ஆற்றுடன் டோலாங்ஜியாங், ஹிலோங்ஜியாங்கில் கலக்கிறது.\n\nஇந்த ஆறானது நவம்பர் பிற்பகுதியிலிருந்து மார்ச் வரை உறைகிறது. வசந்த காலத்தின் போது மலைப் பகுதிகளில் உள்ள பனி உருகும்போது இந்த ஆற்றில் வெள்ளப் பெருக்கு தோன்றுகிறது. இந்த ஆற்றில் நடுத்தர அளவிலான கப்பல்களானது ஹார்பின் பகுதி வரை செல்லக்கூடியதாக உள்ளது . சிறிய சிறு மரக்கலன் மூலமாக சோங்குவா ஆற்றில் சிலின் மாகாணம் மற்றும் நென் ஆற்றில் கிகிஹார் வரையிலும் செல்ல முடியும்.\n\nஆற்றோரத்தில் உள்ள நகரங்கள் பின்வருமாறு:\n\n\nSection::::வரலாறு.\n2005 நவம்பர் மாதத்தில் இந்த ஆறானது வேதிப் பொருளான பென்சீனால் மாசுபட்டது. இந்த நிகழ்வினால் ஹர்பின் நகருக்கு நீர் விநியோகம் நிறுத்தப்பட்டது. இந்த கசிவானது நீண்டது. அதன்பிறகு இந்த மாசானது இறுதியில் சீன உருசிய எல்லையில் உள்ள அமுர் (ஹெய்லாங்) ஆற்றை அடைந்து கலந்தது. ஜூலை 28, 2010 அன்று, சீனாவின் ஜிலின் நகரத்தில் உள்ள இரண்டு இரசாயன ஆலைகளில் இருந்து பல ஆயிரம் பீப்பாய்கள் வெள்ளத்தால் அடித்துச் செல்லப்பட்டன. அவற்றில் சில ட்ரைமெதில்சில் குளோரைடு மற்றும் ஹெக்ஸாமெதில்டிசிலோக்சேன் போன்ற வெடிக்கும் பொருள்கள் இருந்தன. 2016 ஆம் ஆண்டில், ஜிலின் நகருக்கு அருகிலுள்ள பகுதி ஒரு சிறு வெள்ளத்தால் பாதிக்கப்பட்டது.\n"}
{"id": "460172", "url": "https://ta.wikipedia.org/wiki?curid=460172", "title": "உருமியா ஏரி", "text": "உருமியா ஏரி\n\nஉருமியா ஏரி (பாரசீக: دریاچه ارومیه, தாரியாசே-யே உருமியே) ஈரானில் உள்ள நீர்வெளியேற்றுப் பாதையில்லா ஒரு உப்பு ஏரி. இந்த ஏரி ஈரானின் கிழக்கு அஜர்பைஜான் மற்றும் மேற்கு அஜர்பைஜான் மாகாணங்களுக்கிடையில், காஸ்பியன் கடலின் தென்பகுதியின் மேற்கில் அமைந்துள்ளது. இதன் பரப்பளவு சுமார் 5,200 சதுர கிமீ (2,000 சதுர மைல்), நீளம் 140 கிமீ (87 மைல்), அகலம் 55 கிமீ (34 மைல்), மற்றும் அதிகபட்ச ஆழம் 16 மீ (52 அடி). இந்த ஏரி முழு அளவாக இருந்தபோது மையக்கிழக்கின் மிகப்பெரிய ஏரியாகவும், பூமியின் ஆறாவது பெரிய உப்பு நீர் ஏரியாகவும் இருந்தது. இந்த ஏரியில் பாயும் ஆறுகள் அணைகளால் தடுக்கப்படுவதாலும், சுற்றியுள்ள பகுதியிலிருந்து நிலத்தடி நீர் பெருமளவில் எடுக்கப்படுவதாலும் அதன் முந்தைய அளவிலிருந்து 10% ஆக சுருங்கிவிட்டது.\n\nஉருமியா ஏரி அதிலுள்ள சுமார் 102 தீவுகளடன் ஈரானிய சுற்றுச்சூழல் துறையால் ஒரு தேசியப் பூங்காவாகப் பாதுகாக்கப்பட்டுவருகிறது.\n\nSection::::பெயர்கள் மற்றும் சொற்பிறப்பியல்.\nரிச்சர்ட் நெல்சன் ஃப்ரை இந்த ஏரியின் பெயர் உரார்சிய வம்சாவளியிலிருந்து வந்திருக்கலாம் என்றுரைத்தார், தாமசு பறோ இந்தோ-ஈரானியச் சொல்லான அலை எனப் பொருள்தரும் \"உருமி\" அல்லது சலனம், அலை எனப் பொருள்தரும் \"உரும்யா\" என்பதிலிருந்து தோன்றியிருக்கலாம் என்று கண்டுரைத்தார்.\n\nஇந்த ஏரி பாரசீக மொழியில் \"தாரியாசே-யே உருமியே\" (دریاچه ارومیه) என்றும், அஜர்பைஜானியில் \"உர்மு கோலூ\" என்றும், குர்தி மொழியில் \"ஜெரிவர்-ஈ வெர்மி\" என்றும் குறிப்பிடப்படுகிறது. அதன் பாரம்பரிய ஆர்மீனியப் பெயர் \"கபுட்டான் த்சோவ்\" (Կապուտան ծով), அதாவது \"நீல கடல்\". ஷாஹி தீவில் வசிப்பவர்கள் அஜர்பைஜானியில் உள்ள ஏரியைக் கடல் என்று பொருள்படும் \"தாரியா\" என்று குறிப்பிடுகின்றனர்.\n\nஅதன் பழைய பாரசீக பெயர் \"மிளிர்வது\" என்று பொருள்படும் \"சிக்காஸ்ட்\", இது ஏரியின் நீரில் படிந்தவாறும் அதன் கரையோரங்களிலும் காணப்படும் மிளிரும் தாதுத் துகள்களைக் குறிக்கிறது. இடைக்காலத்தில் இது பாரசீக மொழியில் \"வான்நீலம்\" எனப் பொருள்தரும் சொல்லிருந்து \"கபுடா ஏரி (கபோடன்)\" என அறியப்பட்டது. அதன் லத்தீன் பெயர் லாகுஸ் மத்தியானுஸ், எனவே இது சில நூல்களில் மத்தியானுஸ் ஏரி அல்லது மேட்டீன் ஏரி என குறிப்பிடப்படுகிறது.\n\nSection::::தொல்லியல் மற்றும் வரலாறு.\nஉருமியா ஏரி, புதிய கற்காலத்தைச் சேரந்த பல தொல்லியல் தளங்களைக் கொண்டுள்ளது. இப்பகுதியில் உள்ள குடியேற்றங்களின் தொல்பொருள் அகழ்வாராய்ச்சிகளில் கிமு 7,000 மற்றும் அதற்குப் பிறகான கலைப்பொருட்கள் கண்டுபிடிக்கப்பட்டுள்ளன.\n\nஉருமியா ஏரியின் தென்மேற்கே உள்ள டெப்பே ஹசன்லு தொல்லியல் தளத்து அகழ்வாராய்ச்சிகள் கிமு ஆறாம் ஆயிரமாண்டைச் சேர்ந்த வாழ்விடங்களை வெளிப்படுத்தியுள்ளன. இதற்குத் தொடர்புடைய மற்றொரு தளம் உருமியா ஏரியின் கிழக்குக் கரையில் உள்ள யானிக் டெப் ஆகும், இது 1950 கள் மற்றும் 60 களில் சி. ஏ. பர்னியால் அகழாய்வு செய்யப்பட்டது.\n\nஇப்பகுதியில் உள்ள மற்றொரு முக்கியமான தளம், ஹஜ்ஜி ஃபிரூஸ் டெப் ஆகும், அங்கு திராட்சை ஒயின் பற்றிய பழமையான தொல்பொருள் சான்றுகள் கண்டுபிடிக்கப்பட்டுள்ளன. குல் டெப் ஜோல்பா என்பது அராக்ஸஸ் ஆற்றிலிருந்து 10 கி.மீ தெற்கே ஜொல்பா வட்டத்திலுள்ள ஒரு தளமாகும். இது செப்புக் காலத்தைச் (கிமு 5000-4500) சேர்ந்தது.\n\nசே கிர்தான் குர்கன்கள் உருமியா ஏரியின் தென் கரையில் அமைந்துள்ளன. அவற்றில் சில 1968 மற்றும் 1970 ஆம் ஆண்டுகளில் ஓ. மஸ்கரெல்லாவால் அகழாய்வு செய்யப்பட்டன. முதலில் மிகவும் அண்மைக்காலத்தவை என கருதப்பட்ட அவை இப்போது நான்காவது ஆயிரமாண்டின் இரண்டாம் பாதியைச் சேர்ந்தவையென அறியப்பட்டுள்ளன,\n\nஉருமியா ஏரியைப்பற்றிய ஆரம்ப குறிப்புகளில் ஒன்று கி.மு 9 ஆம் நூற்றாண்டின் அசிரியப் பதிவுகளாகும். அங்கு, ஷால்மனேசர் III (கிமு 858–824) ஆட்சியின் பதிவுகளில், உருமியா ஏரியின் பகுதி இரண்டு பெயர்களில் குறிப்பிடப்பட்டுள்ளது: பார்சுவாஸ் (அதாவது பாரசீகர்கள்) மற்றும் மாத்தாய் (அதாவது மித்தானி). இவை இடங்களா அல்லது பழங்குடியினரைக் குறிக்கின்றனவா என்பதும் தனிப்பட்ட பெயர்கள் மற்றும் \"மன்னர்கள்\" பட்டியலுடன் அவர்களின் உறவு என்ன என்பதும் தெளிவாகத் தெரியவில்லை. ஆனால் மாத்தாய் என்பது மேதியர்கள் என்பதும் மேலும் மொழியியல் வழியாக பார்சுவாஸ் என்ற பெயர் பழைய பாரசீக சொல்லான பார்சாவுடனும் பொருந்துகிறது.\n\nஇந்த ஏரி மன்னேயன் அரசின் மையமாக இருந்துள்ளது. ஏரியின் தெற்கே ஹசன்லுவின் இடிபாடுகளின்படி அது ஒரு மன்னே குடியேற்றமாக இருந்திருக்க வாய்ப்புள்ளது. சிதியர்கள், சகர்கள், சர்மாட்டியன் அல்லது சிம்மேரியன் என பல்வேறு விதமாக அடையாளம் காணப்பட்ட ஈரானிய மக்களான மாத்தியானி அல்லது மாத்தியேனியால் மன்னே கைப்பற்றப்பட்டது. அதன் பெயர் மக்களிடமிருந்து ஏரிக்கு வழங்கப்பட்டதா அல்லது ஏரியிடமிருந்து மக்களுக்கு வழங்கப்பட்டதா என்பது தெளிவாகத் தெரியவில்லை, ஆனால் அந்த நாடு மேட்டீன் அல்லது மேட்டியன் என்று அழைக்கப்பட்டு, ஏரிக்கு அதன் லத்தீன் பெயரைக் கொடுத்தது.\n\n1603-1618 ஆம் ஆண்டு ஒட்டோமான்-சஃபாவிட் போரின் போது உருமியா போர் 1604 இல் ஏரிக்கு அருகில் நடந்தது. கடந்த ஐநூறு ஆண்டுகளில் உருமியா ஏரியைச் சுற்றியுள்ள பகுதி ஈரானியர்கள், அசீரியர்கள் மற்றும் ஆர்மீனியர்கள் வசிக்கும் இடமாக உள்ளது.\n\nSection::::வேதியியல்.\nஇந்த ஏர்யின் Na மற்றும் Cl செறிவு இயற்கை கடல் நீரின் செறிவைவிட சுமார் நான்கு மடங்கு அதிகமாகும். ஏரியின் வடக்குப்பகுதியை ஒப்பிடும்போது சோடியம் அயனிகள் தெற்கில் சற்றே அதிகச்செறிவில் உள்ளன. தெற்குப்பகுதியின் குறைவான ஆழம் மற்றும் அதிக நிகர ஆவியாதல் இதன் காரணிகள்.\n\nஇந்த ஏரி, 2008 இல் நிறைவடைந்த உருமியா ஏரிப்பாலம் மற்றும் அதனுடன் தொடர்புடைய தரைப்பாலங்களால் வடக்கு தெற்காக பிரிக்கப்பட்டுள்ளது, இந்த பாலம் 1.5 கிலோமீட்டர் (0.93 மைல்) இடைவெளியை மட்டுமே வழங்குகிறது, இது இரண்டு பிரிவுகளுக்கிடையில் குறைவானநீர் பரிமாற்றத்தை மட்டுமே ஏற்பட வழிவகைசெய்கின்றது. வறட்சி மற்றும் ஏரியின் படுகையில் விவசாய நீருக்கான அதிகரித்த தேவைகள் காரணமாக, அண்மைய ஆண்டுகளில் ஏரியின் உப்புத்தன்மை 300 கிராம்/லிக்கு மேல் உயர்ந்துள்ளது.\n\nSection::::நவீன சூழலியல்.\n2014 மற்றும் 2016 ஆம் ஆண்டுகளில் உருமியா ஏரியில் பல்லுயிர் பெருக்கத்தின் சமீபத்திய சரிபார்ப்பு பட்டியல்களின் அடிப்படையில், இது 62 வகையான ஆர்க்கிபாக்டீரியா மற்றும் பாக்டீரியாக்கள், 42 வகையான நுண்ணுயிர்பூஞ்சான்கள், 20 வகையான மிதவைத் தாவரங்கள், 311 வகையான தாவரங்கள், ஐந்து வகையான மெல்லுடலிகள், 226 வகையான பறவைகள், 27 வகையான நீர்நில வாழ்விகள் மற்றும் ஊர்வன மற்றும் 24 வகையான பாலூட்டிகள் ஆகியவற்றைக் கொண்டுள்ளது. 47 புதைபடிவங்கள் இப்பகுதியில் பதிவு செய்யப்பட்டுள்ளன.\n\nஉருமியா ஏரி யுனெஸ்கோ உயிர்க்கோளக் கூலம் மற்றும் ராம்சார் தளம் என பன்னாட்டளவில் பதிவுசெய்யப்பட்ட பாதுகாக்கப்பட்ட பகுதி. ஈரானிய சுற்றுச்சூழல் துறை, ஏரியின் பெரும்பகுதியை ஒரு தேசியப் பூங்காவாக அறிவித்துள்ளது.\n\nஇந்த ஏரியில் நூற்றுக்கும் மேற்பட்ட சிறிய, பாறைகளாலான தீவுகள் உள்ளன, அவை பூநாரை, கூழைக்கடா, துடுப்பு வாயன், அரிவாள் மூக்கன், பெரிய நாரை, கடல் புறா உள்ளிட்ட பல பறவை இனங்களின் இடம்பெயர்வுகளின் போது நிறுத்துமிடங்களாக திகழ்கின்றன. அண்மைய வறட்சி ஏரிக்கு ஆண்டுதோறும் வரும் நீரின் அளவைக் கணிசமாகக் குறைத்துள்ளது. இது ஏரியின் நீரின் உப்புத்தன்மையை அதிகரித்துள்ளது, இதனால் ஒரு பெரிய பூநாரைக் கூட்டம் போன்ற ஆயிரக்கணக்கான புலம்பெயர்ந்த பறவைகள் தங்குமிடமாக இருந்த அதன் சூழல் மாறியுள்ளது. உருமியா ஏரிப்பாலத்தின் வடக்கேயுள்ள ஏரியின் பாதியிலும் உப்புத்தன்மை அதிகரித்துள்ளது.\n\nஅதிக உப்புத்தன்மையின் காரணமாக, ஏரி இனி எந்த மீனினத்தையும் நிலைநிறுத்தாது. ஆயினும், உருமியா ஏரி ஆர்ட்டெமியா எனப்படும் கூனிறாட்களின் குறிப்பிடத்தக்க இயற்கை வாழ்விடமாக கருதப்படுகிறது. இது பூநாரைகள் போன்ற புலம்பெயர்ந்த பறவைகளுக்கு உணவாகும். 2013 ஆம் ஆண்டின் முற்பகுதியில், ஈரானிய ஆர்ட்டெமியா ஆராய்ச்சி மையத்தின் தலைவர் உப்புத்தன்மை கடுமையாக அதிகரித்ததால் \"ஆர்ட்டெமியா உருமியானா\" அழிந்துவிட்டதாக கூறினார். இருப்பினும் இந்த மதிப்பீடு கேள்விக்குள்ளாக்கப்பட்டுள்ளது. ஏனெனில் இந்த இனத்தின் மற்றொரு கூட்டம் சமீபத்தில் கிரிமியா மூவலந்தீவில் உள்ள கயாஷ்கய் உப்பு ஏரியில் கண்டுபிடிக்கப்பட்டுள்ளது.\n"}
{"id": "460177", "url": "https://ta.wikipedia.org/wiki?curid=460177", "title": "மங்களூர் விரைவு தொடருந்து", "text": "மங்களூர் விரைவு தொடருந்து\n\nசென்னை எக்மோர்- மங்களூர் சென்ட்ரல் மங்களூர் விரைவு தொடருந்து என்பது தமிழ்நாடு மாநிலத்தில் சென்னை நகரத்தின் கர்நாடக மாநிலத்தில் மங்களூரு நகரத்தையும் கேரள மாநிலம் வழியாக இணைக்கும் தெற்கு ரயில்வே துறையினரால் வகையில் இயக்கப்படும் தொடருந்து சேவை ஆகும். சென்னை, விழுப்புரம், திருச்சிராப்பள்ளி, கரூர், ஈரோடு, கோயம்புத்தூர், பாலக்காடு, மலப்புரம், கோழிக்கோடு, கண்ணூர், காசர்கோடு மற்றும் மங்களூர் என தென்னிந்தியாவின் பல முக்கியமான நகரங்களை இணைக்கும் வகையில் இந்த தொடருந்து இயக்கப்படுகிறது.\n\nSection::::வரலாறு.\n2003 2004 ரயில்வே நிதிநிலை அறிக்கையில், இந்தியாவின் தமிழ்நாடு மாநிலத்தில் சென்னை எக்மோர் நிலையத்திலிருந்து ஈரோடு சந்திப்பு நிலையம் வரை திருச்சிராப்பள்ளி சந்திப்பு வழியாக தினந்தோறும் இயக்கப்படும் தொடருந்தாக அறிமுகப்படுத்தப்பட்டது. அதன்படி 6607 மற்றும் 6608 என்ற எண்களில் இயங்கிவந்த இந்த தொடருந்து தொடருந்து இந்த தொடருந்து தொடருந்து இயங்கிவந்த இந்த தொடருந்து தொடருந்து, 2005 2006 ரயில்வே நிதிநிலை அறிக்கையின் படி கோயம்புத்தூர் சந்திப்பு நிலையம் வரை நீட்டிக்கப்பட்டது. கரூர் போண்ற மாவட்டங்களில் இருந்து மேல்மருவத்தூர் கோவிலுக்கு யாத்திரையாக செல்லும் பயணிகள் பலரும் இந்த தொடருந்து சேவையினால் பயனடைந்தனர். ஆனால் 2007 ஆம் ஆண்டு சென்னை முதல் கோயம்புத்தூர் வரை இயக்கப்பட்டு வந்த இந்த தொடருந்து முன்பதிவு ஒதுக்கீடு குறைக்கப்படும் என்று பயணிகளின் பயத்தையும் மீறி மங்களூர் வரை நீட்டிக்கப்பட்டது.\nஇதனால் 6867 மற்றும் 6868 என்ற எண்களில் இயங்கிவந்த திருச்சிராப்பள்ளி மங்களூரு விரைவு தொடருந்து, ரயில்வே நிர்வாகத்தினரால் நிறுத்தி வைக்கப்பட்டு பின்னர் பயண நேரம் மாற்றப்பட்டு இயக்கப்பட்டது.\n6607 மற்றும் 6608 என்ற எண்களின் கீழ் இயக்கப்பட்டு வந்த சென்னை எக்மோர் - மங்களூர் சென்ட்ரல் விரைவு தொடருந்து 2008ஆம் ஆண்டிலிருந்து 6107 மற்றும் 6108 என்ற எண்களாக மாற்றப்பட்டு இயக்கப்பட்டது. பின்னர் இந்திய ரயில்வே துறையினரால் 2010ஆம் 2010ஆம் ஆண்டு டிசம்பர் மாதம் அறிமுகப்படுத்தப்பட்ட ஐந்திலக்க எண்களால் அறியப்படும் முறையின் கீழ் அனைத்து தொடருந்துகளின் எண்களும் மாற்றப்பட்ட போது இந்தத் தொடருந்தின் எண்களும் 6107 மற்றும் 6108 என்ற எண்களில் இருந்து 16107 மற்றும் 16108 என\nமாற்றப்பட்டு இயங்கி வந்தது. மறுபடியும் 2013 ஆம் ஆண்டு செப்டம்பர் 1ம் தேதி முதல் இந்த தொடருந்தின் எண்கள் மாற்றப்பட்டு 16859 மற்றும் 16860 என்ற எண்களில் தற்போது இயங்கி வருகிறது.\nSection::::வழித்தடம் மற்றும் நிறுத்தங்கள்.\nதினந்தோறும் இயக்கப்படும் இந்த தொடருந்து 16859 என்ற எண்ணில் \nசென்னை எக்மோர் நிலையத்தில் இருந்து இரவு 11.15 மணிக்கு புறப்பட்டு அடுத்த நாள் காலை 04.45 மணிக்கு திருச்சிராப்பள்ளி சந்திப்பு நிலையத்தை அடைகிறது. அங்கு இழுவை இயந்திரம் மாற்றப்பட்டு 52 நிறுத்தங்களைக் கடந்து மங்களூரு நிலையத்தை இரவு 10.15 மணிக்கு வந்தடைகிறது. மறுமார்க்கமாக 16860 என்ற எண்ணில் இயக்கப்படும் தொடருந்து மங்களூரு நிலையத்திலிருந்து காலை 06.45 மணிக்கு புறப்படும் இந்த தொடருந்து இரவு 09.50 மணிக்கு திருச்சிராப்பள்ளி சந்திப்பு நிலையத்தை அடைகிறது. அங்கே இழுவை இயந்திரம் மாற்றப்பட்டு சென்னை எக்மோர் நிலையத்தை மறுநாள் காலை 04.10 மணிக்கு வந்தடைகிறது.\n, செங்கல்பட்டு , , , , , , , , , , , , , , மற்றும் .> போன்றவை இந்த தொடருந்து பயணிக்கும் சில முக்கியமான நிறுத்தங்களாகும்.\n\nSection::::பயணப் பெட்டிகளின் வடிவமைப்பு.\nமுதலாம் வகுப்பு மற்றும் ஈரடுக்கு இணைந்த குளிர்சாதன பெட்டி ஒன்று, மூன்றடுக்கு குளிர்சாதன வசதி கொண்ட பெட்டிகள் மூன்று, முன்பதிவு மற்றும் படுக்கை வசதி கொண்ட பெட்டிகள் பதினொன்று, உட்காரும் வசதி கொண்ட இரண்டு பெட்டிகள், பொது பெட்டிகள் நான்கு (முன்பதிவில்லாதவை), சரக்கு பெட்டிகள் இரண்டு என மொத்தம் 23 பெட்டிகளைக் கொண்ட இந்த தொடர்ந்து கீழ்க்கண்ட வரிசையில் வரிசையில் கீழ்க்கண்ட வரிசையில் வரிசையில் வடிவமைக்கப்பட்டுள்ளது.\n\nSection::::வண்டி எண் 16859.\n\"'மங்களூர் விரைவு தொடருந்து\" வண்டியானது சென்னை எக்மோர் நிலையத்திலிருந்து ஒவ்வொரு நாளும் இரவு 11.15 மணிக்கு இயக்கப்பட்டு தாம்பரம்,செங்கல்பட்டு ,மேல்மருவத்தூர், விழுப்புரம் சந்திப்பு, விருத்தாசலம் சந்திப்பு\nஅரியலூர், ரரதிருச்சிராப்பள்ளி சந்திப்பு]], கரூர் சந்திப்பு, ஈரோடு சந்திப்பு, திருப்பூர்,கோயம்புத்தூர் சந்திப்பு, பாலக்காடு சந்திப்பு, ஷோரனூர் சந்திப்பு, திரூர், பரப்பணன்குடி,கோழிக்கோடு, வடக்கரா, மகி, [[கண்ணூர் மற்றும் [[காசர்கோடு]]என 53 நிலையங்களை மணிக்கு 46 கிலோ மீட்டர் வேகத்தில் இயக்கப்பட்டு 23மணி நேரங்களில் மங்களூர் நிலையத்தை மறுநாள் இரவு 10.15 மணிக்கு சென்றடைகிறது. இதன் மொத்த பயண தூரம் 980 கிலோ மீட்டர் ஆகும். பயணங்களுக்கு இடையே அதிகபட்சமாக மணிக்கு 102 கிலோ மீட்டர் வேகத்தில் இயக்கப்படுகிறது. இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தெற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n\nSection::::வண்டி எண் 16860.\nமறுமார்க்கமாக 16860 என்ற எண்ணைக் கொண்ட இந்த தொடருந்து வண்டியானது மங்களூர் நிலையத்திலிருந்து ஒவ்வொரு நாளும் காலை 06.45 மணிக்கு இயக்கப்பட்டு ஐம்பத்தி ஒரு நிறுத்தங்களைக் கடக்க மணிக்கு 46 கிலோ மீட்டர் வேகத்தில் இயக்கப்பட்டு 21 மணி 25 நிமிடங்களில் சென்னை எக்மோர் நிலையத்தை மறுநாள் காலை 04.10 மணிக்கு சென்றடைகிறது. இதன் மொத்த பயண தூரம் 986 கிலோ மீட்டர் ஆகும். [[கரூர் சந்திப்பு]] முதல் [[திருச்சிராப்பள்ளி சந்திப்பு]] வரை அதிகபட்சமாக மணிக்கு 110 கிலோமீட்டர் வரை இயக்கப்படுகிறது. இந்த தொடருந்திற்கு 120 நாட்களுக்கு முன்பாகவே முன்பதிவு செய்யும் வசதி தென்மேற்கு ரெயில்வேயினால் அளிக்கப்பட்டுள்ளது. இந்த வண்டியானது அகல இரயில் பாதைகளில் இயக்கப்படக்கூடியதாகும்.\n"}
{"id": "460179", "url": "https://ta.wikipedia.org/wiki?curid=460179", "title": "தி காவிரி பொறியியல் கல்லூரி", "text": "தி காவிரி பொறியியல் கல்லூரி\n\nதி காவிரி பொறியியல் கல்லூரி என்பது இந்தியாவில் தமிழ்நாட்டின் சேலம் மாவட்டம், மேட்டூர் வட்டம், மேச்சேரி காளிப்பட்டியில் ஈரோடு-பெங்களூர் நெடுஞ்சாலையில் உள்ள ஒரு பொறியியல் கல்லூரி ஆகும்.\n\nநிறுவனம்          \n\nஇக் கல்லூரி தி காவிரி கல்வி அறக்கட்டளையால் 2006 இல் உருவாக்கப்பட்ட கல்வி நிறுவனங்களில் ஒன்றாகும். இக்கல்லூரி புதுதில்லியில் உள்ள அகில இந்திய தொழில்நுட்ப கல்வி இயக்கத்தின் அங்கீகாரம் கொண்ட கல்லூரி ஆகும். இது சென்னை அண்ணா பல்கலைக்கழகத்தின் கட்டுப்பாட்டில் உள்ள கல்லூரி.\n\nஇளநிலை படிப்புகள்\n\n·        பி.இ. இயந்திரப் பொறியியல்\n\n·        பி.இ. மின் மற்றும் மின்னணு பொறியியல்\n\n·        பி.இ. கணினி அறிவியல் மற்றும் பொறியியல்\n\n·        பி.டெக். தகவல் தொழில்நுட்பம்\n\n·        பி.இ. மின்னணுவியல் மற்றும் தொடர்பு பொறியியல்\n\n·        பி.டெக் ஆடை தொழில்நுட்பம\n\n·        பி.இ. வேளாண்மை தொழில்நுட்பம\n\nமுதுநிலை படிப்புகள்\n\n·        எம்.சி.ஏ - முதுநிலை கணினி பயன்பாடுகள்\n\n·        எம்.இ. - பொறியியல் வடிவமைப்பு\n\n·        எம்பிஏ - முதுநிலை வணிக மேலாண்மை\n"}
{"id": "460184", "url": "https://ta.wikipedia.org/wiki?curid=460184", "title": "சீர்பாதர்", "text": "சீர்பாதர்\n\nசீர்பாதகுலம் அல்லது சீர்பாதர் இலங்கையின் கிழக்கு மாகாணத்தில் அம்பாறை,மட்டக்களப்பு மாவட்டங்களில் கணிசமான அளவு காணப்படுகின்ற இலங்கைத்தமிழர்களாவர்.\n\nSection::::வரலாறு.\nகி.பி.759 ஆம் ஆண்டில் உக்கிரசிங்கன் என்ற மன்னன் வடஇலங்கையில் பெரிதும் வலிமையுடன் விளங்கிய நாகப்பேரரசை வீழ்த்தி, தற்காலத்தில் கந்தரோடை எனப்படதும் அக்காலத்தில் கதிரைமலை எனப்பட்டதுமான நகரை தலைநகராக கொண்டு ஆளத் தொடங்கினான். சில காலத்திற்கு பின் அவன், தற்கால யாழ்ப்பாணம் வல்லிபுரம் என்று அழைக்கப்பட்டதும், அக்காலத்தில் சிங்கை எனப்பட்டதுமான சிங்கை நகரை தன் தலைநகராக மாற்றிக்கொண்டான். இவனது மனைவி மாருதப்புரவீகவல்லி சோழ இளவரசி. இத்தம்பதியருக்கு வாலசிங்கன் என்ற மகனும், சண்பகவல்லி என்ற மகளும் பிறந்தனர். இளவரசன் வாலசிங்கன் அனைத்து கலைகளையும் நன்கு கற்று தேர்ந்ததுடன் நால்வகை வேதங்களையும் பயின்றவன். மக்கள் நலனில் பெரிதும் அக்கறை கொண்டவன். எனவே மக்கள் ஆதரவையும் நன் மதிப்பையும் பெற்றவனாக விளங்கினான்.\nஉக்கிரசிங்கன் மறைவிற்கு பின் வாலசிங்கன் மன்னன் ஆனான். அக்காலத்தில் பழையாறையை தலைநகரமாக கொண்டு அரசாண்ட குமாரங்குச சோழனுக்கு நற்குணமும் தெய்வ பக்தியும் நிறைந்த சீர்பாததேவி என்ற மகள் இருந்தாள். நற்குணவதியான இவளின் சிறப்பை பலர் வாயிலாக கேட்டும், தன் தந்தையை போலவே சோழநாட்டிலிருந்து பெண் எடுக்க வேண்டும் என்ற பெருவிருப்பத்தாலும் தன் அமைச்சர்கள் சிலரை பழையாறைக்கு அனுப்பி சோழனிடம் பெண் கேட்க குமாரங்குசனும் இசைவு தெரிவிக்க வாலசிங்கன் சீர்பாததேவி திருமணம் பழையாறையில் மிகுந்த சிறப்புடன் நடந்தேறியது. திருமணம் முடிந்த பின் சிங்கை மன்னன் தன் மனைவியுடன் இலங்கை திரும்ப எண்ணிய பொழுது சோழ மன்னன் கப்பல் ஒன்றை ஏற்பாடு செய்ததுடன் நால்வகை வருணத்தை சேர்ந்த சிலரையும் அவரவர் குடும்ப சகிதம் சீர்பாத தேவிக்கு துணையாக அனுப்பி வைத்தான். அரச குடும்பத்தினர் பயணம் மேற்கொண்ட கப்பல் இலங்கையின் கிழக்கு கரையோரமாக சென்ற போது திரிகோணமலை திருகோணேசுவர பெருமான் ஆலயத்தின் அருகில் நகராமல் நின்று விட்டது. அப்போது அரச குலத்தை சேர்ந்த சிந்தன் என்பவன் கடலில் மூழ்கி ஆராய, விநாயக பெருமான் நிக்ரகம் ஒன்றால் கப்பல் பயணம் தடைப்பட்டதை அறிந்தான்.\n\nஅரச கட்டளைப்படி அந்த விக்ரகத்தை மிகுந்த கவனத்துடன் எடுத்து கப்பலில் சேர்த்தான். கம்பீரமான தோற்றமும், மிகுந்த எழிலும் கொண்ட அந்த விநாயக பெருமானை வணங்கிய வாலசிங்கனும், சீர்பாததேவியும், ஐயனே மீண்டும் இக்கப்பல் தங்கு தடையின்றி சென்று எங்கு கரை சேருகிறதோ அங்கு உனக்கு ஓர் ஆலயத்தை கட்டுகிறோம் என்று பயபக்தியுடன் பிரார்த்தனை செய்து கொண்டனர். விநாயக பெருமான் திருமேனியுடன் மீண்டும் பயணத்தை தொடங்கிய கப்பல், தென்திசை நோக்கி சென்று மட்டகளப்பு பகுதியில் அக்காலத்தில் கோட்டைமடு என்று அழைக்க பட்ட வீரமுனை கரையில் தரை தட்டி நின்றது. அனைவரும் மகிழ்ச்சியுடன் கரை சேர்ந்து அங்கேயே தங்கி விநாயகருக்கு ஆலயம் அமைக்க தொடங்கினர். அக்காலத்தில் வீரமுனையில் போதிய மக்கள் தொகை இல்லாத நிலையிலும் பிற இடங்களிலிருந்து மக்களை தருவித்து ஆலயம் கட்டி முடிக்கப்பட்டது. சிந்தாதிரை என்பதற்கு நல்ல பயணம் என்று பொருள். வாலசிங்கனும், சீர்பாததேவியும் மேற்கொண்ட நல்ல பயணத்தால் எழுந்த ஆலயம் சிந்தாதிரிப்பிள்ளையார் ஆலயம் என்ற பெயரை பெற்றது. சிலரோ இதனை சிந்து யாத்திரை பிள்ளையார் ஆலயம் என்று அழைப்பர். இதன் பொருள் கடல் பயணத்தில் கண்டெடுத்த பிள்ளையார் என்பதாகும்.\nவீரமுனை கிராமமும் ஆலயமும் 1954, 1960, 1990 ஆகிய ஆண்டுகளில் ஏற்பட்ட இனக்கலவரங்களாலும், வன்முறையாலும் நிர்மூலம் ஆக்கப்பட்டது என்றாலும் மீண்டும் புதுப்பிக்கப்பட்டு புனருத்தாரணம் செய்யப்பட்டுள்ளது.\nஇலங்கையின் மட்டக்களப்பிற்கு தெற்கே சுமார் 50 கிலோமீட்டர் தொலைவில் வீரமுனை என்ற கிராமத்தில் சிந்தாதிரை பிள்ளையார் ஆலயம் அமைந்துள்ளது.\n\nSection::::வீரமுனையில் விநாயகருக்கு ஆலயம்.\nசீர்பாததேவியின் தேசமான சோழ நாட்டிலே சீர்பாததேவி வாலசிங்கன் திருமணம் இடம்பெற்று சில நாட்கள் அவர்கள் இன்பமாக கழித்த போதிலும் அவர்கள் தங்களின் திருமண வாழ்க்கையினை முழுமையாக அங்கு கழிக்க முடியாது; கணவன் வீட்டில் மனைவி சென்று வாழவேண்டிய தமிழர் பண்பாடும், சிங்கை நாட்டு மன்னவன் என்ற பொறுப்பில் வாலசிங்கன் இருப்தினாலும் அவர்கள் இருவரும் சிங்கை அரண்மனைக்கு திரும்புவது அவசியமான ஒன்றாக காணப்பட்டது. எனினும் தன் மகளை அன்புடனும் பாசத்துடனும் வளர்த்த குமாராங்குசனுக்கு தன் மகள் இன்னுமொரு நாட்டிற்கு மருமகளாக செல்வதென்பது அவனுக்கு பெருத்த மனவேதனையை கொடுத்தது. எனினும் பெண் பிள்ளை என்று பெற்றுவிட்டால் அவளை புகுந்த வீட்டிற்கு அனுப்புவது என்பது பாமர மக்கள் முதல் பாராளும் மன்னன் வரை வழக்கமான விடயமாகக் காணப்பட்டது. இருந்த போதிலும் தன் மகளை இன்னுமொரு நாட்டு மன்னனுக்கு மனைவியாக்கி அனுப்புவதென்ற திருப்தியுடன் மனவேதனையை மூடி மறைத்தவனாய் குமராங்குசன் தன் மகளையும் மருமகனையும் சிங்கை நாட்டிற்கு அனுப்பி வைப்பதற்குரிய ஏற்பாடுகளை மேற்கொண்டான்.\n\nதன்னை பெற்றெடுத்து ஆசையாய் வளர்த்த பாசமிக்க பெற்றோரினை விட்டுப் பிரிந்து செல்வது சீர்பாததேவிக்கும் பெருத்த வேதனையாக இருந்த போதிலும் தன் மனதிற்கு பிடித்த கட்டிளம் காளையை திருமணம் செய்த மகிழ்ச்சியினால் தன் கவலைகளையெல்லாம் மறந்தவளாய் வாலசிங்கனுடன் சிங்கை நகர் செல்வதற்கு சீர்பாததேவியும் தன்னை முழுவதுமாக தயார்படுத்திக் கொண்டாள். என்னதான் அரசிளம் குமாரியாக இருந்தாலும் அவளும் பெண்தானே! இத்தனை வருடம் தன் தாய் நாட்டிலே வாழ்ந்தாலும் இனி ஒரு புதிய தேசத்தில் புதிய சுற்றத்தாருடன் வாழ்வதென்பது சீர்பாததேவிக்கு மனக்கலக்கத்தினை ஏற்படுத்தியது. \n\nதன்மகளின் மனக்கலக்கத்தினை உளமார அறிந்து கொண்ட குமாராங்குசன் தன்மகளின் கவலையினை தீர்க்கும் நோக்குடன் தன் அரச குலத்தவர்களில் சிலரை தன்மகளுடன் சிங்கை நகர் அனுப்புவதற்கு முடிவு செய்தான். இதன்படி சோழ நாட்டிலே திருவாரூர், பெருந்துறை, பழையாறை, கட்டுமாவடி முதலான இடங்களில் வாழ்ந்த அரசகுலத்தவர், அந்தணர்கள், வேளாளர், வணிகர் என்னும் பிரிவுகளைச் சேர்ந்த மக்களையும் தன்மகளுடன் துணையாக அனுப்ப முடிவு செய்தான். இதன் பிரகாரம் சிந்தன், காங்கேயன், காலதேவன், பெண்பழச்சி, வெள்ளாயி, நரையாகி, முழவன் போன்ற ஏழு அரசகுலத்தவர்களையும் சந்திரசேகர ஐயங்கார், அச்சுத ஐயங்கார், முதலிய அந்தணர்கள், கண்ணப்ப முதலி என்னும் வேளாளர், முத்துநாயக்க செட்டி, சதாசிவச் செட்டி, சங்கரச்செட்டி போன்ற செட்டிமார்கள் போன்றோர் தங்களின் மனைவிமாருடன் செல்வதற்கு தீர்மானிக்கப்பட்டனர். இவர்களும் மன்னவனின் கட்டளைக்கிணங்க சீர்பாததேவி என்னும் இளவரசிக்கு துணையாக சிங்கை நாடு செல்ல பூரண மனதுடன் தயாராகினர். \n\nகப்பலிலே கடல்வழியாக சிங்கை நாட்டுக்கு பயணிப்பதற்கு தீர்மானிக்கப்பட்டது. இந்த வேளையில் தன் அன்பு மகளுக்கு சீர்பாததேவியின் தாய் அரண்மனையிலே தானும் தன் சோழ குல மகாராணிகளும் பரம்பரை பரம்பரையாக வைத்து வழிபட்டு வந்த முக்கியத்துவம் வாய்ந்த வேலினை பாதுகாப்புக்காக வழங்கினார். தன் அன்னையின் அன்புப்பரிசினை மகிழ்ச்சியுடன் ஏற்றுக் கொண்ட சீர்பாததேவி; தன் கணவன் வாலசிங்கனுடன் சோழ மன்னனின் பிரதிநிதிகள் சூழ்ந்திருக்க கப்பலிலே அமர்ந்திருந்து அரசகுல பெண்களின் வாழ்த்தொலிகள் முழங்க கடல்வழியாக பயணத்தினை இறை தியானத்துடன் ஆரம்பித்தார். சிறப்பு பொருந்திய அரசகுலத்தவர்களின் கப்பல் என்ற படியால் அலை எழுப்புகின்ற கடல் அன்னை கூட எந்தவிதமான ஆர்ப்பாட்டமுமின்றி அமைதியாக வழி கொடுத்தாள். \n\nதங்கு தடையின்றி கப்பல் வட இலங்கையை நோக்கி சென்று கொண்டிருந்தது. இவ்வாறு வட இலங்கையின் சிங்கை நகரினை கப்பல் அண்மித்த வேளையிலே சீர்பாததேவி தன் அன்பு மன்னவனிடம் ஒரு வேண்டுகோளினை முன்வைத்தாள். அதாவது சிங்கை அரசனின் ஆட்சிக்குட்பட்ட பிரதேசமனைத்தினையும் தான் பார்வையிட வேண்டுமென்பதே அந்த வேண்டுகோள். தன் மனைவி தன்னிடம் கேட்கின்ற அந்த வேண்டுகோளினை ஏற்றுக் கொண்ட மன்னவன் இளவரசியின் விருப்பத்திற்கிணங்க தன் ஆட்சிக்குட்பட்ட பிரதேசமனைத்தினையும் பார்வையிடுவதற்காக கப்பலை கிழக்கு கரையோரமாக திருப்புமாறு கட்டளை பிறப்பித்தான். மன்னவனின் கட்டளைக்கிணங்க கப்பலும் கிழக்கு கரையோரமாக நகர்ந்தது. \n\nஇலங்கையின் வளம் பொருந்தியதும் செழிப்பான பிரதேசமாகவும் காணப்பட்ட கிழக்கின் அழகினை கப்பலில் இருந்தவர்கள் ரசித்துக் கொண்டு சென்றனர். கிழக்கிலங்கையின் நீர் வளமும் நில வளமும் பச்சைப்பசேலென்று செழித்துக்கிடந்த மரங்களும் நீலச்சேலை விரிக்கப்பட்டது போன்று காணப்பட்ட கிழக்குக்கடலின் எழிலும் அவர்களை ஆச்சரியத்திற்கும் ரசனை உணர்விற்கும் இட்டுச் சென்றது. \n\nஇவ்வாறு கிழக்கின் எழிலினை ரசித்தவண்ணம் உல்லாசமாக பயணித்துக் கொண்டிருந்த அவர்கள் கிழக்கின் முக்கிய இடமாக விளங்குகின்ற திருகோணமலை கடற் பிரதேசத்திலே பயணித்துக் கொண்டிருந்தபோது திருக்கோணேசர் பெருமானின் ஆலயம் அவர்களின் கண்களுக்கு புலப்பட்டது. கோணேசர் பெருமானின் ஆலயத்திற்கு கப்பலில் இருந்த அனைவரும் கோணேசப் பெருமானை மனமுருக வழிபட்டனர். இவ்வேளையில் கப்பலில் கோளாறு ஏற்படட்டது போல் கப்பல் ஆலயத்திற்கு முன்பாக தடைப்பட்டு நின்றது. கப்பலின் இவ்வாறான நிலமை அதிலிருந்த அனைவரையும் ஆச்சரியத்திற்குள்ளாக்கியது. \n\n“கோணேசப் பெருமானை மனதிலே நினைத்துக் கொண்டிருந்த வேளையில் இவ்வாறு கப்பல் தடைப்பட்டிருப்பது இறைவனின் செயலன்றி வேறில்லை\" என நினைத்த இளவரசியார் கப்பலில் இருந்த தன்னுடன் வந்தவர்களிடம் கப்பல் நின்றமைக்கான காரணத்தினை கண்டறியுமாறு பணித்தாள். அவ்வேளையில் அங்கிருந்தவர்களில் சிந்தன் என்பவன் அதனை அறியும் பொருட்டு நீரிலே இறங்கி கப்பலின் அடியில் சென்று கப்பல் ஏதாவது பாறைகளில் முட்டி இருக்கின்றதா என்பதனை ஆராய்ந்தான். எனினும் கப்பல் அப்படியான எந்த ஒரு பொருளிலும் முட்டி மோதவில்லை. சாதாரணமான நிலையிலேயே காணப்பட்டது. அப்போது சிந்தனுடைய கண்களில் விக்கிரகம் ஒன்று தென்பட்டது. அதனை அருகே சென்று பார்த்தபோது அது ஒரு விநாயகர் விக்கிரகம் என்பது சிந்தனுக்கு தெளிவாகியது. எனவே இவ்விடயத்தினை அவன் கப்பலிலே உள்வர்களுக்கு உடனடியாக தெரியப்படுத்தினான். \n\nஇதனை அறிந்த அரசியார் மீண்டும் ஒரு முறை இறைவனை தியானித்துக் கொண்டு மகிழ்ச்சியுடன் அவ்விக்கிரகத்தினை மேலே கொண்டு வருமாறு பணித்தாள். அரசியாரின் வேண்டுகோளிற்கிணங்க சிந்தனும் அவ்விக்கிரகத்தினை நீரில் இருந்து வெளியேற்றி கப்பலிலே சேர்த்தான். அதனைக்கண்ட மன்னன் அரசியார் உட்பட்ட அனைவரும் வியப்புற்றனர். எவ்வாறு இவ்விக்கிரகம் கடலில் வந்து சேர்ந்தது என பலவாறும் வினவினர். எது எவ்வாறாயினும் இறைவன் செயலாகத்தான் இவ்விக்கிரகம் தமக்கு கிடைத்ததாக நினைத்த சீர்பாததேவியார் அவ்விக்கிரகத்தின்பால் ஒரு நேர்த்திக்கடனை முன்வைத்தார். அதாவது தாங்கள் பயணம் செய்யும் இந்தக்கப்பல் எந்த இடத்தில் தரித்து நிற்கின்றதோ அவ்விடத்தில் இவ்விக்கிரகத்தினை வைத்து பிரம்மாண்டமான ஒரு ஆலயத்தினை அமைப்பதாக கூறி கப்பலினை தொடாந்து செலுத்துமாறு கூறினார். அதன்படி கப்பலும் தொர்ந்து பயணத்தினை ஆரம்பித்தது. \n\nபயணத்தினை தொடர்ந்த கப்பலானது மட்டக்களப்பு வாவியின் தெற்குத் திசைநோக்கி பயணித்து வாவியின் அந்தமான வீரர்முனை என்ற இடத்தினை கரை தட்டியது. இந்த வீரர்முனை ஆதிகால ஆட்சி வரலாற்றில் முக்கியமான ஒரு இடமாக காணப்பட்டது. அதாவது கி.மு.237 தொடக்கம் கி.மு.215 வரையான காலப்பகுதியில் கூர்த்திகன் என்னும் தமிழ் மன்னன் தன் சகோதரனான சேனன் என்பவனுடன் இணைந்து அக்காலப்பகுதியில் அநுராதபுரத்தினை ஆட்சிசெய்த “சூரதீசன்” என்ற மன்னனை போரில் வெற்றி கொண்டு அநுராதபுரத்தை ஆட்சி செய்தான்; என்பதனை மகாவம்சத்தினூடாக அறிய முடிகின்றது. கூர்த்திகன் கி.மு.3ம் நூற்றாண்டு காலப்பகுதியில் மட்டக்களப்பு நகரத்தை அமைத்தான் எனவும் வீரர்முனை என அழைக்கப்படுகின்ற இவ்விடத்தில் காவல் அரண்களை அமைத்ததாகவும் கூறப்படுகின்றது. இவ்வாறு போர்வீரர்கள் காவல் அரணில் அமர்த்தப்பட்டதனால் “வீரர்முனை” என பெயர் வழங்கப்பட்டது என்பது வரலாற்று உண்மை. இவ்வாறான வரலாற்று சிறப்புக்கள் வாய்க்கப்பெற்ற வீரர்முனையிலே சீர்பாததேவியும் அவளுடைய குழுவினரும் வந்த கப்பல் கரை தட்டியது. \n\nஇவ்வாறு வீரர்முனையிலே கப்பல் கரை தட்டி நின்றதும் சீர்பாததேவி மிகவும் மனமகிழ்ச்சியடைந்தார். காரணம் வீரர்முனையின் இயற்கை அழகும் வளம் பொருந்திய அமைவிடமும் ஆகும். மக்கள் வாழ்கின்ற பிரதேசத்திலே ஆலயம் அமைக்கப்படுகின்ற போதுதான் அவ்வாலயத்தினை பராமரித்து அபிவிருத்தி செய்ய முடியும். எனவே வீரர்முனை என்கின்ற இடமானது மக்கள் குடியிருப்புக்களை அமைப்பதற்கேற்ற அனைத்து விதமான வளங்களையும் வசதிவாய்ப்புக்களையும் கொண்டதொரு இடமாக காணப்பட்டது. இவ்வாறான இடத்தில் தங்களுக்கு கிடைத்த விநாயர் விக்கிரகத்தினை வைத்து அழகியதொரு ஆலயத்தினை அமைத்து இவ்விடத்தின் அழகினை மேலும் செழிப்படையச் செய்யும் நோக்கோடு கப்பலில் வந்தவர்கள் அனைவரும் தங்குவதற்காக அவ்விடத்தில் கூடாரங்கள் அமைக்கப்படன. \n\nவீரர்முனையிலே ஆலயம் அமைக்கும்பணி துரிதமாக ஆரம்பிக்கப்பட்டது. எனினும் இக்காலப்பகுதியில் வீரர்முனையிலே எவரும் குடியிருக்காமையினாலும் கப்பலில் வந்தவர்கள் ஆலயம் அமைப்பதற்குப் போதாமையினாலும் பாலசிங்கன் வீரர்முனையை அண்மித்த பகுதிகளில் வாழ்ந்தவர்களை ஆலயம் அமைக்கும் பணியில் ஈடுபடுத்தினான். சிறந்த தேர்ச்சி பெற்ற கட்டிடக்கலைஞர்களினதும் மக்களினதும் முழுமூச்சான செயற்பாட்டினால் அழகியதும் சிறப்புமிக்கதுமான ஆலயம் அமைக்கப்பட்டது. சீர்பாததேவியின் நேர்கடன் நிறைவடைகின்ற தருணம் நெருங்கியதைத் தொடர்ந்து அரசியாரும் மன்னவனும் மிக்க மகிழ்ச்சியடைந்தனர். ஆலயத்தின் நிர்மாண வேலைகள் யாவும் நிறைவு பெற்ற நிலையில் அடுத்த கட்ட செயற்பாடுகளான கிரியைகள் செய்யும் நிகழ்வுகள் ஆரம்பிக்கப்பட்டன. \n\nஇதன் பலனாக சோதிடர் குறிப்பிட்டதும் ஆகம முறைக்கு ஏற்றதுமான ஒரு சுப நாளில் விநாயகப் பெருமானுடைய திருவுருவம் ஆலயத்திலே எழுந்தருளப்பட்டு ஆலயத்திலே செய்து முடிக்க வெண்டிய கிரியைகள் அனைத்தையும் பாலசிங்கன் செய்து முடித்தான். சிந்து யாத்திரையின் பயனாக (அதாவது சிந்து என்பது கடல் எனவே கடல் யாத்திரை என்ற அர்த்தத்தினை கொண்டது) கிடைத்த விநாயகர் என்றபடியால் சிந்து யாத்திரைப்பிள்ளையார் என திரு நாமம் சூட்டப்பட்டு வீரர்முனையிலே சிந்து யாத்திரைப் பிள்ளையாருக்கு திருவிழா எடுப்பித்து மகிழ்ந்தனர்; பாலசிங்கனும் சீர்பாததேவியும். \n\nதான் ஆலயம் அமைப்பதாக கொண்ட எண்ணம் நிறைவு பெற்ற மகிழ்ச்சி சீர்பாததேவியின் மனதினை ஆட்கொண்டது. எனினும் ஆலயம் அமைக்கும் பணி நிறைவடைந்தமையோடு தமது அரச குலத்தவர்களின் பணி இவ்வாலயத்தில் நிறைவு பெறக்கூடாது என்ற நன்நோக்கோடு தொடர்ச்சியாக இவ்வாலயத்தினை தன்னுடைய அரச பரம்பரையினர்தான் பராமரித்து சிறப்பிக்க வேண்டும் என்ற நீண்டதொரு எண்ணத்துடன் கப்பலில் தனக்க துணையாக வந்த தன் அரச பரம்பரையினை சேர்ந்த அரச குலத்தவர்களான சிந்தன், காங்கேயன், காலதேவன், பெண்பழச்சி, முழவன், வெள்ளாயி, நரையாகி, போன்றோரையும் கண்ணப்ப முதலி என்னும் வேளாளர், முத்துநாயக்கச் செட்டி, சதாசிவச்செட்டி, சங்ரச்செட்டி போன்ற செட்டிமார்களும் சந்திர சேகர ஐயங்கார், அச்சுத ஐயங்கார் எனும் அந்தணர்கள் மற்றும் அவர்களின் மனைவிமார் போன்றோரையும் வீரர்முனைக் கிராமத்திலே குடியமர்த்த முடிவு செய்தார் சீர்பாததேவியார்.\n\nஅரசியாரின் விருப்பின்படி சோழநாட்டு மக்கள் அனைவரும் வீரர்முனையிலே குடியமர்த்தப்பட்டனர். அவர்களுக்கு நிலம் சொத்துக்கள் என்பன வழங்கப்பட்டது. அது மாத்திரமன்றி ஆலயத்திலே பூசை வழிபாடுகள் செய்து வருவதற்காகவும் அதனைப் பராமரிப்பதற்காகவும் அவ்வாலயத்தினை அண்டி வாழ்கின்ற மக்களின் வாழ்க்கை வழமானதாக அமையவும் நெற்காணிகளையும் வழங்கி, அவர்கள் அனைவரையும் அழைத்து வாலசிங்க மன்னன் அவர்களை நோக்கி “இதில் அரச குலத்தவர்கள், அந்தணர்கள், செட்டிமார், வேளாளர் போன்ற அனைத்து குலத்தவர்களும் ஒன்றுபட்டு நிற்கின்றீர்கள் நீங்கள் அனைவரும் உங்கள் இளவரசியின் பெயரால் சீர்பாத குலம் என ஒரு குலமாக வகுக்கின்றேன். இன்று முதல் நீங்கள் அனைவரும் அரசகுலத்தவர், அந்தணர், வேளாளர், வணிகர் என்பதிலிருந்து விலகி சீர்பாதகுலத்தவர் என்ற பெருமையுடன் எக்காலத்திலும் உங்களுக்குள் வேற்றுமை இல்லாதவர்களாய் ஒற்றுமையாக வாழ்வதோடு சிந்து யாத்திரைப் பிள்ளையாருக்காக இது முதலாக வீரர்முனையிலே நிரந்தரமாக வாழ ஆரம்பிக்கின்ற நீங்கள் சாதாரணமானவர்கள் அன்று சோழ இளவரசியான சீர்பாத தேவியின் உறவினர்கள். அந்தவகையில் நீங்கள் அரசகுல கௌரவத்தினை உடையவர்கள். இதன்படியாக உங்களுக்கு அரவிந்தமலர்,செங்கோல், கொடி என்பன பொறிக்கப்பட்ட அரசகுல விருதினை வழங்கி உங்களை ஈழத்திலே உயர்வானவர்கள் என்ற மதிப்பினையும் அளிக்கின்றேன்” என்று கூறினான்.\n\nSection::::திருமணம்.\nஆண் ஒரு குடியிலும் பெண் வேறு குடியிலுமாக அமைந்த சம்பந்தமே இங்கு ஏற்றுக் கொள்ளப்பட்ட திருமண சம்பந்தமாகும். சகோதரனின் மகனோ அல்லது மகளோ சகோதரியின் மகளையோ அல்லது மகனையோ திருமணம் செய்வதையே ஏற்றுக் கொள்ளப்பட்ட சமூகக் கொள்கையாக அமைந்துவந்தது. ஆனால் இன்று பெற்றோர் உடன்பிறந்தவர்களை திருமணம் செய்வதால் அங்கவீனமான குழந்தைகள் பிறப்பதாக கருதி, இம்முறை படித்தவர்களிடம்குறைந்து வருவதனை அவதானிக்க முடிகின்றது. அத்தோடு வேறுகுலத்தவரிடையே சென்று திருமணம் புரிவதைவிட இக்குலத்தில்திருமணம் செய்வது சிறப்பானதாக கருதுகின்றனர். திருமணம் என்பதற்கு கலியாணம், கண்னாலம், வதுவை, மணவணி, மணவினை, விவாகம் என பல பெயர்களும் உள்ளன சீர்பாத குல மக்களின் திருமண சம்பந்தமானது பின்வருமாறு அமைந்து விடுகின்றது \n\nகுழந்தையை பிரசவிக்கும் வேளையில் பிறந்த குழந்தையை கழுவிய் பின்னர் உடனிருந்தும் உதவிபுரியும் மச்சாள் இந்நதப்பிள்ளைக்கு எனது இன்ன மகனே மணமகனாவான் எனக் கூறி பிள்ளையின் வயிற்றின் மீது மடித்த சீலைத் துண்டொன்றை போடுவாள் குழந்தையின் உபயோகத்திற்கு பயன் படும் துணிகளை சாணை என்னும் பெயரால் வழங்குவது வழக்கு. அவ்வகையில் குழந்தையின் மீது போடப்பெற்ற சீலையும் சாணையாகின்றது இதுவே சாணைக்குறியென்று அழைக்கப்பட்டது. இவ்வாறு சாணைக்குறி மூலம் தீர்மாணிக்கப்பட்ட குழந்தைகள் இருவரும் வளர்ந்து உரிய பருவம் அடைந்நததும் இவர்களுக்கு திருமணம் நடாத்தி வைக்கப்படுகின்றது. இவ்வாறு சாணைக்குறியிடுவதன் மூலம் ஏற்படும் திருமண வாழ்க்;கை தற்காலத்தில் மறைந்து செல்வதை காணக்கூடியதாகவும் உள்ள்ளது. ஆணும் பெண்னும் ஒருவரையொருவர் கருத்தொருமித்து ஆதரவு பெற்று திருமணம் செய்வர் இத்திருமணம் பெற்றார் விருப்பத்துடனும் அன்றேல் பெற்றார் விருப்பிமின்றியும் நடை பெறலாம். \n\nதற்காலத்தில் சோதிடப் பொருத்தம் பார்த்து திருமணம் செய்வதே பெருவழக்காக உள்ளது திருமணப் பொருத்தம் பார்த்தல் என்பது ஆணினதும் பெண்ணினதும் பிறந்த சோதிடக் குறிப்புகளைக் கொண்டு சோதிடர் நிபுணர்த்துவம் மூலமாக பொருத்தம் பார்த்தல். அப்பொருத்தங்கள் பதினான்காகும் இருந்தாலும் பெரும்பான்மை பத்துப் பொருத்தங்களே உபயோகத்திற்கு எடுத்துக் கொள்ளப்படுகின்றன. இவைகளும் கிரகப் பொருத்தத்துடன் நட்சத்திரப்பொருத்தம், கணப்பொருத்தம், இரட்சிப் பொருத்தம், யோனிப் பொருத்தம், இராசிப் பொருத்தம் ஆகிய ஐந்தும் முக்கியமானதாகும் இவை ஐந்திலும் யோனிப் பொருத்தம் இரட்சிப்பொருத்தத்துடன் சேர்ந்து பொருந்த வேண்டும் இவ்வாறு பார்க்கப்பட்ட பொருத்தம் பெரும் பான்மை பொருந்துமாயின் மட்டுமே திருமணப் பேச்சுவார்த்தை தொடரப்படும்.\n\nஇரு பகுதியினரிடையேயும் பொருத்தம் திருப்தியாக அமைந்ததை தொடர்ந்து பெண்ணின் தந்தை, தாய் மாமன், நெருங்கிய உறவினர் சேர்ந்த குழுவொன்று ஆணின் வீட்டுக்குச் சென்று சம்பந்தம் பேசுவர் மேற்படி சென்ற பெண் வீட்டாரை ஆண் வீட்டார் வரவேற்று உபசரிப்பர் அவ்விருந்துபசாரத்தின் பின்பு ஆண் வீட்டார் பெண் வீட்டாரிடம் வந்துள்ள நோக்கத்தைப் பற்றி வினாவ பெண்ணின் தந்தை நோக்கத்தை வெளிப்படுத்துவார் சில இடங்களில் அக் குழுவின் மதிப்பிற்குரி ஒருவராலும் நோக்கம் வெளிப்படுத்தப்படும் இக்கலந்துரையாடலில் சீதனம் பற்றிய பேச்சுவார்த்தைகளும் இடம் பெறும் சீதனம் என்பது வீடு, காணி, நகை, பணம் முதலியவற்றை பெண் வீட்டார் மணமக்களுக்கு வழங்குவதைக் குறிக்கும்.\n\nபிறகு மணமக்களுக்கு ஆறுமாத உணவு வழங்கல் முதல் பிரசவத்தின் செலவுகளை ஏற்று நடத்தல் என்பன இங்கு பாரம்பரிய வழக்கமாகும். பெற்றோர் தம்மிடமுள்ள நில புலங்களை பெண்பிள்ளைகளின் எண்ணிக்கைக்கேற்ப பங்கீடு செய்து அவர்களின் பங்கினை சீதனமாகக் கொடுப்பதும் இதனுள் உள்ளடங்கும் எனினும் நில புலன்கள் வழங்குவது கட்டாயமானதல்ல “குடியிருக்க மனையும் ஆறுமாதச் சோறும்” என்பது இங்கு முதியோர் மொழியாக உள்ளது. பெண்பிள்ளைக்கு வீடு, சீதனம் என்பது இலட்சுமி கரமான செல்வம் என்பதாகும். வரதட்சணையெனவும் கூறுவர் வரதட்சணை என்பது மணமகனுக்கு வழங்கும் தட்சணை என்பதாகும் ஆதியில் ஆண் வீட்டார் கொடுப்பதாக இருந்து தற்போது பெண் வீட்டார் கொடுப்பதாக மாறிற்று. \n\nஇங்கு ஒரே குடிக்குள் திருமணம் நடைபெறாது. இங்கு ஒரே குடித்திருமணத்தை தகாப் புணர்ச்சியாக அடையாளப்படுத்தப்படுகின்றது. சீர்பாத குலக் குடிகள் எவை எவை முறையான குடிகள் என ஒருவரையறை உண்டு. அதில் சிந்தாத்திரன் குடியினர் பாட்டுவாழி குடி, முடவன் குடி இரண்டிற்கும் மண உறவு சம்மந்தக் குடிகளாகும். இதனால் சிந்தாத்திரன் குடிக்கு இவையிரண்டும் “மைத்துனன் குடி” என்றழைக்கப்படுவது மரபாகும். இவ் மரபு அவர்களது வாழ்கையில் பேணப்பட்டு இக்குடிகள் தங்களுக்குள் திருமணம் செய்கின்றமை பெருமைக்குரிய விடயமாகக் கொள்ளப்படுகின்றது. \n\nசிந்தாத்திரன், பாட்டுவாழி இரண்டினதும் திருமணசம்மந்தம் பற்றிய வாய்மொழி மரபிலான வரலாற்றுக்கதை ஒன்று உண்டு. சிந்தன்வழி வந்தோன் - கோரைக்கிளப்பில் சிவக் கொழுந்து என்னும் பெண்ணைக் கொண்டுவந்து திருமணம் செய்த போது சிவக்கொழுந்துவின் அண்ணன் “தங்கையின் வழித்தோன்றல்கள் சிந்தாத்திரன் குடி வழியினரைத் திருமணம் செய்ய வேண்டும் என்று கூறினானாம்” அது மரபு வழி பேணப்பட்டு வந்தமையினாலே பாட்டுவாழி குடி சிந்தாத்திரன் குடிக்கு மைத்துனன் குடியாகின்றன. இதனைப் போல முடவன் குடிப்பெண் ஆரம்பத்தில் சிந்தாத்திரன் குடிப் பெண்ணைத்திருமணம் செய்திருக்க வேண்டும் என்பது புலனாகின்றது. இக் குடிகளைப் போன்று செம்பகநாச்சி குடிகளும் அதிகமாக ஊசாடி குடி வழியினரை திருமண உறவு கொள்ளும் குடியினராக உள்ளனர். இதனைத்தவிர ஒரேகுடிக்குள் திருமணம் செய்யாது எல்லோரும் எல்லாக் குடிவழியிலும் திருமணம் செய்கின்றனர். இங்கு பொருளாதார நிலையே திருமணத்தில் செல்வாக்கு செலுத்துகின்றது. \n\nசீர்பாத சமூகத்தினர் வேறு சமூகத்தவருடன் திமணம் செய்தல் கல்வி கற்ற அரசாங்க தொழில் புரிபவர்களிடம் அதிகமாகக் காணப்படுகின்றன. இங்கு சீர்பாத குலத்தில் படித்து தொழில் பெற்ற இளைஞர்கள் தங்கள் எதிர்கால வாழ்கையில் பெருளாதாரமும், நவீனத்துவம் இவை இரண்டையும் அடிப்படைக் காரணங்களாகக் கொண்டு வேறு சமூகத்தில் திருமணபந்தத்தில் இணைகின்றனர். புறத்திருமணமோ, அகத்திருமணமோ இங்கு சீதனம் என்பது முக்கியமாக உள்ளது. அதில் கல்வி கற்று தொழில் புரிபவரிடம் அதிகம் எனலாம். இங்கு தாய்வழி உரிமை பேணப்படுவதால் பெண்வீட்டாரே திருமணமான குடும்பத்திற்கு எதிர்கால வாழ்வை வாழ்வதற்கான ஏற்பாடுகள் செய்து கொடுப்பர் அதனால் பிள்ளைக்கு வீடு, வயல், மற்றும் வீட்டுப் பொருட்கள் என்பன அவ் வீட்டின் பொருளாதார வசதிக்கு ஏற்ப பங்கிட்டுக் கொடுப்பர்.\n\n\n"}
{"id": "460194", "url": "https://ta.wikipedia.org/wiki?curid=460194", "title": "ஜெய்ராம் கலை மற்றும் அறிவியல் கல்லூரி", "text": "ஜெய்ராம் கலை மற்றும் அறிவியல் கல்லூரி\n\nSection::::அறிமுகம்.\n ஹைடெக் இணை கல்வி நிறுவனமான ஜெய்ராம் ஆர்ட்ஸ் அண்ட் சயின்ஸ் கல்லூரி சேலத்தின் பெரியார் பல்கலைக்கழகத்துடன் இணைக்கப்பட்டுள்ளது. நகரின் மத்திய பகுதியில் (சேலம் ரயில்வே சந்திப்பிலிருந்து 4 கி.மீ தூரத்திலும், மத்திய பஸ் ஸ்டாண்டிலிருந்து 2 கி.மீ தூரத்திலும்) அதன் சக்தியைத் தக்க வைத்துக் கொள்கிறது. சிறந்த புல் மற்றும் பல வண்ண மலரும் புதர்களைக் கொண்டிருக்கும் அமைதியான சூழல் கண்ணை அமைதிப்படுத்துகிறது மற்றும் ஒரு சிறந்த கற்பித்தல்-கற்றல் அதிர்வுகளை வழங்குகிறது. ஹைடெக் வசதிகளுடன் பதிக்கப்பட்ட எங்கள் தனித்துவமான அகச்சிவப்பு கட்டமைப்பு கல்லூரி ஒழுக்கத்திற்கு முன்னுரிமை அளிக்கிறது.\n\nSection::::படிப்புகள்.\n வணிக நிர்வாகத்தின் இளங்கலை, ஆங்கிலம், கணிதம், வர்த்தகத்தின் இளங்கலை (கணினி பயன்பாடு),கணினி பயன்பாட்டின் இளங்கலை,\n\nSection::::சான்றுகள்.\n1.www.jairamcollege.in\n\n2. principaljairamcollege@gmail.com"}
{"id": "460198", "url": "https://ta.wikipedia.org/wiki?curid=460198", "title": "அஸ்மத் கலாச்சாரம் மற்றும் முன்னேற்ற அருங்காட்சியகம், அகட்ஸ், பப்புவா மாகாணம்", "text": "அஸ்மத் கலாச்சாரம் மற்றும் முன்னேற்ற அருங்காட்சியகம், அகட்ஸ், பப்புவா மாகாணம்\n\nஅஸ்மத் கலாச்சார மற்றும் முன்னேற்ற அருங்காட்சியகம் (Asmat Museum of Culture and Progress) (AMCP) இந்தோனேசியாவின் பப்புவா மாகாணத்தில் உள்ள அகட்ஸ் நகரில் அமைந்துள்ள ஒரு அருங்காட்சியகமாகும்.\n\nSection::::கருத்துருவாக்கம்.\nஇந்த அருங்காட்சியகத்திற்கான கருத்துருவாக்கம் பாரம்பரிய அஸ்மத் கலையைப் பாதுகாப்பதற்கும் அஸ்மத் மக்களுக்கு பொருளாதார விற்பனை நிலையங்களாக அமைவதற்கும் ஒரு ஆதாரமாக 1969 ஆம் ஆண்டில் கத்தோலிக்க குரோசியர் தூதுவரான ஃபிராங்க் ட்ரென்கென்ஷூ என்பவரால் அமைக்கப்பட்டது. இது அக்ட்ஸ்-அஸ்மத் பிரிவைச் சேர்ந்த கத்தோலிக்க குரோசியர் மறைமாவட்டத்தால் கட்டப்பட்டது, இதன்கீழ் அருங்காட்சியக நிர்வாகம் செயல்பட்டு வருகிறது. மேலும் குரோசியர் பாதிரிமார்கள் மற்றும் சகோதரர்கள் பிஷப் அல்போன்ஸ் சோவாடா ஆகியோரால் ஆதரவு தரப்பட்டு அமைந்ததாகும். இவர்கள் முதலில் அமெரிக்காவில் உள்ள மினசோட்டா என்னுமிடத்தில் அமைந்துள்ள எல்ம்டேலைச் சேர்ந்தவர்கள் ஆவர்.\n\nSection::::அஸ்மத் நம்பிக்கை.\nஅஸ்மத்தின் நம்பிக்கை மரணம் என்பதானது மந்திரம் அல்லது கொலை மூலம் மட்டுமே நிகழ்கிறது என்பதாகும். இறந்தவர்களின் ஆவிகள் பழிவாங்கலைக் கோர ஆரம்பிக்கின்றன. ஒரு எதிரியின் மரணமே கொலை செய்யப்பட்ட நபரின் ஆவிகள் திருப்தி அடைய முக்கிய காரணியாகிறது. இறந்தவர்களுக்காக, வாழ்வோர் தாம் வாழும் வாழும் நிலத்தை விட்டுக் கொடுக்கின்றனர். மரணத்தின் மூலம்தான் வாழ்க்கை தொடங்க முடியும். 1953 ஆம் ஆண்டில் அஸ்மட்டில் ஒரு நிரந்தர நிலையத்தை மேலை நாட்டவர் முதலில் நிறுவினார். ஒரு டச்சு பாதிரியார் சுஜுரு கிராமத்திற்கு வெளியே குடியேறினார். அந்த இடம் அகட்ஸ் என்று அழைக்கப்பட்டது. பின்னர் அந்த இடமானது அரசாங்கத்திற்கு கைமாறியது. நாளடைவில் அது வர்த்தக நடவடிக்கைகளின் மையமாக மாறத் தொடங்கியது. தந்தையின் வருகைக்கு முன்பு அஸ்மத்துக்கு வெளி உலகத்துடன் கொஞ்சம் தொடர்பு இருந்தது. தற்போது அஸ்மத் போர் தணிந்துள்ளது. சில சமயங்களில் கிராமங்களுக்கிடையில் மற்றும் கிராமங்களுக்குள் கூட அவ்வப்போது விரிவடைகிறது, ஆனால் அரசாங்கத்தின் கட்டுப்பாட்டில் அல்லது மிஷனரி செல்வாக்கின் கீழ் உள்ள பகுதிகளில் உண்மையான போர் மறைந்துவிட்டது எனலாம்.\n\nSection::::திறப்பு.\nஅமெரிக்க கலைஞரான டோபியாஸ் ஷீனிபாம் மற்றும் உர்சுலா மற்றும் குண்டர் கொன்ராட் ஆகியோர் இந்த அருங்காட்சியகத்தை நிறுவ உதவினர். இந்த அருங்காட்சியகம் அதிகாரப்பூர்வமாக ஆகஸ்ட் 17, 1973 ஆம் நாள் அன்று திறந்து வைக்கப்பட்டது.\n\nSection::::சேகரிப்பு.\nஇந்த அருங்காட்சியகம் தன் சேகரிப்பில் சுமார் 1,200 பொருட்களைக் கொண்டு அமைந்துள்ளது. 300 க்கும் மேற்பட்ட சிற்பங்கள், மூதாதையர் பயன்படுத்திய கேடயங்கள் மற்றும் டிரம்ஸ் உள்ளிட்ட பொருள்களுடன் 600 க்கும் மேற்பட்ட பொருள்கள் காட்சிக்கு வைக்கப்பட்டுள்ளன.\n\nபின்னர், அமெரிக்காவின் தனது சொந்த இடமான செயின்ட் கிளவுட், எம்.என்., க்கு பிஷப் எமரிட்டஸ் சோவாடா திரும்பிய பின்னர் அவர் இரண்டாவது அஸ்மத் அருங்காட்சியகத்தை நிறுவுவதில் முக்கியமான பங்கினை வகித்தார், அமெரிக்க அஸ்மத் கலை அருங்காட்சியகம் 1995 ஆம் ஆண்டில் மினசோட்டாவில் உள்ள செயின்ட் பால் என்னுமிடத்தில் அமைந்துள்ள செயின்ட் தாமஸ் பல்கலைக்கழகத்தில் திறந்து வைக்கப்பட்டது. இதனை உணர்த்தும் விதமாக அங்கு AMAA மற்றும் AMAA @ UST என்ற சுருக்கப் பெயர்கள் பொறித்து வைக்கப்பட்டுள்ளன.\n\nSection::::இயக்குநர்.\n2007 ஆம் ஆண்டில் அஸ்மத் கலாச்சார மற்றும் முன்னேற்ற அருங்காட்சியகத்தின் இயக்குனராக எரிக் சார்க்கோல் ஜான் என்பவர் பணியாற்றி வருகிறார். அவருக்கு உதவியாளராக ஓஹோவிரின் என்பவர் பணியாற்றி வருகின்றார்.\n\nஐக்கிய நாடுகள் சபையின் நிதியுதவி அஸ்மத் மர வேலைப்பாடு என்ற பெயரிலான திட்டத்தின்படி 1968-1974 உருவாக்கப்பட்ட இந்த அருங்காட்சியகம் ஆண்டுதோறும் மரத்தில் செதுக்குதல் தொடர்பான போட்டியினை நடத்தி வருகிறது. மேலும் அது ஏலத்தையும் நடத்தி வருகிறது. அருங்காட்சியகத்தின் உதவியோடு 31 வது அஸ்மத் கலாச்சார விழா 2015 அக்டோபர் 8-13 ஆம் நாள்களில் நடத்த திட்டம் முன்வைக்கப்பட்டது.\n\n"}
{"id": "460201", "url": "https://ta.wikipedia.org/wiki?curid=460201", "title": "ஐபாட் 2", "text": "ஐபாட் 2\n\nஐபாட் 2 (iPad 2) என்பது ஆப்பிள் இன்க் நிறுவனத்தினால் வடிவமைக்கப்பட்டு, விற்பனை செய்யப்படும் பட்டிகைக் கணனி ஆகும். முதல் ஐபாட் உடன் ஒப்பிடும் போது ஐபாட் வரிசையின் இரண்டாவதான இந்த பட்டிகைக் கணனி இரட்டை கோர் ஏ 5 செயலியுடன் இலகுவான கட்டமைப்பை கொண்டது. பேஸ்டைம் காணொளி அழைப்புகளுக்காக விஜிஏ முன் புகைப்பட கருவியையும், 720பி பின்புற புகைப்பட கருவியையும் கொண்டதாக வடிவமைக்கப்பட்டது. இந்த சாதனம் 16 ஜிபி, 32 ஜிபி, 64 ஜிபி ஆகிய மாறுபட்ட சேமிப்பு திறன்களிலும், ஒய்-பை அல்லது ஒய்-பை மற்றும் செல்லிடம் ஆகிய மாறுப்பட்ட இணைப்புகளிலும் கிடைக்கின்றது. அனைத்து விதமான ஐபாட்களும் கறுப்பு, வெள்ளை ஆகிய முன் வண்ணத்தில் கிடைத்தது. இந்த சாதனம் 2011 ஆம் ஆண்டில் மார்ச்சில் வெளியிடப்பட்டது.\n\n2012 ஆம் ஆண்டு மார்ச் இல் ஐபாடின் 3 வது தலைமுறை வெளியானதும் இரண்டு இணைப்பு விருப்பங்களுடனும், இரண்டு முன் வண்ண விருப்பங்களுடன் 16 ஜிபி சேமிப்புத்திறனைக் கொண்ட ஐபாட்கள் மட்டுமே கிடைத்தது.\n\nஇந்த சாதனம் பல்வேறு வலைப்பதிவுகள் மற்றும் வெளியீடுகளிலிருந்து நேர்மறையான வரவேற்பைப் பெற்றது. புதிய ஆப்பிள் ஏ 5சிப் போன்ற வன்பொருள் மேம்பாட்டிற்காக பாராட்டப்பட்டாலும், ஐபாட் 2 மற்றும் ஐஓஎஸ் மீதான மென்பொருள் கட்டுப்பாடு பொதுவாக பல்வேறு தொழில்நுட்ப வர்ணனையாளர்களிடமிருந்து விமர்சனங்களை பெற்றது. இந்த சாதனம் அதன் முதல் மாத விற்பனையில் 2.4–2.6 மில்லியனும், 2011 ஆம் ஆண்டின் மூன்றாம் காலாண்டில் 11.12 மில்லிய 2011 மூன்றாம் காலாண்டிலும் விற்கப்பட்டது.\n\nSection::::வெளியீடு.\n2011 ஆம் ஆண்டு மார்ச் 2 அன்று ஒரு ஊடக நிகழ்வுக்காக ஆப்பிள் நிறுவனம் 2011 பிப்ரவரி 23 அன்று பத்திரிகையாளர்களுக்கு அழைப்பிதழ்களை அனுப்பியது. 2011  மார்ச் 2 அன்று ஆப்பிள் நிறுவன நிர்வாக அதிகாரி ஸ்டீவ் ஜாப்ஸ் மருத்துவத்துவ விடுமுறையில் இருந்த போதிலும் யெர்ப புவனா சென்டர் ஃபார் ஆர்ட்ஸில் ஐபாட் 2 ஐ வெளியிட்டார்.\n\nமார்ச் 11 இல் ஆப்பிள் நிறுவனம் தனது வலைத்தளத்திலும், அதன் அமெரிக்க விற்பனை நிலையங்களிலும் உள்ளூர் நேரப்படி மாலை 5 மணிக்கு ஐபாட் 2 ஐ விற்பனை செய்யத் தொடங்கியது. நியூயார்க் போன்ற முக்கிய நகரங்களில் உள்ள பல விற்பனை நிலையங்களில் சில மணி நேரத்தில் விற்கப்பட்டன.\n\nஆத்திரேலியா, ஆஸ்திரியா, பெல்ஜியம், கனடா, செக் குடியரசு, டென்மார்க், பின்லாந்து, பிரான்ஸ், ஜெர்மனி, கிரீஸ், ஐஸ்லாந்து, இத்தாலி, அயர்லாந்து, ஹங்கேரி, லக்சம்பர்க், மெக்ஸிகோ, நெதர்லாந்து, நியூசிலாந்து, நோர்வே, போலந்து, போர்த்துகல், எசுப்பானியா, சுவீடன், சுவிட்சர்லாந்து மற்றும் ஐக்கிய இராச்சியம் ஆகிய நாடுகளில் ஐபாட் 2 மார்ச் 25, 2011 அன்று சர்வதேச அளவில் வெளியிடப்பட்டது.\n\nமார்ச் 11, 2011 அன்று நாட்டைத் தாக்கிய பூகம்பம் மற்றும் சுனாமி காரணமாக ஜப்பானுக்கான வெளியீட்டுத் திகதி ஏப்ரல் 29, 2011 வரை ஒத்திவைக்கப்பட்டது. ஐபாட் 2 பின்னர் ஏப்ரல் 29, 2011 அன்று ஹாங்காங், தென் கொரியா, சிங்கப்பூர், பிலிப்பைன்ஸ், மலேசியா மற்றும் ஜப்பான் உள்ளிட்ட பிற நாடுகளில் வெளியிடப்பட்டது. 2011 ஆம் ஆண்டு மே 6 மற்றும் 27 ஆகிய திகதிகளில் சீனா, எஸ்டோனியா, தாய்லாந்து, பிரேசில் தைவான் மற்றும் உருசியா ஆகிய நாடுகளில் வெளியிடப்பட்டது.\n\nமூன்றாம் தலைமுறை ஐபாட் அறிமுகப்படுத்தப்பட்ட பின்னர், 32 மற்றும் 64 ஜிபி சாதனங்கள் வெளியிடுவது மார்ச் 7, 2012 அன்று நிறுத்தப்பட்டன. 16 ஜிபி வைஃபை மற்றும் 16 ஜிபி வைஃபை + 3 ஜி மாடல்கள் மார்ச் 18, 2014 அன்று நிறுத்தப்பட்டன.\n\nSection::::புகார்கள்.\nசில ஐபாட் 2 பயனர்கள் iOS 8 ஐ இயக்கும் போது செயல்திறன் சிக்கல்களுக்காக புகாரளித்தனர். IOS 8.1.1 புதுப்பிப்பில் ஐபாட் 2 மற்றும் ஐபோன் 4 எஸ் ஆகியவற்றில் ஆப்பிள் செயல்திறனை மேம்படுத்தியது. இருப்பினும் இந்த 2 சாதனங்களும் அவற்றுக்கு பிறகு வெளிவந்த சாதனங்களைப் போல வேகமாக இயங்கவில்லை.\n\nSection::::வணிக வரவேற்பு.\nவெளியீட்டின் முதல் வார இறுதியில், ஒரு மில்லியனுக்கும் அதிகமாக இந்த சாதனங்கள் விற்கப்பட்டன. வெளியான முதல் இரண்டு வாரங்களில் சுமார் 12,000 ஐபாட்கள் ஏல தளமான ஈபேயில் விற்கப்பட்டன. ஐபோன் 4 எஸ் வெளியிடப்பட்டபோது ​​மூன்றாம் தலைமுறை ஐபாட் பற்றிய வதந்திகள் ஐபாட் 2 விற்பனையில் சரிவை ஏற்படுத்தின. 2011 ஆம் ஆண்டின் நான்காம் காலாண்டில் வெளியிடப்பட்ட அதிகாரப்பூர்வ புள்ளிவிவரங்களின் படி மூன்றாம் காலாண்டில் 11.4 மில்லியன் ஐபாட்கள் விற்கப்பட்டன.\n"}
{"id": "460213", "url": "https://ta.wikipedia.org/wiki?curid=460213", "title": "அர்தாபில்", "text": "அர்தாபில்\n\nஅர்தாபில் (, , நடுமேற்கு ஈரானின் நாட்டில் உள்ள ஒரு நகரம் ஆகும். இந்நகரமானது, அர்தாபில் மாகாணத்தின் தலைநகரம் ஆகும். 1993 வரை, அர்தாபில் கிழக்கு அசர்பைசான் மாகாணத்தின் பகுதியாக இருந்தது.\nஅர்தபில் பட்டு மற்றும் தரைவிரிப்புகளின் வர்த்தகத்திற்கு பெயர் பெற்றது. அர்தபில் விரிப்புகள் புகழ்பெற்றவை மற்றும் பண்டைய அர்தபில் தரைவிரிப்புகள் மரபார்ந்த பாரசீக கம்பளங்களில் சிறந்தவை என்று கருதப்படுகின்றன. அர்தபில் ஒரு உலக பாரம்பரிய தளமான அர்தபில் ஆலயம், சஃபாவிட் வம்சத்தின் பெயரிடப்பட்ட நிறுவனர் ஷேக் சஃபி அட்-டானின் சரணாலயம், கல்லறை ஆகியவற்றின் தாயகமாகும். அர்தாபிலின் மக்கள் தொகை சுமார் 650,000 ஆகும். அவர்களின் மதம் சியா இசுலாம் ஆகும்.\n\nSection::::சொற்பிறப்பியல்.\nஅர்தபில் என்ற பெயர் அவெஸ்டா, \"அர்தாவிலா\" என்பதிலிருந்து வந்தது. அதாவது ஒரு \" புனித நகரம் \" அல்லது \" புனித இடம் \" என்பது பொருளாகும்.\n\nSection::::இடம்.\nகாஸ்பியன் கடலில் இருந்து சுமார் , மற்றும் \nதாப்ரிசு நகரத்திலிருந்து, தொலைவில் இருக்கிறது . இது சராசரியாக உயரத்தில் அமைந்நுள்ளது.\nகாஸ்பியன் கடல் மற்றும் அஜர்பைஜான் குடியரசு ஆகியவற்றின், வரலாறு முழுவதும், குறிப்பாக காகசஸ் பிராந்தியத்திற்குள் பெரும் அரசியல் மற்றும் பொருளாதார முக்கியத்துவம் வாய்ந்தது. இது ஒரு திறந்தவெளியில் அமைந்துள்ளது கடல் மட்டத்திற்கு மேலே, சபாலன் மலையின் உச்சிக்குக் (4,811 மீ) கிழக்கே, வசந்த காலத்தின் பிற்பகுதி வரை குளிர்ச்சியான மாதங்களாகவே இருக்கின்றன.\n\nSection::::வரலாறு.\nகி.மு. 550–330 ஆண்டில் இந்த மாகாணம் அச்செமனிட் சகாப்தத்தைச் சார்ந்து பழமையானதாக நம்பப்படுகிறது. இது அவெஸ்டா- இல் குறிப்பிடப்பட்டுள்ளது. அங்கு நபி, ஜோராஸ்டர் நதி, அராஸ் நதி பிறந்தது. அக்காலக்கட்டத்தில் தனது புத்தகத்தை, சபாலன் மலைகளில் எழுதினார். பார்த்தியன் பேரரசுக் காலத்தில், அஜர்பைஜான் (ஈரான்) நகரத்தில், இந்த நகரத்திற்கு சிறப்பும், முக்கியத்துவமும் இருந்தது. சில இசுலாமிய வரலாற்றாசிரியர்கள், அர்தாபிலின் அடிப்படைகளுக்கு, சசானிட் பேரரசின் மன்னரான பெரோஸ் I-க்கு காரணம் என்று கூறுகின்றனர். பாரசீக கவிஞர் ஃபெர்டோவ்ஸி நகரத்தின் அடிப்படைகளை, பெரோஸ் I க்கு வழங்குகிறார். அர்தபில், பொ.ச. பெரோஸ் என்பவர், அந்த சேதங்களை சரிசெய்து, நகரத்தை பலப்படுத்தினார். பெரோஸ், அர்தபிலை அசர்பைஜானின் மாகாண ஆளுநரின் மார்ஸ்பன் இல்லமாக மாற்றி வலுப் படுத்தினார்.\n\nகாகசஸ் மலைத்தொடர்களுக்கு அருகாமையில் இருப்பதால், காகசஸின் மலை மக்களும், தெற்கு ரஷ்யாவும் கடந்த காலத்தின் காகசஸ் மலைகள் ஆக இருந்தன. காகசஸ் மலைத்தொடருக்கு அருகாமையில் இருப்பதால், காகசஸின் மலை மக்களும், தென் இரஷ்யா கடந்த காலத்தின் காகசஸ் மலைகள். 730–731 இல், கஜார்ஸ், டேரியல் ஜார்ஜ் என்ற ஆலன் கேட்ஸ்ஐத் தாண்டி, ஆர்மீனியாவின் அரபு கவர்னர், அல்-ஜர்ரா இப்னு அப்தல்லா என்று பெயரிடப்பட்டு, அர்தபில் நகருக்கு வெளியே உள்ள சமவெளியில், பின்னர் அவர்கள் தங்கள் வெற்றிகளைத் தொடர்ந்து, அந்த நகரத்தைக் கைப்பற்றினர்.\n\nஈரானை இஸ்லாமிய வெற்றியின் போது, அர்தபில் வடமேற்கு ஈரானில் டெர்பென்ட்க்கு முன்னால் மிகப்பெரிய நகரமாக இருந்தது. மேலும் மங்கோலிய படையெடுப்பு காலம் வரை, அப்படியே இருந்தது. அர்தபிலிஸ் மங்கோலியர்களுடன் மூன்று முறை போராடினார்; இருப்பினும், மங்கோலியர்களின் மூன்றாவது முயற்சிக்குப் பிறகு, அர்தாபிலிஸை படுகொலை செய்த, இந்த நகரம் வீழ்ந்தது.\nமங்கோலியர்களின் படையெடுப்புகளும், பின்னர் ஜார்ஜியா நாட்டின் ஜார்ஜியர்களும், தமர் தி கிரேட் இன் கீழ், சுமார் 12,000 குடிமக்கள் புகழ்பெற்ற நகரங்களுடன்,அந்த நகரத்தை கைப்பற்றி வெளியேற்றினர். அப்பொழுது அந்த நகரத்தை பேரழிவிற்கு உட்படுத்தினர். இருப்பினும், முன்பை விட மிகவும் பூக்கும் நிலையில், நகரம் மீண்டு எழுந்தது. இந்த நேரத்தில், ஈரானிய அஜர்பைஜான் பிராந்தியத்தின் பிரதான நகரம் தப்ரிஸ் என மாறியது.\n"}
{"id": "460252", "url": "https://ta.wikipedia.org/wiki?curid=460252", "title": "இண்டிகிர்கா ஆறு", "text": "இண்டிகிர்கா ஆறு\n\nஇண்டிகிர்கா ஆறு ( ; Yakut ) என்பது உருசியாவின் சகா குடியரசில் யானா ஆற்றுக்கும் கொலிமா ஆற்றுக்கும் இடையில் உள்ள ஒரு ஆறு ஆகும். இது நீண்டது. அதன் படுகையின் பரப்பளவு ஆகும்.\n\nSection::::விளக்கம்.\nஇது 251 கிலோமீட்டர் (156 மைல்) நீளமுள்ள துரா- யூரியாக் (கஸ்தாக், கல்கன் அல்லது கல்கன் என்றும் அழைக்கப்படுகிறது) ஆறு மற்றும் 63 கிலோமீட்டர் (39 மைல்) நீளமான தாரின்-யூரியாக், ஆகிய இரு ஆறுகளின் சேர்கையால் உருவாகிறது. மேற்கண்ட இரண்டு ஆறுகளும் கல்கன் மலைத்தொடரின் வடக்கு சரிவுகளில் உருவாகின்றன .\n\nஇந்த ஆற்றின் உயரமான ஓட்டத்தில் ஓமியாகோன் பீட பூமியில் மிகக் தாழ்வான பகுதியில் வடமேற்கு நோக்கி பாய்கிறது. வடக்கு நோக்கி திரும்பும்போது, இது செர்ஸ்கி மலைத்தொடரின் பல துணைப்பகுதிகளின் வழியாக பாய்கிறது. இந்த ஆறானது செமல்கின் மலைத்தொடரைக் கடக்கும் இடத்தில் குறுகிய ஆழமான பள்ளத்தாக்கில் பாய்ந்து விரைவோட்டங்களை உருவாக்குகிறது. தென்கிழக்கில் இருந்து மோமா நதியுடன் இணைந்த இடத்தில், இண்டிகிர்கா மோமோ-செலென்யாக் தன் வேகத்தைக் குறைத்துக்கொள்கிறது. ஒரு பரந்த மலையிடை வடிநிலம் உருவாகியதும் இப்பகுதியில் ஆற்றின் நடுப்பகுதி தொடங்குகிறது, அங்கு அதன் பள்ளத்தாக்கு விரிவடைகிறது. வடக்கு நோக்கி திரும்பும்போது, இண்டிகிர்கா மோமா மலைத்தொடரை ஆழமாக வெட்டி வடகிழக்கு நோக்கி பாய்ந்து அபி லோலாண்ட் முழுவதும் சுற்றிலும் 500 மீட்டர் அகலமாக செல்கிறது. போலஸ்னி மலைத்தொடரின் கிழக்கு முனையிலும், உலகான்-சிஸ்டே மலைத்தொடரின் மேற்கு முனையிலும் உருவான கழுத்துக்கு இடையில் பாய்ந்தபின், அது யானா- இண்டிகிர்கா தாழ்நிலத்தின் குறுக்கே வடக்கே பாய்கிறது. அங்கிருந்து 130 கி.மீ தொலைவில் கிளைகளாகப் பிரிந்து 5.500 கிமீ² பரந்த வடிநிலத்தில் பாய்கிறது. இதன் ஆற்றுமுகத்துவாரம் கிழக்கு சைபீரியக் கடலின் கோலிமா விரிகுடாவில் உள்ளது .\n\nஇண்டிகிர்கா அக்டோபரில் உறைந்து மே-சூன் வரை பனிபோர்த்தியபடி இருக்கும்.\n\nSection::::துணை ஆறுகள்.\nமுக்கிய துணை ஆறுகள் :\n\n\nSection::::துறைமுகங்கள், குடியிருப்புகள் மற்றும் பொருளாதாரம்.\nஇந்த ஆற்றின் முக்கிய துறைமுகங்கள்:\n\n\nஇண்டிகிர்கா ஆற்றுப் படுகையில் தங்க சேகரிப்பு தொழில் உள்ளது. தங்க சுரங்க மையமான உஸ்ட்-நேரா இந்த ஆற்றுப்பகுதியியின் மிகப்பெரிய குடியேற்றப்பகுதியாகும்.\n\nஇண்டிகிர்கா ஆறு பல்வேறு வகையான மீன்களைக் கொண்டுள்ளது. இந்த ஆற்றில் காணப்படும் வெண்டேஸ், சிர், முக்சன், இன்கொன்னு (நெல்மா), ஓமுல் போன்ற பல வெள்ளை மீன் இனங்கள் மிகவும் மதிப்புமிக்கவை ஆகும்.\n\nSection::::வரலாறு.\nஇண்டிகிர்கா ஆற்று முகத்துவாரத்தில் அமைந்துள்ள தனிமைப்படுத்தப்பட்ட கிராமமான ரஸ்கோய் உஸ்டே, உருசிய குடியேறியவர்களின் தனித்துவமான பாரம்பரிய கலாச்சாரத்திற்கு பெயர் பெற்றது, இந்த கிராமத்தில் வாழும் மக்களின் முன்னோர்கள் பல நூற்றாண்டுகளுக்கு முன்பு அங்கு வந்து குடியேறியவர்கள். சில வரலாற்றாசிரியர்கள் 17 ஆம் நூற்றாண்டின் ஆரம்பத்தில் போமோர்ஸால் ரஸ்கோய் உஸ்டியே குடியேறினார் என்று ஊகித்துள்ளனர்.\n\n1638 இல் இவான் ரெப்ரோவ் என்பவர் இண்டிகிர்காவை அடைந்தார். 1636–42 ஆம் ஆண்டில் எலிசீ புசா இண்டிகிர்கா ஆற்றுப் பகுதிக்கும், தரைவழி பாதைக்கும் முன்னோடியாக இருந்தார். ஏறக்குறைய அதே நேரத்தில், போஸ்னிக் இவானோவ் கீழ் லீனாவின் துணை ஆற்றில் பயணித்து, வெர்கோயான்ஸ்க் மலைத்தொடரைக் கடந்து மேல் யானாவைக் கடந்து, பின்னர் செர்ஸ்கி மலைத்தொடரைக் கடந்து இண்டிகிர்கா வரை சென்றார். 1642 ஆம் ஆண்டில் மைக்கேல் ஸ்டாடுகின் லீனாவிலிருந்து இண்டிகிர்கா நிலப்பரப்பை அடைந்தார்.\n"}
{"id": "460257", "url": "https://ta.wikipedia.org/wiki?curid=460257", "title": "சேலம் பத்மாவணி கல்லூரி", "text": "சேலம் பத்மாவணி கல்லூரி\n\nSection::::அறிமுகம்.\nபத்மவானி கல்வி மற்றும் தொண்டு அறக்கட்டளை 2005 ஆம் ஆண்டில் மதிப்பிடப்பட்ட சகோதரர்கள் திரு. கே. துரைசாமி மற்றும் திரு. கே. சத்தியமூர்த்தி ஆகியோரால் நிறுவப்பட்டது.\n\nஇது பெண்ணிய கல்வியின் முன்னேற்றத்தை நோக்கமாகக் கொண்டு கல்வித்துறையில் அடியெடுத்து வைத்தது.\n\nஅறக்கட்டளையின் முதுகெலும்பாகத் தோன்றும் திருமதி பத்மாவதி துரைசாமி மற்றும் திருமதி எசைவணி சத்தியமூர்த்தி ஆகியோர் இளம் நாற்றுகளை எப்போதும் பசுமையான தோப்பாக மாற்ற வளர்கிறார்கள்.\n\nஅறக்கட்டளை அறியாத பெண்பால் காற்றுக்கு ஒரு ஒளி வீடாகவும் நிற்கிறது.\n\nஇது 15 இளங்கலை துறைகள், 9 முதுகலை துறைகள், 8 எம்.பில், 6 பிஎச்டி படிப்புகளுடன் அமைதியாக இயங்கி வருகிறது. இது 5000 பெண் மாணவர்களையும், 100 திறமையான ஊழியர்களையும் உள்ளடக்கியது,\n\nஅவர்களை பாடத்திட்ட மற்றும் பாடநெறி நடவடிக்கைகளில் ஊக்குவிக்கிறது. சமுதாயத்தில் உள்ள சவால்களை எதிர்கொள்ள பெண்களை வளர்ப்பதே இதன் நோக்கம்.\n\nSection::::படிப்புகள்.\nஇந்த கல்லூரியில் ஆங்கிலம்,வரலாறு,தமிழ்,உயிரி தொழில்நுட்பம்,தாவரவியல்,வேதியியல்,கணினி அறிவியல்,கணிதம், இயற்பியல்,புள்ளியியல்,விலங்கியல் ஆகிய துறைகள் உள்ளன.\n"}
{"id": "460292", "url": "https://ta.wikipedia.org/wiki?curid=460292", "title": "ஜோக்ஜா தேசிய அருங்காட்சியகம், யோகியாகர்த்தா", "text": "ஜோக்ஜா தேசிய அருங்காட்சியகம், யோகியாகர்த்தா\n\nஜோக்ஜா தேசிய அருங்காட்சியகம் (Jogja National Museum) இந்தோனேஷியாவில் யோகியாகர்த்தா என்னுமிடத்தில் உள்ள ஒரு சமகால கலை அருங்காட்சியகம் ஆகும். ஜோக்ஜா தேசிய அருங்காட்சியகம், யயாசன் யோகியாகர்த்தா செனி நுசாந்தாரா (ஒய்.எஸ்.எஸ்.என்) என்ற நிர்வாகத்தின் கீழ் நிறுவப்பட்ட அருங்காட்சியகம் ஆகும். ஜே.என்.எம் கட்டிட வளாகம் முதலில் ஒரு முன்னாள் முதல் இந்தோனேசியா காட்சிக் கலைபபள்ளி (ஏ.எஸ்.ஆர்.ஐ. 1950) மற்றும் காட்சி, கலை மற்றும் வடிவமைப்பு நிறுவனம் (எஃப்.எஸ்.ஆர்.டி 1984) என்ற நிலைகளில் செயல்பட்டது. பின்னர் யோககர்த்தா இந்தோனேசிய கலை நிறுவனம் என்று பெயர் மாற்றம் பெற்றது.\n\nSection::::குறிக்கோள்.\nஉள்ளூர் அல்லது தேசிய அளவில் கலாச்சார கலைகளைப் பாதுகாகும் நிலையிலும், வளர்க்கும் நிலையிலும் அதிக கவனம் செலுத்துவதை ஜோக்ஜா தேசிய அருங்காட்சியக நிர்வாகம் தன்னுடைய உறுதிப்பாடாகக் கொண்டு செயல்பட்டு வருகிறது. உண்மையில், அதன் நோக்குநிலைகளைப் பற்றிய சுயவிவரக்குறிப்பில், இந்தோனேசியாவின் சமகால காட்சி கலையின் ஒவ்வொரு அழகியல் சாதனைகளுக்கும் விளக்கக்காட்சி இடத்திற்கான மாற்றுகளை முன்வைத்து இந்த அருங்காட்சியகம் தன்னுடைய ஆர்வத்தை வெளிப்படுத்துகிறது. அதன் காரணமாக இந்தோனேசியாவில் காட்சி கலையின் பல்வேறு பரிமாணங்களை வளர்ப்பதற்கான உறுதிப்பாட்டை இந்த அருங்காட்சியகம் மேற்கொண்டு வருகிறது. அத்துடன் அதனைப் பற்றி மிகவும் விரிவாக விவாதிக்கிறது.\n\nSection::::நிர்வாகம்.\nஜோக்ஜா தேசிய அருங்காட்சியக நிர்வாகத்தின் கீழ் ஒரு மேற்பார்வை வாரியம் உள்ளது. அந்த மேற்பார்வை வாரியத்தில் நிர்வாக இயக்குநர், கே.பி.எச் “நீக்கோ” விரோனெகோரோ, எம்.எஸ்சி., வணிக மற்றும் மேம்பாட்டு இயக்குனர் ரிஸ்கி அர்பாலி, செயல்பாட்டு இயக்குநர் ஹெர்தர் அரி ஆண்டி, செயலாளர் ஆக்னஸ் இர்மா, தொழில்நுட்ப மேலாளர் நுக்ரோஹோ ஆரி மற்றும் தொழில்நுட்ப வல்லுநர் பெஜோ ஆகியோர் செயல்பட்டு வருகின்றனர். இந்த அருங்காட்சியகம் பல மேலாண்மை நடவடிக்கைகளை மேற்கொண்டு செயல்படுத்தி வருகிறது. அதன் மேம்பாட்டு கடமைகளில் ஒன்று சில தனியார் நிறுவனங்களுடன் இணைந்து தம் பணியை உருவாக்குவது ஆகும். அதனுடன், காட்சிக்கூடங்களைப் பயன்படுத்துவதற்கான நன்கொடை, அவ்வப்போது பல நிகழ்ச்சிகளை நடத்தி நன்கொடையாளர் மூலம் வருமானம் பெறுதல், காட்சிக்கூடங்களுக்கு நன்கொடையாளர்களைத் தேடிப் பெறல், ஜோக்ஜா தேசிய அருங்காட்சியகத்தில் உள்ள கடையின் மூலம் வருமானம், விடப்படுகின்ற ஏலத்தின் மூலமாக வரும் தொகையில் பங்கு, அருங்காட்சியகத்தில் பணியாற்றுகின்ற உறுப்பினர்களிடமிருந்து நன்கொடை, அதனைப் பாதுகாப்பதற்காக நடவடிக்கை எடுப்போரை பிற விதங்களில் அணுகி நன்கொடை பெறுதல் என்ற வகைகளின் மூலமாகப் பெறப்படுகின்ற செயல்பாட்டு நிதி வசதியைக் கொண்டு இயங்குகிறது.\n\nSection::::திட்டங்கள்.\nஜோக்ஜா தேசிய அருங்காட்சியக நிர்வாகத்தால் உருவாக்கப்பட்ட திட்டங்கள் பல்வேறு வகையான நடவடிக்கைகளைக் கொண்டு அமைந்துள்ளது.\n\nSection::::கலை கண்காட்சி.\nகாட்சி நிலையில் அமைந்த கலை கண்காட்சி இந்த அருங்காட்சியகத்தின் வழக்கமான செயல்பாடுகளில் ஒன்றாக அமைந்துள்ளது. இவ்வகையான கண்காட்சியினை அமைப்பதற்கான யோசனையை ஜோக்ஜா தேசிய அருங்காட்சியகமோ அந்த அருங்காட்சியகத்தில் உள்ள கலைஞர்களோ (தனித்தனியாக அல்லது குழுவாக இணைந்து) அல்லது அந்த அருங்காட்சியகக் கட்டமைப்பின் மூலமாகவோ இவ்வகையான திட்டங்கள் வரையறுக்கப்படுகின்றன.\n\nSection::::கலைஞர்களை ஊக்குவித்தல்.\nவளர்ந்து வரும் இளம் கலைஞர்களை ஊக்குவித்தல் இந்த அருங்காட்சியகத்தின் மற்றொரு திட்டம் ஆகும். இந்தோனேசியாவின் கலை காட்சி மற்றும் கலாச்சாரத்திற்கு ஒரு நல்ல பெயரைக் கொண்டுவரும் வகையில் சிறந்த கலைப்படைப்புகளை உலகுக்கு வழங்கும் நடவடிக்கையில் ஒரு கூறாக ஆரம்ப நிலைக் கலைஞர்கள் அவர்களை மேம்படுத்திக் கொள்வதற்கு இந்த திட்டம் முக்கிய பங்கு வகிக்கிறது. அவ்வகையில் இந்த நோக்கம் மிகவும் முக்கியமானதாக அமைகிறது. குடிமக்களுக்கான காட்சிக்கூடம் என்ற காட்சிக்கூடத்தின் மூலமாக வளர்ந்து வரும் கலைஞர்களின் படைப்புகளை அங்கு காட்சிப்படுத்த வாய்ப்பு உள்ளது. அவ்வசதியான இலவசமாக வழங்கப்படுகிறது.\n\nSection::::பல்வகை காட்சிக்கூடங்கள்.\nமேலும், அங்கு உள்ள காட்சிக்கூடங்கள் ஜோக்ஜா தேசிய அருங்காட்சியகத்தின் கட்டிடங்களில் செயல்பட்டு வருகின்றன. அவ்வகையான காட்சிக்கூடங்கள் முதன்மைக் காட்சிக்கூடம் மற்றும் எதிர்காலத்திற்கான காட்சிக்கூடம் என்ற வகையில் அமைந்துள்ளன. மேலும் நுண்கலை அருங்காட்சியக்கூடம், பெண்டோபோ அஜியாசா, முன்னாள் சிற்பக் கட்டிடம் மற்றும் சிட்டஸ் கிரியா கட்டிடம் ஆகியவையும் இவற்றுள் அடங்கும்.\n\nSection::::கருத்தரங்குகள்.\nஅருங்காட்சியக செயல்பாடுகளில் ஒதுக்கி வைக்க முடியாத மற்றொரு முக்கியமான கூறாக உள்ளது காட்சிக் கலையை மேம்படுத்துவதற்கான கூறுகளாகும். அவற்றில் விவாதங்கள், கருத்தரங்குகள், பணிப்பட்டறைகள் போன்றவை அடங்கும். இவை உள்ளூர், தேசிய மற்றும் சர்வதேச நிலை என்ற நிலைகளில் இக்கலை தொடர்பான முன்னேற்றங்கள் குறித்து அறிந்துகொள்ளும் வகையில் நடத்தப்படுகிறது. அத்துடன் இந்த அருங்காட்சியகம் பிற உள்ளூர் மற்றும் உலகளாவிய நிறுவனங்களுடன் இணைந்து திட்டங்களை மேற்கொண்டு வருகிறது.\n"}
{"id": "460294", "url": "https://ta.wikipedia.org/wiki?curid=460294", "title": "பூசெகர்", "text": "பூசெகர்\n\nபூசெகர் (Bushehr or Bushire ( ; மேலும் ரோமானிய எழுத்துக்களில் பல்வேறாக(\"Būshehr\", \"Bouchehr\", \"Buschir\", \"Busehr\") குறிக்கப் படுகின்றன. மேலும், பேன்டேர் பூசெகர் (\"Bandar Bushehr\") (; எனவும் அழைக்கப்படுகிறது. இதற்கு முன் இப்பெயரானது, பே அர்டாசெர் ( \"Beh Ardasher\", \"Antiochia in Persis\") ()எனவும், பக்ட் அர்டாசெர் (\"Bukht Ardashir\") எனவும் அழைக்கப்பட்டது. இந்த நகரமானது, ஈரான் நாட்டிலுள்ள பூசெகர் மாகாணத்தின் தலைநகரம் ஆகும்.2006 மக்கள் தொகைக் கணக்கெடுப்பின்படி, இந்நகரத்தின் மக்கள்தொகை பரவலானது, மொத்தம் 161,674 ஆகவும், அதில் 40,771 குடும்பங்களும் அடங்கி இருந்தன.\n\nSection::::வரலாறு.\nதற்போதைய நகரத்தின் தெற்கே, ரீஷையரில், கி.மு. 3000 ஆண்டில் முந்தைய ஏலம், குடியேற்றத்தின் எச்சங்கள் உள்ளன. கிரேக்க மாசிடோனியன் செலூசிட் வம்சத்தின் போது, இந்த நகரம் 'பெர்சிஸில் அந்தியோகியா' '(τηςα της by) செலூகஸ் I நிகேட்டர் என்ப்பவரால் புதுப்பிக்கப்பட்டது. சில தசாப்தங்களுக்குப் பிறகு, இந்த நகரத்தை செலூகஸின் மகன் அந்தியோகஸ் I சோட்டர் ] மீண்டும் கட்டியெழுப்பினார். அவர் அங்கு குடியேறியவர்களை, மாக்னீசியா ஆன் தி மியாண்டர் என்ற இடத்திலிருந்து மாற்றினார். மேலும் செலியூசிட் மன்னர், கி.மு. 205 ஆண்டில் அந்தியோகஸ் III தி கிரேட், கிழக்கு மாகாணங்களுக்கான அவரது பரப்புரைக்குப் பிறகு ,(212 -205 கி. மு.). 170 கி. மு. வரை, அந்தியோகியா கிரேக்க செலூசிட் ஆட்சியின் கீழ் ஆளப்பட்டிருந்தது. இது சசானிய கடற்படையின் மிக முக்கியமான துறைமுகங்களில் ஒன்றாகும். மேலும், இந்த வம்சத்தின் முதல் மன்னரான அர்தாஷீர் Iபெயரினை இத்துறைமுகத்திற்கு வைக்கப்பட்டது. கி.பி. 5 ஆம் நூற்றாண்டில் புஷெர், தெற்கு ஈரானுக்கு நெஸ்டோரியன் கிறிஸ்டியன் விரிவாக்க இடமாக இருந்தது. 1737 ஆம் ஆண்டில் டச்சு கிழக்கிந்திய கம்பெனி, இந்நகரில், ஒரு வர்த்தக இடுகையைத் திறந்து, அதனை, 1753 ஆம் ஆண்டுவ வரை நடத்தியது. 1763 ஆம் ஆண்டில், அரபு ஆளுநர் புஷேர் ஷேக் நஸ்ர் அல்-மட்கூர் பிரிட்டிஷ் கிழக்கிந்திய கம்பெனி க்கு ஒரு தளத்தையும் வர்த்தக பதவியையும் கட்டும் உரிமையை வழங்கினார். இது 1856 ஆம் ஆண்டில் ஆங்கிலோ-பாரசீகப் போர் நடந்து, 1856-1857 ஆம் ஆண்டில் பிரித்தானியப் படைகளால் ஆக்கிரமிக்கப்பட்டது. பூசெகர், 1856 டிசம்பர் 9 அன்று ஆங்கிலேயரிடம் சரணடைந்தார். இது 18 ஆம் நூற்றாண்டின் பிற்பகுதியில் யுனைடெட் கி பிரித்தானியக கப்பற் படையான, ராயல் நேவியின் படைக்கலங்களுக்கு, இத்துறைமுகம் தளமாக பயன்படுத்தப்பட்டது. 19 ஆம் நூற்றாண்டில், புஷெர் ஒரு முக்கியமான வணிக துறைமுகமாக மாறியது. ஜெர்மனியின் வில்ஹெல்ம் வாஸ்மஸ் உட்பட, நைடர்மேயர்-ஹென்டிக் பயணம் காரணமாக, இது 1915 ஆம் ஆண்டில் மீண்டும் ஆங்கிலேயர்களால் ஆக்கிரமிக்கப்பட்டது.\n\nதொழில்களில் மீன்பிடித்தல், அனல் மின் நிலையம் வழியே, மின்சாரசக்தியை உருவாக்குதல், இந்நகரத்தின் தொழில்களில் முக்கியமானவை ஆகும். அதே நேரத்தில், உள்நாட்டுப் பகுதி உலோக வேலைகள், கம்பளி விரிப்புகள் தயாரித்தல் குறிப்பிடத்க்க தொழில்களாகும். இருப்பினும் பிற தொழில்களுக்குமான அடிப்படைகள் இங்கு உருவாக்கப் படுகிறது. எடுத்துக்காட்டாக, ஜவுளி, சிமென்ட், உரம் போன்ற வணிகங்களும் நடைபெறுகின்றன. இந்நாட்டு அரசால், ஈரானிய கடற்படை தளமொன்றும், இங்கே பேணப் படுகிறது.\n"}
{"id": "460432", "url": "https://ta.wikipedia.org/wiki?curid=460432", "title": "குழந்தை தத்து எடுக்கும் விதிமுறைகள்", "text": "குழந்தை தத்து எடுக்கும் விதிமுறைகள்\n\nஇந்தியாவில் குழந்தையில்லா தம்பதியர்கள், சட்டப்படியே குழந்தையை தத்தெடுத்துக் கொள்ள எல்லா வழிமுறைகளும் உள்ளன. ஆனால் பலரும் அப்படி ஒரு வாய்ப்பு இருப்பதை அறிவதில்லை என்பதுதான் உண்மை. குழந்தையை சட்டப்படி தத்து எடுப்பது எப்படி என்பது குறித்து விளக்குகிறது இந்த செய்தி தொகுப்பு.\nமுந்தைய காலங்களில் அரசர்கள், ஜமீன்தார்கள் மற்றும் பெரும் பணக்காரர்கள் தங்களுடைய சொத்துகளை பார்த்துக் கொள்ளவும், ஆண்டு அனுபவிக்கவும், வாரிசு இல்லாத சூழ்நிலையில் ஒரு மகனையோ, மகளையோ தன் குழந்தையாக தத்தெடுத்துக் கொள்வார்கள். இவ்வாறு தத்தெடுத்தலுக்கு இப்போது அரசே, சட்டப்பூர்வமான வடிவம் கொடுத்திருக்கிறது. \nதத்து எடுத்தலை இரண்டு வழிமுறைகளில் மேற்கொள்ளலாம். \n(1) தத்து எடுக்க விரும்பும் பெற்றோர்கள், தத்து கொடுக்க விரும்பும் பெற்றோரிடம் இருந்து தத்தெடுப்பது. இந்தமுறை மிகவும் எளிதானது. \nஇந்து, பவுத்தம், சீக்கியம், ஜெயின் மதங்களைச் சேர்ந்தவர்கள் 'இந்து தத்தெடுத்தல் மற்றும் பராமரித்தல் சட்டம்-1956' (Hindu adoptions and maintenance act, 1956) மூலமாகவும், முஸ்லிம், கிறிஸ்தவ மதங்களை சார்ந்தவர்கள் 'கார்டியன்ஸ் அன்டு வார்ட்ஸ் ஆக்ட்-1890' (Guardians and Wards Act, 1890) மூலமாகவும் குழந்தைகளை தத்தெடுக்கலாம்.\nஇதற்கான வழிமுறைகள் எளிதானவையாகும்.\nதத்து எடுக்கும் மற்றும் கொடுக்கும் பெற்றோர்கள், இதன்மூலம் தத்தெடுப்பதற்கான பத்திரம் (Adoption Deed) ஒன்றினை பதிவு செய்து கொள்ளலாம். ஆனால், பதிவு செய்வதற்குமுன் இதன் சம்பிரதாயங்களை முடிப்பது அவசியம். \nசம்பிரதாய முறைப்படி எவ்வாறு திருமணங்கள் செய்யப்பட்டு பதிவு செய்யப்படுகிறதோ, அதேபோல தத்தெடுப்பதும் பதிவு செய்யப்படுகிறது. Adoption Deed பதிவு செய்யப்படுவதே தத்து எடுப்பதற்கான சாட்சி ஆகும்.\n(2) தத்து எடுப்பதற்கான மற்றொருவழி சற்று அரிய வழிமுறை ஆகும். ஏனெனில், தற்போதைய காலகட்டத்தில் யாரும் தன் குழந்தைகளை தத்து கொடுப்பதற்கு முனைவதில்லை. \nதத்து எடுக்கப்படும் குழந்தைகளை சட்டத்திற்கு புறம்பான செயல்களுக்கு உட்படுத்தப்படுவதை தவிர்ப்பதற்காகவும், குழந்தைகளின் எதிர்கால நல்வாழ்வுக்காகவும் இந்த சட்ட வழிமுறைகள் சற்றே கவனத்துடன் இயற்றப்பட்டு நடைமுறைப்படுத்தப்பட்டு உள்ளது.\nஇந்த வழிமுறையானது பின்வரும் சட்டங்களைப் பின்பற்றிச் செயல்படுகிறது.\n1. Guidelines Governing Adoption of Children 2015 \n2. Juvenile Justice (Care and Protection of Children) Act, 2000 \n3. Hague Convention on the Protection of Children and Co-operation in Respect of Inter-country Adoption Act, 1993.\nகுழந்தையை தத்து எடுக்க தகுதிகள்:\nதத்து எடுக்க விரும்பும் பெற்றோர்கள் நல்ல மனநிலையுடனும், உடல்நிலையிடனும், பொருளாதார நிலையிடனும் இருக்க வேண்டும்.\nதிருமணம் ஆனவர்களும், திருமணம் ஆகாதவர்களும் தத்தெடுக்க முடியும்.\nதனி பெண்மணி குழந்தையை (பெண்பால் / ஆண்பால்) தத்தெடுக்க முடியும்.\nதனி ஆண்மகன், பெண் குழந்தையை தத்தெடுக்க முடியாது.\nதிருமணமான தம்பதியர் குறைந்தது இரண்டு ஆண்டுகால திருமண வாழ்க்கைக்கு பிறகே தத்தெடுக்க முடியும்.\nவயது விதிமுறைகள்:\n4 வயது வரையிலான குழந்தையை தத்தெடுக்க விரும்பும் தம்பதியரின் கூட்டு வயது 90க்கு மிகாமல் இருக்க வேண்டும். அதுவே தனி பெற்றோராக இருக்கும்பட்சத்தில் 45 வயதுக்குள் இருக்க வேண்டும்.\n4 முதல் 6 வயது வரையிலான குழந்தையை தத்தெடுக்க விரும்பும் கணவன், மனைவி ஆகிய இருவரின் கூட்டு வயது 100க்கு மிகாமல் இருக்க வேண்டும். தனி பெற்றோராக இருந்தால் 50 வயது வரை இருக்கலாம்.\n8 முதல் 18 வயது வரையிலான குழந்தையை தத்தெடுக்க விரும்பும் தம்பதியரின் கூட்டு வயது வரம்பு 110க்கு மிகாமல் இருக்க வேண்டும். தனி பெற்றோராக இருந்தால் 55 வயது வரை இருக்கலாம்.\nகுழந்தை மற்றும் தத்து எடுக்க விரும்பும் பெற்றோரில் யாரேனும் ஒருவரது வயது இடைவெளி 25 வயதுக்கு மேல் இருக்க வேண்டும். \n4 குழந்தைகளுக்கு மேல் ஒருவர் / தம்பதியினர் தத்தெடுக்க முடியாது.\nஇந்தியா மற்றும் வெளிநாட்டவர் இந்தமுறை மூலம் முறையான அனுமதியுடன் தத்தெடுக்கலாம்.\nசெயல்முறைகள்:\n1. தத்தெடுக்க விரும்பும் பெற்றோர்கள் தங்கள் விண்ணப்பத்தை பதிவு செய்ய வேண்டும்.\n2. 'காரா' (CARA- Central Adoption Resource Authority) வலைதளத்தில் (cara.nic.in) அதற்கான விண்ணப்பம் கிடைக்கும். இணையத்தின் மூலம் பதிவு செய்யலாம்.\n3. விண்ணப்பம் பதிவு செய்த நாளில் இருந்து 2 ஆண்டுகளுக்குப் பிறகு புதுப்பிக்க வேண்டும். \n4. அரசாங்கத்தால் இதற்கான அனுமதி வழங்கப்பட்ட அனாதை இல்லம், ஆதரவற்ற அமைப்புகள், தன்னார்வ விடுதிகள் (என்ஜிஓ) மூலம் பெற்றோர்கள் இல்லாத குழந்தைகளின் புகைப்படங்கள் வலைதளத்தில் காண்பிக்கப்படும்.\n5. தாங்கள் விரும்பும் குழந்தையை தேர்வு செய்ய முடியும்.\n6. இதற்காக அமைக்கப்பட்ட குழு, தத்தெடுக்கப்பட்ட பெற்றோரின் மருத்துவ, உடல்நிலை, மனநிலை, பொருளாதார நிலை, வாழ்க்கைச்சூழல் ஆகிய அம்சங்களை ஆராய்ந்து அறிக்கையை அளிக்கும்.\n7. தகுதியான பெற்றோர் குழந்தையை தத்து எடுத்தவுடன் அரசு சாரா இயக்கம் அல்லது இல்லம் குழந்தையை தத்து கொடுப்பதற்கான நீதிமன்ற உத்தரவைப் பெற வேண்டும். இவ்வாறு குழந்தையைத் தத்தெடுக்கலாம். \n\nஇதற்கு குறைந்தபட்சம் 6 மாதம் முதல் 2 ஆண்டுகள் வரை ஆகலாம். தத்தெடுக்கப்பட்ட குழந்தையின் வாழ்க்கைமுறை அவர்களின் 18 வயது வரை கண்காணிக்கப்படும். \n\nஇடையில் ஏதேனும் பிரச்னை ஏற்பட்டால், குழந்தையை திரும்பப்பெற்றுக்கொள்ளும் அதிகாரம் அரசுக்கு உண்டு.\n"}
{"id": "460433", "url": "https://ta.wikipedia.org/wiki?curid=460433", "title": "வாழும்போதே இறுதிச்சடங்கு", "text": "வாழும்போதே இறுதிச்சடங்கு\n\nவாழும்போதே இறுதிச்சடங்கு (Living funeral) என்பதானது ஒரு முன் இறுதிச்சடங்கு என்று அழைக்கப்படுகிறது. வாழும் நபருக்காக அது நடத்தப்படுகிறது. அவ்வாறான பிரபலமான வாழும்போதே இறுதிச்சடங்கு மோரி ஸ்வார்ட்ஸ் என்பவருடையதாகும். அது நூலாகவும், \"செவ்வாய் கிழமை வித் மோரி\" என்ற பெயரில் திரைப்படமாகவும் ஆவணப்படுத்தப்பட்டது மற்றும் \"டெட்ராய்ட் ஃப்ரீ பிரஸ்\" என்பதிலும் அது இடம்பெற்றுள்ளது. விளையாட்டுச் செய்திக்கான கட்டுரையாளர் மிட்ச் ஆல்போம் மைய கதாபாத்திரங்களில் ஒருவராக வருகிறார். தொடர்புடைய நபரின் உளவியல் நிலையும் மற்றும் வாழும்போதே இறுதிச் சடங்கில் கலந்துகொள்ளும் குடும்பத்தினருக்கும் உளவியல் நிலையும் முக்கியமான இடத்தைப் பெறுகின்றன. சில சமயங்களில் இச்சடங்கானது ஒருவருடைய உயிலைப் படித்துக் காண்பிக்கவும்கூட மேற்கொள்ளப்படுகிறது. மேலும் அந்த உயிலில் வெளிப்படுத்தப்பட்டுள்ள முடிவுகளுக்குப் பின்னால் உள்ள காரணங்களை விளக்குவதற்கும் இது ஒரு கருவியாகப் பயன்படுத்தப்படுகிறது.\n\nSection::::நோக்கம்.\nஇச்சடங்கானது இன்னும் வாழ்வதற்கு ஒரு ஆணோ ஒரு பெண்ணோ தான் வாழ்வதற்கு இனி போதிய நேரமில்லை என நினைக்கும்போது இந்த சடங்கானது வழக்கமாக நிகழ்த்தப்படுகிறது. அந்த குறிப்பிட்ட நபர் உடல்நிலை சரியில்லாமல் இருக்கலாம். அல்லது வயதானவராக இருக்கலாம். அல்லது மரணம் நெருங்கிவிட்டது என்று உணர்பவராக இருக்கும்போது நிறைவான நிகழ்வாக இதனை அமைத்துக்கொள்ளலாம். மேலும் மகிழ்ச்சியான நேரங்களைக் கொண்டாடவும், உடலின் ஒத்துழையாமை நிலையில் அது தோற்றதை இந்த முறையானது பயன்படுத்தப்படுகிறது,\n\nSection::::செலவு.\nஇவ்வாறான இறுதிச் சடங்குகளில் பணம் ஒரு பெரிய பங்கினை வகிக்கின்றது. இவ்வாறான மக்கள் அதற்குக் கூறுகின்ற இது மற்றொரு காரணம் அதுவேயாகும். சாதாரணமாக வழக்கமான இறுதிச் சடங்கின்போது அதனை மேற்கொள்ளப்படும் செலவினங்கள் அதிகமாக இருக்கும். இவ்வாறாக வாழும்போதே செய்வதன் மூலமாக கொஞ்சம் பணம் மிச்சமாக வாய்ப்புண்டு. இவ்வாறான இறுதி சடங்கு மிகவும் அர்த்தமுள்ளது என்று சிலர் நினைக்கின்றனர். முடிவில், அது அடக்கம் செய்யப்படும் செலவினமும் சேருவதால் உண்மையான இறுதி சடங்கிற்கும் இவ்வாறான இறுதிச்சடங்கிற்கும் ஆகும் செலவினங்கள் ஒரே நிலையில்கூட இருக்க வாய்ப்புள்ளது. .\n\nSection::::அம்சங்கள்.\nவாழும்போதே நடத்தப்படுகின்ற இறுதிச்சடங்குகள் ஒரு சாதாரண இறுதிச் சடங்கின் அம்சங்களைக் கொண்டு அமைந்துள்ளன. சாதாரண சடங்கில் இறந்த நபர் ஒருபுறம் இருக்க, சோகமான இசை, ஒரு சிறிய கலசம், பைபிள் வாசிப்பு போன்ற சடங்குகள் அங்கு மேற்கொள்ளப்படும். அதற்குப் பின்னர்தான் சிறிது மாற்றம் மேற்கொள்ளப்படுகிறது. எல்லா இடங்களிலும் மகிழ்ச்சியான சூழ்நிலையுடன் வெவ்வேறு இசை இசைக்கப்படுகிறது. குறிக்கோள். மகிழ்ச்சியாக இருந்து வாழ்க்கையைக் கொண்டாடுவது என்பதும், கலந்துகொண்ட அனைவருக்கும் நன்றி செலுத்துவது என்பதும் இங்கு குறிக்கோள்களாக அமைகின்றன. ஒரு வாழும்போதே இறுதி சடங்கு நிகழ்த்தப்படும்போது, குடும்பங்கள் மற்றும் நண்பர்கள் மரணத்தை நெருங்கும் நபரைப் பற்றிய கதைகளையும் நினைவுகளையும் பகிர்ந்து கொள்வர். இந்த விழா பெரும்பாலும் விரைவில் நிறைவு பெறும். விரைவில் இறக்கவுள்ள நபர் எப்போதும் அவர்களுடைய வாழ்க்கையைப் பற்றியும் அந்த வாழ்க்கையின்மீதான தாக்கங்களைப் பற்றியும் பேசுவார். இவ்வகையான வாழும்போதே இறுதி சடங்கின் மூலமாக பலர் தங்கள் பாராட்டுக்களை வெளிப்படுத்த விரும்புகிறார்கள். இயல்பு நிலையிலான இறுதி சடங்கில் சொல்லவுள்ளதையே இந்த சடங்கில் அந்த நபரின் நண்பர்களும் குடும்பத்தினரும் கூறுவார்கள். இங்கே ஒரே வேறுபாடுதான் உள்ளது. அவர்கள் அனைவர் சொல்வதையும் கேட்க அவர் உயிரோடு இருக்கிறார் என்பதே அது.\n\nSection::::ஜப்பான்.\nஇவ்வாறான சடங்குகள் ஜப்பானில் 1990களில் மேற்கொள்ளப்பட ஆரம்பித்தன. ஜப்பானில் முதியோர் தம் முதிர்ந்த வயதின் காரணமாக தம் குழந்தைகளுக்கு சுமையாக இருப்பதைப் போல உணர ஆரம்பித்தனர். ஒத்துழைப்பு கொடுக்காமல் உடல் நிலை தளர்ந்துவருவதைப் பற்றி அவர்கள் வெட்கப்பட ஆரம்பித்தார்கள். இவ்வாறான, வாழும்போதே இறுதிச்சடங்கு என்ற நிகழ்வினை நடத்தி அவர்கள் தம் மன இறுக்கத்தைக் குறைத்துக்கொள்கின்றனர். இந்த நிகழ்விற்குப் பின் பெரும்பாலான ஜப்பானியர்கள், தம் இறப்பிற்குப் பின் தம் குடும்பத்தாரிடமிருந்து எதையுமே எதிர்பார்ப்பதில்லை, இறுதிச்சடங்கைச் சேர்த்துத்தான்.\n\nSection::::தென் கொரியா.\n2012இல் தொடங்கியது முதல் தென் கொரியாவில் ஓர் அமைப்பானது 25,000 பேருக்கு இதுவரை போலி இறப்புச்சடங்கு என்ற ஒன்றினை நடத்தியுள்ளது. இவ்வாறான சடங்குகள் நடத்துவதன் மூலமாக தம் வாழ்க்கை முறையில் முன்னேற்றம் ஏற்படும் என்று நம்புகின்றார்கள். மரணத்தைப் பற்றிய உணர்வு வந்து அதனை அனுபவிக்கின்ற வேளையில் வாழ்க்கைக்கான ஒரு புதிய உத்தி கிடைக்கும் என்று இவ்வாறான நிகழ்வில் கலந்துகொண்ட ஒருவர் கூறினார். அதற்காக தனியாக சவப்பெட்டி செய்து அதில் அவர்கள் நலமாக மரணித்தல் என்ற நிலையில் கலந்துகொள்கின்றனர். வாழும்போதே இறுதிச்சடங்கு என்பது போலி இறப்புச்சடங்கு (Fake funeral) என்று அழைக்கப்படுகிறது.\n\nSection::::சர்ச்சை.\nவாழும்போதே இறுதிச் சடங்குகள் தொடர்பாக பல சர்ச்சைகள் உள்ளன.\n\nமரணத்திற்குப் பிறகு மட்டுமே இறுதிச் சடங்குகள் செய்யப்பட வேண்டும் என்று விமர்சகர்கள் கூறுன்றனர். இறந்தவர்களை உண்மையாக மதிக்க ஒரே வழி இது என்று அவர்கள் நினைக்கிறார்கள்.\n\nஇறுதிச் சடங்குகள் இருப்பவர் தற்பெருமைக்கான வாய்ப்பாகக் கருத வாய்ப்புள்ளது. ஏனெனில் ஒருவரின் வாழ்க்கையில் அவர்களுடைய சாதனைகளை பட்டியலிடுவது பெரும்பாலும் இந்த விழாவின் போது செய்ய வேண்டிய பிரபலமான நிகழ்வாகும். இருப்பினும் தொலைக்காட்சியில் உயிருள்ள இறுதி சடங்கை நடத்திய மிசுனோ தக்கிகோ என்பவர் இவ்வகையான வாழும்போதே இறுதிச் சடங்கின் நடத்துவதன் நோக்கம் தான் உயிருடன் இருக்கும்போதே தனக்கு மிகவும் பிடித்த அனைவருக்கும் பாராட்டு தெரிவிப்பதற்காகவே என்று கூறியிருந்தார்.\n\n\n\nSection::::கற்பனைக் கதைகள் அல்லாதவை.\nஇந்நூலின் காரணமாகவே வாழும்போதே இறுதிச்சடங்குகள் மிகவும் பிரபலமடைந்தன. பாராட்டப்படுவதற்கு ஒருவர் இறக்கும் வரை ஏன் காத்திருக்க வேண்டும் என்ற கேள்வியை அவர் அந்நூலில் எழுப்பியிருந்தார்.\n\nவாழும்போதே இறுதிச் சடங்கு என்பது உயிருள்ளவர்களைப் போற்றுவதற்காகவும், பாராட்டுவதற்காகவும் மேற்கொள்ளப்படுவதாகும்.\n"}
{"id": "460602", "url": "https://ta.wikipedia.org/wiki?curid=460602", "title": "சாகர்-இ கொர்து", "text": "சாகர்-இ கொர்து\n\nஈரான் நாட்டிலுள்ள சஹர்மஹால் மற்றும் பக்தியாரி மாகாணத்தின் தலைநகரம் சாகர்-இ கொர்து ஆகும். இது மாகாணத்தின் நகரங்களிலேயே,மிகப் பெரிய நகரமாகும். மேலும் இது ஈரானின் மூன்றாவது பெரிய நகரமான இஸ்ஃபஹான் என்ற நகரிலிருந்து 90 கி.மீ. தூரத்தில் உள்ளது. 2006 ஆம் ஆண்டு மக்கள் தொகை கணக்கெடுப்புப் படி, இந்நகரத்தில் சுமார் 1,48,464 இலட்சம் மக்கள் வாழ்ந்து கொண்டு இருந்தனர். இதன் பெருநகரப் பகுதிகளில் மட்டும் 3,80,312 மக்கள் வாழ்ந்து வந்தனர்.\nசாகர்-இ கொர்து என்ற இந்நகரமானது, அதன் இயற்கை சூழல், குளிர்ந்த குளிர்காலம், நீர்வீழ்ச்சிகள், ஆறுகளுக்கு பெயர் பெற்றது ஆகும். இந்நகரம், கடல் மட்டத்திலிருந்து உயரத்தில் அமைந்துள்ளது. ஈரானின் மிக உயர்ந்த தலைநகரமாக சாகர்-இ கொர்து இருக்கிறது. இது நகரத்தை \"ஈரானின் கூரை\", என்று புகழ்ந்து உரைப்பர். தெஹ்ரான் நகரில் இருந்து, தென்மேற்கில் தொலைவில் சாகர்-இ கொர்து உள்ளது. இதன் வானிலை குளிர்காலத்தில் குளிராகவும், கோடையில் அதிக வெப்பம் இல்லாமலும் இருக்கும் சூழ்நிலையைக் கொண்டதாகத் திகழ்கிறது. இந்த நகரத்தில் பர்தே என்ற வான் ஓய்விட தங்கல் உள்ளது. இது தொலைவில் உள்ளது. இந்த தங்கல் பல இயற்கை தடாகங்களையும், வெளிப்புற நடவடிக்கைகளுக்காக சிறிய ஏரிகளையும் பெற்று சிறப்புறுகிறது.\n\nSection::::தொழில்.\nபாரப் நிறுவனம் பல்வேறு மின்சாரக் கருவிகளைத் தாயாரிக்கும் மிகப் பெரிய நிறுவனமாக, இந்த மாகாணத்தில் திகழ்கிறது. இந்நிறுவனமானது, ஆவியாக்கும் குளிர்விப்பி, எரிவாயு / மண்ணெண்ணெய் / மின்சார நீர் சூடாக்கிகள், எரிவாயு விண்வெளி வெப்பி, குளிர்சாதனப் பெட்டி- உறைவிப்பான் மற்றும் இரட்டை-தொட்டி சலவை இயந்திரம் உள்ளிட்ட பல்வேறு வீட்டு பயன்பாட்டுக் கருவிகளைத் தயாரித்து, விற்பனைச் செய்யும் மிகப்பெரிய சந்தையைப் பெற்றிருக்கிறது. இந்த நிறுவனத்திற்குள், சுமார் 1400 பேரை வேலைக்கு சேர்த்துள்ள, பார்பாப் மாகாணத்தின் மிகப்பெரிய தனியார் பிரிவாகும்.\n\nசாகர்-இ கொர்து சிமெண்டு உற்பத்தி ஆலையானது, ஜாக்ரோஸ் மலைத்தொடரின் நடுவில் அமைந்துள்ளது. இந்த ஆலையானது, இந்த நகரத்திலிருந்து 35 கி.மீ. தூரத்தில் உள்ளது.\n\nஃபோட்டானிக் மற்றும் ஆப்டோ எலக்ட்ரானிக் ஆராய்ச்சி குழுவானது, 2014 ஆம் ஆண்டு சாகர்-இ கொர்துவில் (ஜாக்ரோஸ்) நிறுவப்பட்டது. இந்த ஆய்வுக் குழுவை, இந்த ஆய்வுத் துறையில் உள்ள முக்கிய ஆராய்ச்சியாளர்களில் ஒருவரான, டாக்டர் ஹேமட் சாகாய் தலைமை எற்று நிர்வகித்து வருகிறார். ஃபோட்டானிக் படிக இழைகள் மற்றும் அலை வழிகாட்டிகள், ஆப்டோஃப்ளூய்டிக் அணுகுமுறையை அடிப்படையாகக் கொண்ட, ஃபோட்டானிக் சில்லுகளையும், பல உள்ளிட்ட மைக்ரோக்களையும், நானோ-ஃபோட்டானிக் சாதனங்களின் வடிவமைப்புகளையும், மேலும் இவைத் தொடர்புடைய, பல்வேறு கொள்கைகள் குறித்து ஆராய்ச்சிகளையும், இவரின் குழு, கவனம் செலுத்தி ஆராய்கிறது. இந்த ஆராய்ச்சி குழு ஆதரிக்கிறது.இசுலாமிக் ஆசாத் பல்கலைக் கழகம், சாகர்-இ கொர்து என்பதன் கீழ் இக்குழு அமைகிறது. இந்த மாகாணத்தின் ஆறு பல்கலைக் கழகங்களில் பல்வேறு குழுக்கள் உள்ளன. அவற்றில் இப்பிரிவு சிறந்து விளங்குகிறது.\n\nSection::::போக்குவரவு.\nசாகர்-இ கொர்து பேருந்து அமைப்பில், நூற்றி ஐம்பது பேருந்துகள் உள்ளன. இப்பேருந்துகள், இந்த நகரம் முழுவதும், வெவ்வேறு பாதைகளில் இயங்குகின்றன. சாகர்-இ கொர்து விமான நிலையம், இ்ந்த நகரின் தெற்கே அமைந்துள்ள, ஒரு உள்நாட்டு விமான நிலையமாகும். இது தற்போது, தெகுரான், மசுகது என இரண்டு நகரங்களுக்கும் இடையே விமானங்களை இயக்குகிறது.\n"}
{"id": "460607", "url": "https://ta.wikipedia.org/wiki?curid=460607", "title": "மனித நம்பகத்திறன்", "text": "மனித நம்பகத்திறன்\n\nமனித நம்பகத்திறன் அல்லது மனிதப் பெறுபேறு என்பது மனிதக் காரணிகள் மற்றும் பணிச் சூழலியலுடன் தொடர்பான துறையாகும். இது உற்பத்தித் துறை, மருத்துவம், அணுக்கரு வலு உள்ளிட்ட துறைகளில் மனித நம்பகத்தன்மை பற்றியது. மனிதப் பெறுபேறு முதுமை, மனோநிலை, பௌதீக உடல்நலம், மனப்பாங்கு, மனக்கிளர்ச்சி, சில பொதுவான தவறுகளில் நாட்டம், தவறுகள், அறிவார்ந்த சார்புநிலை என பல்வேறு காரணிகளால் பாதிக்கப்படும்.\n\nமுறைமைகளின் தாங்கு தன்மையில் மனிதர்களின் பங்களிப்புகள், மனிதத் தவறுகள் மற்றும் கவனக் குறைவுகாரணமாக பாதகமான விளைவுகளை ஏற்படும் சாத்தியம், குறிப்பாக இன்றைய நிலையில் மனிதன் பாரிய சமூக தொழில்நுட்ப முறைமைகளின் இன்றியமையாத கூறாக இருத்தல் காரணமாக மனித நம்பகத்திறன் மிகவும் முக்கியத்துவமிக்கதாகின்றது. பயனர் மையவடிவமைப்பு மற்றும் தவறு சகித்தல் வடிவமைப்பு என்பன தொழில்நுட்பத்தை வினைத்திறனுடன் மனிதர்கள் பிரயோகிக்க பொருத்தமானதை விவரிக்கப் பயன்படுத்தும் இரு பதங்களாகும்.\n\nSection::::மனித இயல்பின் பொதுவான பொறிகள்.\nமக்கள் தாம் வேலை செய்யும் போது கட்டுப்பாட்டைப் பேணுவதற்காக அவர்களின் திறமையை மிகை மதிப்பீடு செய்ய முற்படுகின்றர். கீழே விபரிக்கப்படும் மனித இயல்பின் பொதுப்பண்பு, வேலை ஒன்று சிக்கலான வேலைச் சூழலில் ஆற்றப்படும் போது விசேடமாக புத்துயிர்ப்பு பெறுதலாகும்.\nஅழுத்தம் ஒருங்கு சேர்ந்து மனிதன் மீது அதிக வலுவைச் செலுத்துவதன் காரணமாக எதிர்மறையான விளைவுகளைத் தருவது அழுத்தத்துடனான பிரச்சினை ஆகும்.\n\nமன சுமையைத் தவிர்த்தல் ஆழமான செறிந்த சிந்தனைகளில் அதிக கவனம் நீண்ட காலத்திற்கு தேவைப்படுவதால் அவற்றில் இணைவதில் மனிதர்கள் தயக்கம் காட்டுகின்றனர்.\n\nமனச்சுமையக் குறைத்து தீர்மானம் எடுக்கும் செயற்பாட்டை துரிதப்படுத்தவதற்காக மனக் கோடல்கள் அல்லது குறுக்குவழிகள் அடிக்கடி பயன்படுத்தப்படுகின்றன, அவையாவன: \n\nமட்டுப்படுத்தப்பட்ட பணியாற்றும் ஞாபகசக்தி - பிரச்சினைகளைத் தீர்ப்பதில் குறுங்கால ஞாபகசக்தியே பணிமேடையாகும்.\n\nமட்டுப்படுத்தப்பட்ட கவன வளங்கள் - இரண்டு அல்லது அதற்கு அதிகமான நடவடிக்கைகளில் கருத்தூன்ற முடியாமையால் பிரச்சினைகளை தீர்ப்பதில் தேவையான தகவல்கள் சவாலுக்குரியதாயிருத்தல்.\n\nமனோபாவம் - எதை அடைய வேண்டுமோ (இலக்கு)அதை நோக்கியதாகவே மக்களின் கவனமும் இருக்கும். தவிர்க்க வேண்டியதில் குறைந்த கவனம் இருக்கும்.ஏனெனில் மனிதர்கள் இயல்பாகவே இலக்கை அடிப்படையாகக் கொண்டவர்கள்.எனவே மக்கள் எது தமக்குத் தேவை என மனம் எதிர்பார்கின்றதோ அதையே கான விளைகின்றனர்.\n\nதமது சொந்த தவறை காண்பதில் கடினப்பாடு - தனிமனிதர்கள், குறிப்பாக தனித்து பணியாற்றுபவர்கள் தவறுவிடுவதில் பாதிக்கப்படுகின்றனர்.\n\nமட்டுப்படுத்தப்பட்ட முன்நோக்கு - மனிதர்கள் உள்ள எல்லாவற்றையும் காணக்கூடியவர்கள் அல்லர். மனித மனம் பிரச்சினை ஒன்றைத் தீர்க்கக் கூடிய தீர்மான சவால்கள் எல்லாவற்றையும் உள்வாங்க முடியாததாயிருக்கும்.\n\nஉணர்ச்சி வசப்பாடு / சமூக காரணிகளால் பாதிக்கப்படும் தன்மை - கோபம் மற்றும் சங்கடம் என்பன தனிப்பட்ட மற்றும் குழுப் பெறுபேறுகளில் பாதகமான விளைவுகளை ஏற்படுத்துகின்றன.\n\nசோர்வு - மக்கள் களைப்படைகின்றனர். பௌதீக, உணர்ச்சி மற்றும் உளவியல் சோர்வு என்பன தவறுகளுக்கும் பிழையான தீர்ப்புகளுக்க்கும் வழிவகுக்கின்றன.\n\nவரவு - சில வேலையாட்கள் தொழில் நிலையத்தின் தேவைகளின் போது பிரசன்னமாயிருப்பர். அவர்கள் இல்லாத சந்தர்ப்பங்களில் திறன் குறைந்ததாக காணப்படும்.\n\nSection::::பகுப்பாய்வு நுட்பங்கள்.\nமனித நம்பகத்தன்மை பகுப்பாய்வுகளுக்கு பல்வேறு முறைகள் காணப்படுகின்றன. இவற்றில் இரண்டு பொதுவான முறைகள் உள்ளன. அவை நிகழ்தகவியல் இடர் மதிப்பீடு (PRA) மற்றும் கட்டுப்படுத்தல் அறிவுக் கோட்பாடு என்பனவாகும்.\n\nSection::::PRA-ஐ அடிப்படையாகக் கொண்ட நுட்பங்கள்.\nமனித நம்பகத்திறனை பகுப்பாய்வு செய்யும் ஓரு முறை நிகழ்தகவியல் இடர் மதிப்பீடு (PRA) ஆகும். மின்வலு நிலையம் ஒன்றில் உபகராணம் ஒன்று செயலிழக்கலாம் அதேபோல் மனிதர் தவறு ஒன்றை செய்யலாம். இந்த இரண்டு சந்தர்ப்பங்களும் கருவியின் தொழிற்பாடு இழப்பு மற்றும் மனிதரின் பொறுப்புகள் பற்றிய பகுப்பாய்வு இந்த தவறுக்கான காரணத்தைக் கண்டறிய உதவும். இந்த அடிப்படையான யோசனையே மனிதத் தவறுவீத எதிர்வுகூறல் நுட்பத்தின் (THERP) பின்னணியாகும். . THERP என்பது PRA உடன் இணைக்கக்கூடிய மனித வழு நிகழ்தகவை உருவாக்குவதாகும்.\n"}
{"id": "460619", "url": "https://ta.wikipedia.org/wiki?curid=460619", "title": "2019 றக்பி உலகக்கிண்ணம்", "text": "2019 றக்பி உலகக்கிண்ணம்\n\n2019 றக்பி உலகக்கிண்ணம் (\"2019 Rugby World Cup\") உலக ரக்பி அமைப்பின் ஏற்பாட்டில் ஒன்பதாவது முறையாக ஆண்களுக்காக நடத்தப்பட்ட உலகக்கிண்ணப் போட்டியாகும். இது சப்பானில் 2019 செப்டெம்பர் 20 முதல் நவம்பர் 2 வரை 12 அரங்குகளில் நடத்தப்பட்டது. இவ் உலகக்கிண்ணமானது ஆசியக் கண்டத்தில் நடத்தப்பட்ட முதலாவது இறக்பி உலகக்கிண்ணம் ஆகும். 20 அணிகள் பங்குபற்றிய இந்த உலகக்கிண்ணத் தொடரின் முதலாவது போட்டியில் போட்டியை நடத்தும் சப்பான் மற்றும் உருசிய அணிகள் மோதின. இவ் ஆரம்பப் போட்டி சப்பானியத் தலைநகரான டோக்கியோவில் நடைபெற்றது. சப்பான் முதல் தடவையாக உலகக்கிண்ணக் காலிறுதிச் சுற்றுக்கு முன்னேறியது. இதன் மூலம் காலிறுதிச் சுற்றுக்கு முன்னேறிய முதல் ஆசிய அணி என்ற சாதனையை சப்பான் படைத்தது. உலகக்கிண்ணத்தின் முதல் ட்ரையினை ரஷ்யாவின் கிரில் கொலொனிட்ஸ்கையும் முதல் ஹட்ரிக் ட்ரையினை சப்பானின் கொடாரோ மட்சுஷிமாவும் பதிவு செய்தனர். \n\nஹாகிபிஸ் சூறாவளி காரணமாக ஒரு சில குழுநிலைப்போட்டிகள் கைவிடப்பட்டன. இதன் மூலம் ஒரு றக்பி உலகக்கிண்ணத் தொடரில் போட்டிகள் கைவிடப்பட்ட முதல் சந்தர்ப்பமாகவும் வரலாற்றில் இடம்பிடித்தது.\n\nநடப்பு வாகையாளரான நியூசிலாந்து அணி இங்கிலாந்து அணியிடம் அரையிறுதிப் போட்டியில் தோல்வி அடைந்து வெளியேறியது. 2007 றக்பி உலகக்கிண்ணத்துக்குப் பிறகு முதல் தடவையாக நியூசிலாந்து அணி ஒரு றக்பி உலகக்கிண்ணப் போட்டி ஒன்றில் தோல்வி கண்ட முதல் சந்தர்ப்பமாக இது அமைந்தது. எனினும் மூன்றாவது இடத்துக்கான தீர்மானமிக்க போட்டியில் வேல்சு அணியை வீழ்த்தி மூன்றாம் இடத்தைப் பிடித்தது.\n\nஉலகக்கிண்ண இறுதி ஆட்டத்தில் ஆப்பிரிக்கக் கண்டத்தை சேர்ந்த தென்னாப்பிரிக்காவும் ஐரோப்பிய கண்டத்தை சேர்ந்த இங்கிலாந்தும் மோதிக்கொண்டன. இப்போட்டியில் தென்னாப்பிரிக்க அணியின் முதல் கறுப்பினத் தலைவர் சியா என்பவரின் தலைமையில் அவ்வணி இஙகிலாந்தை 32-12 என வீழ்த்தி வாகைப் பட்டத்தை வென்று சாதனை படைத்தது. இதன் முலம் அதிக முறை றக்பி உலகக்கிண்ணங்களை வென்ற அணிகளின் பட்டியலில் நியூசிலாந்து அணியுடன் முதலிடத்தைப் பகிர்ந்துக் கொண்டது. \n\nதென்னாப்பிரிக்கா இதற்கு முன்பு 1995 மற்றும் 2007 ஆகிய ஆண்டுகளில் நடைபெற்ற உலகக்கிண்ண தொடர்களையும் வென்றிருந்தது. அதுமட்டும்லாமல், இந்த உலகக்கிண்ண வெற்றியுடன் பன்னாட்டு சர்வதேச றக்பி தரவரிசைப் பட்டியலில் முதலிடத்தையும் பிடித்தது. குழுநிலைப் போட்டியில் தோல்வி அடைந்து உலகக்கிண்ணத்தை வென்ற முதல் அணி என்ற பெருமையையும் தென்னாப்பிரிக்கா தனதாக்கியது.\n\n2019 உலகக்கிண்ணப் போட்டிகள் பல்லாயிரக்கணக்கான மக்களினால் தொலைக்காட்சிகளில் கண்டுக் களிக்கப்பட்ட ஒரு குறிப்பிட்ட றக்பி உலகக்கிண்ணமாக பதிவு செய்யப்பட்டது.\n\nSection::::இறுதிப் போட்டி.\nஇங்கிலாந்து அணி நான்காவது தடவையாகவும் (1991, 2003, 2007, 2019) தென்னாபிரிக்க அணி மூன்றாவது தடவையாகவும் (1995, 2007, 2019) இறுதிப் போட்டிக்கு நுழைந்தன. இதற்கு முன்பு 2007 றக்பி உலகக்கிண்ண இறுதிப் போட்டியிலும் இவ்விரு அணிகள் சந்தித்து, தென்னாபிரிக்கா வென்று உலகக்கிண்ணத்தைப் பெற்றது. தென்னாபிரிக்கா இங்கிலாந்தை வீழ்த்தி வாகையாளரானது. முதல் தடவையாக இந்த இறுதிப் போட்டியில் தான் தென்னாபிரிக்கா ட்ரை ஒன்றினை பதிவு செய்தது. இதற்கு முன்பு 1995, 2007 களில் தென்னாபிரிக்கா பெனால்ட்டிகளின் உதவியுடனேயே வென்றிருந்தது.\n"}
{"id": "460620", "url": "https://ta.wikipedia.org/wiki?curid=460620", "title": "அபிசேக்பசானின் திரை வரிசை", "text": "அபிசேக்பசானின் திரை வரிசை\n\nஅபிஷேக் பச்சன் ஒரு இந்திய நடிகரும் தயாரிப்பாளருமான பாலிவுட் படங்களில் பணியாற்றியவர். 2000 ஆம் ஆண்டில், கரீனா கபூருக்கு ஜோடியாக, ஜே.பி. தத்தா- இயக்கிய போர் திரைப்படமான \"ரெபியூசஜ்\" என்ற படத்தில் அறிமுகமானார். பெயரிடப்படாத \"ரெபியூசஜ்\" என்ற அவரது நடிப்பு பிலிம்பேர் விருது வழங்கும் விழாவில் சிறந்த ஆண் அறிமுகத்திற்கான பரிந்துரையைப் பெற்றது. இருப்பினும், இந்த படம் வசூலில் தோல்வியடைந்தது, \"பாஸ் இட்னா சா குவாப் ஹை\" (2001) மற்றும் \"ஷரரத்\" (2002) உள்ளிட்ட அவரது அடுத்தடுத்த படங்களின் தொடர்ச்சி ஆகும். அவரது வாழ்க்கை வாய்ப்புக்கள் அவர் ஒரு கும்பல் விளையாடச் சென்ற போது, 2004 ல் மேம்படுத்தலாம் மணிரத்னம் அரசியல் நாடகம் -directed \"யுவ\", மற்றும் ஒரு போலீஸ் அதிகாரி சஞ்சய் காத்வி திரில்லர் 'ங்கள் நடவடிக்கை \"தூம்\" . முன்னாள், சிறந்த துணை நடிகருக்கான தனது முதல் பிலிம்பேர் விருதை வென்றார், மற்றும் பிந்தையது இந்த ஆண்டின் அதிக வசூல் செய்த படங்களில் ஒன்றாகும் மற்றும் அவரது முதல் வணிக வெற்றியாகும். \n\n"}
{"id": "460624", "url": "https://ta.wikipedia.org/wiki?curid=460624", "title": "உல்லென் செண்டலு அருங்காட்சியகம், யோகியாகர்த்தா", "text": "உல்லென் செண்டலு அருங்காட்சியகம், யோகியாகர்த்தா\n\nஉல்லென் செண்டலு அருங்காட்சியகம் (Ullen Sentalu Museum), இந்தோனேஷியாவில் ஜாவாவில் யோகியாகர்த்தா என்னுமிடத்தில் அமைந்துள்ள ஒரு ஜாவானிய கலாச்சாரம் மற்றும் கலை அருங்காட்சியகம் ஆகும். இது கலியுராங்கில் அமைந்துள்ளது. இந்த அருங்காட்சியகத்தில் யோகியாகர்த்தா, பாக்குவலம், சுரகார்த்தா, மற்றும் மங்க்குனேகரன் போன்ற அரச குடும்பத்தைச் சேர்ந்த வீடுகள், கலைப்பொருள்கள் மற்றும் ஜாவாவின் கிராட்டான்கள் ஆகியவை காட்சிக்கு வைக்கப்பட்டுள்ளன.\n\nSection::::வரலாறு.\nஉல்லென் செண்டலு அருங்காட்சியகம் ஒரு தனி நபர் அருங்காட்சியகமாகும். இந்த அருங்காட்சியகமானது ஹரியோனோ குடும்பத்தினரால் தொடங்கப்பட்டது, இப்போது இது உலேட்டிங் பிளென்காங் அறக்கட்டளையால் நிர்வாகம் செய்யப்பட்டு வருகிறது. இது 1994 ஆம் ஆண்டில் நிறுவப்பட்டது. இருப்பினும் மார்ச் 1, 1997 ஆம் நாள் அன்று அதிகாரப்பூர்வமாக திறக்கப்பட்டது, இது ஒவ்வொரு ஆண்டும் யோகியாகர்த்தா நகரத்தின் வரலாற்று நாளாக நினைவுகூரப்படும் தேதியுடன், இந்த அருங்காட்சியத்தின் திறப்பு நாள் ஒத்துப்போகும் நிலையில் அமைந்துள்ளது. இந்த அருங்காட்சியகத்தின் திறப்பு விழாவை யோகியாகர்த்தா சிறப்பு மாகாணத்தின் ஆளுநராக இருந்த கேஜிபிஏஏ பாக்கு ஆலம் VIII அவர்களால் நிகழ்த்தப்பெற்றது.\n\nசில முக்கிய நபர்கள் அறக்கட்டளையின் உறுப்பினர்களாகவும் ஆலோசகர்களாகவும் உள்ளனர், அவர்களில் குறிப்பிடத்தக்கவர்கள் காசுனானன் சுரகார்த்தா ஹாடினிங்கிராட்டின் ஐ.எஸ்.கே.எஸ் பாக்கு புவோனோ XII, பாகுவலாமன் பகுதியின், சுல்தான் எச்.பி.யின் மகனான கேஜிபிஏஏ பாக்கு ஆலம் VIII ஜிபிபிஹெச் போகர், ஹார்டினி சுகர்னோ, மறைந்த ஜனாதிபதி சுகர்னோவின் மனைவி, மற்றும் கே.பி. டாக்டர் சாமுவேல் வெத்யாடினிங்கிராட் டி.எஸ்.பி. கோங்க் ஆகியோர் ஆவர்.\n\nSection::::மெராபி மலை.\nஜாவானீஸ் அருங்காட்சியகமான உல்லென் செண்டு அருங்காட்சியகம் இது நகரத்திலிருந்து வெகு தொலைவில் அமைந்துள்ளது. இந்த அருங்காட்சியகம் உலேட்டிங் பிளென்காங் அறக்கட்டளையின் கீழ் ஹரியோனோ குடும்பத்தினருக்கு தனியாருக்கு சொந்தமானதாக உள்ளது. கலியுராங் பகுதியில் அமைந்துள்ள இந்த அருங்காட்சியகம் மெராபி மலைக்கு அருகில் உள்ளது. அருங்காட்சியகம் அமைந்துள்ள இருப்பிடத்தைத் தேர்ந்தெடுத்துள்ளதில்கூட ஒரு சிறப்பு உள்ளது. ஜாவானியர்கள் மெராபி மலையை புனித இடமாகக் கருதும் நம்பிக்கை உள்ளவர்கள். ஆதலால் இவ்விடம் தெரிவு செய்யப்பட்டுள்ளது. இந்த அருங்காட்சியகம் அரண்மனைக்குச் சொந்தமான என்ஜெக்சிகொண்டோ ஓய்வு இல்லத்திற்கு அருகில் வரலாற்று சிறப்புமிக்க மாவட்டத்தில் அமைந்துள்ளது. உல்லென் செண்டலு என்பதற்கு வாழ்க்கை பயணத்தின் வெளிச்சம் என்ற பொருள் உள்ளது. இந்த அருங்காட்சியகம் பசுமையான சோலையின் இடையே கட்டப்பட்டுள்ளது. அந்த இடத்தின் பெயர் கஸ்வர்கன் பூங்கா ஆகும். கஸ்வர்கன் என்பதற்கு சொர்க்கம் என்ற பொருள் உண்டு.\n\nSection::::அமைப்பு.\nஅருங்காட்சியகப் பகுதிக்குள் நுழையும்போது ஒரு பண்டைய ஜாவானிய இராச்சியத்திற்கு கொண்டு செல்லப்படும் உணர்வை அடையமுடியும். அங்கு இடைக்காலத்தைச் சேர்ந்த, மத்திய ஜாவாவின் மிக சக்திவாய்ந்த வம்சமான மாதரம் வம்சத்தின் மகத்துவத்தை பிரதிபலிக்கும் கட்டிடங்களைக் காண முடியும். சிறப்பாக அழகுபடுத்தப்பட்ட தோட்டங்கள் பார்வையாளர்களுக்கு ஒருவிதமான ஈர்ப்பு உணர்வைத் தரும். இந்த அருங்காட்சியகத்தில் நான்கு வெவ்வேறு அறைகள் காணப்படுகின்றன. இதில் ருவாங் செலமத் டத்தாங் (விருந்தினர் வரவேற்பு) அறை உள்ளது. அங்குள்ள ருவாங் செனி தாரி டான் கேமலன் என்னுமிடத்தில் பல வகையான கேமலன் (பாரம்பரிய இசைக்கருவிகள்) காட்சிப்படுத்தப்பட்டுள்ளன. மேலும் பாரம்பரிய நடன ஓவியங்களும் அங்கு காட்சிக்கு வைக்கப்பட்டுள்ளன.\n\nSection::::நுழைவுக்கட்டணம்.\nஐடிஆர் 100,000 (சர்வதேச பார்வையாளர்) ஐடிஆர் 40,000 (உள்நாட்டு / வழக்கமான பார்வையாளர் / கிட்டாஸ்)\n\nSection::::செயலகம்.\nJl. பிளெம்புரான் 10, யோகியாகர்த்தா, இந்தோனேசியா 55581\n\n\n"}
{"id": "460630", "url": "https://ta.wikipedia.org/wiki?curid=460630", "title": "பி. கே. ஆர். லெட்சுமிகாந்தம்", "text": "பி. கே. ஆர். லெட்சுமிகாந்தம்\n\nபி. கே. ஆர். லெட்சுமிகாந்தம் (P. K. R. Lakshmikantham) இந்திய தேசிய காங்கிரசு கட்சியைச் சேர்ந்த அரசியல்வாதியும், கல்வியாளரும் ஆவார். திருமதி. இலக்குமிகாந்தம் சென்னை மாநிலத்தின்\nபழைய மதுரை கிழக்கு சட்டமன்றத் தொகுதியிலிருந்து, 1957 மற்றும் 1962-ஆம் ஆண்டுகளில் நடைபெற்ற சட்டமன்றத் தேர்தல்களில், இரு முறை இந்திய தேசிய காங்கிரஸ் கட்சி சார்பாக போட்டியிட்டு தமிழ்நாடு சட்டமன்ற உறுப்பினரானராகத் தேர்ந்தெடுக்கப்பட்டார். \n\nதிருமதி. இலக்குமிகாந்தம் 1947 முதல் 1997 முடிய மதுரை செளராட்டிரா மகளிர் மேனிலைப் பள்ளியின் கௌரவச் செயலராக 50 ஆண்டுகள் பதவி வகித்தவர். \n\nSection::::மேற்கோள்கள்.\n \n"}
{"id": "460633", "url": "https://ta.wikipedia.org/wiki?curid=460633", "title": "இந்தியமொழிகளில் பட்டாம்பூச்சியின் பெயர்கள்:", "text": "இந்தியமொழிகளில் பட்டாம்பூச்சியின் பெயர்கள்:\n\nஇந்தியாவில் பேசப்படும் பல்வேறு மொழிகளில் பட்டாம்பூச்சிகளுக்கான பெயர்கள் என்னென்ன என்று கீழே காணலாம்.\n\nSection::::மொழிகளும்- பெயர்களும்.\nதமிழ்- பட்டாம்பூச்சி, வண்ணத்துப் பூச்சி\n\nமலையாளம் – சித்ரசலபம், பூம்பட்ட, பூம்பாலா, சபலவியக்தி\n\nதெலுங்கு – ஆகுசிலகா, சீதாகோகசிலகா, சிலகா\n\nகன்னடம் – சிட்டெ\n\nஇந்தி – திதலீ\n\nமராத்தி – பூலபாக்கரூ\n\nகுசராத்தி – பூதும், பறவானோ, பதங்கியும்\n\nவங்காளம் – பிரசாபதி\n\nபஞ்சாபி – திதலீ\n\nஒடியா - பிரசாபதி\n\nசமற்கிருதம் – சித்ரபதங்கா"}
{"id": "460635", "url": "https://ta.wikipedia.org/wiki?curid=460635", "title": "டி. கே. இராமா", "text": "டி. கே. இராமா\n\nடி. கே. இராமா (T. K. Rama), இந்திய விடுதலை இயக்கப் போராட்ட வீரரும், இந்திய தேசிய காங்கிரசு கட்சியின் அரசியல்வாதியும் ஆவார். இவர் 1952-இல் சென்னை மாநில சட்டமன்றத்திற்கு நடைபெற்ற முதல் தேர்தலில் மதுரை தெற்கு சட்டமன்றத் தொகுதியிலிருந்து தேர்ந்தேடுக்கப்பட்டார். \n\n1957-இல் மதுரை மக்களவைத் தொகுதியில் நடைபெற்ற மும்முனைப் போட்டியில், இந்தியப் பொதுவுடமைக் கட்சியின் வேட்பாளர் கே. டி. கே. தங்கமணியிடம், டி. கே. இராமா 1088 வாக்குகள் வித்தியாசத்தில் தனது வெற்றியை பறிகொடுத்தார்.\n\n\nSection::::வெளி இணைப்புகள்.\n \n"}
{"id": "460637", "url": "https://ta.wikipedia.org/wiki?curid=460637", "title": "ஹேமாவதி அணை", "text": "ஹேமாவதி அணை\n\nஹேமாவதி அணை () என்பது காவிரி ஆற்றின் முக்கிய துணையாறான ஹேமாவதி ஆற்றின் குறுக்கே கட்டப்பட்டுள்ள அணை ஆகும். கொரூர் அணை என்றும் அழைக்கப்படும் இந்த அணையின் நீர் பாசனப் பயன்பாட்டிற்குப் பிறகு இறுதியாக உபரிநீர் கிருட்டிணராச சாகர் அணைக்கு வந்து சேரும். கர்நாடகம், தமிழ்நாடு மக்களின் ஜீவாதாரமாக இந்த அணை விளங்குகிறது.\n\nSection::::வரலாறு.\nகர்நாடக மாநிலம் ஹாசன் மாவட்டம் கொரூர் பகுதியில் காவிரி ஆற்றின் குறுக்கே இந்த அணை அமைந்துள்ளது. ஹாசனிலிருந்து 27 கிலோமீட்டர் தொலைவிலும், சக்கேஷ்பூரிலிருந்து 63 கிலோ மீட்டர் தொலைவிலும் இந்த ஹேமாவதி அணை உள்ளது. \nமைசூர் மற்றும் மெதராஸ் இடையே போடப்பட 1924 காவிரி ஒப்பந்தத்தின் படி ஹேமாவதி ஆற்றில் தமிழகத்திற்கு வரவேண்டிய நீரின் அளவு குறையாமல் அணை கட்ட முயற்சி எடுக்கப்பட்டது. இதன்படி 1966 இல் தமிழ்நாட்டின் நீர்ப்பாசனத்துறை பொறியாளரும், மைசூர் நீர்ப்பாசனப் பொறியாளரும், மத்திய அரசின் நீர்ப்பாசனப் பொறியாளர் தலைமையில் தமிழக பாதிக்காதவாறு அணை கட்டப்படும் என்று ஒப்பந்தம் செய்யப்பட்டது. கர்நாடக முதல்வராக வீரேந்திர பட்டீல் ஆட்சிகாலத்தில் 1968 இல் அணை கட்டுவதற்கு அடிக்கல் நடப்பட்டது. 1971 ஜூலை 8 ஆம் நாள் தமிழக சட்டமன்றத்தில் இந்த அணை கட்டுவதற்கு எதிர்ப்பு தெரிவித்து தீர்மானம் நிறைவேற்றப்பட்டது. அதே ஆண்டு ஆகஸ்ட் நான்காம் நாள் காவிரிப் பிரச்சினைக்கு நடுவர் மன்றம் அமைத்திட மத்திய அரசுக்கு ஆணையிட உச்சநீதிமன்றத்தில் தமிழக அரசு வழக்குத் தொடர்ந்தது. சுமூகப் பேச்சுவார்த்தை நடத்திக் கொள்வதற்காக 1972 மே 27 ஆம் நாள் இந்த வழக்கு தமிழக அரசால் திரும்பப் பெறப்பட்டது. இறுதியாக 1979 இல் அணை கட்டிமுடிக்கப்பட்டு, பொதுப் பயன்பாட்டிற்கு வந்தது. பொதுவாக ஜூன் முதல் செப்டம்பர் மாதம் வரை நீர்பிடிப்பு மாதங்களாகவும், அக்டோபர் முதல் மே வரை நீர் திறப்பு மாதங்களாகவும் உள்ளன. 16,000 ஏக்கர் நிலங்கள் இதன் மூலம் பாசன வசதி பெறுகின்றன.\n\nSection::::அமைப்பு.\nஇந்த அணையின் நீர்பிடிப்புப் பகுதிகளாக 2,810 சதுர கிலோமிட்டருடன் மொத்தம் 37.103 டிஎம்சி கொள்ளளவு கொண்டது. இதன் நீளம் 4,692 மீட்டரும், உயரம் 58.5 மீட்டருமாகும். 310 அடி அகலம் கொண்ட மொத்தம் ஆறு செங்குத்து மதகுக்கதவுகளைக் கொண்டது. இந்த அணையின் நீர் சஹுகார் சென்னையா கால்வாயும், சங்கரவள்ளி கால்வாய், ஸ்ரீராமதேவரா கால்வாய், ஹேமகிரி கால்வாய், அக்கிஹபல்லு, மண்டாகிரி போன்ற கால்வாய்கள் வழியாக முன்பருவக் கால சாகுபடிக்கு நீர் திறக்கப்படுகிறது\n\nSection::::வெள்ளப் பாதிப்புகள்.\n2019 ஆகஸ்ட் பருவமழையின் போது அணை நிறைந்து சக்லேஷ்பூர் மற்றும் சிக்மகளூரு மாவட்டங்களில் வெள்ளப் பெருக்கு ஏற்பட்டது. அரசுத் தரப்பு தகவலின்படி 208 வீடுகளும் 2,060 விவசாய நிலங்களும் பாதிப்புக்குள்ளாகி உள்ளன.\n\nSection::::சுற்றுலா.\nஇயற்கை சூழ்ந்த பகுதியாக இருப்பதால் இந்த அணை சுற்றுலாத் தலமாகவும் உள்ளது. மழைக்காலத்தில் குறிப்பாக அக்டோபர் மற்றும் மார்ச் மாதங்களில் சுற்றுலாப் பயணிகளின் வருகைக்கு உகந்த காலங்களாகும். பரவாசுதேவ மற்றும் யோகநரசிம்ம கோவில்கள் அருகே உள்ளன. அணை அமைந்துள்ளா செட்டிஹள்ளி பகுதியில் 1860 ஆம் ஆண்டு பிரஞ்சு மிசனரியால் கட்டப்பட்ட கிறிஸ்தவ ஆலயம் ஒன்றுள்ளது. இது டைட்டானிக் கப்பல் வடிவத்தில் இருக்கும் இந்த ஆலயம் நீர்மட்டம் குறைந்திருக்கும் போது சுற்றுலா பயணிகள் வருகின்றனர்.\n"}
{"id": "460644", "url": "https://ta.wikipedia.org/wiki?curid=460644", "title": "நேகா கலை அருங்காட்சியகம், உபுத்", "text": "நேகா கலை அருங்காட்சியகம், உபுத்\n\nநேகா கலை மியூசியம் (Neka Art Museum) என்பது இந்தோனேசியாவின் பாலி நகரில் உபுத் நகரில் அமைந்துள்ள ஒரு அருங்காட்சியகமாகும், இந்த அருங்காட்சியகம் பாலி ஆசிரியரான சுதேஜா நேகாவால் நிறுவப்பட்டது, அவர் ஓவியர்களான ருடால்ப் பொன்னெட் மற்றும் ஆரி ஸ்மிட் உள்ளிட்ட ஓவியர்களின் உதவி மற்றும் ஆலோசனைகளைப் பெற்று இக் கலையை சேகரித்தார். , இந்த அருங்காட்சியகம் 1982 ஆம் ஆண்டில் திறந்து வைக்கப்பட்டது\n\nSection::::வரலாறு.\nபாண்டே வாயன் சுடேஜா நேகா என்பவர் முதலாம் வயன் நேகாவின் மகன் ஆவார். பாண்டே வாயன் சுடேஜா நேகா மிகச் சிறந்த மர செதுக்குநர் ஆவார். அவர் பிதாமகன் அமைப்பில் ஒரு உறுப்பினராக இருந்தார். அவர் ஒரு ஆசிரியராகப் பயிற்சி பெற்றார். ஆனால் அவரது தந்தையின் கலைப்படைப்புகளை அமைக்க உதவுவதற்கும், அவருடைபாலி ஓவியங்களை ஆவணப்படுத்துதல் மற்றும் பாதுகாத்தல் என்ற பணியில் ஈடுபட ஆரம்பிக்கவே, கற்பிப்பதை கைவிட முடிவு செய்தார். 1966 ஆம் ஆண்டில் ஒரு சிறிய கடையிலிருந்து தொடங்கி வெளிநாட்டு சுற்றுலாப் பயணிகளுக்கு உயர்தர ஓவியங்களை விற்கும் பணியில் ஈடுபட்டார். பல வெளிநாட்டுப் பயணிகள் அவற்றை நாட்டை விட்டு வெளியே எடுத்துச் சென்றனர். இந்த சூழலில் பாலி கலையை ஆவணப்படுத்தி பாதுகாக்க வேண்டியதன் அவசியத்தை உணர்ந்த அவர் படைப்புகளை சேகரிக்கத் தொடங்கினார். 1975 ஆம் ஆண்டில், டச்சு கலைஞரான ருடால்ப் பொன்னட்டுடன் சுதேஜா நேகா வெளிநாட்டுக்குப் பயணம் மேற்கொண்டார். தான் மேற்கொண்ட வெளிநாட்டுப் பயணத்தின்போது இந்தோனேசியாவில் காண முடியாத பாலிக் கலையின் சிறந்த எடுத்துக்காட்டுகளாக அமைந்த பொருள்களைக் கண்டார். தாய்நாடு திரும்பிய பின்னர் அவர் நேகா கலை அருங்காட்சியகத்தை மியூசியத்தை நிறுவ முடிவு செய்தார்.\n\nSection::::வடிவமைப்பிற்கான கருத்துரு.\nஇந்த அருங்காட்சியகம் பாரம்பரிய பாலிக் கட்டிடக் கலையினை வெளிப்படுத்தும் வகையில் வடிவமைக்கப்பட்டது. தனித்தனியாகக் கட்டிடங்களைக் கொண்ட அந்த அருங்காட்சியகத்தில் ஒவ்வொரு கட்டடத்திலும் வெவ்வேறு வகையான செயல்பாடுகள் மேற்கொள்ளப்பட்டன. பார்வையாளர்கள் பல வகையான தொடர்ச்சியான காட்சிக் கூடங்களின் வழியாக நடந்து செல்லும் வசதி அமைந்துள்ளது. செவ்வியல் ஓவியங்கள் தொடங்கி சமகால இந்தோனேசிய கலை பாணி வரையிலான அனைத்தும் அங்கு உள்ளன. இவற்றில் வெளிநாட்டு கலைஞர்களால், பாலியின் கலையால் தாக்கம் பெற்ற, உருவாக்கம் பெற்ற கலைப்பொருள்கள் காணப்படுகின்றன.\n\nSection::::காட்சி நேரம்.\nஇந்த அருங்காட்சியகம் கண்ணைக் கவரும் வகையில் அமைந்துள்ளது பாலியின் மிகச் சிறந்த கலைஞர்களின் படைப்புகள் இங்கு காணப்படுகின்றன. பாலி கலையின் வளர்ச்சியைப் பற்றி அறிந்துகொள்ள இந்த அருங்காட்சியகம் துணை செய்கிறது. பாலியில் அமைந்துள்ள அருங்காட்சியகங்களில் அதிகமான காட்சிக்கூடங்களைக் கொண்ட பெருமையுடையது. இந்தோனேசியாவின் கலைஞர்களுடைய பலவகையான படைப்புகளை இங்கு காணலாம். அவ்வாறே உலக அளவில் பெயர் பெற்ற ஓவியக் கலைஞர்களின் படைப்புகளையும் இங்கு காணலாம். உபுத் என்னுமிடத்திலிருந்து இந்த அருங்காட்சியகத்திற்கு 10 நிமிட பயணத்தில் மகிழ்வுந்தில் வந்து சேரலாம். தினமும் திறந்திருக்கின்ற இந்த அருங்காட்சியகம் ஞாயிற்றுக்கிழமையின் காலைப்பொழுதிலும், அரசு விடுமுறை நாள்களிலும் மூடப்பட்டிருக்கும்.\n\nSection::::சேகரிப்புகள்.\nசெவ்வியல் பொம்மலாட்ட பாணி ஓவியமானது 17 ஆம் நூற்றாண்டைச் சார்ந்த அல்லது அதற்கு முந்தைய காலத்திய ஓவியம் பெரும்பாலும் அநாமதேயமானது அங்கு காணப்படுகிறது. அதில் மங்கு முரா, முதலாம் நான் நியோமன் அர்கானா ஆகியோரின் படைப்புகள் உள்ளன.\n\nஉபுட் பாணி ஓவியமானது 1920 களுக்குப் பிறகுள்ள காலத்தைச் சேர்ந்தவை. இந்த படைப்புகளில் ஐரோப்பிய ஓவியர்களின் தாக்கத்தைக் காணமுடியும்.\n"}
{"id": "460647", "url": "https://ta.wikipedia.org/wiki?curid=460647", "title": "லியாவோ ஆறு", "text": "லியாவோ ஆறு\n\nலியாவோ ஆறு (\"Liao River\", ) என்பது தென் வடகிழக்கு சீனாவின் முதன்மையான ஆறாகும், மேலும் இது சீன முதன்மை நிலப்பரப்பில் உள்ள ஏழு முக்கிய ஆற்று அமைப்புகளில் ஒன்றாகும். லியாவோனிங் மாகாணம் மற்றும் லியாடோங் தீபகற்பம் ஆகியவை இந்த ஆற்றின் பெயரிலிருந்து அவற்றின் பெயர்களைப் பெற்றன. இந்த ஆறு வடகிழக்கு சீனாவில் \"தாய் ஆறு\" என்றும் பிரபலமாக அறியப்படுகிறது. நீளமான, லியாவோ ஆற்றின் அமைப்பானது அதிகமான வடிநிலத்தைக் கொண்டுள்ளது. ஆனால் இதன் சராசரி நீர் வெளியேற்றமானது என்ற அளவில் குறைவானதே. இது, முத்து நதியிலிருந்து வெளியேறும் நீரில் இருபத்தில் ஒரு பங்கு மட்டுமே. லியாவோ ஆறு மிக அதிகமான வண்டல் படிவுகளைக் கொண்டுள்ளது. ஏனெனில் இந்த ஆறு பாயும் பல பகுதிகள் லோயஸ் என்னும் மண் துகள்கள் உள்ள பகுதிகள் வழியாக பாய்கின்றது.\n\nலியாவோ ஆறு ஒரு முக்கியமான புவியியல் அடையாளமாக உள்ளது. ஏனெனில் இது லியோனிங் மாகாணத்தை இரண்டு பெரிய பகுதிகளாக பிரிக்கிறது. இப்பகுதிகள் லியாடோங் (\"லியாவோ ஆற்றின் கிழக்கு\") மற்றும் லியோக்சி (\"லியாவோ ஆற்றின் மேற்கு\") என வழங்கப்படுகின்றன.\n\nSection::::போக்கு.\nலியாவோ ஆறானது அதன் இரண்டு முக்கிய துணை ஆறுகளான மேற்கிலிருந்து பாயும் ஜிலியாவோ ஆறு மற்றும் கிழக்கிலிருந்து பாயும் டோங்லியாவோ ஆறு ஆகியவற்றின் சங்கமத்திலிருந்து உருவாகிறது. மேற்கு துணை ஆறின் முழுப்பகுதியும் உள் மங்கோலியாயாவில் உள்ளது. மேலும் இது ஸார் மோரோன் ஆறு மற்றும் லாவோஹா ஆற்றின் சங்கமத்தால் தோராயமாக 43 ° 25 'N, 120 ° 45' E இல் உருவாகிறது, இந்த துணை ஆறானது அதன் கீழ்பகுதியில் ஜின்காய் ஆறு என்று அழைக்கப்படுகிறது. கிழக்கு கிளை ஆறானது மேற்கு சிலின் மாகாணத்தில் தோன்றுகிறது, மேலும் லியோனிங், ஜிலின் மற்றும் உள் மங்கோலியா சந்தி பகுதிக்கு அருகே அது கலப்பதற்கு முன் எஸ் வடிவிலான ஒரு பாதை வழியாகச் செல்கிறது, தோராயமாக 42 ° 59 ' N, 123 ° 33' E.\n\nஇதன் விளைவாக, லியாவோ ஆறு உருவாகி பின்னர் லியோனிங் மாகாணத்திற்குள் நுழைந்து வடகிழக்கு சீன சமவெளி வழியாக தெற்கே பாய்கிறது, வழியில் ஏராளமான துணை ஆறுகளைப் பெறுகிறது. இது டைலிங் கவுண்டியின் பிண்டிங்பாவ் நகரத்துக்கு அருகில் மேற்கு நோக்கித் திரும்புகிறது, மேலும் பல துணை ஆறுகளை பெற்ற பிறகு, ஜூலியு ஆறு (巨流河, \"மாபெரும் ஸ்ட்ரீம் நதி\") என்ற செல்லப்பெயரால் அடிக்கடி அழைக்கப்படுகிறது. தியான் கவுண்டியில் உள்ள லியுஜியன்ஃபாங் நீர்நிலை நிலையத்திற்கு (六间房水文站) அருகில் அடையும் வரை லியாவோ நதி தென்மேற்கில் செல்லுகிறது. அதன் பிறகு இது இரண்டு கிளை ஆறுகளாக பிரிந்து லியாவோ ஆற்று வடிநிலம் (辽河 三角洲) உருவாகிறது. மேற்கு கிளை ஆறு, சற்று சிறியது, இது ஷுவாங்டைஸி ஆறு (双台子河, \"மாபெரும் நீரோடை ஆறு\") என்று அழைக்கப்படுகிறது. இது பன்ஜின், தாவா கவுண்டியின் மேற்கே லியாடோங் விரிகுடாவில் கலப்பதற்கு முன்னர், பன்ஷான் கவுண்டியில் உள்ள துணை ஆறான ராயாங் நதியைப் பெறுகிறது. கிழக்கு கிளையாறு சற்று பெரியது மற்றும் கீழ் லியாவோ ஆற்றின் முக்கிய பகுதியாகும். இது வைலியாவோ ஆறு (外 辽河, \"வெளி லியாவோ நதி\") என்று அழைக்கப்படுகிறது. \"ட்ரைடென்ட் ரிவர் \" (三 岔河) என்று உள்நாட்டில் குறிப்பிடப்படும் ஒரு ஆற்றுச்சந்தியில், ஹன் நதி மற்றும் தைஸி நதி ஆகிய இரண்டு பெரிய துணை ஆறுகளை தன்னோடு சேர்த்துக்கொள்ளும்விதமாக இது தெற்கு நோக்கி பயணித்தது, பின்னர் அது டாலியாவோ நதி (大 辽河, \"கிரேட் லியாவோ நதி\") என்ற புதிய பெயரை ஏற்றுக்கொண்டு யிங்கோவுக்கு மேற்கே போஹாய் வளைகுடாவில் கலக்கிறது.\n"}
{"id": "460656", "url": "https://ta.wikipedia.org/wiki?curid=460656", "title": "எறையூர் (பெரம்பலூர்)", "text": "எறையூர் (பெரம்பலூர்)\n\nஎறையூர் (Eraiyur) பெரம்பலூர் மாவட்டம் வேப்பந்தட்டை வட்டத்தில் அமைந்துள்ள ஒரு சிற்றூராகும்.\nSection::::அமைவிடம்.\nஎறையூர் திருச்சி – சென்னை தேசிய நெடுஞ்சாலையில் அமைந்துள்ளது. சின்னாறும், சின்னாறு அணையும் இவ்வூரில் அமைந்துள்ளது. மேலும் பெரம்பலூர் சர்க்கரை ஆலையும் இவ்வூரில் அமைந்துள்ளது. ,\nSection::::எல்லைகள்.\nமேற்கே தேவையூர், கிழக்கே பெருமத்தூர், வடக்கே திருமாந்துரை, தெற்கே மங்கலமேடும் எல்லைகளாக அமைந்துள்ளது.\n"}
{"id": "460660", "url": "https://ta.wikipedia.org/wiki?curid=460660", "title": "மருதையாறு", "text": "மருதையாறு\n\nமருதையாறு பெரம்பலூர் மாவட்டத்தில்உற்பத்தியாகி, ஓடி அரியலூர் மாவட்டத்தில் கொள்ளிடம் ஆற்றில் கலந்திடும் ஒரு நடுத்தர ஆறாகும். \n\nபெரம்பலூர் மாவட்டம் உள்ள பச்சைமலை தொடர்ச்சியில் கீழ்க்கணவாய், செல்லியம் பாளையம் உள்ளிட்ட கிராம பகுதியில் உற்பத்தியாகி பல கிளை ஓடைகளை தன்னகத்தே இணைத்து கொண்டு (பெரம்பலூர் மாவட்டத்தில் 45 கிமீ தூரமும், அரியலூர் மாவட்டத்தில் 30 கிமீ தூரமும் என 75 கிமீ தூரம்) பயணித்து அரியலூர் மாவட்டம் வைப்பூர்அருகே கொள்ளிடம் ஆற்றில் கலக்கிறது.\nSection::::கிளை ஓடைகள்.\nஉப்போடை மற்றும் மூங்கில்பாடி ஓடை ஆகிய இரண்டும் மருதையாற்றின் கிளை ஓடைகளாகும்.\n\nSection::::கொட்டரை தடுப்பணை.\nஆலத்தூர் தாலுக்கா, கொட்டரை என்ற ஊரில் இவ்வாற்றின் குறுக்கே கொட்டரை தடுப்பணை கட்டப்பட்டு வருகின்றது \n\nSection::::கொட்டரை அணை மதிப்பீடு.\nசுமார் 56.7 கோடி ரூபாய் மதிப்பிற்கு நிலங்கள் கையகப்படுத்தப்பட்டு, 67.5 கோடி ரூபாய் மதிப்பீட்டில் , மொத்தத்தில் ரூ124.2 கோடி ரூபாய் மதிப்பில் புதிய அணைக்கட்டு மருதையாற்றின் குறுக்கே கட்டப்பட்டு வருகின்றது., \n"}
{"id": "460662", "url": "https://ta.wikipedia.org/wiki?curid=460662", "title": "மாசாந்தரான் மாகாணம்", "text": "மாசாந்தரான் மாகாணம்\n\nமாசாந்தரான் மாகாணம் (\"Mazandaran Province\", (, , \"Ostān-e Māzandarān\"), என்பது ஈரானின் முப்பத்தோறு மாகாணங்களில் ஒன்று ஆகும். இது காசுப்பியன் கடலின் தெற்கு கடற்கரையிலும், அருகிலுள்ள மத்திய அல்போர்ஸ் மலைத்தொடரிலும், மத்திய-வடக்கு ஈரானில் அமைந்துள்ளது.\n\nமாசாந்தரான் மாகாணம் ஈரானின் மிகவும் மக்கள் அடர்த்தி கொண்ட மாகாணங்களில் ஒன்றாகும். மேலும் இது பல்வேறு இயற்கை வளங்களைக் கொண்டுள்ளது, குறிப்பாக எண்ணெய் மற்றும் இயற்கை எரிவாயு வளங்களை பெருமளவில் கொண்டுள்ளது. மாகாணத்தின் நான்கு பெரிய மாவட்டங்கள் சாரி, அமோல், நூர் மற்றும் டோனெகாபோன் ஆகியவை ஆகும். இந்த மாகாணம் 1937 இல் நிறுவப்பட்டது.\n\nஇந்த மாகாணமானது சமவெளிகள், புல்வெளிகள், காடுகள் மற்றும் மழைக்காடுகள் காஸ்பியன் கடலின் மணல் கடற்கரைகள், கரடுமுரடான மற்றும் பனி மூடிய அல்போர்ஸ் சியராவின் நீண்ட மலைத் தொடர்களில், ஆசியாவின் மிக உயர்ந்த சிகரங்கள் மற்றும் எரிமலைகளில் ஒன்றான டமாவண்ட் மவுண்ட் உட்பட பல்வேறுபட்ட நிலப் பகுதிகளைக் கொண்டது.\n\nமாசாந்தரான் மாகாணமானது மீன் வளர்ப்புத் தொழிலில் நன்கு வளர்ச்சியடைந்துள்ளது. மற்றும் இந்த மீன்வளர்ப்பு பண்ணைத் தொழிலில் இந்த மாகாணம் பாரம்பரியமாக கொண்டுள்ள ஆதிக்கமானது இப்பகுதிக்கு கூடுதலான பொருளாதார முக்கியத்துவத்தை வழங்குகிறது. மேலும் மாகாணப் பொருளாதாரத்தில் மற்றொரு முக்கிய அம்சமாக சுற்றுலாத்துறை உள்ளது, ஏனெனில் ஈரான் முழுவதிலுமுள்ள மக்கள் இப்பகுதிக்கு வருகை தருகிறார்கள். மாசாந்தரான் மாகாணமானது உயிரி தொழில்நுட்பத்தில் வேகமாக வளர்ந்து வரும் மையமாக உள்ளது.\n\nSection::::நிர்வாக பிரிவுகள்.\nஇந்த மாகாணம் 23,842   கிமீ பரப்பளவைக் கொண்டுள்ளது. இந்த மாகாணத்தின் தலைநகராக சாரி நகரம் உள்ளது.\n\nஇந்த மாகாணம் 20 மாவட்டங்களாக பிரிக்கப்பட்டுள்ளது ( பாரசீக மொழியில் ஷாஹ்ரஸ்தான் ). அனைத்து ஷாஹ்ரஸ்தான்களும் சவடக்ஹ் தவிர, தங்கள் நிர்வாக மையங்களின் பெயரிலினாலேயே அழைக்கப்படுகின்றன.\n\nSection::::வரலாறு.\nஇப்பகுதியில் மனிதர்கள் குறைந்தது 75,000 ஆண்டுகளுக்கு முன்பிருந்து வாழ்ந்துவருகின்றனர். ரோஸ்டாம்கோலாவில் உள்ள கோஹர் டேப்பில் அண்மையில் மேற்கொள்ளப்பட்ட அகழ்வாராய்ச்சிகள் இந்த பகுதி 5,000 ஆண்டுகளுக்கும் மேலாக நகரமயமாக்கப்பட்டதற்கான சான்றுகளை வழங்கியது. மேலும் இப்பகுதி ஈரானின் மிக முக்கியமான வரலாற்று தளங்களில் ஒன்றாக கருதப்படுகிறது. பிராந்தியத்தின் இந்த கலாச்சார அம்சம் நகர்ப்புற வளர்ச்சியில் ஒரு முக்கிய பங்கைக் கொண்டுள்ளது. குறிப்பிடத்தக்க நாடோடி பாரம்பரியம் இல்லாத மிகப் பழமையான மக்கள் வாழும் பகுதிகளில் ஒன்றாக மாசாந்தரான் மாகாணப் பகுதி உள்ளது. இதனால் கலாச்சார ரீதியாக பிராந்தியமானது அதிகமான இடப்பெயற்சி இல்லாத பூர்வ குடிமக்களைக் கொண்ட பகுதியாக உள்ளது. இப்பகுதியின் பழங்குடி மக்களில் மாசாந்தரானிய இனமும் அடங்கும், இம்மக்கள் பேசும் ஈரானிய மொழியானது கிலாக்கி மொழி மற்றும் சங்கிசேரி மொழியை மிகவும் ஒத்திருக்கிறது. ஆனால் பல காகசியன் மொழிகளுடன் பலுக்கலில் வழக்கமான ஒற்றுமைகள் கொண்டுள்ளன. இது பிராந்தியத்தின் வரலாற்றையும் அதன் மக்களையும் பிரதிபலிக்கிறது. 20 ஆம் நூற்றாண்டின் முற்பகுதியில், ரெசா ஷா ஏழு புதிய சாலைகள் மற்றும் தொடருந்து பாதைகள் அமைப்பதன் மூலம் வடக்கு எல்போர்ஸை தெற்கு சரிவுகளுடன் இணைத்தார். மாசாந்தரான் மற்றும் கிலான் மாகாணங்கள் அனைத்து ஈரானியர்களாலும் ஷோமல் என்று அறியப்பட்டன ( பாரசீக மொழியில் மொழியில் \"வடக்கு\" என்று பொருள்). மாசாந்தரான் ஈரானின் வடக்கே காஸ்பியன் கடலை ஒட்டி உள்ள ஒரு மாகாணம் ஆகும். காஸ்பியன் கடலின் தெற்கு கடற்கரையில் அமைந்துள்ள இது ரஷ்யா (கடல் முழுவதும்), கோலெஸ்தான், செம்னான், தெஹ்ரான், அல்போர்ஸ், காஸ்வின் மற்றும் கிலான் மாகாணங்களால் கடிகார சுற்றில் சூழ்ந்துள்ளது. மாகாணத்தின் மிகப்பெரிய நகரமாகவும் சாரி மாகாணத்தின் தலைநகரமாகவும் சாரி நகரம் உள்ளது.\n\nஜூன் 22, 2014 அன்று மேம்பாட்டு நோக்கங்களுக்காக மாகாணங்களை ஐந்து பிராந்தியங்களாகப் பிரித்ததன் பின்னர் மாசாந்தரான் மாகாணம் முதல் பிராந்தியத்தின் ஒரு பகுதியாக மாற்றப்பட்டது. \n"}
{"id": "460667", "url": "https://ta.wikipedia.org/wiki?curid=460667", "title": "அலாவுதீன் (1992 டிஸ்னி திரைப்படம்)", "text": "அலாவுதீன் (1992 டிஸ்னி திரைப்படம்)\n\nஅலாவுதீன் என்பது 1992 ஆம் ஆண்டு அமெரிக்க இயங்குபடம் மூலம் எடுக்கப்பட்ட இசை கற்பனைத் திரைப்படமாகும், இது வால்ட் டிஸ்னி பிக்சர்ஸாரால் இயங்கு படம் முறையில் தயாரிக்கப்பட்டு வெளியிட்டது. இந்த படம் 31 வது டிஸ்னி இயங்கு படமகும், இது டிஸ்னி திரைப்பட காலத்தில் டிஸ்னி மறுமலர்ச்சி என அழைக்கப்பட்ட நான்காவது படமாகும். இது ரான் கிளெமென்ட்ஸ் மற்றும் ஜான் மஸ்கர் ஆகியோரால் தயாரிக்கப்பட்டு இயக்கப்பட்டது, மேலும் \"ஆயிரத்தொரு இரவுகளில்\" இருந்து அரபு நாட்டுப்புறக் கதையை அடிப்படையாகக் கொண்டது. ஸ்காட் வீங்கர், ராபின் வில்லியம்ஸ், லிண்டா லார்கின், ஜொனாதன் ஃப்ரீமேன், ஃபிராங்க் வெல்கர், கில்பர்ட் கோட்ஃபிரைட் மற்றும் டக்ளஸ் சீல் ஆகியோர் இப்படத்திற்கு பின்னணி குரல் அளித்துளனர் . இந்த படம் அலாவுதீன் என்ற அரேபிய தெருக் குழந்தையைப் பின்தொடர்கிறது, அவர் ஒரு ஜீன் என்ற ஒரு மந்திர விளக்கைக் காண்கிறான். முதல் மந்திரிய்டமிருந்து விளக்கை மறைக்க, அவர் ஒரு செல்வந்த இளவரசனாக மாறுவேடமிட்டு, சுல்தானையும் அவரது மகளையும் கவர முயற்சிக்கிறார்.\n\nபாடலாசிரியர் ஹோவர்ட் அஷ்மான் இந்த யோசனையை முதலில் முன்வைத்தார், அப்போது டிஸ்னி ஸ்டுடியோவின் தலைவர் ஜெஃப்ரி கட்ஸென்பெர்க் அதன் தயாரிப்புக்கு ஒப்புக்கொள்வதற்கு முன்பு திரைக்கதை மூன்று முறை எழுதப்பட்டது. இயங்குபட வடிவைப்பாளர்கள் தங்கள் வடிவமைப்புகளை கேலிச்சித்திர நிபுணர் அல் ஹிர்ஷ்பீல்டின் வேலையை அடிப்படையாகக் கொண்டனர், மேலும் கலைப்படைப்புகளை முடிப்பதற்கும் சில இயங்கு பட கூறுகளை உருவாக்குவதற்கும் கணினிகள் பயன்படுத்தப்பட்டன. இசையமைப்பை ஆலன் மெங்கன் மேற்கொண்டார். மற்றும் அஷ்மான் மற்றும் அஷ்மான் இறந்த பிறகு பொறுப்பேற்ற டிம் ரைஸ் இருவரும் எழுதிய ஆறு பாடல்களைக் கொண்டுள்ளது.\n\n1992 ஆம் ஆண்டு நவம்பர் 25 ஆம்இது 1992 ஆம் ஆண்டில் அதிக வருமானம் ஈட்டிய படமாக ஆனது, இது உலகளவில் திரையரங்க வருவாயில் 504 மில்லியன் டாலர்களை ஈட்டியது. வெளியான முதல் நாளில் அரை பில்லியன் டாலர் வருவாயை எட்டிய முதல் இயங்கு படமாக இது அமைந்தது, மேலும் இது \"தி லயன் கிங்\" படத்தை விட அதிக வசூல் செய்த இயங்கு படமாகும் . \"அலாவுதீன்\" இரண்டு அகாடமி விருதுகளையும், அதன் ஒலிப்பதிவுக்கான பாராட்டுகளையும் பெற்றது.\n\nSection::::இசை.\nஅகாடமி விருது வென்ற ஆலன் மெங்கன் மற்றும் ஹோவர்ட் அஷ்மான் ஆகியோர் இதன் இசையை ஒன்றாக மேற்கொள்ள எழுதத் தொடங்கினர், அஷ்மான் இறந்த பிறகு டிம் ரைஸ் பாடலாசிரியராக பொறுப்பேற்றார். பதினான்கு பாடல்கள் \"அலாவுதீன்\" படத்திற்காக எழுதப்பட்டன என்றாலும், ஏழு பாடல்களில் அஷ்மான் மூன்றும், ரைஸ் நான்கும் எழுதினர். இசையமைப்பாளர் ஆலன் மெங்கன் மற்றும் பாடலாசிரியர்களான ஹோவர்ட் அஷ்மான் மற்றும் டிம் ரைஸ் ஆகியோர் ஒலிப்பதிவை உருவாக்கியதற்காக பாராட்டப்பட்டனர், இது \"90 களில் இருந்து டிஸ்னியின் பிற அனிமேஷன் இசைக்கலைஞர்களுக்கு போட்டியாக இருந்தது.\" \n\nSection::::வரவேற்பு.\nSection::::விமர்சனம்.\nதிரைப்படங்களை விமர்சித்துவரும் ராட்டன் டொமாட்டோஸ் என்ற வலைத்தளம் விமர்சகர்களின் மதிப்புரைகளின் மாதிரியை அடிப்படையாகக் கொண்டு ஒரு நேர்மறையான மதிப்பாய்வைக் கொடுத்தனர், சராசரியாக 8.14 / 10 மதிப்பீடு . இத்தளத்தின் ஒருமித்த கருத்து, \"டிஸ்னியின் மறுமலர்ச்சி சகாப்தத்தில் மிகவும் சுவாரஸ்யமான நுழைவு, \"அலாவுதீன்\" அழகாக வரையப்பட்டிருக்கிறது, உன்னதமான பாடல்களும், மனதைத் திருடும் கதாபாத்திரங்களும் உள்ளன.\" மெட்டாக்ரிடிக் என்ற வலைதளத்தில், இந்த படம் 25 விமர்சகர்களை அடிப்படையாகக் கொண்ட 100 இல் 86 மதிப்பெண்களைக் கொண்டுள்ளது, இது \"உலகளாவிய பாராட்டுகளை\" குறிக்கிறது. \nSection::::பாராட்டுக்களை.\n\"அலாவுதீன்\" பல விருது பரிந்துரைகளையும் பெற்றது. பெரும்பாலும் அதன் இசைக்காக. இது இரண்டு அகாடமி விருதுகள், சிறந்த ஒலிப்பதிவு மற்றும் சிறந்த பாடலுக்கான பரிந்துரைகளைப் பெற்றது சிறந்த ஒலித் தொகுப்பு ( மார்க் ஏ. மங்கினி ) மற்றும் சிறந்த ஒலி ( டெர்ரி போர்ட்டர், மெல் மெட்காஃப், டேவிட் ஜே. ஹட்சன் மற்றும் டாக் கேன் ) ஆகியோருக்கு கிடைத்தது. அத்துடன் ராபின் வில்லியம்ஸுக்கு சிறப்பு சாதனை விருது கிடைத்தது.\n"}
{"id": "460669", "url": "https://ta.wikipedia.org/wiki?curid=460669", "title": "நிசாபூர்", "text": "நிசாபூர்\n\nநிசாபூர் (ஆங்கிலம்: Nishapur) அல்லது நிஷாபூர் என்பது வடகிழக்கு ஈரானின் கொராசான் ராசாவி மாகாணத்தில், உள்ள ஒரு நகரம், நிஷாபூர் மாவட்டத்தின் தலைநகரம் மற்றும் கோரசன் மாகாணத்தின் முன்னாள் தலைநகரமும் ஆகும். ஈரானின் பினாலுட் மலைகளின் அடிவாரத்தில் வளமான சமவெளியில் இந்நகரம் அமைந்துள்ளது. 2011 ஆம் ஆண்டு நிலவரப்படி இந்நகரின் மக்கள் தொகை 239,185 பேர் என்றும் இந்த மாவட்டத்தின் மக்கள் தொகை 433,105 பேர் என்றும் மதிப்பிடப்பட்டுள்ளது. குறைந்தது இரண்டு ஆயிரம் ஆண்டுகளாக பச்சைநீலக் கற்களை உலகிற்கு வழங்கிய பச்சைநீலக் கற்சுரங்கங்கள் அருகில் உள்ளன. \n\nஇந்த நகரம் மூன்றாம் நூற்றாண்டில் முதலாம் சாபூரால் ஒரு சாசானியத் தலைநகராக நிறுவப்பட்டது. நிசாபூர் பின்னர் தாகிரிட் வம்சத்தின் தலைநகராக மாறியது மற்றும் 830 இல் அப்துல்லா தாகிரால் சீர்திருத்தப்பட்டது, பின்னர் செல்யூக் வம்சத்தை நிறுவியவரான துக்ரிலால் இந்நகரம் தலைநகராக 1037 ஆம் ஆண்டு தேர்ந்தெடுக்கப்பட்டது. அப்பாசியக் கலீபக காலத்திலிருந்து குவாரெசுமியா மற்றும் கிழக்கு ஈரானின் மங்கோலிய படையெடுப்பு வரை, இந்த நகரம் இஸ்லாமிய உலகில் ஒரு குறிப்பிடத்தக்க கலாச்சார, வணிக மற்றும் அறிவுசார் மையமாக உருவெடுத்தது. நிசாபூர், மெர்வ், ஹெறாத் மற்றும் பல்கு ஆகியவற்றுடன் குராசானின் நான்கு பெரிய நகரங்களில் ஒன்றாகவும் மற்றும் நடுக்காலத்தின் மிகச்சிறந்த நகரங்களில் ஒன்றாகவும், கிழக்கில் கலிபாவின் அரசாங்க அதிகாரத்தின் இருக்கையாகவும், பல்வேறு இன மற்றும் மதக் குழுக்களுக்கான குடியிருப்பு இடமாகவும், திரான்சாக்சியானா மற்றும் சீனா, ஈராக் மற்றும் எகிப்திலிருந்து வணிக வழிகளில் ஒரு வர்த்தக நிறுத்தமாகவும் இருந்துள்ளது..\n\nநிஷாபூர் பத்தாம் நூற்றாண்டில் சமானித்துகளின் கீழ் அதன் செழிப்பின் உச்சத்தை எட்டியது, ஆனால் 1221 இல் மங்கோலியர்களால் அந்நகரின் மொத்த மக்கள்தொகையும் அழிக்கப்பட்டது. இந்தப் படுகொலையும் அடுத்தடுத்து ஏற்பட்ட பூகம்பங்களும் மற்றும் பிற படையெடுப்புகளும் இந்த நகரத்தின் பெருமை பெற்ற மட்பாண்டத் தொழிலலை அழித்துவிட்டதாக நம்பப்படுகிறது.\n\nSection::::வரலாறு.\nநிசாபூர் சாசானிய வம்சத்தின் போது நிறுவப்பட்டது மற்றும் ஒன்பதாம் நூற்றாண்டில் இது தாகிரிட் வம்சத்தின் தலைநகராக மாறியது மற்றும் 10 ஆம் நூற்றாண்டில் சமானித் ஆட்சியின் கீழ் இருந்தது. இந்தக் காலத்தில் நகரம் ஒரு முக்கியமான மற்றும் வளமான நிர்வாக மையமாக மாறியது. 1037 இல், இது செல்யூக் அரசர்களால் கைப்பற்றப்பட்டது. 1153 இல் ஓகுஸ் துருக்கியர்களால் தாக்கப்பட்டும், பல பூகம்பங்களை சந்தித்த போதிலும், நிசாபூர் 1221 இல் செங்கிஸ் கான் மற்றும் மங்கோலியர்களால் அழிக்கப்படும் வரை ஒரு முக்கியமான நகர மையமாகத் தொடர்ந்ததிருந்தது.\n\nSection::::வரலாற்றுக்கு முந்தைய மற்றும் தொல்பொருள் காலம்.\nஇந்த பரந்த மற்றும் சிக்கலான தளத்தில் சிறியளவில் தொல்பொருள் ஆய்வுகள் செய்யப்பட்டுள்ளன. வரலாற்றில் வேறு எந்த நகரத்தையும் விட அதிகமுறை அழிக்கப்பட்டும் மீண்டும் கட்டப்பட்டும் உள்ள நகரம் நிஷாபூர் என்று புள்ளிவிவர ரீதியாக உண்மையா இல்லையா என்று உறுதிப்படுத்தாத தூண்டும் நோக்குடைய கருத்தை ஜார்ஜ் கர்சன் குறிப்பிட்டுள்ளார், பெருநகர கலை அருங்காட்சியகம் 1935 முதல் அகழ்வாராய்ச்சிகளை மேற்கொண்டது, அருங்காட்சியகத்தில் காட்சிப்படுத்தத் தக்க பொருட்தளைத் தேடிச் செய்யப்பட்ட அந்த ஆய்வுகள் அந்த நகரின் புகழ்பெற்ற சிறுமட்பாண்டங்கள் மட்டுமே கிடைத்தபின், 1940 இல் நிறுத்தப்பட்டன.\n\nSection::::இடைக்காலம்.\nஅனடோலியாவையும் மத்தியதரைக் கடலையும் சீனாவுடன் இணைத்த பழைய பட்டுச் சாலையில் நிசாபூர் ஒரு முக்கியமான நிலையை வகிக்கிறது. பட்டுச் சாலையில், ஈரானிய பீடபூமிக்கும் மத்திய ஆசியாவிற்கும் இடையிலான நெகிழ்வான எல்லையை நிசாப்பூர் பெரும்பாலும் வரையறுத்துள்ளது. இந்த நகரம் அதன் புகழ்பெற்ற நிறுவனர் முதலாம் சாசானிய மன்னர் முதலாம் ஷாபூர் என்பவரிடமிருந்து இந்த பெயரைப் பெற்றது, அவர் மூன்றாம் நூற்றாண்டில் இதை நிறுவியதாகக் கூறப்படுகிறது. குறைந்தது இரண்டு ஆயிரம் ஆண்டுகளாக பச்சைநீலக் கற்களை உலகிற்கு வழங்கிய பச்சைநீலக் கற்சுரங்கங்கள் அருகில் உள்ளன.\n\nSection::::மட்பாண்டம்.\nஇஸ்லாமியப் பொற்காலத்தில் நிசாபூர், குறிப்பாக ஒன்பது மற்றும் பத்தாம் நூற்றாண்டுகளில், மட்பாண்டங்கள் மற்றும் தொடர்புடைய கலைகளுக்கான சிறந்த மையங்களில் ஒன்றாக இருந்தது. நிசாபூரில் கண்டுபிடிக்கப்பட்ட பீங்கான் கலைபொருட்கள் நியூயார்க்கில் உள்ள கலை அருங்காட்சியத்தில் மற்றும் தெஹ்ரான் மற்றும் மசுகது அருங்காட்சியகங்களில் பாதுகாக்கப்படாக வைக்கப்பட்டுள்ளன. நிஷாபூரில் தயாரிக்கப்பட்ட மட்பாண்டங்கள் சாசானிட் கலை மற்றும் மத்திய ஆசியர்களுடன் தொடர்புகளைக் காட்டின. இப்போது நிசாபூரில் நான்கு மண்பாண்ட பட்டறைகள் உள்ளன.\n"}
{"id": "460676", "url": "https://ta.wikipedia.org/wiki?curid=460676", "title": "மகதான்", "text": "மகதான்\n\nமகதான்(ஆங்கிலம்: Magadan) ( ) என்பது உருசியாவில் உள்ள ஒரு துறைமுக நகரம் ஆகும் மகதான் மாகாணத்தின் நிர்வாக மையமாகவும் உள்ளது அமைந்துள்ள ஒக்கோத்ஸ்க் கடலில் உள்ள நாகாயெவோவ் கரையில் அமைந்துள்ளது. மேலும் கோலிமா பிராந்தியத்தின் நுழைவாயிலும் ஆகும் .  2010 மக்கள் தொகை கணக்கெடுப்பின்படி இதன் மக்கள் தொகை: 95,982 பேர் ஆகும்.\n\nSection::::வரலாறு.\nமகதான் 1930 ஆம் ஆண்டில் நாகாயெவோவின் குடியேற்றத்திற்கு அருகிலுள்ள மகதான் நதி பள்ளத்தாக்கில் நிறுவப்பட்டது . ஸ்டாலின் காலத்தில், தொழிலாளர் முகாம்களுக்கு அனுப்பப்பட்ட கைதிகளுக்கான ஒரு முக்கிய போக்குவரத்து மையமாக மகதான் இருந்தது. 1932 முதல் 1953 வரை, இது டால்ஸ்ட்ராய் அமைப்பின் நிர்வாக மையமாக இருந்தது - இது ஒரு பரந்த மற்றும் மிருகத்தனமான கட்டாயதொழிலாளர் முகாம் ஆகும். இந்த நகரம் பின்னர் கோலிமா பிராந்தியத்தில் வெட்டப்பட்ட தங்கம் மற்றும் பிற உலோகங்களை ஏற்றுமதி செய்வதற்கான துறைமுகமாக செயல்பட்டது. இப்பகுதியில் விரிவடைந்துவரும் சுரங்க நடவடிக்கைகளுக்கான வசதிகள் விரைவாக உருவாக்கப்பட்டதால் அதன் அளவு மற்றும் மக்கள் தொகை விரைவாக வளர்ந்தது. அதற்கு 1939 ஜூலை மாதம் 14 அன்று நகர அந்தஸ்து வழங்கப்பட்டது .   \n\nமகதானை அமெரிக்க துணைத் தலைவர் ஹென்றி வாலஸ் மே 1944 இல் பார்வையிட்டார். அவர் தனது ரகசியப் பணிக்கான ஒரு இடமாக எடுத்துக் கொண்டார், கைதிகளால் செய்யப்பட்ட கைவேலைகளைப் பாராட்டினார், பின்னர் இந்த நகரத்தை டென்னசி பள்ளத்தாக்கு ஆணையம் மற்றும் ஹட்சனின் பே நிறுவனம் ஆகியவற்றின் கலவையாக அழைக்கப்பட்டது. 1944 கோடையில் சோவியத் யூனியனுக்கான வாலஸின் ஒத்துழைப்பு நிலைப்பாடு அமெரிக்காவின் ஜனநாயகக் கட்சியை துணைத் தலைவராக மறுபெயரிடுவதை ஊக்கப்படுத்தியது, இது அவருக்கு பதிலாக ஹாரி ட்ரூமனைத் தேர்ந்தெடுப்பதற்கு வழிவகுத்தது.\n\nSection::::நிர்வாக மற்றும் நகராட்சி நிலை.\nமகதான் என்பது ஒப்லாஸ்டின் நிர்வாக மையமாகும் . நிர்வாகப் பிரிவுகளின் கட்டமைப்பிற்குள், இது சோகோல் மற்றும் அப்தார் நகர்ப்புற வகை குடியேற்றங்களுடன் சேர்ந்து, மகதானின் நிர்வாக அலகுக்கு முக்கியத்துவம் வாய்ந்த நகரமாக மாவட்டங்களுக்கு சமமான அந்தஸ்துடன் இணைக்கப்பட்டுள்ளது. ஒரு நகராட்சி பிரிவாக, மகதானின் முக்கியத்துவம் வாய்ந்த ஓப்லாஸ்ட் நகரம் மகதான் நகர்ப்புற ஓக்ரக் என இணைக்கப்பட்டுள்ளது .\n\nSection::::பொருளாதாரம் மற்றும் உள்கட்டமைப்பு.\nகப்பல் கட்டும் மற்றும் மீன்பிடித்தல் முக்கிய தொழில்கள் ஆகும். இந்த நகரத்தில் ஒரு துறைமுகமும் (மே முதல் டிசம்பர் வரை முழுமையாக செல்லக்கூடியது) மற்றும் ஒரு சிறிய சர்வதேச விமான நிலையமான சோகோல் விமான நிலையமும் உள்ளது . மகதான் நெடுஞ்சாலை எண்13அருகில் ஒரு சிறிய உள்நாட்டு விமான நிலையமும் உள்ளது . செப்பனிடப்படாத கோலிமா நெடுஞ்சாலை மகதானில் இருந்து மேல் கொலிமா ஆற்றின் வளமான தங்க சுரங்கப் பகுதிக்கும் பின்னர் யாகுட்ஸ்க்கும் செல்கிறது .\n\nமகதான் மிகவும் தனிமைப்படுத்தப்பட்ட ஒரு பகுதியாகும். சாலை வழியாக அணுகக்கூடிய அருகிலுள்ள முக்கிய நகரம் யாகுட்ஸ்க், . யாகுட்ஸ்கில் லேனா ஆற்றின் மீது பாலம் இல்லாததால்ஒரு செப்பனிடப்படாத சாலை வழியாக குளிர்காலத்தில் பயன்படுத்தப்படுகிறது .\n\nஉள்ளூர் பொருளாதாரத்தின் முக்கிய வருமான ஆதாரங்கள் தங்க சுரங்க மற்றும் மீன்வளமாகும். சமீபத்தில், தங்க உற்பத்தி குறைந்துள்ளது. மீன்பிடி உற்பத்தி, ஆண்டுதோறும் மேம்படுகின்ற போதிலும், ஒதுக்கப்பட்ட ஒதுக்கீட்டை விட இன்னும் குறைவாகவே உள்ளது, பிற உள்ளூர் தொழில்களில் பாஸ்தா மற்றும் தொத்திறைச்சி ஆலைகள் மற்றும் ஒரு மதுபான ஆலை ஆகியவை அடங்கும். கடுமையான காலநிலை காரணமாக விவசாயம் கடினம் என்றாலும், பல பொது மற்றும் தனியார் விவசாய நிறுவனங்கள் உள்ளன.\n"}
{"id": "460677", "url": "https://ta.wikipedia.org/wiki?curid=460677", "title": "குழந்தைபிறப்பு வன்கொடுமை", "text": "குழந்தைபிறப்பு வன்கொடுமை\n\nகுழந்தைபிறப்பு வன்கொடுமை \"(Abuse during childbirth)\" அல்லது மகப்பேறியல் வன்முறை\nஎன்பது பிரசவத்தின்போது புறக்கணிப்பு, உடல் ரீதியான வன்கொடுமை மற்றும் மரியாதை இல்லாமை போன்றவைகளாகும். இவ் வன்கொடுமைகள் பெண்களின் உரிமைகளை மீறுவதாக கருதப்படுகிறது. குழந்தை பிறப்புக்கு முன் கவனிப்பு இல்லாமையும் பிற சுகாதார சேவைகளைப் பயன்படுத்துவதில் பெண்களைத் தடுக்கும் நிலையையில் இருந்தது. பிரசவத்தின்போது வன்முறை செய்வது என்பது பெண்களுக்கு எதிரான வன்முறைகளில் முக்கியமானதகும்..\n\nகுழந்தைபிறப்பு வன்கொடுமை நடைமுறைகள் பரவலாக இருப்பது குறித்து உலக சுகாதார அமைப்பால் ஆய்வுகள் நடத்தப்பட்டது. இது ஒரு உலகளாவிய பிரச்சினை என்பது நிறுவனத்தின் ஆய்வுகள் நிரூபிக்கின்றன. மருத்துவ மற்றும் சுகாதார வசதிகளில் பிறப்பு ஏற்படும் போது பெண்கள் அவமரியாதை, தவறான அல்லது புறக்கணிக்கப்பட்ட சிகிச்சையைப் பெறுகிறார்கள். பெண்கள் மற்றும் சுகாதார வழங்குநர்களிடையே தவறான உறவு மற்றும் நம்பிக்கை பிறக்கும் போது மருத்துவ உதவியைப் பெற தயக்கம் காட்டுகிறார்கள். இதனால் கர்ப்ப காலத்தில் அவமரியாதை மற்றும் தவறான சிகிச்சையை பெற வேண்டிவருகிறது. பிரசவத்தின்போது ​​ஒரு பெண் மிகவும் பாதிப்பு அடைகிறாள். மேலும் தன்னைப் பாதுகாத்துக் கொள்ள இயலாது. இவ் வன்முறைகளால் குழந்தை மற்றும் தாய்க்கு எதிர்மறையான விளைவுகளை ஏற்படுத்துகிறது.\n\nபிரசவத்தின்போது ஒரு பெண் வன்கொடுமை அனுபவித்திருக்கிறாரா என்பதை தீர்மானிக்க ​​ஆய்வுகளில் பல்வேறு காரணங்கள் அளிக்கப்பட்டுள்ளன. அவற்றில் சில உடல் ரீதியான கொடுமை, சம்மதமில்லாத பராமரிப்பு, இரகசியமற்ற பராமரிப்பு, கண்ணியமற்ற பராமரிப்பு, பாகுபாடு, கவனிப்பைக் கைவிடுதல் மற்றும் வசதிகளைத் தடுத்து வைத்தல் போன்றவை முக்கியமான காரணங்கள் ஆகும். இவற்றில் உடல் ரீதியான வன்முறையின் கீழ் அடித்தல், கிள்ளுதல், கட்டுப்படுத்துதல், வலி ​​நிவாரண மருந்துகள் வழங்கப்படாதது மற்றும் கற்பழிப்பு / பாலியல் வன்கொடுமை போன்ற காரணங்களாகும். மேலும் சம்மதமில்லாத பராமரிப்பு என்பது சிசேரியன், கருத்தடை செய்தல் போன்றவற்றைச் செய்வதற்கு முன் நடைமுறைகளைப் பற்றி தெரிவிக்கவில்லை போன்றவற்றைக் குறிக்கிறது. இரகசியமற்ற பராமரிப்பு என்பது பெண்களின் தனிப்பட்ட மருத்துவ தகவல்களை அவர்கள் அனுமதியின்றி வெளிப்படுத்துவது ஆகும். இவ் வன்முறையில் கண்ணியமற்ற பராமரிப்பு என்பது பெண்களைத் திட்டுதல், அச்சுறுத்துதல், எதிர்மறை அல்லது ஊக்கமளிப்பதைக் குறிக்கிறது. இந்த சூழலில் பாகுபாடு என்பது வயது, மருத்துவ பின்னணி அல்லது கலாச்சார / மொழி பின்னணி காரணமாக கவனிப்பை மறுப்பதாகும். மேலும் மருத்துவர் இல்லாமல், ​​நோயாளியைப் புறக்கணிப்பதும் அல்லது உறவினரிடம் தோழமையை மறுக்கும்போது கவனிப்பைக் கைவிடுவது போன்றவையாகும்.மேலும் வசதிகளுடன் தடுப்புக்காவல் என்பது நிலுவைத் தொகை, செலுத்தப்படாத லஞ்சம்\nபோன்ற காரணங்களால் ஒரு நோயாளியை வெளியேற அனுமதிக்காது போன்றவையாகும்.\nஇதனால் பெண்கள் பிரசவத்தின் போது வன்கொடுமை அனுபவிக்கும் வாய்ப்புகள் அதிகம். மேலும் இளம் பருவத்தினர், புலம்பெயர்ந்த பெண்கள், எச்.ஐ.வி. நோயால் பாதிக்கப்பட்ட பெண்கள் மற்றும் சிறுபான்மை இனப்பெண்கள் மற்ற பெண்களை விட வன்கொடுமைக்கு அதிகம் ஆளாகிறார்கள்.\nமகப்பேறியல் வன்முறை\" என்ற சொல் குறிப்பாக லத்தீன் அமெரிக்க நாடுகளில் பயன்படுத்தப்படுகிறது, அங்கு மகப்பேறியல் வன்முறை நடத்தைகளை சட்டம் தடை செய்துள்ளது. இத்தகைய சட்டங்கள் அர்சென்டினா, புவெர்டோ ரிக்கோ மற்றும் வெனிசுலா போன்ற நாடுகளில் தடைச்செய்யப் பட்டுள்ளது.\n\" \"மகப்பேறியல் வன்முறை\" என்பது பிரசவத்தின்போது வன்முறை என்பதற்கு பயன்படுத்தப்படும் சொல்லாகும்.\n\nSection::::நாடுகள்.\n1950 ஆம் ஆண்டு முதல் 1980 ஆம் ஆண்டுகளுக்கு இடையில் கணவரின் தையல் என்று அழைக்கப்பட்ட தையல் முறையைப் பயிற்சி செய்தனர். கணவரின் தையல் பற்றிய ஆதாரங்கள் வட அமெரிக்க மகப்பேறியல் நிபுணர்கள் மற்றும் மகளிர் மருத்துவ வல்லுநர்கள் குறிப்பிடுகின்றனர். கணவரின் தையல் என்பது எபிசியோடமி அல்லது இயற்கையான கிழிப்புக்குப் பிறகு பெண்ணின் யோனியில் கூடுதல் தையல்களை இடுவதாகும். இதனால் கணவரின் எதிர்கால பாலியல் இன்பத்தை அதிகரிக்கும் என்றும்,பெரும்பாலும் நீண்ட கால வலி மற்றும் பெண்ணுக்கு கோளாறுகளைத் தரக்கூடியதாக அமையும்.\nஆனால் இத்தகைய நடைமுறை வட அமெரிக்காவில் பரவலாக இருந்தது என்பதற்கு எந்த ஆதாரமும் அளிக்கப்படவில்லை. ஆனால் எபிசியோடொமி பற்றிய ஆய்வுகளில், பிரேசில் போன்ற பிற அமெரிக்க நாடுகளிலும் இது அடிக்கடி குறிப்பிடப்படுகிறது.\n\nகர்ப்பிணிப் பெண்களுக்கு வட அமெரிக்க மருத்துவர்களின் சிகிச்சை முறைகள் குறித்து அண்மைய சிறப்பம்சங்கள் குறிப்பிடுகின்றன. மகப்பேறியல் வன்முறைக்கு ஒரு \"நிவாரணம்\" பெண்கள் தேர்ந்தெடுக்கும் உரிமைகள் சில சூழ்நிலைகளில் சமரசம் செய்யப்படுகிறது. ஒரு பெண்ணின் கருவின் உயிருக்கு ஆபத்து இருந்தால், கவனிப்பை மறுக்க பெண்ணுக்கு உரிமை உண்டு. மேலும் அறுவைசிகிச்சை பிரிவு, எபிசியோடமி மற்றும் வெற்றிட உதவியுடன் வழங்கல் எனப் பட்டியல் நீண்டு கொண்டே செல்கிறது. பலாத்காரப்படுத்தி பெண்களை நடைமுறைக்குள் வைத்திருப்பதற்கு கட்டாயப்படுத்தப்படுவது நீண்டகால சேதத்தை ஏற்படுத்துவதாக கண்டறியப்பட்டுள்ளது. இந்த நிகழ்வை பல பெண்கள் கற்பழிப்புடன்\nஒப்பிடுகிறார்கள்\nமெக்சிகோ நாட்டில் மகப்பேறியல் வன்முறை குறித்து சில ஆராய்ச்சிகள் நடத்தப்பட்டது. 2012 ஆம் ஆண்டில், ரொசாரியோ சாண்டியாகோவும் மற்றவர்களும் மெக்சிகோவில் உள்ள இரண்டு பொதுமருத்துவ மனைகளில் ஒரு மாதத்திற்கான பிறப்பு அனுபவங்களை ஆய்வு செய்தனர். இந்த ஆய்வின் படி உடல், வாய்மொழி வன்முறை மற்றும் பாகுபாடு வெளிப்படையாக நடந்து கொண்டிருந்தது தெரியவந்தது. அரசாங்க உதவி காப்பீட்டைக் கொண்ட பெண்கள், சுகாதார நிபுணர்களிடமிருந்து பாகுபாட்டிற்கு உட்படுத்தப் படுகிறார்கள்.\nதான்சானியா நாடு பிரசவத்தின்போது பெண்கள் மீதான வன்முறைக் குறித்து அக்கறை கொண்டதாகும். 2011 ஆம் ஆண்டில், சானன் மக்மேகன் மற்றும் பிறர் பிரசவத்தின்போது வன்முறையை குறைப்பதற்கான தலையீடுகள் நடைமுறையில் உள்ளதா இல்லையா என்பதை ஆராய்ந்தனர். பெண்களை நேர்காணல் செய்யும் போது, ​​அவர்கள் தங்கள் அனுபவங்களை நடுநிலை அல்லது சிறந்தது என்று குறிப்பிட்டனர். பிறகு வன்முறையின் வெவ்வேறு அம்சங்களைக் காட்டிய பின்னர், பெரும்பான்மையான பெண்கள் பிரசவத்தின்போது வன்முறையை அனுபவித்திருக்கிறார்கள். 2014 ஆம் ஆண்டில், அன்னா ராட்க்ளிஃப் மற்றும் பிறர் பிரசவத்தின்போது அவமதிப்பு மற்றும் வன்முறை அனுபவங்களை மேம்படுத்துவதற்கான சாத்தியக் கூறுகளை ஆராய்ந்தனர். இந்த ஆய்வு 2013 ஆம் ஆண்டு மற்றும் 2014 ஆம் ஆண்டிற்கு இடையில் நடத்தப்பட்டது. நோயாளிகளுக்கும் சிகிச்சை அளிப்பவருக்கும் இடையிலான தகவல் தொடர்புகளை எளிதாக்கும் வகையில் பிறப்பைச் பற்றிய நடைமுறைகளைக் குறித்து அறிவுறுத்துவதற்கும் ஒரு \"திறந்த பிறந்த நாள்\" என்பதைச் செயல்படுத்தினர். திறந்த பிறந்த நாளைத் தவிர ஒரு \"மரியாதைக்குரிய மகப்பேறு பராமரிப்பு பட்டறை\" யையும்நடத்தினர். இச் செயல்பாடுகள் ஊழியர்களுக்கும் நோயாளிகளுக்கும் இடையில் மரியாதையான சூழலை உருவாக்க உதவியது. இந்த அணுகுமுறை அதிக செலவில்லாமல் அமைப்புகளைப் புனரமைக்க உதவுவதில் வெற்றிகண்டது. இவ் அணுகுமுறையால் பெண்களின் பிரசவ அனுபவத்தில் 60% திருப்தி அளித்தல் அதிகரித்தது.\nஆய்வில் அன்னா ராட்க்ளிஃப் , சீபெப்னி குசுவாக்கியும் மற்றவர்களும் பிரசவ வன்முறையைக் குறைப்பதற்கான அணுகுமுறைக்கு முன்பும் அதற்குப் பின்பும் ஒப்பிட்டு ஆய்வு செய்தனர். மேலும் 2011-2012 ஆம் ஆண்டில் அடிப்படை ஆய்வு நடத்தப்பட்டது. இதன் இறுதி ஆய்வுப்பகுதி 2015 ஆம் ஆண்டில் நடத்தப்பட்டது. இந்த ஆய்வின் முடிவில் பிரசவத்தின்போது வன்முறை மற்றும் அவமதிப்பை அனுபவிப்பது 66% குறைந்துள்ளதாக ஆய்வில் தெரிவிக்கப்பட்டது. மேலும் சமூகம் மற்றும் சுகாதார அமைப்பு சீர்திருத்தங்களால் பிரசவத்தின்போது பெண்களைத் தவறாக நடத்தும் நிலைமையை மாற்றியமைக்கலாம் என்பதைக் காட்டுகிறது. \n"}
{"id": "460687", "url": "https://ta.wikipedia.org/wiki?curid=460687", "title": "ரோவூன்", "text": "ரோவூன்\n\nரோவூன் என்று பரவலாய் அறியப்படும் கிம் சியோக்-வூ (ஆகத்து 7, 1996) என்பவர் தென் கொரிய நாட்டை சேர்ந்த பாடகர் மற்றும் நடிகர். இவர் \"எஸ்எப் 9\" என்ற கே பாப் ஆண்கள் குழுவின் ஒரு அங்கத்தவரும் ஆவார். இவர் 2016 இல் இருந்து ஸ்கூல் 2017, அபௌட் டைம் (2018) போன்ற தொலைக்காட்சித் தொடர்களில் நடித்துள்ளார்.\n\n"}
{"id": "460691", "url": "https://ta.wikipedia.org/wiki?curid=460691", "title": "தா. த. இராமகிருஷ்ணன்", "text": "தா. த. இராமகிருஷ்ணன்\n\nதாத்தமங்கலம் தாமோதரன் இராமகிருஷ்ணன் (பிறப்பு: 1961) (டி. டி. இராமகிருஷ்ணன்) என்பவர் இந்தியாவைப் பூர்விகமாகக் கொண்ட மலையாள எழுத்தாளரும், மொழிபெயர்ப்பாளரும் ஆவார். பிரான்சிஸ் இட்டிக்கோரா, சுகந்தி என்ன ஆண்டாள் தேவநாயகி ஆகிய நூல்கள் குறிப்பிடத்தக்கவை. இவர் கேரள மாநில சாகித்திய அகாதமியின் விருதினையும், வயலார் விருதினையும் பெற்றவர்.\n\nSection::::இளம்பருவம்.\nஇவர் திருச்சூரை அடுத்த எய்யால் என்ற ஊரில் 1961 ஆம் ஆண்டில் பிறந்தார். இவர் பெற்றோர் தாமோதரன் இளையது, ஸ்ரீதேவி அந்தர்ஜனம் ஆகியோர். இவர் குன்னங்குளம் மேல்நிலைப்பள்ளியிலும் எருமப்பட்டி அரசு மேல்நிலைப்பள்ளியிலும் பள்ளிப்படிப்பை முடித்தார். பின்னர், ஆலவாயில் உள்ள யூனியன் கிறிஸ்தவக் கல்லூரியில் பட்டப்படிப்பை முடித்தார். பின்னர், 1981ஆம் ஆண்டில் இந்திய ரயில்வேயில் சேர்ந்து, சேலத்தில் பயணச்சீட்டு பரிசோதகராக பணியாற்றினார். கோழிக்கோட்டிலும், பின்னர் சென்னையிலும், அதன் பின்னர் பாலக்காட்டிலும் பணியாற்றினார். 1995 ஆண்டு முதல், பாலக்காடு ரயில்வே கோட்டத்தின் உயரதிகாரி ஆனார். பின்னர், தென்னக இரயில்வேயின் உயரதிகாரியாகவும் பணியாற்றி ஓய்வு பெற்றார். ஆனந்தவல்லியை மணந்து, விஷ்ணு, சூர்யா ஆகிய இரு மக்களைப் பெற்றார்\n\nSection::::இலக்கியப் பயணம்.\nஇவர் ஆல்பா என்ற புனைகதையை எழுதினார். இக்கதை ஆல்பா எனப்படும் கற்பனைத் தீவில் நடந்ததாக விவரிக்கப்படும். இலங்கையை ஒட்டியதாகக் கூறப்படும் இக்கற்பனைத் தீவில் மனித மூளையைப் பற்றிய ஆராய்ச்சியே கதையின் கரு. இவர் இயற்றிய பிரான்சிஸ் இட்டிக்கோரா என்ற கதை உலகப் புகழ் பெற்ற பல வரலாற்று மாந்தர்களை உள்ளடக்கியது. கேரளத்தில் இருந்து உலகத்தை அறியப் புறப்படும் வணிகரை மையப்படுத்தியது இக்கதை. இவர் எழுதிய 'சுகந்தி என்ன ஆண்டாள் தெய்வநாயகி' என்ற புதினம், இலங்கையின் விடுதலைப் புலிகளால் கொல்லப்பட்ட மனித உரிமை ஆர்வலரான ரஜினி திரனகமா என்பவரைப் பற்றியது.\n\nஇவர் தமிழ் நூல்களை மலையாளத்தில் மொழிபெயர்த்தார். 2007ஆம் ஆண்டில் சிறந்த மொழிபெயர்ப்பாளருக்கான ஈ.கே. திவாகரன் போற்றி விருதைப் பெற்றார். பின்னர், நல்லி வழங்கிய திசை எட்டும்' இலக்கிய விருதினைப் பெற்றார்.\n\n\n"}
{"id": "460712", "url": "https://ta.wikipedia.org/wiki?curid=460712", "title": "குன்ஸ்ட்க்ரிங் கலைக்கூடம், மத்திய ஜகார்த்தா", "text": "குன்ஸ்ட்க்ரிங் கலைக்கூடம், மத்திய ஜகார்த்தா\n\nகுன்ஸ்ட்க்ரிங் கலைக்கூடம் (Kunstkring Art Gallery) (இந்தோனேசிய மொழி: கேலரி செனி குன்ஸ்ட்க்ரிங் ) இந்தோனேசியாவில் மத்திய ஜகார்த்தாவில் அமைந்துள்ள ஒரு பாரம்பரிய கட்டிடம் ஆகும். . டச்சு கட்டிடக் கலைஞர் பி.ஏ.ஜே.மூஜன் தந்த வடிவமைப்பின் அடிப்படையில் 1914 ஆம் ஆண்டில் கட்டப்பட்டது. முதலில் உள்ளூர் கலை தொடர்பானவற்றிற்காக பயன்படுத்தப்பட்டது. பல மாற்றங்களுக்குப் பிறகு, 2011 ஆம் ஆண்டில் கட்டிடம் மீட்டெடுக்கப்பட்டது, மேல் தளம் ஒரு கலைக்கூடமாகப் பயன்படுத்தப்பட்டது. அதே நேரத்தில் தரை தளம் ஒரு உணவகமாக மாற்றப்பட்டது.\n\nSection::::வரலாறு.\nகுன்ஸ்ட்க்ரிங் கட்டடம் பி.ஏ.ஜே.மூஜன் வடிவமைத்த இரண்டாவது கட்டடம் ஆகும். ஜகார்தாவில். புதிய மென்டெங் குடியிருப்பு பகுதிக்கு வருகின்ற பார்வையாளர்களை வரவேற்கும் வகையில் இது ஒரு குடிமை அடையாளமாக அமைந்துள்ளது. குன்ஸ்ட்க்ரிங் கலை மையத்தை 20 ஆம் நூற்றாண்டின் ஆரம்பத்தில் படேவியாவின் கலாச்சார மையமாக மாற்றுவதான எண்ணம் நிலவியது. குன்ஸ்ட்க்ரிங்கின் முதல் செயலாளராகவும், பின்னர் ஜனாதிபதியாகவும் (1910) மூஜென் இருந்தார். இந்த மையமானது காட்சி / பிளாஸ்டிக் மற்றும் அலங்காரக் கலைகளின் மீதான ஆர்வத்தை மேம்படுத்துவதற்காக உருவாக்கப்பட்டது ஆகும்.\n\nமென்டெங் குடியிருப்பு பகுதியைக் கட்டுவதில் பங்கேற்ற கட்டுமான நிறுவனங்களில் ஒன்று நிலத்தை நன்கொடையாக வழங்கியதன் மூலம் இந்தக் கட்டடத்தைக் கட்ட முடிந்தது. இந்த கட்டிடத்தின் கட்டுமானம் 1913 ஆம் ஆண்டு தொடங்கியது, இது ஏப்ரல் 17, 1914 ஆம் நாள் டச்சு தீவுகளின் ஆளுநர் ஜெனரராக இருந்த அலெக்சாண்டர் வில்லெம் ஃபிரடெரிக் ஐடன்பர்க் அவர்களால் திறந்துவைக்கப்பட்டது. அவர் நெடெர்லாண்ட்ஸ் இண்டிசே குன்ஸ்ட்க்ரிங்கின் மேற்பார்வையாளராக இருந்தார். கீழ் தளத்தை வணிக பயன்பாட்டிற்கு வாடகைக்கு விட்டதன் மூலமாகமூலம், குன்ஸ்ட்க்ரிங் அதன் செயல்பாடுகளுக்கான வருமானம் எளிதானது. கலைக்கூடம் வரலாற்று ரீதியாக பிரபல ஐரோப்பிய கலைஞர்களான வின்சென்ட் வான் கோக், பப்லோ பிகாசோ, பால் கௌபின், பியட் ஓபோர்க் மற்றும் மார்க் சாகல் ஆகியோரின் படைப்புகளைக் கொண்டு அமைந்துள்ளது.\n\nஇந்த கட்டிடம் குன்ஸ்ட்க்ரிங்கை 1942 வரை வைத்திருந்தது, அதற்கு முன்பாக இது மஜெலிஸ் இஸ்லாம் ஆலா இந்தோனேசியாவின் (இந்தோனேசியாவின் உயர் இஸ்லாமிய கவுன்சில்) (1942-1945) தலைமை அலுவலகமாக செயல்பட்டது. பின்னர் மத்திய ஜகார்த்தாவிற்கான குடிவரவு அலுவலகமாக (1950–1997) செயல்பாட்டில் இருந்தது.\n\nபின்னர் 1997 ஆம் ஆண்டில், இந்த கட்டிடம் டாமி சோஹார்டோ என்பவரிடம் விற்கப்பட்டது. அப்போது கவனிப்பாரட்டு கிடக்கவே, கொள்ளையர்களால் கொள்ளையடிக்கப்பட்டது. ஜன்னல் பிரேம்கள் மற்றும் படிக்கட்டுகள் அகற்றப்பட்டு, கறுப்புச் சந்தையில் விற்கப்பட்டன. 2003 ஆம் ஆண்டில், அப்போதைய ஆளுநர் சுட்டியோசோவின் உத்தரவின் பேரில், அரசாங்கம் கட்டிடத்தை திரும்பப் பெற்றது.தெளிவான அளவுருக்கள் இல்லாதபோதிலும் கட்டிடத்தின் முகப்பு சரிசரியாக சீர்செய்யப்பட்டு படிப்படியாக மீட்டெடுக்கப்பட்டது. கட்டிடத்தின் கட்டமைப்பு மற்றும் அலங்கார கூறுகளில் சிலவற்றில் மட்டும் சில மாற்றங்கள் மேற்கொள்ளப்பட்டன. அதே நேரத்தில் கொள்ளையடிக்கப்பட்ட பாகங்கள் கண்டுபிடிக்கப்படாமலேயே போயின.\n\nSection::::புத்தா பார் சர்ச்சை.\nதரை தளத்தை ஒரு தனியாருக்கு பார் ஆகப் பயன்பத்த முயற்சி மேற்கொள்ளப்பட்டபோது பெரும் சர்ச்சை எழுந்தது. 2008 ஆம் ஆண்டில், இந்த கட்டிடம் ஒரு சர்வதேச நிறுவனங்களின் உரிமையாளர் ஒருவரால் புத்தா பார் என்ற பெயரில் அமைந்த ஒரு பிரத்யேக கிளப்பை உருவாக்கப்போகிறது என்பது தெரியவந்தது. வெகுஜன ஊடகங்களிலும் பிரச்னைகள் விவாதிக்கப்பட்டு நிலை மோசமான எல்லையை அடைந்தது. சில பௌத்தர்கள் இதற்கு புத்தரின் பெயரை வைப்பதை அவமானதாகக் கருதி எதிர்ப்பு தெரிவித்தனர்.\n\n2011 ஆம் ஆண்டில், உரிமையாளர்கள் கட்டிடத்தை மறுபடியும் வடிவமைப்பு செய்தனர். கட்டிடத்தின் மேல் தளம் ஒரு கலைக்கூடமாக மாற்றப்பட்டது, இது கட்டிடத்தின் முந்தைய பயன்பாட்டைப் போலவே இருந்தது, அதே சமயம் கீழ் தளம் ஒரு உணவகமாக மாற்றப்பட்டது. அந்த உணவகத்தில் பழைய படேவியன் கட்டிடக்கலை ஒத்த கட்டிடக்கலை பாணியில் அமைந்தது.\n\nSection::::தற்போதைய நிலை.\nஏப்ரல் 2013 ஆம் நாளன்று இந்த கட்டிடம் மறுபடியும் திறக்கப்பட்டது. அப்போது அதற்கு துகு குன்ஸ்ட்க்ரிங் பாலீஸ் என்று பெயர் மாற்றம் பெற்றது. கலை மற்றும் கலாச்சார மையமான குன்ஸ்ட்க்ரிங்கின் உண்மையான நோக்கத்தைப் புரிந்துகொண்டு அதன் அடிப்படையில், துகு குழுமத்தினர் இரண்டாவது தளத்தில் இந்தோனேசிய கலைஞர்களிடமிருந்து பெறப்பட்ட கலைப்படைப்புகளைக் காட்சிப்படுத்தினர்.பெரும்பாலான அறைகள் மற்றும் முதல் மாடியில் உள்ள பிரதான மண்டபம் ஒரு சிறந்த உணவு விடுதியாக மாற்றப்பட்ட சூழலிலும், இது இந்தோனேசியாவின் கலை, ஆன்மா உள்ளிட்டவற்றைக் கொண்ட கலை சேகரிப்புகளாலும், பழம்பொருட்களாலும் அலங்கரிக்கப்பட்டு காட்சி தருகிறது. இந்தோனேசிய ஓவியர்களின் முன்னோடிகளில் ஒருவரான ரேடன் சலேவுக்கு ஒரு அறை தனியாக அர்ப்பணிக்கப்பட்டுள்ளது.\n\nSection::::கட்டிடக்கலை.\nஇந்த வடிவமைப்பு பழைய இண்டீஸ் பாணிக்கு மாற்றாக நியூ இண்டீஸ் பாணி எனப்படும் பகுத்தறிவுக் கட்டிடக்கலைப் பாணியைக் கொண்டு அமைந்துள்ளது.\n\nஇந்தோனேசியாவில் வலுவூட்டப்பட்ட கான்கிரீட் பயன்படுத்திய பெருமையினை இது கொண்டுள்ளது.\n\nபிரதான முகப்பில் இடையில் மூன்று நுழைவு கதவுகள் உள்ளன. அவை ஒரே வடிவில் வடிவமைக்கப்பட்ட இரண்டு ஜன்னல்களுக்கு இடையில் உள்ளன. பிரதான முகப்பின் மேல் தளத்தில் பால்கேனிகள் பலஸ்ட்ரேடுகளுடன் உள்ளன. கட்டிடத்தில் இரண்டு கோபுரங்கள் உள்ளன. ஆரம்பத்தில் இருந்த அலங்கார விளக்குகள் காணவில்லை, அதே நேரத்தில் கறை படிந்த கண்ணாடி 1999 ஆம் ஆண்டில் கொள்ளையடிக்கப்பட்டது.\n\nஉட்புறம் இருண்ட மரத்தினாலான பேனலைக் கொண்டு அலங்கரிக்கப்பட்டது. பெரிய படிக்கட்டு கட்டிடத்தின் பக்கவாட்டில் அமைந்துள்ளது, அது கீழ் தளத்தை மேல் தளத்துடன் இணைக்கும் வகையில் அமைந்துள்ளது. கீழ் தளம் முதலில் சிறிய \"அறைகளால்\" சூழப்பட்ட ஒரு பெரிய அறையைக் கொண்டு அமைந்திருந்தது. அவை \"நெடெர்லாண்ட்ஸ் இண்டிச் குன்ஸ்ட்க்ரிங்கிற்கான\" நிர்வாக அலுவலகமாகப் பயன்படுத்தப்பட்டமு. 1999 ஆம் ஆண்டில், கீழ் தளமானது ஒரு தொடர்ச்சியான பெரிய அறையாக மாற்றப்பட்டது. மேல் தளம் ஒரு கலைக்கூடமாக பயன்படுத்தப்பட்டது. சில நேரங்களில் வரவேற்பு அறையாக வாடகைக்கும் விடப்படுகிறது. இந்த கட்டிடம் மென்டெங் பகுதியில் ஒரு அடையாளமாகத் திகழ்கிறது. தற்போது மேல் தளம் ஒரு கலைக்கூடமாக மாற்றப்பட்டுள்ளது.\n"}
{"id": "460727", "url": "https://ta.wikipedia.org/wiki?curid=460727", "title": "சப்பானிய மக்கள்", "text": "சப்பானிய மக்கள்\n\nசப்பானிய மக்கள் (ஆங்கிலம்: Japanse) என்பது ஜப்பானிய தீவுக்கூட்டம் மற்றும் நவீன நாடான ஜப்பானுக்கு சொந்தமான ஒரு இனக்குழு ஆகும், அங்கு அவர்கள் மொத்த மக்கள் தொகையில் 98.5% உள்ளனர். உலகளவில், சுமார் 129 மில்லியன் மக்கள் சப்பானிய வம்சாவளியைச் சேர்ந்தவர்கள்; இவர்களில், சுமார் 125 மில்லியன் பேர் சப்பானில் வசிப்பவர்கள். சப்பானுக்கு வெளியே வாழும் சப்பானிய வம்சாவளியைச் சேர்ந்தவர்கள் நிக்கீஜின் என்று குறிப்பிடப்படுகிறார்கள் , சப்பானிய புலம்பெயர்ந்தோர் . சப்பானிய இனம் என்ற சொல் பெரும்பாலும் நிலப்பரப்பு சப்பானிய மக்களை, குறிப்பாக யமத்தோ மக்களைக் குறிக்கப் பயன்படுகிறது. சப்பானிய மக்கள் உலகின் மிகப்பெரிய இனக்குழுக்களில் ஒன்றாகும் .\n\nSection::::மொழி.\nசப்பானிய மொழி சப்போனிக் மொழியுடன் தொடர்புடையது என்றும் ரியூக்கியூவ மொழிகளில் ஒன்று எனக் கருதப்பட்டது . இந்த மொழியில் சொந்த சப்பானிய சொற்களும் சீன மொழியிலிருந்து பெறப்பட்ட ஏராளமான சொற்களும் அடங்கும். சப்பானில் சப்பானிய மொழியில் வயது வந்தோரின் கல்வியறிவு விகிதம் 99% ஐ விட அதிகமாக உள்ளது. சப்பானின் பிராந்தியங்களில் பன்னிரெண்டுக்கும் மேற்பட்ட சப்பானிய பேச்சு வழக்குகள் பேசப்படுகின்றன.\nசப்பானிய மதம் பாரம்பரியமாக இயற்கையாக பௌத்தம் மற்றும் சிந்தோ ( ஷின்புட்சு-ஷாகோ ) ஆகியவற்றின் கூறுகளை இணைக்கிறது. மத நியதி புத்தகம் இல்லாத சிந்தோ என்பது, பல தெய்வ மதமாகும், இது சப்பானின் பூர்வீக மதம். சப்பானிய ஏகாதிபத்திய குடும்பத்தின் சிம்மாசனத்திற்கான உரிமைக்கான பாரம்பரிய காரணங்களில் ஒன்றான சிந்தோ, 1868 ஆம் ஆண்டில் ( மாநில சிந்தோ ) மாநில மதமாக குறியிடப்பட்டது, ஆனால் 1945 இல் அமெரிக்க ஆக்கிரமிப்பால் அது அகற்றப்பட்டது. மகாயான பௌத்தம் ஆறாம் நூற்றாண்டில்சப்பானுக்கு வந்து பல பிரிவுகளாக பரிணமித்தது. இன்று, சப்பானிய மக்களிடையே பௌத்தத்தின் மிகப்பெரிய வடிவம் சின்ரான் நிறுவிய ஜாடோ ஷின்ஷா பிரிவு ஆகும்.\n\nசப்பானிய மக்களில் பெரும்பான்மையானவர்கள் சிந்தோ மற்றும் பௌத்தம் இரண்டையும் நம்புவதாகக் கூறுகின்றனர். ஜப்பானிய மக்களின் மதம் பெரும்பாலும் ஒருவரின் வாழ்க்கைக்கான தார்மீக வழிகாட்டுதல்களின் ஒற்றை ஆதாரமாக இல்லாமல் புராணங்கள், மரபுகள் மற்றும் அண்டை நடவடிக்கைகளுக்கான அடித்தளமாக செயல்படுகிறது.   \n\nசப்பானின் மக்கள்தொகையில் சுமார் ஒரு மில்லியன் அல்லது 1% க்கும் குறைவானவர்கள் கிறிஸ்தவர்கள் . சப்பானிய புலம்பெயர்ந்தோரின் பெரும்பான்மையான உறுப்பினர்கள் கிறிஸ்தவத்தை பின்பற்றுகிறார்கள்; சப்பானிய பிரேசிலியர்களில் 60% மற்றும் சப்பானிய மெக்சிகன் 90% ரோமன் கத்தோலிக்கர்கள், சப்பானிய அமெரிக்கர்களில் 37% கிறிஸ்தவர்கள் (33% புராட்டஸ்டன்ட் மற்றும் 4% கத்தோலிக்கர்கள் ).\n\nSection::::இலக்கியம்.\nஎழுத்தின் சில வகைகள் தோன்றியவை மற்றும் பெரும்பாலும் ஜப்பானிய சமுதாயத்துடன் தொடர்புடையவை. நவீன எழுத்தாளர்கள் பொதுவாக இந்த எழுத்து நடைகளைத் தவிர்க்கிறார்கள் என்றாலும், ஐக்கூ, வகா(பாட்டு) மற்றும் புதினம் ஆகியவை இதில் அடங்கும். வரலாற்று ரீதியாக, பல படைப்புகள் பாரம்பரிய ஜப்பானிய கலாச்சார விழுமியங்களையும் அழகியலையும் கைப்பற்ற அல்லது குறியிட முயன்றன. ஹையான் நீதிமன்ற கலாச்சாரத்தைப் பற்றி முரசாக்கி சிக்கிபுவின் \"தி டேல் ஆஃப் செஞ்சி\" (1021) இவற்றில் மிகவும் பிரபலமானவை; மியாமோட்டோ முசாஷியின் \"தி புக் ஆஃப் ஃபைவ் ரிங்க்ஸ்\" (1645), இராணுவ மூலோபாயத்தைப் பற்றி; மாட்சுவோ பாஷோவின் \"ஒகு நோ ஹோசோமிச்சி\" (1691), ஒரு பயணக் குறிப்பு ; மற்றும் ஜுனிச்சிரா டானிசாக்கியின் கட்டுரை \" இன் ப்ரைஸ் ஆஃப் ஷேடோஸ் \" (1933), இது கிழக்கு மற்றும் மேற்கத்திய கலாச்சாரங்களுக்கு முரணானது.\n\nSection::::கலை.\nஜப்பானில் அலங்காரக் கலைகள் வரலாற்றுக்கு முந்தைய காலங்களிலிருந்தே உள்ளன. யோமன் மட்பாண்டங்கள் விரிவான அலங்காரத்துடன் எடுத்துக்காட்டுகளை உள்ளடக்கியது. யயோய் காலத்தில், கைவினை கலைஞர்கள் கண்ணாடிகள், ஈட்டிகள் மற்றும் சடங்கு மணிகள் ஆகியவற்றை \"டொடாகு என்று அழைத்தனர் .\" .\n\nSection::::வரலாறு.\nபழைய கற்கால மக்கள் 39,000 மற்றும் 21,000 ஆண்டுகளுக்கு இடையே சப்பானிய தீவுக் கூட்டத்தில் வாழ்ந்ததாக தொல்பொருள் சான்றுகள் குறிப்பிடுகிறது. ஜப்பான் பின்னர் ஆசியாவின் பிரதான நிலப்பகுதியுடன் இணைக்கப்பட்டது, நாடோடி வேட்டைக்காரர்கள் ஜப்பானுக்குச் சென்றனர். இந்த சகாப்தத்தின் கற்கருவிகள் மற்றும் எலும்பு கருவிகள் ஜப்பானில் தோண்டப்பட்டுள்ளன.\n"}
{"id": "460736", "url": "https://ta.wikipedia.org/wiki?curid=460736", "title": "இந்தோனேசிய தேசிய காட்சிக்கூடம், ஜகார்த்தா", "text": "இந்தோனேசிய தேசிய காட்சிக்கூடம், ஜகார்த்தா\n\nஇந்தோனேசிய தேசிய காட்சிக்கூடம் (National Gallery of Indonesia), இந்தோனேஷியாவில் ஜகார்த்தாவில் உள்ள ஒரு கலைக்கூடம் மற்றும் அருங்காட்சியகம் ஆகும்.\n\nSection::::துவக்கம்.\nஇந்தோனேசிய தேசியக் காட்சிக்கூடமானது காட்சி கலைத் துறையின் ஒரு கலாச்சார நிறுவனமாக மே 8, 1999 முதல் ஒரு இருந்து வருகிறது. இந்தோனேசியாவில் காட்சிக்கலையினை பாதுகாத்தல், மேம்படுத்துதல் மூலம் கலைப்படைப்புகள் குறித்த பொதுமக்களின் விழிப்புணர்வை விரிவாக்குவதில் இந்த காட்சிக்கூடம் முக்கிய பங்கு வகிக்கிறது.\n\nSection::::கல்வி வளாகம்.\nஇந்த வளாகம் படேவியா பகுதியில் கோனிங்ஸ்ப்ளீன் ஓஸ்ட் எண் 14 இல் அமைந்துள்ளது. முதன்மைக் கட்டடமான கெடுங் ஏ என்னும் கட்டடம் 1817 ஆம் ஆண்டில் ஜி.சி. வான் ரிஜ்க் என்பவரால் ஒரு டச்சு இந்திய காலனித்துவ பாணியில் \"இந்திஸ் வூன்ஹுயிஸ்\" (இண்டீஸ் குடியிருப்பு) என்ற நிலையில் கட்டப்பட்டது. கஸ்டீல் படேவியாவின் எச்சங்களிலிருந்து எடுக்கப்பட்ட பொருள்களைக் கொண்டு இதன் கட்டுமானம் மேற்கொள்ளப்பட்டது.\n\n1900 ஆம் ஆண்டில் இந்த வளாகமானது எச்.பி.எஸ்.கல்வி நிறுவனம் என்ற நிலையில் மாற்றப்பட்டது. அதற்கு கார்பெண்டீர் ஆல்ட்டிங் ஸ்டிட்சிங் (சி.ஏ.எஸ்) என்று பெயரிடப்பட்டது. டச்சு புராட்டஸ்டன்ட் ஆயர் மற்றும் புகழ் பெற்ற ஃப்ரீமேஸன் அல்பர்டஸ் சாமுவேல் கார்பெண்டீர் ஆல்ட்டிங் (1837-1915) அதிகாரத்தின் கீழ் செயல்பாட்டிற்கு வந்தது. முன்னாள் இண்டீஸ் குடியிருப்பு (கெதுங் ஏ) ஒரு பெண்கள் தங்குமிட கட்டிடமாக மாற்றி அமைக்கப்பட்டது. அதே நேரத்தில் பள்ளியின் வசதியை மேம்படுத்தும் நோக்கில் பல கட்டிடங்கள் சேர்க்கப்பட்டன: ஒரு லைசியம் அல்லது தொடக்கப்பள்ளி (1902, தற்போது தேசிய காட்சிக்கூடத்தின் கெதுங் பி); முலோ எனப்படுகின்ற இளநிலை உயர்நிலைப்பள்ளி; மற்றும் எச்.பி.எஸ். எனப்படும் முதுநிலை உயர்நிலைப்பள்ளி போன்றவை அவற்றில் உள்ளன.\n\n1945 ஆம் ஆண்டு சுதந்திரத்திற்குப் பிறகு, ஜகார்த்தாவின் மிகப் பெரிய வெள்ளை குடியேற்ற சமூகத்திற்கு சேவை செய்யும் நோக்கில் கார்பெண்டீர் ஆல்ட்டிங் ஸ்டிட்சிங் செயல்பட்டு வந்தது, இருந்தபோதிலும்இந்தோனேசிய அரசாங்கம் பள்ளியை அனைத்து இனங்களைச் சேர்ந்த மாணவர்களையும் அங்கு சேர்க்கும்படி கட்டாயப்படுத்தியது.\n\n1955 ஆம் ஆண்டில், இந்தோனேசிய அரசாங்கம் டச்சு காலனித்துவ நிர்வாகத்துடன் தொடர்புடைய அனைத்து நடவடிக்கைகளையும் தடை செய்தது. கல்வி நிறுவனங்கள் அனைத்தும் ரேடன் சலே அறக்கட்டளையின் அதிகாரத்தின் கீழ் கொணரப்பட்டது, இதில், கார்பெண்டீர் ஆல்ட்டிங் ஸ்டிட்சிங்கின் செயல்பாடுகள் அடங்கும். அது ஃப்ரீமேசனரியின் ஆதரவோடு செயல்பட்டது. \n\n1961 ஆம் ஆண்டில், அனைத்து டச்சு மாணவர்களும் சிஏஎஸ் ஆசிரியர்களும் இந்தோனேசிய அரசாங்கத்தால் வெளியேற்றப்பட்டன. அதே ஆண்டில் பள்ளி அகற்றப்பட்டது. மேலும் அதன் வளாகம் எஸ்டிஎன் 01 (மாநில தொடக்கப்பள்ளி எண் 1) மற்றும் செகோலா மெனெங்கா அட்டாஸ் 7, \"மூத்த உயர்நிலைப்பள்ளி 7\" ஆகவும் மாறியது. 1962 ஆம் ஆண்டில், இராணுவ அதிகாரிகள் ஜனாதிபதி சுகர்னோவால் கையெழுத்திட்ட ஒரு இறுதிக்கடிதத்தை வெளியிட்டனர், இது இந்தோனேசியாவில் ஃப்ரீமேசனரிக்கு தடை விதித்தது. இதன் விளைவாக, ரேடன் சலே அறக்கட்டளை கலைக்கப்பட்டது, இந்த பள்ளி இந்தோனேசியா குடியரசின் கல்வி மற்றும் கலாச்சாரத் துறையால் கையகப்படுத்தப்பட்டது.\n\n1965 ஆம் ஆண்டில், செப்டம்பர் 30 நாளின் சம்பவத்திற்குப் பிறகு இருந்த உயர் பாதுகாப்பு அச்சுறுத்தலின் போது, முதன்மைக் கட்டடம் இளைஞர் மற்றும் மாணவர் கட்டளைப் பிரிவின் ( \"கோமண்டோ கெசாட்டுவான் பெமுடா டான்\" பெலாஜர் \"இந்தோனேசியா\" அல்லது கேபிபிஐ) தலைமையகமாக பிரதான கட்டிடம் பயன்படுத்தப்பட்டது. இதுதான் இந்தோனேசிய கம்யூனிஸ்ட்டைக் கலைக்கக் கோரி ஆர்ப்பாட்டங்களை நடத்தியது.\n\nபாதுகாப்பு நிலைமை மேம்பட்ட பின்னர் இந்த கட்டிடம்இந்தோனேசிய இராணுவத்தால் (\"டென்டரா நேஷனல் இந்தோனேசியா அங்கட்டான் தாரத்\" அல்லது டி.என்.ஐ /ஏ.டி.), ஜெயசக்தி காலாட்படை படையணியின் தலைமையகமாக ஜகார்த்த ராய வி (\"கோமண்டோ டேரா மிலிட்டர் வி ஜகார்த்தா ராயா\": கோடம் ஜெயா) இராணுவ கட்டளையின் கீழ் பயன்படுத்தப்பட்டது.\n\n1981 ஆம் ஆண்டில், இராணுவத் தளபதி (கெபாலா \"ஸ்டாஃப்\" அங்கட்டான் தாரத் அல்லது கே.எஸ்.ஏ.டி) அனுப்பிய 51/1978/1981 என்ற எண்ணிடப்பட்ட ஒரு தந்தியின் அடிப்படையிலும், ஜகார்த்தா ராயா வி ராணுவ கட்டளையின் இறுதிக்கடிதம் எண் எஸ்.கே.ஐ.பி / 194/1982இன் படியும் முதன்மைக் கட்டடமானது கல்வி மற்றும் கலாச்சாரத் துறையின் நிர்வாகத்தின்கீழ் வந்தது. பின்னர், பிப்ரவரி 28, 1982 தேதியிட்ட கல்வி மற்றும் கலாச்சார செயலாளர் பொது முடிவு கடிதம் எண் 126 / எஃப் / 1982 இன் அடிப்படையில், அதன் நிர்வாகம் மேலாண்மை கலாச்சார இயக்குநர் ஜெனரல் அலுவலகத்திற்கு மாற்றப்பட்டது. இந்த மைய கட்டிடம் (கட்டிடம் ஏ) ஒரு கண்காட்சி கட்டிடமாக பயன்படுத்தப்பட்டு வந்தது. தற்போது அது இந்தோனேசியா தேசிய காட்சிக்கூடத்தின் முதன்மைக் கட்டடமாகத் திகழ்கிறது.\n\nSection::::சேகரிப்புகள்.\nதற்போது இந்த அருங்காட்சியகத்தில் இந்தோனேசிய மற்றும் வெளிநாட்டு கலைஞர்களின் 1770 கலைப்படைப்புகள் உள்ளன, அவர்களில் குறிப்பிடத்தக்கவர்கள் இந்தோனேசிய கலைஞர்களான ராடென் சலே, அஃபாண்டி, பசுகி அப்துல்லா, மற்றும் சில வெளிநாட்டு கலைஞர்களான வாஸ்லி காண்டின்ஸ்கி, ஹான்ஸ் ஹார்ட்டுங், விக்டர் வசரேலி, சோனியா டெலவுனே, பியர் சோலேஜஸ் மற்றும் ஜாவோ வூ கி ஆகியோர் ஆவர். .\n"}
{"id": "460737", "url": "https://ta.wikipedia.org/wiki?curid=460737", "title": "வான் ஏரி", "text": "வான் ஏரி\n\nவான் ஏரி (Lake Van, துருக்கியம்: வான் கெலூ, ஆர்மீனியன்: Վանա լիճ, வானா லீ, குர்திஷ்: கோலா வானே) அனத்தோலியாவின் மிகப்பெரிய ஏரி. இது துருக்கியின் கிழக்குப்பகுதியிலுள்ள வான் மற்றும் பிட்லிஸ் மாகாணங்களில் அமைந்துள்ளது. சுற்றியுள்ள மலைகளிலிருந்து இறங்கும் ஏராளமான சிறிய நீரோடைகளிலிருந்து தண்ணீரைப் பெறும் இது, ஒரு கார உப்புநீர் ஏரி. உலகின் மிகப்பெரிய நீர்வெளியேற்றுப் பாதையில்லா ஏரிகளில் வான் ஏரியும் ஒன்றாகும். வரலாற்றுக்கு முந்தைய காலங்களில் நிகழ்ந்த எரிமலை வெடிப்பினால் இந்த ஏரியின் இயற்கையான நீர்வெளியேற்றுப் பாதை மூடப்பட்டுவிட்டது. வான் ஏரி 1,640 மீ (5,380 அடி) உயரத்தில் கடுமையான குளிர்காலம் கொண்ட பகுதியில் இருந்தாலும், அதன் உயர் உப்புத்தன்மை, பெரும்பாலான ஏரி உறைவதிலிருந்து தடுக்கிறது, மேலும் ஆழமற்ற வடக்குப் பகுதி கூட அரிதாகவே உறைகிறது.\n\nSection::::நீர்நிலை மற்றும் வேதியியல்.\nவான் ஏரி அதன் அகலமான இடத்தில் 119 கிலோமீட்டர் (74 மைல்) நீளம் கொண்டுள்ளது, சராசரியாக 171 மீட்டர் (561 அடி) ஆழம் கொண்ட இந்த ஏரியின் ஆழமிகுந்த இடம் 451 மீட்டர் (1,480 அடி) எனப் பதிவு செய்யப்பட்டுள்ளது. ஏரியின் மேற்பரப்பு கடல் மட்டத்திலிருந்து 1,640 மீட்டர் (5,380 அடி) மற்றும் கரையோர நீளம் 430 கிலோமீட்டர் (270 மைல்) ஆகும். வான் ஏரி 3,755 கிமீ 2 (1,450 சதுர மைல்) பரப்பளவுடன் 607 கன கிலோமீட்டர் (146 சதுர மைல்) கொள்ளவைக் கொண்டுள்ளது.\n\nஏரியின் மேற்குப் பகுதி ஆழம்மிகுந்தது, தத்வானின் வடகிழக்கே, அஹலாத்தின் தெற்கே 400 மீ (1,300 அடி) ஆழத்தில் ஒரு பெரிய படுகை உள்ளது. ஏரியின் கிழக்குப்பகுதிகள் ஆழம் குறைந்தவை. வான்-அக்தமார் பகுதி படிப்படியாகச் சரிந்து, அதன் வடமேற்கு பக்கத்தில் அதிகபட்சமாக சுமார் 250 மீ (820 அடி) ஆழத்தில், ஏரியின் மற்ற பகுதிகளுடன் இணைகிறது. எர்சியின் கை எனப்படும் பகுதி மிகவும் ஆழம் குறைந்தது, பெரும்பாலும் 50 மீ (160 அடி) க்கும் குறைவான ஆழத்தை மட்டுமே கொண்ட அதன் ஆழமான பகுதி சுமார் 150 மீ (490 அடி) ஆகும்.\n\nசோடியம் கார்பனேட்டு மற்றும் பிற உப்புகள் நிறைந்த இந்த ஏரி நீர் கடுமையான காரம் கொண்டது (pH 9.7–9.8). அந்த உப்புக்கள் ஆவியாதல் மூலம் பிரித்தெடுக்கப்பட்டு அழுக்குநீக்கிகளாகப் பயன்படுத்தப்படுகின்றன.\n\nSection::::நிலவியல்.\nகிழக்கு அனத்தோலியாவின் இந்தப் பகுதியினூடாகச் செல்லும் பல பெரிய பூமிப்பிளவுகளின் நகர்வின் காரணமாக பூமியின் மேலடுக்குகளுள் ஒரு பெருந்தொகுதியின் படிப்படியான அமிழ்வுகளால் 600,000 ஆண்டுகளுக்கு முன்னர் உருவான இந்த வான் ஏரி ஒரு புவி ஒடுக்கு ஏரியாகும்.\n\nஏரியின் தெற்கு விளிம்பானது புதுவெழு காலம் மற்றும் நான்காமைக் காலங்களைச் சேர்ந்த பிட்லிஸ் மாசிஃப்பின் உருமாற்ற பாறைகளுக்கும் எரிமலை அடுக்குகளுக்கும் இடையிலான எல்லையைக் குறிக்கிறது. ஏரியின் ஆழமான, மேற்குப் பகுதியானது இயல்பு, மோதல்-வீழல் பிளவு மற்றும் உந்துதல் ஆகிய புவியடுக்கு மாற்றங்களால் உண்டான புவியடுக்கு அழுத்தத்தில் அமைந்த ஒரு குவிமாட வடிவ வடிநிலமாகும்.\n\nஏரி, கார்லியோவா முச்சந்திக்கு அருகிலிருப்பதால், பூமியுறையிலிருந்து திரவங்கள் வான் ஏரிக்கு அடியிலுள்ள அடுக்குகளில் குவிந்து, ஏரியின் புவியியல் பரிணாம வளர்ச்சிக்கு உதவுகின்றன. ஏரியின் வடக்குக் கரையில் அடுக்கு எரிமலைகளுள் ஒன்றான சிபான் மலை உள்ளது. ஏரியின் மேற்கு முனைக்கு அருகில் ஏரியின் இரண்டாவது செயலற்ற எரிமலையான நெம்ருட் மலையின் பரந்த பள்ளம் உள்ளது. இப்பகுதி முழுவதும் வெப்பநீர்ச் செயல்பாடு உள்ளது.\n\nபனியுகக் காலம் வரை, வான் ஏரியின் தென்மேற்குப் பகுதியில் ஒரு நீர்வெளியேற்றப்பாதை இருந்துள்ளது. இருப்பினும், இந்த வரம்பு காலப்போக்கில் மாறுபட்டுள்ளது, ஏனெனில் நெம்ருட் எரிமலையிலிருந்து மேற்குப்புறமாக மியூஸ் சமவெளியை நோக்கிய அடுத்தடுத்த எரிமலைக் குழம்புப்பாய்ச்சல்களால் ஏரி தடுக்கப்பட்டுவிட்டது. இந்த வரம்பு சில நேரங்களில் அரிப்பு மூலமாகவும் குறைக்கப்பட்டுள்ளது.\n\nSection::::ஆழ்கடல் அளவியல்.\nவான் ஏரியின் முதல் ஒலி மதிப்பீடு 1974 இல் செய்யப்பட்டது. இதனடிப்படையில், ஏரிக்குள் மூன்று தனித்துவமான நிலப்பரப்புகளை கெம்பே மற்றும் டிஜென்ஸ் அடையாளம் கண்டுள்ளனர்: கரையிலிருந்து செங்குத்துச் சாய்வு மாற்றம் வரையிலுள்ள தெளிவான படிமச்சாய்வு - ஒரு லாகஸ்ட்ரைன் படிவு (ஏரியின் பரப்பளவில் 27%); ஒரு செங்குத்தான லாகஸ்ட்ரைன் சாய்வு (பரப்பளவில் 63%); மற்றும் ஏரியின் மேற்கு மையத்தில் ஒரு ஆழமான, ஒப்பீட்டளவில் தட்டையான வடிநிலப்பகுதி (பரப்பளவில் 10%). ஏரியின் ஆழமான பகுதி தத்வான் படுகை எனப்படும், இது முற்றிலும் பூமிப்பிளவுகளால் சூழப்பட்டுள்ளது.\n\nSection::::அண்மைய ஏரியளவு மாற்றம்.\nஇந்த ஏரியின் அளவு 1990 களில் ஏறத்தாழ மூன்று மீட்டரளவு உயர்ந்து பெரும்பாலான வேளாண்நிலங்களை மூழ்கடித்தது. அதன்பின் வந்த குறுகிய காலத்தில் நிலைபெற்று தன் முந்தைய அளவுக்குக் குறைந்தபின் மீண்டும் உயரத்தொடங்கியுள்ளது. 2004 ஆம் ஆண்டுக்கு முந்தைய பத்தாண்டுகளில் இந்த ஏரி ஏறத்தாழ இரண்டு மீட்டர்கள் உயர்ந்துள்ளது.\n\nSection::::காலநிலை.\nதுருக்கியின் மிக உயர்ந்த மற்றும் மிகப்பெரிய பகுதியில் வான் ஏரி அமைந்துள்ளது. இது கடுமையான கண்ட காலநிலையைக் கொண்டுள்ளது. ஜூலை மாதத்தில் சராசரி வெப்பநிலை 22 முதல் 25 °C வரையிலும், ஜனவரியில் −3° முதல் −12 °C வரையிலும் இருக்கும். குறிப்பாக குளிர்மிகுந்த குளிர்கால இரவுகளில் வெப்பநிலை −30 °C ஐ அடைகிறது. வான் ஏரியானது சுற்றியுள்ள பகுதிகளின் காலநிலையை ஓரளவு தணிக்கிறது, அருகிலுள்ள வான் நகரில், ஏரியின் கரையில், ஜூலை மாதத்தில் சராசரி வெப்பநிலை 22.5 °C ஆகவும், ஜனவரி மாதத்தில் −3.5 °C ஆகவும் இருக்கும். வான் ஏரியின் படுகையில் சராசரி ஆண்டு மழை 400 முதல் 700 மி.மீ வரை இருக்கும்.\n\nSection::::சூழலியல்.\nஏரியில் நீலப்பச்சைப்பாசிகள், கசையுயிர்கள், இருகலப்பாசிகள், பச்சைப்பாசிகள் மற்றும் பழுப்புப்பாசிகள் உள்ளிட்ட 103 வகையான மிதவைத்தாவர உயிரிகள் பதிவு செய்யப்பட்டுள்ளன. ஏரியில் வட்டுயிர், கிளாடோசெரா மற்றும் கோப்பெபோடா உட்பட 36 வகையான விலங்கின மிதவை நுண்ணுயிரிகளும் பதிவு செய்யப்பட்டுள்ளன.\n\nவான் ஏரியின் உப்புநீரில் வாழ்வதென அறியப்பட்ட ஒரே மீன் \"சால்கல்பர்னஸ் தரிச்ச\"ி அல்லது பேர்ல் முல்லட் (துருக்கியம்: inci kefalı) என்றறியப்படும், சப் மற்றும் டேசு மீனினத்துடன் தொடர்புடைய சைப்ரினிட் மீன். இது வசந்தகால வெள்ளத்தின் போது பிடிக்கப்படுகிறது. மே மற்றும் ஜூன் மாதங்களில், இந்த மீன்கள் ஏரியிலிருந்து காரச்செறிவு குறைந்த நீருக்கு இடம்பெயர்கின்றன, அவை ஏரிக்கு வரும் ஆறுகளின் முகப்பிலோ அல்லது ஆறுகளிலோ முட்டையிடுகின்றன. குஞ்சு பொறிக்கும் பருவத்திற்குப் பிறகு அவை மீண்டும் ஏரிக்குத் திரும்புகிறன.\n\nவான் ஏரிப்பகுதி, இயல்புக்குமாறாகத் தண்ணீரைப் பெரிதும் விரும்பும் அரியவகைப் பூனையான வான் பூனை இனத்தின் தாயகமாகும். மேலும் இப்பகுதி பழம் மற்றும் தானியங்களைப் பயிரிடு்ம் வேளாண் பகுதிகளால் சூழப்பட்டுள்ளது.\n\n1991 ஆம் ஆண்டில், வான் ஏரியில் 40 மீ (130 அடி) நீளமான நுண்படிமங்களைக் கண்டுபிடித்ததாக ஆராய்ச்சியாளர்கள் தெரிவித்தனர். \nஇவை, ஏரி நீரிலிருந்து படியும் கால்சைட்டுடன் இணைந்து அரகோனைட்டை உண்டாக்கும் கோகோயிட் நீலப்பச்சைப்பாசிகளின் விரிப்புகளைக் கொண்டு உருவான இவை திடமான கோபுரங்களாகும்.\n\nSection::::கட்டிடக்கலை.\nஅக்தமார் தீவின் தென்கரையோரம் வான் கோட்டைக்கருகில் பத்தாம் நூற்றாண்டைச் சேர்ந்த தேவாலயம் (ஆர்மீனியன்: Սուրբ Խաչ, Surb Khach) உள்ளது. இது ஆர்மீனிய வஸ்புரகன் அரசின் அரசுத் தேவாலயமாக இருந்தது. ஆர்மீனிய மடங்களின் இடிபாடுகள் வான் ஏரியிலுள்ள மற்ற தீவுகளான லிம், அர்தர், குடுட்ஸ் ஆகியவற்றில் இன்றும் உள்ளன. வான் ஏரியைச் சுற்றியுள்ள பகுதிகளிலும் பல ஆர்மீனிய மடங்கள் உள்ளன. அவற்றுள் பரவலாக அறியப்பட்டவை பத்தாம் நூற்றாண்டைச் சேர்ந்த நரேகவான்க், மற்றும் பதினொன்றாம் நூற்றாண்டைச் சேர்ந்த வரகவான்க். இவற்றில் நரேகவான்க் மடம் தற்பொழுது அழிவுற்றுள்ளது.\n\nஅஹலாத்ஷாக்கள் பல வரலாற்றுச் சிறப்புமிக்க கல்லறைகளை அஹலாத் நகரைச்சுற்றி இட்டுள்ளனர். அந்தப்பகுதியின் உள்ளூர் ஆட்சியர்கள் அக்கல்லறைகளை யுனெஸ்கோ உலகப் பாரம்பரிய களங்கள் பட்டியலில் சேர்க்க முயன்றுவருகின்றனர்.\n\nSection::::போக்குவரத்து.\nதுருக்கி மற்றும் ஈரானை இணைக்கும் ரயில்வே, பாக்தாத் உடன்படிக்கைக் குழுவினரின் உதவியுடன் 1970 களில் கட்டப்பட்டது. கரடுமுரடான கரையோரத்தை சுற்றி ரயில் தடங்களை அமைப்பதற்கு மாற்றாக, தத்வான் மற்றும் வான் நகரங்களுக்கிடையில் வான் ஏரி வழியாக ரயில் படகு பயன்படுத்தப்படுகிறது. ரயிலில் இருந்து கப்பலுக்கு மாற்றி, பின் மீண்டும் கப்பலிலிருந்து ரயிலுக்கு மாற்றுவதால் மொத்த சுமக்கும் திறன் குறைவாகவே உள்ளது.\n\nமே 2008 இல், துருக்கிக்கும் ஈரானுக்கும் இடையில் படகு வழிக்கு மாற்றாக மின்மயமாக்கப்பட்ட புதிய இரட்டைப்பாதையை அமைப்பதற்கான பேச்சுவார்த்தைகள் தொடங்கின. டிசம்பர் 2015 இல், துருக்கிய அரசு ரயில்வேயால் இயக்கப்படும் துருக்கியின் மிகப் பெரிய புதிய தலைமுறை ரயில் படகுகள், வான் ஏரியின் சேவையில் நுழைந்தன.\n\nவான் நகரில் உள்ள ஃபெரிட் மெலன் விமான நிலையம் வான் ஏரியின் கரைக்கு அருகில் அமைந்துள்ளது. துருக்கிய விமானச்சேவை நிறுவனம், அண்டொலுஜெட், பெகசுஸ் விமானச்சேவை நிறுவனம், மற்றும் சன்எக்ஸ்பிரஸ் போன்ற விமான நிறுவனங்கள் இந்த விமான நிலையத்தில் வழமையாக விமானப் போக்குவரத்தைக் கொண்டுள்ளன.\n\nSection::::விளையாட்டு.\nவான் ஏரியில் அவ்வப்போது பாய்மரப் படகோட்டம், உட்கரை திறன்படகுப் பந்தயம் போன்ற போட்டிகளும் வான் ஏரித் திருவிழாவும் நடைபெறுவதுண்டு.\n\n\n"}
{"id": "460741", "url": "https://ta.wikipedia.org/wiki?curid=460741", "title": "நிண்டெண்டோ", "text": "நிண்டெண்டோ\n\nநிண்டெண்டோ (ஆங்கிலம்: Nintendo) என்பது ஜப்பானிய பன்னாட்டு நுகர்வோர் மின்னணு மற்றும் நிகழ்பட ஆட்ட நிறுவனமாகும். இதுகியோத்தோவை தலைமையிடமாகக் கொண்டுள்ளது. ஒரு விளையாட்டு அட்டை நிறுவனமாக உருவெடுத்து, இறுதியில் பொம்மைகளிலிருந்து நிகழ்பட ஆட்ட நிறுவனமாக உருவாகி வரும் நிண்டெண்டோ, சந்தை மூலதனத்தால் உலகின் மிகப்பெரிய நிகழ்பட ஆட்ட நிறுவனங்களில் ஒன்றாகும், இது \"மரியோ\" போன்ற எல்லா நேரத்திலும் சிறந்த மற்றும் அதிகம் விற்பனையாகும் நிகழ்பட ஆட்ட உரிமையாளர்களை உருவாக்குகிறது. \"தி லெஜண்ட் ஆஃப் செல்டா\", \"அனிமல் கிராசிங்\" மற்றும் \"பொகெமான்\" போன்றவைகள்.\n\n1889 செப்டம்பர் 23 இல் புசாஜிரோ யமாச்சி என்பவரால் நிறுவப்பட்டது, இது முதலில் கையால் தயாரிக்கப்பட்ட ஹனாபுடா விளையாட்டு அட்டைகளை தயாரித்தது. 1963 வாக்கில், நிறுவனம் வாடகையுந்து சேவைகள் மற்றும் காதல் விடுதிகள் போன்ற பல சிறிய வணிகங்களை முயற்சித்தது. 1960 களில் பொம்மைகளுக்கு ஆதரவாக முந்தைய முயற்சிகளை கைவிட்டு, நிண்டெண்டோ 1970 களில் ஒரு நிகழ்பட ஆட்ட நிறுவனமாக வளர்ந்தது. 1980 களில் இருந்து அதன் முக்கிய பிரிவுகளான அமெரிக்காவின் நிண்டெண்டோ மற்றும் ஐரோப்பாவின் நிண்டெண்டோ ஆகியவற்றால் கூடுதலாகவும் வளர்ந்தது . இது இறுதியில் தொழில்துறையில் மிகவும் செல்வாக்கு செலுத்திய ஒன்றாக மாறியது மற்றும் 2018 ஆம் ஆண்டில் 37 பில்லியன் டாலருக்கும் அதிகமான சந்தை மதிப்பைக் கொண்ட சப்பானின் மிகவும் மதிப்புமிக்க நிறுவனங்களில் ஒன்றாகும்.\n\nSection::::வரலாறு.\nSection::::1889-1956: ஒரு விளையாட்டு சீட்டுகட்டு நிறுவனமாக.\nநிண்டெண்டோ ஒரு விளையாட்டு அட்டை நிறுவனமாக புசாஜிரோ யமவுச்சியால் 1889 செப்டம்பர் 23 இல்நிறுவப்பட்டது. கியோத்தோவை தளமாகக் கொண்ட இந்த வணிகம் \"ஹனாபுடா\" அட்டைகளை தயாரித்து விற்பனை செய்தது . கையால் செய்யப்பட்ட அட்டைகள் விரைவில் பிரபலமடைந்தன, மேலும் தேவையை பூர்த்தி செய்வதற்காக யமவுச்சி வெகுஜன உற்பத்தி அட்டைகளுக்கு உதவியாளர்களை நியமித்தது. இந்நிறுவனம் முறையாக 1933 ஆம் ஆண்டில் யமாச்சி நிண்டெண்டோ & கோ லிமிடெட் என்ற தலைப்பில் வரம்பற்ற கூட்டாண்மை என நிறுவப்பட்டது. பின்னர் இது அதன் பெயரை 1951 இல் நிண்டெண்டோ பிளேயிங் கார்டு கோ லிமிடெட் என்று மாற்றியது. நிண்டெண்டோ தொடர்ந்து சப்பானில் விளையாட்டு அட்டைகளைத் தயாரித்து, \"நிண்டெண்டோ கோப்பை\" என்று போட்டிகளை நடத்துகிறது. \"நிண்டெண்டோ\" என்ற வார்த்தையை \"சொர்க்கத்திற்கு அதிர்ஷ்டத்தை விடுங்கள்\" அல்லது மாற்றாக \"இலவச ஹனாபுடாவின் கோயில்\" என்று மொழிபெயர்க்கலாம்.\n\nSection::::1956-1974: புதிய முயற்சிகள்.\n1956 ஆம் ஆண்டில், புசாஜிரோ யமவுச்சியின் பேரனான ஹிரோஷி யமவுச்சி, அமெரிக்காவின் விளையாட்டு அட்டை நிறுவனத்துடன் பேசுவதற்காக அமெரிக்காவிற்கு விஜயம் செய்தார். உலகின் மிகப்பெரிய விளையாட்டு அட்டை நிறுவனம் ஒரு சிறிய அலுவலகத்தை மட்டுமே பயன்படுத்துகிறது என்று அவர் கண்டறிந்தார். விளையாட்டு அட்டை வணிகத்திற்கு மட்டுப்படுத்தப்பட்ட ஆற்றல் உள்ளது என்பதை யமவுச்சியின் உணர்தல் ஒரு திருப்புமுனையாக அமைந்தது. பின்னர் அவர் விற்பனையை இயக்க அட்டைகளில் டிஸ்னி கதாபாத்திரங்களைப் பயன்படுத்துவதற்கான உரிமத்தைப் பெற்றார்.\n\n1963 ஆம் ஆண்டில், யமாச்சி நிண்டெண்டோ பிளேயிங் கார்டு கோ லிமிடெட் என்றப் பெயரை நிண்டெண்டோ கோ, லிமிடெட் என மாற்றினார். 1963 முதல் 1968 வரையிலான காலகட்டத்தில் நிறுவனம் புதிதாக செலுத்தப்பட்ட மூலதனத்தைப் பயன்படுத்தி வணிகத்தின் பிற பகுதிகளில் பரிசோதனை செய்யத் தொடங்கியது. நிண்டெண்டோ \"டாயா\" என்ற வாடகையுந்து நிறுவனத்தை அமைத்தது. இந்த வணிகம் ஆரம்பத்தில் வெற்றிகரமாக இருந்தது. இருப்பினும், தொழிலாளர் சங்கங்களுடனான பிரச்சினைகள் சேவையை நடத்துவதற்க்கான நிதி உயர்ந்ததால் நிண்டெண்டோ அதை விற்க வேண்டிய கட்டாயம் ஏற்பட்டது. இது காதல் விடுதிகள், தொலைக்காட்சி நிறுவனம், உணவு நிறுவனம் ( உடனடி அரிசியை விற்பனை செய்தல் ) மற்றும் பல முயற்சிகளையும் செய்தது. இந்த முயற்சிகளின் அனைத்து இறுதியில் தோல்வி, மற்றும் 1964 பிறகு டோக்கியோ ஒலிம்பிக், விளையாடும் அட்டை விற்பனை கைவிடப்பட்டன, நிண்டென்டோவின் பங்கு விலையின் அதன் குறைந்த பதிவு நிலை சரிந்தது ¥ 60.\n\n"}
{"id": "460751", "url": "https://ta.wikipedia.org/wiki?curid=460751", "title": "தம்மாம்", "text": "தம்மாம்\n\nதம்மாம், (அரபு : الدمّام ad -Dammām ) சவுதி அரேபியாவின் கிழக்கு மாகாணத்தின் தலைநகரம் ஆகும். மாகாணத்தின் நீதி மற்றும் நிர்வாக அமைப்புகள் மற்றும் பல அரசு துறைகள் நகரத்தில் அமைந்துள்ளன. கிழக்கு மாகாணத்தின் மிகப் பெரிய நகரமும், சவுதி அரேபியாவின் ரியாத், ஜித்தா, மக்கா, மதீனா மற்றும் தாயிப் ஆகிய நகரங்களுக்கு பிறகான ஆறாவது பெரிய நகரமும் ஆகும். சவுதி அரேபியாவின் மற்ற 12 பிராந்திய தலைநகரங்களைப் போலவே இந் நகரமும் நகராட்சியின் கீழ் நிர்வகிக்கப்படுகின்றது.\n\nசவுதி எண்ணெய் தொழிற்துறையின் முக்கிய நிர்வாக மையம் ஆகும். அருகிலுள்ள நகரங்களான தஹ்ரான் மற்றும் அல் கோபருடன் சேர்ந்து தம்மாமும் அதன் புறநகர்ப் பகுதிகளும் பெரிய தம்மாம் என்று அழைக்கப்படுகின்றது. இவற்றில் 2012 ஆம் ஆண்டு நிலவரப்படி 4,140,000 மக்கள் வசிக்கின்றனர். சவுதி அரேபியா, வளைகுடா ஒத்துழைப்பு கவுன்சில் மற்றும் அரபு உலகில் ஆண்டுக்கு 12% விகிதத்தில் மிக வேகமாக வளர்ந்து வருகிறது. \n\nSection::::காலநிலை.\nதம்மாம் கோப்பனின் காலநிலை வகைப்பாட்டின் கீழ் வெப்பமான பாலைவன காலநிலை கொண்டுள்ளது. தென்மேற்கு ஆசியாவின் பெரும்பாலான நாடுகளைப் போலவே கோடையில் மிகவும் வெப்பமாக காணப்படும். பொதுவாக சுமார் ஐந்து மாதங்களுக்கு 40 °C (104 °F) ஐ விட அதிகமான வெப்பநிலையை கொண்டிருக்கும்.\n\nபொதுவாக தம்மாமில் மழைவீழ்ச்சி குறைவாகவே இருக்கும். பொதுவாக டிசம்பரில் சிறிய அளவில் மழைப்பொழிவு ஏற்படும். இருப்பினும் சிலசமயம் குளிர்காலங்களில் மழைவீழ்ச்சி ஒப்பீட்டளவில் கனமாக காணப்படுவதன் விளைவாக சாலைகள் நீரில் மூழ்குவதும் உண்டு. பல ஆலங்கட்டி மழை சம்பவங்கள் பதிவாகியுள்ளன. பொதுவாக குளிர்காலத்தில் கடுமையான இடியுடன் கூடிய மழை பெய்யாது. 2008 ஆம் ஆண்டு டிசம்பரில் இடியுடன் கூடிய மழை பெய்தது. 3 அங்குலங்கள் (76 மிமீ) மழைவீழ்ச்சி பதிவாகியது. 2018 நவம்பர் தம்மாமில் வழக்கத்திற்கு மாறாக அதிக மழை பெய்தது. \n\nகோடையில் பெரும்பாலும் அரேபிய தீபகற்பத்தின் அல்லது வட ஆபிரிக்காவின் பாலைவனங்களில் இருந்து வரும் தூசி புயல்கள் போன்ற அசாதாரண நிகழ்வுகள் ஏற்படுகின்றன.\n\n2010 சூன் 30 அன்று மிக உயர்ந்த வெப்பநிலை 50.3 (C (122.5 °F) பதிவாகியது. அதே நேரத்தில் 2008 சனவரி 16 இல் மிகக் குறைந்த வெப்பநிலை 0.8 °C (33.4 °F) பதிவாகியது.\n\nSection::::போக்குவரத்து.\nSection::::விமானம்.\nதம்மாம் கிங் ஃபஹத் சர்வதேச விமான நிலையத்தால் சேவை செய்யப்படுகிறது. இது நிலத்தின் பரப்பளவில் உலகின் மிகப்பெரிய விமான நிலையமாகும். மத்திய கிழக்கு, ஆசியா, ஆபிரிக்கா மற்றும் ஐரோப்பாவின் பிற நகரங்களுடன் தம்மம் விமானம் மூலம் நன்கு இணைக்கப்பட்டுள்ளது. இந்த விமான நிலையம் சவுதி வளைகுடா ஏர்லைன்ஸின் மையமாக உள்ளது.\n\nSection::::கடல்.\nபாரசீக வளைகுடாவின் கடற்கரையில் அமைந்துள்ள கிங் அப்துல் அஜீஸ் கடல் துறைமுகம் சவூதி அரேபியாவின் மிகப் பெரிய துறைமுகமாகும். மேலும் இது பாரசீக வளைகுடாவின் மிகப்பெரிய துறைமுகமாகும்.\n\nSection::::சாலை.\nகிழக்கு மாகாண நகரங்களான அப்கைக் , தஹ்ரான் , ஹோபுஃப் , ஜுபைல் ( தஹ்ரான்-ஜுபைல் நெடுஞ்சாலை ), காஃப்ஜி, கோபர் (தம்மாம்-கோபார் நெடுஞ்சாலை), ராஸ் தனுரா , சிஹாத் மற்றும் கதிஃப் ( வளைகுடா சாலை ), அத்துடன் அரேபியாவின் பிற பகுதிகளில் உள்ள பல நகரங்கள் 8 வழிச்சாலைகள் மூலம் தம்மாமுடன் இணைக்கப்பட்டுள்ளன. தம்மாம் சவூதி தலைநகரான ரியாத் மற்றும் மேற்கு கடற்கரையில் உள்ள ஜித்தாவுடன் நெடுஞ்சாலை 40 மூலம் இணைக்கப்பட்டுள்ளது. பஸ் சேவைகள் தம்மாமை கோபார் மற்றும் மத்திய கிழக்கு முழுவதும் உள்ள பிற நகரங்களுடன் இணைக்கின்றன.\n\nSection::::புகையிரதம்.\nசவூதி அரேபியாவின் இரண்டு புகையிரத நிறுவனங்களில் ஒன்றான சவூதி புகையிரத அமைப்பின் (எஸ்.ஆர்.ஓ) தலைமையகம் தம்மாமில் அமைந்துள்ளது. மேற்கு பிராந்தியத்தில் ரியாத் மற்றும் மக்கா வழியாக தம்மாமை ஜித்தவுடன் இணைக்கும் மற்றும் தம்மாமத்தை ஜுபைலுடன் இணைக்கும் இரண்டு எதிர்கால புகையிரத திட்டங்கள் முன்மொழியப்பட்டுள்ளன.\n\nSection::::புள்ளிவிபரங்கள்.\n1950 ஆம் ஆண்டில் தம்மாமில் தொகை 22,000 மக்கள் வசித்தனர். 2000 ஆம் ஆண்டளவில் மக்கட் தொகை 759,000 ஆக உயர்ந்தது. இந்த 50 ஆண்டு காலப்பகுதியில் சனத்தொகை வளர்ச்சி விகிதங்களின் அடிப்படையில் உலகின் மிக வேகமாக வளர்ந்து வரும் 10 வது நகரமாக தம்மாம் திகழ்ந்தது.\n\nமத்திய புள்ளிவிவரங்கள் மற்றும் தகவல் திணைக்களம் வெளியிட்டுள்ள அறிக்கையின்படி 2010 ஆம் ஆண்டு திசம்பர் நிலவரப்படி தம்மாமில் 903,000 மக்கள் வசிக்கின்றனர். இது சவுதி அரேபியாவில் ஆறாவது அதிக சனத் தொகை கொண்ட நகரமாகவும், கிழக்கு மாகாணத்தில் அதிக சனத்தொகை கொண்ட நகரமாகவும் திகழ்கிறது.\n\nSection::::கல்வி.\nதம்மாமில் ஏராளமான பள்ளிகள், பல்கலைக்கழகங்கள் மற்றும் கல்லூரிகள் காணப்படுகின்றன. பல்வேறு பாடத்திட்டங்கள் மற்றும் பல்வேறு மொழிகளில் கற்பிக்கும் பள்ளிகளைக் காணலாம்.\n\nSection::::பொழுதுபோக்கு இலக்குகள்.\nசவூதி அரேபியாவில் எண்ணெய் அல்லாத வருவாயைப் பன்முகப்படுத்துவதை நோக்கமாகக் கொண்ட சவூதி 2030 திட்டத்தின் ஒரு பகுதியாக சவூதி பொது முதலீட்டு நிதியம் கிழக்கு மாகாணமான இரண்டு பொழுதுபோக்கு இடங்களை நிறுவ திட்டமிட்டுள்ளது. பொழுதுபோக்கு பூங்காக்கள் மற்றும் பொழுதுபோக்கு வசதிகளை நிறுவுவது இதில் அடங்கும். 50 சதுர கிலோமீற்றர் பரப்பில் தம்மாம் மற்றும் அஹ்சா இடையில் அரோம்கொவில் கிங் சல்மான் எனர்ஜி பார்க் நிறுவ திட்டமிடப்பட்டுள்ளது.\n"}
{"id": "460763", "url": "https://ta.wikipedia.org/wiki?curid=460763", "title": "அல் ஜசீரா", "text": "அல் ஜசீரா\n\nஅல் ஜசீரா (ஆங்கிலம்: Al Jazeera) என்பது ( அதாவது \"தீவு\", அரேபிய தீபகற்பம் ) என்பது கத்தாரின் தோகாவில் உள்ள கத்தார் அரசு நிதியளிக்கும் அல் ஜசீரா ஊடக வலைப்பின்னல் நிறுவனத்திற்கு சொந்தமான ஒளிபரப்பாளராகும். ஆரம்பத்தில் ஒரு அரபு செய்தி மற்றும் நடப்பு விவகார செயற்கைக்கோள் தொலைக்காட்சியாக தொடங்கப்பட்ட அல் ஜசீரா பின்னர் பல மொழிகளில் இணையம் மற்றும் தொலைக்காட்சி ஒளிபரப்பு உட்பட பல விற்பனை நிலையங்களைக் கொண்ட வலைப்பின்னலாக விரிவடைந்துள்ளது.\n\nஅல் ஜசீரா ஊடக வலைப்பின்னல் நிறுவனம் ஒரு பெரிய உலகளாவிய செய்தி நிறுவனமாகும், இது உலகம் முழுவதும் 80 பணியகங்களைக் கொண்டுள்ளது. அல் ஜசீரா அரபு தொலைக்காட்சியில் ஒளிபரப்பும் ஒரு சில நிகழ்ச்சிகள் , பாரசீக வளைகுடாவின் அரபு நாடுகளில் சர்ச்சைகளை உருவாக்கியது. ஆப்கானிஸ்தானில் போர் வெடித்ததைத் தொடர்ந்து அதன் அலுவலகம் போரை நேரடியாக ஒளிபரப்ப ஒரே ஊடகமாக இருந்தபோது இந்த நிலையம் உலகளவில் கவனத்தை ஈர்த்தது.\n\nஅல் ஜசீரா ஊடக வலைப்பின்னல் நிறுவனம் கத்தார் அரசுக்கு சொந்தமானது. அல் ஜசீரா ஊடக வலைப்பின்னல் நிறுவனம் அவர்கள் கத்தார் அரசாங்கத்திடமிருந்து சுயாதீனமாக இருப்பதாகக் கூறியுள்ளது, ஏனெனில் இது அரசாங்க மானியங்களுக்கு பதிலாக கடன்கள் மற்றும் மானியங்கள் மூலம் நிதியளிக்கப்படுகிறது. அல் ஜசீரா கத்தாரின் அரசாங்கத்தின் பிரச்சார மேடை என்று விமர்சகர்கள் குற்றம் சாட்டியுள்ளனர். இந்த நிறுவனம் சமயங்களில் முக்கியமாக இஸ்லாமிய முன்னோக்குகளைக் கொண்டிருப்பதாகவும், முஸ்லீம் சகோதரத்துவத்தை ஊக்குவிப்பதாகவும், பிராந்திய பிரச்சினைகளைப் புகாரளிப்பதில் சுன்னி சார்பு மற்றும் ஷியா எதிர்ப்பு சார்புகளைக் கொண்டிருப்பதாகவும் கருதப்படுகிறது. இருப்பினும், அல் ஜசீரா இது ஒரு விவாதத்தின் அனைத்து பக்கங்களையும் உள்ளடக்கியது என்று வலியுறுத்துகிறது; இது இஸ்ரேலின் பார்வை, ஈரானின் பார்வை மற்றும் ஒசாமா பின்லேடன் வெளியிட்ட வீடியோக்களை கூட முன்வைக்கிறது என்று அது கூறுகிறது. ஜூன் 2017 இல், சவுதி, எமிராட்டி, பஹ்ரைன் மற்றும் எகிப்திய அரசாங்கங்கள் 2017 கத்தார் நெருக்கடியின் போது கத்தாருக்கு அளித்த பதின்மூன்று கோரிக்கைகளில் ஒன்றாக செய்தி நிலையத்தை மூடக் கோரின. \"தி அட்லாண்டிக்\" பத்திரிகையின் கூற்றுப்படி, அல் ஜசீரா இஸ்லாமிய ஜிஹாதிசம் அல்லது கடுமையான சுன்னி மரபுவழியைக் காட்டிலும் மிகவும் மிதமான, மேற்கத்தியமயமாக்கப்பட்ட முகத்தை முன்வைக்கிறது, மேலும் இது \"ஒரு 'இஸ்லாமிய' ஸ்டாக்கிங் குதிரை\" என்று விமர்சிக்கப்பட்டாலும், அது உண்மையில் \" அதன் ஒளிபரப்புகள் மிகக் குறைவான குறிப்பாக மத உள்ளடக்கத்தைக் கொண்டுள்ளது\".\n\nSection::::வரலாறு.\nஆர்பிட் கம்யூனிகேஷன்ஸ் நிறுவனத்துடன் கூட்டு நிறுவனமான பிபிசியின் அரபு மொழி தொலைக்காட்சி நிலையம் மூடப்பட்டதைத் தொடர்ந்து, இப்போது ஏ.ஜே.ஏ என அழைக்கப்படும் அல் ஜசீரா செயற்கைக்கோள் ஒளிபரப்பு 1996 நவம்பர் 1 அன்று தொடங்கப்பட்டது. மரணதண்டனை பற்றிய அறிக்கை மற்றும் முக்கிய அதிருப்தி கருத்துக்கள் உள்ளிட்ட தகவல்களை சவுதி அரசாங்கம் அடக்க முயன்றபோது ஒன்றரை வருடங்களுக்குப் பிறகு பிபிசி சேனல் மூடப்பட்டது.\n\nஅல் ஜசீராவை அதன் முதல் ஐந்து ஆண்டுகளில் தக்க வைத்துக் கொள்ளகரத்தார் அமீர், சேக் அமத் பின் கலீபா, 500 மில்லியன் குவார் ( அமெரிக்க $ 137   மில்லியன்) கடனாக வழங்கினார். இந்த நிறுவனத்தின் பங்குகளை தனியார் முதலீட்டாளர்கள் மற்றும் கத்தார் அரசு வைத்திருந்தன. \n\nஅல் ஜசீராவின் முதல் 1996 நவம்பர் 1 அன்று ஒளிபரப்பப்பட்டது . இது ஒரு நாளைக்கு 6 மணிநேர நிரலாக்கத்தை வழங்கியது; 1997 ஆம் ஆண்டின் இறுதியில் 12 மணி நேரமாக இது அதிகரித்தது. இது உடனடி சுற்றுப்புறத்திற்கு ஒரு நிலப்பரப்பு சமிக்ஞையாகவும், கேபிள் மூலமாகவும், செயற்கைக்கோள்கள் மூலமாகவும் (அரபு உலகில் பயனர்களுக்கும் இலவசமாக இருந்தது) ஒளிபரப்பப்பட்டது, இருப்பினும் கத்தார் மற்றும் பல அரபு நாடுகள், தனியார் நபர்களுக்கு செயற்கைக்கோள் உரிமைகள் வைத்திருப்பதைத 2001 வரை. தடைசெய்தன.\n\nSection::::அனுதினமும்.\nஅல் ஜசீரா 1999 ஜனவரி 1 அன்று தனது 24 மணி நேர ஒளிபரப்ப்பைத் தொடங்கியது. ஒரு வருடத்தில் 500 ஊழியர்களுக்கு வேலைவாய்ப்பு வழங்கிதது, மேலும் இந்த நிறுவனம் ஐரோப்பிய ஒன்றியம் மற்றும் உருசியா வரை பன்னிரெண்டு தளங்களில் அதிகாரத்துவத்தைக் கொண்டிருந்தது. அந்த நேரத்தில் அதன் ஆண்டு வரவு செலவு சுமார் $ 25 மில்லியன்.என மதிப்பிடப்பட்டது  \n\nSection::::ஆப்கானிஸ்தானில் போர்.\nசெப்டம்பர் 11, 2001 அன்று அமெரிக்கா மீதான தாக்குதலுக்குப் பின்னர் ஒசாமா பின்லேடன் மற்றும் ஆப்கானிஸ்தானில் தலிபான்கள் வேட்டையாடப்பட்டபோது அல் ஜசீரா மேற்கில் பலரின் கவனத்திற்கு வந்தது. இது ஒசாமா பின்லேடன் மற்றும் தலிபான்களிடமிருந்து பெறப்பட்ட ஒளிப்படங்களை ஒளிபரப்பியது. சிலர் வலையமைப்பை பயங்கரவாதிகளுக்கு குரல் கொடுத்ததாக விமர்சித்தனர். அதிக அரபு பார்வையாளர்களைக் கொண்டிருப்பதால் அதற்கு ஒளிநாடாக்கள் வழங்கப்பட்டதாக நிறுவனம் கூறியது.\n\n"}
{"id": "460764", "url": "https://ta.wikipedia.org/wiki?curid=460764", "title": "பசிபிகா அருங்காட்சியகம், பாலி", "text": "பசிபிகா அருங்காட்சியகம், பாலி\n\nபசிபிகா அருங்காட்சியகம் (Museum Pasifika) (\"நுசா துவா பாலி\" ) இந்தோனேசியாவின் பாலி நகரில் உள்ள ஒரு கலை அருங்காட்சியகம் ஆகும்.. \nபாலி பகுதியில் உள்ள அருங்காட்சியகங்கள் உபுத் கியானார் உள்ளிட்ட பகுதிகளில் உள்ளன. பாலி நகரில் உள்ள சுற்றுலா தலங்களில் முக்கியமாக உள்ள ஒரு அருங்காட்சியகமாக இந்த அருங்காட்சியகம் சர்வதேச தரமான ஓவியங்களைக் கொண்டு அமைந்துள்ளது.\n\nSection::::துவக்கம்.\nஇந்த அருங்காட்சியகத்தில் ஆசிய பசிபிக் பகுதிகளைச் சேர்ந்த பல்வேறு வகையான கலாச்சார கலைப்பொருட்கள் காட்சிப்படுத்தப்பட்டுள்ளன. இந்த அருங்காட்சியகம் 2006 ஆம் ஆண்டில் மொயெரியான்டோ பி மற்றும் பிலிப் ஆகியோரால் நிறுவப்பட்டது. இந்த அருங்காட்சியகம் பசிபிகா நுசா துவா பாலி அருங்காட்சியகம் என்றும் அழைக்கப்படுகிறது.\n\nSection::::சிறப்பு.\nநுசா துவா பாலி என்ற இடம் ஆடம்பரமான ரிசார்ட், சுத்தமான வெள்ளை மணலைக் கொண்ட கடற்கரைகள், அருமையான சூரிய உதயம் ஆகியவற்றைக் கொண்டு அமைந்துள்ள பாலி சுற்றுலாத் தலங்களில் ஒன்றாகக் கருதப்படுகிறது. ஒரு ஆரம்ப கால நிலையிலுள்ள வீரருக்கு கடல் விளையாட்டு உள்ளிட்ட பல வாய்ப்புகளை இந்த அருங்காட்சியகம் வழங்குகிறது. மிகவும் புகழ்பெற்ற கலைஞரின் கைவண்ணத்தை வெளிப்படுத்துகின்ற ஓவியங்களைக் காணச் சிறந்த இடமாகவும் இந்த அருங்காட்சியகம் உள்ளது. ஆசியா பசிபிக் பகுதியிலிருந்து 600 க்கும் மேற்பட்ட கலைப் படைப்புகளைக் கொண்டு அமைந்துள்ளதால் இந்த அருங்காட்சியகம் பசிபிகா அருங்காட்சியகம் என்ற பெயரினைப் பெற்றுள்ளது.பாலி நகரில் உள்ள பிற அருங்காட்சியகங்களுடன் ஒப்பிட்டுப்பார்க்கும்போது பசிஃபிகா அருங்காட்சியகம் ஒரு புதிய அருங்காட்சியகம் என்றே கொள்ளலாம். அருங்காட்சியகத்தில், ஆசியா-பசிபிக் கலைஞரின் கலைப் படைப்புகள் அதிகம் உள்ளன. 2004 ஆம் ஆண்டில், இந்த அருங்காட்சியகம் ஆசிய-பசிபிக் கலை மையமாக செயல்பட்டு வந்தது. அக்காலகட்டத்தில் அது ஒரு அருங்காட்சியகம் என்ற வரையறைக்குள் வரவில்லை.\n\nSection::::வளர்ச்சி நிலை.\n2006 ஆம் ஆண்டில், ஆசியா-பசிபிக் கலை மையம் என்ற பெயரானது பசிபிகா அருங்காட்சியகம் என்று மாற்றம் பெற்றது. இங்கு காட்சிப்படுத்தப்படுள்ள காட்சிப்பொருள்களின் எண்ணிக்கை நாளுக்கு நாள் அதிகரித்து வர ஆரம்பித்தது, மேலும் இந்த அருங்காட்சியகம் நுசா துவா பகுதியின் மையத்தில் அமைந்துள்ளது, இந்த அருங்காட்சியகத்திற்கு வரும் சுற்றுலாப் பயணிகளின் எண்ணிக்கை அதிகம் ஆனது ஆகிய காரணங்களால் கலை மையத்திலிருந்து இவ்வாறாக அருங்காட்சியகம் பெயர் மாற்றம் பெற்றது. அருங்காட்சியகத்தில் காட்டசப்படுத்தப்பட்டுள்ள கலை சேகரிப்புகள் பெரும்பாலும் நிரந்தரமான காட்சிப் பொருள்களாக இருந்தபோதிலும், இந்த அருங்காட்சியகத்தில் பெரும்பாலும் பாலினீஸ் கலைஞர் அல்லது பிற நாடுகளைச் சேர்ந்த கலைஞர்களால் நடத்தப்படுகின்ற கலைக் கண்காட்சிகளின் எண்ணிக்கை நாளுக்கு நாள் அதிகமாக ஆரம்பித்தது. பாலி நகரில் உள்ள பசிபிகா அருங்காட்சியகத்தைப் பார்வையிட வரும் பார்வையாளர்கள் பள்ளி மாணவர்கள் ஆவர். கலை ஆர்வலர்களும் அதிக எண்ணிக்கையில் இங்கு வருகின்றனர்.\n\nSection::::காட்சிக்கூட அறைகள்.\nஇந்த அருங்காட்சியகத்தில் 25 நாடுகளைச் சேர்ந்த 200 கலைஞர்கள் படைத்த 600 கலைப்பொருள்கள் உள்ளிட்ட கலைப்பொருள்கள் காட்சிப்படுத்தப்பட்டுள்ளன. இந்த அருங்காட்சியகத்தில் அதிக எண்ணிக்கையிலான காட்சிக்கூடங்கள் உள்ளன.\n\n\nSection::::நுழைவுக்கட்டண விவரம்.\nபசிபிகா அருங்காட்சியகம் ஐ.டி.டி.சி ஏரியா பிளாக் பி, நுசா துவா - பாலி, இந்தோனேசியா என்பதாகும். அருங்காட்சியகத்திற்கு நுழைவுக்கட்டணம் செலுத்த வேண்டும். நுழைவு கட்டணம், ஐடிஆர் 100.000/பெரியவர் ஒருவர், இது 8 அமெரிக்க டாலருக்கு நிகராகும். கட்டணம் செலுத்துவோருக்கு இலவச பானம் வழங்கப்படுகிறது. பத்து வயதுக்குட்பட்ட குழந்தைகளுக்கு நுழைவுக் கட்டணம் கிடையாது.\n\n"}
{"id": "460773", "url": "https://ta.wikipedia.org/wiki?curid=460773", "title": "செர்பியர்கள்", "text": "செர்பியர்கள்\n\nசெர்பியர்கள் (ஆங்கிலம் Serbs) என்பது செர்பிய நாட்டில் மற்றும் பால்கனில் உருவான தெற்கு சுலாவிக் இனக்குழுவாகும். பெரும்பான்மையான செர்பியர்கள் செர்பியாவின் தேசிய மாநிலத்திலும், சர்ச்சைக்குரிய பிரதேசமான கொசோவோ, மற்றும் அண்டை நாடுகளான போஸ்னியா, கெர்சகோவினா, குரோசியா மற்றும் மாண்டினீக்ரோவிலும் வசிக்கின்றனர். அவர்கள் வடக்கு மாசிதோனியா மற்றும் சுலோவேனியாவில் குறிப்பிடத்தக்க சிறுபான்மையினராக இருக்கிறார்கள். பெரிய செர்பிய புலம்பெயர் சமூகம் மேற்கு ஐரோப்பாவில், மற்றும் ஐரோப்பாவிற்கு வெளியே மற்றும் வட அமெரிக்கா மற்றும் ஆத்திரேலியா போன்ற இடங்களில் குறிப்பிடத்தக்க சமூகங்களாக உள்ளன .\n\nதென்கிழக்கு ஐரோப்பாவின் மற்ற மக்களுடன் செர்பியர்கள் பல கலாச்சார பண்புகளை பகிர்ந்து கொள்கிறார்கள். அவர்கள் பெரும்பாலும் மதத்தால் கிழக்கு மரபுவழி கிறித்துவர்கள் ஆவர். செர்பிய மொழி செர்பியாவில் அலுவல் ரீதியானது, கொசோவோ மற்றும் போசுனியா மற்றும் கெர்சகோவினாவில் இணை அலுவல் மொழியாகவ்ய்ம், மற்றும் மாண்டினீக்ரோவில் பலராலும் பேசப்படுகிறது.\n\nSection::::இனப்பண்பாட்டியல்.\nசெர்பியர்களின் அடையாளம் கிழக்கு மரபுவழிதிருச்சபை மற்றும் அதன் மரபுகளில் வேரூன்றியுள்ளது. 19 ஆம் நூற்றாண்டில், வெவ்வேறு சாம்ராஜ்யங்களின் கீழ் வாழ்ந்த போதிலும், வரலாறு மற்றும் பாரம்பரியம், இடைக்கால பாரம்பரியம், கலாச்சார ஒற்றுமை பற்றிய விழிப்புணர்வுடன் செர்பிய தேசிய அடையாளம் வெளிப்படுத்தப்பட்டது. வெளிநாட்டு ஆதிக்கத்தின் போது அடையாளத்தையும் பாதுகாப்பையும் உருவாக்குவதில் நெமன்சிக் வம்சத்தின் மரபுடன் மூன்று கூறுகள் முக்கியமானவை: செர்பிய மரபுவழி திருச்சபை, செர்பிய மொழி மற்றும் கொசோவோ கட்டுக்கதை .\n\nSection::::நவீன காலம்.\n1830 களின் முற்பகுதியில் செர்பியா சுயாட்சியைப் பெற்றது மற்றும் அதன் எல்லைகள் அங்கீகரிக்கப்பட்டன, மிலோஸ் ஒப்ரெனோவிக் அதன் ஆட்சியாளராக அங்கீகரிக்கப்பட்டார். பிரான்ஸ், ஆத்திரியா மற்றும் நெதர்லாந்திற்குப் பிறகு, 1844 ஆம் ஆண்டு வரை ஒரு குறியீட்டு சட்ட அமைப்பைக் கொண்ட நான்காவது நவீன ஐரோப்பிய நாடு செர்பியா ஆகும். கடைசி ஒட்டோமான் துருப்புக்கள் 1867 இல் செர்பியாவிலிருந்து விலகின, இருப்பினும் 1878 இல் பேர்லினின் காங்கிரஸ் தொடங்கும் வரை செர்பியாவின் சுதந்திரம் சர்வதேச அளவில் அங்கீகரிக்கப்படவில்லை. \n\nSection::::முதலாம் உலகப் போரில்.\nசெர்பியா 1912-13ல் பால்கன் போர்களில் போராடியது, இது ஒட்டோமான்களை பால்கனிலிருந்து வெளியேற்றியது மற்றும் செர்பியா இராச்சியத்தின் பிரதேசத்தையும் மக்கள்தொகையையும் இரட்டிப்பாக்கியது. 1914 ஆம் ஆண்டில், போசுனிய செர்பிய இளம் மாணவர் கவ்ரிலோ பிரின்சிப் ஆத்திரியாவின் பேராயர் பிரான்ஸ் பேர்டினண்டை படுகொலை செய்தார், இது முதலாம் உலகப் போர் வெடிப்பதற்கு நேரடியாக பங்களித்தது. பின்னர் நடந்த சண்டையில், செர்பியா ஆத்திரியா-அங்கேரியால் படையெடுக்கப்பட்டது. எண்ணிக்கையில் அதிகமாக இருந்தபோதிலும், செர்பியர்கள் பின்னர் செர் போரில் ஆத்திரோ-அங்கேரியர்களை தோற்கடித்தனர், இருப்பினும், ஜெர்மனி, ஆத்திரியா-அங்கேரி மற்றும் பல்கேரியா படைகளின் படையெடுப்பு 1915 குளிர்காலத்தில் செர்பியர்களை தோற்கடித்தது, முதலாம் உலகப் போரில் செர்பியா மிகப்பெரிய இறப்பு விகிதத்தை சந்தித்தது.\n\nSection::::மக்கள் தொகை.\nமேற்கு பால்கனில் கிட்டத்தட்ட 8 மில்லியன் செர்பியர்கள் வாழ்கின்றனர். செர்பியாவில் சுமார் 6 மில்லியன் மக்கள் தங்களை செர்பியர்கள் என்று அடையாளப்படுத்துகிறார்கள், மேலும் மக்கள் தொகையில் 83% பேர் உள்ளனர். போசுனியா மற்றும் கெர்சகோவினாவில் (முக்கியமாக சிருப்சுகாவில் ) ஒரு மில்லியனுக்கும் அதிகமானோர் வாழ்கின்றனர். குரோவாசியா மற்றும் மாண்டினீக்ரோவில் உள்ள இன சமூகங்கள் முறையே 186,000 மற்றும் 178,000 மக்களைக் கொண்டுள்ளன, மேலும் 146,000 பேர் கொசோவோவின் சர்ச்சைக்குரிய பகுதியில் இன்னும் வசிக்கின்றனர். சுலோவேனியா மற்றும் வடக்கு மாசிதோனியாவில் சிறுபான்மையினர் முறையே 36,000 மற்றும் 39,000 பேர் சிறிய அளவில் உள்ளனர்.\n\nSection::::புலம்பெயர்ந்தோர்.\nஉலகெங்கிலும் உள்ள நாடுகளில் 2 மில்லியனுக்கும் அதிகமான புலம்பெயர்ந்த செர்பியர்கள் உள்ளனர், இருப்பினும் சில ஆதாரங்கள் அந்த எண்ணிக்கையை 4 மில்லியனாகக் கொண்டுள்ளன.\n\nSection::::விளையாட்டு.\nசெர்பியர்கள் தங்கள் விளையாட்டு சாதனைகளுக்கு புகழ் பெற்றவர்கள், மேலும் பல திறமையான விளையாட்டு வீரர்களை உருவாக்கியுள்ளனர். பல ஆண்டுகளாக, செர்பியா சர்வதேச அளவில் புகழ்பெற்ற பல கால்பந்து வீரர்களான டிராகன் டியாஜிக் ( 1968 ஆம் ஆண்டின் ஐரோப்பிய கால்பந்து வீரர் மூன்றாம் இடம்) . டீஜன் ஸ்டான்கோவிக் , நெமஞ்சா விடியிக், பிரானிஸ்லாவ் இவனோவிக் மற்றும் நெமஞ்சா மேட்டிக் போன்றவர்கள். செர்பியா உலகின் மிகப்பெரிய கால்பந்து வீரர்களை ஏற்றுமதி செய்யும் நாடுகளில் ஒன்றாக புகழ் பெற்றது.\n"}
{"id": "460782", "url": "https://ta.wikipedia.org/wiki?curid=460782", "title": "நிர்மோகி அகாரா", "text": "நிர்மோகி அகாரா\n\nநிர்மோகி அகாரா (Nirmohi Akhara) (English: \"Group without Attachment\") இந்து சமயத்தின் வைணவப் பிரிவின் துறவியர் அமைப்பாகும். நிர்மோகி அகாரா அமைப்பை கிபி 14-ஆம் நூற்றாண்டில் யோகி ராமானந்தர் நிறுவினார். இது அனைத்திந்திய சாதுக்கள் கூட்டமைப்பில் உள்ள 24 துறவியர் அமைப்புகளில் ஒன்றாகும்.\n\nSection::::அயோத்தி பிரச்சினை.\n1949-இல் நிர்மோகி அகாரா துறவியர் அமைப்பினர் ராம ஜென்ம பூமியில் உள்ள\nபாபர் மசூதியில் குழந்தை இராமர் திருவுருவச் சிலையை நிறுவி வழிபட்டனர். \n\nSection::::தொடுத்த வழக்குகள்.\nநிர்மோகி அகாராவினர் ராம ஜென்ம பூமியில் இருந்த இந்துக் கோயில் பகுதி மீது 16-ஆம் நூற்றாண்டில் பாபர் மசூதி கட்டப்பட்டுள்ளதும், எனவே அவ்வளாகத்தில் இராமர் கோயிலில் கட்டி தொடர்ந்து இந்துக்கள் வழிபாடு நடத்த கோயில் கட்ட அனுமதிக்க வேண்டும் என்று 1885-இல் அயோத்தி நீதிமன்றத்தில் வழக்கு தொடர்ந்தது. இரு சமயங்களின் வழிபாட்டிடங்கள், அருகருகில் இருப்பினை பொது அமைதிக்கு குந்தகம் விளையும் எனக் கூறி நிர்மோகி அகாராவின் கோரிக்கையை அயோத்தி நீதிமன்றம் ஏற்கவில்லை.\n\nஅயோத்தி சிக்கலில் உள்ள பாபர் மசூதி வளாகத்தில் இராமர் சிலை நிறுவி வழிபாடு நடத்தக் கோரி 1989-இல் உத்தரப் பிரதேச அரசு மீது வழக்கு தொடர்ந்தது.\n\nஅலகாபாத் உயர் நீதிமன்றத்தின் மூன்று நீதிபதிகள் அடங்கிய அமர்வு, 30 செப்டம்பர் 2010 அன்று அயோத்தி பிரச்சினையில் தீர்ப்பு வழங்கியது. தீர்ப்பில் பிரச்சினைக்குரிய 2.77 ஏக்கர் நிலத்தை மூன்றாக பிரித்து மனுதாரர்களான ராம் லல்லா, நிர்மோகி அகாரா மற்றும் சுன்னி வக்ஃப் வாரியத்துக்கு சரிசமமாக பிரித்து தீர்ப்பளித்தது.. \n\nஇத்தீர்ப்பினை எதிர்த்து நிர்மோகி அகாரா அமைப்பினர், பிரச்சினைக்குரிய மொத்த இடத்தையும் தங்களுக்கே வழங்க வேண்டும் என இந்திய உச்ச நீதிமன்றத்தில் மேல் முறையீடு செய்தனர். 09 நவம்பர் 2019 அன்று உச்ச நீதிமன்றத்தின் ஐந்து நீதிபதிகள் கொண்ட அமர்வு, ஒருமனதாக, பிரச்சனைக்குரிய 2.77 ஏக்கர் நிலம் எந்த அமைப்புக்கும் சொந்தம் இல்லை என்றும், இந்திய அரசுக்கு மட்டுமே உரியது என்றும், இந்திய அரசு ஒரு இந்து சமய அமைப்பிடம் இந்நிலத்தை வழங்கி இராமர் கோயிலைக் கட்டிக் கொள்ளலாம் என்றும், இசுலாமியர்களுக்கு மசூதி கட்டிக் கொள்ள அரசு அயோத்தியில் 5 ஏக்கர் நிலம் ஒதுக்கித் தரவேண்டும் எனத் தீர்ப்பு வழங்கியது.\n\n"}
{"id": "460787", "url": "https://ta.wikipedia.org/wiki?curid=460787", "title": "நேசமணிக்காக வேண்டிக் கொள்ளவும்", "text": "நேசமணிக்காக வேண்டிக் கொள்ளவும்\n\nநேசமணிக்காக வேண்டிக் கொள்ளவும் , (ஆங்கிலம் : Pray for Nesamani ) , மே 2019 இல் சமூக ஊடக தளங்களில் பிரபலமடையத் தொடங்கிய ஒரு இணையச் சுட்டனைக் குறிக்கும் .இது 2001 ஆம் ஆண்டு வெளிவந்த தமிழ் மொழி நகைச்சுவைப் படமான பிரண்ட்ஸில் நடிகர் வடிவேலு நடித்த கதாபாத்திரத்தை அடிப்படையாகக் கொண்டது. நடிகர் வடிவேலுவின் படம் பொதித்த சுட்டனைக் கொண்டு , #Pray_for_Nesamani என்னும் ஹேஸ்டேக்(hashtag) மூலம் இணையத்தில் மிக விரைவாக பரவியது .இந்திய அளவில் , அந்த வாரத்தில் , டுவிட்டரில் , முதல் இடத்தில் இருந்த #ModiSarkar2 என்னும் சுட்டனைப் பின்னுக்கித் தள்ளி முதல் இடம் பெற்றது .\n"}
{"id": "460796", "url": "https://ta.wikipedia.org/wiki?curid=460796", "title": "பின்தொடர்தல் (துடுப்பாட்டம்)", "text": "பின்தொடர்தல் (துடுப்பாட்டம்)\n\nதேர்வுத் துடுப்பாட்டத்தில் இரண்டாவதாக மட்டையாடும் அணி, முதலில் மட்டையாடிய அணியை விட கணிசமான அளவு குறைவான ஓட்டங்களை எடுத்தால் அந்த அணி பின்தொடர வேண்டிய கட்டாயத்திற்கு தள்ளப்படும்: அதாவது தனது முதல் ஆட்டப் பகுதிக்குப் பிறகு உடனடியாக தனது இரண்டாவது ஆட்டப்பகுதியையும் தொடர்ந்து ஆட வேண்டிய கட்டாயம் ஏற்படும். முதலில் மட்டையாடிய அணியின் தலைவர் விரும்பினால் எதிரணியின் மீது பின்தொடர்தலைச் செயல்படுத்த இயலும்; இல்லையென்றால் போட்டி வழமையான வரிசையில் நடைபெறும். பின்தொடர்தலின் மூலம் ஒரு போட்டியில் வெற்றி/தோல்வியற்ற முடிவு ஏற்படுவதற்கான வாய்ப்பு குறைகிறது. \nSection::::எடுத்துக்காட்டு.\n2017ஆம் ஆண்டு இந்தியத் துடுப்பாட்ட அணியின் இலங்கைச் சுற்றுப்பயணத்தின் போது நடைபெற்ற இரண்டாவது தேர்வுப் போட்டியில், நாணயச்சுழற்சியில் வென்ற இந்திய அணி முதலில் மட்டையாடியது. அதன்பிறகு மட்டையாடிய இலங்கை அணி, இந்திய அணியின் ஓட்டங்களை விட கணிசமான அளவில் குறைந்த ஓட்டங்களை எடுத்த நிலையில் ஆட்டமிழந்தது. எனவே இந்திய அணித்தலைவர் விராட் கோலி இலங்கை அணியின் மீது பின்தொடர்தல் முறையைச் செயல்படுத்தினார். அதன்படி இலங்கை அணி தனது இரண்டாவது ஆட்டப்பகுதியை விளையாடியது. அப்போட்டியில் இந்திய அணி ஒரு ஆட்டப்பகுதி மற்றும் 53 ஓட்டங்களால் வெற்றி பெற்றது. \n\n\nஅதே தொடரின் முதல் போட்டியில் இலங்கை அணிக்கு பின்தொடர்தல் நிலை ஏற்பட்டது. அப்போது விராட் கோலிக்கு பின்தொடர்தலைச் செயல்படுத்தும் உரிமை இருந்தும் அதைச் செயல்படுத்த மறுத்துவிட்டார். எனவே வழமையான வரிசையில் போட்டி நடைபெற்றது. அதில் இந்திய அணி 304 ஓட்டங்களால் வெற்றி பெற்றது. \n\n\nSection::::குறைந்தபட்ச முன்னணி.\nதுடுப்பாட்ட விதிகளின் விதி 14 ஒரு அணியின் மீது தொடர்தலைச் செயல்படுத்த போட்டியின் நீளத்தை கருத்தில் கொள்கிறது. \n\n\nஒரு போட்டியின் தொடக்கமானது ஒன்று அல்லது அதற்கு மேற்பட்ட நாட்களுக்கு தாமதமாகும்போது, (எ.கா. மோசமான வானிலை காரணமாக) பின்தொடர்தலைச் செயல்படுத்தத் தேவையான ஓட்டங்களின் முன்னணி அதற்கேற்பக் குறைக்கப்படுகிறது. \n"}
{"id": "460804", "url": "https://ta.wikipedia.org/wiki?curid=460804", "title": "கஸ்வின் மாகாணம்", "text": "கஸ்வின் மாகாணம்\n\nகஸ்வின் மாகாணம் (\"Qazvin Province\", பாரசீக மொழி : استان قزوین‎, Ostān-e Qazvīn) என்பது ஈரானின் 31 மாகாணங்களில் ஒன்றாகும். இது நாட்டின் வடமேற்கில் உள்ளது. அதன் தலைநகராக காஸ்வின் நகரம் உள்ளது. தெஹ்ரான் மாகாணத்தின் ஒரு பகுதியை பிரித்து 1993 ஆம் ஆண்டில் இந்த மாகாணம் உருவாக்கப்பட்டது. கஸ்வின் மாகாணத்தின் மாவட்டங்களாக காஸ்வின் கவுண்டி, தாகெஸ்தான் கவுண்டி, அபேக் கவுண்டி, புயின் ஸஹ்ரா கவுண்டி, மொபராகே கவுண்டி, அல்போர்ஸ் கவுண்டி மற்றும் அவாஜ் கவுண்டி ஆகியவை உள்ளன. இந்த மாகாணத்தின் பெரிய நகரங்களாக கஸ்வின், தாகெஸ்தான், அபேக், அல்வாண்ட், ஈரான், பிடெஸ்தான், மொபராகே, முகமதியே மற்றும் எக்பாலியே ஆகியவை உள்ளன.\n\n2014 ஜூன் 22, அன்று ஒருங்கிணைப்பு மற்றும் மேம்பாட்டு நோக்கங்களுக்காக ஈரானின் மாகாணங்களை ஐந்து பகுதிகளாகப் பிரித்ததன் பின்னர் இந்த மாகாணம் பகுதி ஒன்றின் ஒரு பகுதியாக உள்ளது.\n\n2011 ஆம் ஆண்டு மக்கள் தொகை கணக்கெடுப்பின்படி இந்த மாகாணத்தில் 1.2 மில்லியன் மக்கள் வாழ்ந்தனர். அவர்களில் 68.05% பேர் நகரங்களிலும், 31.95% கிராமங்களிலும் வாழ்பவர்களாவர். பெண்கள் மற்றும் ஆண்களின் விகிதமானது 50.7 மற்றும் 49.3% ஆகும். மாகாண மக்களில் 99.61% பேர் முஸ்லிம்கள், மீதமுள்ளவர்களில் 0.39% பேர் பிற மதங்களைச் சேர்ந்தவர்கள். கல்வியறிவு விகிதம் 82% க்கும் அதிகமாக உள்ளது. இந்த மாகாணம் கல்வியறிவில் ஈரானில் ஏழாவது இடத்தை வகிக்கிறது.\n\nSection::::புவியியல், காலநிலை மற்றும் மக்கள்.\nஇந்த மாகாணமானது 15821 சதுர கிலோமீட்டர் பரப்பளவு கொண்டது. இது கிரீன்விச் நெடுவரைக் கோட்டுக்கு கிழக்கே 48-45 முதல் 50-50 வரையிலும், பூமத்திய ரேகையின் 35–37 முதல் 36-45 வரையிலான வடக்கு அட்சரேகையிலும் உள்ளது. இந்த மாகாணம் வடக்கே மாசாந்தரான் மாகாணம் மற்றும் கீலான் மாகாணம், மேற்கில் ஹமேடன் மாகாணம் மற்றும் சஞ்சன் மாகாணம், தெற்கில் மர்கசி மாகாணம் மற்றும் கிழக்கில் தெஹ்ரான் மாகாணம் போன்ற மாகாணங்களை எல்லைகளாக கொண்டுள்ளது. இந்த மாகாணத்தின் புகழ்பெற்ற மலைகளாக சியாலன், ஷா அல்போர்ஸ், காஷ்சால், செபித்கோத், ஷோஜீ தின், அலெஹ்தரே, ரமண்ட், ஆக் டாக், கராகான், சாரிதாக், சொல்தான் பார், மற்றும் சியோகல் போன்ற மலைகள் உள்ளன. இதில் 4175 மீ உயரமுள்ள சியாலன் மற்றும் 4056 மீட்டர் உயரமுள்ள ஷா ஆல்போர்ஸ் ஆகிய மலைகள் மிக உயர்ந்தவை. இந்த மலைகள் அனைத்தும் அல்போர்சு மலைத்தொடரின் நடுத் தொடர் பகுதிகளுக்கு உட்பட்டவை. மாகாணத்தின் மிகுந்த தாழ் நிலப்பகுதியானது தரோம் ஈ சோஃப்ளாவில் உள்ளது.\n\nமாகாணத்தின் வடக்கு பகுதிகளின் காலநிலையானது குளிர்காலத்தில் குளிர் மிகுந்ததாகவும், பனி பொழியக்கூடியதாகவும், கோடைகாலத்தில் மிதமான வெப்பம் கொண்ட காலநிலை நிலவக்கூடியதாக இருக்கும். மாகாணத்தின் தெற்கு பகுதிகளின் காலநிலையானது ஒப்பீட்டளவில் குளிர்காலத்தில் குளிர்ந்தும் மற்றும் கோடைக்காத்தில் லேசான வெப்ப நிலையைக் கொண்டதாக இருக்கும்.\n\nமாகாணத்தின் பெரும்பான்மையான மக்களும், கஸ்வின் நகர மக்களும் பாரசீக மற்றும் காஸ்வின் மக்களாவர். இங்கு முக்கியமாக பேசப்படும் மொழியானது கஸ்வினி உச்சரிப்புடன்கூடிய பாரசீக மொழி ஆகும். மேலும் பிற சிறுபான்மை மொழிகளான அஸெரி, டாடி, குர்திஷ், லூரி மற்றும் ரோமானி ஆகியவையும் பேசப்படுகின்றன.\n\n"}
{"id": "460806", "url": "https://ta.wikipedia.org/wiki?curid=460806", "title": "ருடானா அருங்காட்சியகம், பாலி", "text": "ருடானா அருங்காட்சியகம், பாலி\n\nருடானா அருங்காட்சியகம் (Museum Rudana) அல்லது ருடானா கலை அருங்காட்சியகம் இந்தோனேஷியாவில் பாலியில் ஜியான்யார் பகுதியில் பெலியடான் என்னுமிடத்தில் உள்ள அருங்காட்சியகம் ஆகும். இந்த அருங்காட்சியகம் நியோமன் ருதானா என்பவரால் திரி ஹிதா கரணாவின் பாலி மனிதநேய தத்துவத்தின் கருத்தின் அடிப்படையில் கட்டப்பட்டது, இந்த அருங்காட்சியகத்தில் கலையானது கலை பொதுமக்களின் நல்வாழ்வுக்கு பங்களிப்பு ஆற்றுகிறது.\n\nSection::::வரலாறு.\n500 சதுர மீட்டர் கட்டிடம் பரப்பளவுள்ள நிலத்தில் கட்டப்பட்டது. இந்த அருங்காட்சியகத்திற்கான அடிக்கல் எனப்படும் மூலக்கல் 22 டிசம்பர் 1990 ஆம் நாளன்று நாட்டப்பட்டது.   \n\n\"இந்தோனேசிய சுதந்திரத்தின் 50 வது ஆண்டுவிழாவையொட்டி,\" அதனை நினைவுகூரும் ஒரு பகுதியாக 11 ஆகஸ்ட் 1995 ஆம் நாளன்று விழா நடத்தப்பட்டது. இந்த அருங்காட்சியகத்தை ஜனாதிபதி சுஹார்ட்டோ 26 டிசம்பர் 1995 ஆம் நாளன்று அதிகாரப்பூர்வமாகத் திறந்து வைத்தார்.\n\nநியோமன் ருடானா இந்த கட்டிடத்தை மூன்று மாடி உயர அளவிற்கு கட்டியுள்ளார். பாலினீஸ் கட்டிடக்கலைப் பாணியுடன் தத்துவ கலைப்பொருட்களைப் பயன்படுத்தி இந்த கட்டடத்தை வடிவமைத்துள்ளார்.  \"ட்ரை அங்கா\" என்பது ஒரு மனித உடலின் மூன்று பாகங்களாகும். அவை தலை, தண்டு எனப்படுகின்ற மத்தியப்பகுதி மற்றும் கால்கள் ஆகியவையாகும். அதைப்போலவே \"ட்ரை மங்களா\" கலவை3 பிரிவுகளைக் கொண்டு அமைந்ததாகும். அதில் உள் பிரிவு, நடுத்தரப் பிரிவு மற்றும் வெளிப்புற பிரிவு என்ற மூன்று பிரிவுகள் உள்ளன. \"ட்ரை லோகா\" என்பது பிரபஞ்சத்தின் கருத்தினைக் குறிக்கும். அது மூன்று நிலையில் பாதாள உலகம், இடையில் உள்ள உலகம், மேல் உள்ள உலகம் என்று மூன்று வகைப்படும்.\n\nஅருங்காட்சியகத்தின் வெளிப்புற சுவர்கள் இந்தோனேசியாவின் தேசியக் கொடியைப் பிரதிபலிக்கும் வகையில் அமைந்துள்ளன. அதில் சிவப்பு மற்றும் வெள்ளை நிறங்கள் காணப்படுகின்றன. சிவப்பு பகுதி சிவப்பு செங்கற்களால் ஆனது மற்றும் வெள்ளை மணற்கற்களால் ஆனது.\n\nSection::::சேகரிப்புகள்.\nஇந்தோனேசியாவின் பல்வேறு கலைஞர்களால் உருவாக்கப்பட்ட 400 க்கும் மேற்பட்ட நுண்கலை மற்றும் சிற்பங்கள் ருடானா அருங்காட்சியகத்தில் காட்சிப்படுத்தப்பட்டுள்ளத. பாணியின் அடிப்படையிலும், தத்துவத்தின் அடிப்படையிலும் இந்த ஓவியங்கள் நேர்த்தியாக அமைக்கப்பட்டுள்ளன.\n\nமுதல் மற்றும் இரண்டாவது மாடியில், நவீன இந்தோனேஷியக் கலைஞர்களின் படைப்புகள் காட்சிப்படுத்தப்பட்டுள்ளன. அவற்றில் அபியாண்டி, பாசுகி அப்துல்லா, ஸ்ரீகாடி சோடர்சோனோ (சிறந்த போரோபுதூர் தொடர் ஓவியங்களுக்காகப் புகழ் பெற்றவர்), நியோமோன் குணர்சா மற்றும் மேட் வியன்டா ஆகியோரின் படைப்புகள் உள்ளன. பிந்தைய நவீன இந்தோனேஷியன் கலைஞர்களான போன்ற படைப்புகளை நியோமோன் எரவான் மற்றும் மேட் புதியானா ஆகியோரின் படைப்புகளும் அங்கு உள்ளன. இந்த அருங்காட்சியகத்தில் இந்தோனேஷியாவில் பாலியில் உள்ள பேஷாக், பிரம்பனன் மற்றும் மத்திய ஜாவாவில் உள்ள கோவில்களைச் சித்தரிக்கின்ற ஓவியங்கள் காட்சிப்படுத்தப்பட்டுள்ளன.\n\nமூன்றாவது மாடியில் உபுத் மற்றும் பௌதான் ஆகிய பகுதிகளைச் சேர்ந்த பாரம்பரிய பாலியக் கலைஞர்களின் பாரம்பரிய படைப்புகள் காட்சிப்படுத்தப்பட்டுள்ளன. முதுநிலை அவற்றுள் முதலாம் கஸ்டி நியோமான் லெம்பேட் மற்றும் முதலாம் கஸ்டி கிடட் கோபோட் ஆகியோரின் படைப்புகளும் அடங்கும்.\n\nமேலும் இந்த அருங்காட்சியகத்தில் பாலியில் வசிக்கின்ற வெளிநாட்டுக் கலைஞர்களான டான் அன்டோனியோ பிளாங்கோ (ஸ்பெயின்), யூரி கோர்பச்சேவ் (ரஷ்யா), ஜாபர் இஸ்லா (குவைத்) மற்றும் ஐயாமா தடாயுகி (ஜப்பான்) உள்ளிட்டவர்களின் படைப்புகளும் காட்சியில் உள்ளன.\n\nSection::::கண்காட்சிகள்.\nருடானா அருங்காட்சியகம் வெளிநாடுகளில் கண்காட்சிகளை நடத்தியுள்ளது. 1997 மற்றும் 1998 ஆம் ஆண்டுகளில், இந்தோனேசியா 1997 ஆசிய நிதி நெருக்கடியால் பாதிக்கப்பட்டுள்ள நேரத்தில் அது குவைத்திலுள்ள குவைத் நகரம் மற்றும் இத்தாலியில் ரோம் நகரம் ஆகிய இடங்களில் 2000 ஆம் ஆண்டில் கண்காட்சிகளை நடத்தியது, அங்கு நடத்தப்பட்ட கண்காட்சியின்போது நியோமன் \"ருடானாவுக்கு லால்பெரோ டெல்'மனிதா (மனித மரத்தின் மரம்)\" விருது இத்தாலிய அரசாங்கத்தால் வழங்கப்பட்டது.\n\nவழக்கமான கண்காட்சிகள் தொடர்ந்து ஒவ்வொரு ஆண்டும் பல முறை நடத்தப்படுகின்றன, ஆகஸ்ட் மாதத்தில் அதன் ஆண்டு விழாவின் நினைவுபடுத்துகின்ற வகையில் மிகப்பெரிய நிகழ்ச்சிகள் நடைபெறுகின்றன. 1999 ஆம் ஆண்டில் நடைபெற்ற 4 ஆவது ஆண்டு விழா நிகழ்ச்சியின்போதும், 2004 ஆம் ஆண்டில் நடைபெற்ற 8 ஆவது ஆண்டு விழா நிகழ்ச்சியின்போதும் இந்தோனேசிய கலைகளின் வளர்ச்சிக்காக தங்கள் படைப்புகளை அர்ப்பணித்த சக கலைஞர்களுக்கு \"தி க்ஸாட்ரியா சேனி விருதுகள்\" வழங்கப்பட்டன.\n\n\n"}
{"id": "460812", "url": "https://ta.wikipedia.org/wiki?curid=460812", "title": "வல்லூர் அனல் மின் நிலையம்", "text": "வல்லூர் அனல் மின் நிலையம்\n\nவல்லூர் அனல் மின் நிலையம் (Vallur Thermal Power Station) இந்தியாவில் சென்னைக்கு அருகில் உள்ள திருவள்ளூர் மாவட்டம், அத்திப்பட்டு புதுநகரில் அமைந்துள்ள அனல் மின் நிலையம் ஆகும். இந்த மின் உலையானது, தேசிய அனல் மின் நிறுவனத்தால் இயக்கப்படும் நிறுவனம் ஆகும். இது தேசிய அனல் மின் நிறுவனம் மற்றும் தமிழ்நாடு மின்சார வாரியம் ஆகியோரின் கூட்டு முயற்சியாகும். இந்நிறுவனமானது 500 மெகாவாட் மின் உற்பத்தித் திறன் கொண்ட மூன்று அலகுகளைக் கொண்டுள்ளது.\n\n2014 ஆம் ஆண்டு சனவரி மாதத்தில் இந்த அனல் மின் நிலையத்தில இருந்த அலகுகள் 24.09 மில்லியன் யூனிட்கள் மின்சாரத்தை உற்பத்தி செய்து ஒரு சாதனை அளவை எட்டின. இந்தத் திட்டம் நாளொன்றுக்கு ஏறத்தாழ 24 மில்லியன் யூனிட்கள் மின்சாரத்தை மின் பகிர்மான கட்டமைக்குத் தயாரித்துத் தருகின்றது. இத்திட்டத்தால் அதிகமாகப் பயன்பெறும் மாநிலம் தமிழ்நாடு ஆகும். அதாவது மொத்த உற்பத்தியில் 75 விழுக்காடு மின்சாரமானது தமிழ்நாட்டிற்கே வழங்கப்படுகிறது. எஞ்சியுள்ள மின்சாரமானது ஆந்திரப் பிரதேசம், கருநாடகம், கேரளம் மற்றும் புதுச்சேரி ஆகிய மாநிலங்களுக்கும் பகிர்ந்தளிக்கப்படுகிறது.\n\nஇந்த மின் உலையானது 4.62  மெட்ரிக் டன் நிலக்கரியை ஓராண்டிற்கு உற்பத்திக்காக எடுத்துக் கொள்கிறது. இந்த உலைக்கான நிலக்கரியானது ஒடிசாவிலிருந்து கப்பல் மூலமாகஎண்ணூர் துறைமுகத்திற்கு கொண்டு வரப்படுகிறது. அங்கிருந்து சுமை நகர்த்தும் சாதனக் குழாய்கள் மூலமாகக் கொண்டு வரப்படுகிறது.\n\nSection::::அமைவிடம்.\nஇந்த அனல் மின் நிலையமானது எண்ணூர் சிறுகுடா அத்திப்பட்டு புதுநகர் தொடருந்து நிலையம், எண்ணூர் துறைமுகத்தின் தென்மேற்குப் பகுதி ஆகிய பகுதிகளுக்கிடையிலான முக்கோண வடிவிலான நிலப்பகுதியில் அமைந்துள்ளது.\n\nSection::::கட்டுமானம்.\nஇந்த ஆலை மெகா மின் திட்டக் கொள்கையின் கீழ் நிறுவப்பட்டது. முந்தைய தமிழ்நாடு மின்சார வாரியம் மற்றும் தேசிய அனல் மின் நிறுவனம் இவற்றின் கூட்டு முயற்சியில் தேசிய அனல் மின் நிலையம் தமிழ்நாடு எரிசக்தி நிறுவனம் லிமிடெட் அமைக்கப்பட்டது. 2007 ஆம் ஆண்டு செப்டம்பர் 5 ஆம் நாள் வல்லூர் அனல் மின் உலைக்கு அடிக்கல் நாட்டப்பட்டது. இந்த நிறுவனத்தின் உத்தேச கட்டுமான மதிப்பு இந்திய ரூபாயில் 80 பில்லியன்களாகும். 2007 ஆம் ஆண்டு ஆகத்து 13 இல் மாநிலத்தில் இயங்கிக் கொண்டிருக்கும் மின் சாதன தயாரிப்பாளர்களில் ஒன்றான பாரத மிகுமின் நிறுவனமானது முதல் நிலை உலை கட்டுமானத்திற்கான மின்னாக்கிகள் மற்றும் சுழலிகள் வழங்குவதற்காக இந்திய ரூபாயில் 19,900 மில்லியன் ரூபாய்கள் வழங்கப்பட்டது.\n\nஇந்த திட்டப்பணியானது இரண்டு கட்டங்களாக மேற்கொள்ளப்பட்டது: நிலை ஒன்றானது 500 மெகாவாட் அலகுகள் உற்பத்திக்கான அலகினை இந்திய ரூபாய் 54 பில்லியனிலும் மற்றும் நிலை இரண்டானது 500 மெகாவாட் உற்பத்திக்கான அலகானது இந்திய ரூபாயில் 30 பில்லியன் தொகையிலும் கட்டப்பட்டது. இந்த உலையானது 2010 ஆம் ஆண்டில் இயங்கும் என எதிர்பார்க்கப்பட்டது. ஆனால், பாரத மிகு மின் நிறுவனத்தால் கட்டப்பட்ட நிலக்கரியைக் கையாளும் வசதிகளை நிறுவுவதில் ஏற்பட்ட தாமதத்தால் இது தாமதமானது. கொதிகலனானது 2009 ஆம் ஆண்டு ஜனவரி 5 ஆம் நாள் நிறுவப்பட்டது. அலகு 1 இற்கான 216 டன் கொதிகலனானது ஜுன் 2010 இல் நிறுவப்பட்டது. இந்த அலகு மார்ச் 2012 இல் ஆய்விடப்பட்டது. ஆனால், இதன் முழுத்திறனுடன் இயங்குவது நிலக்கரியைக் கையாள்வதில் உள்ள சிக்கல்களால் மேலும் தாமதமானது. அலகு 2 இன் சார்பற்ற வேலைகள் 2010 இல் தொடங்கியது. முதல், இரண்டாவது மற்றும் மூன்றாவது அலகுகள் முறையே 9 மார்ச் 2012, 26 பிப்ரவரி 2013 மற்றும் 28 பிப்ரவரி 2014 அன்று மின் பகிர்மான கட்டமைப்புடன் ஒத்திசைவாக்கப்பட்டன.\n\nசெப்டம்பர் 2009 இல், வல்லூருக்கான அனல் மின் நிலையத்திற்கான அலகுகளை வழங்குவதற்கான 130 மில்லியன் ரூபாய் ஒப்பந்தம் பாரத மிகுமின் நிறுவனத்திற்கு வழங்கப்பட்டது. இதன்படி, பாரத மிகு மின் நிறுவனம் நீராவி மின்னாக்கி மற்றும் நீராவி விசையாழி தொகுப்புகளை வழங்கி அவற்றை நிறுவியது. நீராவி மின்னாக்கிகள், சுழலி மின்னாக்கிகள், நிலை மின்னியல் கவர்ச்சி விசை வீழ்படிவாக்கிகள் மற்றும் அதனுடன் தொடர்புடைய துணைக்கருவிகள், மற்றும் கட்டுப்பாட்டுக் கருவிகள், அமைப்புகளின் வடிவமைப்பு, பொறியியல் உற்பத்தி, வழங்கல், கருவிமயமாக்கல் அமைப்புகள் ஆகியவற்றை நிறுவுவதற்கும் அவற்றை ஆய்வு செய்வதற்கும் பாரத மிகு மின் நிறுவனமே பொறுப்பேற்றுள்ளது.\n"}
{"id": "460817", "url": "https://ta.wikipedia.org/wiki?curid=460817", "title": "கத்தே மாகாணம்", "text": "கத்தே மாகாணம்\n\nகத்தே மாகாணம் (ஆங்கிலம்: Hatey) தெற்கு துருக்கியின், கிழக்கு மத்திய தரைக்கடல் பகுதியில் அமைந்துள்ள ஒரு மாகாணமாகும் . இதன் நிர்வாக தலைநகரம் அந்தியோகியா, மற்றும் மாகாணத்தின் மற்ற முக்கிய துறைமுக நகரம் அலெக்சாண்ட்ரெத்தா ஆகும். இது சிரியாவின் தெற்கு மற்றும் கிழக்கிலும், துருக்கிய மாகாணங்களான அதானா மற்றும் உசுமானியாவின் வடக்கிலும் உள்ளது.\n\nமுதலாம் உலகப் போருக்குப் பின்னர் உதுமானிய பேரரசில் இருந்து சிரியா சுதந்திரம் அடைந்ததைத் தொடர்ந்து பல ஆண்டுகளில் சிரியா இதன் மீதான இறையாண்மையை சொண்டுள்ளது. இரு நாடுகளும் பிரதேசத்தின் மீதான தகராறில் பொதுவாக அமைதியாக இருந்தபோதிலும், சிரியா ஒருபோதும் அதற்கான உரிமையை கைவிடவில்லை.\n\nSection::::வரலாறு.\nஆரம்பகால வெண்கல யுகத்திலிருந்தே கத்தே அக்காடியப் பேரரசின் ஒரு பகுதியாக இருந்தது, பின்னர் யம்காத்தின் அமோரிட்டு இராச்சியத்தின் பகுதியாக இருந்தது. பின்னர், அது மித்தானிய பேரரசின் பகுதியாக மாறியது , பின்னர் அடுத்தடுத்து இட்டைட்டு பேரரசால் ஆளப்பட்டு வந்தது.\n\nபின்னர் அந்த பகுதி அசிரியர்களின் கட்டுப்பாட்டிற்குள் வந்தது ( உரராத்துவின் சிறு ஆக்கிரமிப்பு தவிர), பின்னர் பெர்சியர்கள் இதை ஆண்டு வந்துள்ளனர் இப்பகுதி செலூக்கிய பேரரசின் ஆட்சி மையமாக இருந்தது, இது சிரிய தெத்ரபோலிசின் நான்கு கிரேக்க நகரங்களுக்கு (அந்தியோகியா, செலியுசியா பியரியா, அபாமியா மற்றும் இலாவோடிசியா ) சொந்தமானது. கிமு 64 முதல் அந்தியோகியா நகரம் உரோமானியப் பேரரசின் முக்கியமான பிராந்திய மையமாக மாறியது.\n\n638 இல் ராசிதுன் கலிபாவால் இந்த பகுதி கைப்பற்ற்றப்பட்டது, பின்னர் உமையா மற்றும் அப்பாசிய அரபு வம்சங்களின் கட்டுப்பாட்டின் கீழ் வந்தது. 11 ஆம் நூற்றாண்டு முதல், இசிடைைட்டுகளின் ஆட்சிக்குப் பின்னர் இப்பகுதி அலெப்போ- அடிப்படையிலான கம்தானித்களால் கட்டுப்படுத்தப்பட்டது. 969 ஆம் ஆண்டில் அந்தியோகியா நகரம் பைசாந்தியப் பேரரசால் மீண்டும் கைப்பற்றப்பட்டது. இதை 1078 இல் பைசாந்திய அரசர் பிலரெத்தோசு பிராச்சமியோசு கைப்பற்றினார். அவர் அந்தியோகியா முதல் எடெசா வரை ஒரு அரசை நிறுவினார். இது 1084 இல் ரம் சுல்தான் முதலாம் சுலைமானால் கைப்பற்றப்பட்டது. இது 1086 இல் அலெப்போவின் சுல்தான் முதலாம் துத்துஷ் கைக்குச் சென்றது. 1098 ஆம் ஆண்டில் சிலுவைப்போர் கத்தேயைக் கைப்பற்றும் வரை செல்யூக் ஆட்சி 14 ஆண்டுகள் நீடித்தது, அது அந்தியோகியாவின் அரச மையமாக மாறியது. 1268 இல் மம்லூக் சிலுவை வீரர்கள் இதை கைப்பற்றினர்.\n\nSection::::துருக்கியின் கத்தே மாகாணம்.\n1939 ஜூன் 29 இல், நடத்தப்பட்ட ஒரு வாக்கெடுப்பைத் தொடர்ந்து, கத்தே ஒரு துருக்கிய மாகாணமாக மாறியது. இந்த வாக்கெடுப்பு \"போலியானது\" மற்றும் \"மோசடி\" என்று கூறப்பட்டது. துருக்கி பல்லாயிரக்கணக்கான துருக்கியர்களை வாக்கெடுப்புக்காக அலெக்சாண்தெரத்தாவுக்கு அனுப்பியது. இவர்கள் கத்தேயில் பிறந்த துருக்கியர்கள் அப்போது துருக்கியில் வேறு இடங்களில் வசித்து வந்தனர். 1937 மற்றும் 1938 ஆம் ஆண்டுகளில் துருக்கிய அரசாங்கம் அனைத்து அரசு ஊழியர்களின் பட்டியலை தயாரிக்கும்படி கேட்டுக்கொண்டது. பட்டியலிடப்பட்டவர்கள் பின்னர் குடிமக்களாக பதிவு செய்து வாக்களிக்க கத்தேவுக்கு அனுப்பப்பட்டனர்.\n\nSection::::நிலவியல்.\nசமமான அட்சரேகை மற்றும் தீர்க்கரேகைகளின் வடகிழக்கில் கத்தே பயணிக்கிறது. 46% நிலம் மலை, 33% சமவெளி மற்றும் 20% பீடபூமி மற்றும் மலைப்பகுதியும் அடங்கும். சில கனிமங்கள் உள்ளன, இசுகெண்தெரூன் துருக்கியின் மிகப்பெரிய இரும்பு மற்றும் எஃகு ஆலைக்கு சொந்தமானது, மற்றும் இயேலாடா மாவட்டம் \"ரோஸ் ஆஃப்\" கத்தே என்ற வண்ணமயமான பளிங்கை உருவாக்குகிறது.\n\nSection::::காலநிலை.\nகத்தே ஒரு மத்திய தரைக்கடல் காலநிலையைக் கொண்டுள்ளது, இது மிகவும் வெப்பமான, நீண்ட மற்றும் வறண்ட கோடைகாலங்களை குளிர்ந்த மழைக்காலங்களைக் கொண்டுள்ளது. உள்நாட்டிலுள்ள மலைப் பகுதிகள் கடற்கரையை விட வறண்டவை\n\nSection::::மக்கள்தொகை.\nஷியா இஸ்லாத்தின் அல்லது சுன்னி இசுலாத்தைச் சேர்ந்த பெரும்பான்மையான மக்கள் இஸ்லாத்தை பின்பற்றுகிறார்கள், ஆனால் சிரியா மரபுவழி, சிரியா கத்தோலிக்கர், மரோனைத், அந்தியோகியன் கிரேக்க மற்றும் ஆர்மீனிய சமூகங்கள் உட்பட பிற சிறுபான்மையினரும் உள்ளனர். பெரும்பாலான மத்தியதரைக் கடல் மாகாணங்களைப் போலல்லாமல், சமீபத்திய ஆண்டுகளில் துருக்கியின் பிற பகுதிகளிலிருந்து வெகுசன இடம் பெயர்வுகளை கத்தே எதிர் கொள்ளவில்லை, எனவே அதன் பாரம்பரிய கலாச்சாரத்தின் பெரும்பகுதியைப் பாதுகாத்து வருகிறது; எடுத்துக்காட்டாக, அரபு இன்னும் மாகாணத்தில் பரவலாக பேசப்படுகிறது.\n\nசிரிய உள்நாட்டுப் போரின்போது, மாகாணம் அகதிகளின் வருகையை அனுபவித்துள்ளது. உத்தியோகபூர்வ புள்ளிவிவரங்களின்படி, 21 ஏப்ரல் 2016 நிலவரப்படி, 408,000 சிரிய அகதிகள் மாகாணத்தில் வாழ்ந்தனர்.\n\nSection::::கல்வி.\nமுஸ்தபா கெமல் பல்கலைக்கழகம் துருக்கியின் புதிய மூன்றாம் நிலை நிறுவனங்களில் ஒன்றாகும், இது 1992 இல் இசுகெண்தெருன் மற்றும் அன்தாகியாவில் நிறுவப்பட்டது.\n\nSection::::போக்குவரத்து.\nஇந்த மாகாணத்தில் கத்தே விமான நிலையம் மற்றும் நகரங்களுக்கு இடையேயான பேருந்துகள் சேவை செய்கின்றன.\n"}
{"id": "460819", "url": "https://ta.wikipedia.org/wiki?curid=460819", "title": "பிரான்சுவா மன்சா", "text": "பிரான்சுவா மன்சா\n\nபிரான்சுவா மன்சா (\"François Mansart\", 23 சனவரி 1598 - 23 செப்டெம்பர் 1666) என்பவர் ஒரு பிரெஞ்சுக் கட்டிடக்கலைஞர். இவரே பிரான்சின் பரோக் கட்டிடக்கலையில் செந்நெறியியத்தை அறிமுகம் செய்தவராகக் கருதப்படுகின்றார். உயர் தரமான மெருகு, நயம், நேர்த்தி என்பவை பொருந்திய ஆக்கங்களை உருவாக்கிய இவரே 17 ஆம் நூற்றாண்டின் மிகச் சிறந்த பிரெஞ்சுக் கட்டிடக்கலைஞர் எனப் \"பிரித்தானிக்கா கலைக்களஞ்சியம்\" கூறுகின்றது.\n\nஇவரைப் பொதுவாக மன்சா எனவே அழைத்தனர். கட்டிடங்களில் இரண்டு வெவ்வேறு சரிவுகளைக் கொண்ட, நாற்புறம் சரிந்த கூரைகளை இவர் பயன்படுத்தினார். கூடிய சரிவு கொண்ட கூரைப் பகுதியில் சாளரங்களை அமைத்து, உயரமான கூரைப் பகுதிக்குக் கீழ், மக்கள் பயன்படுத்துவதற்கு உகந்த இடவசதிகளை உருவாக்கினார். இவ்வாறான கூரைகள் பின்னர் இவரது பெயரில், \"மன்சார்ட் கூரை\" (mansard roof) எனப் பெயர்பெற்றது. \n\nSection::::வாழ்க்கை.\nஇவரது தந்தையார் பாரிசில் தலைமைத் தச்சராகப் பணிபுரிந்தார். இவர் ஒரு கட்டிடக்கலைஞராகப் பயிற்சி பெற்றவர் அல்ல. இவர் ஒரு கற்கொத்தனாராகவும், சிற்பியாகவும் பயிற்சிபெற இவரது உறவினர்கள் உதவினர். நான்காம் என்றியின் ஆட்சிக் காலத்தில் மிகப் புகழ் பெற்ற கட்டிடக்கலைஞராக விளங்கிய சலோமோன் டி புரோசு என்பவரின் கலைக்கூடத்திலேயே இவர் கட்டிடக்கலை தொடர்பான திறன்களைப் பெற்றுக்கொண்டதாகக் கருதப்படுகின்றது.\n\n1620களில் இருந்து, ஒரு கட்டிடக்கலைஞராக இவரது திறமைக்காகவும், பாணிக்காகவும் இவர் பெரும் புகழ்பெற்று விளங்கினார். ஆனாலும், இவர் ஒரு பிடிவாதக்காரராகவும், கடும் செம்மைவாதியாகவும் மக்கள் இவரைப் பார்த்தனர். தான் விரும்பியபடி அமையாவிட்டால் கட்டிய கட்டிடங்களை இடித்துத் திரும்பவும் கட்டுபவர் எனக் கூறுகின்றனர். மன்சாவைப் பணிக்கமர்த்திக் கட்டிடங்களை அமைப்பது பெரும் செலவு பிடிக்கக்கூடியது என்பதால். பெரும் பணக்காரர்கள் மட்டுமே இவரைக் கொண்டு கட்டிடங்களை அமைப்பிக்கக் கூடியதாக இருந்தது. \n"}
{"id": "460821", "url": "https://ta.wikipedia.org/wiki?curid=460821", "title": "ஜுனாகாத் கோட்டை", "text": "ஜுனாகாத் கோட்டை\n\nஜுனாகாத் கோட்டை () இந்திய மாநிலமான ராஜஸ்தானில் உள்ள பிகானேரில் உள்ளது. இக்கோட்டை முன்னாளில் சிந்தாமணி என்று அழைக்கப்பட்டது. இருபதாம் நூற்றாண்டில், இக்கோட்டையில் வாழ்ந்த அரசு குடும்பத்தினர் லால்கட் அரண்மனைக்கு குடிபெயர்ந்த போது, இக்கோட்டைக்கு 'பழைய கோட்டை' என்று பொருள்படும் ஜுனாகாத் என்ற பெயர் ஏற்பட்டது. இராஜஸ்தான் மாநிலத்திலுள்ள பல கோட்டைகள் மலைமேல் கட்டப்பட்டவை. ஆனால், இக்கோட்டை சமதள நிலப்பரப்பில் கட்டப்பட்டது என்பது இங்கே குறிப்பிடத்தக்கது. தற்போதைய பிகானேர் நகரத்தின் வரலாற்றில் இக்கோட்டை முக்கிய பங்கைப் பெறுகிறது.\n\nபிகானேரின் ஆறாம் அரசரான ராஜா ராஜ் சிங் அவர்கள் இவ்வூரை 1571 முதல் 1611ஆம் ஆண்டு வரை ஆண்டார். அவரது அமைச்சரான கரண் சிங்கின் மேற்பார்வையில் இக்கோட்டை கட்டப்பட்டது. 1589ஆம் ஆண்டில் தொடங்கப்பட்ட கட்டிட வேலை, 1594ஆம் ஆண்டில் முடிக்கப்பட்டது. தற்போதைய பிகானேர் நகரத்தின் நடுவிலிருந்து 1.5 கி.மீ தொலைவில் இக்கட்டிடம் அமைந்துள்ளது. இக்கோட்டையின் இடிபாடுகள் லட்சுமி நாராயணன் கோயிலுக்கருகில் பாதுகாக்கப்படுகின்றன.\n\nபல முறை பல எதிரிகள் கைப்பற்ற முயன்றும் அவர்களின் ஆளுகைக்குள் இக்கோட்டை வரவில்லை. ஒரே ஒரு நாள் மட்டும் கம்ரான் மிர்சா என்ற மன்னரின் கட்டுப்பாட்டுக்குள் வந்தது. இவர் முகலாய மன்னரான பாபரின் இரண்டாவது மகன்.\n\nகிட்டத்தட்ட 5.28 ஹெக்டேர் பரப்பளவில் அமைந்துள்ள இக்கோட்டைக்குள் அரண்மனையும் கோயிலும் அமைந்துள்ளன. இக்கோட்டை பல்வேறு கட்டிடக்கலை நுணுக்கங்களை உள்ளடக்கியது.\n\nSection::::புவியியல்.\nஇக்கோட்டை ராஜஸ்தானின் பாலை நிலமான தார் பாலைவனத்தில் அமைந்துள்ளது. இக்கோட்டையின் வடமேற்கில் ஆரவல்லி மலைத்தொடர் சூழ்ந்துள்ளது. இக்கோட்டை அமைந்துள்ள பிகானேரும், ஜெய்சல்மேர், ஜோத்பூர் ஆகிய நகரங்களும் பாலவன நிலத்தில் அமைந்தவை.\n\nSection::::கோயில்கள்.\nகோட்டைக்குள் ஹரி மந்திர் உள்ளது. இக்கோயில் அரச குடும்பத்தினர் வழிபடுவதற்காகக் கட்டப்பட்டது. இங்கு விஜயதசமியும், கங்கவுர் திருவிழாவும், குடும்ப விழாக்களும் கொண்டாடி இருக்கின்றனர். தசரா விழாவின் போது, போர் ஆயுதங்களும் குதிரைகளும் வழிபடப்படுகின்றன. இக்கோயிலின் மூலவர் லட்சுமி நாராயணர் ஆவார். இங்கு இலட்சுமித் தாயார் உடன் பெருமாள் உறைகிறார்.\n\nஇங்குள்ள ரத்தன் பேஹரி கோயில் 1846ஆம் ஆண்டில் பிகானேர் அரச குடும்பத்தினரால் கட்டப்பட்டது. நாகர, முகலாய கட்டிடக்கலையின் நுணுக்கங்கள் இக்கோயிலில் காணப்படுகின்றன. இக்கோயில் மார்பிள் கற்களால் அமைக்கப்பட்டது. இங்கு கிருஷ்ணர் அருள்பாலிக்கிறார்.\n\nSection::::அரண்மனைகள்.\nகரண் மகால் கரண் சிங் என்பவரால் 1690ஆம் ஆண்டுவாக்கில் கட்டப்பட்டது. முகலாய அரசரான அவுரங்கசீப்பை வெற்றி பெற்றதன் அடையாளமாக இக்கோட்டையைக் கட்டினார். பொது மக்கள் கூடுவதற்காக அமைக்கப்பட்ட இம்மண்டபத்தை ஒட்டி, தோட்டமும் அமைக்கப்பட்டுள்ளது. இம்மண்டபத்தின் மாடங்கள் கற்களாலும் மரக்கட்டைகளாலும் வேலைப்பாடுகளுடன் செய்யப்பட்டன. பின்னர் வந்த அனூப் சிங், சூரத் சிங் போன்ற அரசர்கள் இம்மண்டபத்திற்கு வேலைப்பாடுகளுடன் கூடிய கண்ணாடித்துண்டுகளை அமைத்தனர். இவற்றில் சிவப்பு நிறத்திலும், தங்க நிறத்திலும் பூசப்பட்டன.\n\nபூல் மகால் இக்கோட்டையின் பழைமையான கட்டிடமாகும். பூ மண்டபம் என்று பொருள்படும் பெயரைக் கொன்டது \n\nஅனூப் மகால் என்ற மாடிக் கட்டிடம் அரச குடும்பத்தின் ஆட்சிக் கட்டிடமாக செயல்பட்டது. இங்கு மரத்தால் வேயப்பட்ட தளங்களும், கண்ணாடித் துண்டுகளால் செய்யப்பட்ட வேலைப்பாடுகளும் நிரம்பியுள்ளன. தங்கப் பூச்சு பெற்ற ஓவியங்களும் இங்கு வைக்கப்பட்டுள்ளன.\n\nசந்திர மகால் இக்கோட்டைக்குள் உள்ள வசதிமிக்க கட்டிடமாகும். இங்குள்ள கடவுள் சிலைகளும் ஓவியங்களும் தங்கப் பூச்சு பெற்றவை. விலைமதிப்பு மிக்க கற்களும் இவற்றில் பதிக்கப்பட்டுள்ளன. அரச குடும்பத்தினரின் படுக்கையறையில் கண்ணாடிகள் உள்ளே வருபவரை காணும்படி அமைக்கப்பட்டுள்ளன.\n\nகங்கா மகால், கங்கா சின் என்பவரால் இருபதாம் நூற்றாண்டில் கட்டப்பட்டது. இங்குள்ள அருங்காட்சியகத்தில் முதலாம் உலகப் போரில் பயன்படுத்தப்பட்ட போர்க்கருவிகள் வைக்கப்பட்டுள்ளன.\n\nபாதல் மகால் அனூப் மகாலுடன் அமைந்துள்ளது. இங்கு அரசருக்கு முக்கியஸ்தர்கள் மரியாதை செலுத்தும் படங்கள் ஓவியங்களாக வரையப்பட்டு உள்ளன. வீரர்களும் அமைச்சர்களும், முக்கியஸ்தர்களும் அணிவகுத்து நிற்கும் படங்களும் இங்குள்ளன. இங்குள்ள சுவர்களில் கிருஷ்ணரும் ராதையும் இருப்பது போன்ற ஓவியங்கள் வரையப்பட்டுள்ளன.\n\nSection::::அருங்காட்சியகம்.\n1961ஆம் ஆண்டில் இப்பகுதியின் அரசராய் இருந்த கர்ணி சிங் அவர்களால், கோட்டைக்குள் அருங்காட்சியகம் கட்டப்பட்டது. இக்கோட்டை அரச குடும்பத்தினரால் உருவாக்கப்பட்ட மகாராஜா ராஇ சிங்ஜி அறக்கட்டளையால் பராமரிக்கப்படுகிறது. இங்கு சமற்கிருதம், பாரசீகம் ஆகிய மொழிகளில் எழுதப்பட்ட சுவடிகளும், ஓவியங்களும், புராதனப் பொருட்களும், கடவுள் சிலைகளும், ஆடைகளும், போர்க் கருவிகளும் சேகரித்து வைக்கப்பட்டுள்ளன.\n\n\n"}
{"id": "460822", "url": "https://ta.wikipedia.org/wiki?curid=460822", "title": "எத்தியோப்பிய மேட்டுநிலங்கள்", "text": "எத்தியோப்பிய மேட்டுநிலங்கள்\n\nஎத்தியோப்பிய மேட்டுநிலங்கள் (Ethiopian Highlands) வடகிழக்கு ஆப்பிரிக்காவின் கொம்புப் பகுதியில் எத்தியோப்பியாவில் அமைந்துள்ள முரட்டு மலைப்பகுதியாகும். இது ஆப்பிரிக்கக் கண்டத்தில் மிக உயரமான தொடர்ச்சியான பகுதியை உருவாக்குகிறது, அதன் மேற்பரப்பில் ஒரு பகுதி 1500 மீட்டருக்குக் (4900 அடி) கீழாகத் தொடங்கி, இதர பகுதிகள் அதிகபட்ச உயரமாக 4550 மீட்டர் (14930 அடி) வரை உயரத்தை எட்டுகின்றன. அதன் உயரம் மற்றும் பெரிய பரப்பளவு காரணமாக இது சில நேரங்களில் ஆப்பிரிக்காவின் கூரை என்று அழைக்கப்படுகிறது. எத்தியோப்பிய மேட்டுநிலத்தில் பெரும்பாலானவை மத்திய மற்றும் வடக்கு எத்தியோப்பியாவின் ஒரு பகுதியாகும், மேலும் அதன் வடக்குப் பகுதி எரித்திரியாவை அடைகிறது.\n\nSection::::வரலாறு.\nஎத்தியோப்பிய மேட்டுநிலத்தின் தெற்குப் பகுதிகளில் ஒரு காலத்தில் இடைக்காலத்தின் ஆரம்பகால நவீன மாநிலமான காஃபா இராச்சியம் அமைந்திருந்தது, அந்தக் காலகட்டத்தில் காப்பியானது அரேபிய தீபகற்பத்திற்கு ஏற்றுமதி செய்யப்பட்டது. முந்தைய காலத்தின் இராச்சியத்தின் நிலம் நீளமான காடுகளைக் கொண்ட மலைப்பாங்கான பகுதியாகும். இங்குள்ள நிலப்பகுதியானது மிகவும் வளமானது, ஆண்டுக்கு மூன்று அறுவடை செய்யுமளவு வளம் நிறைந்தது. \"காபி\" என்ற சொல் அரபு வார்த்தையான\"கஹ்வாவிலிருந்து\" உருவானது ( قهوة) மற்றும் இந்த வார்த்தை காஃபா என்ற வார்த்தை வரை நீள்கிறது \n\nSection::::புவியியல் அமைவு.\nஇம்மேட்டுநிலங்களானவை வடமேற்கு மற்றும் தென்கிழக்கு பகுதிகளாக முதன்மை எத்தியோப்பிய பிளவினால் பிரிக்கப்பட்டுள்ளது. இந்த மேட்டு நிலத்தில் ஏராளமான உப்பு ஏரிகள் உள்ளன. டைக்ரே மற்றும் அம்ஹாரா பிராந்தியங்களை உள்ளடக்கிய வடமேற்கு பகுதியில் செமியன் மலைகள் அடங்கும். இதன் ஒரு பகுதி சிமியன் மலைகள் தேசியப் பூங்காவாக அறிவிக்கப்பட்டுள்ளது. அதன் சிகரமானது, ராஸ் டாஷென் (4,550 மீ), எத்தியோப்பியாவின் மிக உயர்ந்த சிகரம் ஆகும். நீல நைலின் மூலமான டானா ஏரி எத்தியோப்பிய மேட்டுநிலத்தின் வடமேற்கு பகுதியில் உள்ளது.\n\nதென்கிழக்கு பகுதியின் மிக உயர்ந்த சிகரங்கள் எத்தியோப்பியாவின் ஒரோமியா பகுதியின் பேல் மண்டலத்தில் அமைந்துள்ளன. தேசிய பூங்காவாக அறிவிக்கப்பட்ட பேல் மலைகள், செமியனை விட உயர்ந்தவை. இம்மலைத் தொடரின் வரம்பில் 4,000 மீட்டருக்கும் அதிக உயரம் கொண்ட சிகரங்கள் உள்ளன. இவற்றில் எத்தியோப்பியாவின் இரண்டாவது மிக உயர்ந்த சிகரமான மவுண்ட் துலு டெம்டு (4,337 மீ), மற்றும் பட்டு மவுண்ட் (4,307 மீ) ஆகியவை அடங்கும்.\n\nநாட்டின் பெரும்பாலான முக்கிய நகரங்கள் (கோண்டார் மற்றும் ஆக்சம் போன்ற வரலாற்றுத் தலைநகரங்களை உள்ளிட்ட) கடல் மட்டத்திற்கு மேலே சுமார் 2000-2500 மீட்டர் (6600 - 8200 அடி) உயரத்தில் அமைந்துள்ளன\n\nSection::::காலநிலை.\nஎத்தியோப்பிய மேட்டுநிலத்தின் முக்கிய காலநிலை வெப்பமண்டல பருவக்காற்றுக் காலம் ஆகும். இது பொதுவாக மற்ற பகுதிகளை விடக் குளிராக உள்ளது.\n\nSection::::சூழ்நிலையியல்.\nபூமத்திய ரேகைக்கு அருகில் அமைந்துள்ள எத்தியோப்பியாவானது மலைப்பகுதியாக இருப்பதன் காரணத்தால் (கடல் மட்டத்திலிருந்து உயரமான பகுதியில் அமைந்துள்ளதால்) இந்த நாட்டிற்கு எதிர்பாராத விதமாக மித வெப்பமண்டல காலநிலை அமைகிறது. மேலும், இந்த மலைகள் இந்தியப் பெருங்கடலிலிருந்து வரும் பருவக்காற்றின் மழையை ஈர்க்கின்றன, இதன் விளைவாக மழைக்காலம் ஜூன் முதல் செப்டம்பர் நடுப்பகுதி வரை நீடிக்கிறது. இந்த கனமழையானது நைல் நதியில் கோடை காலத்தில் வெள்ளப்பெருக்கிற்கு காரணமாகிறது, இது பண்டைய கிரேக்கர்களிடத்தில் குழப்பத்தை ஏற்படுத்தியது, ஏனெனில் கோடை காலத்தை மத்தியதரைக் கடலில் வறண்ட காலமாகவே அவர்கள் அறிந்திருந்தார்கள்.\n"}
{"id": "460829", "url": "https://ta.wikipedia.org/wiki?curid=460829", "title": "ஒ.ச.நே + 06:00", "text": "ஒ.ச.நே + 06:00\n\nஒ.ச.நே + 06:00 (\"UTC+06:00\") என்பது ஒருங்கிணைக்கப்பட்ட சர்வதேச நேரத்துடன் +06:00 ஐ ஈடுசெய்யப் பயன்படுத்தப்படும் ஒரு இனங்காட்டி ஆகும்.\n\nSection::::சீர் நேரமாக (ஆண்டு முழுவதும்).\n\"முதன்மை நகரங்கள்: டாக்கா, அல்மாத்தி, ஓம்சுக்\"\n\n\n\n\n"}
{"id": "460835", "url": "https://ta.wikipedia.org/wiki?curid=460835", "title": "பொலோனியம் டையாக்சைடு", "text": "பொலோனியம் டையாக்சைடு\n\nபொலோனியம் டையாக்சைடு \"(Polonium dioxide)\" என்பது PoO2 என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். பொலோனியம்(IV) ஆக்சைடு என்ற பெயராலும் இச்சேர்மம் அழைக்கப்படுகிறது. பொலோனியத்தின் மூன்று ஆக்சைடுகளுள் இதுவும் ஒன்றாகும். பொலோனியம் மோனாக்சைடு (PoO) மற்றும் பொலோனியம் டிரையாக்சைடு (PoO3) என்பன மற்ற இரண்டு ஆக்சைடுகளாகும். அறை வெப்பநிலையில் பொலோனியம் டையாக்சைடு வெளிர் மஞ்சள் நிறத்தில் படிகத் திண்மமாக காணப்படுகிறது. வெற்றிடம் போன்ற தாழ்ந்த அழுத்தத்தில் 500 பாகை செல்சியசு வெப்பநிலையில் இது தனிமநிலை பொலோனியமாகவும் ஆக்சிசனாகவும் சிதைவடைகிறது. பொலோனியம் ஆக்சைடுகளில் இது நிலைப்புத்தன்மை கொண்ட ஆக்சைடாகும். சால்கோசன்களிடை சேர்மமாகவும் இது கருதப்படுகிறது .\n\nSection::::கட்டமைப்பு.\nஅறை வெப்பநிலையில் பொலோனியம் டையாக்சைடு முக மைய கனசதுர புளோரைட்டு படிகக் கட்டமைப்பைக் கொண்டுள்ளது. உயர்வெப்பநிலைக்கு இதை சூடுபடுத்துகையில் நாற்கோணக படிகக் கட்டமைப்புக்கு மாற்றமடைகிறது. கனசதுர வடிவம் வெளிர் மஞ்சள் நிறத்தோடும் நாற்கோணக வடிவம் சிவப்பு நிறத்தோடும் காணப்படுகிறது. தொடர்ந்து சூடாக்கும்போது பொலோனியம் டையாக்க்சைடு கருப்பாகவும் 885 °செல்சியசு வெப்பநிலை எனப்படும் பதங்கமாகும் வெப்பநிலையில் சாக்கலேட்டு நிறமாகவும் மாறுகிறது. Po4+ அயனியின் அயனி ஆரம் 1.02 அல்லது 1.04 Å ஆகும். இதனால் Po4+ /O2− அயனி ஆரங்களின் விகிதம் 0.73 ஆக உள்ளது. கனசதுர படிக வடிவத்தின் குறைந்த நிலைப்புத்தன்மை பொலோனியம் டையாக்சைடை இரண்டு மாறுபாடுகளை அடைய அனுமதிக்கிறது. புதியதாக தயாரிக்கப்படும்போது இது நற்கோணக வடிவத்திலும், குளிர்விக்கப்படும் போது அல்லது நீண்ட காலம் இருப்பில் இருக்கும்போது கனசதுர வடிவத்திற்கும் மாறுகிறது .\n\nSection::::தோற்றம்.\nஇயற்கையில் பொலோனியம் பற்றாக்குறை காரணமாகவும் மற்றும் 250 பாகை செல்சியசு என்ற அதிக வெப்பநிலை தேவை காரணமாகவும் பொலோனியம் டையாக்சைடு இயற்கையாக தோன்றுவதில்லை .\n\nSection::::தயாரிப்பு.\nதனிமநிலை பொலோனியத்தை ஆக்சிசனுடன் 250 பாகை செல்சியசு வெப்பநிலைக்கு சூடாக்கி வினைபுரியச் செய்தால் பொலோனியம் டையாக்சைடு தயாரிக்கப்படுகிறது. அல்லது பொலோனியம்(IV) ஐதராக்சைடை (PoO (OH) 2 ), பொலோனியம் டைசல்பேட்டு (Po (SO 4 ) 2 ), பொலோனியம் செலீனேட்டு (Po (SeO 4 ) 2 ), அல்லது பொலோனியம் டெட்ரா நைட்ரேட்டு (Po (NO 3) ) 4 ). போன்ற சேர்மங்களைவெப்பச் சிதைவுக்கு உட்படுத்தியும் பொலோனியம் டையாக்சைடைத் தயாரிக்கலாம் .\n\nSection::::வேதியியல்.\nவெப்பநிலையில் நிகழ்கிறது. கந்தக டையாக்சைடில் 250 பாகை செல்சியசு வெப்பநிலைக்கு சூடாக்கும்போது வெள்ளை நிறத்தில் ஒரு சேர்மம் உருவாகிறது. ஒருவேளை அது பொலோனியம் சல்பைட்டு ஆக இருக்கலாம். பொலோனியம் டையாக்சைடை நீரேற்றம் செய்யும்போது பொலோனசு அமிலம் (H2PoO3) வெளிர் மஞ்சள் நிரத்தில் வீழ்படிவாகிறது. அதன் பெயர் பொலோனசு அமிலமாக இருந்தபோதிலும், இது ஓர் ஈரியல்பு சேர்மம் ஆகச் செயல்படுகிறது. அமிலங்கள் மற்றும் காரங்கள் இரண்டோடும் இது வினைபுரிகிறது.\n\nஐதரசன் ஆலைடுகளுடன் சேர்ந்து பொலோனியம் டையாக்சைடு ஆலசனேற்றம் அடைந்து பொலோனியம் டெட்ரா ஆலைடுகளை அளிக்கிறது : :\nவேதி வினைகளில் பொலோனியம் டையாக்சைடு அதன் ஒத்தவகை சேர்மம் தெலுரியம் டையாக்சைடு போலவே செயல்பட்டு Po(IV) உப்புகளை உருவாக்குகிறது; இருப்பினும், சால்கோசன் ஆக்சைடுகளின் அமிலத் தன்மை தனிமவரிசை அட்டவணை குழுவிற்கு கீழே செல்கையில் குறைகிறது, மேலும் பொலோனியம் டை யாக்சைடு மற்றும் பொலோனியம்(IV) ஐதராக்சைடு சேர்மங்கள் அவற்றின் இலகுவான ஒத்தவரிசை சேர்மங்களைக்காட்டிலும் மிகக் குறைவான அமிலத்தன்மை கொண்டவையாக உள்ளன . உதாரணமாக, SO2, SO3, SeO2, SeO3 மற்றும் TeO3 சேர்மங்கள் அமிலத்தன்மையும் ஆனால் TeO2 ஈரியல்புள்ள ஆக்சைடாகவும் உள்ளது. PoO2 ஈரியல்புள்ளது என்பதால் சில காரப் பண்புகளையும் வெளிப்படுத்துகிறது .\nபொட்டாசியம் ஐதராக்சைடுடன் அல்லது பொட்டாசியம் நைட்ரேட்டுடன் பொலோனியம் டையாக்சைடு காற்றில் வினைபுரிந்து நிறமற்ற பொட்டாசியம் போலோனைட்டை (K 2 PoO 3 ) தருகிறது: :\n\nபொலோனியம் டையாக்சைடு போலோனைட் எதிர்மின் அயனியுடன் ( PoO2−3 ) நெருக்கமாக தொடர்புடையதாகும். இது பொலோனியம் டிரையாக்சைடும் பொலோனேட்டு எதிர்மின் அயனிக்கும் இடையிலான உறவைப் போன்றது.\n\nSection::::பயன்கள்.\nபொலோனியம் டையாக்சைடு அடிப்படை ஆராய்ச்சிக்கு பயன்படுவதற்கு அப்பாற்பட்டு வெளியே எந்தப் பயனும் இதற்கில்லை .\n\nSection::::முன்னெச்சரிக்கை.\nபொலோனியம் டையாக்சைடு போன்ற அனைத்து பொலோனியம் சேர்மங்களும் மிகவும் கதிரியக்கத்தன்மை கொண்டவை, எனவே அவை கையுறை பெட்டியில் கையாளப்பட வேண்டும். கையுறை பெட்டியை மேலும் ஒரு கையுறை பெட்டியைப் போன்ற மற்றொரு பெட்டியில் வைத்து மூடப்பட வேண்டும், கதிரியக்க பொருட்கள் வெளியேறாமல் தடுக்க கையுறை பெட்டியை விட சற்றே குறைந்த அழுத்தத்தில் பராமரிக்கப்பட வேண்டும். இயற்கை இரப்பரால் செய்யப்பட்ட கையுறைகள் பொலோனியத்திலிருந்து வரும் கதிர்வீச்சுக்கு எதிராக போதுமான பாதுகாப்பை அளிக்காது; அறுவை சிகிச்சை கையுறைகள் அவசியம். நியோபிரீன் கையுறைகள் இயற்கை இரப்பரை விட பொலோனியத்தின் கதிர்வீச்சை எதிர்த்து கவசப்படுத்துகின்றன .\n"}

{"id": "385125", "url": "https://ta.wikipedia.org/wiki?curid=385125", "title": "பாக்ஸ் மங்கோலிகா", "text": "பாக்ஸ் மங்கோலிகா\n\nபாக்ஸ் மங்கோலிகா எனும் பதத்திற்கு லத்தீன் மொழியில் “மாங்கோலிய அமைதி” என்று பொருள். இது பாக்ஸ் டாடரிகா என்றும் அழைக்கப்படுவதுண்டு. “இது அசல் பதமான\"பாக்ஸ் ரோமனா\"விலிருந்து உருவானது. 13 வது மற்றும் 14 ஆம் நூற்றாண்டுகளில் மங்கோலியப் படையெடுப்புகளால் யூரேசியப் பிரதேசத்தில் வாழ்ந்த மக்களின் சமூக, கலாச்சார, மற்றும் பொருளாதார வாழ்க்கையில் ஏற்பட்ட நிலைத்தன்மையை இது குறிக்கிறது. இந்தப் பதமானது ஒன்றுபட்ட நிர்வாகத்தால் உருவான எளிதாக்கப்பட்ட தகவல் தொடர்பு, வர்த்தகம் மற்றும் மங்கோலியர்களின் வெற்றிகளைத் தொடர்ந்து அதன் விளைவாக பரந்த நிலப்பரப்பில் ஏற்பட்ட அமைதியான காலம் ஆகியவற்றைப் பற்றி விவரிக்கப் பயன்படுத்தப்படுகிறது. \n\nசெங்கிஸ் கான் (ஆட்சி 1206-1227) மற்றும் அவரது வழிவந்தவர்களின் வெற்றிகள் தென்கிழக்கு ஆசியாவிலிருந்து கிழக்கு ஐரோப்பா வரை பரவியிருந்தது. இதனால் கிழக்கு உலகம் மேற்கு உலகத்துடன் வெற்றிகரமாக இணைக்கப்பட்டது. ஆசியா மற்றும் ஐரோப்பா முழுவதும் வர்த்தக மையங்களை இணைக்கும் பட்டுப் பாதை, மங்கோலியப் பேரரசால் ஒரே ஆட்சியின் கீழ் வந்தது. \"தங்க நகையை அணிந்திருக்கும் ஒரு இளம் பெண் சாம்ராஜ்யம் முழுவதும் ஓரிடத்திலிருந்து மற்றொரு இடத்திற்கு பயமின்றி பாதுகாப்பாகச் செல்ல முடியும்” என்று மங்கோலியப் பேரரசைப் பற்றிக் கூறப்பட்டது. மங்கோலியப் பேரரசு நான்கு கானேடுகளாகப் (யுவான் வம்சம், கோல்டன் ஹோர்டே, ஜகாடேய் கானேடு மற்றும் இல்கானேடு) பிரிக்கப்பட்டபோதும், படையெடுப்புகள் மற்றும் உள்நாட்டுப் போர் ஒரு நூற்றாண்டிற்குத் தொடர்ந்த போதிலும், 14 ஆம் நூற்றாண்டின் ஆரம்பத்தில் ஸ்திரத்தன்மை ஏற்பட்டது. கானேடுகளின் பிரிவு, கறுப்புச் சாவின் தொடக்கம் மற்றும் 14 ஆம் நூற்றாண்டின் நடுப்பகுதியில் உலகெங்கிலும் வர்த்தக வழித்தடங்களில் அது பரவியது போன்ற காரணங்களால் \"பாக்ஸ் மங்கோலிகா\" முடிவுக்கு வந்தது.\n\nSection::::அடிப்படை.\n\"பாக்ஸ் மங்கோலிகாவின்\" அடிப்படை மங்கோலியப் பேரரசில் அமைந்துள்ளது. இது பதிமூன்றாம் நூற்றாண்டில் செங்கிஸ்கானில் இருந்து ஆரம்பிக்கிறது. அப்பகுதியில் இருந்த பல்வேறு பழங்குடியினரை வெல்லும் முயற்சியில் மங்கோலிய பழங்குடியின சமூகம் அமைக்கப்பட்டிருந்ததை செங்கிஸ்கான் புரட்சிகரமாக மாற்றியமைத்தார். ஒவ்வொரு புது வெற்றியின் பின்னரும் மேலும் மேலும் மக்கள் செங்கிஸ்கானின் ஆட்சியின் கீழ் கொண்டு வரப்பட்டனர். இதன் காரணமாக பழங்குடி இனத்தின் சமூக அமைப்பு வேறுபட்ட மக்களை கொண்டிருந்தது. 1203 இல் செங்கிஸ் கான் தனது ராணுவத்தை பலமாக்கும் பொருட்டு அதன் அமைப்பை மாற்றி அமைக்கும் சீர்திருத்தத்தை ஆணையிட்டார். அதே நேரத்தில் அவர் முக்காலத்தில் சமூகம் மற்றும் ராணுவத்தை பிரித்த பாரம்பரிய இன மற்றும் வாரிசு அடிப்படையிலான பிரிவுகளை பிரித்தார். அவர் தனது ராணுவத்தை \"அர்பன்களாக\" (பல்வேறு இனங்களின் 10 பேர் அடங்கிய குழு) அமைத்தார். ஒரு அர்பனின் உறுப்பினர்கள் இன வேறுபாடின்றி ஒருவருக்கொருவர் விசுவாசமாய் இருக்குமாறு ஆணையிடப்பட்டது. பத்து \"அர்பன்கள்\" ஒரு \"சூன்\" அல்லது ஒரு கம்பெனியாக ஆக்கப்பட்டனர்; பத்து \"சூன்கள்\" ஒரு \"மிங்கன்\" அல்லது ஒரு படைப்பிரிவாக ஆக்கப்பட்டனர்; பத்து மிங்கன்கள் ஒரு \"தியுமன்\" அல்லது பத்தாயிரம் பேரை கொண்ட ஒரு ராணுவமாக ஆக்கப்பட்டனர். செங்கிஸ்கானின் வலிமையான ராணுவத்தின் இந்த பத்தின் அடிப்படையிலான அமைப்பானது படையின் மூலமோ அல்லது பணிய வைத்தோ நடு ஆசியாவின் புல்வெளியின் பல்வேறு பழங்குடியினரை வெல்வதில் தங்கள் திறமையை நிரூபித்தது. மேலும் இது மங்கோலிய சமூகத்தை மொத்தமாக வலிமை ஆக்கியது. 1206 இல் செங்கிஸ்கானின் ராணுவ விரிவாக்கம் மங்கோலியாவின் பழங்குடியினரை ஒன்றுபடுத்தியது மற்றும் அதே வருடத்தில் அவர் தலைவராக தேர்ந்தெடுக்கப்பட்டு பிரகடனப்படுத்தப்பட்டார்.\n\nபுதிய மங்கோலிய பேரரசானது சீக்கிரமே நிலப் பகுதிகளை கைப்பற்ற ஆரம்பித்தது. முதல் மங்கோலிய படையெடுப்பானது வடமேற்கு சீனாவில் இருந்த மேற்கு சியாவின் மீது நடத்தப்பட்டது. 1209 இல் மங்கோலியர்கள் மேற்கு சியாவை கைப்பற்றினர். 1213 மற்றும் 1214 க்கு இடைப்பட்ட காலத்தில் மங்கோலியர்கள் ஜின் பேரரசின் பகுதிகளை கைப்பற்றினர். 1214 ஆம் ஆண்டின் முடிவில் மங்கோலியர்கள் மஞ்சள் ஆற்றின் வடக்கே இருந்த நிலப்பகுதிகளில் பெரும்பாலானவற்றை கைப்பற்றியிருந்தனர். 1221 இல் மங்கோலிய தளபதிகளான ஜெபே மற்றும் சுபுதை காஸ்பியன் கடலை சுற்றி தங்களது பயணத்தை தொடர்ந்தனர். கீவ உருசியாவுக்கு சென்றனர். சிந்து நதி யுத்தத்தின்போது துருக்கிய ஜலால் அத்-தின் மிங்புர்னுவை செங்கிஸ் கான் தோற்கடித்தார். அதே ஆண்டில் குவாரசமிய பேரரசானது தோற்கடிக்கப்பட்டது. 1235 இல் மங்கோலியர்கள் வெற்றிகரமாக கொரியா மீது படையெடுத்தனர். இரண்டு ஆண்டுகளுக்கு பிறகு 1237 இல் படு கான் மற்றும் சுபுதை உருசியா மீதான மங்கோலிய தாக்குதலைத் தொடங்கினர். 1241 இல் அவர்கள் போலந்து மற்றும் ஹங்கேரி மீது படையெடுத்தனர். 1252 இல் மங்கோலியர்கள் தெற்கு சீன படையெடுப்பை தொடங்கினர். 1276 இல் அதன் தலைநகரான ஹாங்சோவுவை கைப்பற்றினர். 1258 இல் ஹுலாகு கான் பாக்தாத்தை கைப்பற்றினார்.\n\nஒவ்வொரு புதிய வெற்றியும் மங்கோலியர்களுக்கு புதிய மக்களை அவர்களுடன் இணைத்து கொள்வதற்கான வாய்ப்பை அளித்தது. குறிப்பாக அயல் நாட்டு பொறியாளர்கள் மற்றும் தொழிலாளர்கள் மங்கோலிய சமூகத்தில் இணைத்து கொள்ளப்பட்டனர். ஒவ்வொரு புதிய வெற்றியும் புதிய வணிக பாதையை அவர்களுக்கு பெற்று தந்தது. இதன் மூலம் வரி மற்றும் திறையை கட்டுப்படுத்தும் வாய்ப்பு அவர்களுக்கு கிடைத்தது. இவ்வாறாக மங்கோலிய தேசியமானது நிலப் பகுதி விரிவாக்கத்தின் மூலம் ஒரு பேரரசாக மட்டும் மாறாமல் தொழில்நுட்பம் மற்றும் பொருளாதாரத்தில் அதிக முன்னேற்றம் அடைந்த அரசாக மாறியது.\n\nSection::::வர்த்தக இணையம்.\nஅதன் அதிகபட்ச பரப்பளவின் போது மங்கோலிய பேரரசானது கிழக்கில் ஷன்ஹைகுவானில் இருந்து மேற்கில் புடாபெஸ்ட் வரையிலும், வடக்கில் உருசியாவில் இருந்து தெற்கில் திபெத் வரையிலும் பரவியிருந்தது. கண்டத்தின் மிகப்பெரிய பகுதியானது ஒரே அரசியல் அமைப்பின் கீழ் ஒன்றிணைக்கப்பட்டு இருந்தது என்பதே இதன் பொருள் ஆகும். இதன் விளைவாக வியாபாரிகளால் பயன்படுத்தப்பட்ட வர்த்தக மார்க்கங்களானவை பயணம் செய்ய பாதுகாப்பானவையாக மாறின. கிழக்கில் சீனாவில் இருந்து மேற்கே பிரிட்டன் வரையிலான வணிகமானது வளர்ச்சி அடைந்து விரிவடைந்தது. இவ்வாறாக, \"பாக்ஸ் மங்கோலிகாவானது\" 13 மற்றும் 14 ஆம் நூற்றாண்டுகளின் போது ஐரோவாசியாவில் இருந்த பல்வேறு நாகரிகங்களின் மீது அதிகப்படியான தாக்கத்தை ஏற்படுத்தியது. \n\nமங்கோலியர்களின் ஆட்சியின் கீழ் பழைய உலகம் முழுவதும் புதிய தொழில்நுட்பங்கள் மற்றும் பொருட்கள் பரிமாற்றம் செய்யப்பட்டன. குறிப்பாக ஐரோவாசியாவில் இந்த பரிமாற்றம் நடைபெற்றது. தாமஸ் டி. ஆல்சென் என்கிற வரலாற்றாளரின் கூற்றுப்படி மங்கோலிய காலகட்டத்தில் பல்வேறு தனிநபர் பரிமாற்றங்களும் நடைபெற்றன. பொருளாதாரம் (முக்கியமாக வணிகம் மற்றும் பொது நிதி), இராணுவம், மருந்துகள், விவசாயம், உணவு, வானியல், அச்சிடுதல், புவியியல், மற்றும் வரலாற்றுவரைவியல் ஆகிய துறைகளில் பல்வேறு முக்கியமான முன்னேற்றங்கள் ஏற்பட்டன. இத்தகைய முன்னேற்றங்கள் ஐரோவாசியாவில் மட்டுமல்லாமல் வடக்கு ஆப்பிரிக்காவிலும் ஏற்பட்டன.\n\nSection::::உலக வணிக அமைப்பு: பட்டுப் பாதை.\nமங்கோலியர்களின் எழுச்சிக்கு முன்னர் பழைய உலகின் அமைப்பானது தனித் தனியாகப் பிரிந்து கிடந்த ஏகாதிபத்திய அமைப்புகளைக் கொண்டு இருந்தது. புதிய மங்கோலிய பேரரசானது ஒரு காலத்தில் தனித்தனியாக இருந்த நாகரிகங்களை ஒரு புதிய கண்ட அமைப்பிற்குள் ஒருங்கிணைத்தது. பட்டுப் பாதையை முக்கியமான பயண வழியாக மீண்டும் நிலை நிறுத்தியது. மங்கோலியர்களின் கீழ் ஐரோவாசியா ஒருங்கிணைந்த நிகழ்வானது, ஒருவருக்கொருவர் போட்டியிட்டு வணிகப் பாதை முழுவதும் திறை பெற்றுக் கொண்டிருந்தவர்களின் எண்ணிக்கையை பெருமளவு குறைத்தது. பயணம் செய்தவர்களுக்கு அதிக பாதுகாப்பை கொடுத்தது. \"பாக்ஸ் மங்கோலிகாவின்\" போது, மார்க்கோ போலோ போன்ற ஐரோப்பிய வணிகர்கள் ஐரோப்பாவில் இருந்து சீனாவிற்கு, அனத்தோலியா மற்றும் சீனாவை இணைத்த, நன்றாக பராமரிக்கப்பட்ட மற்றும் நன்கு பயணிக்கப்பட்ட சாலைகளில் பயணித்தனர்.\n\nபட்டுப் பாதையில் சீனப் பட்டு, மிளகு, இஞ்சி, இலவங்கப்பட்டை மற்றும் சாதிக்காய் ஆகியவை கொண்ட வண்டிகள் மசாலா தீவில் இருந்து மேற்கு உலகத்திற்கு கண்டங்களுக்கு இடையிலான வணிக பாதைகள் வழியாக வந்தன. கிழக்கு உலக உணவுகள் ஐரோப்பியர்களுக்கு அறிமுகம் செய்யப்பட்டன. இந்திய மஸ்லின்கள், பருத்தி, முத்துக்கள் மற்றும் இரத்தினக் கற்கள் ஐரோப்பாவில் விற்கப்பட்டன. ஆயுதங்கள், போர்வைகள், தோல் பொருட்கள் ஆகியவை ஈரானில் இருந்து ஐரோப்பாவில் விற்கப்பட்டன. வெடிமருந்தானது சீனாவில் இருந்து ஐரோப்பாவிற்கு அறிமுகம் செய்யப்பட்டது. எதிர் திசையில், ஐரோப்பியர்கள் வெள்ளி, நல்ல துணிகள், குதிரைகள், லினன் மற்றும் பிற பொருட்களை அண்மைய மற்றும் தூரக் கிழக்கு பகுதிகளுக்கு அனுப்பினர். வணிகம் அதிகரிப்பு என்பது பல்வேறு நாடுகள் மற்றும் சமூகங்களுக்கு புதிய பொருட்கள் மற்றும் சந்தைகளை அறிமுகப்படுத்தியது. இவ்வாறாக, வணிக அமைப்பில் பங்கெடுத்த ஒவ்வொரு நாடு மற்றும் சமூகத்தின் மொத்த உள்நாட்டு உற்பத்தி அதிகரித்தது. 13 ஆம் நூற்றாண்டு உலக வணிக அமைப்பில் பங்கெடுத்த பல்வேறு நகரங்கள் சீக்கிரமே அளவில் வளர்ச்சி அடைந்தன.\n\nநில வணிக பாதைகளுடன் கடல் பட்டுப் பாதையும் பொருட்களின் பரிமாற்றத்திற்கு முக்கிய காரணமாயிருந்தது. \"பாக்ஸ் மங்கோலிகாவை\" நிலைநிறுத்துவதில் பங்கெடுத்தது. இந்த கடல் சார் பட்டுப்பாதையானது தெற்கு சீனாவில் சிறிய கடலோர வழிகளில் ஆரம்பித்தது. தொழில்நுட்பம் மற்றும் கடல் பயணங்களின் முன்னேற்றத்திற்கு பிறகு இந்திய பெருங்கடலுக்கு செல்லும் உயர் கடல் வழிகளாக இந்த வழிகள் முன்னேற்றம் அடைந்தன. இறுதியில் அரபிக்கடல், பாரசீக வளைகுடா, செங்கடல் மற்றும் கிழக்கு ஆப்பிரிக்க கடல் பகுதிகளை உள்ளடக்கியதாக இந்த வழிகள் முன்னேற்றம் அடைந்தன.\n\nபொருட்களுடன், மக்கள், தொழில்நுட்பங்கள், செய்திகள் மற்றும் கருத்துக்களும் மிகத் தெளிவாக ஐரோவாசிய நிலப்பகுதி முழுவதும் முதல் முறையாக பரவின. உதாரணமாக, பெய்ஜிங்கின் பேராயரான மான்டிகோர்வினோவின் யோவான் இந்தியா மற்றும் சீனாவில் ரோமானிய கத்தோலிக்க மறைபணி செய்தார். மேலும் இவர் புதிய ஏற்பாட்டை மங்கோலிய மொழிக்கும் மொழி பெயர்த்தார். நீண்ட தூர வணிகமானது தூர கிழக்கிலிருந்து ஐரோப்பாவிற்கு வியாபாரம் செய்யும் புதிய முறைகளை கொண்டு வந்தது; வங்கித்தாள், நிதி சேமிப்பு, மற்றும் காப்பீடு ஆகிய முறைகள் \"பாக்ஸ் மங்கோலிகாவின்\" போது ஐரோப்பாவிற்கு அறிமுகம் செய்யப்பட்டன. நீண்ட தூரத்திற்கு பயணம் செய்வதை வங்கித்தாள் மிக எளிதாக்கியது. ஏனெனில் ஒரு பயணி உலோக நாணயங்களின் எடையை சுமப்பதற்கான தேவை இல்லாமல் போனது.\n\n\"பாக்ஸ் மங்கோலிகாவின்\" போது இஸ்லாமிய கணித, வானியல் மற்றும் அறிவியல் முறைகள் ஆப்பிரிக்கா, கிழக்காசியா மற்றும் ஐரோப்பாவிற்கு பரவின. காகிதம் தயாரித்தல் மற்றும் அச்சிடும் முறைகள் சீனாவிலிருந்து ஐரோப்பாவிற்கு பரவின. அடிப்படை வங்கி அமைப்புகள் நிறுவப்பட்டன. பண பரிமாற்றம் மற்றும் கடன் கொடுக்கும் முறைகள் பொதுவானதாக மாறின. இதன் காரணமாக வணிகர்களின் செல்வமானது பெருமளவில் உயர்ந்தது.\n\nSection::::மங்கோலிய நிர்வாகம்.\nவணிக அமைப்பில் ஒரு பெரிய பங்காற்ற மங்கோலியாவால் முடிந்ததற்கான காரணம், அது ஆசிய கண்டத்தில் புவியியல் ரீதியாக மையப்பகுதியில் அமைந்திருந்ததும் ஆகும். பெரும்பாலான மங்கோலியப் பேரரசு முழுவதும் மங்கோலிய ராணுவத்தால் எளிதாக ஒரு வலிமையான ஆட்சியை அமைக்க முடிந்தது. விநியோக வழிகள் மற்றும் வணிக பாதைகளில் பயணம் சுமூகமாக நடப்பதை ராணுவம் உறுதி செய்தது; வணிகப் பாதைகளில் பயணம் செய்யும் பயணிகளை பாதுகாக்க பாதைகளுக்கு அருகிலேயே நிலையான காவல் பகுதிகள் அமைக்கப்பட்டன. மங்கோலிய பேரரசு முழுவதும் வணிகர்கள் மற்றும் வணிகத்தின் தன்மை எளிதாக பயணிப்பதற்காக மங்கோலிய ஆட்சிக்கு முன்னர் இருந்த குழப்பமான உள்ளூர் வரி மற்றும் திறை அமைப்புகள் நீக்கப்பட்டன. எடைகள் மற்றும் அளவீடுளை கொண்ட ஒரு அமைப்பு தரப்படுத்தப்பட்டது. வணிக பாதைகளில் பயணத்தின் கடினத்தன்மையை குறைப்பதற்காக வெயில் மாதங்களில் வணிகர்கள் மற்றும் பயணிகளுக்கு நிழல் தருவதற்காக சாலைகளின் ஓரங்களில் மரம் நடும் வேலையைக் கூட மங்கோலியர்கள் செய்தனர்; இந்த மரங்கள் குளிர்காலத்தில் சாலைகளின் இடத்தை அறிந்து கொள்வதற்காகவும் பயன்பட்டன. மரங்களை வளர்க்க முடியாத இடங்களில் மங்கோலியர்கள் கல் தூண்களை சாலைகளை அறிந்து கொள்வதற்காக எழுப்பினர்.\n\nபேரரசு முழுவதும் வணிகம் எளிதாக நடைபெறுவதை உறுதி செய்வதற்காக மங்கோலியர்கள் மற்ற நாடுகள் மற்றும் சமூகங்களுடன் கூட்டணியை ஏற்படுத்திக் கொண்டனர். மங்கோலிய ராணுவத்தால் அதிக முக்கியத்துவம் இல்லாத அல்லது எளிதில் அடைய முடியாத நகரங்கள் அழிக்கப்பட்டன. இதனால் கண்டம் முழுவதும் நடைபெற்ற வணிகமானது மாற்றியமைக்கப்பட்டு வழிமுறைபடுத்தப்பட்டது. மங்கோலிய இராணுவமானது பெரும்பாலும் குதிரைப் படை வீரர்களை மட்டுமே கொண்டிருந்தது. இதனால் நீண்ட தூரங்களுக்கு அவர்களால் வேகமாகவும் எளிதாகவும் பயணம் செய்ய முடிந்தது.\n\nமங்கோலியர்-ஓர்டோக் கூட்டாண்மைகளில், முதலீடுகள் மற்றும் கடன்கள் தொடர்பான பொறுப்பு என்ற கருத்துக்களை மங்கோலியர்கள் உருவாக்கினர். மங்கோலியப் பேரரசின் வணிக ஒருங்கிணைப்பை எளிதாக்குவதற்காக வர்த்தகம் மற்றும் முதலீட்டை ஊக்குவித்தனர். மங்கோலிய காலங்களில், ஒரு மங்கோலியர்-\"ஓர்டோக்\" கூட்டாண்மையின் ஒப்பந்த அம்சங்களானவை கிராத் (நடுக்கால இஸ்லாமிய உலகத்தின் அடிப்படை நிதி கருவிகளில் ஒன்று) மற்றும் கமெண்டா ஏற்பாடுகளை நெருக்கமாக ஒத்திருந்தது. இருப்பினும், மங்கோலிய முதலீட்டாளர்கள் உலோக நாணயங்கள், காகித பணம், தங்கம் மற்றும் வெள்ளி இங்காட்கள் மற்றும் வர்த்தகம் செய்யக்கூடிய பொருட்களை கூட்டு முதலீடுகளுக்கு பயன்படுத்தினர். முதன்மையாக வட்டிக்கு விடுதல் மற்றும் வர்த்தக நடவடிக்கைகளுக்கு நிதி அளித்தனர். மேலும், மங்கோலிய ஆளும் வர்க்கத்தினர், மார்க்கோபோலோ குடும்பம் உள்ளிட்ட ஐரோப்பா, நடு மற்றும் மேற்கு ஆசியாவில் இருந்து வந்த வர்த்தகர்கள் உடன் வணிக ஒப்பந்தங்களை ஏற்படுத்தினர்.\n\n\"யசா\" (\"மாபெரும் சட்டம்\") என்று அழைக்கப்பட்ட மங்கோலிய சட்டத்தின் நெறிகளானவை மங்கோலியப் பேரரசின் சமூகத்தின் பல இடங்களுக்கு கடினமான விதிகள் மற்றும் தண்டனைகளை வகுத்தன. குறிப்பாக வணிகம் சம்பந்தமான நெறிகள் இவ்வாறு வகுக்கப்பட்டன. \"யசா\" ஆனது பழங்குடியின காழ்ப்புணர்ச்சி மற்றும் போர்களுக்கான பாரம்பரிய காரணங்களை ஒடுக்க உதவியது. இவ்வாறாக ஒரு அமைதியான வணிக மற்றும் பயண சூழ்நிலையை உருவாக்குவதில் அது உதவி செய்தது. பொருட்கள் மற்றும் விலங்குகளை திருடுவது என்பது சட்டத்துக்குப் புறம்பான செயலென ஆக்கப்பட்டது. செங்கிஸ் கான் தலைமையிலான மங்கோலிய பேரரசு அதனது தொலைந்து போன பொருட்களை கண்டுபிடிக்கும் ஒரு பெரிய அமைப்பை நிறுவியது. திருட்டுக்கு கடுமையான தண்டனைகள் வழங்கப்பட்டன. திருடப்பட்ட பொருட்களின் மதிப்பை போல் 9 மடங்கு திருடியவர்கள் திருப்பிக் கொடுக்க வேண்டும் என்பன போன்ற தண்டனைகள் வழங்கப்பட்டன. இது போன்ற தண்டனைகள் மங்கோலிய சாலைகளில் திருட்டை குறைக்க உதவின. \"யசா\" சட்டமானது முழுமையான மத சுதந்திரத்தை வழங்கியது. பௌத்தர்கள், முஸ்லிம்கள் மற்றும் கிறிஸ்தவர்கள் போன்றோர் பேரரசு முழுவதும் சுதந்திரமாக பயணம் செய்ய அனுமதிக்கப்பட்டனர்; மருத்துவர்கள், வழக்கறிஞர்கள், கல்லறை பெட்டகம் செய்வோர், ஆசிரியர்கள் மற்றும் அறிஞர்கள் போலவே மதத் தலைவர்களுக்கும் வரியிலிருந்து விலக்கு அளிக்கப்பட்டது. \"யசா\" சட்டங்களானவை அதை மாற்றி எழுதக்கூடிய வளைந்து கொடுக்கும் தன்மையை பெற்றிருந்தன. பேரரசின் தொலைதூரப் பகுதிகளில் இருந்த சட்டம் அமைப்புகளை \"யசாவானது\" ஏற்றுக் கொண்டு அதிலிருந்து விதிகளை எடுத்து அதன் மூலம் மேலும் வளர்ந்தது.\n\nமங்கோலிய சட்டம் அமல்படுத்தப்படுவதை உறுதி செய்வதற்காக ஒரு படிநிலையான சட்ட நிர்வாகமானது உருவாக்கப்பட்டது. \"சுக்-ஷு-ஷெங்\" (ஜோங்ஷு ஷெங், 中书省) என்று அழைக்கப்பட்ட செயலக சபையானது இந்த சட்ட நிர்வாகத்திற்கு தலைமை தாங்கியது. \"சிங்-ஷெங்\" (Xing Sheng 行省). இந்த செயலக சபை \"சிங்-ஷெங்\" என்று அழைக்கப்பட்ட பத்து மாகாண அரசாங்கங்களுக்காக பணி செய்தது. சிங்ஷெங்கானது மேலும் சிறிய மாவட்டங்களாகப் பிரிக்கப்பட்டது. சட்ட வழக்குகளை இந்த சிறிய மாவட்டங்கள் கவனித்துக் கொண்டன. \"சியேன் வெயி\" (xian wei 县委) என்ற பெயருடைய ஒரு காவல் ஆணையர் சட்டம் அமல்படுத்தப்படுவதற்கான பொறுப்பை ஏற்றிருந்தார். சந்தேகத்திற்குரியவர்களை கைது செய்யும் அதிகாரம் அவரிடம் இருந்தது. பேரரசை இத்தகைய கூட்டாட்சி முறைக்குள் கொண்டு வந்ததன் காரணமாக கண்டம் முழுவதும் சட்டங்களை நிர்வாகப்படுத்துவது என்பது எளிதாகவும் மற்றும் அதிக திறம்படவும் நடந்தது.\n\nSection::::தபால் அமைப்பு.\nமங்கோலியர்கள் யாம் (, \"சோதனைச்சாவடி\") என்ற அமைப்பை ஏற்படுத்தினர். தூர கிழக்கு மற்றும் மேற்கு நாடுகளை இணைத்த முதல் தகவல் தொடர்பு அமைப்பு இந்த யாம் தான். ஒவ்வொரு 25-30 மைல்களுக்கு அல்லது ஒரு குதிரையில் ஒரு நாளைக்கு சராசரி பயணம் செய்யக்கூடிய தூரத்திற்கு தொடர்ச்சியான குதிரை நிலையங்கள் அமைக்கப்பட்டன. இந்த நிலையங்கள் 1234 இல் ஒகோடி கானால் அறிமுகப்படுத்தப்பட்டன. புதிய குதிரைகள் மற்றும் தீவனத்தை விநியோகித்தன. அவரது சகோதரர்கள் சகதை கான் மற்றும் டொலுய் மற்றும் அவரது அண்ணன் மகன் படு கான் ஆகியோர் இந்த அமைப்பை மேலும் விரிவாக்கினார்.\n\nமங்கோலிய ராணுவம் இந்த யாம் அமைப்பை நிர்வகித்தது. இந்த யாம் அமைப்பானது மங்கோலிய பகுதியில் கிழக்கு ஐரோப்பாவிலிருந்து அமைதிப் பெருங்கடல் வரை நீண்டிருந்தது. இந்த அமைப்பின் பாதைகளானவை நன்றாக அமைக்கப்பட்டு, நிதி வழங்கப்பட்டு, பராமரிக்கப்பட்டு மற்றும் நிர்வகிக்கப்பட்டன. அந்த நேரத்தில் இருந்த மற்ற தகவல் தொடர்பு அமைப்புகளுடன் ஒப்பிடும் போது, இந்த நவீன தகவல் தொடர்பு மற்றும் பயண அமைப்பானது, முக்கியமான செய்திகளை அனுப்புவதை மற்றும் குறைந்த நேரத்திலேயே நீண்ட தூரங்களுக்கு பயணம் செய்வதை எளிதாக்கியது. ஒப்பீட்டளவில் தெளிவான தகவல் பரிமாற்றம் மற்றும் எளிதான பயணம் ஆகியவற்றின் காரணமாக மங்கோலியர்களால் அவர்களது பெரிய பேரரசை திறம்பட ஆட்சி செய்ய முடிந்தது. இதன் காரணமாக அரசியல் மற்றும் பொருளாதார நிலை தன்மையானது உறுதிப்படுத்தப்பட்டது.\n\nSection::::வீழ்ச்சி.\n\"பாக்ஸ் மங்கோலிகாவின்\" வீழ்ச்சியானது ஒரு சில காரணிகளால் நிகழ்ந்தது: திறமையற்ற மற்றும் போட்டியிடும் தலைவர்கள், ஊழல், கிளர்ச்சிகள், நலிவு, பிரிவுப் போராட்டங்கள், படுகொலைகள், வெளி தாக்குதல்கள் மற்றும் நோய். \"பாக்ஸ் மங்கோலிகாவின்\" வீழ்ச்சி காரணமாக கிழக்கு மற்றும் மேற்கு நாடுகளுக்கு இடையில் இருந்த எளிதான வணிகமானது வீழ்ச்சி அடைந்தது.\n\nSection::::மங்கோலிய ஆட்சியின் வீழ்ச்சி.\nமங்கோலியப் பேரரசானது அதன் வீழ்ச்சியின் போது பல வேறுபட்ட பகுதிகளைக் கொண்டிருந்தது. ஒவ்வொரு பகுதியும் ஒரு \"கானேடு\" என வரையறுக்கப்பட்டு இருந்தது. மங்கோலிய உலகமானது தனித்துவிடப்பட்ட காரணத்தால் 14 ஆம் நூற்றாண்டில் இருந்த பல்வேறு ஆட்சியாளர்கள் தங்களது சொந்த கானேடுகளின் மீது கவனம் செலுத்த ஆரம்பித்தனர்.\n\n\"பாக்ஸ் மங்கோலிகாவின்\" வீழ்ச்சிக்கான ஒரு முக்கிய காரணி சமய சகிப்புத்தன்மை இல்லாததாகும். உருசியாவில் மங்கோலியர்கள் (தங்க நாடோடிக் கூட்டம் என்று அறியப்பட்டவர்கள்) படிப்படியாக தங்களது அதிகாரம் மற்றும் நிலப்பகுதிகளை இழந்தனர். இதற்கு காரணம் வேறு பட்ட மதங்களின் மீது அவர்களுக்கு இருந்த குறிப்பிடத்தகுந்த சகிப்பு தன்மை இன்மை ஆகும். உருசிய மங்கோலியர்கள் இஸ்லாம் மதத்திற்கு மாறினர். அரசியல் காரணங்களுக்காக எகிப்திய அடிமை வம்சத்தவர்களுடன் இணைந்து செயலாற்றினார். ஒருமுறை டெரக் போரின்போது உருசிய மங்கோலியர்கள் பாரசீக மங்கோலியர்கள் எதிர்த்து போரிட்டனர். உருசிய மங்கோலியர்களின் கிழக்குப் பகுதியான வெள்ளை நாடோடி கூட்டமானது, இல்கானேடு மற்றும் உயர்ந்த கானுடன் நட்பு ரீதியான தொடர்புகளை கொண்டிருந்தது. பேரரசின் பரவலாக்கமானது, வணிக அமைப்பு சிதைவு மற்றும் மங்கோலிய இளவரசர்களுக்கு இடையிலான பகை ஆகியவை காரணமாக தகவல் தொடர்புக்கு கடினமான சூழ்நிலை ஏற்பட்டதால் நிகழ்ந்தது. இறுதியாக 1295 இல் பாரசீக மங்கோலிய தலைவரான கசன் இஸ்லாம் மதத்திற்கு மாறினார். இது, ஒரு முஸ்லிம் ஒயிரட் தளபதியான, நவ்ருசின் அதிகாரம் வளர்வதற்கு காரணமானது.\n\nசீனாவில் குப்லாய் கானின் வழிவந்தவர்கள் மங்கோலியர்கள் \"அதிகப்படியாக சீனர்களாக\" மாறியதால் அவர்களது ஆட்சி வலிமை இழந்ததாக கூறினர். இது யுவான் பேரரசர்கள் தங்கள் மங்கோலிய அடையாளத்தை நிலைநிறுத்த மற்றும் சீன கலாச்சாரத்தை ஒதுக்குவதற்காக அவர்களது குடிமக்களிடம் இருந்து விலகுவதற்கு இட்டுச் சென்றது. குப்லாய் கான் ஒரு காலத்தில் சீன கலாச்சாரம் மற்றும் அதை பின்பற்றுவதன் முக்கியத்துவத்தை வலியுறுத்தினார். ஆனால் யுவான் பேரரசர்களின் ஆட்சியின் கீழ் இது தடை செய்யப்பட்டது. சீன கலாச்சாரம் மாற மாற சகிப்புத் தன்மை குறைவு என்பது மிகப் பொதுவானதாகி போனது. சில சீனர்கள் மங்கோலியர்கள் தங்களது குழந்தைகளை கொல்வதற்கு மற்றும் பாலியல் வன்புணர்வு சடங்குகளை செய்வதற்கு திட்டமிடுவதாக கருதினர். இதனால் பெரும்பாலான சீனர்கள் மங்கோலிய இனத்தை கண்டு அஞ்சினர். இது சீன ஆட்சியாளர்கள் மங்கோலியர்களை சீனாவில் இருந்து வெளியேற்றி மிங் அரசமரபை அமைப்பதற்கு இட்டுச் சென்றது.\n\nSection::::அரையாப்பு ப்ளேக்.\nமங்கோலியப் பேரரசின் கானேடுகள் பிரிந்து வீழ்ச்சி அடைந்தது மட்டுமே \"பாக்ஸ் மங்கோலிகா\" வீழ்ச்சி அடைந்ததற்கு காரணமான முக்கிய காரணிகள் கிடையாது. அரையாப்பு ப்ளேக் அல்லது கறுப்புச் சாவின் பரவலும் \"பாக்ஸ் மங்கோலிகா\" வீழ்ச்சி அடைந்ததற்கு முக்கியமான காரணமாகும். மங்கோலியப் பேரரசானது ஒரு காலத்தில் தனித்தனியாக இருந்த பகுதிகளை இணைத்திருந்தது. கறுப்புச் சாவு வேகமாக பரவுவதை இது எளிதாக்கியது. வில்லியம் ஹெச். மெக்நீல் என்கிற வரலாற்றாளரின் கூற்றுப்படி பிளேக் நோயானது தெற்கு சீனா மற்றும் பர்மாவின் இமாலய அடிவாரப் பகுதிகளில் நிலத்தில் வாழ்ந்த கொறிணிகளிடமிருந்து மங்கோலிய வீரர்களுக்கு அவர்கள் அந்தப் பகுதி மீது 1252 இல் படையெடுத்தபோது பரவியது. 1331 இல் அரையாப்பு ப்ளேக் சீனாவில் இருந்ததாக பதிவுகள் உள்ளன. கிழக்கு ஆசியாவில் இருந்து பட்டுப் பாதை வழியாக வணிகர்கள் மற்றும் மங்கோலிய வீரர்கள் மூலம் மேற்கு நாடுகளுக்கு இந்த நோய் பரவியது. \"பாக்ஸ் மங்கோலிகாவின்\" போது அவர்களால் கண்டம் முழுவதும் சுதந்திரமாக மற்றும் வேகமாக பயணிக்க முடிந்ததும் இதற்கு காரணம். ப்ளேக் தொற்று கொண்ட ஈக்கள் குதிரைகளின் பிடரி, ஒட்டகங்களின் முடிகள் அல்லது, சரக்குகள் அல்லது பொதி மூட்டைகளில் இருந்த கருப்பு எலிகளின் மேல் இருந்தன. கறுப்புச் சாவின் காரணமாக சீனாவின் மக்கள் தொகையில் மூன்றில் ஒரு பங்கு மற்றும் ஐரோப்பாவின் மக்கள்தொகையில் 25-50% பேரும் கொல்லப்பட்டதாக மதிப்பிடப்பட்டுள்ளது.\n\nமக்கள் தொகையை பொறுத்தவரையில் வீழ்ச்சியைச் சந்தித்த மங்கோலியர்களால், அவர்களது பேரரசின் தொலைதூர பகுதிகளின் மீது ஆட்சியை திறமையாக நடத்த முடியவில்லை. பிளேக் நோய் பரவ ஆரம்பித்த பிறகு அப்பகுதிகள் கிளர்ச்சி செய்ய ஆரம்பித்தன. \"பாக்ஸ் மங்கோலிகா\" இந்த கிளர்ச்சிகள் பொருட்கள் உற்பத்தி மற்றும் வணிகப் போக்குவரத்தை பாதித்தன. இதனால் \"பாக்ஸ் மங்கோலிகா\" முடிவுக்கு வந்தது.\n\nSection::::வணிகம் மீதான தாக்கம்.\nபின் வந்த அடுத்த 300 ஆண்டுகளுக்கு சீனா தன்னை மற்ற நாடுகளிலிருந்து தனிமைப்படுத்திக் கொண்டு உள்நாட்டு விவகாரங்களை மட்டும் கவனித்துக் கொண்டது. சீனர்கள் தவிர மற்ற அயல் நாட்டவர்கள், அயல்நாட்டு வணிகம் மற்றும் மொழிகளை தடை செய்தது. கன்பூசியம் மற்றும் தாவோயியம் ஆகிய மதங்கள் தேசிய மதங்களாக மீண்டும் நிலை நிறுத்தப்பட்டன. சீனர்கள் கலாச்சார தேக்கத்தை அனுபவித்தனர். மிங் அரசமரபின் ஆரம்பகால வருடங்களின் போது, செங் கே பயணங்களை மேற்கொண்ட போதும் உலகின் மற்ற பகுதிகளுடனான வர்த்தகம் பொதுவாக குறைந்தது. \"கொள்கை மாற்றம்\" என்பதை விட போர்கள், தொற்றுநோய்கள் மற்றும் பரவலான இடையூறுகளே இதற்கு காரணமாகும். . பொருளாதார சிக்கல்களும் ஒரு முக்கியமான உலக வர்த்தக நாடாக இருந்த சீனாவின் வீழ்ச்சிக்கு பங்களித்தன. கறுப்புச் சாவானது உலகின் மற்ற பகுதிகளின் வர்த்தக அமைப்பிற்கு உடனே பரவியது. \"பாக்ஸ் மங்கோலிகாவின்\" போது பொதுவானதாகவும் மற்றும் பாராட்டப்பட்டதுமான தொலைதூர வர்த்தகமானது கிட்டத்தட்ட முழுவதுமாக நிறுத்தப்பட்டது.\n\n"}
{"id": "385127", "url": "https://ta.wikipedia.org/wiki?curid=385127", "title": "கதுன்", "text": "கதுன்\n\nகதுன் (மொங்கோலியம்: , கதுன், хатан கதன்; \"khātūn\"; ', plural '; , খাতুন; ) என்பது “கான்” அல்லது “ககான்” என்பதன் பெண்பால் பட்டம் ஆகும். இது துருக்கிய ககானேடு மற்றும் மங்கோலியப் பேரரசில் பயன்படுத்தப்பட்டது. இது “அரசி” அல்லது “பேரரசி” என்பதற்குச் சமமானதாகும். \n\nSection::::சொற்பிறப்பு மற்றும் வரலாறு.\nமத்திய ஆசியாவில் இசுலாம் வருவதற்கு முன், புகாராவின் அரசியின் தலைப்பாக கதுன் இருந்தது. இசுலாமிய கலைக்களஞ்சியத்தின் கூற்றுப்படி, “கதுன் என்பது சோகடிய மொழிச் சொல்லாகும். இது கோதுருக்குகள் மற்றும் துருக்கிய ஆட்சியாளர்களின் மனைவியர் மற்றும் பெண் உறவினர்களால் பயன்படுத்தப்பட்ட பட்டமாகும்.”\n\n\n"}
{"id": "385129", "url": "https://ta.wikipedia.org/wiki?curid=385129", "title": "கநும்", "text": "கநும்\n\nகநும் அல்லது கநோம் (, , , , ) அரச அல்லது பிரபுக் குடும்பங்களில் பெண்களுக்குப் பயன்படுத்தப்படும் பட்டமாகும். இது முதலில் கிழக்கு ஆசியா மற்றும் மத்திய ஆசியாவில் தோன்றியதாகும். பின்னர் மத்திய கிழக்கு மற்றும் தெற்கு ஆசியாவில் பயன்படுத்தப்பட்டது. இது கான் என்பதன் பெண்பால் பட்டமாகும்.\n\nதுருக்கிய மொழியில், இது “ஹனிம்” என உச்சரிக்கப்படுகிறது. சுல்தானின் மனைவிக்கு வழங்கப்படும் “ஹனிம்ஃபென்டி” எனும் பட்டம், கநும் (“ஹனிம்”) மற்றும் “எஃபென்டி” ஆகிய வார்த்தைகளின் கூட்டுச் சொல்லாகும். \n\nதெற்கு ஆசியாவில், குறிப்பாக பஞ்சாப், சிந்து, ஹைதராபாத், டெல்லி மற்றும் வடமேற்கு எல்லைப்புற மாகாணம் ஆகிய இடங்களில் ‘’கநும்’’ உயர் சமூக நிலையில் உள்ள முஸ்லிம் பெண்களுக்கு மரியாதைக்குரிய பெயராகப் பயன்படுத்தப்படுகிறது. \n\n"}
{"id": "385131", "url": "https://ta.wikipedia.org/wiki?curid=385131", "title": "ஜினோங்", "text": "ஜினோங்\n\nஜினோங் () மங்கோலியர்களின் பட்டமாகும். இது சீனச் சொல்லான “ஜின்வாங்”கில் (பாரம்பரிய சீனம்: 晉王; பின்யின்: ஜின் வாங்; பொருள் - ஜின் அரசர்) இருந்து உருவானது. சில வரலாற்றாசிரியர்கள் இது “சின்வாங்”கில் (பாரம்பரிய சீனம்: 親王; பின்யின்: qīn wáng; பொருள் - இளவரசன்) இருந்து உருவானதாகவும் கூறுகின்றனர். சீனப் பெயருடனான உறவு என்னவாக இருந்தாலும், மங்கோலியப் பெயர் சீன மொழியில் “ஜினோங்” (பாரம்பரிய சீனம்: 濟農; பின்யின்: jǐ nóng) அல்லது \"ஜினங்\" (பாரம்பரிய சீனம்:吉囊; பின்யின்: jí náng) என்று வழங்கப்படுகிறது. \n\nஇப்பட்டம் முதன் முதலில் 1292 ஆம் ஆண்டில் குப்லாய் கானின் பேரன் கமலாவுக்கு வழங்கப்பட்டது. அவர் செங்கிஸ் கானின் கல்லறையில் (\"நைமன் சகான் கெர்\"; ; பொருள் – எட்டு வெள்ளை வீடுகள்) பணியாற்றினார். கல்லறைக்குச் சேவை செய்தவர்கள் ஒர்டுஸ் என்றும், உயர்ந்த பூசாரி ஜினோங் என்றும் அழைக்கப்பட்டனர். ஒர்டுஸ் கெர்லென் ஆற்றங்கரையில் வாழ்ந்தனர், ஆனால் பின்னர் ஒர்டோஸ் என்று அழைக்கப்படும் பகுதிக்கு சென்றனர். மங்கோலியாவை ஒன்றிணைத்த தயான் கானின் தந்தை ஒரு ஜினோங் ஆவார். அவரது சந்ததியினர் 1949 வரை அப்பதவியை வகித்தனர். சிங் வம்சத்தின் காலத்தில் ஜினோங், எகே ஜுயு லீக் () அல்லது சிங் இராணுவ அமைப்பின் தலைவராகப் பணியாற்றினார். \n"}
{"id": "385147", "url": "https://ta.wikipedia.org/wiki?curid=385147", "title": "சமணப் புனிதத் தலங்கள்", "text": "சமணப் புனிதத் தலங்கள்\n\nசமணப் புனிதத் தலங்கள், இந்தியாவில் இராஜஸ்தான், குஜராத், உத்தரப் பிரதேசம், தமிழ்நாடு, கர்நாடகா, மகாராட்டிரா, மத்தியப் பிரதேசம், ஒடிசா போன்ற மாநிலங்களில் சமணக் கோயில்களும், குடைவரைகளும், படுகைகள் போன்ற நினைவுச் சின்னங்களும் உள்ளது. அவைகள்: \n\n\n\n\n"}
{"id": "385153", "url": "https://ta.wikipedia.org/wiki?curid=385153", "title": "கால பால பைரவர் கோயில், திருவைரவன்பட்டி", "text": "கால பால பைரவர் கோயில், திருவைரவன்பட்டி\n\nதிருவைரவன்பட்டி கால பால பைரவர் கோயில் தென்னிந்தியாவில் வைரவருக்கான முதற் கோயிலாக திருக்கோட்டியூர் அருகே திருவைரவன்பட்டியில் உள்ளது. சிவகங்கை சமத்தான தேவத்தான நிர்வாகத்திற்கு உட்பட்டது. தட்சிண காசி எனவும் அழைக்கப்படுகிறது.\n\nதிருப்பத்தூர் - சிவகங்கை சாலையில் திருப்பத்தூரிலிருந்து 7வது கிலோமீட்டரில் அமைந்துள்ள இத்தலத்தில் குடிகொண்டுள்ள திரு மூல பால‌ கால பைரவர்  சேர, சோழ, பாண்டிய, பல்லவ மற்றும் நாயக்க மன்னர்களாலும்,  கோவிந்தப்ப தீட்சிதர் போன்ற மகான்களாலும் வழிபடப்பட்டவர். மன்னர்கள் போருக்குச் செல்லும் முன் போரில் வெற்றி வேண்டி இங்குள்ள வைரவரை வழிபட்டுச் சென்றதாக நம்பப்பட்டது. இத்தலம் முசுகுந்த சக்கரவரத்தி, அஷ்ட நாகர்களால் வணங்கப்பட்டது என்பதும் வரலாறு. \n\nபிரதி மாதம் தேய்பிறை அட்டமி அன்று திருவைரவன்பட்டியில் பைரவர் வழிபாடு, திருமுறை, திருமறை, தெய்வீக இசைக்கருவிகள் ஆகியவை முழங்க காலபைரவ யாகத்துடன் சிறப்பாகக் கொண்டாடப்படுகிறது. மாதத்தில் இந்த ஒரு நாள் மட்டும் இவ்வூர் திருவிழா கோலம் கொள்ளுகிறது.\n"}
{"id": "385164", "url": "https://ta.wikipedia.org/wiki?curid=385164", "title": "தருமநாதர்", "text": "தருமநாதர்\n\nதருமநாதர் (Dharmanatha) சமண சமயத்தின் 15வது தீர்த்தங்கரர் ஆவார். இவர் இச்வாகு குலத்தில் அயோத்தி அருகே சிகார்ஜி எனும் ஊரில் பானு - சுவிரதா எனும் இணையருக்கு பிறந்தவர். இவர் ஒரு சித்த புருஷர் என சமணச் சாத்திரங்கள் கூறுகிறது. தருமநாதர் ஜார்க்கண்டு மாநிலத்தில் உள்ள கிரீடீஹ் மாவட்டத்தின் சிகார்ஜி எனும் மலையில் முக்தி அடைந்தார். தீர்த்தாங்கரர் தருமநாதர் தங்க நிறமும், வஜ்ஜிராயுதமும் கொண்டவர்.\n\nகிபி1848ல் தீர்த்தங்கரர் தருமநாதருக்கு அர்பணிக்கப்பட்ட புகழ்பெற்ற அதீஸ்சிங் கோயில், குஜராத் மாநிலத்தின் அகமதாபாத் நகரத்தில் உள்ளது.\n\nகேரளா மாநிலத்தின் கொச்சி அருகே உள்ள \"மட்டஞ்சேரி\" எனும் ஊரில் தருமநாதருக்கு ஒரு கோயில் அர்ப்பணிக்கப்பட்டுள்ளது.\n\n\n"}
{"id": "385178", "url": "https://ta.wikipedia.org/wiki?curid=385178", "title": "கொங் தயிஜி", "text": "கொங் தயிஜி\n\nதுமேட் தியுமனின் அல்டன் கான் கொங் தயிஜியை துணை கானாக நியமித்தார். \nஅதன் பிறகு மங்கோலியப் பகுதி முழுவதும் இப்பழக்கம் பரவியது. \n\n1630களில், 5வது தலாய் லாமாவால், பாதுர் கொங் தயிஜி பட்டம் சுங்கர்களின் தலைவருக்கு வழங்கப்பட்டது. அதன் பிறகு \"கொங் தயிஜி\" என்ற பட்டமானது, சுங்கர்களின் தலைவரான சேவங் டோர்ஜி நம்ஜில் என்பவரால் பயன்படுத்தப்பட்டது. சுங்கர்கள் வலுப்பெற்ற நிலையில், இப்பட்டம் முக்கியத்துவம் பெற்றது. 18 ஆம் நூற்றாண்டின் நடுப்பகுதியில், ஒயிரட்களிடத்தில் இப்பட்டம் கானை விட உயர்ந்த இடத்தை அடைந்தது. ஏனெனில் சிங் வம்சமானது அளவுக்கு அதிகமான உள்ளூர் தலைவர்களுக்குக் கான் பட்டத்தை வழங்கியது. \n\n"}
{"id": "385185", "url": "https://ta.wikipedia.org/wiki?curid=385185", "title": "ஜாரியா", "text": "ஜாரியா\n\nஜாரியா (Jharia) இந்தியாவின் ஜார்க்கண்டு மாநிலத்தில் தன்பாத் மாவட்டத்தின் நிர்வாகத் தலைமையிடமான தன்பாத் நகரத்திற்கு தெற்கில் 8 கிமீ தொலைவில் அமைந்த ஊராகும். ஜாரியா 2006ல் தன்பாத் மாநகராட்சியுடன் இணைக்கபப்ட்டது. இந்நகரம் பல நிலக்கரிச் சுரங்கங்களால் பெயர் பெற்றது. \n\nSection::::மக்கள் தொகையியல்.\n2001ம் ஆண்டு மக்கள் தொகை கணக்கெடுப்பின் படி, ஜாரியாவின் மக்கள் தொகை\n81,979 ஆகும். \nஅதில் ஆண்கள் 54%ம்; பெண்கள் 46% ஆக உள்ளனர். எழுத்தறிவு விகிதம் 68% ஆகும். ஆறு வயதிற்குட்பட்டவர்கள் 14% ஆக உள்ளனர்.\n\nSection::::இடம்பெயர்வு.\nஜாரியாவின் நிலக்கரிச் சுரங்கங்களில் அடிக்கடி ஏற்படும் கட்டுப்படுத்த முடியாத தீயாலும், நிலத்தின் மேற்பரப்பில் ஏற்படும் பெரும் வெடிப்புகளாலும், மக்கள் ஜாரியாவில் நிம்மதியாக வாழ்க்கை வாழ இயலாதபடியால், ஜாரியாவை விட்டு வெளி இடங்களுக்கு இடம் பெயர ஜார்கண்ட் மாநில அரசு ஏற்பாடு செய்துள்ளது. இதனால் ஜாரியாவின் சுரங்கங்களிலிருந்து இன்னும் வெட்டி எடுக்க வேண்டிய 60,000 கோடி (US$12 billion) மதிப்புள்ள நிலக்கரி வளங்களை அரசு எளிதாக சுரண்டி எடுக்க வசதியாக இருக்கும் எனக் கருதப்படுகிறது. \n\nSection::::நிலக்கரி சுரங்கங்கள்.\nதாமோதர் ஆற்று படுகையில் உள்ள ஜாரியாவில் 110 சதுர கிலோ மீட்டர் பரப்பில், நிலத்தடி நிலக்கரி சுரங்கங்களும், திறந்த வெளி நிலக்கரி சுரங்கங்களும் உள்ளது. \n\nஜாரியாவில் 1894 ஆண்டு முதல் நிலக்கரியை சுரங்கங்கள் வெட்டி எடுக்கப்படுகிறது. இச்சுரங்கங்கள் 1971ல் பொதுவுடைமையாக்கப்பட்டது. ஜாரியாவைச் சுற்றி இரும்பாலைகள் மற்றும் உருக்காலைகள் உள்ளது. \n\nSection::::நிலக்கரி சுரங்க தீ.\nஜாரியாவின் 70 நிலக்கரி சுரங்கங்களிலிருந்து 1916 முதல் நிலக்கரி தீயினால் பற்றி எரிகிறது.\n\n\n"}
{"id": "385190", "url": "https://ta.wikipedia.org/wiki?curid=385190", "title": "நோயன் (பட்டம்)", "text": "நோயன் (பட்டம்)\n\nநோயோன், நோயன், நயன் மங்கோலியப் பேரரசில் வழங்கப்பட்ட ஒரு பட்டமாகும். நவீன மங்கோலிய மொழியில் இந்த வார்த்தை மிஸ்டர் அல்லது மான்சியூரைப் போன்ற ஒரு முகவரி வடிவமாகப் பயன்படுத்தப்படுகிறது.\n\nஆரம்பத்தில், செங்கிஸ் கானின் இராணுவத்தில் ஒரு இராணுவ தளபதிக்கு இது வழங்கப்பட்டது: னோயன் என்ற வார்த்தை 10,000 மற்றும் 1,000 படை வீரர்களைக் கொண்ட இராணுவ பிரிவுகளான முறையே தியுமன்கள் மற்றும் மிங்கன்களின் தளபதிகளுக்கு வழங்கப்பட்டது. வெற்றிகளின் போது, \" னோயன்கள் \" நிர்வாகத்திற்காகப் பிராந்தியங்களைப் பெற்றனர். மேலும் அவர்கள் 20ஆம் நூற்றாண்டில் திறமையுடன் பிரபுத்துவம் அடைந்தனர். ‘’னோயன்கள்’’ சமூக தரவரிசையில் சாதாரண மங்கோலியர்களுக்கு மேலே இருந்தனர். ஆனால் செங்கிஸ் கான் மற்றும் அவரது சகோதரர்களின் வம்சாவளியினருக்குக் கீழே இருந்தனர். இவர்கள் சில நேரங்களில் சூச்சியின் உளூஸ், இல்கானேடு மற்றும் ஜகாடேய் கானேட்டில் எமிர் அல்லது பே என அழைக்கப்பட்டனர். யுவான் பதிவுகளில் இவர்கள் ‘’குவன்ரென்’’ என்றழைக்கப்பட்டனர். ஏனெனில் போர் தொடுத்தலே இவர்களின் முக்கியப் பணியாகும். \n\nவழக்கமாக குறிப்பிடத்தக்க நபர்களின் பெயர்களுக்குப் பின்னால் இப்பட்டம் பயன்படுத்தப்பட்டது. “கான்” எவ்வாறு பயன்படுத்தப்பட்டதோ அதேபோல், எ.கா., செபே னோயன், சோர்மக்கன் னோயன், சாலி னோயன் மற்றும் கரிக் னோயன். \n\nSection::::மங்கோலியப் பேரரசுக்குப் பிறகு.\nமங்கோலியாவில் 1694 முதல் 1911 வரை சிங் வம்சம் ஆட்சி செய்தது. அவர்கள் மங்கோலியாவை ஆட்சி செய்யும் பணியை செங்கிஸ் கானின் வம்சாவளியினரிடம் ஒப்படைத்திருந்தனர். அவர்களே ‘’னோயன்’’ என்றழைக்கப்பட்டனர். இந்த சகாப்தத்தில் மங்கோலியாவில் பெரும்பாலும் அமைதி நிலவியது. இக்காலத்தில் ‘’னோயன்’’ என்ற பட்டம் உயர்குடியினர் என்று பொருள்படுமாறு மருவியது. 1921 ஆம் ஆண்டிற்குப் பிறகு, ‘’னோயன்’’ என்ற சொல்லுக்குப் பதிலாக டர்கா (முதலாளி) என்ற சொல் அதிகாரிகளைக் குறிக்கப் பயன்படுத்தப்பட்டது.\n\nமங்கோலியாவில் இசுடாலினிச அடக்குமுறைகளின் போது பல னோயன்கள் பெருமளவில் கொல்லப்பட்டனர் மற்றும்/அல்லது கைதுசெய்யப்பட்டனர். \n"}
{"id": "385208", "url": "https://ta.wikipedia.org/wiki?curid=385208", "title": "தர்கன்", "text": "தர்கன்\n\nதர்கன் (பழைய துருக்கியம்: \"தர்கன்\"; மொங்கோலியம்: \"தர்கன்\" அல்லது \"தர்க்ஹன்\"; ; ; ; மாற்று உச்சரிப்புகள் \"தர்கன்\", \"தர்கான்\", \"தர்ச்சன்\", \"துர்க்ஷன்\", \"தர்கனி\", \"தர்ஜன்\", \"தோர்கியன்\" அல்லது \"துர்கன்\") மத்திய ஆசியாவில் பயன்படுத்தப்பட்ட பட்டமாகும். இது துருக்கிய மக்கள், இந்தோ-ஐரோப்பியர்கள் (ஈரானியர்கள், தொசாரியர்கள், பஞ்சாபிகள்), மற்றும் மங்கோலியர்களின் முன்னோடிகள், அங்கேரியர்கள் மற்றும் மங்கோலியர்கள் போன்ற பலவிதமான மக்களால் பயன்படுத்தப்பட்டது. மங்கோலியப் பேரரசின் வாரிசுகளின் மத்தியில் இது பொதுவாகப் பயன்படுத்தப்பட்டது. \n\nSection::::வரலாறு.\nமங்கோலியப் பேரரசில், தர்கன்கள் வரி மற்றும் நிலவரி ஆகியவற்றிலிருந்து விலக்குப் பெற்றனர். 1206ல் செங்கிஸ் கான் தனது நிலை உயர்வதற்கு உதவி செய்தவர்களைத் தர்கன் ஆக்கினார். யுவான் வம்சம் மற்றும் இல்கானேட்டில் அரசியல் நெருக்கடி ஏற்பட்டபோது தர்கன்கள் பிரச்சினைகளைத் தீர்ப்பதில் முக்கியப் பங்காற்றினார். அபகா கான் (1234-82) மத்திய ஆசியாவிலிருந்து பெர்சியா வரை தனது தாய் மற்றும் அவரது குழுவை பாதுகாப்பாக வழிநடத்திச் சென்ற ஒரு இந்தியரைத் தர்கன் ஆக்கினார். உருசியாவில், கோல்டன் ஹோர்டேயின் கான்கள் தர்கனுக்கு முக்கியப் பணிகளை அளித்தனர். தெமுர் குத்லுக்கின் (1370-1399) ஜர்லிக் ஒருவர் கிரிமியாவின் தர்கன் ஆக்கப்பட்டார். \n\n"}
{"id": "385211", "url": "https://ta.wikipedia.org/wiki?curid=385211", "title": "ஜர்லிக்", "text": "ஜர்லிக்\n\nஜர்லிக் (; , இயர்லிக், யர்லிக், ) என்பது கானின் முறையான ஆணைகளுக்கான உருசிய வரலாற்றுப் பெயராகும். முக்கியமாக கோல்டன் ஹோர்டேயின் கான்களால் பயன்படுத்தப்பட்டது. \n\nஒகோடி கான் 1230களில் பைசா மற்றும் ஜர்லிக்குகளைத் தடை செய்தார். 13 ஆம் நூற்றாண்டு முதல் 15 ஆம் நூற்றாண்டு வரை, வடகிழக்கு ருஸின் அனைத்து பிரபுக்களும் தங்கள் ஆட்சியை அங்கீகரிப்பதற்கான ஜர்லிக்குகளைப் பெற்றனர். \n\nஆரம்பத்தில், இந்த ஜர்லிக் கரகோரத்தில் உள்ள ககானிடம் இருந்து வந்தது. ஆனால் படு கான் அவரது கானேட்டை நிறுவியபின், ஜர்லிக்குகள் சாராயிலிருந்து வந்தன. 15 ஆம் நூற்றாண்டின் மத்தியில், மாஸ்க்கோவின் பசில் II மற்ற உருசியப் பிரபுக்களை மங்கோலிய கான்களிடமிருந்து ஜர்லிக் பெறுவதைத் தடுக்கத் தொடங்கினார். இதனால் உள்ளூர் இளவரசர்களின் ஆட்சியை அங்கீகரிப்பதில் மாஸ்கோவின் உரிமை நிறுவப்பட்டது.\n"}
{"id": "385212", "url": "https://ta.wikipedia.org/wiki?curid=385212", "title": "யாம்", "text": "யாம்\n\nயாம் (\"Yam\", , , ஒர்டூ, \"சோதனைச்சாவடி\", துர்க்: \"jam\") என்பது செங்கிஸ் கானால் உருவாக்கப்பட்ட ஒரு தூதுவ அமைப்பு ஆகும். அதைத்தொடர்ந்து மற்ற கான்களும் இதனைப் பயன்படுத்தத் தொடங்கினர். \n\nமங்கோலிய இராணுவத் தூதர்களுக்கான உணவு, தங்குமிடம் மற்றும் உதிரிக் குதிரைகளை வழங்க சாவடிகள் பயன்பட்டன. செங்கிஸ் கான் யாம் வழித்தடங்கள் மேல் சிறப்புக் கவனம் செலுத்தினார். ஏனெனில் மங்கோலியர்களின் படைகள் மிக வேகமாக பயணம் செய்தன. எனவே அவர்களது தூதர்கள் அதைவிட வேகமாகப் பயணம் செய்ய வேண்டியிருந்தது. தூதர்கள் ஒரு நாளைக்கு 200-300 கி.மீ.களைக் கடந்தனர். தகவல் தொடர்பு மற்றும் உளவுத்துறையை (தகவல் சேகரிப்பது) வேகப்படுத்துவதற்காக இவ்வழித்தடங்கள் பயன்பட்டன. \n\nகோல்டன் ஹோர்டே நாடோடிக் கூட்டம் சிதைந்த பின்னர் இந்த அமைப்பு உருசியாவின் சாராட்சியில் பயன்பட்டது. \n"}
{"id": "385214", "url": "https://ta.wikipedia.org/wiki?curid=385214", "title": "கொசு மீன்", "text": "கொசு மீன்\n\nமேற்கத்திய கொசு மீன் (western mosquitofish, \"கம்பூசியா அஃபினிஸ்\") என்பது ஒரு நன்னீர் மீன் இனமாகும். கொசுமீனில் கிழக்கத்திய கொசு மீன் என்ற இன்னொரு மீன் வகையும் உள்ளது.\n\nஇந்தக் கொசுமீன்கள் பிற நன்னீர் மீன்களுடன் ஒப்பிடுகையில் சிறியவை ஆகும், பெண் மீன்கள் வரையும், ஆண் மீன்கள் வரையும் இருக்கும்.\n\nஇந்த மீன்களின் முதன்மை உணவு கொசுக்களின் குடம்பிகளாகும். இவை கொசுக்களின் குடம்பிகளைத் தின்றுவிடுவதால், கொசுக்கள் வளர்வதற்கு வாய்ப்பே இல்லாமல் போகும். இதனால் கொசுக்களை அழிக்க ஏதுவாக அமெரிக்கா, ஆஸ்திரேலியா, ஜப்பான் போன்ற நாடுகளில் குளம், குட்டை, போன்று நீர்நிலைகளில் இந்த மீன்களை வளர்க்கின்றனர்.\n"}
{"id": "385218", "url": "https://ta.wikipedia.org/wiki?curid=385218", "title": "ஓர்டா", "text": "ஓர்டா\n\nஓர்டா (ஓர்டு,ஓர்டோ, அல்லது ஓர்டன்) அல்லது ஹோர்டே ஐரோவாசியாவின் புல்வெளிகளில் காணப்படும் வரலாற்று சமூகவியல் மற்றும் இராணுவ அமைப்பு ஆகும். இது பொதுவாக துருக்கியர்கள் மற்றும் மங்கோலியர்களுடன் தொடர்புடையது. இந்த நிறுவனம் ஒரு குலம் அல்லது ஒரு பழங்குடிக்கு சமமான பிராந்தியமாகக் கருதப்படுகிறது. சில வெற்றிகரமான ஓர்டாக்கள் கானேடுகளாக மாறின. \n\n\"ஓர்டோ\" என்ற துருக்கிய வார்த்தைக்கு “முகாம், தலைமையகம்” என்று பொருள். இதிலிருந்தே சிலாவிக் வார்த்தையான \"ஒர்டோ\" மற்றும் மேற்கத்திய வார்த்தையான \"ஹோர்டே\" தோன்றின. எனினும் இதன் உண்மையான பொருள் கானேடு கிடையாது. இந்த கட்டமைப்புகள் \"உளூஸ்\" (\"நாடு\" அல்லது \"பழங்குடி\") என்றும் அழைக்கப்பட்டன. \n\nகடைசி மத்திய காலங்களில் மட்டுமே இந்த \"ஓர்டா\" என்ற சிலாவியப் பயன்பாடு துருக்கிய மொழிகளுக்குத் திரும்பியது. \n\n"}
{"id": "385221", "url": "https://ta.wikipedia.org/wiki?curid=385221", "title": "யசா", "text": "யசா\n\nயசா (மாற்று உச்சரிப்புகள்: \"யசர்\", \"யசக்\", \"ஜசக்\", மொங்கோலியம்: Их засаг, \"எகே ஜசக்\") என்பது செங்கிஸ் கான் உருவாக்கிய ஒரு இரகசிய எழுத்து சட்ட விதியாகும். யசா என்ற வார்த்தைக்கு \"ஒழுங்கு\" அல்லது \"ஆணை\" என்று பொருளாகும். இச்சட்டம் இரகசியமாக வைக்கப்பட்டு பொதுமக்களுக்கு வெளியிடப்படவில்லை என்றாலும், இதுவே மங்கோலியப் பேரரசின் உண்மையான சட்டமாகும். யசா, யுத்த காலங்களில் கொடுக்கப்பட்ட ஆணைகளிலிருந்து தோன்றியதாகக் கருதப்படுகிறது. பின்னர், இந்த ஆணைகள் கலாச்சார மற்றும் வாழ்க்கை முறைகளை உள்ளடக்குவதற்காக விரிவுபடுத்தப்பட்டன. யசாவை இரகசியமாக வைத்திருப்பதன் மூலம், ஆணைகள் திருத்தப்படலாம் மற்றும் தேர்ந்தெடுக்கப்பட்டு பயன்படுத்தப்படலாம். யசா, செங்கிஸ் கான் மற்றும் அவரது தத்தெடுக்கப்பட்ட சகோதரர் சிகிகுதக் ஆகியோரால் மேற்பார்வையிடப்பட்டதாக நம்பப்படுகிறது. சிகிகுதக் மங்கோலியப் பேரரசின் உயர் நீதிபதியாக (மங்கோலியம்: \"улсын их заргач\") இருந்தார். செங்கிஸ் கான் தன்னுடைய இரண்டாவது மகனான சகடையை (பின்னர் சகடை கான்) சட்டத்தை நிறைவேற்றுவதற்காக நியமித்தார். \n\n"}
{"id": "385229", "url": "https://ta.wikipedia.org/wiki?curid=385229", "title": "அபிநந்தநாதர்", "text": "அபிநந்தநாதர்\n\nஅபிநந்தநாதர் (Abhinandananatha), சாம்பநாதருக்குப் பின் வந்த சமண சமயத்தின் நான்காவது தீர்த்தங்கரர் ஆவார். இவர் இச்வாகு குல மன்னர் \"சன்வரா - சித்தார்த்தா\" தம்பதியருக்கு அயோத்தியில் பிறந்தவர். ஞானம் அடைந்த சித்தரான அபிநந்தநாதர் பல்லாயிரம் ஆண்டுகள் வாழ்ந்து ஜார்கண்ட் மாநிலத்தின் சிகார்ஜி மலையில் மோட்சம் அடைந்தார்.\nதங்க நிறம் கொண்ட அபிநந்தநாதர் அரச மரம், குரங்கு மற்றும் யக்யேஸ்வரன் எனும் இயக்கராலும், காளிகா எனும் யட்சினியாலும் அடையாளப்படுத்தப்படுகிறார்.\n\n\n"}
{"id": "385232", "url": "https://ta.wikipedia.org/wiki?curid=385232", "title": "கெரஜ்", "text": "கெரஜ்\n\nபைசா அல்லது பைசி அல்லது கெரஜ் (, \"pāiza\", \"páizi\") என்பது மங்கோலிய அதிகாரிகளாலும் தூதர்களாலும் சில சலுகைகள் மற்றும் அதிகாரங்களைக் குறிக்கப் பயன்பட்ட ஒரு தாயத்து ஆகும். இது மங்கோலிய உயர்குடியினரும், அதிகாரிகளும் பொது மக்களிடமிருந்து பொருட்கள் மற்றும் சேவைகளைக் கோருவதற்கு உதவியது. \n\nபைசா கொண்ட ஒருவருக்கு மட்டுமே பொருட்களும், சவாரிக் குதிரைகளும் யாம் வழித்தடங்களில் வழங்கப்பட வேண்டும். எனினும், அரிதான இராணுவ பொருட்களைக் கொண்டு வந்தவர்கள் யாம் வழித்தடங்களை பைசா இன்றியும் பயன்படுத்தினர். மங்கோலியப் பேரரசின் அதிகாரிகள் மற்றும் பிரபுக்கள் அதிகாரப்பூர்வமற்ற முறையில் பைசாக்களை வெளியிட்டனர். இதனால் பொதுமக்கள் பாதிப்படைந்தனர். எனவே, ஒகோடி கான் (ஆட்சி 1229-1241) பிரபுக்கள் பைசாக்கள் மற்றும் ஜர்லிக்குகள் வழங்குவதைத் தடை செய்தார். \n\nவெளிநாட்டு வர்த்தகர்கள் மற்றும் திறமைசாலிகளை ஈர்ப்பதற்காக, பெரிய கான்கள் அவர்களுக்கு வரி செலுத்துவதிலிருந்து விலக்கு அளிப்பதோடு அவர்கள் யாம் நிலையங்களைப் பயன்படுத்துவதற்கும் அனுமதி அளித்தனர். இருப்பினும், மோங்கே கான் (ஆட்சி 1251-1259) இதைத் தவறான வழியில் பயன்படுத்துவதைத் தடுக்க வணிகர்களின் வியாபாரத்தை மேற்பார்வையிடுவதற்கு ஏகாதிபத்திய விசாரணையாளர்களை அனுப்பினார். அவர் யாம் (சாம்) மற்றும் பைசா ஆகியவற்றைப் பயன்படுத்த அவர்களுக்குத் தடை விதித்தார். \n"}
{"id": "385243", "url": "https://ta.wikipedia.org/wiki?curid=385243", "title": "ரோமன் சேரிட்டி", "text": "ரோமன் சேரிட்டி\n\nரோமன் சேரிட்டி (Roman Charity, இலத்தீன் Caritas romana; இத்தாலியம் Carità Romana) என்பது ஒரு பெண்ணின் முன்மாதிரிக் கதையாகும். பெரோ என்னும் பெண்ணின் தந்தையான சிமோன் என்பவர் சிறையில் அடைக்கப்பட்டு பட்டிணிக்கு உள்ளாக்கப்பட்டு மரண தண்டணைக்கு ஆளாக்கப்பட்டார். சிறையில் தந்தையை சந்திக்கச் சென்றபெரோ இரகசியமாக அவரின் உயிரைக்காக்க அவருக்கு தாய்ப்பால் ஊட்டினார். அவளின் இச்செயல் சிறை அதிகாரியால் கண்டுபிடிக்கப்பட்டது, ஆனால் அவளின் தந்தையின் உயிரைக்காக்க அவர் செய்த இச்செயல் அதிகாரிகளைக் கவர்ந்தது.\n\nSection::::வரலாறு.\nஇந்த கதையானது, பண்டைய ரோம வரலாற்று ஆசிரியரான வால்ரியஸ் மாக்சிமஸால் பதிவு செய்யப்பட்டுள்ளது. இதை சித்தரிக்கும் ஒரு ஓவியம் பீதாஸ் ஆலயத்தில் காட்சிப்படுத்தப்பட்டது. ரோமானிய தொன்மவியலில் ஜூனோவின் தன் தாய்ப்பாலை வயது முதிர்ந்த எர்க்குலிசுக்கு அளித்ததாக உள்ளது.\n\nரோமன் சரித்திராசிரியர் வால்ரியஸ் மாக்சிமஸ் பதிவு செய்த ஒரு கதை கிட்டத்தட்ட சிமோன் கதையை ஒத்ததாக உள்ளது. பின்னர் மூத்த பிளினி (23-79), சிறையில் இருந்த ஒருவரது மகள் அங்கு செவிலியாக பணிபுரிந்தது பற்றி விவரித்துள்ளார். Historians note that Renaissance and Baroque depictions have more incestuous overtones.\n\nபதினேழு மற்றும் பதினெட்டாம் நூற்றாண்டுகளில், பல ஐரோப்பிய கலைஞர்கள் இந்த காட்சியை சித்தரித்துக் காட்டினர். மிகவும் சிறப்பாக, பீட்டர் பவுல் ரூபென்ஸ் பல ஓவியங்களை வரைந்தார். பரோக் கலைஞரான கரவாஜியோவின் 1606 படைப்பில் இடம்பெற்றிருந்தன.\n\n"}
{"id": "385245", "url": "https://ta.wikipedia.org/wiki?curid=385245", "title": "செம்பனை எண்ணெய்", "text": "செம்பனை எண்ணெய்\n\nசெம்பனை எண்ணெய் எனப்படுவது செம்பனை அல்லது எண்ணெய்ப் பனை எனப்படும் ஒரு விதப் பனை மரத்தின் பழங்களில் இருந்து எடுக்கப்படும் எண்ணெய் ஆகும். இந்த செம்பனையின் அறிவியற்பெயர் Elaeis guineensis என்பதாகும். இது உண்ணத் தகுந்தது. பெரும்பாலும் இது ஆப்பிரிக்க எண்ணெய்ப் பனையில் இருந்தும் சிறிதளவு அமெரிக்க எண்ணெய்ப் பனையில் இருந்தும் எடுக்கப்படுகிறது. இந்த எண்ணெய் சிவந்த நிறத்தில் இருக்கும்.\n\nஇப்பனை மரங்கள் இந்தோனேசியா, மலேசியா, நைசீரியா முதலிய நாடுகளில் பெருமளவு பயிர்செய்யப் படுகிறது.\n\nஇப்பனைப் பயிர்செய்கையினால் மக்களுக்கு வேலை வாய்ப்பு கிடைப்பதாகக் கூறப்பட்டாலும் இவை பயிரிடப்படும் நாடுகளில் காடழிப்புக்கு இது ஒரு முக்கியக் காரணமாகக் கூறப்படுகிறது.\n"}
{"id": "385246", "url": "https://ta.wikipedia.org/wiki?curid=385246", "title": "மங்குத்", "text": "மங்குத்\n\nமங்குத் (மொங்கோலியம்: Мангуд) என்பவர்கள் உருத்-மங்குத் கூட்டமைப்பின் ஒரு மங்கோலிய இனமாவர். இவர்கள் 1485 ஆம் ஆண்டில் நோகை ஹோர்டேவையும், 1785 ஆம் ஆண்டில் புகாரா அமீரகத்தை ஆள மங்கித் வம்சத்தையும் நிறுவினர். இவர்கள் கான் பெயருக்குப் பதிலாக எமிர் என்ற இசுலாமியப் பெயரைப் பயன்படுத்தினர். ஏனெனில் இவர்கள் செங்கிஸ் கானின் வம்சத்தினர் அல்ல, மாறாக இசுலாமின் அடிப்படையில் ஆட்சி செய்தனர். இந்த இனப் பெயரானது மங்கோலிய முன் படைக்குப் பயன்படுத்தப்பட்டது. இவர்களின் வழித்தோன்றல்கள் முன்னாள் மங்கோலிய பேரரசின் பல பகுதிகளில் வாழ்கின்றனர். \n\nSection::::மங்கோலியப் பேரரசில் மங்குத்கள்.\nபண்டைய ஆதாரங்களின் படி, இவர்கள் கியாத் மங்கோலியர்களில் இருந்து தோன்றினர். மங்குத்கள் மற்றும் உருத்கள் ஆகியோர் மங்கோலியப் பீடபூமியின் வீரம் மிக்க மக்கள் ஆவர். சில குறிப்பிடத்தக்க மங்குத் வீரர்கள் செங்கிஸ் கானுக்கு (1162-1227) ஆதரவும், ஒரு சிலர் அவருக்கு எதிர்ப்பும் தெரிவித்தனர். மங்கோலியப் பேரரசு மேற்கு நோக்கி பரவிய போது , இவர்களும் பல மங்கோலிய பழங்குடியினருடன் மேற்கு நோக்கி மத்திய கிழக்கை நோக்கிச் சென்றனர். இவர்கள் கோல்டன் ஹோர்டேயில் நோகை கானுக்கு ஆதரவு அளித்தனர். மேலும் சாராயில் தங்களது சொந்த ஹோர்டேவை அமைத்தனர். \n"}
{"id": "385252", "url": "https://ta.wikipedia.org/wiki?curid=385252", "title": "தியுமன் (அலகு)", "text": "தியுமன் (அலகு)\n\nதியுமன் (\"பத்தாயிரம் மதிப்புடைய அலகு\"; ; ) என்பது துருக்கிய மக்களாலும் மங்கோலிய மக்களாலும் அவர்கள் படைகள் ஏற்பாடு செய்யப்படும் தசம அமைப்பின் ஒரு பகுதியாக இருந்தது.\n\nSection::::படையெடுப்பு சகாப்தத்தின் போது மகியர் இராணுவ அமைப்பு.\nஇதே வகையான இராணுவ அமைப்பானது அங்கேரியை வெல்லும்போது மகியர்களால் பயன்படுத்தப்பட்டது. பாரசீக ஆராய்ச்சியாளரும் புவியியலாளருமான அகமது இபின் ருசுதா (கி.பி. 930) என்பவரது கூற்றுப்படி “மகியர்கள் துருக்கியர்களின் ஒரு இனமாவர். அவர்களின் மன்னன் 10,000 குதிரை வீரர்களுடன் செல்பவர். அவரது பெயர் கன்டா“. \n\nSection::::செங்கிஸ் கானின் இராணுவ அமைப்பு.\nசெங்கிஸ் கானின் இராணுவ அமைப்பில் தியுமன் என்பது 10 (அரவத்), 100 (சூட்), மற்றும் 1,000 (மிங்கன்) அலகுகளில் இருந்து உருவாக்கப்படுகிறது. ஒவ்வொன்றும் தலைவன் மூலம் அடுத்த உயர் மட்டத்திற்கு அறிக்கை தாக்கல் செய்ய வேண்டும். தியுமன்கள் நடைமுறைக்கு உகந்த அளவு என கருதப்பட்டன. படையெடுப்பிற்குச் சிறியதாகவோ அல்லது திறமையான போக்குவரத்து மற்றும் விநியோகத்திற்கு மிகப்பெரியதாகவோ இல்லாமல் இருந்தன. இதன் இராணுவ மூலோபாயமானது ஒரு பயனுள்ள அதிர்ச்சியும் தாக்குதலும் ஆகும்.\n"}
{"id": "385263", "url": "https://ta.wikipedia.org/wiki?curid=385263", "title": "சிகார்ஜி சமணக் கோயில்கள்", "text": "சிகார்ஜி சமணக் கோயில்கள்\n\nசிகார்ஜி (Shikharji) (), இந்தியாவின் ஜார்க்கண்டு மாநிலத்தில் சோட்டா நாக்பூர் மேட்டுநிலத்தில் உள்ள கிரீடீஹ் மாவட்டத்தில் உள்ள பரஸ்நாத் மலையில் அமைந்துள்ளது. \nசிக்கார்ஜி சமணப் புனித யாத்திரைத் தலங்களில் மிகவும் முக்கியமானதாகும். சிக்கார்ஜியில் பல சமணத் தீர்த்தங்கரர்கள் முக்தி அடைந்துள்ளனர். \n\nமேலும் சிக்கார்ஜியில் 24 தீர்ததங்கரர்களுக்கு தனித்தனி சந்நதிகள் அமைந்துள்ளது. எனவே சமணர்களுக்கு சிக்கார்ஜி, முக்கிய புனித யாத்திரைத் தலங்களில் ஒன்றாக விளங்குகிறது. \n\nSection::::அமைவிடம்.\nசிகார்ஜி சமணக் கோயில்கள், ஜார்கண்ட் மாநிலத் தலைநகர் ராஞ்சியிலிருந்து 190 கிமீ தொலைவிலும்; பொக்காரா நகரத்திலிருந்து 40 கிமீ தொலைவிலும்; தன்பாத் நகரத்திலிருந்து 60 கிமீ தொலைவிலும் அமைந்துள்ளது. \n\nSection::::பெயர்க்காரணம்.\nசிகார்ஜி எனும் வட மொழிக்கு வணங்குதற்குரிய கொடுமுடி எனும் பொருளாகும். பரஸ்நாத் மலை பல கொடிமுடிகளைக் கொண்டதாகும். சமண சமயத்தின் முதல் தீர்த்தங்கரரான பார்சுவநாதர் இங்குள்ள மலையில் முக்தி அடைந்ததால்இம்மலைக்கு \"பரஸ்நாத் மலை\" எனப் பெயராயிற்று. பரஸ்நாத் மலையின் கொடுமுடிகளில் அமைந்த சமண சமயத்தின் முதல்வர்களாக 24 தீர்த்தங்கரர்களின் சன்னதிகளுக்கு சிகார்ஜி என அழைக்கப்படுகிறது. சிகார்ஜி, சுவேதாம்பரர் மற்றும் திகம்பர சமணர்களின் முக்கியப் புனிதத் தலங்களில் ஒன்றாகும். சிகார்ஜி மலை வலம் வருதல் சமணர்களின் சமயச் சடங்காகும்.\nSection::::புவியியல்.\nமேற்கு இந்தியாவின் ஜார்க்கண்டு மாநிலத்தின் சோட்டா நாக்பூர் மேட்டுநிலத்தில் அமைந்த சிகார்ஜி மலைக்கோயில், தில்லி - கொல்கத்தாவை இணைக்கும் தேசிய நெடுஞ்சாலை 2ல் அமைந்துள்ளது. சிகார்ஜி சமணக் கோயில்கள், 4429 அடி உயரமுள்ள பரஸ்நாத் மலையின் மதுபன் காட்டில் அமைந்துள்ளது. \n\nSection::::கோயில்கள்.\nசிகார்ஜியில் சமண சமயத் தீர்த்தங்கரர்கள், அருகதர்கள் மற்றும் கணாதரர்களின் கோயில்கள் 18ம் நூற்றாண்டில் நிறுவப்பட்டதாகும். அவைகள்:\n\nSection::::போக்குவரத்து வசதிகள்.\nஅருகில் உள்ள தொடருந்து நிலையம், \"மதுபன்\" கிராமத்திலிருந்து 25 கிமீ தொலைவில் உள்ள \"இஸ்ரி பஜாரில்\" உள்ள \"பரஸ்நாத்\" தொடருந்து நிலையமாகும். தில்லி - கான்பூர் - முகல்சராய் - கயா - அசன்சால் வழியாகச் தொடருந்துகள், பரஸ்நாத் தொடருந்து நிலையம் வழியாக செல்கிறது. \n\nமும்பை, தில்லி, ஜெய்ப்பூர், அஜ்மீர், பாட்னா, அலகாபாத், கான்பூர், ஜம்மு, கல்கா முதலிய நகரங்களை பரஸ்நாத் தொடருந்து நிலையம் இணைக்கிறது. \n\n\n"}
{"id": "385271", "url": "https://ta.wikipedia.org/wiki?curid=385271", "title": "கெசிக்", "text": "கெசிக்\n\nகெசிக் (கிசிக், கெசிச்சன்) (மொங்கோலியம்: விரும்பப்படுபவர் அல்லது ஆசீர்வதிக்கப்பட்டவர்) என்பவர்கள் மங்கோலியப் பேரரசின் ஏகாதிபத்தியக் காவலாளிகள் ஆவர். குறிப்பாக செங்கிஸ் கான் மற்றும் அவரது மனைவி போர்டேவுக்கு. இவர்களின் முக்கிய நோக்கம் பேரரசர்கள் மற்றும் பிற முக்கிய பிரபுக்களுக்காக அடியாட்களாக செயல்படுவதாகும். இவர்கள் இரு குழுக்களாக பிரிக்கப்பட்டனர்; பகல் காவலாளி (கெசிக்) மற்றும் இரவு காவலாளி (கவதுல்). இவர்கள் வழக்கமான இராணுவத்திலிருந்து தனித்துவமாக இருந்தனர். போருக்குச் செல்ல மாட்டார்கள், அதற்குப் பதிலாக காவலர் கடமையைத் தொடர்ந்தனர். இவர்களின் உச்ச தளபதி ‘’சரபி’’ என்றழைக்கப்பட்டார்.\n\nமங்கோலிய சாம்ராஜ்ஜியம் யூரேசியாவின் பெரும்பகுதியைக் கடந்து செல்வதால், மங்கோலிய கட்டுப்பாட்டிற்குட்பட்ட பகுதிகள் மீது இதன் தாக்கங்கள் கெசிக் போன்ற ஏகாதிபத்தியக் காவலாளர்கள் உருவாக வழிவகுத்தன. இந்தியாவில் பெரும் முகலாயப் பேரரசர்களின் அரண்மனை காவலாளர்களுக்காகவும், அக்பரின் படைக்கலங்களிலிருந்து வார இறுதியில் மாற்றப்பட்ட திரி இயக்கிகளுக்காகவும், வாள்களுக்காகவும் பயன்படுத்தப்பட்ட சொல்லே கிசிக் ஆகும். பெர்சியாவில் அரசரின் இரவுநேரக் காவலாளர்கள் கெசிக்கி என்று அழைக்கப்பட்டனர்.\n\nநவீன மங்கோலியாவின் கிசிக்கிடன் இனத்தவர் இவர்களின் வழித்தோன்றல்கள் என நம்பப்படுகிறது. கிசிக்கிடன் தற்போது சீனாவின் உள் மங்கோலியாவில் வசித்து வருகின்றனர்.\n\n\n"}
{"id": "385272", "url": "https://ta.wikipedia.org/wiki?curid=385272", "title": "தலைமலை சஞ்சீவிராய பெருமாள் கோயில்", "text": "தலைமலை சஞ்சீவிராய பெருமாள் கோயில்\n\nதலைமலை சஞ்சீவிராய பெருமாள் கோயில் என்பது தமிழ்நாட்டின், திருச்சிராப்பள்ளி - நாமக்கல் மாவட்டங்களின் இடையே உள்ள தலைமலையில் உள்ள பெருமாள் கோயிலாகும். \nSection::::பெயரியல்.\nஇலங்கையில் இராவணனுடன் நடந்த போரின்போது மூர்ச்சையடைந்து விழுந்த இலட்சுமணனை காக்க அனுமன் தூக்கிச் சென்ற மூலிகைகள் நிரம்பிய சஞ்சீவி மலையில் இருந்த மூலிகைகளின் வாசத்திலேயே லட்சுமணன் குணமடைந்துவிட்டார். அந்த மகிழ்ச்சியில், மலையை ஆஞ்சநேயர் வீசியெறிந்ததாகவும், அது 7 துண்டுகளாகச் சிதறி விழுந்ததாகவும் அவற்றில் ஒன்று இந்த தலைமலை எனவும் கூறப்படுகிறது. மலையின் தலை போன்ற உச்சி சிகரத்தில் பெருமாள் கோயில் உள்ளதால் தலைமலை எனப் பெயர் பெற்றதாகக் கூறப்படுகிறது.\nSection::::தலை மலை.\nகிழக்குத் தொடர்ச்சி மலைகளில், நாமக்கல் மாவட்டத்தில் அமைந்துள்ளது தலைமலை காப்புக்காடு. இதன் கிழக்கு மற்றும் தெற்குப் பகுதி திருச்சி மாவட்டத்தின் எல்லையில் உள்ளது. மூலிகை உட்பட பல்வேறு வகையான செடிகள், மரங்கள் நிறைந்ததாக இந்த மலை காணப்படுகிறது. இந்தக் காப்புக்காட்டில் சுமார் 3,200 அடி உயர மலையில் சஞ்சீவிராய பெருமாள் கோயில் அமைந்துள்ளது.\nSection::::பாதை.\nஇக்கோயிலுக்குச் செல்ல நாமக்கல் மாவட்டம் எருமப்பட்டி, வடவத்தூர், செவிந்திப்பட்டி, திருச்சி மாவட்டம் நீலியாம்பட்டி, சஞ்சீவிபுரம் ஆகிய பகுதிகளில் இருந்து உள்ள ஐந்து பாதைகள் வழியாக கரடுமுரடான, செங்குத்தான மற்றும் சில இடங்களில் மிகவும் ஆபத்தான பாதையைக் கடந்து ஏறக்குறைய ஏழு கிமீ தொலைவுக்கு நடந்து மலை உச்சிக்குச் செல்ல முடியும். கீழிருந்து வரும் அனைத்துப் பாதைகளும் தலைமலையில் இருந்து சுமார் ஒரு கிமீ கீழே உள்ள கருப்பண்ணசாமி கோயிலில் ஒன்று சேர்கின்றன.\nSection::::கோயில்.\nநாயக்க மன்னர் காலத்தில் கட்டப்பட்டதாகக் கூறப்படும் இந்தக் கோயிலில், உள்ள இறைவன் தானாய் வளர்ந்த தலைமலை சஞ்சீவிராயன் என்று அப்பகுதி மக்களால் அழைக்கப்படுகிறார். இந்த இறைவனான நல்லேந்திர பெருமாள் சுயம்புவாக எழுந்தருளியவராக கருதப்படுகிறார். மேலும் வெங்கடாஜலபதி, ஸ்ரீதேவி, பூதேவி ஆகிய தெய்வங்கள் மூலவர்களாகவும், சீனிவாச பெருமாள், ருக்மணி, சத்யபாமா ஆகிய தெய்வங்கள் உற்சவர்களாகவும் உள்ளனர். இவர்களுக்கு தென்புறத்தில் அலமேலுமங்கை தாயார் மூலவராகவும், மகாலட்சுமி உற்சவராகவும் உள்ளனர். பெரும்பாலும் சனிக்கிழமைகளில் மட்டுமே கோயிலுக்கு பக்தர்கள் வருகிறார்கள். தலைமலை உச்சியில் உள்ள பெருமாள் கோயிலுக்கு வரும் பக்தர்கள் பலர் கோயிலுக்கு வெளிப்புறத்தில் ஒரு பாதம் மட்டுமே வைக்கும் அளவுக்கு சுமார் 4 அங்குலம் அகலமே உள்ள சுவரின் விளிம்பில் உயிரைப் பணயம் வைத்து நடந்து வலம்வருவதை வழக்கமாகக் கொண்டுள்ளனர். மிகவும் ஆபத்தான இந்தச் செயலை தலைமலை கிரிவலம் என்று கூறுகின்றனர். இவ்வாறு கிரிவலம் சென்றசிலர் தவறி விழுந்து இறந்துள்ளனர்.\n"}
{"id": "385273", "url": "https://ta.wikipedia.org/wiki?curid=385273", "title": "ராமலீலா (திரைப்படம்)", "text": "ராமலீலா (திரைப்படம்)\n\nராமலீலா ( Ramaleela) என்பது 2017 ஆண்டைய இந்திய மலையாள அரசியல் திரைப்படமாகும். இந்தப் படத்துக்குக் கதை, திரைக்கதை, வசனம் எழுதியிருப்பவர் சச்சி. படத்தை அருண் கோபி இயக்கியுள்ளார். இப்படத்தில் திலீப், முகேஷ், கலாபவன் ஷாஜோன், பிரயாக மார்ட்டின் ஆகியோர் முன்னணி பாத்திரங்களில் நடித்துள்ளனர். முலகுப்பதம் பிலிம்ஸ் தயாரிப்பில் டோமிச்சன் முலூபப்பாடுவால் தயாரிக்கப்பட்டு விநியோகிக்கப்பட்டுள்ளது. நடிகர் திலீப் பிரபல நடிகை மீதான பாலியல் துன்புறுத்தல் வழக்கில் கைதுசெய்யப்பட்டதால், படம் வெளிவருவதில் தாமதம் ஏற்பட்டது. படத்தை புறக்கணிக்குமாறு பலரால் அழைக்கப்பட்ட போதிலும், இந்த படம் 2017 செப்டம்பர் 28 அன்று இந்தியாவில் வெளியிடப்பட்டது.\nSection::::கதை.\nகம்யூனிஸ்ட் கட்சியிலிருந்து விலக்கப்பட்டதால், காங்கிரஸ் கட்சியில் சேரும் ராமன் உண்ணி (திலீப்) அக்கட்சியின் இடைத்தேர்தல் வேட்பாளராக அறிவிக்கப்படுகிறார். ராமண் உண்ணியின் தாய் ராகினி (ராதிகா சரத்குமார்) உட்பட கம்யூனிஸ்ட் கட்சி உறுப்பினர்களின் வெளிப்படையான எதிர்ப்பையும் காங்கிரஸ் கட்சியில் வேட்பாளர் வாய்ப்பைப் பறிகொடுத்தவர்களின் மறைமுக எதிர்ப்பையும் மீறி, அதிக ஆதரவாளர்களைப் பெற்று வெற்றிவாய்ப்பை நோக்கி நகர்கிறான். இந்நிலையில் தேர்தல் பிரச்சாரத்தில் ஈடுபட்டிருக்கும் கம்யூனிஸ்ட் கட்சியின் மூத்த உறுப்பினர் ஒருவர், பொது இடத்தில் சுட்டுக் கொல்லப்படுகிறார். கொலைப்பழி ராமன் மீது விழுகிறது. அதிலிருந்து ராமன் மீண்டானா, உண்மையான கொலையாளி யார், தேர்தல் முடிவு என்ன ஆகிய கேள்விகளுக்கான பதில்களுடன் முடிகிறது படம்\nSection::::தயாரிப்பு.\nபடமானது முலகுப்பதம் பிலிம்ஸ் தயாரிப்பில் டோமிச்சன் முலூபப்பாடுவால் தயாரிக்கப்பட்டு விநியோகிக்கப்பட்டுள்ளது. இப்படம் 14 கோடி செலவில் தயாரிக்கப்பட்டது. படத்திற்கு கோபி சுந்தர் இசையமைத்துள்ளார்.\n\nSection::::வெளியீடு.\n\"ராம்லீலா\" இந்தியாவில் 2017 செப்டம்பர் 28 அன்று வெளியிடப்பட்டது. கேரளத்தில் 129 திரையரங்குகளில் வெளியானது.\n"}
{"id": "385280", "url": "https://ta.wikipedia.org/wiki?curid=385280", "title": "சிங்கப்பூர் உணவு", "text": "சிங்கப்பூர் உணவு\n\nசிங்கப்பூரில் பலதரப்பட்ட உணவுவகைகள் உள்ளன. இவை எல்லாமே இங்குள்ள பல இன மக்களின் கலாச்சர உணவுகள் ஆகும். பல உணவுகள் எப்படி வேறு நாடுகளிலிருந்து இங்கு சமைக்கப்பட்டதோ, அவ்வாறே இன்றும் சமைக்கப்படுகிறது. வேறு சில உணவுகளோ , இரண்டு கலாச்சாரங்களின் உணவுகளின் கலவையாக அமைகின்றன. சீனர்கள்,மலாய்க்காரர்கள், இந்தியர்கள் என பலத்தரப்பட்ட மக்கள்  சிங்கப்பூரில் வாழ்கின்றனர். \n\nசிங்கப்பூரில் உணவு என்பது மக்களின் அடையாளமாகவும் திகழ்கிறது. மலாய்க்காரர்கள் பன்றிக்கறியையும் மதுவையும் அருந்தக்கூடாது. இந்தியர்கள் மாட்டுக்கறியை சாப்பிடக்கூடாது. சீனர்கள் ஒரு வகையில் குச்சிகளை பயன்படுத்தி சாப்பிடுவார்கள். மலாய்க்காரர்களும் இந்தியர்களும் கைகளால் உணவை எடுத்து சாப்பிடுவார்கள்.\n\nசாப்பாட்டுக்கடைகளைவிட உணவன்கடிகளில் உண்பதை சிங்கப்பூரர்கள் விரும்புகிறார்கள். கோழிசிசோறு,சாத்தே, பிரியாணி போன்ற உணவுகள் விற்கப்படுகின்றன. பாலாடைக்கட்டி பரோட்டா போன்ற கலவை உணவும் இங்கு விற்கப்படுகிறது.\n"}
{"id": "385285", "url": "https://ta.wikipedia.org/wiki?curid=385285", "title": "இலங்கை–பாக்கித்தான் துடுப்பாட்டத் தொடர், 2017", "text": "இலங்கை–பாக்கித்தான் துடுப்பாட்டத் தொடர், 2017\n\nஇலங்கைத் துடுப்பாட்ட அணி ஐக்கிய அரபு அமீரகத்தில் 2017 செப்டம்பர் முதல் அக்டோபர் வரை பாக்கித்தான் துடுப்பாட்ட அணியுடன் இரண்டு தேர்வுப் போட்டிகளிலும், ஐந்து ஒரு-நாள் போட்டிகளிலும், மூன்று பன்னாட்டு இருபது20 (இ20ப) போட்டிகளிலும் விளையாடியது. பாக்கித்தான் அணியின் தலைவர் மிஸ்பா-உல்-ஹக் இளைப்பாறிய பின்னர் சப்ராஸ் அகமது அவ்வணியின் தலைவராக விளையாடிய முதலாவது தேர்வுப் போட்டி இதுவாகும்.\n\n2009 ஆம் ஆண்டில் இலங்கை அணி லாகூரில் துடுப்பாட்டப் போட்டித் தொடரில் விளையாடச் சென்ற போது இலங்கை அணி மீது தீவிரவாதிகள் தாக்குதல் நடத்தியதில், இலங்கை அணியின் ஆறு வீரர்கள் காயமடைந்தனர். அதன் பின்னர் சிம்பாப்வே அணி மட்டும் 2015 மே மாதத்தில் பாக்கித்தான் சென்று தேர்வுப் போட்டியில் விளையாடியது. வேறு எந்த தேர்வு அணிகளும் பாக்கித்தான் செல்லவில்லை.\n\nஅமீரகத்தில் நடந்த இரண்டாவது தேர்வுப் போட்டி பகல்/இரவு போட்டியாக விளையாடப்பட்டது. இவ்வாறான போட்டி ஒன்றில் விளையாடுவது இலங்கைக்கு முதற் தடவையாகும். இலங்கை அணி தேர்வுத்தொடரை 2–0 என்ற கணக்கில் வென்றது. அமீரகத்தில் விளையாடிய தொடர்களில் பாக்கித்தான் அனைத்துத் தேர்வுப் போட்டிகளிலும் தோல்வியடைந்தது இதுவே முதன் முறையாகும். ஒருநாள் தொடரை பாக்கித்தான் அணி 5–0 என்ற கணக்கில் வென்றது. ஒரே ஆண்டில் மூன்று தடவைகள் அனைத்து ஒரு-நாள் போட்டிகளிலும் தோல்வியடைந்த ஒரே நாடு என்ற சாதனையைப் பெற்றது. முன்னதாக இதே ஆண்டில் தென்னாப்பிரிக்காவுடனும், இந்திய அணியுடனும் விளையாடி அனைத்துப் போட்டிகளிலும் தோல்வியடைந்திருந்தது.\n\n"}
{"id": "385290", "url": "https://ta.wikipedia.org/wiki?curid=385290", "title": "மங்கோலியப் பிரபுத்துவம்", "text": "மங்கோலியப் பிரபுத்துவம்\n\nமங்கோலிய உயர்குடியினர் ( \"யசகுரதன்\"; \"சுரவலசதன்\") 10 மற்றும் 12 ஆம் நூற்றாண்டுகளுக்கு இடையில் உருவாயினர். 13 ஆம் நூற்றாண்டில் முக்கியத்துவம் பெற்றனர். 20 ஆம் நூற்றாண்டின் முற்பகுதி வரை மங்கோலியாவை ஆண்டனர். \n\n\"யசகுரதன்\" என்ற மங்கோலிய வார்த்தை, ‘’வேர்’’ என்று பொருளுடைய \"யசகுர்\" என்ற வார்த்தையில் இருந்து தோன்றியது. \n\n\n\n\n\n\n\n\nSection::::சிங் வம்சம் (1691-1911) மற்றும் போகடு காகனேடு (1911-1924).\nSection::::உயர்குடிப் பட்டங்கள்.\nகீழ்வரும் ஆறு பட்டங்களும் மஞ்சூ உயர்குடி அங்கத்தினர்களால் பயன்படுத்தப்பட்டப் பட்டங்களைப் போன்றவையே ஆகும். இந்தப் பட்டங்கள் வழக்கமாக பரம்பரையாக வழங்கப்பட்டன. மேலும் அவை நீண்ட பட்டங்களாக, இந்த உயர்குடி எந்த கோசுனைச் சேர்ந்தவர் என்பதைக் குறிக்க பாணிகளால் (எ.கா. \"கொரசின் சசகு தர்கன் சின்-வாங்\" 扎加克 達爾罕 亲王) அலங்கரிக்கப்பட்டன. \n\nSection::::பொதுவான பட்டங்கள்.\nமேலே உள்ள தரவரிசைகளைத் தவிர, பிரபுக்கள் இரண்டு வகைகளாகப் பிரிக்கப்படுகிறார்கள்:\nமங்கோலியப் உயர்குடிகளுக்கு வழங்கப்படும் மற்ற பட்டங்கள்:\n\n"}
{"id": "385291", "url": "https://ta.wikipedia.org/wiki?curid=385291", "title": "சிரேயன்சுவநாதர்", "text": "சிரேயன்சுவநாதர்\n\nசிரேயன்சுவநாதர் (Shreyansanath), சமண சமயத்தின் 11வது தீர்த்தங்கரர் ஆவார். இச்வாகு குல மன்னர் விஷ்ணுவிற்கும் - இராணி விஷ்ணுதேவிக்கும், சாரநாத் அருகில் உள்ள சிம்மபுரியில் பிறந்தவர். கர்மத் தளைகளிலிருந்து விடுபட்டு, ஞான சித்தராக விளங்கிய சிரேன்சுவநாதர், தற்கால இந்தியாவின் ஜார்க்கண்டு மாநிலத்தின் சிகார்ஜி மலையில் முக்தி அடைந்தார்.\n\nசிரேயன்சுநாதருக்கு சாரநாத்தில் திகம்பரக் கோயில் உள்ளது.\n\n"}
{"id": "385294", "url": "https://ta.wikipedia.org/wiki?curid=385294", "title": "புஷ்பதந்தர்", "text": "புஷ்பதந்தர்\n\nசமண சமயத்தின் 9வது தீர்த்தங்கரான புஷ்பதந்தர் (Puṣpadanta), சுவிதிநாதர் என்ற பெயராலும் அழைக்கப்படுகிறார்.\nசமண சமயச் சாத்திரங்களின் படி, புஷ்பதந்தர், கருமத் தளைகளிலிருந்து விடுபட்டு, சித்த புருஷராகி அருகதர் நிலைக்கு உயர்ந்தவர்.\n\nபுஷ்பதந்தர், சுக்ரீவன் - சுப்பிரியா இணையருக்கு, தற்கால உத்தரப் பிரதேச மாநிலத்தின் தியோரியாவில் உள்ள குக்குந்தூ எனுமிடத்தில் பிறந்தவர்.\n\nபுஷ்பதந்தர், ஜார்க்கண்ட் மாநிலத்தின் சிகார்ஜி மலையில் முக்தி அடைந்தவர்.\n\nவெண்நிறம் கொண்ட புஷ்பதந்தரின் வாகனம் முதலை ஆகும். பூ பவழமல்லி, காவல் தேவதைகள் அஜிதன் எனும் யட்சனும்; மகாகாளி எனும் யட்சினி ஆவார்கள்.\n\n\n"}
{"id": "385299", "url": "https://ta.wikipedia.org/wiki?curid=385299", "title": "குந்துநாதர்", "text": "குந்துநாதர்\n\nகுந்துநாதர் (Kunthunath) சமண சமயத்தின் 17வது தீர்த்தங்கரர் ஆவார். கருமத் தளைகளிலிருந்து விடுபட்ட குந்துநாதர் சித்த புருசராக விளங்கியவர்.\n\nகுந்துநாதர், இச்வாகு குல மன்னர் சூரியதேவருக்கும் - இராணி ஸ்ரீதேவிக்கும், அஸ்தினாபுரத்தில் பிறந்தவர். \n\n\"குந்து\" என்பதற்கு வட மொழியில் நவரத்தினங்களின் குவியல் எனப் பொருளாகும். \n100,000 ஆண்டுகள் வாழ்ந்த குந்துநாதர் சிகார்ஜி மலையில் முக்தி அடைந்தார்.\n\nதங்க நிறம் கொண்ட குந்துநாதரின் வாகனம் ஆடு ஆகும்.\n\n\n"}
{"id": "385300", "url": "https://ta.wikipedia.org/wiki?curid=385300", "title": "வசுபூஜ்ஜியர்", "text": "வசுபூஜ்ஜியர்\n\nவசுபூஜ்ஜியர் (Vasupujya) சமண சமயத்தின் 12வது தீர்த்தங்கரர் ஆவார். சித்த புருஷராக விளங்கிய வசுபூஜ்ஜியர், கருமத் தளைகளைகளிலிருந்து விடுபட்டு, மேற்கு வங்காளத்தின் சம்பாபுரியில் முக்தி அடைந்தார்.\n\nஇச்வாகு குல மன்னர் வாசுவுக்கும் - இராணி ஜெயதேவிக்கும் சம்பாபுரியில் பிறந்தவர் வசுபூஜ்ஜியர்.\nசெந்நிறம் கொண்ட வசுபூஜ்ஜியரின் வாகனம் நீர் எருமை ஆகும்.\n\nSection::::சிலை.\nபிகார் மாநிலத்தின் சம்பாபூரில் உள்ள நாத் கோயிலில், வசுபூஜ்ஜியருக்கு 31 அடி உயர சிலை 2014ல் நிறுவப்பட்டுள்ளது.\n\n"}
{"id": "385301", "url": "https://ta.wikipedia.org/wiki?curid=385301", "title": "அரநாதர்", "text": "அரநாதர்\n\nஅரநாதர் (Aranath), சமண சமயத்தின் 18வது தீர்த்தங்கரர் ஆவார். அரநாதர், இச்வாகு குல மன்னர் சுதர்சனருக்கும் - இராணி மித்திரதேவிக்கும், அஸ்தினாபுரம் நகரத்தில் பிறந்தவர். சித்த புருஷராக விளங்கிய அரநாதர், கருமத் தளைகளிலிருந்து விடுபட்டு, அறிவொளி அடைந்து, 84,000 ஆண்டுகள் வாழ்ந்து, சிகார்ஜி மலையில் முக்தி அடைந்தார். \nதங்க நிறம் கொண்ட அரநாதர் மீனை வாகனமாகக் கொண்டவர்.\n\n"}
{"id": "385313", "url": "https://ta.wikipedia.org/wiki?curid=385313", "title": "மெர்சல் (திரைப்படம்)", "text": "மெர்சல் (திரைப்படம்)\n\nமெர்சல் (\"Mersal\") 2017 ஆம் ஆண்டில் வெளிவந்த ஓர் இந்தியத் தமிழ்த் திரைப்படம் ஆகும். இதில் விஜய், எஸ். ஜே. சூர்யா, சமந்தா, வடிவேலு,காஜல் அகர்வால், நித்யா மேனன் ஆகியோர் நடித்துள்ளனர். பாக்ஸ்ஆபிஸில் 200 கோடி வசூல் செய்த படம் என விளம்பரம் செய்யப்பட்டது.\n\n\nSection::::கதை.\nஇத்திரைப்படத்தில் வெற்றிமாறன் என்ற பெயருடன் கிராமத்தில் வாழும் வீரமான வாலிபராக விஜய் நடித்துள்ளார். இவரை ஊர் மக்கள் தளபதி என செல்லமாக அழைக்கின்றனர். இந்தக் கதாபாத்திரம் கோயில் ஒன்றைக் கட்ட முயற்சிக்கும் போது திருவிழாவில் ஏற்படும் தீ விபத்தில் குழந்தைகள் இருவர் உயிரிழந்ததைத் தொடர்ந்து ஒரு ஊருக்கு கோயிலை விட மருத்துவமனை அவசியம் என்று கருதி ஊர் மக்களின் ஒத்துழைப்புடன் மருத்துவமனை ஒன்றை கட்டுகிறார். இந்த மருத்துவமனையில் பணியாற்ற வரும் மருத்துவராக எஸ். ஜே. சூர்யா, டேனியல் என்ற கதாபாத்திரத்தில் நடித்துள்ளார். இவர் ஒரு காலகட்டத்தில் மருத்துவமனையை தனது பெயருக்கு மாற்றிக்கொண்டு மருத்துவத்தைப் பணம் ஈட்டும் தொழிலாக மாற்றும் முயற்சியை மேற்கொள்கிறார். தளபதியின் மனைவியாக வரும் (நித்யா மேனன்) ஐஸ்வர்யா தனது இரண்டாவது பிரசவத்திற்காக அந்த மருத்துவமனையில் சேர்கிறார். டேனியல் சுகப்பிரசவத்திற்குப் பதிலாக அறுவை சிகிச்சை செய்து குழந்தையை எடுக்கும் முயற்சியில் மருத்துவப் பிழை காரணமாக தாயின் உயிர் பறிக்கப்படுகிறது. மருத்துவமனை தடம் மாறிப்போவதை இறக்கும் தருவாயில் தளபதியிடம் ஐஸ்வர்யா சொல்ல, கோபம் கொண்ட தளபதி டேனியலைத் தேடிச் செல்லும் போது, டேனியலின் சூழ்ச்சி மிக்க தாக்குதலால் தளபதி கொல்லப்படுகிறார். தளபதியின் முதல் குழந்தை மற்றும் தற்போதைய பிரசவத்தில் பிறந்த குழந்தை இருவரும் உயிர் பிழைத்தனரா? டேனியல் எவ்வாறு பழிவாங்கப்பட்டார்? என்பதை தற்போதைய மருத்துவ உலகின் சீரழிவுகளுடன் இணைத்து மீதமுள்ள திரைக்கதை சொல்கிறது.\n\nSection::::தயாரிப்பு.\nராம.நாராயணனின் ஸ்ரீ தேனாண்டாள் பிலிம்ஸ் இப்படத்தை தயாரித்துள்ளது. முதல் முறையாக மூன்று வேடங்களில் விஜய் நடித்துள்ளார்.\n\n"}
{"id": "385317", "url": "https://ta.wikipedia.org/wiki?curid=385317", "title": "நயின் சிங் ராவத்", "text": "நயின் சிங் ராவத்\n\nநயின் சிங் ராவத் (Nain Singh Rawat) (21 அக்டோபர் 1830 – 1 பிப்ரவரி 1882) பிரித்தானிய இந்தியாவின் குமாவுன் கோட்டத்தின் ஜோகர் கிராமத்தில் பிறந்த நயின் சிங் ராவத், முதன் முதலில், இந்தியாவிலிருந்து நேபாளம் மற்றும் திபெத்தின் லாசா வரையிலான இமயமலைப் பாதைகளின் வரைபடங்களை பிரித்தானிய இந்திய ஆட்சியாளர்களுக்காக தயாரித்தவர். மேலும் திபெத்திய மொழிகளையும், திபெத்தியர்களின் பழக்க வழக்கங்களையும், திபெத்திய பௌத்த சமயத்தையும் நன்கறிந்தவர்.\n\n1855 மற்றும் 1857ல் இமயமலையில் உள்ள லாசாவின் உயரத்தையும், அங்கு செல்வதற்கான வரைபடத்தை தயாரிக்கும் பணியில் இருந்த ஜெர்மானியர்கள் அடங்கியக் குழுவில் நயீன் ராவத் சிங் பங்கெடுத்தார்.\n\nSection::::கூறிப்படத் தக்க பதிவுகள்.\n1865–66ல் நயீன் சிங் ராவத், நேபாளத் தலைநகரம் காட்மாண்டிலிருந்து 1200 மைல்கள் இமயமலையில் பயணித்து, திபெத்தின் தலைநகரம் லாசாவை அடைந்து, பின் மீண்டும் நேபாளத்திற்கு திரும்புகையில், மானசரோவர் ஏரியைக் கடந்தார்.\nஇறுதியாக நயீன் சிங் ரவாத் 1873 - 75களில், ஜம்மு காஷ்மீர் மாநிலத்தின் லடாக் பகுதியின் தலைமையிடமான லே நகரத்திலிருந்து, திபெத்தின் தலைநகரான லாசா வழியாக அசாம் வரை இமயமலையில் பயணித்து, அப்பகுதிகளின் உயரம், வெப்பநிலை மற்றும் தொலைதூரங்களை பதிவு செய்தார்.\n\n1865ல் நயீன் சிங் ராவத் தனது உறவினர் மணி சிங் ராவத்துடன் இணைந்து, நேபாளத்தின் மலைகளில் பயணித்து, அதன் முக்கோண வடிவயியல் வரைபடத்தை வரைந்தார்.\n\nSection::::மறைவு.\nநயீன் சிங் ராவத், உத்தரப் பிரதேசத்தின் மொராதாபாத் நகரத்தில் தங்கிருந்த போது வாந்திபேதியால் 1 பிப்ரவரி 1882 அன்று தனது 57வது அகவையில் காலமானார்.\n\n\n\n"}
{"id": "385320", "url": "https://ta.wikipedia.org/wiki?curid=385320", "title": "பனமரத்துப்பட்டி ஏரி", "text": "பனமரத்துப்பட்டி ஏரி\n\nபனமரத்துப்பட்டி ஏரி \"(Panamarathupatti lake)\" தமிழ்நாட்டின் சேலம் மாவட்டத்தில் பனமரத்துப்பட்டி பகுதியில் இயற்கையாக அமைந்துள்ள ஓர் ஏரியாகும். 500 ஏக்கர் பரப்பளவில் அமைந்துள்ள இந்த ஏரியின் கொள்ளளவு ஒரு டிஎம்சி ஆகும். சேலம் நகரத்தின் தெற்கில் அமைந்துள்ள துணைநகரங்களின் நீராதாரம் இந்த ஏரியாகும். சேலம் நகரத்தின் வேடந்தாங்கல் என்று இதை அழைக்கிறார்கள். \n\nSection::::சினிமா படப்பிடிப்பு.\nஇந்த ஏரியில் தமிழ் சினிமாவின் பல்வேறு படங்களின் படப்பிடிப்புகள் நடைபெற்றுள்ளன. \nSection::::வெளியிணைப்புக்கள்.\nஏரி அமைவிடம்\n"}
{"id": "385349", "url": "https://ta.wikipedia.org/wiki?curid=385349", "title": "பீமேஸ்வரர் திருக்கோயில், பரமத்தி வேலூர் (நாமக்கல்)", "text": "பீமேஸ்வரர் திருக்கோயில், பரமத்தி வேலூர் (நாமக்கல்)\n\nஅருள்மிகு பீமேஸ்வரர் திருக்கோயில் தமிழ்நாட்டில் நாமக்கல் மாவட்டம் பரமத்தி வேலூர் என்னுமிடத்தில் உள்ளது.\n\nSection::::தல வரலாறு.\nபீமன் வழிபட்ட தலம் .\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்திரா பௌர்ணமி, திருவாதிரை,பங்குனி உத்திரம், ஆடிப்பெருக்கு, ஆடி அமாவாசை, ஆருத்ரா தரிசனம் ,சிவராத்திரி, நவராத்திரி போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 11 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\nSection::::பஞ்ச தலங்கள்.\nசிவபெருமானின் அருளால் அந்த மிருகத்திடமிருந்து தப்பினான். சேர்வராயன்மலையில் உற்பத்தியாகி பாயும் திருமணி முத்தாற்றின்கரையோரத்தில் உள்ள ஐந்து இடங்களில் சிவ பூஜை செய்தான். அங்கே சிவபெருமான் எழுந்தருளினார். சேலம் சுகவனேசுவர் கோயில், உத்தமசோழபுரம் கரபுரநாதசுவாமி கோயில், பில்லூர் வீரட்டேஸ்வரர், அருள்மிகு பீமேஸ்வரர் திருக்கோயில் பரமத்தி வேலூர் நாமக்கல், அருள்மிகு எயிலிநாதர் திருக்கோயில், பரமத்திவேலூர் நன்செய் இடையாறு கோயில்களே அவை.\n\n"}
{"id": "385351", "url": "https://ta.wikipedia.org/wiki?curid=385351", "title": "வீரட்டேஸ்வரர் திருக்கோயில், பில்லூர் (நாமக்கல்)", "text": "வீரட்டேஸ்வரர் திருக்கோயில், பில்லூர் (நாமக்கல்)\n\nஅருள்மிகு வீரட்டேஸ்வரர் திருக்கோயில்,பில்லூர் தமிழ்நாட்டில் நாமக்கல் மாவட்டம் ,திருச்செங்கோடு - பரமத்தி வேலூர் செல்லும் சாலையில் பில்லூர் என்னுமிடத்தில் உள்ளது.\n\nSection::::தல வரலாறு.\nபீமன் வழிபட்ட தலம் .\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்ரா பவுர்ணமி, திருவாதிரை,பங்குனி உத்திரம், ஆடிப்பெருக்கு, ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம், சஷ்டி விரதம், போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 11 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\nSection::::பஞ்ச தலங்கள்.\nசிவபெருமானின் அருளால் அந்த மிருகத்திடமிருந்து தப்பினான். சேர்வராயன்மலையில் உற்பத்தியாகி பாயும் திருமணி முத்தாற்றின்கரையோரத்தில் உள்ள ஐந்து இடங்களில் சிவ பூஜை செய்தான். அங்கே சிவபெருமான் எழுந்தருளினார். சேலம் சுகவனேசுவர் கோயில், உத்தமசோழபுரம் கரபுரநாதசுவாமி கோயில்,அருள்மிகு வீரட்டேஸ்வரர் திருக்கோயில்,பில்லூர் , அருள்மிகு பீமேஸ்வரர் திருக்கோயில் பரமத்தி வேலூர் நாமக்கல், அருள்மிகு எயிலிநாதர் திருக்கோயில், பரமத்திவேலூர் நன்செய் இடையாறு கோயில்களே அவை.\n\n"}
{"id": "385363", "url": "https://ta.wikipedia.org/wiki?curid=385363", "title": "முனீஸ்வரநாதர்", "text": "முனீஸ்வரநாதர்\n\nமுனீஸ்வரநாதர் (Munisuvrata), சமண சமயத்தின் 20வது தீர்த்தங்கரர் ஆவார். \nமுனீஸ்வரநாதர், கர்மத் தளைகளிலிருந்து விடுபட்டு, சித்த புருஷர் நிலையை அடைந்தவர். முனீஸ்வரநாதரின் காலத்தில் சைன ராமாயணம் படைக்கப்பட்டதாக கருதுகிறார்கள். இவரது குரு மல்லிநாதர் ஆவார்.\n\nமன்னர் சுமித்திரருக்கும் - இராணி பத்மாவதிக்கும் பிறந்த முனீஸ்வரநாதர் இவர் 30,000 ஆண்டுகள் வாழ்ந்து சிகார்ஜி மலையில் முக்தி அடைந்தார்.\n\nமுனீஸ்வரநாதர் குறித்த வரலாற்று ஆதாரங்கள் இல்லை எனிலும், சமண சமய சாத்திரங்களின் படி, இவரது நிறம் கருமை, வாகனம் ஆமை, பரிவார யட்சினி \"பகுரூபினி\" ஆவார். இவரது மார்பில் உள்ள மச்சத்தின் பெயர் வருணன் என்பர்.\n\n\n\n"}
{"id": "385365", "url": "https://ta.wikipedia.org/wiki?curid=385365", "title": "பத்மபிரபா", "text": "பத்மபிரபா\n\nபத்மபிரபா (Padmaprabha) சமணத்தின் 6வது தீர்த்தங்கரர் ஆவார். சமண சமய சாத்திரங்களின் படி, இச்வாகு குல மன்னர் ஸ்ரீதரன் - இராணி சுசிமாவிற்கும் பிறந்த பத்மபிரபா, கருமத் தளைகளிலிருந்து விடுபட்டு, சித்தராக 3,000,000 ஆண்டுகள் வாழ்ந்து, இறுதியில் சிகார்ஜி மலையில் முக்தி அடைந்தார்.\n\nபத்மபிரபாவின் சின்னம் செந்தாமரை ஆகும், இவரது பரிவார தேவதைகள் சியாமா அச்சுதன் எனும் யட்சனும், யட்சினியும் உள்ளனர். \n\n\n"}
{"id": "385368", "url": "https://ta.wikipedia.org/wiki?curid=385368", "title": "ரிஞ்சின்பால் கான்", "text": "ரிஞ்சின்பால் கான்\n\nரிஞ்சின்பால் (; '; திபெத்தியத்தில் \"ரின் ஷென் திபல்\"), நிங்சோங் (யுவானின் நிங்சோங் பேரரசர், சீனம்: 元寧宗, மே 1, 1326 – திசம்பர் 14, 1332) என்கிற கோயில் பெயராலும் அழைக்கப்படுகிற இவர், யுவான் வம்சத்தின் பேரரசராக சிறிது காலம் பதவி வகித்த குசாலாவின் மகன் ஆவார். இவர் மிகக் குறுகிய காலமே ஆட்சி செய்த மங்கோலிய பேரரசர் ஆவார். சீனாவின் பேரரசர் தவிர, இவர் மங்கோலியப் பேரரசு அல்லது மங்கோலியர்களின் 14வது மாபெரும் கான் ஆகக் கருதப்படுகிறார். இருப்பினும் மங்கோலியப் பேரரசின் பிரிவு காரணமாக பெயரளவில் மட்டுமே இவர் பேரரசராக இருந்தார்.\n\nSection::::சுயசரிதை.\nஇவர் குசாலாவின் (பேரரசர் மிங்சோங்) இரண்டாவது மகன் மற்றும் தோகோன் தெமுரின் (பேரரசர் ஹுயிசோங்) தம்பி ஆவார். இவரது தந்தை மத்திய ஆசியாவுக்கு நாடு கடத்தப்பட்டு சகடை கானேட்டில் வாழ்ந்த காலத்தில் நைமைர் இன பாபுசா என்ற பெண்ணுக்கு இவர் பிறந்தார்.\n\nஇவரது தந்தை குசாலா இறந்து அவரது தம்பி துக் தெமுர் (குசாலாவை விஷம் வைத்துக் கொன்றவராகக் கருதப்பட்டவர்) மன்னனானபோது ரிஞ்சின்பால் ஃபூவின் இளவரசராக நியமிக்கப்பட்டார். ஜனவரி 1331 இல் துக் தெமுர் தனது மகன் அரத்நதரா வாரிசாகப் போவதை வெளிப்படுத்தினார். தனது மகன் மன்னனாக வேண்டும் என்பதற்காக துக் தெமுரின் மனைவி பூதசிறி, ரிஞ்சின்பாலின் தாய் பாபுசாவைக் கொன்றார். மேலும் தோகோன் தெமுரை கொரியாவுக்கு நாடு கடத்தினார். ஆனால் இது தேவையற்றதாக நிரூபிக்கப்பட்டது, ஏனெனில் அரத்நதரா வாரிசு என்ற பதவிக்கு வந்து ஒரு மாதத்தில் இறந்தார்.\n\nதுக் தெமுர் மரணப்படுக்கையில் மூத்த சகோதரரான குசாலாவிற்கு தான் கொடுத்த துன்பங்களை எண்ணி வருந்தினார். துக் தெமுருக்கு எல் தெகுஸ் என்ற மகன் உயிருடன் இருந்தபோதிலும், குசாலாவின் மூத்த மகனான தோகோன் தெமுரை மன்னனாக்கும் தன் எண்ணத்தையும் வெளிப்படுத்தினார். ஆனால் மூத்த ஆலோசகரான எல் தெமுர் குசாலாவின் மூத்த மகனான தோகோன் தெமுர் மன்னனாவதை எதிர்த்தார். ஏனெனில் தோகோன் தெமுர் குசாலாவை விஷம் வைத்துக் கொன்றிருக்கலாம் என்ற சந்தேகத்தால் எல் தெமுரை எதிர்த்தார். துக் தெமுரின் விதவை மற்றும் எல் தெகுசின் தாயார் பூதசிறி கதுன் துக் தெமுரின் விருப்பத்தை ஏற்று குசாலாவின் மகனை மன்னனாக்க முடிவு செய்தார். அதன்படி ஆறே வயதான ரிஞ்சின்பால் மன்னனாக்கப்பட்டார். தோகோன் தெமுர் தலைநகரான டடுவிலிருந்து தொலைவில் இருந்தபோது, ரிஞ்சின்பால் டடுவில் இருந்தார், எனவே மன்னனாக்கப்பட்டார். அக்டோபர் 23, 1332 அன்று புதிய பேரரசராக ரிஞ்சின்பால் பதவி ஏற்றார், ஆனால் திசம்பர் 14 அன்றே இறந்தார்.\n\nஎல் தெமுர் மீண்டும் எல் டெகுசை மன்னனாக்க பூதசிறியைக் கேட்டுக்கொண்டார், ஆனால் இது மறுக்கப்பட்டது. தென்கிழக்கு சீனாவில் தூரத்திலிருந்த குவாங்சியிலிருந்து தோகோன் தெமுரை அழைப்பதைத் தவிர அவருக்கு வேறு வழியில்லை.\n\n"}
{"id": "385369", "url": "https://ta.wikipedia.org/wiki?curid=385369", "title": "உகான்டு கான்", "text": "உகான்டு கான்\n\nதோகோன் தெமுர் (, \"டோகூன் டோமோர்\", 25 மே 1320– 23 மே 1370), வடக்கு யுவான் வம்சத்தால் மங்கோலியாவில் கொடுக்கப்பட்ட பேரரசர் ஹுயிசோங் () என்கிற கோயில் பெயராலும் அழைக்கப்படுகிற இவர் யுவான் வம்சப் பேரரசர் குசாலாவின் மகன் ஆவார். இவர் இறப்பிற்குப் பிறகு சீனாவின் மிங் வம்ச பேரரசர் ஹோங்வுவால் கொடுக்கப்பட்ட சண்டி () என்கிற பெயராலும் அழைக்கப்படுகிறார். சீனாவின் பேரரசர் தவிர, இவர் மங்கோலியப் பேரரசின் கடைசி ககான் ஆகக் கருதப்படுகிறார். இருப்பினும் மங்கோலியப் பேரரசின் பிரிவு காரணமாக பெயரளவில் மட்டுமே இவர் பேரரசராக இருந்தார்.\n\nஇவரது ஆட்சியின் கடைசி ஆண்டுகளில், மங்கோலியா மங்கோலியர்கள் வசமே இருந்தபோதிலும் யுவான் ஆட்சியானது சிவப்பு டர்பன் கலகத்தால் தூக்கியெறியப்பட்டு மிங் வம்ச ஆட்சி தொடங்கியது.\nபேரரசர் ஹுயிசோங் கர்மபாக்களின் (திபெத்திய புத்த மதத்தின் கர்மா கியாகு பள்ளியின் தலைவர்கள்) புத்த மாணவராவார், மற்றும் தை சிதுபாக்களின் முந்தைய அவதாரமாகக் கருதப்படுகிறார். இவர் குறிப்பிடத்தக்க வகையில் ஜோனாங் அறிஞர் டொல்போபா ஷெரப் கியல்ட்சனை தனக்குக் கற்பிப்பதற்காக அழைத்தார், ஆனால் மறுக்கப்பட்டார்.\n\nSection::::மன்னனாவதற்கு முன்பு.\nதோகோன் தெமுர், குசாலா (குதுக்து கான் அல்லது பேரரசர் மிங்சோங்) மத்திய ஆசியாவுக்கு நாடுகடத்தப்பட்டு இருந்தபோது அவருக்குப் பிறந்தார். தோகோன் தெமுரின் தாயார் கரலகுகளின் தலைவரான அரசலானின் வழித்தோன்றலான மைலைதி ஆவார்.\n\n1328 ஆம் ஆண்டில் யெசுன் தெமுர் (பேரரசர் டைடிங்) இறந்த பிறகு ஏற்பட்ட இரு தலைநகரங்களின் போர் என அறியப்பட்ட உள்நாட்டுப் போரைத் தொடர்ந்து, தோகோன் தெமுர் அவரது தந்தையைச் சந்தித்தார். பின் மங்கோலியாவிலிருந்து சங்டுவுக்குள் நுழைந்தார். எனினும், குசாலா இறந்தபின் அவரது தம்பி துக் தெமுர் (பேரரசர் வென்சோங்) மன்னனானார். தோகோன் தெமுர் அரசவைக்குள் நுழைய அனுமதி மறுக்கப்பட்டது. மேலும் இவர் முதலில் கொர்யியோவிற்கும் (தற்கால கொரியா), பின்னர் தென் சீனாவிலுள்ள குவாங்சிக்கும் நாடுகடத்தப்பட்டார். இவர் நாடுகடத்தப்பட்ட சமயத்தில், இவரது மாற்றாந்தாய் பாபுசா கொல்லப்பட்டார்.\n\nவென்சோங் பேரரசர் 1332 இல் இறந்தபோது, அவரது விதவை, பேரரசி தோவகர் பூதசிறி மன்னரது விருப்பத்தை மதித்து, வென்சோங்கின் சொந்த மகன் எல் தெகுசுக்குப் பதிலாக குசாலாவின் மகனை மன்னனாக்க முடிவு செய்தார். எனினும், குசாலாவின் மகன் மன்னனான இரண்டே மாதங்களில் இறந்தார். அதிகாரபூர்வமான ஆட்சியாளர், எல் தெமுர், எல் தெகுசை பேரரசராக நிறுவ முயற்சித்தார், ஆனால் பேரரசி பூதசிறியால் தடுக்கப்பட்டார். இதன் விளைவாக, தோகோன் தெமுர் குவாங்சியில் இருந்து திரும்ப அழைக்கப்பட்டார். தோகோன் தெமுர், ரிஞ்சின்பாலைப் போல் அல்லாமல் வயது முதிர்ந்தவராக இருந்தார். என்வே அவரை கைப்பாவையாகப் பயன்படுத்த முடியாது என்று எல் தெமுர் உணர்ந்தார். மேலும் தோகோன் தெமுரின் தந்தையார் குசாலாவின் கொலைக்கு எல் தெமுர் தான் காரணம் என பலரால் சந்தேகிக்கப்பட்டார். இதன் காரணமாக தோகோன் தெமுர் தனக்கு எதிராக ஆயுதம் ஏந்தலாம் என எல் தெமுர் அஞ்சினார். தோகோன் தெமுரின் பதவிப் பிரமாணமானது 1333ல் எல் தெமுர் இறக்கும்வரை ஆறு மாதங்களுக்கு தள்ளி வைக்கப்பட்டது.\n\n1333 ஆம் ஆண்டில், தோகோன் தெமுர் முதன்முதலில் கி என்ற கொரியப் பெண்ணைச் சந்தித்தார். மங்கோலியப் படையெடுப்பிற்குப் பிறகு கொர்யியோ மன்னர்கள், இளம் பெண்களை யுவானுக்கு அனுப்பிவைக்க வேண்டியிருந்தது. கோரியோவின் மன்னர்களால் 1320களின் பிற்பகுதியில், சீனாவிற்கு \"மனிதக் காணிக்கையாக\" கி அனுப்பப்பட்டார்.\n\nSection::::ஆட்சிகாலம்.\nSection::::ஆரம்பகால ஆட்சியில் போராட்டங்கள்.\nபுதிய பேரரசர் தனது உறவினரான எல் தெகுசை பட்டத்து இளவரசராக நியமித்தார். ஆனால் எல் தெமுர் இறந்த பின்னரும் கூட இவர் போர்ப்பிரபுக்களால் கட்டுப்படுத்தப்பட்டார். போர்ப்பிரபுக்களின் மத்தியில், மெர்கிட் இனத்தைச் சேர்ந்த பயன் எல் தெமுரைப் போல் சக்திவாய்ந்தவராக உருவெடுத்தார். பயன் செயலகத்தின் அமைச்சராகப் பணியாற்றினார். எல் தெமுரின் மகன் டங் கி-சே மூலம் ஏற்பட்ட ஒரு கலகத்தை பயன் நசுக்கினார். தோகோன் தெமுரின் சர்வாதிகார ஆட்சியின்போது, அவர் பல ஒழித்துக்கட்டல்களைச் செய்தார்; மேலும் ஏகாதிபத்தியத் தேர்வுமுறையை நிறுத்தினார். தோகோன் தெமுர் இரண்டாம் மனைவிக்கான அந்தஸ்துக்கு லேடி கியை உயர்த்தும் முயற்சியில் ஈடுபட்டபோது அதற்கு எதிர்ப்பு கிளம்பியது. ஏனெனில் மங்கோலிய வம்சங்களில் இருந்து இரண்டாம் மனைவியை எடுத்துக்கொள்வது வழக்கமாக இருந்தது. கொரிய பெண்மணிக்கு பதவி உயர்வு கொடுத்தது நடைமுறைக்கு முரணாக இருந்தது. இது அரசவையில் எதிர்ப்பை உருவாக்கியது. இதனால் தோகோன் தெமுர் தனது முடிவில் இருந்து பின்வாங்க நேர்ந்தது. 1339 ஆம் ஆண்டில், கி ஒரு மகனைப் பெற்றெடுத்தபோது, அவரை பேரரசனாக்க தோகோன் தெமுர் முடிவு செய்தார், இறுதியில் அவர் 1340 ஆம் ஆண்டில் கியை தன்னுடைய இரண்டாம் மனைவியாகப் பெயரிட முடிந்தது.\n\nதோகோன் தெமுருக்கு நாட்கள் ஆக ஆக பயனின் சர்வாதிகார ஆட்சி மேல் வெறுப்பு வந்தது. 1340 ஆம் ஆண்டில் தோகோன் தெமுர் பயனின் உறவினர் தோகதோவாவுடன் இணைந்தார். இவருக்கும் பயனுக்கும் இடையில் பகைமை இருந்தது. பயன் நாடுகடத்தப்பட்டார். இவர் எல் தெகுசு மற்றும் பேரரசி பூதசிறி ஆகியோரை அரசவையிலிருந்து அகற்றினார். இவர் தோகதோவாவின் உதவியுடன், நிர்வாகத்தில் ஆதிக்கம் செலுத்திய அதிகாரிகளை அகற்றினார்.\n\nSection::::இடைக்கால ஆட்சியின்போது நிர்வாகம்.\nபயன் பதவி நீக்கம் செய்யப்பட்டவுடன், தோகதோவா முற்றிலுமாக அரசவையின் அதிகாரத்தைக் கைப்பற்றினார். இவரது முதல் நிர்வாகம் தெளிவாக புதிய தொடக்கத்தை வெளிப்படுத்தியது. இந்த இளைய தலைவர் சீக்கிரமே தனது ஆட்சியை பயனின் ஆட்சியிலிருந்து வேறுபடுத்திக் காட்டினார். ஒரு புதிய சீன சகாப்தப் பெயர், சிசங் (), இதை வெளிப்படுத்த சூட்டப்பட்டது. பயனால் செய்யப்பட்ட பதவிநீக்கங்கள் நிறுத்தப்பட்டன. பெரிய சீன எழுத்தாளர்கள் பலர் ஓய்விலிருந்து அல்லது நிர்வாக ஒதுக்குதலிலிருந்து தலைநகரத்திற்குத் திரும்பினர், ஏகாதிபத்தியத் தேர்வு முறையும் திரும்ப ஆரம்பிக்கப்பட்டது.\n\nதோகதோவாவின் கீழ் மத்திய அரசாங்கம் ஒரு புதிய மற்றும் நேர்மறையான திசையில் செல்வதற்கான சில ஆரம்ப அறிகுறிகள் தென்பட்டன. அவரது வெற்றிகரமான திட்டங்களில் ஒன்று நீண்ட நாட்களாக முடிக்கப்படாமல் இருந்த அதிகாரப்பூர்வ லியோவோ, ஜின் மற்றும் சாங் வம்ச வரலாறுகள் இறுதியில் 1345 இல் முடிக்கப்பட்டன.\n\nதோகதோவா தனது பணியை டிசம்பர் 1344 இல் தோகோன் தெமுரின் ஒப்புதலுடன் ராஜினாமா செய்தார். இது அவருடைய முதல் நிர்வாகத்தின் முடிவாக இருந்தது. 1344 மற்றும் 1349 இல் இருந்து வந்த குறுகிய கால நிர்வாகங்கள் தோகதோவாவின் நிர்வாகத்திலிருந்து மிகவும் மாறுபட்ட ஒரு நிகழ்ச்சி நிரலை உருவாக்கும். 1347ல் பேரரசர், குசாலா மற்றும் யெசுன் தெமுரின் முன்னாள் அதிகாரிகள் உதவியுடன் தோகதோவாவை கன்சுவுக்கு கட்டாயப்படுத்தி அனுப்பினார்.\n\n1349 ஆம் ஆண்டில் தோகோன் தெமுர் தோகதோவாவை திரும்ப அழைத்தார். இதன் மூலம் தோகதோவாவின் இரண்டாவது மற்றும் மிகவும் வேறுபட்ட நிர்வாகம் தொடங்கப்பட்டது.\n\nSection::::கடைசிக்கால ஆட்சியில் பிரச்சினைகள்.\n1340களின் பிற்பகுதி முதல், கிராமப்புறங்களில் உள்ள மக்கள் அடிக்கடி இயற்கை பேரழிவுகள், வறட்சி, வெள்ளங்கள் மற்றும் தொடர் பஞ்சங்களுக்கு ஆளாயினர். பயனுள்ள அரசாங்க கொள்கை இல்லாததால் அரசு மக்களிடமிருந்து ஆதரவை இழக்க ஆரம்பித்தது. அரசாங்கத்தின் உப்பு ஏகபோகத்தால் பாதிக்கப்படாத சட்டவிரோத உப்பு விற்பனையாளர்கள் 1348ல் ஒரு கிளர்ச்சி எழுப்பினர். இது பேரரசு முழுவதும் மேலும் பல கிளர்ச்சிகளைத் தூண்டியது. இதில் சிவப்பு டர்பன் கலகமும் ஒன்றாகும். இது 1351 ஆம் ஆண்டில் துவங்கி நாடு தழுவிய கொந்தளிப்பாக வளர்ந்தது.\n\n1354 ஆம் ஆண்டில், சிவப்பு டர்பன் கிளர்ச்சியாளர்களை நசுக்குவதற்கு தோகதோவா ஒரு பெரிய இராணுவத்தை வழிநடத்தி சென்றபோது, தோகோன் தெமுர் திடீரென்று காட்டிக்கொடுப்புக்கு பயந்து அவரைப் பதவிநீக்கம் செய்தார். இதன் விளைவாக தோகோன் தெமுரின் அதிகாரத்தை மீண்டும் நிலைநாட்டப்பட்டது. ஆனால் இது மத்திய அரசாங்கத்தை விரைவாக பலவீனப்படுத்தியது. இதனால் அவர் உள்ளூர் போர்ப்பிரபுக்களின் படைகளைச் சார்ந்திருக்க வேண்டியிருந்தது.\n\nதோகோன் தெமுர் படிப்படியாக அரசியலில் ஆர்வத்தை இழந்து அரசியல் போராட்டங்களில் தலையிடுவதை நிறுத்திவிட்டார். இவரது மகன் பிலிக்டு கான் 1353 ஆம் ஆண்டில் இளவரசர் ஆனார்; அதிகாரத்தைக் கைப்பற்ற முயன்றார். தோகோன் தெமுரைவிட அவரது உதவியாளர்கள் அரசியலில் அதிக ஆதிக்கம் செலுத்தினர். இதனால் பிலிக்டு கானுக்கும் தோகோன் தெமுரின் உதவியாளர்களுக்கும் இடையில் மோதல் ஏற்பட்டது. இந்த நேரத்தில் அரசி கி அரசியலில் அதிக அதிகாரம் செலுத்தினார். அவர் தனது தனிப்பட்ட பயன்பாட்டிற்காக வரிகளை சுமத்துவதற்கு என்றே ஒரு பிரத்யேக அலுவலகத்தை வைத்திருந்தார். அவர் ஊழல் மற்றும், அரண்மனைகள் மற்றும் ஆடம்பர பொருட்களுக்காகச் செய்த செலவுகள் ஆகியவற்றிற்காக புகழ்பெறத் தொடங்கினார். இதன் காரணமாக அவர் மக்களால் பெரிதும் வெறுக்கப்பட்டார். கொரியாவிலும், அரசி கி குடும்பத்தினர், அவரது செல்வாக்கின் காரணமாக அதிகாரம் வாய்ந்த பதவிகள் அனைத்தையும் அனுபவித்தனர். அவர்களும் அவர்களது ஊழல் காரணமாக அரசி “கி”க்குச் சமமாக வெறுக்கப்பட்டனர். தலைமைப் பேரரசி கி மற்றும் அவரது மந்திரி ஆகியோர் பிலிக்டு கானை தோகோன் தெமுரைத் தூக்கியெறியுமாறு அறிவுறுத்தினார். தோகோன் தெமுரால் இந்த மோதலை சமரசம் செய்ய முடியவில்லை, ஆனால் மந்திரிக்கு மரண தண்டனை நிறைவேற்றப்பட்டது. 1364 ஆம் ஆண்டில் ஷங்சியைத் தளமாகக் கொண்ட போர்ப்பிரபு போலத் தெமுர் கன்பலிக்கை ஆக்கிரமித்து, குளிர்காலத் தளத்திலிருந்து பட்டத்து இளவரசரை வெளியேற்றினார். ஹெனானைத் தளமாகக் கொண்ட போர்ப்பிரப்பு கோகே தெமுருடன் கூட்டணி சேர்ந்து, பிலிக்டு கான் அடுத்த ஆண்டு போலத் தெமுரைத் தோற்கடித்தார். இந்த உள்நாட்டுப் போராட்டம் மத்திய அரசாங்கத்தின் அரசியல் மற்றும் இராணுவ அதிகாரத்தை மேலும் பலவீனப்படுத்தியது. 1365 ஆம் ஆண்டில், தோகோன் தெமுர் அவரது விருப்பமான அரசி “கி”க்கு முதல் பேரரசியாக பதவி உயர்வு அளித்தார். மேலும் அவருடைய மகன் அடுத்த மன்னனுக்கான வரிசையில் முதல்வராக இருப்பார் என்றும் அறிவித்தார்.\n\nயுவான் வம்சத்தின் போது, கன்பூசியசு சந்ததியினரில் ஒருவரும், டியூக் யங்செங் காங் குவானின் 孔浣 மகன்களில் ஒருவருமான, காங் சாவோ 孔紹, கொர்யியோ சகாப்தக் கொரியாவுக்கு சீனாவிலிருந்து குடிபெயர்ந்தார். தோகோன் தெமுரின் ஆட்சியின்போது ஒரு கொரியப் பெண்ணைத் (ஜோ ஜின்-கியியோங்கின் 曹晉慶 மகள்) திருமணம் செய்து குடும்பத்தைத் தொடங்கினார். \n\nSection::::மற்ற நாடுகளுடன் உறவுகள்.\nSection::::ஆவினன் பாப்பசி.\nபோப் ஜான் XXII மற்றும் போப் பெனடிக்ட் XII ஆகியோர் வெற்றிகரமாக 1317 முதல் 1343 ஆம் ஆண்டுவரை கிரிமியாவிலிருந்து கொரியா வரை மங்கோலியப் பேரரசு முழுவதும் கத்தோலிக்கத் தேவாலயங்களின் அமைப்பை ஏற்படுத்தினர். கன்பலிக்கின் பேராயர், ஜான் ஆஃப் மான்டேகார்வினோ 1328ல் இறந்தார். தோகோன் தெமுரின் ஆதரவுடன், 1336ல் போப் பெனடிக்ட் XII க்கு புதிய மெட்ரோபொலிட்டன் கேட்டு ஆலன்கள் எழுதினர். 1338 ஆம் ஆண்டில், போப் மூன்று அல்லது நான்கு ஆண்டுகள் பெய்ஜிங்கில் தங்கியிருந்த ஜியோவானி டி’ 'மரிக்னொல்லி தலைமையில் தூதர்களைத் திருப்பி அனுப்பினார். சிறந்த ஐரோப்பிய குதிரைகளை உள்ளடக்கிய பரிசுகளை தோகோன் தெமுருக்கு அவர்கள் கொண்டு வந்தனர்.\n\nSection::::ஜப்பான்.\nகொரியாவில் வேவு பார்த்ததாக ஜப்பான் மீன்பிடி படகு கைப்பற்றப்பட்டபோது, கொர்யியோ நீதிமன்றம், அதை, யுவான் பேரரசர் தோகோன் தெமுருக்கு அனுப்பியது. இவர் மீனவர்களை ஜப்பானுக்கு திருப்பி அனுப்பினார். பதிலுக்கு, அசிககா சோகுனேடு அதன் நன்றியை வெளிப்படுத்த ஒரு துறவி தலைமையிலான தூதர்களை அனுப்பியது.\n\nSection::::வடக்கே திரும்புதல்.\nதெற்கு சீனாவில் கிளர்ச்சிக் குழுக்களை ஒன்றுபடுத்தி, மிங் வம்சத்தை ஸ்தாபித்த யுவான்சங் - கோங்வு பேரரசராக முடிசூடினார் - வட சீனாவுக்கு இராணுவப் படையெடுப்புகளை நடத்தி யுவான் இராணுவத்தை 1368ல் தோற்கடித்தார். கோகே தெமுர் மிங் ஜெனரல் சு டாவுக்கு எதிரான போரில் தோல்வியடைந்த போது மற்றும் மிங் துருப்புக்கள் கீபேயை அணுகிய போது, தோகோன் தெமுர் கன்பலிக்கை கைவிட்டு, அவரது கோடைத் தளமான சங்டுவிற்கு ஓடினார்.\n\n1369 ஆம் ஆண்டில் சங்டுவும் மிங் ஆக்கிரமிப்பின் கீழ் விழுந்தபோது, தோகோன் தெமுர் வடக்கில் இருந்த இங்சங்குக்கு ஓடினார், அது இன்றைய உள் மங்கோலியாவில் அமைந்துள்ளது. 1370 இல் அங்கு இவர் இறந்தார்; இவரது மகன் பிலிக்டு கான் ஆயுசிறிதரா அடுத்த மன்னனானார். அதே ஆண்டில் புதிய மன்னர் கரகோரத்திற்குத் திரும்பினார். யுவான் வம்சத்தில் எஞ்சியவர்கள் மங்கோலியாவை ஆட்சி செய்தனர். மேலும் சீனப் பேரரசர் என்ற தலைப்பைத் தொடர்ந்து பயன்படுத்தினர். இந்நேரத்திலிருந்து அவர்கள் வடக்கு யுவான் வம்சத்தினர் என அழைக்கப்பட்டனர். குப்லாய் கானுக்குப் பின்னர் தோகோன் தெமுரே நீண்டகாலமாக வாழ்ந்த யுவான் சீனாவின் மங்கோலிய பேரரசராக இருந்தார். \n\nமங்கோலியாவைச் சேர்ந்த சாம்ராஜ்யம் இவரது மரணத்தின் போது, அதன் செல்வாக்கை பராமரித்து, கிழக்குக் கடலோரப் பகுதியிலிருந்து அல்டாய் மலைகள் வரை நீண்டிருந்தது. மேலும் யுவான் சார்பு, மிங் எதிர்ப்புப் படைகள் யுன்னான் மற்றும் குயிசோவில் இருந்தன. மிங் வம்சம் சீனா மீது அதன் கட்டுப்பாட்டை இன்னும் உறுதியாகக் கொண்டிருக்கவில்லை என்றாலும், யுவான் கன்பலிக்கைக் கைவிட்டபோது யுவானை ஆண்டவன் கைவிட்டுவிட்டதாகக் கருதியது. யுவான் ஆட்சி 1368ல் அகற்றப்பட்டது. 1368க்குப் பிறகு மிங் தோகோன் தெமுர் மற்றும் அவரது வெற்றியாளர் ஆயுசிறிதர் ஆகியோரைச் சட்டப்பூர்வமான பேரரசர்களாகக் கருதவில்லை.\n\nமிங் வம்சம் தோகோன் தெமுரின் இறப்பிற்குப் பிறகு அவருக்கு \"சண்டி\" (順帝) எனும் பெயரைக் கொடுத்தது. இதன் அர்த்தமானது ஆண்டவன் கட்டளைப்படி அவர் தனது சாம்ராஜ்யத்தை மிங் வம்சத்திற்குக் கொடுத்துவிட்டார் என்பதாகும். ஆனால் வடக்கு யுவான் வம்சத்தினர் அவருக்கு \" சுவனரன் பு சியாவோ குவங்தி\" (宣仁 普 孝 皇帝) மற்றும் கோயில் பெயரான \"குயிசோங்\" (惠 宗) ஆகியவற்றை வழங்கினார்.\n\nதோகோன் தெமுருக்குப் பின்னரும், தெற்கில் மிங் படையினருக்கு யுவான் ஆதரவுப் படையின் எதிர்ப்பு இருந்தது. தென்மேற்கு சீனாவில், தன்னைத்தானே லியாங்கின் இளவரசன் என்று அழைத்துக் கொண்ட பசலவரமி, யுன்னான் மற்றும் குயிசோவில் யுவானுக்கு ஆதரவாக 1381 வரை போராடினார்.\nSection::::மரபு.\n\"எர்டனின் தோப்சி\" போன்ற மங்கோலிய நூல்கள் \"தோகோன் தெமுரின் புலம்பல்\" என அறியப்படும் கவிதையைக் கொண்டுள்ளன. கன்பலிக்கின் இழப்புக்குப் பிறகு அவரது துயரத்தை இது எடுத்துக் காட்டுகிறது.\n\n"}
{"id": "385370", "url": "https://ta.wikipedia.org/wiki?curid=385370", "title": "குதுக்து கான்", "text": "குதுக்து கான்\n\nகுதுக்து கான் (மொங்கோலியம்: Хутагт хаан, \"ஹுடக்ட் ஹான்\", குடுய்டு கயன்), இயற்பெயர் குசாலா (மொங்கொலியம்: Хүслэн Höslen), மிங்சோங் (யுவானின் மிங்சோங் பேரரசர், சீனம்: 元明宗, டிசம்பர் 22, 1300 – ஆகத்து 30, 1329) என்ற கோயில் பெயராலும் இவர் அழைக்கப்படுகிறார். இவர் கயிசனின் மகன் ஆவார். இவர் யுவான் வம்சத்தின் மன்னனாக 1329 ஆம் ஆண்டில் பதவியேற்றார். ஆனால் பதவிக்கு வந்து சில மாதங்களிலேயே இயற்கை எய்தினார். சீனாவின் பேரரசர் தவிர, இவர் மங்கோலியப் பேரரசு அல்லது மங்கோலியர்களின் 13வது பெரிய கான் ஆகக் கருதப்படுகிறார். இருப்பினும் மங்கோலியப் பேரரசின் பிரிவு காரணமாக பெயரளவில் மட்டுமே இவர் பேரரசராக இருந்தார்.\n\nSection::::ஆரம்பகால வாழ்க்கை மற்றும் சிறைவாசம்.\nஇவர் கயிசன் (குலுக் கான் அல்லது பேரரசர் உசோங்) மற்றும் ஒரு மங்கோலிய-இகிரேசு இனப் பெண் ஆகியோரின் மூத்த மகன் ஆவார். கயிசனின் ஆட்சியானது கயிசன், அவரது தம்பி அயுர்பர்வதா மற்றும் அவர்களின் கொங்கிராத் இன தாயார் தகி ஆகியோருக்கு இடையேயான அதிகாரக் குழப்பத்தில் நிறுவப்பட்டது. இதன் காரணமாக கயிசன் அயுர்பர்வதாவை பட்டத்து இளவரசராக நியமித்தார். இந்நியமானத்திற்குப் பிறகு கயிசனை அயுர்பர்வதா பட்டத்து இளவரசனாக்குவார் என்ற நிபந்தனையின் அடிப்படையிலேயே இது நடந்தது.\n\nஆயினும், கயிசனின் மரணத்தைத் தொடர்ந்து 1311 ஆம் ஆண்டில் அயுர்பர்வதா ஆட்சிக்கு வந்த பிறகு தகி, தெமுதர் மற்றும் கொங்கிராத் பிரிவின் பிற உறுப்பினர்கள் குசாலாவின் தாய் கொங்கிராத் இனத்தில் இருந்து இல்லாமல் இகிரேசு இனத்தில் இருந்து வந்திருந்ததால் அயுர்பர்வதாவின் மகனான சிதேபாலாவை புதிய ஆட்சியாளராக நிறுவினர். \n\nசிதேபாலா மன்னராவதை உறுதிப்படுத்த, குசாலாவுக்கு சோவுவின் மன்னர் என்ற பட்டம் வழங்கப்பட்டு, 1316ல் யுன்னானுக்கு அனுப்பப்பட்டார்; ஆனால் “சான்சி”யில் ஒரு தோல்வியடைந்த கிளர்ச்சிக்குப் பிறகு தனது ஆதரவு அதிகாரியின் அறிவுரைப்படி மத்திய ஆசியாவில் ஆட்சி செய்த சகடை கானேட்டின் கானான ஏசன் புகாவிடம் சென்றார். குசாலா தனது சாம்ராஜ்யத்திற்கு அருகில் வாழ்ந்ததாக ஏசன் புகா கேள்விப்பட்டபோது, அவரை வரவேற்றார். இதற்குப் பிறகு, குசாலா சகடை கானேட்டின் இளவரசர்களால் ஆதரிக்கப்பட்டார். மத்திய ஆசியாவிற்கு நாடுகடத்தப்பட்ட சமயத்தில், அவர் கரலகு இனத்தைச் சேர்ந்த தெமுதெரின் மகளான மைலைதியை மணந்தார்.\n\nSection::::சிறிது கால ஆட்சி மற்றும் திடீர் மரணம்.\nயெசுன் தெமுர் (பேரரசர் டைடிங்) எதிர்ப்பிரிவினரை ஒழித்துக்கட்டியபோது சிதேபாலா கானும் (பேரரசர் யிங்சோங்) கொல்லப்பட்டார். இச்சமயத்தில் குசாலா மத்திய ஆசியாவிலேயே தங்கினார். அல்டாய் மலைகளுக்கு மேற்கில் அமைந்துள்ள இவரது அதிகார மையம் வரை இவரது செல்வாக்கு பரவியிருந்தது.\n\n1328 ஆம் ஆண்டில், யெசுன் தெமுர் கான் இறந்தபோது, சங்டுவைச் சேர்ந்த ரகிபக் கான் மற்றும் கன்பலிக்கைச் சேர்ந்த ஜயாது கான் இடையே உள் நாட்டுப்போர் உருவானது. இது இரு தலைநகரங்களின் போர் என்றழைக்கப்படுகிறது. இதில் ரகிபக், யெசுன் தெமுரின் மகன் ஆவார். இவரை தவ்லத் ஷா ஆதரித்தார். ஜயாது கான் குசாலாவின் தம்பி ஆவார். இவரை கிப்சக் தளபதி எல் தெமுரும், மெர்கிட் வம்சத்தைச் சேர்ந்த தளபதி பயனும் ஆதரித்தனர். கோபி பாலைவனத்தின் தெற்கில் இருந்த பல இளவரசர்கள், உயர்குடிகள் மற்றும் போர்வீரர்களின் ஆதரவைப் பெற்றதன் மூலம் ஜயாது கான் இதில் வெற்றியடைந்தார். ஜயாது கான் துக் தெமுர் தனது சகோதரர் குசாலாவை டடுவிற்கு (கன்பலிக் அல்லது பெய்ஜிங்) வரும்படி அழைத்தார்.\n\nஅதே சமயத்தில் குசாலா சகடை வம்ச தலைவர்கள், எல்சிசிதே மற்றும் துவா தெமுர் ஆதரவுடன் கங்கை மலைகளின் தர்பகதை பகுதியிலிருந்து மங்கோலியாவிற்குள் நுழைந்தார். இவர் மங்கோலியாவின் இளவரசர்கள் மற்றும் தளபதியினரிடமிருந்து ஆதரவைப் பெற்றிருந்தார். பின்னணியில் பெரும் இராணுவ சக்தியுடன், இவர் ஏற்கனவே அரியணைக்குச் சென்றிருந்த துக் தெமுருக்கு அழுத்தம் கொடுத்தார். குசாலா பெப்ரவரி 27, 1329 அன்று கரகோரத்தின் வடக்கே தனக்குத்தானே முடிசூட்டிக் கொண்டார்.\n\nஅதே ஆண்டு ஏப்ரல் 3 ம் தேதி துக் தெமுர் பதவிநீக்கம் செய்யப்பட்டார். ஒரு மாதம் கழித்து, எல் தெமுர் மங்கோலியாவிலிருந்த குசாலாவிற்கு ஏகாதிபத்திய முத்திரையைக் கொண்டு வந்தார், குசாலாவை வரவேற்பதற்காக டடுவின் நோக்கத்தையும் அறிவித்தார். குசாலா செயலகம், இராணுவ அலுவல்கள் பணியகம் மற்றும் தணிக்கை அலுவலகம் ஆகியவற்றில் முக்கியமான பதவிகளுக்கு தனது சொந்த விசுவாசிகளை நியமிக்கத் தொடங்கினார். \n\nஆகத்து 26 ம் தேதி குசாலா டடுவிற்குச் செல்லும் வழியில், 1,800 பேருடன், ஒங்குசடில் உள்ள துக் தெமுரைச் சந்தித்தார். இங்குதான் துக் தெமுர் சொங்டு என்ற நகரத்தைக் கட்டியிருந்தார். துக் தெமுருடன் விருந்து உண்டு 4 நாட்களுக்குப்பின் குசாலா திடீரென இறந்தார். அதிர்ஷ்டமற்ற குசாலா கான் வன்முறை காரணமாக இறந்ததாக யுவான் வரலாறு (யுவான் ஷி) குறிப்பிடுகிறது. குசாலாவுக்கு எல் தெமுரினால் விஷம் வைக்கப்பட்டதாகத் தெரிகிறது. ஏனெனில் எல் தெமுர் சகடை கானேடு மற்றும் மங்கோலியாவிலுள்ள இளவரசர்களிடமும், அதிகாரிகளிடமும் தன் அதிகாரத்தை இழந்துவிடுவோமோ என்ற எண்ணத்தில் இவ்வாறு செய்ததாகக் கூறப்படுகிறது. செப்டம்பர் 8 அன்று துக் தெமுர் மீண்டும் மன்னனானார்.\n\nSection::::குடும்பம் மற்றும் குழந்தைகள்.\nகுசாலாவுக்கு இரண்டு மனைவிகள் இருந்தனர். சீனாவை ஆட்சி செய்த கடைசி மங்கோலிய பேரரசர் தோகோன் தெமுர் உட்பட இரண்டு எதிர்கால மங்கோலியப் பேரரசர்களை இவர் பெற்றெடுத்தார்.\n\nகுசாலா செங்கிஸ் கானிடம் சரணடைந்த புகழ்பெற்ற கரலகு இனத் தலைவரான அரசலான் வழிவந்த மைலைதியை மணந்தார். இவர்களுக்கு தோகோன் தெமுர் என்ற ஒரு மகன் உண்டு. மேலும் குசாலாவிற்கு நைமர்கள் வம்சத்தைச் சேர்ந்த பாபுசா என்ற மனைவி மூலம் ரிஞ்சின்பால் கான் என்ற மகனும் உண்டு.\n\n"}
{"id": "385375", "url": "https://ta.wikipedia.org/wiki?curid=385375", "title": "சுந்தரமூர்த்தி நாயனார் (1967 திரைப்படம்)", "text": "சுந்தரமூர்த்தி நாயனார் (1967 திரைப்படம்)\n\nசுந்தரமூர்த்தி நாயனார் 1967 ஆம் ஆண்டு வெளியான இந்திய தமிழ்த் திரைப்படமாகும். கே. சோமு இயக்கத்தில் உருவான இத்திரைப்படத்தில் பண்டரிநாத், ஜோதிலட்சுமி ஆகியோர் நடித்துள்ளனர். எஸ். எம். சுப்பையா நாயுடு இசையமைத்த பாடல்களை டி. எம். சௌந்தரராஜன், சீர்காழி கோவிந்தராஜன், சூலமங்கலம் ராஜலட்சுமி, ஜி. வைதேகி ஆகியோர் பாடினர்.\n"}
{"id": "385384", "url": "https://ta.wikipedia.org/wiki?curid=385384", "title": "சீதளநாதர்", "text": "சீதளநாதர்\n\nசீதளநாதர் (Shitalanatha), சமண சமயத்தின் 10வது தீர்த்தங்கரர் ஆவார். சமண சமய சாத்திரங்களின் படி, இச்வாகு குல மன்னர் திருதராதருக்கும் - இராணி சுனந்தாவிற்கு அயோத்தியில் பிறந்த சீதளநாதர், கர்மத் தளைகளிலிருந்து விடுபட்டு, சித்த சீலராக விளங்கியவர். சீதளநாதர் 100,000 பருவங்கள் வாழ்ந்து சிகார்ஜி மலையில் முக்தி அடைந்தார்.\n\nதங்க நிற மேனியுடைய சீதளநாதரின் சின்னம் கற்பக மரம் ஆகும்.\n\nSection::::கோயில்கள்.\nமேற்கு வங்காள மாநிலத்தின் புருலியா மாவட்டத்தில் பக்பீரா (PAKBIRRA) எனுமிடத்தில் பண்டைய மூன்று சமணக் கோயில்களில், சீதளநாதர், ரிசபநாதர், சம்பவநாதர், பத்மபிரபா, சந்திரபிரபா, சாந்திநாதர், பார்சுவநாதர் மற்றும் மகாவீரர் போன்ற எட்டு தீர்த்தங்கரர்களின் உருவச்சிலைகள் உள்ளது. மேலும் தீர்த்தங்கரர்களின் அருகில் அவரவர் வாகனங்கள், காவல் தேவதைகளான அம்பிகை, பத்மாவதி, குபேரன் போன்ற யட்சர்கள், யட்சினிகளின் சிற்பங்களும் உள்ளது.\n\n\n\n"}
{"id": "385390", "url": "https://ta.wikipedia.org/wiki?curid=385390", "title": "முட்கால் சிலந்தி", "text": "முட்கால் சிலந்தி\n\nமுட்கால் சிலந்தி (Lynx spider) என்பது ஒக்ஸோபிபீடி (Oxyopidae) குடும்பத்தைச் சேர்ந்த எந்த ஒரு சிலந்திக்கும் உள்ள பொதுவான பெயர் ஆகும். இவற்றில் பெரும்பாலான வகைகள் வலப்பின்னல்களைப் பயன்படுத்துவதில்லை, அதற்குப் பதிலாக இவை தாவரங்களில் வசித்து அங்கு இரையை வேட்டையாடி உண்ணுகின்றன. இவற்றில் பல வகைகள் உள்ளன. இந்தச் சிலந்தியின் கால்களில் முட்களைப் போன்ற சிறு தூவிகள் நீட்டிக்கொண்டிருக்கும். அதனால் இவை முட்கால் சிலந்தி என பெயர்பெற்றன.\n"}
{"id": "385393", "url": "https://ta.wikipedia.org/wiki?curid=385393", "title": "ஆக்ஸிகோஸ் ஷ்வேட்டா", "text": "ஆக்ஸிகோஸ் ஷ்வேட்டா\n\nஆக்ஸிகோஸ் ஷ்வெட்டா (Oxyopes shweta) என்பது முட்கால் சிலந்திகளில் ஒரு வகை. இவை இந்தியாவிலும், சீனாவிலும் காணப்படுகின்றன.\n\nSection::::விளக்கம்.\nஇது தாவர இலைகளில் காணப்படக்கூடிய ஒரு சுறுசுறுப்பான வேட்டையாடி பூச்சியாகும். இது பொதுவாக தாவரங்களின் இலைகளில் இரையைத் தேடும்.\n"}
{"id": "385403", "url": "https://ta.wikipedia.org/wiki?curid=385403", "title": "தீர்த்தபாலீஸ்வரர் திருக்கோயில், திருவல்லிக்கேணி (சென்னை)", "text": "தீர்த்தபாலீஸ்வரர் திருக்கோயில், திருவல்லிக்கேணி (சென்னை)\n\nஅருள்மிகு தீர்த்தபாலீஸ்வரர் திருக்கோயில் தமிழ்நாட்டில் சென்னை, திருவல்லிக்கேணி என்னுமிடத்தில் உள்ளது.\n\nSection::::தல வரலாறு.\n இத்தலத்து சிவனும், அம்பாளும் இரண்டடி உயரத்தில் மிகவும் சிறிய உருவமாக உள்ளனர். சுவாமி சற்றே இடப்புறம் சாய்ந்தபடி, தோற்றத்தில் ஒரு வெள்ளரிப்பழம் போல காட்சி தருகிறார்.\n\nSection::::தீர்த்தவாரி திருவிழா.\n அகத்தியர் குள்ள முனிவர் என்பதால், அவர் தன்னை மலர்களால் பூஜை செய்யும் போது, தன் உயரத்தையும் குறைத்துக் கொண்டாராம் சிவன். அதன் காரணமாகவே அவர் உயரம் குறைவாக இருக்கிறார். இவருக்கு கடல்தீர்த்தத்தை கொண்டே பிரதான பூஜைகள் செய்யப்படுகிறது. ஆண்டுதோறும் மாசிமகத்தன்று \"தீர்த்தவாரி திருவிழா' நடக்கிறது. இத்தினத்தில், சுவாமி கடலுக்கு சென்று நீராடிவிட்டு திரும்புகிறார்.\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்ரா பவுர்ணமி, திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம், போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 11 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\nSection::::வெளி இணைப்புக்கள்.\nகோயில் பற்றி தினமலர் பக்கத்தில்\n"}
{"id": "385413", "url": "https://ta.wikipedia.org/wiki?curid=385413", "title": "மங்கோலியர்", "text": "மங்கோலியர்\n\nமங்கோலியர்கள் (, \"மங்கோல்சுட்\") ஒரு கிழக்கு மற்றும் மத்திய ஆசிய இனக் குழு ஆவர். இவர்கள் மங்கோலியா மற்றும் சீனாவின் உள் மங்கோலியா ஆகியவற்றைப் பூர்வீகமாகக் கொண்டவர்கள் ஆவர். இவர்கள் சீனா (எ.கா. சிஞ்சியாங்) மற்றும் உருசியாவின் பிற பகுதிகளில் சிறுபான்மையினராக வாழ்கின்றனர். மங்கோலியர்களின் புரியத் மற்றும் கல்மிக் பிரிவினர் உருசியாவின் புர்யாத்தியா மற்றும் கல்மிகியா பகுதிகளில் வாழ்கின்றனர். \n\nமங்கோலியர்கள் ஒரு பொதுவான மரபுவழி மற்றும் இன அடையாளத்தினால் ஒன்றாக இணைக்கப்பட்டுள்ளனர். இவர்களது பழங்குடி மொழிகளானது ஒட்டுமொத்தமாக மங்கோலிய மொழியாக அறியப்படுகிறது. நவீனகால மங்கோலியர்களின் மூதாதையர்கள் முன்-மங்கோலியர்கள் எனக் குறிப்பிடப்படுகிறார்கள்.\n\nSection::::விளக்கம்.\nவிரிவாக வரையறுக்கப்படும் போது இச்சொல் சாதாரண மங்கோலியர்கள் (கல்கா மங்கோலியர்கள் என்றும் அழைக்கப்படுகின்றனர்), புர்யத்தியர்கள், ஒயிரட்டுகள் மற்றும் தெற்கு மங்கோலியர்கள் ஆகியவர்களை குறிக்கிறது. தெற்கு மங்கோலியர்களுக்குள் அபகா மங்கோலியர்கள், அபகனர், ஆவோஹன்கள், பாரின்கள், கோர்லோஸ் மங்கோலியர்கள், ஜலையிடுகள், ஜரூட், கிஷிக்டென், கூச்சிட், மூமையங்கன் மற்றும் ஒனிகுட் ஆகிய மக்களும் அடங்குவர்.\n\nமங்கோலியர்கள் என்ற சொல் சிறிது காலத்திற்கு சீனாவின் தாங் அரச மரபின் பதிவுகளில் எட்டாம் நூற்றாண்டில் சிவேயி பழங்குடியினரை குறிப்பிடுவதற்காக பயன்படுத்தப்பட்டது. பதினோராம் நூற்றாண்டின் பிற்பகுதியில் இச்சொல் மீண்டும் கிதான் மக்களால் ஆளப்பட்ட லியாவோ அரசமரபின் காலத்தில் பயன்படுத்தப்பட்டது. 1125 இல் லியாவோ அரசமரபின் வீழ்ச்சிக்குப் பிறகு மங்கோலிய பீடபூமியில் கமக் மங்கோலியர்கள் முன்னணி பழங்குடியினராக உருவாகினர். எனினும் சுரசன்களால் ஆளப்பட்ட சின் அரச மரபு மற்றும் தாதர் கூட்டமைப்பு ஆகியவற்றுடனான போர்கள் அவர்களை பலவீனமடையச் செய்தன.\n\nபதின்மூன்றாம் நூற்றாண்டில் மங்கோலியர்கள் என்ற சொல் செங்கிஸ்கானின் ஆட்சியின் கீழ் ஒன்றிணைக்கப்பட்ட மங்கோலிய மொழிகளைப் பேசிய அனைத்து பழங்குடியினரையும் குறிக்க பயன்படுத்தப்பட்டது.\n\nSection::::வரலாறு.\nபல்வேறுபட்ட காலங்களில் மங்கோலிய மக்கள் சிதியர்கள், மகோக் மற்றும் துங்குசிக் மக்களுடன் ஒன்றுபடுத்தப்பட்டு அறியப்பட்டுள்ளனர். சீன வரலாற்று நூல்களின் அடிப்படையில் மங்கோலிய மக்களின் தோற்றமானது டொங்கு மக்களிலிருந்து ஆரம்பித்ததாக அறியப்படுகிறது. டொங்கு மக்கள் கிழக்கு மங்கோலியா மற்றும் மஞ்சூரியாவை ஆக்கிரமித்திருந்த ஒரு நாடோடி கூட்டமைப்பினர் ஆவர். மங்கோலியர்களை சியோங்னுவுடன் (ஹுன்னு) தொடர்புபடுத்துவது இன்றும் விவாதத்துக்கு உரியதாகவே உள்ளது. சில அறிஞர்கள் சியோங்னுவை முன்-மங்கோலியர்களாக கருதினாலும் அவர்கள் மங்கோலிய மற்றும் துருக்கிய பழங்குடியினரை உள்ளடக்கிய ஒரு பல இன குழுவாகவே இருந்திருக்க வாய்ப்புண்டு. ஹூனர்களின் மொழியானது ஹுன்னுவுடன் தொடர்புடையதாக இருக்கலாம் என்று பரிந்துரைக்கப்படுகிறது.\nஆனால் டொங்கு மக்களை முன்-மங்கோலியர்கள் என எளிதாக கூற முடியும். ஏனெனில் சீன வரலாறுகள், டொங்கு மக்களிலிருந்து மங்கோலிய பழங்குடியினர் மற்றும் ராஜ்யங்களை (சியான்பே மற்றும் உஹுவன் மக்கள்) மட்டுமே தருவிக்க பெறுகின்றன. சில வரலாற்று நூல்கள் சில மங்கோலிய பழங்குடியினரின் (உதாரணமாக கிதான் மக்கள்) முன்னோர்களாக சியோங்னு-டொங்கு கலப்பினமாக கூறுகின்ற போதிலும் நாம் இவ்வாறு கூற முடியும்.\n\nSection::::சீன பாரம்பரிய நூல்களில்.\nகி. மு. 699-622 இல் ஷன்ரோங் மக்களுடன் யான் மாநிலத்திற்கு வடக்கே உள் மங்கோலியாவில் டொங்கு மக்கள் இருந்ததாக சிம கியான் என்பவர் கூறியுள்ளார். \"யி சோவு ஷு\" (\"சோவுவின் தொலைந்த புத்தகம்\") மற்றும் \"மலைகள் மற்றும் கடல்களின் பாரம்பரியம்\" ஆகிய நூல்களில் குறிப்பிடப்பட்டுள்ளவை ஷாங் அரசமரபின் (கி. மு. 1600–1046) காலத்திலேயே டொங்கு மக்கள் வாழ்ந்ததாக நமக்கு காட்டுகின்றன.\n\nசியான்பே, டொங்கு கூட்டமைப்பின் பகுதியாக இருந்தது. ஆனால் அதற்கு முந்தைய காலங்களில் சுதந்திரமாக இயங்கி கொண்டிருந்தது. இதை \"குவோயு\" (\"晉語八\" பிரிவு) புத்தகத்தில் குறிப்பிடப்பட்டுள்ளதில் இருந்து நாம் அறிய முடிகிறது. அதில் சோவுவின் அரசர் செங்கின் ஆட்சியின் போது (ஆட்சிக்காலம் கி. மு. 1042–1021) அவர்கள் கியாங் (岐阳) (தற்போது கிஷான் கவுண்டி) என்ற இடத்தில் சோவுவின் கீழ் இயங்கிய பிரபுக்களின் பேச்சுவார்த்தையில் கலந்து கொள்வதற்காக வந்ததாக கூறப்பட்டுள்ளது. ஆனால் அவர்கள் உடன்படிக்கையின்படி (诸侯) கப்பம் கட்டுபவர்களாக இல்லாத காரணத்தினால் சு மாநிலத்தின் மேற்பார்வையின் கீழ் நெருப்பு விழாவை மட்டும் நடத்த அனுமதிக்கப்பட்டனர். சிவோங் யியுடன் இணைந்து சியான்பே தலைவர் சடங்கு நெருப்பின் கூட்டு பாதுகாவலராக நியமிக்கப்பட்டார்.\n\nஇந்த ஆரம்ப கால சியான்பே மக்கள், அருகில் ஓர்டோஸ் பாலைவனத்தில் இருந்த சுகைகோவு கலாச்சாரத்தில் (கி. மு. 2200–1500) இருந்து வருகின்றனர். அவர்களது தாய்வழி டி. என். ஏ. மங்கோலிய தவுர் மக்கள் மற்றும் துங்குசிக் ஈவெங்குகளுடன் பொருந்துகிறது. சுகைகோவு சியான்பே மக்கள் (உள் மங்கோலியா மற்றும் வடக்கு ஷான்க்ஷியின் ஓர்டோஸ் கலாச்சாரத்தின் பகுதியினர்) ஷாங் அரசமரபுடன் வணிக உறவுகள் வைத்திருந்தனர். இரண்டாம் நூற்றாண்டில் பிற்பகுதியில் ஹான் அரசமரபின் அறிஞரான ஃபு கியான் (服虔) தனது \"சிக்சி\" (集解) என்ற புத்தகத்தில் பின்வருமாறு எழுதுகிறார்: \"ஷன்ரோங் மற்றும் பெயிடி ஆகியோர் தற்கால சியான்பேவின் முன்னோர்கள் ஆவர்\". மேலும் உள் மங்கோலியாவின் அடிப்படை மங்கோலிய சியான்பே பகுதியுடன் தொடர்புடைய மற்றுமொரு பகுதி மேல் சியாஜியாடியான் கலாச்சாரம் (கி. மு. 1000–600) ஆகும். அக்கலாச்சார பகுதியில்தான் டொங்கு கூட்டமைப்பு மையம் கொண்டிருந்தது.\n\nசியோங்னு அரசர் மொடு சன்யு, டொங்குவை தோற்கடித்த பிறகு சியான்பே மற்றும் உஹுவான் ஆகியவை கூட்டமைப்பின் முக்கிய எஞ்சியவையாக நீடித்தன. முன்-மங்கோலிய குமோ சியின் முன்னோர் உஹுவானின் டடுன் கான் (இறப்பு கி. பி. 207) ஆவார். உஹுவான், டொங்குவின் நேரடி தேசிய மதிப்பு வாய்ந்த வழி வந்தவர்கள் ஆவர். \"டாங்கின் புதிய புத்தகம்\" கி. மு. 209 இல் கூறுவதன் படி மொடு சன்யு, உஹுவானை தோற்கடித்தார். அப்புத்தகத்தில் டொங்கு என்ற வார்த்தை உஹுவானுக்கு பதிலாக குறிப்பிடப்படவில்லை. எனினும் சியான்பே பிந்தைய டொங்கு வழி வந்தவர்களாவர். உஹுனுவுடன் அவர்கள் ஒரே மொழியை பகிர்ந்து கொண்ட போதிலும் அவர்களுக்கு என்று தனித்துவமான அடையாளம் இருந்தது. ஹான் பேரரசர் குவாங்வுவிடமிருந்து பரிசுகளைப் பெற்றுக் கொண்ட பிறகு கி. பி. 49 இல் சியான்பே ஆட்சியாளர் பியன்ஹே (பயன் கான்?) சியோங்னு மீது ஒரு ஓட்டத்தை நடத்தி அவர்களை தோற்கடித்தார். 2000 பேரை கொன்றார். சியான்பே அரசு தன்சிகுவாய் கானின் ஆட்சியின் (ஆட்சிக்காலம் 156–181) கீழ் அதன் உச்சபட்ச பரப்பளவை அடைந்தது. அவர் அதன் பரப்பளவை விரிவாக்கினார். சிறிது காலம் நீடித்த சியான்பே மாநிலத்தை (93–234) உருவாக்கினார்.\n\nசீன வரலாறுகளின்படி சியான்பே மாநிலத்தில் இருந்து பிரிந்த மூன்று முக்கிய குழுக்கள்: ரூரன் (சிலரால் பன்னோனிய ஆவர்கள் என்று குறிப்பிடப்படுபவர்கள்), கிதான் மக்கள் மற்றும் சிவேயி (இதன் துணை பழங்குடி இனமான \"சிவேயி மெங்கு\"வில் இருந்துதான் செங்கிஸ்கானின் மங்கோலியர்கள் தோன்றியதாக கருதப்படுகிறது). இந்த மூன்று சியான்பே குழுக்களைத் தவிர முரோங், துவான் மற்றும் துவோபா என பிற குழுக்களும் உள்ளன. அவர்களது கலாச்சாரம் நாடோடி கலாச்சாரம். அவர்களது மதம் ஷாமன் மதம் அல்லது புத்த மதம் மற்றும் அவர்களது ராணுவ வலிமை அளப்பரியது. பெரும்பாலான அறிஞர்கள் ரூரன் மக்கள் முன்-மங்கோலியர்கள் என்பதை ஒத்துக் கொண்ட போதிலும் அவர்கள் மங்கோலிய மொழிகளை பேசியதற்கான நேரடியான ஆதாரம் எதுவும் இன்று வரை கிடைக்கப்பெறவில்லை. எனினும் கிதான் மக்கள் இரண்டு எழுத்து முறைகளை தங்களுக்கென கொண்டிருந்தனர். அவர்களது பாதி அறியப்பட்ட பதிவுகளில் பல மங்கோலிய வார்த்தைகள் உள்ளன.\n\nபுவியியல் ரீதியாக துவோபா சியான்பே மக்கள் உள் மங்கோலியாவின் தெற்கு பகுதி மற்றும் வடக்கு சீனா ஆகிய பகுதிகளை ஆண்டனர். ரூரன் மக்கள் (யுஜிவுலு செலுன் என்ற அரசர் தான் கி. பி. 402 ஆம் ஆண்டு ககான் என்ற பட்டத்தை முதன் முதலில் பயன்படுத்தியவர்) கிழக்கு மங்கோலியா, மேற்கு மங்கோலியா, உள் மங்கோலியாவின் வடக்குப் பகுதி மற்றும் வடக்கு மங்கோலியா ஆகிய பகுதிகளை ஆண்டனர். கிதான் மக்கள் கொரியாவுக்கு வடக்கே உள்ள உள் மங்கோலியாவின் கிழக்குப் பகுதியில் வாழ்ந்தனர். சிவேயி மக்கள் கிதான் மக்களுக்கு வடக்குப் பகுதியில் வாழ்ந்தனர். 555 இல் துருக்கிய ககானேடு, 745 இல் உய்குர் ககானேடு மற்றும் 840 இல் எனிசெய் கிர்கிசு மாநிலங்கள் ஆகியவற்றின் எழுச்சியால் இந்த பழங்குடி இனங்கள் மற்றும் ராஜ்யங்கள் பாதிக்கப்பட்டன. துவோபா மக்கள் இறுதியில் சீனாவுக்குள் இழுக்கப்பட்டனர். ரூரன் மக்கள் மேற்கு நோக்கி கோக்துருக்கியர்களிடமிருந்து தப்பித்து ஓடினர். அவர்கள் என்ன ஆயினர் என்பது தெளிவாக தெரியவில்லை அல்லது சிலர் கூறுவது போல ஐரோப்பா மீது ஆவர்கள் என்ற பெயரில் அவர்களது கான் முதலாம் பயனின் தலைமையில் படையெடுத்தனர். சில ரூரன் மக்கள் தாதர் கான் தலைமையில் கிழக்கு நோக்கி இடம்பெயர்ந்து தாதர் கூட்டமைப்பை ஏற்படுத்தினர். அக்கூட்டமைப்பு சிவேயியின் ஒரு பகுதியானது. கிதான் மக்கள் குமோ சியில் (உஹுவானில் இருந்து தோன்றியவர்கள்) இருந்து 388 இல் பிரிந்த பிறகு சுதந்திரமாக மஞ்சூரியாவில் ஒரு சிறு சக்தியாக நீடித்தனர். அவர் வழிவந்த அம்பகை (872–926) லியாவோ அரசமரபை (907–1125) லியாவோவின் பேரரசர் தைசு என்ற பெயருடன் நிறுவும் வரை அவர்கள் இவ்வாறு வாழ்ந்தனர்.\n\nSection::::மங்கோலிய பேரரசு மற்றும் வடக்கு யுவானின் சகாப்தம்.\nகிர்கிசுகளால் உய்குர் ககானேடு அழிக்கப்பட்டபோது மங்கோலியாவில் துருக்கிய ஆதிக்கம் முடிவுக்கு வந்தது. வரலாற்று ஆசிரியர்கள் கூற்றுப்படி கிர்கிசுகளுக்கு புதிதாக பிடித்த நிலங்களை நாட்டுடன் சேர்க்கும் எண்ணம் கிடையாது; பதிலாக அவர்கள் பல்வேறு மனப்கள் (பழங்குடி இனத் தலைவர்கள்) மூலம் உள்ளூர் பழங்குடியினரை கட்டுப்படுத்தினர். துருக்கிய உய்குர்கள் விட்டுச் சென்ற பகுதிகளை கிதான்கள் ஆக்கிரமித்தனர். தங்களது கட்டுப்பாட்டின் கீழ் கொண்டு வந்தனர். எனிசை கிர்கிசு மாநிலம் ககாசியாவில் மையம் கொண்டிருந்தது. அவர்கள் மங்கோலியாவில் இருந்து கிதான்களால் 924 இல் வெளியேற்றப்பட்டனர். பத்தாம் நூற்றாண்டின் தொடக்கத்தில் தங்களது தலைவர் அபவோஜியின் தலைமையில் கிதான்கள் பல்வேறு ராணுவ படையெடுப்புகளை தாங் அரசமரபின் எல்லைக் காவலர்கள், மற்றும் குமோ சி, சிவேயி மற்றும் சுரசன் நாடோடி குழுக்களுக்கு எதிராக எடுத்தனர்.\n\nசுரசன்களால் (பிற்காலத்தில் மஞ்சு என்று அழைக்கப்பட்டனர்) தோற்கடிக்கப்பட்ட கிதான்கள் மேற்கு நோக்கி தப்பித்து ஓடினர். கிழக்கு கசகஸ்தானில் காரா கிதை (1125–1218) என்ற அரசை நிறுவினர். 1218 இல் செங்கிஸ்கான் காரா கிதையை அழித்தார். அதன் பிறகு அவர்களது நிலை பற்றி தெளிவான தகவல்கள் இல்லை. மங்கோலியப் பேரரசின் விரிவாக்கத்தின் போது மங்கோலிய மக்கள் கிட்டத்தட்ட ஐரோவாசியாவின் அனைத்து பகுதிகளுக்கும் பரவினர். அட்ரியாடிக் கடலிலிருந்து இந்தோனேசியாவின் ஜாவா தீவு வரையும், ஜப்பானிலிருந்து பாலஸ்தீனத்தின் காஸா வரையும் ராணுவ படையெடுப்புகளை நடத்தினர். ஒரே நேரத்தில் அவர்கள் பாரசீகத்தின் படிஷாக்கள் ஆகவும், சீனாவின் பேரரசர்களாகவும், மங்கோலியாவின் பெரிய கான்களாகவும், மற்றும் ஒருவர் எகிப்தின் சுல்தானாகவும் (அல்-அடில் கித்புகா) ஆயினர். தங்க நாடோடி கூட்டத்தின் மங்கோலிய மக்கள் 1240 இல் உருசியாவை நிர்வகிக்கும் பொறுப்புக்கு வந்தனர். 1279 இல் அவர்கள் சாங் அரசமரபை வென்று சீனாவின் அனைத்து பகுதிகளையும் தங்களது கட்டுப்பாட்டின் கீழ் கொண்டுவந்து யுவான் அரசமரபை தோற்றுவித்தனர்.\n\nபேரரசு சிதறுண்ட போது பல்வேறு இடங்களில் வாழ்ந்த மங்கோலிய மக்கள் சீக்கிரமே தங்களைச் சுற்றி இருந்த பெரும்பாலும் துருக்கிய கலாச்சாரங்களை பின்பற்றி ஆங்காங்கே வாழ்ந்த மக்களுடன் இணைந்தனர். இவ்வாறாக அவர்கள் அசர்பைஜான் மக்கள், உஸ்பெகிஸ்தான் மக்கள், கரகல்பக்குகள், பஷ்கிர்கள், துருக்குமேனியர்கள், உய்குர்கள், நோகைகள், கிர்கிசுக்கள், கசக்குகள், காக்கேசிய மக்கள், ஈரானிய மக்கள் மற்றும் முகலாயர்கள் என ஆங்காங்கே இருந்த மக்களின் ஒரு பகுதி ஆயினர். மொழி மற்றும் கலாச்சார ரீதியாக பாரசீகர்களாக அப்பகுதிகளில் அவர்கள் வாழ ஆரம்பித்தனர். வடக்கு சைபீரியாவுக்கு இடம்பெயர்ந்த பிறகு சில மங்கோலியர்கள் யகுட் இன மக்களுடன் இணைந்தனர். சுமார் 30% யகுட் மொழி வார்த்தைகள் மங்கோலிய மொழியில் இருந்து தோன்றியவை ஆகும். எனினும் பெரும்பாலான யுவான் மங்கோலியர்கள் 1368 இல் மங்கோலியாவிற்கு திரும்பினர். தங்களது மொழி மற்றும் கலாச்சாரத்தை விட்டுவிடாமல் தொடர்ந்தனர். தெற்கு சீனாவில் சுமார் 250,000 மங்கோலியர்கள் இருந்தனர். அவர்களில் பலர் கிளர்ச்சி இராணுவமான மிங் ராணுவத்தால் படுகொலை செய்யப்பட்டனர். எஞ்சியவர்கள் தெற்கு சீனாவில் சிக்கிக் கொண்டனர். இறுதியாக அங்கு வாழ்ந்த மக்களுடன் இணைந்து வாழ ஆரம்பித்தனர். டோங்க்ஷியாங்குகள், போனன்கள், யுகுர் மற்றும் மோங்குவோர் மக்கள் ஆகியோர் சீனாவின் மிங் அரச மரபால் படையெடுப்புக்கு உள்ளாயினர்.\n\n1368 இல் யுவான் அரசமரபின் வீழ்ச்சிக்கு பிறகு மங்கோலிய தாயகத்தில் மங்கோலியர்கள் தொடர்ந்து வடக்கு யுவான் அரசமரபை ஆண்டனர். எனினும் பதினான்காம் நூற்றாண்டில் ஒயிரட்டுகள், போர்சிசின்கள் தலைமையிலான கிழக்கு மங்கோலிய மக்களின் ஆட்சிக்கு சவால் விடுத்தனர். மங்கோலியா இரண்டு பகுதிகளாக பிரிந்தது: மேற்கு மங்கோலியா (ஒயிரட்டுகள்) மற்றும் கிழக்கு மங்கோலியா (கல்கா மங்கோலியர்கள், உள் மங்கோலியர்கள், பர்கா மங்கோலியர்கள் மற்றும் புர்யத்தியர்கள்). முதன்முதலில் கலப்பையை குறிக்கும் எழுத்து பதிவுகள் நடு மங்கோலிய மொழியில் 14 ஆம் நூற்றாண்டின் இறுதியில் தோன்றுகின்றன.\n\n1434 இல் கிழக்கு மங்கோலிய தைசுன் கானின் (1433–1452) பிரதம மந்திரியான மேற்கு மங்கோலிய டோகூன் டைஷ் கிழக்கு மங்கோலியாவின் மற்றொரு அரசனான அடையை (கோர்ச்சின்) கொன்ற பிறகு மங்கோலியர்களை ஒன்றிணைக்கிறார். 1439 இல் டோகூன் இறக்கிறார். அவரது மகன் எசன் டைஷ் பிரதம மந்திரி ஆகிறார். மங்கோலிய ஒருங்கிணைப்பு மற்றும் சுதந்திரத்திற்கு வெற்றிகரமான சீர்திருத்தங்களை எசன் நடைமுறைப்படுத்துகிறார். மிங் பேரரசு 14–16 ஆம் நூற்றாண்டுகளில் மங்கோலியா மீது படையெடுக்க முயற்சித்தது. ஆனால் ஒயிரட்டுகள், தெற்கு மங்கோலியர்கள், கிழக்கு மங்கோலியர்கள் மற்றும் ஒன்றிணைந்த மங்கோலிய ராணுவங்களால் மிங் பேரரசு தோற்கடிக்கப்படுகிறது. 1449 இல் எசனின் 30,000 குதிரைப்படை வீரர்கள் 5 லட்சம் சீன ராணுவ வீரர்களை தோற்கடிக்கின்றனர். கான் பட்டம் பெற்றிருந்த தைசுனை 1453 இல் தோற்கடித்து 18 மாதங்களுக்குள் எசன் பெரிய யுவானின் பெரிய கான் (1454–1455) என்ற பட்டத்தை தனக்கே உரியதாக்கி கொள்கிறார்.\n\nதயன் கானின் (1479–1543) ஆட்சியின்போது கல்கா மங்கோலியர்கள் கிழக்கு மங்கோலிய மக்களின் 6 தியுமன்களில் ஒன்றாக எழுச்சி பெறுகின்றனர். அவர்கள் சீக்கிரமே மங்கோலியாவின் சக்தி வாய்ந்த மங்கோலிய இனமாக மாறுகின்றனர். அவர் மங்கோலியர்கள் அனைவரையும் மீண்டும் ஒன்றிணைக்கிறார். கிழக்கு மங்கோலிய தியுமன் சசக்த் கானின் ஆட்சியின்போது (1558–1592) மங்கோலியர்கள் தாமாக முன்வந்து கடைசியாக ஒன்றிணைகின்றனர் (இதற்கு முன்னர் மங்கோலியப் பேரரசில் தான் அனைத்து மங்கோலியர்களும் ஒன்றிணைந்து இருந்தனர்).\n\n17ஆம் நூற்றாண்டில் கிழக்கு மங்கோலியா மூன்று பகுதிகளாக பிரிக்கப்படுகிறது: வெளி மங்கோலியா (கல்கா), உள் மங்கோலியா (உள் மங்கோலியர்கள்) மற்றும் தெற்கு சைபீரியாவின் புர்யத் பகுதி.\n\nகடைசி மங்கோலியக் ககான் 17 ஆம் நூற்றாண்டின் ஆரம்பத்தில் ஆட்சி செய்த லிக்டன் கான் ஆவார். இவர் மஞ்சு மக்களுடன் சீன நகரங்களை சூறையாடுவதில் பிரச்சனையில் இருந்தார். இதனால் பெரும்பாலான மங்கோலிய பழங்குடி இனங்கள் இவரிடம் இருந்து விலகின. 1618 இல் மிங் அரசமரபுடன் லிக்டன் கான் ஒரு ஒப்பந்தத்தை ஏற்படுத்தினார். அது மஞ்சு மக்களின் தாக்குதலில் இருந்து சீனாவின் வடக்கு எல்லைகளை காப்பதற்கு பதிலாக அவருக்கு ஆயிரக்கணக்கான டயேல் வெள்ளி கிடைக்க வேண்டும் என்பது அந்த ஒப்பந்தம். 1620 களின்போது சகர் மக்கள் மட்டுமே இவரது ஆட்சியின் கீழ் இருந்தனர்.\n\nSection::::குயிங்-சகாப்த மங்கோலியர்கள்.\nலிக்டன் கானின் தவறான உத்திகள் காரணமாக 1625 மற்றும் 1628 ஆம் ஆண்டுகளில் சகர் ராணுவம் உள் மங்கோலியா மற்றும் மஞ்சு ராணுவங்களால் தோற்கடிக்கப்பட்டது. குயிங் படைகள் 1635 இல் உள் மங்கோலியாவின் மீது தங்களது கட்டுப்பாட்டை நிலைநாட்டின. கடைசி கானான லிக்டன் கானின் ராணுவம் திபெத்திய கெலுபா பிரிவினரின் (மஞ்சள் தொப்பி பிரிவு) படைகளுடன் யுத்தம் புரிய அணிவகுத்தது. கெலுபா படைகள் மஞ்சு மக்களை ஆதரித்தன. அதே நேரத்தில் லிக்டன் கான் திபெத்திய பௌத்த மதத்தின் கக்யு பிரிவை (சிவப்பு தொப்பி பிரிவு) ஆதரித்தார். திபெத்திற்கு செல்லும் வழியில் 1634 இல் லிக்டன் கான் இறந்தார். 1636 ஆம் ஆண்டில் பெரும்பாலான உள் மங்கோலிய உயர்குடியினர் மஞ்சு இனக்குழுவால் தோற்றுவிக்கப்பட்ட குயிங் அரசமரபிடம் அடிபணிந்தனர். 1640 களில் உள் மங்கோலிய டெங்கிஸ் நோயன் குயிங் அரசமரபிற்கு எதிராக புரட்சி செய்தார். கல்கா மங்கோலியர்கள் சுனுட்டை பாதுகாக்க யுத்தம் புரிந்தனர்.\n\nமேற்கு மங்கோலிய ஒயிரட்டுகள் மற்றும் கிழக்கு மங்கோலிய கல்காக்கள் 15 ஆம் நூற்றாண்டிலிருந்தே மங்கோலியாவில் தத்தமது ஆதிக்கத்தை நிலைநாட்ட முயற்சித்தனர். இப்பிரச்சினையின் காரணமாக மங்கோலியாவின் பலம் குறைந்தது. 1688 இல் டுஷீட் கான் சகுன்டோர்ஜ் (முக்கிய அல்லது நடு கல்கா தலைவர்) மேற்கு மங்கோலிய சுங்கர் கானேட்டின் அரசன் கல்டன் போஷுக்டுவின் தம்பியை கொல்கிறார். இதன் காரணமாக கல்கா-ஒயிரட் போர் ஆரம்பமானது. சகுன்டோர்ஜ் மற்றும் சனபசாரை (முதலாம் சவ்சன்டம்பா குடக்ட், கல்காவின் ஆன்மிகத் தலைவர்) கொன்று விடுவதாக கல்டன் மிரட்டினார். ஆனால் அவர்கள் சுனுட்டுக்கு (உள் மங்கோலியா) தப்பினர். பல கல்கா உயர் குடியினர் மற்றும் நாட்டுப்புற மக்கள் இந்தப் போரினால் உள் மங்கோலியாவிற்கு தப்பி ஓடினர். சில கல்காக்கள் புர்யத் பகுதிக்கு தப்பி ஓடினர். அவர்கள் அடிபணியாவிட்டால் கொன்றுவிடுவதாக உருசியா மிரட்டியது. ஆனால் பெரும்பாலானவர்கள் கல்டன் போஷுக்டுவிடம் அடிபணிந்தனர்.\n\n1683 இல் கல்டனின் ராணுவங்கள் தாஷ்கந்து மற்றும் சிர் தர்யாவை அடைந்தன. கசக் மக்களின் இரண்டு ராணுவங்களை நொறுக்கின. அதன் பிறகு கல்டன் கருப்பு கிர்கிசுக்களை அடிபணிய வைத்தார். பெர்கானா பள்ளத்தாக்கை சூறையாடினார். 1685 இல் இருந்து கல்டனின் படைகள் ஆக்ரோஷத்துடன் கசக் மக்களை இடம் பெயர வைத்தன. இவரது தளபதி ரப்டன் தரசை கைப்பற்றிய அதே நேரத்தில் இவரது முக்கிய இராணுவம் கசக் மக்களை மேற்கு நோக்கி இடம் பெயரச் செய்தது. 1687 இல் இவர் துருக்கிஸ்தான் நகரத்தை முற்றுகையிட்டார். அபுல் கயிர் கானின் தலைமையின் கீழ் கசக் மக்கள் சுங்கர்களுக்கு எதிராக பெரும் வெற்றிகளை 1726 இல் புலந்தி ஆற்றங்கரையிலும் மற்றும் 1729 இல் அன்ரகாய் யுத்தத்திலும் பெற்றனர்.\nகல்கா மங்கோலியர்கள் இறுதியாக சனபசாரின் முடிவின் படி 1691 இல் குயிங் ஆட்சிக்கு அடிபணிந்தனர். இவ்வாறாக தற்போதைய மங்கோலியாவின் அனைத்து பகுதிகளும் குயிங் அரசமரபின் ஆட்சியின் கீழ் வந்தது. ஆனால் நடைமுறையில் கல்கா மங்கோலியர்கள் கல்டன் போஷுக்டு கானின் ஆட்சியின் கீழ் 1696 வரை நீடித்தனர். 1640 இல் வேற்றுநாட்டு படையெடுப்புக்கு எதிராக ஒயிரட்டுகள் மற்றும் கல்கா மங்கோலியர்கள் ஒன்று சேர்ந்து எதிர்க்கும் மங்கோலிய-ஒயிரட்டு குறியீடு (ஒரு கூட்டணி ஒப்பந்தம்) கையொப்பமிடப்பட்டது. எனினும் வேற்று நாட்டு படையெடுப்புகளுக்கு எதிராக மங்கோலியர்களால் ஒன்றிணைய முடியவில்லை. 1688 வரை வெளி மங்கோலியாவின் மீதான உருசிய படையெடுப்புக்கு எதிராக சகுன்டோர்ஜ் சண்டையிட்டார். கோவுசுகல் மாகாணத்தின் மீதான உருசிய படையெடுப்பை தடுத்து நிறுத்தினார். போருக்கு முன்னர் ஒயிரட்டுகள் மற்றும் கல்கா மங்கோலியர்களை ஒன்றிணைக்க சனபசார் போராடினார்.\n\nகல்கா மங்கோலியர்களின் ராணுவத்தை தோற்கடித்த பிறகு கல்டன் போஷுக்டு உள் மங்கோலியாவை \"விடுதலை\" பெறச் செய்வதற்காக தனது ராணுவத்தை அனுப்பினார். உள் மங்கோலிய உயர்குடியினரை மங்கோலிய சுதந்திரத்திற்கு போரிடுமாறு அழைத்தார். சில உள் மங்கோலிய உயர்குடியினர், திபெத்தியர்கள், குமுல் கானேடு மற்றும் சில மொகுலிஸ்தான் உயர்குடியினர் மஞ்சுக்களுக்கு எதிரான அவரது போரை ஆதரித்தனர். எனினும் உள் மங்கோலிய உயர்குடியினர் குயிங் அரசமரபுக்கு எதிராக போர் புரியவில்லை.\n\nகல்கா மங்கோலியர்களுக்கு மூன்று கான்கள் இருந்தனர். மேற்கு கல்கா தலைவரான சசக்ட் கான் ஷர் என்பவர் கல்டனின் கூட்டாளியாக இருந்தார். கிழக்கு கல்காத் தலைவரான செட்சன் கான் இந்த பிரச்சனையில் இருந்து விலகியே இருந்தார். கிழக்கு மங்கோலியாவில் கல்டன் போரிட்டுக் கொண்டிருந்தபோது அவரது உறவினரான செவீன்ரவ்டன் சுங்கரிய அரியணையை 1689 இல் கைப்பற்றினார். இந்த நிகழ்வு குயிங் பேரரசுக்கு எதிராக கல்டன் போரிடுவதற்கான வாய்ப்பை இல்லாமல் செய்துவிட்டது. உருசிய மற்றும் குயிங் பேரரசுகள் இந்த செயலை ஆதரித்தன. ஏனெனில் இந்த ஆட்சிக்கவிழ்ப்பு மேற்கு மங்கோலிய வலிமையை பலவீனமாக்கியது. 1696 இல் எண்ணிக்கையில் அதிகமாக இருந்த குயிங் இராணுவத்தால் கல்டன் போஷுக்டுவின் ராணுவம் தோற்கடிக்கப்பட்டது. அவர் 1697 இல் இறந்தார். புரியத் மற்றும் உள் மங்கோலியா ஆகிய பகுதிகளுக்கு தப்பி ஓடிய மங்கோலியர்கள் இப்போருக்கு பிறகு திரும்பினர். சில கல்காக்கள் புரியத் மக்களுடன் கலந்து வாழ்ந்தனர்.\n\nபுர்யத்தியர்கள் உருசிய படையெடுப்புக்கு எதிராக 1620 களிலிருந்தே போரிட்டு வந்தனர். ஆயிரக்கணக்கான புர்யத்தியர்கள் படுகொலை செய்யப்பட்டனர். புர்யத் பகுதியானது அதிகாரப்பூர்வமாக 1689 மற்றும் 1727 ஆகிய ஆண்டுகளில் உருசியாவுடன் ஒப்பந்தங்கள் மூலம் இணைக்கப்பட்டது. அந்நேரத்தில் பைக்கால் ஏரியின் இருபக்கமும் இருந்த பகுதிகள் மங்கோலியாவில் இருந்து பிரிக்கப்பட்டன. 1689 இல் தற்போதைய எல்லைக்கு வடக்கே மஞ்சூரியாவின் வடக்கு எல்லையை நெர்ச்சின்ஸ்க் ஒப்பந்தம் உறுதிப்படுத்தியது. மங்கோலியாவுக்கு வடக்கே இருந்த பைக்கால் ஏரி மற்றும் அர்குன் ஆற்றுக்கு இடைப்பட்ட பகுதியை உருசியர்கள் தக்க வைத்துக் கொண்டனர். கியாக்தா ஒப்பந்தம் (1727) மற்றும் நெர்ச்சின்ஸ்க் ஒப்பந்தம் ஆகியவை பத்தொன்பதாம் நூற்றாண்டின் நடுப்பகுதிவரை ஏகாதிபத்திய உருசியா மற்றும் குயிங் பேரரசுக்கு இடையே இருந்த உறவை கட்டுப்படுத்தின. இது மங்கோலியாவின் வடக்கு எல்லையை நிறுவியது. சைபீரியாவின் ஒகா ஆற்றின் அருகே வசித்த புர்யத்தியர்கள் 1767 இல் புரட்சி செய்தனர். பதினெட்டாம் நூற்றாண்டின் பிற்பகுதியில் உருசியா முழுவதுமாகக் புர்யத் பகுதியை வென்றது. 20 ஆம் நூற்றாண்டின் ஆரம்ப காலம் வரை உருசியா மற்றும் குயிங் எதிரிப் பேரரசுகளாக இருந்தன. எனினும் இரண்டு பேரரசுகளும் நடு ஆசியர்களுக்கு எதிராக ஒன்றிணைந்த கொள்கைகளை செயல்படுத்தின.\n\n1720 களில் குயிங் பேரரசு, மேல் மங்கோலியா அல்லது ஒயிரட்களின் கோஷுக்ட் கானேட்டை வென்றது. 80,000 மக்கள் கொல்லப்பட்டனர். அந்நேரத்தில் மேல் மங்கோலியாவின் மக்கள் தொகை 200,000 ஐ எட்டி இருந்தது. 1755–1758 இல் சுங்கர் கானேடு குயிங் அரசமரபால் வெல்லப்பட்டது. ஏனெனில் அவர்களது தலைவர்கள் மற்றும் ராணுவ தளபதிகள் பிரச்சினை செய்து கொண்டிருந்தனர். 1755–1758 இல் சுங்கர் கானேட்டை குயிங் அரசமரபு வென்ற காலத்தில் சுங்கர் மக்கள் தொகையில் சுமார் 80% மக்கள் போர் மற்றும் நோய்களால் அழிக்கப்பட்டதாக சில அறிஞர்கள் மதிப்பிடுகின்றனர். இனப்படுகொலை பற்றி ஆய்வு செய்கின்ற மார்க் லெவின் என்கிற வரலாற்றாளர், கூறுவதன்படி \"சுங்கர்களை ஒழித்துக்கட்டியது தான் பதினெட்டாம் நூற்றாண்டின் பெரிய இனப்படுகொலை ஆகும்.\" 1755 இல் சுங்கர் மக்களின் மக்கள் தொகை 600,000 எட்டியது.\n\nசுமார் 200,000–250,000 ஒயிரட்டுகள் மேற்கு மங்கோலியாவில் இருந்து இடம்பெயர்ந்து வோல்கா ஆற்றின் அருகில் 1607 இல் வசிக்கத் தொடங்கினர். கல்மிக் கானேட்டை நிறுவினர். தோர்குத்துக்கள் அவர்களது தயிசியான ஹூ ஓர்லோக்கால் தலைமை தாங்கப்பட்டனர். அவர்களது தாக்குதல் பற்றி உருசியா கவனம் செலுத்தியது. ஆனால் கல்மிக்குகள் உருசிய கூட்டாளிகள் ஆயினர். கல்மிக்குகள் மற்றும் உருசியாவுக்கு இடையில் தெற்கு உருசிய எல்லையைப் பாதுகாக்க ஒரு ஒப்பந்தம் கையொப்பமிடப்பட்டது. 1724 இல் கல்மிக்குகள் உருசியாவின் கட்டுப்பாட்டின் கீழ் வந்தனர். ஆரம்பகால பதினெட்டாம் நூற்றாண்டின் போது சுமாராக 300–350,000 கல்மிக்குகளும் 15,000,000 உருசியர்களும் இருந்தனர். உருசிய ஜார் ஆட்சி கல்மிக் கானேட்டிற்கு சுயாட்சி என்கிற தனது நிலைப்பாட்டில் இருந்து படிப்படியாக விலக ஆரம்பித்தது. இந்தக் கொள்கைகள், உதாரணமாக கல்மிக்குகள் சுதந்திரமாக உலாவித் திரிந்த மற்றும் தங்களது மந்தைகளை மேய்த்த புல்வெளிகளில் உருசிய மற்றும் செருமானிய குடியிருப்புகளை ஏற்படுத்த ஊக்கப்படுத்தியது. மேலும் ஜார் அரசாங்கம் கல்மிக் கானின் மீது ஒரு சபையை திணித்தது. இதன் மூலம் கானின் அதிகாரம் குறைக்கப்பட்டது. அதே நேரத்தில் உருசியாவுக்கு போரிடுவதற்கு கல்மிக் கான் தொடர்ந்து குதிரைப் படைகளை கொடுக்க வேண்டும் என எதிர்பார்த்தது. உருசிய மரபுவழி திருச்சபை புத்தமத கல்மிக்குகளை மரபுவழி கிறித்தவத்தை பின்பற்றுமாறு அழுத்தம் கொடுத்தது. ஜனவரி 1771 இல் சுமாராக 200,000 (170,000) கல்மிக்குகள் பஷ்கிர் மற்றும் கசக் எதிரிகளின் பகுதிகளின் வழியே வோல்கா ஆற்றின் இடது கரையில் இருந்த தங்களது புல்வெளிகளில் இருந்து சுங்கரியாவுக்கு (மேற்கு மங்கோலியா) இடம் பெயர ஆரம்பித்தனர். கடைசி கல்மிக் கானான உபஷி கான் மங்கோலிய சுதந்திரத்தை மீண்டும் நிலைநாட்ட இந்த இடம் பெயருதலுக்கு தலைமை தாங்கினார். 1768–1769 இல் நடைபெற்ற உருசிய-துருக்கிய போருக்கு தனது 30,000 குதிரைப்படை வீரர்களை இடம் பெயருவதற்கு முன்பு ஆயுதங்களை பெற உபஷி கான் அனுப்பினார். பேரரசியான உருசியாவின் இரண்டாம் கத்தரீன் உருசிய ராணுவம், பஷ்கிர்கள் மற்றும் கசக்குகள் ஆகியோருக்கு அனைத்து குடியேறுபவர்களையும் ஒழித்துக்கட்டுமாறு ஆணையிட்டார். கல்மிக் கானேட்டை பேரரசி அழித்தார். பால்கசு ஏரியின் அருகில் கிர்கிசுக்கள் அவர்களை தாக்கினர். 1771 ஆம் ஆண்டின் குளிர்காலத்தில் வோல்கா ஆறு உறையவில்லை. இதன் காரணமாக வோல்கா ஆற்றின் மேற்குக்கரையில் குடியிருந்த 100,000–150,000 கல்மிக்குகளால் ஆற்றைக் கடக்க முடியவில்லை. உருசியாவின் இரண்டாம் கத்தரீன் செல்வாக்கு மிகுந்த உயர்குடியினரை கொன்றார். 7 மாத பயணத்திற்கு பிறகு பயணத்தைத் தொடங்கிய உண்மையான குழுவில் மூன்றில் ஒரு பங்கு (66,073) கல்மிக்குகள் மட்டுமே சுங்கரியாவை (பால்கசு ஏரி, குயிங் பேரரசின் மேற்கு எல்லை) அடைந்தனர். குயிங் பேரரசு அங்கு வந்த கல்மிக்குகளை ஐந்து வெவ்வேறு பகுதிகளுக்கு அவர்களது புரட்சியை தடுப்பதற்காக அனுப்பியது. கல்மிக்குகளின் செல்வாக்கு மிகுந்த தலைவர்கள் சீக்கிரமே இறந்தனர் (மஞ்சுக்களால் கொல்லப்பட்டனர்). 1659 இல் மங்கோலிய ஒடுக்குமுறையால் புர்யத்தியா சுய விருப்பத்தின் பெயரில் உருசியாவுடன் இணைந்ததாகவும் 1609 இல் கல்மிக்குகள் சுய விருப்பத்தின் பெயரில் உருசிய ஆட்சியை ஏற்றுக் கொண்டதாகவும் உருசியா கூறுகிறது. ஆனால் சார்சியர்கள் மட்டுமே சுயவிருப்பத்தின் பேரில் உருசிய ஆட்சியை ஏற்றுக் கொண்டனர்.\n\nஆரம்பகால இருபதாம் நூற்றாண்டின் போது \"புதிய கொள்கைகள்\" அல்லது \"புதிய நிர்வாகம்\" (சின்செங்) என்ற பெயரில் பிந்தைய குயிங் அரசாங்கம் மங்கோலிய நிலங்களை ஹான் சீனர்கள் காலனிப்படுத்த ஊக்கப்படுத்தியது. இதன் காரணமாக சில மங்கோலியர்கள் (குறிப்பாக வெளி மங்கோலியாவில் இருந்தவர்கள்) மங்கோலிய சுதந்திரத்தை கேட்க முடிவு செய்தனர். சின்ஹாய் புரட்சிக்குப் பிறகு, 30 நவம்பர் 1911 இல் வெளி மங்கோலியாவில் நடைபெற்ற மங்கோலிய புரட்சி 200 வருடங்களுக்கு மேலாக நீடித்த குயிங் அரசமரபின் ஆட்சியை முடிவுக்குக் கொண்டு வந்தது.\n\nSection::::குயிங் சகாப்தத்திற்கு பிறகு.\nவெளி மங்கோலியாவின் சுதந்திரத்திற்கு பிறகு மங்கோலிய இராணுவமானது கல்கா மற்றும் கோவுத் பகுதிகளை (தற்கால கோவுத் மற்றும் பயன்-ஒல்கீ மாகாணங்கள்) கட்டுப்படுத்தியது. ஆனால் வடக்கு சிஞ்சியாங் (குயிங் பேரரசின் அல்தாய் மற்றும் இலி பகுதிகள்), மேல் மங்கோலியா மற்றும் உள் மங்கோலியா ஆகிய பகுதிகள் புதியதாக உருவாக்கப்பட்ட சீனக் குடியரசின் கட்டுப்பாட்டின் கீழ் வந்தன. பிப்ரவரி 2, 1913 இல் மங்கோலியாவின் போக்ட் கானேடு உள் மங்கோலியாவை சீனாவிடம் இருந்து \"சுதந்திரம் பெற\" செய்ய மங்கோலிய குதிரை படைகளை அனுப்பியது. உருசியா போக்ட் கானேட்டிற்கு ஆயுதங்களை விற்பனை செய்ய மறுத்தது. உருசிய ஜார் மன்னரான இரண்டாம் நிக்கோலாஸ் இச்செயலை \"மங்கோலிய ஏகாதிபத்தியம்\" என்று கூறினார். மேலும் ஐக்கிய ராஜ்யம் உருசியாவை மங்கோலிய சுதந்திரத்தை ஒழிக்குமாறு வலியுறுத்தியது. ஏனெனில் \"மங்கோலியர்கள் சுதந்திரமடைந்தால், நடு ஆசியர்கள் கிளர்ச்சி செய்வார்கள்\" என்று கூறியது. 10,000 கல்கா மற்றும் உள் மங்கோலிய குதிரைப் படையினர் (சுமார் 3,500 உள் மங்கோலியர்கள்) 70,000 சீன வீரர்களை தோற்கடித்தனர். கிட்டத்தட்ட உள் மங்கோலியாவின் அனைத்து பகுதிகளையும் தங்களது கட்டுப்பாட்டுக்குள் கொண்டு வந்தனர்; எனினும் 1914 இல் மங்கோலிய ராணுவம் ஆயுதங்கள் இல்லாத காரணத்தால் பின்வாங்கியது. 400 மங்கோலிய வீரர்கள் மற்றும் 3,795 சீன வீரர்கள் இப்போரில் இறந்தனர். கல்காக்கள், கோவுத் ஒயிரட்டுகள், புர்யத்தியர்கள், சுங்கரிய ஒயிரட்டுகள், மேல் மங்கோலியர்கள், பர்கா மங்கோலியர்கள், பெரும்பாலான உள் மங்கோலியர்கள் மற்றும் சில துவன் தலைவர்கள் மங்கோலிய ஒருங்கிணைப்புக்கான போக்ட் கானின் அழைப்பிற்கு ஆதரவு கொடுக்குமாறு அறிக்கைகளை அனுப்பினர். ஆனால் நடைமுறையில் பெரும்பாலானவர்கள் போக்ட் கானின் ஆட்சியில் இணையும் முயற்சியில் அதிக விவேகத்தை கடைபிடித்தோ அல்லது அவசரமற்றோ இருந்தனர். 1914 இல் சீனாவின் சுயாட்சி பகுதியாக மங்கோலியா வருவதற்கு உருசியா ஊக்கப்படுத்தியது. 1915 இல் கியாக்தா ஒப்பந்தத்தின் படி சுங்கரியா, துவா, மேல் மங்கோலியா மற்றும் உள் மங்கோலியா ஆகிய பகுதிகளை மங்கோலியா இழந்தது.\n\nஅக்டோபர் 1919 இல் மங்கோலிய நாட்டுப்பற்று மிக்க உயர் குடியினரின் சந்தேகத்திற்குரிய மரணத்திற்குப் பிறகு சீனக் குடியரசு மங்கோலியாவை ஆக்கிரமித்தது. 3 பிப்ரவரி 1921 இல் பாரோன் உங்கெர்ன் தலைமையிலான பெரும்பாலும் சுய விருப்பத்தின் பேரில் இணைந்த மங்கோலிய குதிரைப் படையினர், மற்றும் புர்யத் மற்றும் தாதர் கொசக்குகள் அடங்கிய உருசிய வெள்ளை ராணுவம் மங்கோலிய தலைநகரை சுதந்திரம் பெற செய்தது. பாரோன் உங்கெர்னின் குறிக்கோளானது சோவியத் யூனியனை தோற்கடிக்க கூட்டாளிகளை தேடுவதாகும். 1921 இல் மங்கோலிய புரட்சித் தலைவர்களால் மங்கோலியாவின் மறு ஒருங்கிணைப்புக்கான தீர்மானம் நிறைவேற்றப்பட்டது. எனினும் சோவியத் யூனியன் சீனக் குடியரசுடனான ரகசிய பேச்சு வார்த்தையின்போது 1924 இல் மங்கோலியாவை சீனாவின் பகுதியாக கருதியது. எனினும் 1945 இல் சோவியத் யூனியன் அதிகாரபூர்வமாக மங்கோலிய சுதந்திரத்தை அங்கிகரித்தது. ஆனால் 1991 இல் சோவியத் யூனியன், தான் வீழ்ச்சி அடையும் வரை மங்கோலிய விடுதலை மற்றும் பிற எல்லை மீட்பு கொள்கை கொண்ட இயக்கங்களுக்கு எதிராக பல்வேறு கொள்கைகளை (அரசியல், பொருளாதார மற்றும் கலாச்சார) செயல்படுத்தியது.\n\n10 ஏப்ரல் 1932 இல் மங்கோலியர்கள் அரசாங்கத்தின் புதிய கொள்கை மற்றும் சோவியத்துக்கு எதிராக புரட்சி செய்தனர். அரசாங்கம் மற்றும் சோவியத் வீரர்கள் எதிர்ப்பாளர்களை அக்டோபரில் தோற்கடித்தனர்.\n\nஉருசிய ஒடுக்குமுறை காரணமாக 1900களில் புர்யத்தியர்கள் மங்கோலியாவிற்கு இடம்பெயர ஆரம்பித்தனர். ஜோசப் ஸ்டாலினின் ஆட்சி 1930 இல் இந்த இடம் பெயருதலை தடுத்தது. புதிதாக வருபவர்கள் மற்றும் மங்கோலியர்களுக்கு எதிராக இனப்படுகொலை செய்யும் வேலையை ஆரம்பித்தது. மங்கோலியாவில் ஸ்டாலின் சகாப்த ஒடுக்குமுறைகளின் போது கிட்டத்தட்ட அனைத்து வயது வந்த புர்யத் ஆண்கள் மற்றும் 22–33,000 மங்கோலியர்கள் (மொத்த மக்கள்தொகையில் 3–5% பேர், பொதுமக்கள், பிக்குகள், மங்கோலிய சுதந்திர ஆதரவாளர்கள், தேசியவாதிகள், நாட்டுப்பற்றாளர்கள், நூற்றுக்கணக்கான ராணுவ அதிகாரிகள், உயர்குடியினர், அறிஞர்கள் மற்றும் முக்கிய நபர்கள்) சோவியத் கட்டளைகளின்படி சுட்டுக் கொல்லப்பட்டனர். சில அறிஞர்கள், மதிப்பீடானது 100,000 நபர்கள் வரை அதிகம் என கூறுகின்றனர். பிந்தைய 1930களின் போது மங்கோலிய மக்கள் குடியரசு மொத்தமாக 700,000 முதல் 900,000 வரை மக்கள் தொகையைக் கொண்டு இருந்தது. 1939 இல் சோவியத்துகள் கூறியதாவது \"நாம் அதிகப்படியான மக்களை ஒழித்துக் கட்டி விட்டோம், மங்கோலியாவின் மக்கள்தொகையானது சில நூறு ஆயிரங்களே எஞ்சி உள்ளது\". மக்கள் தொகையைப் பொறுத்து கொல்லப்பட்ட நபர்களின் விகிதமானது சோவியத் யூனியனில் நடத்தப்பட்ட பெரிய ஒழித்துக் கட்டலை விட அதிகமாக இருந்தது.\n\nஜப்பானியப் பேரரசின் (1868–1947) கைப்பாவை மாநிலமான மஞ்சுகுவோ (1932–1945) பர்கா மற்றும் உள் மங்கோலியாவின் சில பகுதிகள் மீது ஜப்பானிய உதவியுடன் படையெடுத்தது. 1945 இல் சோவியத்-ஜப்பானிய போரின் (மங்கோலிய பெயர்: 1945 இன் சுதந்திரப் போர்) போது மங்கோலிய இராணுவமானது சீன பெருஞ்சுவரை நோக்கி முன்னேறியது. ஜப்பானியர்கள் உள் மங்கோலிய மற்றும் பர்கா மக்களை மங்கோலியர்களுக்கு எதிராக போர் புரிய கட்டாயப்படுத்தினர். ஆனால் அவர்கள் மங்கோலியர்களிடம் சரணடைந்து தங்களது ஜப்பானிய மற்றும் மஞ்சு கூட்டாளிகளுக்கு எதிராக சண்டையிட ஆரம்பித்தனர். மார்ஷல் கோர்லூகீன் சோயிபல்சன் உள் மங்கோலியர்கள் மற்றும் ஒயிரட்டுகளை போரின் போது மங்கோலியாவிற்கு இடம் பெயருமாறு அழைப்பு விடுத்தார். ஆனால் சோவியத் இராணுவம் உள் மங்கோலிய குடியேறுபவர்களின் வழிகளை தடுத்தது. இது மங்கோலிய ஆதரவாளர்களின் திட்டத்தின் ஒரு பகுதியாகும். சில ஒயிரட்டுகள் மற்றும் உள் மங்கோலியர்கள் (ஹூச்சிட்கள், பர்காக்கள், துமேட்கள், சுமார் 800 உசெம்சின்கள்) மங்கோலியாவிற்கு வந்தனர். 1911 ஆம் ஆண்டில் இருந்தே உள் மங்கோலியாவை மங்கோலியாவுடன் இணைப்பதற்கான கொள்கைகளை உள் மங்கோலிய தலைவர்கள் செயல்படுத்தி வந்தனர். 1929 இல் அவர்கள் உள் மங்கோலிய ராணுவத்தை நிறுவினர். ஆனால் இரண்டாம் உலகப் போரை முடித்துக் கொண்ட பின்னர் உள் மங்கோலிய ராணுவம் கலைக்கப்பட்டது. ஜப்பானிய பேரரசு மங்கோலிய ஆதரவாளர்களை 1910 களில் இருந்தே ஆதரித்து வந்தது. ஆனால் மங்கோலியா மற்றும் ஏகாதிபத்திய ஜப்பானுக்கு இடையில் உருசிய எதிர்ப்பு காரணமாக செயல்படக்கூடிய உறவு என்றுமே இருந்ததில்லை. 1936 இல் ஜப்பானின் ஆதரவுடன் உள் மங்கோலியாவில் பெயரளவில் சுதந்திரமான மெஞ்சியாங் மாநிலம் (1936–1945) நிறுவப்பட்டது. மேலும் 1919 இல் ஜப்பானின் ஆதரவுடன் சில புர்யத் மற்றும் மங்கோலிய உயர்குடியினர் மங்கோலிய ஆதரவு அரசாங்கத்தை நிறுவினர்.\n\n1945 இல் உள் மங்கோலியர்கள் சிறிது காலமே நீடித்த உள் மங்கோலிய குடியரசை நிறுவினர்.\n\nசோயிபல்சனின் திட்டத்தின் மற்றொரு பகுதியானது உள் மங்கோலியா மற்றும் சுங்கரியாவை மங்கோலியாவுடன் இணைப்பதாகும். 1945 இல் சீன பொதுவுடைமைவாத தலைவர் மாவோ சேதுங் சோவியத்துகளை மங்கோலிய ஆதரவாளர்களை தடுத்து நிறுத்துமாறு கூறினார். ஏனெனில் சீனா உள் மங்கோலியாவின் மீதான தனது கட்டுப்பாட்டை இழந்தது. உள் மங்கோலிய ஆதரவின்றி பொதுவுடமைவாதிகளால் ஜப்பான் மற்றும் குவோமின்டங்கை தோற்கடிக்க முடியவில்லை.\n\n1930–1940 களில் மங்கோலியா மற்றும் சோவியத் யூனியன் ஆதரவு பெற்ற சிஞ்சியாங் உய்குர்கள் மற்றும் கசக்குகளின் பிரிவினைவாத இயக்கத்தை ஆதரித்தன. சீனப் பொதுவுடமைக் கட்சி மற்றும் மங்கோலியா ஆகியவற்றுடனான கூட்டணி அழுத்தத்தில் இருந்த பிரிவினைவாதிகளுடனான உறவிற்கு தடையாக மாற ஆரம்பித்த பிறகு 1945 இல் சோவியத் அவர்களுக்கு ஆதரவு அளிக்க மறுத்தது. சிஞ்சியாங்கின் ஒயிரட்டுகளின் போராளிக் குழுக்கள் துருக்கிய மக்களுடன் இணைந்து செயலாற்றின. ஆனால் அவர்களது குறைவான மக்கள் தொகை காரணமாக ஒயிரட்டுகளால் தலைமைப் பொறுப்புக்கு வர முடியவில்லை. பசுமச்சிகள் அல்லது துருக்கிய மற்றும் தஜிக் போராளிகள் 1942 வரை நடு ஆசியாவின் (சோவியத் நடு ஆசியா) சுதந்திரத்திற்காக சண்டையிட்டனர்.\n\nபிப்ரவரி 2, 1913 இல் மங்கோலிய அரசாங்கம் மற்றும் திபெத்திற்கு இடையிலான நட்பு மற்றும் கூட்டணி ஒப்பந்தம் கையெழுத்தானது. 1920களில் திபெத்தில் இருந்த ஆட்சியை மாற்ற சோவியத்துகள் நடத்திய ரகசிய திட்டங்களை மங்கோலிய முகவர்கள் மற்றும் போக்ட் கான் ஆகியோர் பாதிப்படையச் செய்தனர்.\n\nஅக்டோபர் 27, 1961 இல் ஐக்கிய நாடுகள் சபை மங்கோலிய சுதந்திரத்தை அங்கீகரித்தது. மங்கோலியாவிற்கு தனது சபையில் முழு உறுப்பினருக்கான அங்கீகாரத்தை கொடுத்தது.\n\nஉருசிய ஜார் ஆட்சி, உருசியப் பேரரசு, சோவியத் யூனியன், முதலாளித்துவ மற்றும் பொதுவுடைமைவாத சீனா ஆகியவை பல்வேறு இனப்படுகொலை மற்றும் செயல்களை மங்கோலியர்களுக்கு (தன் வயப்படுத்துதல், மக்கள் தொகையை குறைத்தல், மொழி, கலாச்சாரம், பாரம்பரியம், வரலாறு, மதம் மற்றும் இன அடையாளம் ஆகியவற்றை அழித்தல்) எதிராக செய்தன. மகா பேதுரு பின்வருமாறு கூறினார்: \"எனிசை ஆறு உற்பத்தியாகும் இடம் உருசிய நிலமாக தான் இருக்க வேண்டும்\". உருசியப் பேரரசு கல்மிக்குகள் மற்றும் புரியத்தியர்களை மக்கள் தொகையை குறைப்பதற்காக போருக்கு (முதலாம் உலகப் போர் மற்றும் பிற போர்கள்) அனுப்பியது. சோவியத் விஞ்ஞானிகள் கல்மிக்குகள் மற்றும் புரியத்தியர்களிடம் அவர்கள் மங்கோலியர்கள் அல்ல என ஒத்துக் கொள்ள வைக்கும் முயற்சிகளை இருபதாம் நூற்றாண்டின் போது செய்தனர் (மங்கோலியர் அல்லாதவராக்கும் முயற்சி). 1927 இல் கிளர்ச்சியின்போது 35,000 புரியத்தியர்கள் கொல்லப்பட்டனர். 1900கள்–1950களுக்கு இடையில் உருசியாவில் இருந்த மூன்றில் ஒரு பங்கு புரியத்தியர்கள் இறந்தனர். 1930களில் ஸ்டாலினின் கட்டளையின்படி புரியத்- மங்கோலிய சுயாட்சி சோவியத் சோசலிச குடியரசில் இருந்த 10,000 புரியத்தியர்கள் படுகொலை செய்யப்பட்டனர். 1919 இல் உருசியாவின் கிசிங்கின்ஸ்கி மாவட்டத்தில் புரியத்தியர்கள் ஒரு சிறிய மத சார்புடைய பலகட் மாநிலத்தை நிறுவினர். 1926 இல் புரியத் மாநிலம் வீழ்ந்தது. 1958 இல் புரியத்-மங்கோலிய சுயாட்சி சோவியத் சோசலிச குடியரசிலிருந்து \"மங்கோலியர்\" என்ற பெயர் நீக்கப்பட்டது.\n\n22 ஜனவரி 1922 இல் கல்மிக் பஞ்சத்தின்போது கல்மிக்குகளை இடம்பெயர செய்ய மங்கோலியா பரிந்துரைத்தது. ஆனால் போல்ஷ்விக் உருசியா மறுத்தது. 1921–22 இல் உருசிய பஞ்சத்தின்போது 71–72,000 (93,000?; கிட்டத்தட்ட பாதி மக்கள் தொகை) கல்மிக்குகள் இறந்தனர். 1926, 1930 மற்றும் 1942–1943 ஆகிய ஆண்டுகளில் கல்மிக்குகள் சோவியத் யூனியனுக்கு எதிராக புரட்சி செய்தனர். 1913 இல் உருசியாவின் ஜார் மன்னரான இரண்டாம் நிக்கோலஸ் பின்வருமாறு கூறினார்: \"நாம் வோல்கா தாதர்களிடமிருந்து தற்காத்துக் கொள்ள வேண்டும். ஆனால் கல்மிக்குகள் அவர்களை விட ஆபத்தானவர்கள். ஏனெனில் கல்மிக்குகள் மங்கோலியர்கள் ஆவர். எனவே அவர்களது மக்கள் தொகையை குறைப்பதற்காக அவர்களை போருக்கு அனுப்புங்கள்\". 23 ஏப்ரல் 1923 இல் உருசிய பொதுவுடைமைவாத தலைவர் ஜோசப் ஸ்டாலின் பின்வருமாறு கூறினார்: \"மங்கோலியர்களுடன் தொடர்புடைய கல்மிக்குகள் மீது நாம் தவறான கொள்கையை செயல்படுத்தி வருகிறோம். நமது கொள்கை மிகவும் அமைதியான கொள்கையாக உள்ளது\". மார்ச் 1927 இல் சோவியத் 20,000 கல்மிக்குகளை சைபீரியா, தூந்திரப் பகுதி மற்றும் கரேலியா ஆகிய பகுதிகளுக்கு அனுப்பியது. 22 மார்ச் 1930 இல் கல்மிக்குகள் இறையாண்மையுடைய ஒயிரட்-கல்மிக் குடியரசை நிறுவினர். ஒயிரட் மாநிலம் ஒரு சிறிய ராணுவத்தை மட்டுமே கொண்டிருந்தது. 200 கல்மிக் வீரர்கள் 1,700 சோவியத் வீரர்களை கல்மிகியாவின் துர்வுட் மாகாணத்தில் தோற்கடித்தனர். ஆனால் ஒயிரட் மாநிலம் சோவியத் இராணுவத்தால் 1930 இல் அழிக்கப்பட்டது. கல்மிகிய தேசியவாதிகள் மற்றும் மங்கோலிய ஆதரவாளர்கள் கல்மிக்குகளை மங்கோலியாவிற்கு இடம்பெயரச் செய்ய 1920களில் முயற்சி செய்தனர். சோவியத் யூனியனின் மங்கோலியர்களை மங்கோலியாவிற்கு இடம்பெயரச் செய்ய மங்கோலியா 1920களில் பரிந்துரைத்தது. ஆனால் உருசியா பரிந்துரைகளை ஏற்கவில்லை.\n\n1943 இல் ஸ்டாலின் அனைத்து கல்மிக்குகளையும் சைபீரியாவிற்கு நாடு கடத்தினார். 1957 இல் அவர்கள் வீடு திரும்ப அனுமதிக்கப்படுவதற்கு முன்னர் கல்மிக் மக்களில் கிட்டத்தட்ட பாதி மக்கள் (97–98,000) இறந்தனர். நாடு கடத்தலின் போது சோவியத் யூனியனின் அரசாங்கம் கல்மிக் மொழியை கற்பிப்பதை தடை செய்தது. கல்மிக்குகளின் முக்கியமான நோக்கம் மங்கோலியாவிற்கு இடம்பெயருவதாகும். பல கல்மிக்குகள் செருமானிய ராணுவத்தில் இணைந்தனர். மார்ஷல் கோர்லூகீன் சோயிபல்சன் நாடுகடத்தப்பட்ட கல்மிக்குகளை மங்கோலியாவிற்கு இடம் பெயரச் செய்ய முயற்சித்தார். தன்னுடைய உருசிய பயணத்தின்போது அவர்களை சைபீரியாவில் சந்தித்தார். ஏப்ரல் 26, 1991 இன் உருசிய கூட்டமைப்பின் \"நாடுகடத்தப்பட்ட மக்களின் மறுவாழ்வு\" சட்டத்தின் கீழ் கல்மிக்குகள் மற்றும் பிற மக்களுக்கு எதிரான ஒடுக்குமுறையானது இனப்படுகொலைக்கு சமமானதாக கருதப்படும்.\nஇரண்டாம் உலகப் போரின் முடிவுக்குப் பிறகு சியாங் கை-ஷேக்கின் தலைமையிலான சீன தேசியவாதிகள் (குவோமின்டங்) மற்றும் மாவோ சேதுங் தலைமையிலான சீன பொதுவுடைமை கட்சிக்கும் இடையில் சீன உள்நாட்டு போர் மீண்டும் தொடர்ந்தது. டிசம்பர் 1949 இல் சியாங் தன்னுடைய அரசாங்கத்தை தைவானுக்கு கொண்டு சென்றார். லட்சக்கணக்கான உள் மங்கோலியர்கள் 1960களில் கலாச்சாரப் புரட்சியின் போது படுகொலை செய்யப்பட்டனர். இப்புரட்சியின் போது சீனா மங்கோலியா கலாச்சாரங்கள், கொண்டாட்டங்கள் மற்றும் மங்கோலிய மொழிகளில் கற்பிப்பதை தடை செய்தது. உள் மங்கோலியாவில் சுமார் 790,000 மக்கள் துன்பப்படுத்தப்பட்டனர். இருபதாம் நூற்றாண்டின் போது சுமாராக 1,000,000 உள் மங்கோலியர்கள் கொல்லப்பட்டனர். 1960 இல் சீன பத்திரிகை பின்வருமாறு எழுதியது: \"ஹான் சீனர்களின் இன அடையாளமே சீன சிறுபான்மையினரின் இன அடையாளமாக இருக்க வேண்டும்\". சீன-சோவியத் பிரிவின் காரணமாக 1960கள் முதல் 1980கள் வரை சீன-மங்கோலிய உறவுகள் பதற்றத்துடனேயே இருந்தன. அக்காலகட்டத்தில் பல்வேறு எல்லை மோதல்களும் நடைபெற்றன. இரு எல்லைகளுக்கு இடையிலான மங்கோலியர்களின் நடமாட்டமும் தடுக்கப்பட்டது.\n\n3 அக்டோபர் 2002 இல் சீனக் குடியரசின் வெளிநாட்டு உறவுகளுக்கான அமைச்சரவை தைவான் மங்கோலியாவை ஒரு சுதந்திர நாடாக அங்கீகரிப்பதாக அறிவித்தது. எனினும் மங்கோலியாவிற்கு உரிமை கோருகின்ற தன் அரசியல் அமைப்பிற்கு பதில் கூறுமாறு எந்த ஒரு சட்டமன்ற நடவடிக்கைகளையும் அது எடுக்கவில்லை. மங்கோலியா மற்றும் திபெத்திய உறவுகள் ஆணைக்குழு போன்ற வெளி மங்கோலியா மீது உரிமை கோர தைவானால் நிறுவப்பட்ட அலுவலகங்கள் செயலற்றே இருக்கின்றன.\n\nபுரியத்தியர்களின் எதிர்ப்பையும் மீறி 2008 இல் அகின்-புரியத் பிராந்தியம் மற்றும் உஸ்ட் ஓர்டா-புரியத் பிராந்தியம் ஆகியவை இர்குட்ஸ்க் ஒப்ளாஸ்ட் மற்றும் சிடா ஒப்ளாஸ்ட் ஆகியவற்றுடன் இணைக்கப்பட்டன. 2011 இல் சிறிய அளவிலான போராட்டங்கள் உள் மங்கோலியாவில் நடைபெற்றன. உள் மங்கோலிய மக்கள் கட்சியானது பிரதிநிதித்துவப்படுத்தப்படாத நாடுகள் மற்றும் மக்களின் அவையின் உறுப்பினர் ஆகும். இதன் தலைவர்கள் ஒரு இறையாண்மையுடைய மாநிலத்தை நிறுவுவதற்கு அல்லது உள் மங்கோலியாவை மங்கோலியாவுடன் இணைப்பதற்கான முயற்சிகளை எடுத்து வருகின்றனர்.\n\nSection::::மொழி.\nமங்கோலிய மொழி மங்கோலியாவின் தேசிய மொழி ஆகும். 2010 ஆம் ஆண்டின் மதிப்பீட்டின்படி இம்மொழி அங்கு கிட்டத்தட்ட 28 லட்சம் மக்களால் பேசப்படுகிறது. இது சீனாவின் உள் மங்கோலியா சுயாட்சி பகுதிக்கு மாகாண அலுவல் மொழியாகும். அங்கே குறைந்தது 41 லட்சம் மங்கோலிய இனத்தவர்கள் வசிக்கின்றனர். சீனா முழுவதும் இம்மொழி 2005 ஆம் ஆண்டின் மதிப்பீட்டின் படி அந்நாட்டின் 58 லட்ச மங்கோலிய இனத்தவர்களில் பாதி பேரால் பேசப்படுகிறது. எனினும் சீனாவில் உள்ள மங்கோலிய மொழி பேசுபவர்களின் சரியான எண்ணிக்கை தெரியவில்லை. ஏனெனில் சீனாவில் வசிக்கும் குடிமக்களின் மொழி பற்றிய தரவு கிடையாது. சீனாவில் மங்கோலிய மொழியின் பயன்பாடானது குறிப்பாக உள் மங்கோலியாவில் அதன் பயன்பாடு பல்வேறு ஏற்ற இறக்கங்களை கடந்த சில நூற்றாண்டுகளில் சந்தித்துள்ளது. இம்மொழி பிற்கால குயிங் காலத்தில் சரிவைச் சந்தித்தது. 1947 மற்றும் 1965க்கு இடையில் மீண்டும் பயன்பாட்டில் ஏற்றங்கண்டது. 1966 மற்றும் 1976க்கு இடையில் இரண்டாவது முறையாக மீண்டும் சரிவை சந்தித்தது. 1977 மட்டும் 1992க்கு இடையில் இரண்டாவது முறையாக ஏற்றங்கண்டது. 1995 மற்றும் 2012 ஆம் ஆண்டுகளுக்கு இடையில் மூன்றாவது முறையாக சரிவை சந்தித்தது. உள் மங்கோலியாவின் நகர்ப்புற பகுதிகளில் மற்றும் கல்வி சரகங்களில் மங்கோலிய மொழி சரிவை சந்தித்த போதிலும், சீன மொழி பேசும் நகர்புற மங்கோலியர்களின் இன அடையாளமானது நீடிப்பதற்கான வாய்ப்புகள் அதிகம். ஏனெனில் நகர்புற இனக்குழுக்கள் காரணமாக அவை நீடிப்பதற்கான வாய்ப்புகள் அதிகம். உள் மங்கோலியாவின் பல மொழி பேசும் நிலைமையானது மங்கோலிய இனத்தவர் தங்களது மொழியை பாதுகாத்துக் கொள்வதில் எந்தவித இடையூறையும் ஏற்படுத்தவில்லை. எண்ணிக்கை தெரியாத அளவிற்கு சீனாவில் உள்ள துமேட்கள் போன்ற மங்கோலியர்கள் தங்களது மொழியை பேசும் சக்தியை முழுவதுமாகவோ அல்லது பகுதியாகவோ இழந்து விட்ட நிலையிலும், அவர்கள் இன்றும் தங்களை மங்கோலிய இனத்தவர் என்றே பதிவு செய்கின்றனர். தங்களை மங்கோலிய இனத்தவர் என்றே அடையாளப்படுத்திக் கொள்கின்றனர். மங்கோலிய-சீன இனத்தவருக்கு இடையில் நடைபெறும் திருமணங்களின் மூலம் பிறக்கும் குழந்தைகளும் தங்களை மங்கோலிய இனத்தவர் என்று தான் பதிவு செய்து கொள்கின்றனர்.\n\nமங்கோலிய மொழிகள் மற்றும் தொடர்புடைய பழங்குடியினர்களின் குறிப்பிடத்தகுந்த தோற்றம் தெளிவாக இல்லை. மொழியியலாளர்கள் பாரம்பரியமாக துங்குசிக் மற்றும் துருக்கிய மொழிக் குடும்பங்களுடன் தொடர்பு இருப்பதாக பரிந்துரைக்கின்றனர். மங்கோலிய மொழியை பெரிய குழுவான அல்டைக் மொழிகளுடன் இணைக்கின்றனர். எனினும் இது சர்ச்சைக்குரியதாகவே உள்ளது. தற்காலத்தில் மங்கோலிய மக்கள் பல்வேறு மங்கோலிய மொழிகளில் மங்கோலியம், புரியத், ஒயிரட், டோங்க்ஷியாங், டு, போனன், ஹசாராகி மற்றும் அயிமக் ஆகியவற்றில் குறைந்தது ஒன்றை பேசுகின்றனர். கூடுதலாக பல மங்கோலியர்கள் உருசியம் அல்லது மாண்டரின் சீனத்தை இனங்களுக்கு இடையில் தகவல் தொடர்பிற்கு பயன்படுத்துகின்றனர்.\n\nSection::::மதம்.\nமங்கோலிய மக்களின் உண்மையான மதம் ஷாமன் மதம் ஆகும். சியான்பே மக்கள் கன்பூசியம் மற்றும் தாவோயியத்துடன் தொடர்பில் இருந்தனர். ஆனால் இறுதியில் பௌத்த மதத்தை ஏற்றுக்கொண்டனர். எனினும் மங்கோலியா மற்றும் ரூரன் ககானேட்டில் இருந்த சியான்பே மக்கள் ஷாமன் மதத்தின் ஒரு வடிவத்தை பின்பற்றினர். ஐந்தாவது நூற்றாண்டில் பௌத்த பிக்குவான தர்மப்பிரியா ரூரன் ககானேட்டின் ராஜ குருவாக ஆனார். அவருக்கு 3000 குடும்பங்கள் கொடுக்கப்பட்டன. சில ரூரன் உயர்குடியினர் பௌத்த மதத்தினர் ஆயினர். 511 இல் ரூரன் ககானேட்டின் கான் ஆகிய தோவுலுவோபுபடோவுபா கான் கோங் சுவானை துவோபா அவைக்கு முத்தால் இழைக்கப்பட்ட புத்தரின் சிலையை பரிசாகக் கொடுத்து அனுப்பினார். துவோபா சியான்பே மற்றும் கிதான்கள் பெரும்பாலும் புத்த மதத்தினராக இருந்தனர். அவர்கள் தங்களது உண்மையான மதமான ஷாமன் மதத்தை விட்டுவிடாமல் இருந்தபோதிலும் புத்த மதத்தினராக இருந்தனர். தங்களது தலைநகரத்திற்கு மேற்கில் துவோபா \"பலிகொடுக்கும் கோட்டையை\" கொண்டிருந்தனர். அங்கு ஆன்மாக்களுக்கான விழாக்கள் நடைபெற்றன. அந்த பலிகொடுக்கும் கோட்டையின் உச்சியில் ஆன்மாக்களின் மரச்சிலைகள் எழுப்பப்பட்டன. இத்தகைய ஒரு சடங்கின் படி 7 இளவரசர்கள் படைக்கப்பட்ட பாலுடன் படிகளில் 20 பெண் ஷாமன்களுடன் ஏறி பிரார்த்தனை செய்தனர். புனிதமான பாலை சிலைகளின் மீது தெளித்தனர். கிதான்கள் தங்களது மிகப் புனிதமான கோயிலை முயே மலை மீது வைத்திருந்தனர். அங்கு அவர்களது முதல் முன்னோரான கிஷோவு கான், அவரது மனைவி கெதுன் மற்றும் அவர்களது 8 மகன்களின் படங்கள் 2 கோயில்களில் வைக்கப்பட்டிருந்தன. மங்கோலிய மக்கள் மேற்கிலிருந்து வந்த சமயங்களான சொராட்டிய நெறி, மனிச்சேயிய மதம், நெசுத்தோரியக் கிறித்தவம், கிழக்கு மரபுவழி திருச்சபை மற்றும் இஸ்லாம் ஆகியவற்றையும் பற்றி அறிந்திருந்தனர். மங்கோலிய மக்கள் குறிப்பாக போர்சிசின்கள் அவர்களது மிகப் புனிதமான கோயிலை புர்கான் கல்துன் மலைமீது கொண்டிருந்தனர். அங்குதான் அவர்களது முன்னோரான போர்ட்டே சினோ (நீல ஓநாய்) மற்றும் குவோ மரால் (அழகான பெண் மான்) ஆகியோர் மங்கோலியர்களுக்கு பிறப்பை கொடுத்தனர். தனது படையெடுப்புகளுக்கு முன்னர் பொதுவாக செங்கிஸ்கான் விரதமிருந்து, பிரார்த்தனை செய்து மற்றும் தியானத்திலும் இம்மலையின் மீது ஈடுபட்டார். ஒரு இளைஞனாக அவர் தனது வாழ்க்கையை காப்பாற்றியதற்காக இம்மலைக்கு நன்றி தெரிவித்தார். இம்மலையின் அடிவாரத்தில் பிரார்த்தனை செய்து படையல்களை தெளித்தார். தனது கழுத்தை சுற்றிலும் பெல்ட்டை வைத்து தனது தொப்பியை நெஞ்சின் மீது வைத்து கிழக்கு நோக்கி 9 தடவை குனிந்து வணங்கினார். செங்கிஸ்கான் சில நேரங்களில் தனது அதிகாரத்துடன் பிரச்சினை செய்த மங்கோலிய உச்ச ஷாமனாகிய கொகோசு தெப் தெங்கிரி மீது ஒரு உற்றுநோக்கிய கவனத்தை கொண்டிருந்தார். பிற்காலத்தில் செங்கிஸ்கானின் ஏகாதிபத்திய வழிபாடு (எட்டு வெள்ளை கெர்கள் மற்றும் ஓர்டோசில் இருந்த ஒன்பது வெள்ளை பதாகைகள் ஆகியவற்றை மையமாகக் கொண்டிருந்தது) மங்கோலிய மொழியில் வேதங்களை கொண்ட ஒரு சிறந்த அமைப்புடன் கூடிய உள்ளூர் மதமாக வளர்ந்தது. மங்கோலிய மக்களின் உள்ளூர் தார்மீக கருத்துக்கள் வாய்வழி ஞான கதைகள், ஆன்டா அமைப்பு (இரத்த-சகோதரன்) மற்றும் பண்டைய நூல்களான \"சிங்கிஸ்-உன் பிலிக்\" (செங்கிஸ்கானின் ஞானம்) மற்றும் \"ஒயுன் துல்கூர்\" (நுண்ணறிவு விசை) ஆகியவை மூலம் புனிதமாக பாதுகாக்கப்பட்டு வந்தன. தார்மீக கருத்துக்கள் பாடல் வடிவில் கூறப்பட்டன. பொதுவாக உண்மை, நம்பகத்தன்மை, கஷ்டத்தில் உதவுதல், ஒற்றுமை, சுய-கட்டுப்பாடு, மனோபலம், இயற்கையை வழிபடுதல், அரசை வழிபடுதல் மற்றும் பெற்றோரை வழிபடுதல் ஆகியவற்றை இந்த தார்மீக கருத்துக்கள் உள்ளடக்கியிருந்தன.\n\n1254 இல் பல்வேறு மதங்களைச் சேர்ந்தவர்கள் வாழ்ந்த கரகோரம் நகரத்தில், மோங்கே கான் முறையான மதங்களுக்கிடையேயான விவாதத்தை (இவ்விவாதத்தில் ரூபிரக்கின் வில்லியம் பங்கேற்றார்) கிறித்தவர்கள், முஸ்லிம்கள் மற்றும் பௌத்த மதத்தினருக்கு இடையே நடத்தினார். மங்கோலியப் பேரரசு அதன் சமய சகிப்புத் தன்மைக்காக அறியப்பட்டது. ஆனால் பௌத்த மதத்திற்கு என சிறப்பு சார்பு தன்மையை கொண்டிருந்தது. தெங்கிரியை (வான் கடவுள்) வழிபட்டுக் கொண்டே கிறித்தவ மதம் மீதும் அனுதாபம் கொண்டிருந்தது. மங்கோலிய தலைவர் அபகா கான், லியோனின் இரண்டாவது அவைக்கு (1274), 13-16 நபர்கள் அடங்கிய ஒரு குழுவை அனுப்பினார். இது பெரும் பரபரப்பை ஏற்படுத்தியது. முக்கியமாக அக்குழுவின் தலைவர் 'சகனுஸ்' பொது மக்களிடையே ஞானஸ்நானம் செய்யப்பட்டபோது. ஃப்ராங்கோ-மங்கோலிய கூட்டணியின் மூலமாக ஒரு இணைந்த சிலுவை படையெடுப்புக்கு அறிவிப்பு செய்யப்பட்டது. ஆனால் 1276 இல் திருத்தந்தை பத்தாம் கிரிகோரி இறந்ததன் காரணமாக அது நடைபெறவில்லை. மூன்றாம் யபல்லகா (1245–1317) மற்றும் ரபன் பர் சவுமா (அண்ணளவாக 1220–1294) ஆகியோர் புகழ்பெற்ற மங்கோலிய நெசுத்தோரிய கிறித்தவர்கள் ஆவர். நடு மங்கோலியாவில் வாழ்ந்த கெரயிடுகள் கிறித்தவர்கள் அவர். பைசாந்திய-மங்கோலிய கூட்டணியின் நினைவாக இஸ்தான்புல்லில் மங்கோலியர்களின் புனித மேரியின் தேவாலயம் நிற்கிறது. மேற்கு கானேடுகள் எனினும் படிப்படியாக இஸ்லாம் மதத்தை (பெர்கே மற்றும் கசனுக்குக் கீழ்) ஏற்றுக் கொண்டன. துருக்கிய மொழிகளையும் (அவற்றின் வணிக முக்கியத்துவம் காரணமாக) அவர்கள் இறுதியில் ஏற்றுக்கொண்டனர். பெரிய கானுக்கான விசுவாசம் மற்றும் மங்கோலிய மொழிகளின் பயன்பாடானது 1330 களிலும் காணப்பட்ட போதும் இவ்வாறு அவர்கள் ஏற்றுக்கொண்டனர். 1521 இல் முதல் முகலாயப் பேரரசரான பாபர் சகதை கானேடு ராணுவ பதாகை பால்-தெளிக்கும் விழாவில் பங்கேற்றார். அங்கு அந்த நேரத்திலும் கூட மங்கோலிய மொழி பயன்பாட்டில் இருந்தது. எகிப்தின் மங்கோலிய சுல்தானாகிய அல்-அதில் கித்புகா (ஆட்சி 1294-1296) மற்றும் பாதி மங்கோலியரான அன்-நசீர் முகம்மது (1341 வரை ஆட்சி செய்தார்) ஆகியோர் எகிப்தின் கெய்ரோவில் அல்-நசீர் முகமது மதரஸாவை கட்டினர். அன்-நசீரின் மங்கோலிய தாயின் பெயர் அஷ்லுன் பின்ட் ஷக்டை ஆகும். யுவான் அரசமரபின் காலத்தின்போது மங்கோலிய உயர்குடியினர் கன்பூசியத்தை படித்தனர், கன்பூசிய கோயில்களை கட்டினர் (பெய்ஜிங் கன்பூசிய கோயில் உட்பட) மற்றும் கன்பூசிய நூல்களை மங்கோலிய மொழிக்கு மொழி பெயர்த்தனர். ஆனால் பொதுவாக திபெத்திய பௌத்த மதத்தின் சக்ய பள்ளியை, பக்ஸ்-பாவின் தலைமையின் கீழ் பின்பற்றினர். பொதுமக்கள் அந்த நேரத்திலும்கூட ஷாமன் மதத்தைத்தான் பின்பற்றிக் கொண்டிருந்தனர். டோங்க்ஷியாங் மற்றும் போனன் மங்கோலியர்கள் இஸ்லாம் மதத்தை ஏற்றுக் கொண்டனர். ஆப்கானிஸ்தானில் மோகோல் மொழி பேசிய மக்கள் இஸ்லாம் மதத்தை ஏற்றுக் கொண்டனர். 1576 இல் திபெத்திய பௌத்த மதத்தின் கெலுக் பள்ளி மங்கோலியாவின் அரச மதமாக மாறியது. திபெத்திய பௌத்த மதத்தின் சிவப்புத் தொப்பி பள்ளியானது மஞ்சள் தொப்பி பள்ளியுடன் ஒருங்கிணைந்து நடந்து கொண்டிருந்தது. மஞ்சள் தொப்பி பள்ளியை பாதி மங்கோலியரான ஜெ சோங்கபா (1357-1419) நிறுவினார். ஷாமன் மதமானது அரசாங்கத்தின் மதமான பௌத்த மதத்தால் உள்ளிழுக்கப்பட்டது. அதன் தூய்மையான வடிவங்கள் ஒதுக்கப்பட்டு பிற்காலத்தில் தொலைதூர வடக்கு மங்கோலியாவில் மட்டுமே அவை பின்பற்றப்பட்டன. பிக்குகள் மங்கோலியாவில் முன்னணி அறிஞர்களுள் சிலராக இருந்தனர். நவீன காலத்திற்கு முந்தைய காலத்தின் பெரும்பாலான இலக்கியம் மற்றும் கலை படைப்புகளுக்கு முக்கிய காரணமாக விளங்கினார். திபெத் மற்றும் பிற அனைத்து பகுதிகளிலும் தொலைந்துபோன பல்வேறு பௌத்த மத தத்துவ நூல்கள் அவற்றின் பழமையான மற்றும் தூய்மையான வடிவில் மங்கோலிய பண்டைய நூல்களில் (உதாரணமாக மங்கோலிய கஞ்சுர்) பாதுகாக்கப்பட்டு வந்தன. சனபசார் (1635–1723), சயா பண்டிடா (1599–1662) மற்றும் சன்சன்ரவ்சா (1803–1856) ஆகியோர் மங்கோலிய புனிதர்களில் மிகப் புகழ் பெற்றவர்கள் ஆவர். நான்காவது தலாய் லாமா யோன்டன் கியாட்சோ (1589–1617) மட்டுமே திபெத்தியர் அல்லாத ஒரே ஒரு தலாய்லாமா என அறியப்படுகிறார். இவர் ஒரு மங்கோலியர் ஆவார். எனினும் தற்போதைய 14வது தலாய் லாமா மங்கோலிய மோங்குவோர் இனத்தில் இருந்து பிரித்தெடுக்கப்பட்டவர் ஆவார். தலாய் லாமா என்ற பெயரானது \"பெருங்கடல்\" என்ற பொருளுடைய மங்கோலிய வார்த்தை மற்றும் \"குரு, ஆசான், வழிகாட்டி\" என்ற பொருளுடைய திபத்திய வார்த்தையான (ப்லா-மா) ஆகியவற்றின் ஒருங்கிணைப்பு ஆகும்.[1] உருசிய விரிவாக்கம் காரணமாக பல புரியத்தியர்கள் மரபுவழி கிறித்தவர்களாக மாறினர். சோசலிச காலத்தின்போது மதமானது அதிகாரபூர்வமாகத் தடை செய்யப்பட்டிருந்தது. எனினும் அது ரகசிய வட்டங்களில் பின்பற்றப்பட்டு வந்தது. தற்போது மங்கோலிய மக்கள் குறிப்பிடத்தகுந்த அளவிற்கு நாத்திகர்களாக அல்லது பகுத்தறிவுவாதிகளாக உள்ளனர். மங்கோலியாவின் கடைசி மக்கள் தொகை கணக்கெடுப்பின் படி கிட்டத்தட்ட 40 சதவீதத்தினர் தங்களை நாத்திகர்கள் என்று அடையாளப்படுத்திக் கொண்டனர். அதே நேரத்தில் பெரும்பான்மையான மக்களால் பின்பற்றப்படும் மதமாக திபெத்திய பௌத்த மதம் விளங்குகிறது. அது 53% மக்களால் பின்பற்றப்படுகிறது. பொதுவுடைமைவாதிகளால் ஒடுக்கப்பட்டு பிழைத்த பௌத்த மதம் கிழக்கு, வடக்கு, தெற்கு மற்றும் மேற்கு மங்கோலியர்களிடையே தற்போது பெரும்பாலும் பின்பற்றப்படும் திபெத்திய பௌத்த மதத்தின் பள்ளியான மஞ்சள் தொப்பி பிரிவாக உள்ளது. மங்கோலியர்களிடையே காணப்படும் கெலுபா பிரிவில் பலம் வாய்ந்த ஷாமன் மத தாக்கம் பரவியுள்ளது.\n\nSection::::ராணுவம்.\nமங்கோலியர்கள் ஐரோவாசியாவில் இருந்த மிக சக்தி வாய்ந்த ராணுவங்கள் மற்றும் வீரர்களுக்கு எதிராக போர் புரிந்துள்ளனர். கெண்டி சத்தம் மற்றும் புகை சமிக்ஞை ஆகியவை யுத்தம் தொடங்குவதற்கான அறிகுறிகள் ஆகும். இவர்கள் பயன்படுத்திய யுத்த அணிவகுப்புகளில் ஒன்றானது 5 படைப்பிரிவுகள் அல்லது அலகுகளை கொண்டிருந்தது. பொதுவாக படைப்பிரிவுகள் அணிகளாக பிரிக்கப்பட்டிருந்தன. முதல் இரண்டு அணிகள் முன்வரிசையில் இருந்தன. இந்த வீரர்கள் கடினமான கவசம் மற்றும் ஆயுதங்களை கொண்டிருந்தனர். பிற்பகுதியில் இருந்த மூன்று அணிகள் முன் பக்கம் இருந்த அணிகளுக்குள் பிரிக்கப்பட்டிருந்தன. அவர்கள் தங்களது அம்புகள் மூலம் முதன் முதலில் தாக்குவர். படைகள் சாதாரணமாக தங்களது எதிரிகளிடமிருந்து தொலைவிலேயே இருப்பர். எதிரிகளை தங்களது அம்பு மழைப்பொழிவின் மூலம் கொல்வர். \"அந்த நேரத்தில் வில்லாளர்கள் ஒரு குறிப்பிட்ட இலக்கை நோக்கி குறி வைக்க மாட்டார்கள். மாறாக 'கொல்லும் பகுதி' அல்லது இலக்கு பகுதி என ஏற்படுத்தப்பட்ட பகுதிக்குள் தங்களது அம்புகளை எய்வர்\". மங்கோலியர்கள் தங்களால் தோற்கடிக்கப்பட்ட ராணுவங்களில் இருந்த பொறியாளர்களை தங்களது ராணுவத்துடன் இணைந்து கொண்டனர். பொறியாளர்களை தங்களது ராணுவத்தின் நிரந்தரமான ஒரு பகுதியினராக ஆக்கினர். இதன் மூலம் அவர்களது ஆயுதங்கள் மற்றும் எந்திரங்கள் சிக்கலானவையாகவும் மற்றும் திறமையானவையுமாக இருந்தன.\n\nSection::::சொந்தம் மற்றும் குடும்ப வாழ்க்கை.\nபாரம்பரிய மங்கோலிய குடும்பமானது ஆணாதிக்க, தந்தைவழி மற்றும் கணவன் வழி கூட்டத்தின் இருப்பிடத்தை மையமாகக் கொண்டதாகும். ஒவ்வொரு மகனுக்கும் மனைவியர் கொண்டுவரப்பட்டனர். அதே நேரத்தில் மகள்கள் பிற பழங்குடியினர்களுக்கு திருமணம் செய்து வைக்கப்பட்டனர். பெண் எடுக்கும் இனங்கள் பெண் கொடுக்கும் இனங்களைவிட தாழ்வாகவே கருதப்பட்டன. இவ்வாறாக பெண் கொடுக்கும் இனங்கள் \"முதிர்ந்த\" அல்லது \"பெரிய\" இனங்களாக கருதப்பட்டன. பெண் எடுக்கும் இடங்கள் \"இளைய\" அல்லது \"சிறிய\" இனங்களாக கருதப்பட்டன. \"முதிர்ந்த\" மற்றும் \"இளைய\" அல்லது \"பெரிய\" மற்றும் \"சிறிய\" என அடையாளப்படுத்தப்பட்ட இந்த வேறுபாடு இனங்களுக்குள் மற்றும் குடும்பங்களுக்குள்ளும் கூட இருந்தது. ஒரு பரம்பரையின் அனைத்து உறுப்பினர்களும் தலைமுறை மற்றும் வயது ஆகியவற்றால் வயது முதிர்ந்தவர் முதல் இளையவர் வரை சொற்கள் மூலம் வேறுபடுத்தப்பட்டனர்.\n\nபாரம்பரிய மங்கோலிய குடும்பத்தில் ஒவ்வொரு மகனும் திருமணம் செய்து கொள்ளும் பொழுது தங்களது குடும்பத்திற்கு சொந்தமான கால்நடைகளில் ஒரு பகுதியினை பெற்றனர். இதில் இளைய மகனை விட மூத்த மகனுக்கு அதிகமான பங்கு கிடைக்கும். இளைய மகன் தன்னுடைய பெற்றோரின் கூடாரத்தில் அவர்களை கவனித்துக் கொள்வதற்காக தங்கிவிடுவார். பெற்றோரின் இறப்பிற்கு பிறகு இளைய மகன் தன்னுடைய பங்காக பெற்ற கால்நடைகளுடன் பெற்றோருக்கு சொந்தமான கூடாரத்தையும் பெறுவார். இந்தப் பரம்பரை அமைப்பானது செங்கிஸ்கான் உருவாக்கிய யசா போன்ற சட்ட விதிகளால் ஆணையிடப்பட்டுள்ளது. இதைப் போலவே ஒவ்வொரு மகனும் தன் குடும்பத்திற்கு சொந்தமான கூடாரமிடும் நிலங்கள் மற்றும் மேய்ச்சல் நிலங்களை பெற்றனர். இதிலும் மூத்த மகன் இளையமகனை விட அதிக பரப்பளவு உள்ள நிலப் பகுதிகளை பெறுவார். முதல் மகன் தொலைவில் உள்ள கூடாரமிடும் நிலங்கள் மற்றும் மேய்ச்சல் நிலங்களை பெறுவார். இதைப் போலவே ஒவ்வொரு மகனும் கூடாரமிடும் நிலங்கள் மற்றும் மேய்ச்சல் நிலங்களை பெற்றோரின் கூடாரத்திற்கு அருகில் பெற்றுக் கொண்டு வருவர். கடைசியாக இளைய மகன் பெற்றோரின் கூடாரத்திற்கு மிக அருகில் உள்ள நிலங்களை பெறுவார். குடும்ப உறுப்பினர்களின் எண்ணிக்கை சில தலைமுறைகளுக்குப் பிறகு அதிகமாகும்போது குடும்பத்தை பிரிப்பது என்பது தவிர்க்க முடியாததாகி விடுகிறது. எனினும் பெரும்பாலும் குடும்பங்கள் ஒன்றுக்கொன்று அருகிலேயே இருந்து தங்களுக்குள் உதவி புரிந்து கொண்டு வாழும். சாத்தியமான வகையில் பார்க்கும் போது யசாவானது வழக்கமான சட்டத்தின் கொள்கைகளை எழுதப்பட்ட சட்டமாக்கியது என்பது தெளிவாகிறது.\n"}
{"id": "385414", "url": "https://ta.wikipedia.org/wiki?curid=385414", "title": "இலங்கையின் சுதந்திர இசைக்கலைஞர்", "text": "இலங்கையின் சுதந்திர இசைக்கலைஞர்\n\nSection::::இலங்கையின் சுதந்திர இசைக்கலைஞர்.\nSection::::வாழ்க்கை வரலாறு[தொகு].\nஇவர் இலங்கையை சேர்ந்த சொல்லிசைக்கலைஞர் ஆவார். \"krishan maheson\" அவர்களை தனது இசைத்துறையின் மானசீக குருவாக ஏற்றுக்கொண்டு 2011ம் ஆண்டுகளில் தனது இசைப்பயணத்தை அரம்பித்த இவர் பல மேடைகளில் தனது கால்தடத்தை பதித்து 2013ம் ஆண்டு கொழும்பு தமிழ்சங்கத்தில் தனது நண்பர்களுடன் இணைந்து வெளியிட்ட ”அத்தியாயம்” இறுவட்டின் மூலமாக தனது திறமையை வௌிப்படுத்தனார்.இதன் மூலம் இலங்கையின் சுதந்திர இசைத்துறைக்குள் தனது முதலடியை எடுத்து வைத்தார் .\nஅதன் பின்னர் மேலும் பல இசைக்கலைஞர்களுடன் இணைந்து தனது இசைத்துறையில் பணியாற்றியிருக்கின்றார் அவற்றி் 2014ம் ஆண்டு தனது நண்பன் \"young Krizh\" உடன் இணைந்து ”[Aanpaavam]” என்கின்ற பாடலை வெளிபிட்டார் இதன் மூலமாக தனது இசைப்பயணத்தின் அடத்த பரிமாணத்தை ஆரம்பித்தார் எனலாம் இதைத்தொடர்ந்து 2015ம் ஆண்டு [VKJ MATHI] உடன் இணைந்து ”[RAATCHASI]” பாடலை வெளியிட்டார் இந்தப்பாடலின் மூலம் தனது குரலுக்கென தனத்துவமான அடையாளம் உண்டு என வெளிப்படுத்தினார் இந்தப்பாடல்களின் வெற்றிகளைத்தொடர்ந்து 2015ம் ஆண்டு உலகக்கிண்ண கிறிக்கட் போட்டிக்காக ”[M Entertainments]” நிறுவனத்தால் தயாரிக்கப்பட்ட இலங்கையின் பிரபல்யமான இசையமைப்பாளர் பிருந்தன் ராகவனின் இசையில் ”[Enga Kitta Modha vandhaal]” என்கின்ற பாடலுக்குகாகன வாய்ப்பு கிடைக்கப்பெற்றது இந்தப்பாடல் இவரது இசைத்துறையின் அடுத்தகட்ட நகர்விற்கு மிகவும் உறுதுணையாக இருந்திருக்கின்றது. ”இந்தப்பாடலின் தாக்கம் தனக்கென ஒரு புதிய இடத்தை மக்களின் மத்தியில் ஏற்படுத்திக்கொடுத்ததாக” அவரே பல மேடைகளில் தெரிவிதிருக்கின்றார். மேலும் தன்னை ஒரு இசையமைப்பாளராக 2015ம் ஆண்டுகளில் வெளிப்படுத்திக்கொண்டதுடன் 2016ம் ஆண்டின் ஆரம்பத்தில் இதற்காக ”இந்த போழப்புக்கு” என்கின்ற பாடலுக்கு இசையமைத்து வெளியிட்டார். இது பல இணையத்தளங்களில் வெகுவாக பாராட்டப்படதுடன் பல இளைஞர்களின் றிங்கிங் டோன் ஆகக்கூட மாறியது குறிப்படத்தக்கது.\nஇதனைத்தோடர்ந்து இலங்கையின் பல முன்னணி இசைக்கலைஞர்களுடன் இணைந்து தனது இசைப்பயணத்தை முன்னெடுத்திருக்கின்றார் மற்றும் தனது குருவான கிரிசான் மகேசனுடன் இணைந்து பணியாற்றிவிட வேண்டும் என்பதே தனது ஒரு முயற்சியின் உச்சகட்டமாக மாற்றிக்கொண்ட இவருக்கு 2015ஆம் ஆண்டுகளின் அதற்கான சந்தர்பங்களும் கிடைக்கப்பெற்றது இதன் பின்னர் தற்போது இவர்களின் ஒருங்கிணைப்பில் 11 சொல்லிசைக்கலைஞர்களைக்கொண்டு ”இலங்கை தமிழன்” என்கிகின்ற பாடல் வெளிவர இருக்கின்றது என்பது குறிப்பிடத்தக்கது.\n"}
{"id": "385416", "url": "https://ta.wikipedia.org/wiki?curid=385416", "title": "மங்கோலியப் பீடபூமி", "text": "மங்கோலியப் பீடபூமி\n\nமங்கோலியப் பீடபூமி மத்திய ஆசியப் பீடபூமியின் ஒரு பகுதியாக உள்ளது. இது 37 ° 46'-53 ° 08'N மற்றும் 87 ° 40'-122 ° 15'E புவியியல் ஆள்கூற்றுக்கு இடையில் அமைந்துள்ளது. இது சுமார் 32 இலட்சம் சதுர கி.மீ. (12 இலட்சம் சதுர மைல்) பரப்பளவில் உள்ளது. இதன் கிழக்கில் கிரேட்டர் ஹிங்கன் மலைகள் , தெற்கில் இன் மலைகள் , மேற்கில் அல்டாய் மலைகள் , வடக்கில் சியான் மற்றும் கென்டீ மலைகள் உள்ளன. இப்பீடபூமியில் கோபி பாலைவனமும், உலர்ந்த புல்வெளி மண்டலங்களும் அடங்கும். இது ஏறக்குறைய 1,000 முதல் 1,500 மீட்டர் உயரம் கொண்டது. இதில் குலுன்புயிர் மிகக் குறைவான இடமாகவும், அல்டாய் மிக உயர்ந்த இடமாகவும் உள்ளது.\n\nஅரசியல் ரீதியாக, பீடபூமி மங்கோலியா, சீனா மற்றும் உருசியா இடையே பிரிக்கப்பட்டுள்ளது. சீனாவில், உள் மங்கோலியா மற்றும் சிஞ்சியாங் சுயாட்சி மண்டலங்களின் பகுதிகள் பீடபூமியில் உள்ளன. உருசியாவில், பீடபூமி புர்யத்தியா மற்றும் தெற்கு இர்குத்சுகு பகுதிகளைக் கொண்டுள்ளது.\n\n"}
{"id": "385417", "url": "https://ta.wikipedia.org/wiki?curid=385417", "title": "விமலநாதர்", "text": "விமலநாதர்\n\nவிமலநாதர் (Vimalnath), சமண சமயத்தின் 13வது தீர்த்தங்கரர் ஆவார். சமணச் சாத்திரங்களின் படி, இச்வாகு குல மன்னர் கிருதவர்மனுக்கும், இராணி சியாமாவிற்கும் காம்பில்யம் நகரத்தில் பிறந்த விமலநாதர், கர்மத் தளைகளைக் கடந்து சித்த புருஷராக விளங்கியவர். இவர் தற்கால ஜார்க்கண்டு மாநிலத்தின் சிகார்ஜி மலையில் முக்தி அடைந்தார்.\n\nபொன்னிற மேனியுடைய விமலநாதரின் வாகனம் பன்றி ஆகும். உத்தரப் பிரதேசம் மாநிலத்தின் பண்டைய காம்பில்யம் நகரத்தில் உள்ள சமணக் கோயிலில் விமலநாதருக்கு தனிச் சன்னதி உள்ளது.\n\n"}
{"id": "385444", "url": "https://ta.wikipedia.org/wiki?curid=385444", "title": "அனந்தநாதர்", "text": "அனந்தநாதர்\n\nஅனந்தநாதர் (Anantanatha), சமண சமயத்தின் 14வது தீர்த்தங்கரர் ஆவார். இவர் இச்வாகு குல மன்னர் சிம்மசேனா - இராணி சுயாசாவிற்கும் அயோத்தியில் பிறந்தவர். \nகர்மத் தளைகளிலிருந்து விடுபட்டு, சித்த புருஷராக விளங்கிய ஆனந்தநாதர், இந்தியாவின் ஜார்கண்ட் மாநிலத்தின் சிகார்ஜி மலையில் முக்தி அடைந்தார்.\nபொன்னிற மேனியுடைய அனந்தநாதரின் சின்னம் முள்ளம்பன்றி ஆகும்.\n\n\nSection::::கோயில்.\nகேரளா மாநிலம், வயநாடு மாவட்டத்தின் நிர்வாகத் தலைமையிடமான கல்பற்றாவில் அனந்தநாதரின் கோயில் உள்ளது.\n\n\n"}
{"id": "385453", "url": "https://ta.wikipedia.org/wiki?curid=385453", "title": "சமணக் கோயில், லக்குண்டி", "text": "சமணக் கோயில், லக்குண்டி\n\nசமணக் கோயில், லக்குண்டி (Jain Temple, Lakkundi), இந்தியாவின் கர்நாடகா மாநிலத்தின், கடக் மாவட்டத்தில், லக்குண்டி எனும் ஊரில் சமண சமயத்தின் 24வது தீர்த்தங்கரரான மகாவீரருக்கு அர்ப்பணிக்கப்பட்ட கோயிலாகும்.\n\nகல்யாணி சாளுக்கியர்களின் வீழ்ச்சியின் போது போசள மன்னர் இரண்டாம் வீர வல்லாளன் லக்குண்டி நகரத்தை ஒரு படைவீடாக மாற்றி அமைத்தார். .\n\nலக்குண்டி சமணக் கோயில், இந்தியத் தொல்லியல் ஆய்வகத்தால் பாதுகாக்கப்பட்ட தேசிய நினைவுச் சின்னங்களாக அறிவிக்கப்பட்டுள்ளது.\n\nகிபி 11ம் நூற்றாண்டின் நடுவில் மேலைச் சாளுக்கியர் எனும் கல்யாணி சாளுக்கியர்கள், மணற்கல்லால் கட்டிய இக்கோயில் கோபுரங்களுடன் கூடியது. \nலக்குண்டி சமணக் கோயிலில் நின்ற நிலையில் மூன்று சிற்பங்கள் உள்ளன. அவைகளில் கருங்கல்லால் ஆன மகாவீரர் சிலை நான்கு அடி உயரத்தில் உள்ளது.\n\nகோயில் உட்சுவரில் பிரம்மா மற்றும் சரஸ்வதி சிற்பங்களும் உள்ளது. வெளிச் சுவரில் இரு யானைக்களுக்கு நடுவில் இலக்குமி சிற்பமும் உள்ளது. \n\n\n"}
{"id": "385464", "url": "https://ta.wikipedia.org/wiki?curid=385464", "title": "மிகுந்த உபத்திரவக் காலம்", "text": "மிகுந்த உபத்திரவக் காலம்\n\nகிறிஸ்தவ அறுதிவிளைவியலில், மிகுந்த உபத்திரவக் காலம் அல்லது கொடிய வேதனைக் காலம் (, \"thlipsis megalē\") என்பது இறுதிக் காலத்தைப் பற்றிய இயேசுவின் உரைகளில் (Olivet discourse) கடைசிக் காலத்தில் நடக்கக்கூடிய அடையாளமாக அவர் கூறிய ஒன்றாகும். திருவெளிப்பாடு 7:14இல், \"கொடிய வேதனை\" (, நேரடியாக, \"வேதனை, கொடிய ஒன்று\") என்பது இயேசு கூறிய காலகட்டத்தைக் குறிக்கப் பயன்படுத்தப்படுகிறது. மத்தேயு 24: 21 மற்றும் 29 \"வேதனை \"மற்றும் \"துன்பம்\" (θλίβω) என்பவற்றை போரினாலும் முற்றுகையினாலும் மிகுந்த அழுத்தத்திற்கு உள்ளானவர்களின் பாடுகளைக் குறிக்கப் பயன்படுத்துகிறது.\n"}
{"id": "385516", "url": "https://ta.wikipedia.org/wiki?curid=385516", "title": "பாத்திமா பூட்டோ", "text": "பாத்திமா பூட்டோ\n\nபாத்திமா பூட்டோ  ( Fatima Murtaza Bhutto 29 மே 1982) பாக்கிசுத்தான் பெண் எழுத்தாளர் ஆவார். இவர் பாக்கிசுத்தான் மேனாள் பிரதமர் சுல்பிக்கார் அலி பூட்டோவின் பெயர்த்தி ஆவார். மேலும் பெனசீர் பூட்டோவின் அக்காள் மகள் ஆவார்.\nசிரியா மற்றும் கராச்சியில்  வளர்ந்த பாத்திமா புட்டோ பர்னார்ட் கல்லூரியில் இளங்கலை பட்டம் பெற்றார். சில நூல்களும் நியூயார்க்கு டைம்ஸ் பத்திரிகையில் கட்டுரைகளும் எழுதியுள்ளார்.\nஆசாத் காசுமீரத்தில் நிகழ்ந்த நில அதிர்வினால் பாதிக்கப் பட்ட மக்களை நேரில் சந்தித்து, அவர்களின் அவலங்களைப் பற்றி ஒரு நூலில் எழுதினார். சாங்ஸ் ஆப் பிலட் அண்ட் சுவோட் என்ற நூலும் எழுதியுள்ளார்.\n"}
{"id": "385571", "url": "https://ta.wikipedia.org/wiki?curid=385571", "title": "திருவள்ளுவர் பேரவை", "text": "திருவள்ளுவர் பேரவை\n\nSection::::அறிமுகம்.\nதிருவள்ளுவர் பேரவை ( Thiruvalluvar Peravai ). உலக மக்கள் அனைவரையும் ஒன்றென மதித்து உலகப் பொதுமறையான திருக்குறளை இயற்றிய தெய்வப்புலவர் திருவள்ளுவர் நினைவாக தஞ்சாவூர் மாவட்டம், பட்டுக்கோட்டைக்கு அருகில் உள்ள நடுவிக்கோட்டை என்னும் கிராமத்தில் வாழ்ந்து வரும் \"வள்ளுவர் சமுதாய மக்களை\" அடிப்படையாகக் கொண்டு 1932 ஆம் ஆண்டு திரு. சக்திவேல் சகோதரர்களால் உருவாக்கப்பட்டு 1972 ஆம் ஆண்டு திரு. சக்தி.நடராஜன் அவர்களால் செயல் வடிவம் பெற்று நிறுவப்பட்ட ஒரு சமூக அமைப்பாகும்.\nSection::::நோக்கம்.\nஉலகெங்கும் உள்ள வள்ளுவர் சமுதாய மக்களை கண்டறிந்து ஒன்றிணைப்பதன் மூலம் சமுதாயத்தை வலிமைப்படுத்துவதோடு, திருவள்ளுவர் போதித்த எல்லா உயிர்களும் சமம் என்ற கொள்கையை வலியுறுத்தி உலக மக்களிடம் உள்ள வேறுபாடுகளை களைந்து ஒற்றுமையை நிலைநாட்டுவதுமாகும்.\n\nSection::::வள்ளுவர் சமுதாயம்.\nவள்ளுவர் சமுதாயம் என்பது பழமையான தமிழ் குடிகளில் ஒன்றாகும். தமிழ் மக்களின் நம்பிக்கைகளில் ஒன்றான சோதிடக் கலை இவர்களுடைய பாரம்பரிய தொழில். தமிழ் நாட்டில் உள்ள பல்வேறு சமூகத்தினருக்கும் மந்திரங்களை சொல்லி திருமணம் செய்து வைப்பதும் இவர்களின் கடமைகளில் ஒன்றாகும். மேலும் வள்ளுவன், வள்ளுவர், திருவள்ளுவர் என்ற பெயர்களில் தமிழ்நாட்டில் சில ஜாதிப்பிரிவுகள் உள்ளன. இவர்கள் திருக்குறளை இயற்றிய திருவள்ளுவரை தங்கள் முன்னோராக பாவித்து காலம் காலமாக வழிபட்டு வருகிறார்கள். எனவே இவர்கள் திருவள்ளுவரின் மரபு வழியில் வாழ்ந்து வருபவர்களாக இருக்கலாம் என்று ஆராய்ச்சியாளர்களிடம் ஒரு கருத்து நிலவுகிறது. தமிழர்களின் திருமண முறைகளில் மணப்பந்தல் வாசலில் வாழை மரத்தினை முன்னிறுத்தியவர்கள் வள்ளுவர் குல சோதிடர்கள். இதன் மூலம் வாழை என்பது ஒரு முறை குலை ஈன்ற பின்பு மீண்டும் தார் அனுமதிக்காத.சிறப்புத் தன்மை உடையது என்பதால், மண வாழ்க்கையில் இணையும் தம்பதிகள் வாழையைப் போன்று ஒருவனுக்கு ஒருத்தியாக வாழ வேண்டும் என்ற திருவள்ளுவரின் வாழ்வியல் கோட்பாட்டை மக்களுக்கு உணர்த்தினார்கள்.\n\n"}
{"id": "385572", "url": "https://ta.wikipedia.org/wiki?curid=385572", "title": "அனைத்து இந்திய கால்பந்துக் கூட்டமைப்பின் சிறப்புக் கழகம்", "text": "அனைத்து இந்திய கால்பந்துக் கூட்டமைப்பின் சிறப்புக் கழகம்\n\nAIFF சிறப்புக் கழகம் ஒட்டுமொத்த AIFF அகாடமிகளின் சிறப்பு அகாடமி ஆகும். இது 2013 பிப்ரவரி 1 ஆம் தேதி தொடங்கப்பட்டது மேலும் இந்தக் கழகம் AIFF மற்றும் FIFA இரண்டிற்கும் இடையே ஆரம்பிக்கப்பட்ட இளைஞர் மேம்பாட்டு திட்டத்தின் கீழ் தொடங்கப்பட்ட கழகமாகும். இந்தியாவின் பல பிராந்திய அல்லது மாநிலங்களில் உள்ள கால்பந்து கழகங்களில் பயிற்சி பெறும் வீரர்களின் இறுதிப் பயிற்சி இந்தச் சிறப்புக் கழகத்தில் தான் நடைபெறும்.\n\nSection::::வரலாறு.\nசெப்டம்பர் 2011 ஆம் ஆண்டில் இந்தியாவில் கால்பந்து விளையாட்டை மேம்படுத்தும் விதமாக AIFF மற்றும் பிஃபா இனைந்து இந்தியாவில் கால் பந்து விளையாட்டு வீரர்களை உருவாக்கும் விதமாக பிராந்திய அளவிலும் மற்றும் ஒரு சிறப்பு கழகத்தையும் உருவாக்க முடிவெடுத்தனர். \n\n"}
{"id": "385580", "url": "https://ta.wikipedia.org/wiki?curid=385580", "title": "கிறிஸ்தவ அறுதிவிளைவியல்", "text": "கிறிஸ்தவ அறுதிவிளைவியல்\n\nகிறிஸ்தவ அறுதிவிளைவியல் (\"Christian eschatology\") என்பது கிறிஸ்தவ இறையியலில் ஆய்வில் \"கடைசி விஷயங்கள்\" எனப்படுபவைகளைக் குறித்த ஒரு முக்கியமான கிளையாகும். \"கடைசி\" (ἔσχατος) மற்றும் \"ஆய்வு\" (-λογία) ஆகிய பொருள் கொண்ட இரு கிரேக்கச் சொற்களிலில் இருந்து கிடைக்கும் அறுதிவிளைவியல் (eschatology) ‘முடிவு விஷயங்கள்’ என்பவைகளைப் பற்றிய ஆய்வாகும். இது தனிநபருடைய வாழ்க்கையின் முடிவு, யுகத்தின் முடிவு, உலகத்தின் முடிவு, மற்றும் தேவனுடைய ராஜ்யத்தின் தன்மை ஆகியவற்றைக் குறித்ததாக இருக்கலாம். பொதுவாகக் கூறவேண்டுமெனில், கிறிஸ்தவ அறுதிவிளைவியல் என்பது விவிலியத்தின் பழைய ஏற்பாடு, புதிய ஏற்பாடு ஆகியவற்றின் நூல்களின் அடிப்படையில் தனிநபரின் ஆன்மா, உண்டாக்கப்பட்டிருக்கும் மொத்த படைப்பு என்பவைகளின் அறுதி ஊழ்வினையைப் பற்றியது.\n\nகிறிஸ்தவ அறுதிவிளைவியல் என்பது இறப்பும் இறப்பிற்குப் பின்னான வாழ்வும்,  விண்ணகமும் நரகமும், இயேசுவின் இரண்டாம் வருகை, மரித்தோரின் உயிர்த்தெழுதல், எடுத்தகொள்ளப்படுதல், உபத்திரவம், ஆயிரமாண்டு ஆளுகை, உலக முடிவு, கடைசி நியாத்தீர்ப்பு, புதிய வானம், உலகில் வரவிருக்கும் புதிய பூமி ஆகியவற்றை ஆய்வு செய்து கலந்தாய விளைகிறது. அறுதிவிளைவியல் குறித்த பகுதிகள் விவிலியத்தின் பழைய மற்றும் புதிய ஏற்பாடுகள் இரண்டிலும் பல இடங்களில் காணப்படுகிறது. விவிலியத்திற்கு வெளியேயும், திருச்சபை மரபுகளிலும் கூட பல அறுதிவிளைவியல் முன்னறிவிப்புகளுக்கான எடுத்துக்காட்டுகள் கிடைக்கின்றன.\n"}
{"id": "385587", "url": "https://ta.wikipedia.org/wiki?curid=385587", "title": "பஞ்சகூட சமணர் கோயில்", "text": "பஞ்சகூட சமணர் கோயில்\n\nபஞ்சகூட சமணர் கோயில் (Panchakuta Basadi), இந்தியாவின் கர்நாடகா மாநிலத்தின் மாண்டியா மாவட்டத்தில், கம்பதஹள்ளி கிராமத்தில் அமைந்துள்ளது.\nசமண சமயத்தின் முதல் தீர்த்தங்கரரான ரிசபநாதருக்கு அர்பணிக்கப்பட்ட அழகிய சிற்ப வேலைபாடுகள் கொண்ட பஞ்சகூட சமணக் கோயில், மேலைச் சாளுக்கியர் ஆட்சியின் போது, (கிபி 900 - 1000) திராவிடக் கட்டிடக்கலையில் வடிக்கப்பட்டதாகும். \n\nகம்பதஹள்ளி எனும் கன்னட மொழிச் சொல்லிற்கு \"தூண்களின் கிராமம்\" எனும் பொருளாகும். கம்பதஹள்ளி கிராமத்தின் சமணக் கோயில், சமணத்தின் தொன்மையான ஊரான சரவணபெலகுளாவிலிருந்து 18 கிமீ தொலைவில் உள்ளது.\n\nபோசாளர்கள் ஆட்சியில் இக்கோயில் சீரமைத்துக் கட்டப்பட்டது. \nஇக்கோயில் இந்தியாவின் பாதுகாக்கப்பட்ட பாரம்பரிய நினைவுச் சின்னமாக இந்தியத் தொல்லியல் ஆய்வகம் அறித்துள்ளது. \n\nSection::::கோயில் அமைப்பு & சிற்பங்கள்.\n \n\nஇக்கோயில் மூன்று அர்த்த மண்டபங்கள் மற்றும் மகாமண்டபங்களுடன் கூடிய மூன்று மூலவர்களின் சன்னதிகளைக் கொண்டது. சன்னதிகளின் நுழைவாயில்களில் திக்பாலர்கள் தங்கள் துணைவியர்களுடனும் வாகனங்களுடனும் உள்ளனர். கோயிலின் வடக்கு நோக்கிய பிரம்மதேவத் தூண் அமைந்துள்ளது. கோயிலின் முக்கிய மூலவரான ரிசபநாதரின் சன்னதியின் வலப்புறத்தில் சாந்திநாதர் சன்னதியும்; இடப்புறத்தில் நேமிநாதர் சன்னதியும் உள்ளது.\nதீர்த்தங்கரர்களின் சிற்பங்களின் மேற்புறத்தில் சமணக் காவல் தேவதைகளான யட்சர்கள், யட்சினிகளின் சிற்பங்கள் உள்ளன. \n\n\n"}
{"id": "385605", "url": "https://ta.wikipedia.org/wiki?curid=385605", "title": "ஆட்கொண்டீஸ்வரர் திருக்கோயில், பெத்தநாயக்கன்பாளையம் (சேலம்)", "text": "ஆட்கொண்டீஸ்வரர் திருக்கோயில், பெத்தநாயக்கன்பாளையம் (சேலம்)\n\nஅருள்மிகு ஆட்கொண்டீஸ்வரர் திருக்கோயில் தமிழ்நாட்டில் சேலம், பெத்தநாயக்கன்பாளையம் என்னுமிடத்தில் உள்ளது.\n\nSection::::தல வரலாறு.\nலிங்கத்தின் கீழ்ப்பகுதி தாமரை போன்ற வடிவமைப்பு உள்ளது\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்ரா பவுர்ணமி, திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம், போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n"}
{"id": "385609", "url": "https://ta.wikipedia.org/wiki?curid=385609", "title": "இளமீஸ்வரர் திருக்கோயில், தாரமங்கலம் (சேலம்)", "text": "இளமீஸ்வரர் திருக்கோயில், தாரமங்கலம் (சேலம்)\n\nஅருள்மிகு இளமீஸ்வரர் திருக்கோயில், தமிழ்நாட்டில் சேலம், தாரமங்கலம் என்னுமிடத்தில் உள்ளது.\n\nSection::::தல வரலாறு.\nசுயம்புவாக தோன்றிய லிங்கம் ஆகும்.\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்ரா பவுர்ணமி, திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம் போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n"}
{"id": "385615", "url": "https://ta.wikipedia.org/wiki?curid=385615", "title": "ராசிபுரம் கைலாசநாதர் திருக்கோயில், நாமக்கல்", "text": "ராசிபுரம் கைலாசநாதர் திருக்கோயில், நாமக்கல்\n\nஅருள்மிகு கைலாசநாதர் திருக்கோயில், தமிழ்நாட்டில் நாமக்கல், ராசிபுரம் என்னுமிடத்தில் உள்ளது.\n\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, சித்திரா பௌர்ணமி, திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம் போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\n"}
{"id": "385621", "url": "https://ta.wikipedia.org/wiki?curid=385621", "title": "பெரியமணலி நாகேஸ்வரர் திருக்கோயில், நாமக்கல்", "text": "பெரியமணலி நாகேஸ்வரர் திருக்கோயில், நாமக்கல்\n\nஅருள்மிகு நாகேஸ்வரர் திருக்கோயில் தமிழ்நாட்டில் நாமக்கல், பெரியமணலி என்னுமிடத்தில் உள்ளது.\n\nSection::::தல வரலாறு.\nநாகம் ஒன்று மூலவரை வழிபட்டதால் நாகேஸ்வரர் என அழைக்கப்படுகிறார்.\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம் போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n"}
{"id": "385623", "url": "https://ta.wikipedia.org/wiki?curid=385623", "title": "சுண்ணாம்பொளி", "text": "சுண்ணாம்பொளி\n\nசுண்ணாம்பொளி (Limelight (also known as Drummond light அ்ல்லது calcium light) என்பது ஒரு வகையான மேடை விளக்கு ஆகும். இது அரங்குகள், இசையரங்குகள் போன்ற இடங்களில் பயன்படுத்தப்பட்டது. கால்சியம் ஆக்சைடைச் (சுட்டசுண்ணாம்பு) சூடுபடுத்தினால் ஏற்படும் ஆக்சிஹைட்ரஜனால் மிகுதியான வெளிச்சம் உருவாக்கப்படுகிறது, இதனால் வெப்பம் உருவாகிறது. இதனால் பிரகாசமான ஒளியை உருவாக்க இயலும். இந்த ஒளியைக் கொண்டு அக்காலத்தில், மேடை நாடகங்களில் ஒரு குறிப்பிட்ட காட்சியில், குறிப்பிட்ட கதாபாத்திரத்தின் முக்கியத்துவத்தை மக்களுக்கு உணர்த்துவதற்காக, அவர் மீது ‘ஒளி’ விழ வைக்கப்பட்டது. அதாவது, அந்தக் காட்சியில் அவர்தான் முதன்மையானவர் (சென்டர் ஆஃப் அட்ராக்ஷன்) என்பதைப் புரிய வைப்பதற்காக அப்படி ஒரு உத்தி கையாளப்பட்டது. மின் விளக்குகள் கண்டுபிடிக்கப்பட்ட பிறகும் இந்த லைம்லைட் ஆங்கில மரபுச் சொல்லில் பயன்படுத்தப்பட்டு வருகிறது. எதையாவது ஒரு கருத்தைச் சொல்லி, அடிக்கடி ‘சென்டர் ஆஃப் அட்ராக்ஷன்’ ஆகுபவர்களை ஊடகத்தினர் “அவர் எப்பவுமே ‘லைம்லைட்டிலேயே’ இருப்பார்” என்பர்.\nஆங்கிலத்தில் இதை ‘In the limelight’ என்பார்கள். இதைப் பாராட்டாகவும் சொல்லலாம். கிண்டலாகவும் பயன்படுத்தலாம். இந்தச் சொற்றொடர், இதிலிருந்து பிறந்தது.\n"}
{"id": "385624", "url": "https://ta.wikipedia.org/wiki?curid=385624", "title": "நங்கவள்ளி சோமேஸ்வரர் (லட்சுமி நரசிம்மர்) திருக்கோயில், சேலம்", "text": "நங்கவள்ளி சோமேஸ்வரர் (லட்சுமி நரசிம்மர்) திருக்கோயில், சேலம்\n\nஅருள்மிகுசோமேஸ்வரர் (லட்சுமி நரசிம்மர்) திருக்கோயில் தமிழ்நாட்டில் சேலம், தாரமங்கலம் என்னுமிடத்தில் உள்ளது.\n\n\n\nSection::::முக்கிய பண்டிகைகள்.\nஇங்கு தமிழ் புத்தாண்டு, ராம நவமி, வைகுண்ட ஏகாதசி திருவாதிரை, ஆடிப்பெருக்கு ஆடி அமாவாசை, ஆருத்ரா தரிசனம்,சிவராத்திரி, நவராத்திரி, ஆங்கிலப் புத்தாண்டு, பிரதோஷம்,வைகாசி விசாகம், தை அமாவாசை , விநாயகர் சதுர்த்தி, மாசி மகம், கார்த்திகை தீபம் போன்ற விழாக்கள் சிறப்பாக கொண்டாடப்படுகிறது.\n\nஇந்த ஆலயம் தினமும் காலை 6 மணி முதல் பகல் 12 மணி வரையும், மாலை 4 மணி முதல் இரவு 8 மணி வரையும் பக்தர்கள் தரிசனம் செய்வதற்காக திறந்திருக்கும்.\n\n"}
{"id": "385635", "url": "https://ta.wikipedia.org/wiki?curid=385635", "title": "சாவீர கம்பத கோயில்", "text": "சாவீர கம்பத கோயில்\n\nசாவீர கம்பத கோயில் அல்லது திருபுவன திலக சூடாமணி கோயில் (Saavira Kambada Temple) ( ) or Tribhuvana Tilaka Cūḍāmaṇi (), சமண சமய வழிப்பாட்டுத் தலமாகும். இக்கோயில் ஆயிரம் தூண்களைக் கொண்டுள்ளதால், இதனை \"ஆயிரம் தூண் கோயில்\" என்பர். இக்கோயில் கிபி 1430ல் மைசூர் மன்னர் தேவராய உடையாரால் கட்டப்பட்டது. \n\nSection::::அமைவிடம்.\nஇச்சமணக் கோயில், இந்தியாவின் கர்நாடகா மாநிலத்தின், தெற்கு கன்னட மாவட்டத்தில் உள்ள மூதாபித்திரி எனும் ஊரில் அமைந்துள்ளது. மங்களூரு நகரத்திலிருந்து வடகிழக்கில் 34 கிமீ தொலைவில் இச்சமணக் கோயில் உள்ளது. \n\nஇக்கோயில் சமண சமயத்தின் 8வது தீர்த்தங்கரர் சந்திரபிரபாவிற்கு அர்பணிக்கப்பட்டதால், இக்கோயிலை \"சந்திரநாதர் கோயில்\" என்றும் அழைப்பர். சந்திரபிரபாவின் எட்டு அடி உயரச் சிலை இக்கோயில் சன்னதியில் வைத்து வழிபடப்படுகிறது. இக்கோயிலின் 60 அடி உயர கருங்கல்லான மானஸ்தம்பம் (கொடி மரம்) புகழ் பெற்றது. \n\nமூதாபத்திரி ஊரில் உள்ள 18 சமணக் கோயில்களில், சாவீர கம்பத கோயில் மிகவும் கலைநயத்துடன் கட்டப்பட்ட கோயில் எனக்கருதப்படுகிறது. \n\n"}
{"id": "385684", "url": "https://ta.wikipedia.org/wiki?curid=385684", "title": "பத்ரேஸ்வரர் சமணர் கோயில்", "text": "பத்ரேஸ்வரர் சமணர் கோயில்\n\nபத்திரேஸ்வரர் சமணக் கோயில் (Bhadreshwar Jain Temple), என்றழைக்கப்படும் வசாய் சமணக் கோயில் சமணத்தின் இரண்டாவது தீர்த்தங்கரரான அஜிதநாதருக்கு அர்பணிக்கப்பட்ட, 2500 ஆண்டுகளுக்கு முற்பட்ட கோயிலாகும்.\n\nSection::::அமைவிடம்.\nஇந்தியாவின் குஜராத் மாநிலத்தின், கட்ச் மாவட்டத்தின் முந்திரா வருவாய் வட்டத்தில், முந்திரா துறைமுகத்திலிருந்து 32 கிமீ தொலைவிலும், புஜ் நகரத்திற்கு தெற்கில் 75 கிமீ தொலைவிலும், மாண்டவிக்கு கிழக்கே 69 கிமீ தொலைவிலும் பத்திரேஸ்வர் சமணக் கோயில் அமைந்துள்ளது..\n\nSection::::வரலாறு.\nபண்டைய சமணக் கோயிலான இதனை அவ்வப்போது சீரமைத்தும், மறுசீரமைத்தும் கட்டப்பட்டுள்ளதாகக் கருதப்படுகிறது.\nஇக்கோயில் கிமு449ல் பத்திராவதி மன்னர் சித்தசேனர் என்பவர் சீரமைத்தார்.பல்லாண்டுகள் கழித்து இக்கோயிலை இடித்து, கிபி 1125ல் தேவசந்திரன் என்ற சமணர் இக்கோயிலுக்கு அடித்தளமிட்டார். \n26 சனவரி,2011 குஜராத் நிலநடுக்கத்தின் போது இக்கோயில் முற்றிலும் சேதமடைந்தது.\nSection::::கட்டிடக் கலை.\n2011 நிலநடுக்கத்தில் முற்றிலும் சேதமடைந்த இக்கோயிலை, இடித்து விட்டு, இராஜஸ்தான் மாநிலத்தின் தில்வாரா கோயில் போன்ற கட்டிடக் கலையில் கட்டப்பட்டுள்ளது.\n85 அடி நீளம், 48 அடி அகலம் கொண்ட கோயிலின் மகா மண்டபத்தைச் சுற்றிலும் 24 சமணத் தீர்த்தங்கரர்கள், அருகதர்கள் மற்றும் கணாதரர்களுக்குமான 52 சன்னதிகளும், அதற்கான கோபுரங்களும் கொண்டது. \nகோயிலின் கருவறையில் நடுவில் அஜிதநாதர், வலப்புறத்தில் பார்சுவநாதர், இடப்புறத்தில் சாந்திநாதர் பளிங்குக் கல் உருவச் சிலைகள் உள்ளது. \n\n\n"}
{"id": "385686", "url": "https://ta.wikipedia.org/wiki?curid=385686", "title": "அகிம்சா தலம்", "text": "அகிம்சா தலம்\n\nஅகிம்சா தலம் (Ahinsa Sthal), இந்தியாவின் தலைநகரான தில்லியின் மெஹ்ரௌலி பகுதியில் அமைந்த சமணக் கோயில் ஆகும். சமணத்தின் முக்கிய நெறிகளில் ஒன்றான அகிம்சை என்ற குணத்தை வலியுறுத்த இக்கோயில் 1980 கட்டப்பட்டது. அகிம்சை தலத்தின் மூலவர் மகாவீரர் ஆவார். \n\nSection::::சிலை.\nஅகிம்சா தலத்தில் 30 டன் எடையும், 13 அடி 6 அங்குலம் உயரமும் கொண்ட மகாவீரர் சிலை ஒரே கருங்கல்லில் செதுக்கப்பட்டதாகும். மகாவீரர் சிலையைத் தாங்கும், தாமரை வடிவ மேடை 17 டன் எடையும், 2 அடி 8 அங்குலம் உயரமும் கொண்டது.\n"}
{"id": "385688", "url": "https://ta.wikipedia.org/wiki?curid=385688", "title": "கோல் காப்பாளர் (காற்பந்துச் சங்கம்)", "text": "கோல் காப்பாளர் (காற்பந்துச் சங்கம்)\n\nகோல் காப்பாளர் என்பவர் காற்பந்துச் சங்கத்தால் அங்கீகரிக்கப்பட்டுள்ள காற்பந்து விளையாட்டில் ஒரு முக்கிய நிலையாகும். இந்த வீரரின் முக்கியப் பணி தனது கோல் எல்லையை எதிரணியினர் கோல் கம்பதிற்கிடையில் வெற்றிகரமாக பந்தை உதைத்து உள்ளே தள்ளாமல் காப்பதாகும். இவரை கோலி என்றும் காப்பாளர் என்றும் அழைப்பதுண்டு. காப்பாளர் பந்தை தனது கைகளால் பிடித்தும், கால்களால் உதைத்தும் அந்தப் பந்தை கோல் எல்லையை நெருங்காமல் காக்க வேண்டும். \n\nSection::::வரலாறு.\nபல விளையாட்டுகளைப் போன்று காற்பந்துச் சங்கமும், கால்பந்து விளையாட்டில் பல புதிய வழிமுறைகளையும் மற்றும் வேறுபட்ட \nவிளையாட்டு நிலைகளை நீக்குவும், விளையாட்டு உத்திகளில் பல மாற்றங்களையும் ஏற்படுத்தியுள்ளது. ஆனாலும் நீண்ட நெடிய காலமாக இன்னும் மாறாமல் இருக்கும் ஒரே விளையாடும் நிலை கோல் காப்பாளர் நிலை மட்டும் தான்.\n"}
{"id": "385691", "url": "https://ta.wikipedia.org/wiki?curid=385691", "title": "மாண்டவி, குஜராத்", "text": "மாண்டவி, குஜராத்\n\nமாண்டவி (Mandvi), இந்தியாவின் குஜராத் மாநிலத்தின் கட்ச் மாவட்டத்தில் உள்ள நகராட்சி மன்றத்துடன் கூடிய துறைமுக நகரம் ஆகும். இந்நகரம் 450 ஆண்டு கால பழமையான சிறு கப்பல் கட்டும் துறை கொண்டுள்ளது. 2001 குஜராத் நிலநடுக்கத்தின் போது மாண்டவி நகரம் பெரும் அழிவுகளைச் சந்தித்தது.\n\nSection::::அமைவிடம்.\nதுறைமுக நகரமான மாண்டவி ருக்மாவதி ஆற்றின் கரையில், கட்ச் வளைகுடாவில், கட்ச் மாவட்டத்தில் அமைந்துள்ளது. மாண்டவி நகரம் மாவட்டத் தலைமையிடமான புஜ் நகரத்தின் தெற்கில் 56 கிமீ தொலைவிலும், அகமதாபாத் நகரத்திலிருந்து 446 கிமீ தொலைவிலும் அமைந்துள்ளது.\n\nSection::::கோட்டை.\nமாண்டவி கோட்டை கிபி 1549ல் கட்ச் இராச்சியத்தின் மன்னர் ராவ்சிறீ பார்மால்ஜியால் கட்டப்பட்டது. எட்டு கிலோ மீட்டர் நீளமும்; 2.7 மீட்டர் அகலமும் கொண்ட இக்கோட்டையில் ஐந்து கதவுகளும், மூன்று சன்னல்களும் கொண்டது.\n2001ல் இக்கோட்டையின் இரண்டு நிலைகளும், நான்கு கதவுகள் தவிர பிற பகுதிகள் இடிக்கப்பட்டது. \n\nSection::::வரலாறு.\nகட்ச் இராச்சியத்தின் மன்னர் முதலாம் கேங்கர்ஜி கிபி 1580ல் மாண்டவி நகரத்தை, ஆணி மாண்டவ்யர் எனும் முனிவரின் பெயரால் நிறுவினார். \nSection::::2011 மக்கள் தொகை கணக்கெடுப்பு.\n2011ம் ஆண்டின் மக்கள் தொகை கணக்கெடுப்பின் படி, மாண்டவி நகரத்தின் மொத்த மக்கள் தொகை 51,376 ஆகும். அதில் ஆண்கள் 26,075 ஆகவும்; பெண்கள் 25,301 ஆகவும் உள்ளனர். பாலின விகிதம் ஆயிரம் ஆண்களுக்கு 970 வீதம் உள்ளனர். ஆறு வயதிற்குட்பட்டவர்கள் 6181 ஆக உள்ளனர். எழுத்தறிவு 80.38% ஆக உள்ளது. மாண்டவி நகரத்தில் 10,346 வீடுகள் உள்ளது. \n\nSection::::சமயம்.\nமாண்டவி நகரத்தில் இந்துக்கள் 59.82%, இசுலாமியர்கள் 36.69%, சமணர்கள் 3.09%, மற்றவர்கள் 0.40% ஆக உள்ளனர். \n\nSection::::தொழில்கள்.\nமீன் பிடித்தல், சிறு கப்பல்கள் கட்டுதல், பருத்தி பயிரிடுதல், உணவு எண்ணெய் உற்பத்தி போன்ற சிறு தொழில்கள் மாண்டவி நகரத்தின் முக்கியத் தொழில்களாகும்.\n\n"}
{"id": "385731", "url": "https://ta.wikipedia.org/wiki?curid=385731", "title": "சுமங்கலி", "text": "சுமங்கலி\n\n"}
{"id": "385757", "url": "https://ta.wikipedia.org/wiki?curid=385757", "title": "ஜோர்ஹாட்", "text": "ஜோர்ஹாட்\n\nஜோர்ஹாட் (Jorhat) (pron: ˈʤɔ:(r)ˌhɑ:t)இந்தியாவின் அசாம் மாநிலத்தின் பண்பாட்டுத் தலைமையிட என கருதப்படுகிறது. மேலும் ஜோர்ஹாட் மாவட்டத்தின் நிர்வாகத் தலைமையிட நகரம் ஆகும். \nSection::::புவியியல்.\nஜோர்ஹாட் நகரம் மேல் அசாம் பகுதியில் 116 மீட்டர் உயரத்தில் அமைந்துள்ளது. இம்மாவட்டத்தின் வடக்கில் பிரம்மபுத்திரா ஆறு பாய்கிறது. \n\n9 கிமீ பரப்பளவு கொண்ட ஜோர்ஹாட் நகராட்சி மன்றம் 31 உறுப்பினர்களைக் கொண்டது. > \n\nSection::::மக்கள் தொகையியல்.\n2011ம் ஆண்டின் மக்கள் தொகை கணக்கெடுப்பின் படி ஜோர்ஹாட் நகரத்தின் மொத்த மக்கள் தொகை 1,53,889 ஆகும். அதில் ஆண்கள் 79,574; பெண்கள் 74315 ஆக உள்ளனர். மக்கள் தொகையில் எழுத்தறிவு பெற்றவர்கள் 125,144 (89.42%) ஆக உள்ளனர். பாலினவிகிதம் ஆயிரம் ஆண்களுகு 934 வீதம் உள்ளனர்.\n\nSection::::வரலாறு.\nஅசாமிய மொழியில் ஜோர்ஹாட் என்பதற்கு இரட்டை சந்தைகள் என்று பொருள். போக்தோய் ஆற்றின் இரு கரையிலும் இருந்த \"மச்சார்ஹாட்\" மற்றும் \"சௌக்கிஹாட்\" எனும் இரண்டு சந்தைகளால் இந்நகரத்திற்கு \"ஜோர்ஹாட்\" எனும் பெயராயிற்று. \nகிபி 18ம் நூற்றாண்டில் ஜோர்ஹாட் நகரம் அகோம் பேரரசின் இறுதித் தலைநகராக விளங்கியது.\n1826ல் நடைபெற்ற முதல் முதல் ஆங்கிலேய - பர்மியப் போரில், பர்மாவை வீழ்த்திய பிரித்தானிய இந்தியாப் படைகள், ஜோர்ஹாட் நகரம் உள்ளிட்ட தற்கால அசாம், மணிப்பூர் மற்றும் அரக்கான் மலைகளைப் பகுதிகளை பிரித்தானிய இந்தியாவுடன் இணைத்துக் கொண்டது. 1885ல் ஜோர்ஹாட் நகரத்தில் குற்றகலப் பாதை அமைக்கப்பட்டு தொடருந்துகள் ஓடியது.\n\nSection::::போக்குவரத்து.\nSection::::வானூர்தி நிலையம்.\nஜோர்ஹாட் வானூர்தி நிலையம், ஜோர்ஹாட் நகரத்திலிருந்து 9 கிமீ தொலைவில் உள்ளது. இங்கிருந்து கொல்கத்தா மற்றும் குவகாத்தி, திஸ்பூர் ஆகிய நகரங்களுக்கு விமான சேவைகள் உள்ளது. \n\nSection::::தொடருந்து நிலையம்.\nஜோர்ஹாட் தொடருந்து நிலையம் குவகாத்தி, திப்ருகார், திமாப்பூர், மரியானி நகரங்களை இருப்புப் பாதை மூலம் இணைக்கிறது. \n\n"}
{"id": "385761", "url": "https://ta.wikipedia.org/wiki?curid=385761", "title": "திகம்பர சமணக் கோயில்", "text": "திகம்பர சமணக் கோயில்\n\nதிகம்பர சமணக் கோயில் (Shri Digambar Jain Lal Mandir) ( ), சமண சமயத்தின் 23வது தீர்த்தங்கரரான பார்சுவநாதருக்கு அர்பணிக்கப்பட்டது.\nஇந்தியாவின் தலைநகரமான பழைய தில்லியின் சாந்தினி சௌக் பகுதியில், செங்கோட்டைக்கு எதிரில் அமைந்துள்ளது.\n\nஇக்கோயில் பின்புறம் பறவைகளுக்கான மருத்துவ மனை செயல்படுகிறது. \n\nஇக்கோயில் செந்நிற மணற்கல்லால் 1658ம் ஆண்டில் நிறுவப்பட்டது. \n\nSection::::வரலாறு.\nமுகாலயப் பேரரசர் சாசகான் ஆட்சியின் போது (1628–1658) செங்கோட்டை, சாந்தினி சவுக் பகுதிகளுடன் பழைய தில்லி நகரம் நிறுவப்பட்ட போது, சமண சமய வணிகர்களை அழைத்துதில்லி நகரப் பகுதிகளில் வணிகம் செய்ய கேட்டுக் கொண்டார். சமணர்கள் இப்பகுதியில் சிறு கோயில் கட்டி, பார்சுவநாருக்கு அர்ப்பணித்தனர்.\n1800 - 1807ல் பிரித்தானிய இந்தியா அரசில் அதிகாரியாக இருந்த இராஜா ஹர்சுக் இராய் என்பவர், பழைய கோயிலை சீரமைத்து, கோபுரங்களுடன் புதிய கோயிலை நிறுவினார். \n\nஇச்சமணர் கோயிலுக்கு அருகில் உள்ள கௌரி சங்கர் கோயிலை, மராத்தியப் பேரரசின் தில்லி ஆளுநராக இருந்த சிந்தியா குல அப்பா கங்காதரர் என்பவர் 1761ல் கட்டினார்.\n\nSection::::கோயில் வளாகம்.\nமூலவர் பார்சுவநாதருடன் மகாவீரர், ரிசபநாதர் போன்ற தீர்த்தங்கரர்களின் சன்னதிகள் உள்ளது. இக்கோயிலின் பின்புறத்தில் பறவைகளுக்கான மருத்துவ மனை உள்ளது. \nஇக்கோயில் வளாகத்தில் 1957ல் நிறுவப்பட்ட பறவைகள் மருத்துவ மனையில் ஆண்டிற்கு 15,000 பறவைகளுக்கு மருத்துவம் பார்க்கப்படுகிறது.\n\n\n"}
{"id": "385779", "url": "https://ta.wikipedia.org/wiki?curid=385779", "title": "தடுப்பாட்ட வீரர் (காற்பந்துச் சங்கம்)", "text": "தடுப்பாட்ட வீரர் (காற்பந்துச் சங்கம்)\n\nகாற்பந்துச் சங்கம் விளையாட்டின் விதிகளின் படி தடுப்பாட்ட வீரர் என்பவர் எதிரணியினரின் தாக்குதல் ஆட்டத்தை தடுத்து தங்களுது கோல் எல்லைக்குள் நுழையாதபடி பாதுகாப்பதே முக்கிய பணியாகும். தடுப்பாட்ட வீரர் பின்வரும் நான்கு நிலைகளில் விளையாடுவார்கள். மையக்கோட்டிற்குப் பின், மையபின்னுக்கும் அப்பாற் (லிபரோ), முழு-பின்புறம் மற்றும் இறக்கை-பின்புறம் ஆகிய நிலைகளாகும்.\n"}
{"id": "385782", "url": "https://ta.wikipedia.org/wiki?curid=385782", "title": "பழைய தில்லி", "text": "பழைய தில்லி\n\nபழைய தில்லி (Old Delhi), இந்தியாவின் தில்லி மாநிலத்தின் 11 மாவட்டங்களில் ஒன்றான மத்திய தில்லி மாவட்டத்தில் உள்ளது. தற்போதைய பழைய தில்லி நகரத்தை நிறுவியவர் முகலாயப் பேரரசர் ஷாஜகான் ஆவார். அவரது ஆட்சிக் காலத்தில் இந்நகரம் ஷாஜகானாபாத் என அழைக்கப்பட்டது. பழைய தில்லியை மதில் சுவர்களால் சூழப்பட்ட நகரம் என்று அடைமொழியுடன் அழைப்பர். \n\nபழைய தில்லி நகரம் செங்கோட்டை, ஜும்மா மசூதி, திகம்பர சமணக் கோயில், சாந்தினி சவுக், குரு தேக் பகதூர் குருத்துவாரா, தோட்டங்கள், நினைவுக் கட்டிடங்கள் போன்ற வரலாற்று புகழ் பெற்ற கட்டிடங்களைக் கொண்டது. \n\nSection::::வரலாறு.\nSection::::மகாபாரத காலத்தில்.\nகுரு நாட்டை, பங்காளிகளான பாண்டவர்களுக்கும், கௌரவர்களுக்கும் பிரித்து வழங்கிய போது, பாண்டவர்களுக்கு குரு நாட்டின் மேற்கு பகுதிகளான, தற்கால பழைய தில்லி உள்ளிட்ட காடு, மேடான பகுதியான காண்டவப்பிரஸ்தம் கிடைத்தது. \n\nகிருட்டிணன் உதவியுடன் அருச்சுனன் அப்பகுதியில் இருந்த காண்டவ வனத்தை அழித்த போது, அசுர குல கட்டிடக் கலைஞர் மயன், காண்டவ வனத்தில், இந்திரனின் தேவலோகத்திற்கு ஒப்பான மாட மாளிகைகளுடன் கூடிய அழகிய நகரத்தை நிறுவிக் கொடுத்தார். எனவே பாண்டவர்கள் காண்டவப்பிரஸ்தப் பகுதியை இந்திரப்பிரஸ்தம் எனும் பெயரிட்டனர்.\n\nSection::::வரலாற்று காலத்தில்.\nபழைய தில்லி நகரம், முகலாயப் பேரரசர் ஷாஜகான் 1639ல் நிறுவியதால், ஷாஜகானாபாத் என அழைக்கப்பட்டது.1857ல் பழைய தில்லி, முகலாயப் பேரரசின் இறுதி காலமாக அமைந்தது. பழைய தில்லியில் முடிவுற்றது. 1857 சிப்பாய்க் கிளர்ச்சிக்குப் பின்னர் பிரித்தானிய இந்தியாவின் தலைநகரம் கொல்கத்தாவிலிருந்து பழைய தில்லிக்கு மாற்றப்பட்டது. \n\nSection::::தில்லியின் ஆட்சியாளர்கள்.\nமம்லுக் வம்சம் (1206-90), கில்சி வம்சம் (1290-1320), துக்ளக் வம்சம் (1320-1413), சையிது வம்சம் (1414-51), லோடி வம்சம் (1451-1526), சூர் வம்சம்( 1540–1556) போன்ற தில்லி சுல்தான்கள், 1206 முதல் 1556 முடிய பழைய தில்லியை தலைநகரமாகக் கொண்டு ஆண்டனர். \n\nமுகலாயப் பேரரசரகள், பழைய தில்லியை கைவிட்டு, ஆக்ரா கோட்டையை தலைநகராகக் கொண்டனர். இருப்பினும் முகலாயப் பேரரசர் ஷாஜகான் , 1639ல் பழைய தில்லிப் பகுதியில் செங்கோட்டை, ஜும்மா மசூதி, சாந்தினி சவுக் மற்றும் தோட்டங்களை நிறுவியதால், அந்நகரை 1648ம் ஆண்டு முதல் ஷாஜகானாபாத் என அழைக்கப்பட்டது. \n\nமுகலாயப் பேரரசின் 12 மாகாணங்களில் ஒன்றாக தில்லி விளங்கியது. இதன் எல்லைகளாக அவத், அஜ்மீர், முல்தான் மற்றும் லாகூர் மாகாணங்கள் விளங்கியது. தாரியா கஞ்ச் பகுதி முகலாயர்களின் ஒரு படைவீடாக விளங்கியது. \nபழைய தில்லியின் முதல் மொத்த வணிகச் சந்தை 1840ல் சவுரி பஜார் பகுதியில் துவக்கப்பட்டது. உலர் பழங்களின் வணிகச் சந்தை 1850ல் கரி போலி பகுதியில் துவக்கப்பட்டது.1869ல் மொத்த மலர் வணிகச் சந்தை தாரியா கஞ்ச் பகுதியில் துவக்கப்பட்டது.\n\nதில்லியை மையமாகக் கொண்டு துவங்கிய 1857 சிப்பாய்க் கிளர்ச்சி தோல்வி அடைந்தது. பழைய தில்லியின் செங்கோட்டையை பிரித்தானிய இந்தியாவின் படைகள் கைப்பற்றியது. இறுதி முகலாயப் பேரரசர் பகதூர் ஷாவை பர்மாவிற்கு பிரித்தானிய இந்தியாவின் ஆட்சியாளர்கள் நாடு கடத்தினர். இராணுவ முக்கியத்துவம் கருதி பிரித்தானியர்கள், பழைய தில்லியின் தென்மேற்கு பகுதியில் புதிய கட்டிடங்களை எழுப்பினர். 1911ல் பிரித்தானிய இந்தியாவின் ஆட்சியினரது தலைமையிடம், கொல்கத்தாவிலிருந்து, புது தில்லிக்கு மாற்றப்பட்டது. \n\nSection::::பழைய தில்லியின் மதில் சுவர்களும், வாயில்களும்.\nஒரு வட்டத்தின் கால் பகுதி கொண்ட வடிவத்துடன் கூடியது பழைய தில்லி. 1500 ஏக்கர் நிலப்பரப்பு கொண்ட பழைய தில்லி நகரத்தின் நடுவில் செங்கோட்டை மற்றும் ஜும்மா மசூதி கொண்டது. பழைய தில்லி நகரத்தைச் சுற்றிலும் மதில் சுவர்கள் எழுப்பட்டு, 14 நுழைவாயில்கள் அமைக்கப்பட்டது:\n\nபழைய தில்லியின் மிதில் சுவர்கள் 12 அடி அகலமும், 26 அடி உயரமும் கொண்ட மண்னால் ஆன மதிற்சுவராகும். பின்பு 1657ல் செம்மணற்கல்லால் புதுப்பித்துக் கட்டப்பட்டது.\nதற்போது தில்லியின் மதில் சுவர்கள் பெருமளவில் சிதைக்கப்பட்டு காணாமல் போய்விட்டது.\n\n\n\n"}
{"id": "385823", "url": "https://ta.wikipedia.org/wiki?curid=385823", "title": "ஜான் ஸ்டைத் பெம்பர்டென்", "text": "ஜான் ஸ்டைத் பெம்பர்டென்\n\nஜான் ஸ்டைத் பெம்பர்டென் (சூலை 8, 1831 - ஆக்சுடு 1888) என்பவர் அமெரிக்க மருந்தியலாளர் ஆவார். கொக்கக் கோலா என்னும் குளிர் பானத்தை முதன் முதலாகச் செய்தவர் ஆவார். பெம்பர்டென் இறப்பதற்கு முன் கொக்கக் கோலா தயாரிக்கும் உரிமையை விற்றுவிட்டார்.\n\nSection::::பிறப்பும் படிப்பும்.\nசியார்சியாவில் பிறந்த பெம்பர்டென் ரோமிலும் சியார்சியாவிலும் வளர்ந்தார். சியார்சியாவில் உள்ள ரீபாம் மருத்துவக் கல்லூரியில் சேர்ந்து படித்தார். வேதியலை அவர் விரும்பியிருந்தாலும் மருந்தியலைப் படித்துப் பட்டம் பெற்றார். மருந்துகள் தயாரிக்கும் உரிமத்தைப் பெற்றார்.\nஅமெரிக்காவில் சிவில் போர் நடந்தபோது அமெரிக்கப் படையில் சேர்ந்தார். மார்பில் அடிபட்டுக் காயமுற்றார். வலியைப் பொறுத்துக் கொள்ள முடியாமல் வலி போக்கும் மருந்துகளைச் சாப்பிடத் தொடங்கி, அதற்கு அடிமை ஆனார்.\n"}
{"id": "385841", "url": "https://ta.wikipedia.org/wiki?curid=385841", "title": "மருதி", "text": "மருதி\n\n"}
{"id": "385846", "url": "https://ta.wikipedia.org/wiki?curid=385846", "title": "மருதி (பார்ப்பினி)", "text": "மருதி (பார்ப்பினி)\n\nமருதி என்பவளைப் பற்றிய நிகழ்வு மணிமேகலை நூலில் குறிப்பிடப்பட்டுள்ளது. மருதி என்னும் பார்ப்பினி தனியே நீராடுகையில் பார்த்த ககந்தன் மகன் அவளை யாருமில்லாவள் என்று எண்ணி அவளைத் தன்னுடன் இருக்கும்படி அழைத்தான். கற்புடைய மருதி கலங்கிச் சதுக்கப் பூதம் தெய்வத்திடம் முறையிட்டாள். கணவனை மட்டும் தெய்வம் என்று தொழுபவளே திருக்குறள் கூறுவது பொல மழை பொழியச் செய்யும் கற்புடையவள். மருதி பிற தெய்வங்களையும் வணங்குபவள் ஆதலால் அவள் கோரிக்கையை ஏற்றுக் குற்றவாளியைத் தண்டிக்க முடியாது என்று கூறிவிட்டது. எனினும் மருதி கற்புடையவள் ஆதலால் குற்றவாளி தண்டிக்கப்படுவான் என்று மருதிக்கு ஆறுதல் கூறியது. அந்தத் தெய்வம் கூறியபடி அந்த நிகழ்விலிருந்து ஏழாம் நாள் அவனது தந்தையும், அப்போது சோழ நாட்டு ஆட்சிப் பொறுப்பினைக் காந்தன் என்னும் சோழ வேந்தனிடம் பெற்றிருந்தவனுமான ககந்தன் கை வாளால் வெட்டிக் கொல்லப்பட்டான். \n"}
{"id": "385848", "url": "https://ta.wikipedia.org/wiki?curid=385848", "title": "சாந்தினி சவுக்", "text": "சாந்தினி சவுக்\n\nசாந்தினி சவுக் (நிலவு ஒளி சதுக்கம்) (The Chandni Chowk) (Moonlight Square), இந்தியாவின் தலைநகரமான் தில்லிப் பெருநகரத்தின் பழைய தில்லியில் செங்கோட்டைக்கு எதிரே அமைந்த பெரிய வணிக மையமாகும். \n\nSection::::வரலாறு.\n \n\nமுகலாயப் பேரரசர் ஷாஜகான், யமுனை ஆற்றின் கரையில் பழைய தில்லியில் பேரரசின் தலைநகரை நிறுவ செங்கோட்டை மற்றும் ஜும்மா பள்ளிவாசலைக் கட்டினார். புதிய நகரத்திற்கு ஷாஜகானாபாத் எனப் பெயரிட்டார். \n\nஷாஜகான் தனது மகள் இளவரசி ஜெகன்னரா பேகத்தின் திட்டப்படி, செங்கோட்டை எதிரே உள்ள பகுதியில் \"நிலவு ஒளி சதுக்கம்\" எனப் பொருள் படி, சாந்தினி சவுக் எனும் பெரிய வணிக வளாகத்தை கிபி 1650ல் நிறுவினார். சாந்தினி சவுக் வணிக வளாகம் 1520 கெஜம் நீளம், 40 கெஜம் அகலத்துடன் 1,560 கடைகளுடன் அமைக்கப்பட்டது.\n\nஇந்திய வணிக மையங்களில் சாந்தினி சவுக் வணிக வளாகம் பழமையானதும், புகழ் பெற்றதாகும். முகலாய மன்னர்கள் சாந்தினி சவுக் வழியாக நகர் ஊர்வலம் செல்வது வழக்கமானதாகும். பிரித்தானிய இந்தியாவின் ஆட்சியாளர்கள், சாந்தினி சவுக் போன்று, தில்லி நகரச் சதுக்கம் பகுதியை 1863ல் நிறுவினர். \n\nசாந்தினி சவுக் பகுதி, மதில் சுவர்களால் சூழப்பட்ட பழைய தில்லியின் நடுவில், செங்கோட்டையின் \"லாகூரி கேட்\" பகுதியிலிருந்து துவங்கி, \"பதேபுரி மசூதி\" வரை நீள்கிறது.\n\n\n\n\n"}
{"id": "385852", "url": "https://ta.wikipedia.org/wiki?curid=385852", "title": "காந்தன்", "text": "காந்தன்\n\nகாந்தன் புகார் நகரத்தில் இருந்துகொண்டு சோழநாட்டை ஆண்ட சோழப் பெருவேந்தன். பரசுராமன் மன்னர் என்று யார் இருந்தாலும் அவர்களைக் கொன்று குவித்துக்கொண்டிருந்தான். அவனுக்குப் பயந்து காந்தன் மாறுவேடத்தில் இருந்தான். அந்தக் காலத்தில் சோழநாட்டை ஆளும் உரிமையை ககந்தனிடம் ஒப்படைத்திருந்தான். இந்தக் ககந்தன் என்பவன் காந்தனுக்கும் கணிகை ஒருத்திக்கும் பிறந்த மகன். அரசாளும் உரிமை இல்லாதவன். அதனால் இவனைப் பரசுராமன் கொல்லமாட்டான். \n\nஇந்தக் ககந்தனின் மகன் மருதி (பார்ப்பினி) என்பவளைத் தன் ஆசைக்கு இணங்கும்படி அழைத்தான். மருதி கற்புடையவள். இதனை அறிந்த ககந்தன் தன் மகனை வேட்டி வீழ்த்தினான் என்று மணிமேகலை காப்பியம் குறிப்பிடுகிறது. \n"}
{"id": "385856", "url": "https://ta.wikipedia.org/wiki?curid=385856", "title": "நாமமலை ஸ்ரீனிவாச பெருமாள் திருக்கோயில், சேலம்", "text": "நாமமலை ஸ்ரீனிவாச பெருமாள் திருக்கோயில், சேலம்\n\nஅருள்மிகுஸ்ரீனிவாச பெருமாள் திருக்கோயில் சேலம் மாவட்டம் நாமமலை என்ற குன்றின் மேல் அமைந்துள்ளது.\n\n"}
{"id": "385859", "url": "https://ta.wikipedia.org/wiki?curid=385859", "title": "ககந்தன்", "text": "ககந்தன்\n\nககந்தன் என்பவன் சோழப் பெருவேந்தன் காந்தனுக்கும் அவன் உடல் உறவு கொண்டிருந்த கணிகை ஒருத்திக்கும் பிறந்த மகன். காந்தன் பரசுராமனுக்குப் பயந்து சோழநாட்டை ஆளும் பொறுப்பினை இந்தக் ககந்தனிடம் ஒப்படைத்திருந்தான். இந்தக் கந்கதனின் மகன் மருதி (பார்ப்பினி) என்னும் கற்புடைய பெண்ணை காவிரியில் தனிமையில் நீராடியபோது யாரும் இல்லாதவள் என்று எண்ணித் தன்னோடு உறவாட அழைத்தான். ஏழு நாளுக்குப் பின்னர் இதனை அறிந்த ககந்தன் தன் மகன் காமுகனை வாளால் வெட்டிக் கொன்றான். அத்துடன் விசாகை என்பவளிடம் தகாத முறையில் நடந்துகொண்ட தன் மூத்த மகனையும் வெட்டிக் கொன்றான். \n"}
{"id": "385863", "url": "https://ta.wikipedia.org/wiki?curid=385863", "title": "அயோத்தி மாநகராட்சி", "text": "அயோத்தி மாநகராட்சி\n\nஅயோத்தி மாநகராட்சி (Ayodhya Municipal Corporation), இந்தியாவின் உத்தரப் பிரதேச மாநிலத்தின் 16 மாநகராட்சிகளில் ஒன்றாகும். இம்மாநகராட்சி பைசாபாத் மாவட்டத்தில் உள்ள அயோத்தியை தலைமையிடமாகக் கொண்டு, மே, 2017ம் ஆண்டில் புதிதாக நிறுவப்பட்டதாகும். \n\nஅயோத்தி நகராட்சி மற்றும் பைசாபாத் நகராட்சிகளை இணைத்து, அயோத்தி மாநகராட்சி, மே 2017 அன்று உத்தரப் பிரதேச அரசு நிறுவியது. 2011-ஆம் ஆண்டு மக்கட்தொகை கணக்கெடுப்பின் படி, 2,21,118 மக்கள்தொகை கொண்ட அயோத்தி மாநகராட்சி, 60 மாநகராட்சி மாமன்ற உறுப்பினர்களைக் கொண்டது.\n\nமேலும் மதுரா-பிருந்தாவனம் மாநகராட்சியும் புதிதாக நிறுவப்பட்டுள்ளது. இப்புதிய இரண்டு மாநகராட்சிகளுடன், உத்தரப் பிரதேசம் 16 மாநகராட்சிகளைக் கொண்டுள்ளது. \nSection::::மாநகராட்சி தேர்தல், 2017.\nஉத்தரப் பிரதேச உள்ளாட்சி அமைப்புகளுக்கு 2017, நவம்பர் மாதத்தில், 22, 26 மற்றும் 29 நாட்களில் தேர்தல் நடைபெறவுள்ளது. அவ்வமயம் மே, 2017ல் புதிதாக நிறுவப்பட்ட அயோத்தி மாநகராட்சி மற்றும் மதுரா-பிருந்தாவனம் மாநகராட்சிகள், முதல் முறையாக தனது மேயர் மற்றும் மாமன்ற உறுப்பினர்களைத் தேர்ந்தெடுக்க உள்ளது. \n\nஅயோத்தி மாநகராட்சி மேயராக பாரதிய ஜனதா கட்சியின் மேயர் வேட்பாளர் ரிஷிகேஷ் உபாத்தியா வெற்றி பெற்றார். \n\n\n"}
{"id": "385876", "url": "https://ta.wikipedia.org/wiki?curid=385876", "title": "விசாகை", "text": "விசாகை\n\nவிசாகை என்பவள் மணிமேகலை நூலின் வரலாற்றுப் போக்கில் கூறப்படும் கிளைக்கதை ஒன்றில் வரும் பெண். மணிமேகலை காயசண்டிகை உருவில் இருந்தபோது அவளை அடைய நள்ளிரவில் உலக அறவி மன்றத்தில் இருந்த சம்பாபதி கோயிலுக்கு வந்த உதயகுமரனைக் காஞ்சனன் என்னும் விஞ்சையன் தன் காதலி காயசண்டிகையை அடைய வருகிறான், என்று எண்ணி வாளால் வெட்டிக் கொன்றான். \n\nஇந்தச் செய்தியை நாடாளும் சோழ மன்னனுக்குப் பக்குவமாகத் தெரிவிக்கும் புத்த முனிவர்கள் விசாகை வரலாற்றைக் கூறுகின்றனர். \n\nதருமதத்தன் என்பனின் மாமன் மகள் விசாகை. இவள் சிறந்த அழகி. ஊர்மக்கள் இருவரையும் கள்ளக்காதல் உறவு கொண்டிருப்பதாக இணைத்துப் பேசினர். இதனை இருவரின் பெற்றோரும் விரும்பவில்லை. இதனால் மனம் நொந்த விசாகை புகார் நகரத் தெய்வம் கந்திற்பாவையிடம் முறையிட்டாள். அந்தத் தெய்வம் விசாகை கற்புடையவள் என்று கூறியது. \nஅப்போதும் அவளது பெற்றோர் ஏற்கவில்லை. எனவே விசாகை இந்தப் பிறவியில் திருமணம் செய்துகொள்ளமாட்டேன் என்றும், அடுத்த பிறவியில் அவனை மணந்துகொள்வேன் என்றும் சூள் உரைத்துவிட்டுக் கன்னிமாடத்தில் வாழ்ந்துவந்தாள். \n\nதருமதத்தனும் இவ்வாறே சொல்லிவிட்டுப் புகார் நகரத்தை விட்டு மதுரைக்குப் போய்விட்டான். மதுரையில் பெரும்பொருள் ஈட்டி வாழ்ந்த அவன் தன் 64 ஆம் அகவையில் புகார் திரும்பினான். \n\nவிசாகை தருமதத்தனை கண்டான். வாழ்நாளில் முதன்முதலாகப் பார்த்துக்கொள்ளும் இருவரும் அவர்ளின் முதுமை தோற்றம் பற்றி அளவளாவிக்கொண்டனர். பின்னர் இருவரும் இணைந்து தருமதத்தனின் செல்வத்தைக் கொண்டு அறம் செய்தனர். \n\nஇவ்வாறு வாழ்ந்துவரும் நாளில் ஒருநாள் விசாகை கடைத்தெருவில் தனியே சென்றுகொண்டிருந்தாள். அப்போது நாட்டை ஆண்ட ககந்தனின் மூத்த மகன் திருமணம் ஆகாத விசாகைக்கு இதுதான் திருமண மாலை என்று சொல்லிக்கொண்டு தன் காம வெறியில் அவளுக்கு மாலை சூட்ட மாலையுடன் கையை உயர்த்தினான். உயர்த்திய அவன் கைகள் உயர்த்திய நிலையிலேயே நின்றுவிட்டது. \n\nமகனின் காமுகச் செயலை அறிந்த ககந்தன் அவனை வாளால் வெட்டிக் கொன்றான். \n"}
{"id": "385879", "url": "https://ta.wikipedia.org/wiki?curid=385879", "title": "டிக்போய்", "text": "டிக்போய்\n\nடிக்போய் என்பது அஸ்ஸாம் மாநிலத்தில் வடகிழக்கு பகுதியில் உள்ள ஒரு நகரமாகும். இங்குதான் ஆசியாவின் முதல் எண்ணெய் கிணறு தோண்டப்பட்டது. 1901 ஆம் ஆண்டு முதல் எண்ணெய் சுத்திகரிப்பு நிலையம் இங்குதான் நிறுவப்பட்டது."}
{"id": "385889", "url": "https://ta.wikipedia.org/wiki?curid=385889", "title": "ஐ ஆர் - 64 (நெல்)", "text": "ஐ ஆர் - 64 (நெல்)\n\nஐ ஆர் - 64 (\"IR 64\") எனப்படும் இந்த நெல் வகை, ஐ ஆர் 5657 - 33 - 2 - 1, மற்றும் ஐ ஆர் 2061 - 465 - 1 - 5 - 3 (\"IR 5657-33-2-1 / IR 2061-465-1-5-3\") போன்ற நெல் இரகங்களை இணைத்து உருவாக்கப்பட்ட புதிய நெல் இரகமாகும். தமிழ்நாட்டில் பெரும்பான்மையாக பயிரிடப்படும் இந்நெல் வகை, ஒரு எக்டேருக்கு சுமார் 6146 கிலோ தானியமணிகள் தரக்கூடியது.\n\nSection::::வெளியீடு.\nஐ ஆர் - 64 எனப்படும் இந்த நெல் வர்க்கத்தை, 1991 ஆம் ஆண்டு, ஆகத்து 16 இல் இந்திய வேளாண்த் துறையால் அறிவிக்கப்பட்டது.\n\n"}
{"id": "385892", "url": "https://ta.wikipedia.org/wiki?curid=385892", "title": "நடுக்கள வீரர் (காற்பந்துச் சங்கம்)", "text": "நடுக்கள வீரர் (காற்பந்துச் சங்கம்)\n\nநடுக்கள வீரர் என்பவர் காற்பந்துச் சங்கம் விளையாட்டில் ஒரு நிலையாகும். பொதுவான பெயர் காரணம், இந்த நிலையில் இருந்து விளையாடும் வீரர் தடுப்பாட்ட வீரருக்கும் முன்கள வீரருக்கும் நடுவில் நின்று களத்தில் விளையாடுவதால் நடுக்கள வீரர் என்ற பெயர் கிடைத்தது. எத்தனை நடுக்கள வீரர்கள் ஒரு அணியில் வேண்டும் என்பதை அந்த அணியை உருவாக்கும் போது முடிவுசெய்யப்படும். அதுமட்டும்மில்லாமல் நடுக்கள வீரர் களத்தில் எந்த நிலையில் இருந்து விளையாடுவது என்பதையும் தீர்மானிப்பர். நடுக்கள வீரர் பின்வரும் நிலைகளில் ஏதாவது ஒரு நிலையில் நின்று விளையாடுவார். மைய நடுக்கள வீரர், அகல நடுக்கள வீரர், தடுப்பாட்ட நடுக்கள வீரர், தாக்கும் நடுக்கள வீரர் ஆகிய நான்கு நிலைகள் உள்ளது.\n"}
{"id": "385893", "url": "https://ta.wikipedia.org/wiki?curid=385893", "title": "முன்கள வீரர் (காற்பந்துச் சங்கம்)", "text": "முன்கள வீரர் (காற்பந்துச் சங்கம்)\n\nமுன்கள வீரர் என்பவர் காற்பந்துச் சங்கத்தின் ஒரு விளையாடும் நிலை. இவர்கள் எதிரணியில் கோல் எல்லைக்கு அருகில் நின்று விளையாடுவதால் இந்தப் பெயர் காரணமாக அமைந்தது. இந்த நிலையில் விளையாடும் வீரர்களுக்குத் தான் தனது அணிக்கு கோல் அடிப்பதற்கான பொறுப்பும் மற்றும் வாய்ப்பும் அதிகளவில் உள்ளது. முன்கள வீரர்களுக்கு தாக்குதல் ஆட்டம் மட்டுமே தலையாய கடமையாக உள்ளது. இவர்களால் தடுப்பாட்டம் ஆட இயலாது. \n"}
{"id": "385896", "url": "https://ta.wikipedia.org/wiki?curid=385896", "title": "1982 பொதுநலவாய விளையாட்டுக்கள்", "text": "1982 பொதுநலவாய விளையாட்டுக்கள்\n\nஆஸ்திரேலியாவின், குயின்ஸ்லாந்து மாகாணத்தின், பிரிஸ்பேன் நகரில் செப்டம்பர் 30 தொடக்கம் அக்டோபர் 9 வரை இரண்டாம்  குயின் எலிசபத் அரங்கத்தில் பிரம்மாண்டமாக நடைபெற்றது. \nதொடக்க விழா எடின்பர்க் நகர பிரபு தொடங்கிவைக்கப்பட்டு இங்கிலாந்து ராணியின் முன்னிலையில் நிறைவு விழா நடந்தது.\n\nSection::::பங்கேற்பாளர்கள்.\nகாமன்வெல்த் அமைப்பின் 46 உறுப்பு நாடுகளும் அதன் ஆட்சி பகுதியில் இருந்தும் சுமார் 1582 தடகள வீரர்கள் பங்கேற்றனர் . \n\nSection::::விளையாட்டுக்கள்.\nதடகளம், வில்வித்தை, இறகுப்பந்து, குத்துச்சண்டை, மிதிவண்டி, துப்பாக்கி சுடுதல், நீச்சல், பளு தூக்குதல் மற்றும் மல்யுத்தம் போன்ற பிரிவுகளின் கீழ் போட்டிகள் நடைபெற்றன.\n"}
{"id": "385900", "url": "https://ta.wikipedia.org/wiki?curid=385900", "title": "தருமதத்தன்", "text": "தருமதத்தன்\n\nதருமதத்தன் புகார் நகரத்தில் வாழ்ந்த வணிகன் ஒருவனின் மகன். இவனது மாமன் மகள் விசாகை. விசாகையின் கற்பினையும், இந்தக் கற்பரசியைக் கெடுக்க முயன்ற மகன் கையை நாடாளும் தந்தை வெட்டி வீழ்த்தி அறநெறி காத்தது பற்றியும் மணிமேகலை நூல் குறிப்பிடுகிறது.\n\nதருமதத்ததன் தன் மாமன் மகள் விசாகையுடன் தகாத உறவு கொண்டிருந்ததாக ஊர்மக்கள் தவறாறாகப் பேசிக்கொண்டனர். தருமதத்தனின் பெற்றோரும் அவ்வாறே எண்ணி மகனைக் கண்டித்தனர். அதனால் மனம் உடைந்த தருமதத்தன், விசாகையை மனமாற விரும்பினாலும், புகார் நகரத்தையே விட்டுவிட்டு மதுரைக்குப் போய்விட்டான். தருமதத்தன் மதுரையில் பெரும்பொருள் ஈட்டினான். வணிகருள் சிறந்தவருக்கு வழங்கப்படும் எட்டி என்னும் விருதினையும் பெற்றான். தன் 64 ஆம் அகவையில் தன் சொந்த ஊர் புகார் திரும்பிய அவன் தன் மாமன் மகள் மூப்பினைக் கண்டு பேசுகிறான். பின்னர் தானும் தன் மாமன் மகள் விசாகையும் சேர்ந்து தான் ஈட்டிக் கொண்டுவந்த பொருளைக் கொண்டு அறம் செய்கிறான்.\n"}
{"id": "385909", "url": "https://ta.wikipedia.org/wiki?curid=385909", "title": "கீஸ்டோன் (கட்டடக்கலை)", "text": "கீஸ்டோன் (கட்டடக்கலை)\n\nகமான் உச்சிக்கல் அல்லது வளைவு முட்டுக்கல் (ஆங்கிலத்தில் keystone (இது கேப்ஸ்டோன் capstone என்றும் அழைக்கப்படுவதுண்டு) என்பது கட்டிடங்களில் உள்ள வளைவுகளின் உச்சியில் உள்ள ஆப்பு வடிவ கல் ஆகும். இந்த முட்டுக்கல்தான் அந்த வளைவின் அழுத்தத்தையும், அதற்கு மேல் உள்ள கட்டிடத்தின் எடையையும் தாங்குகிறது. இந்தக் கல்லை அழகாகத் தோற்றமளிப்பதற்காக பெரிய அளவில் வடிவமைத்தனர். அவற்றில் சிறு சிற்ப வேலைகளைச் செய்வதும் வழக்கமாக இருந்தது. அந்த வளைவின் அழகே இதை மையப்படுத்தித்தான் இருக்கும். இந்த முட்டுக்கல்லானது பெரும்பாலும் கதவுகள், சாளரங்கள் அமைந்துள்ள பகுதியின் உள்ள வளைவின் மையத்தில் அலங்கார வேலைப்பாடுகளுடன் வைக்கப்பட்டிருக்கும். \n\nவளைவுகளுக்குக் கமான் முட்டுக்கல் மிகவும் தேவையென்றாலும் அவற்றில் அதுதான் அதிக அழுத்தத்தைத் தாங்குகிறது. ஏனென்றால் அதுதானே அந்த வளைவின் உச்சியில் இருக்கிறது. பழைய முட்டுக்கற்கள் சில சமயம் உதிர்வதுண்டு இக்கல் உதிர்ந்தால் சீட்டுக்கட்டு மாளிகையைப் போல வளைவின் பிற கற்களும் அதிர்வினால் விழுந்துவிடும். இதை முட்டாள் வளைவு என அழைப்பர்.\n\nஅழகியலுக்கான ஒரு முதன்மைக் கருவியாக இக்கல்லை வளைவில் உள்ள மற்ற ஆப்புவடிவ கற்களைவிட பிரம்மாண்டமாக அமைப்பர். இக்கல்லில் சிற்ப உருவங்களும் அலங்கரிக்கப்பட்டுகிறது.\nSection::::வரலாறு.\nகிரேக்கக் கட்டிடங்களில் சில வளைவுகளில் இதை வடிவமைத்ததுள்ளனர் என்றாலும், பண்டைய உரோமானியர்களே கமான் உச்சிக்கற்களை வளைவுகளில் முதலில் பொருத்தத் தொடங்கினார்கள். \n\nகட்டிடங்கள் மட்டுமல்ல பாலங்களும் உறுதியாக இருப்பதற்காக வளைவான வடிவத்தில் எழுப்பப்பட்டன. தங்களால் வடிவமைக்கப்பட்ட பாலங்களில் உரோமானியர்கள் கமான் முட்டுக்கற்களைப் பொருத்தினர். இரண்டாயிரம் வருடங்களுக்கு முன்பாக எழுப்பப்பட்ட இதுபோன்ற பாலங்கள் இன்றளவும் காணக்கிடைக்கின்றன.\n\nஇந்தியக் கட்டிடக்கலையில் சற்று தாமதமாக இதுபோன்ற வளைவான கட்டுமானங்கள் அறிமுகமாயின. பதினெட்டாம் நூற்றாண்டில் ராஜபுதன அரசர்களும், மராத்திய மன்னர்களும் இவற்றை அழகுபடுத்தினர். முதலில் கோட்டைக் கதவுகள் மற்றும் சாளரங்களுக்குதான் அவற்றைப் பயன்படுத்தினர். பின்னர் கோயில்கள் போன்ற பிரம்மாண்டமான கட்டிடங்களுக்கும் இது அறிமுகப்படுத்தப்பட்டது.\n"}
{"id": "385913", "url": "https://ta.wikipedia.org/wiki?curid=385913", "title": "தசரத மௌரியர்", "text": "தசரத மௌரியர்\n\nதசரத மௌரியர் (Dasharatha), (ஆட்சிக் காலம்:கிமு 232–224) அசோகருக்குப் பின் வந்த மௌரியப் பேரரசின் நான்காவது பேரரசர் ஆவார். இவரது ஆட்சிக் காலம் கிமு 232 முதல் 224 முடியவாகும். இவர் அசோகரின் பேரன் ஆவார். கிமு 224ல் மறைந்த தசரதனுக்குப் பின்னர் அவரது பங்காளி சம்பிரதி பட்டத்திற்கு வந்தார்.\n\nஅசோகரின் மறைவிற்குப் பின்னர் மௌரியப் பேரரசை, தசரதன் மற்றும் குணாளன் பிரித்துக் கொண்டனர். வேறு வரலாற்று குறிப்புகள் தசரதனும் சம்பிரதியும் மௌரியப் பேரரசை பிரித்துக் கொண்டனர் எனக் கூறுகிறது. பேரரசர் தசரதன், பாடலிபுத்திரத்தை தலைநகராகக் கொண்டு வடக்கு மற்றும் கிழக்கு மௌரியப் பேரரசையும், சம்பிரதி உஜ்ஜைன் நகரத்தை தலைமையிடமாகக் கொண்டு மேற்கு மற்றும் தெற்கு மௌரியப் பேரரசை ஆண்டனர். \nவாயு புராணம் மற்றும் பிரம்மாண்ட புராணங்களில் \"பந்துபாலிதா\", \"இந்திரபாலிதா\" மற்றும் \"தசோனா\" போன்ற மௌரியப் பேரரசர்களின் பெயர்களைக் குறிப்பிடுகிறது. புராணங்களில் கூறப்படுபவர்கள், தசரத மௌரியன் ஆண்ட மௌரியப் பேரரசின் மாகாணங்களின் ஆளுநர்களாக இருக்கலாம் எனக் கருதுகிறார்கள்.\n\nஅசோகரின் மறைவிற்குப் பின்பு நீண்டகாலமாக மௌரியப் பேரரசில் அரசியல் நிலைத்தன்மை இல்லாது போயிற்று. தசரத மௌரியரின் சித்தாப்பாக்களில் ஒருவரான \"ஜலௌகா\" என்பவர், வடமேற்கு மௌரியப் பேரரசின் காஷ்மீர நாட்டை தன்னாட்சியுடன் ஆண்டார்.\n\nSection::::வீழ்ச்சி.\nமௌரியப் பேரரசின் தென் பகுதிகளை, சாதவாகனர்கள் கைப்பற்றினர். கிழக்குப் பகுதிகளை, கலிங்கத்தின் மகாமேகவாகன் வம்சத்தினர் கைப்பற்றி ஆண்டனர்.\n\nமகதப் பேரரசின் தலைநகரப் பகுதிகளைத் தவிர, பேரரசின் தொலைதூரங்களில் உள்ள மௌரியப் பகுதிகளை தசரத மௌரியனால் தக்க வைத்துக் கொள்ள முடியவில்லை.\n\nSection::::சமயம்.\nபௌத்த சமயத்தை பின்பற்றிய தசரத மௌரியர், தற்கால பிகார் மாநிலத்தின் ஜகானாபாத் மாவட்டத்தில், \"முக்தம்பூர்\" மலைப்பகுதியில் அமைந்துள்ள பராபர் குகைகளை ஆசிவக முனிவர்களுக்காக அர்பணித்தார்.\n\nSection::::வாரிசுகள்.\nஇந்து புராணங்களின் படி, தசரதனுக்குப் பின்னர் சம்பிரதி என்பவரும், பௌத்தம் மற்றும் சமண சாத்திரங்களின் படி, குணாளன் என்பவரும் மௌரியப் பேரரசராக பட்டத்திற்கு வந்தனர் எனக் கூறுகிறது. \n\n\nSection::::வெளி இணைப்புகள்.\n \n"}
{"id": "385918", "url": "https://ta.wikipedia.org/wiki?curid=385918", "title": "சத்தியசீலன் (திரைப்படம்)", "text": "சத்தியசீலன் (திரைப்படம்)\n\nசத்தியசீலன் (அல்லது தந்தை சொல் மறவாத் தனயன்) 1936 ஆம் ஆண்டு வெளிவந்த தமிழ்த் திரைப்படமாகும். இத்திரைப்படத்தில் எம். கே. தியாகராஜ பாகவதர் கதைத்தலைவராகவும் தேவசேனா கதைத்தலைவியாகவும் நடித்துள்ளனர். இந்தப்படம் எதிர்பார்த்த வெற்றியடையவில்லை.\n\n"}
{"id": "385920", "url": "https://ta.wikipedia.org/wiki?curid=385920", "title": "உதயணன், மகத நாடு", "text": "உதயணன், மகத நாடு\n\nஉதயணன் (King Udayin) பரத கண்டத்தின் மகத நாட்டை ஆண்ட ஹரியங்கா வம்சத்தின் மூன்றாவது பேரரசர் ஆவார். இவர் மகத நாட்டை கிமு 460 முதல் கிமு 440 வரை ஆண்டார். உதயணன், அஜாதசத்ருவின் மகனும், பிம்பிசாரனின் பேரனும் ஆவார்.\n\nSection::::பாடலிபுத்திரம் நகரத்தை நிறுவதல்.\nஉதயணன் சோன் ஆறு மற்றும் கங்கை ஆறு கூடுமிடத்தில் பாடலிபுத்திரம் எனும் புதிய நகரத்தை நிறுவி, தனது தலைநகரத்தை ராஜகிரகத்திலிருந்து பாடலிபுத்திரத்திற்கு மாற்றினார்.\nSection::::வாரிசு.\nஉதயணனுக்குப் பின் அவரது மகன் அனுருத்தன் மகத நாட்டை ஆண்டார்.\n"}
{"id": "385935", "url": "https://ta.wikipedia.org/wiki?curid=385935", "title": "சுவிக்கர் வினைப்பொருள்", "text": "சுவிக்கர் வினைப்பொருள்\n\nசுவிக்கர் வினைப்பொருள் (\"Zwikker reagent\") எளிய உடனடி சோதனையில் பார்பிட்யுரேட்டுகளை ஊகித்து அடையாளம் காண்பதற்குப் பயன்படுத்தப்படுகிறது. இரண்டு கரைசல்களைக் கலந்து இவ்வினைப்பொருள் தயாரிக்கப்படுகிறது. முதல் வகை கரைசல் 100 மி.லி. வாலை வடிநீரில் 0.5 கிராம் தாமிர சல்பேட்டை கரைத்துத் தயாரிக்கப்படுகிறது. இரண்டாம் வகை கரைசல் 5% பிரிடீனில் (கன அளவு/கன அளவு) குளோரோஃபார்ம் கரைத்துத் தயாரிக்கப்படுகிறது . சோதனையிடப்பட வேண்டிய பொருள் மாதிரியுடன் இவ்விருவகை கரைசல்களின் ஒவ்வொரு துளியை சேர்க்கவேண்டும். பொருளின் வண்ணத்தில் ஏற்படும் மாற்றத்தை கவனமாக உற்று நோக்க வேண்டும்.\n\nபீனோபார்பிட்டால், பெண்டோபார்பிட்டால், செக்கோபார்பிட்டால் ஆகியன மாதிரிப் பொருளில் இருந்தால் அது இளம் ஊதா நிறத்திற்கு மாறும்.\nதேநீர் மற்றும் புகையிலையை இவ்வினைப்பொருள் பசுமை கலந்த மஞ்சள் நிறத்திற்கு மாற்றிவிடும் \nகலவைகளைப் பிரிக்கப் பயன்படுத்தப்படும் மெல்லடுக்கு வண்ணப்படிவுப் பிரிகை கறையாக சுவிக்கர் வினைப்பொருள் பயன்படுத்தப்படுகிறது. இருப்பினும், தனித்துவமான குறிப்பிடத்தகமை இல்லாமையாலும், தவறான நேர்மறை முடிவுகளைக் கொடுப்பதற்கு வாய்ப்பிருப்பதாலும் இச்சோதனை முறை மருந்துகளை ஊகித்து சோதிக்கப் பரவலாகப் பயன்படுத்தப்படுவதில்லை .\n\nடச்சு நாட்டைச் சேர்ந்த கார்னெலிசு சுவிக்கர் இச்சோதனையைக் கண்டறிந்த காரணத்தால் இவ்வினைப்பொருள் சுவிக்கர் வினைப்பொருள் என்ற பெயரைப் பெற்றது .\n"}
{"id": "385942", "url": "https://ta.wikipedia.org/wiki?curid=385942", "title": "நிறைவுறா ஒருமம்", "text": "நிறைவுறா ஒருமம்\n\nநிறைவுறா ஒருமங்கள் \"(Unsaturated monomers)\" என்பவை கார்பன்-கார்பன் இரட்டைப் பிணைப்பைக் கொண்டுள்ள கரிம வேதியியல் சேர்மங்களைக் குறிக்கும். பொதுவாக ஒரு வேதிச் சேர்ம வகையுடன் நிறைவுறா என்ற சொல் பயன்படுத்தப்பட்டாலே அச்சேர்மத்தில் ஒன்று அல்லது அதற்கு மேற்பட்ட இரட்டை அல்லது முப்பிணைப்புகள் இருக்கும் என்பது அறியக்கூடிய ஓர் உண்மையாகும். இந்நிறைவுறா சேர்மத்துடன் கூடுதலாக ஐதரசன் மூலக்கூறைச் சேர்த்தால் அச்சேர்மம் நிறைவுற்ற சேர்மமாகிவிடும்.\nஅக்ரைலிக் அமிலம், அக்ரைலோலைல் குளோரைடு, மெத்தில் மெத்தக்ரைலேட்டு உள்ளிட்ட சேர்மங்கள் நிறைவுறா ஒருமங்களுக்கு எடுத்துக் காட்டுகளாகும். நிறைவுறா ஒருமங்கள் இன ஒற்றுமையுடன் ஒன்றாக ஒருங்கிணைவதால் உருவாகும் சேர்மங்கள், செயற்கை இழைகளின் எதிர்வுருவமை வளையபுரோப்பேனாக்கல் செயல்முறையில் முக்கியப்பங்கு வகிக்கின்றன என்று ஆய்வுகள் பரிந்துரைக்கின்றன \n"}
{"id": "385966", "url": "https://ta.wikipedia.org/wiki?curid=385966", "title": "கௌந்தேயன்", "text": "கௌந்தேயன்\n\nகௌந்தேயன் அல்லது அஜாத கௌந்தேயன் (Kauṇḍinya Ājñātakauṇḍinya), கௌதம புத்தரின் முதல் நான்கு ஐந்து சீடர்களில் ஒருவர். பௌத்த சமயத்தில் அருக நிலையை அடைந்தவர்களில் முதலாமவர். இவர் இந்தியாவின் தற்கால உத்தரப் பிரதேசம் மற்றும் பிகார் பகுதிகளில் கிமு 6ம் நூற்றாண்டில் வாழ்ந்தவர். \n\nSection::::வாழ்க்கை.\nஇளமையில் வேதங்களை கற்ற அந்தணரான கௌந்தேய ரிஷி , கபிலவஸ்துவின் சாக்கியகுல மன்னர் சுத்தோதனர் அரசவையில் பணியாற்றியவர். கௌதம புத்தர் பிறந்தவுடன், சோதிட சாத்திர நூல்களை ஆய்ந்து, புத்தர் எதிர்காலத்தில் மிகப்பெரிய துறவியாக மக்கள் மத்தியில் விளங்குவார் எனக் கணித்து கூறியவர். \n\nகௌதம புத்தர் தமது 29வது அகவையில் இல்லறத்தைத் துறந்து துறவு மேற்கொண்டு ஞானத்தைத் தேடி ஆறு ஆண்டுகள் தவம் மேற்கொண்ட போது, கௌதமருடன் தங்கியிருந்த நால்வரில் கௌந்தேயனும் ஒருவர்.\nஒரு கால கட்டத்தில் புத்தரின் தவத்தில் ஐயம் கொண்ட நால்வர், அவரிடமிருந்து விலகி வாராணசிக்கு சென்றனர். புத்தர் கயாவில் ஞானம் அடைந்தவுடன், தன்னுடன் முன்னர் தங்கியிருந்த நால்வரை வாராணாசியில் கண்டு, தான் ஞானம் அடைந்ததை உபதேசித்தார். \n\nபுத்தரின் தத்துவங்களை ஏற்ற முதல் சீடரான கௌந்தேயன், தனது உறவினர் புன்னாவுடன் சேர்ந்து புத்த தருமத்தை வட இந்தியா முழுவதும் பரப்பினார்.\n\nSection::::துறவறம் மற்றும் அருகத நிலை அடைதல்.\nபெரும் முனிவர்களான ஆலார காலமர் மற்றும் உத்தாலக ராமபத்திரர் ஆகியோர்களின் உபதேசதத்தின்படி, சித்தாத்தர் தன்னுடன் வந்த கௌந்தேயன் உள்ளிட்ட நால்வருடன் உருவேலா எனுமிடத்தில் உணவும், நீருமின்றி ஆறு ஆண்டுகள் மெய்வருத்தத் தவமிருந்தனர். \nமெய் வருத்த தவம் இயற்றுவதால் ஞானம் கிடைக்காது என அறிந்த சித்தாத்தர், தவ வாழ்வை துறந்து, நீர் அருந்தி, உணவு உண்டார். சித்தாத்தரின் செயலைக் கண்ட கௌந்தேயன் உள்ளிட்ட நால்வர், சித்தாத்தரிடமிருந்து விலகி, வாரணாசி அருகே உள்ள சாரநாத் சென்று அங்கே கடும் தவம் மேற்கொண்டனர். \n\nசித்தாத்தர் கயையில் ஞானம் பெற்றவுடன், தான் பெற்ற பெரும் அறிவை, முன்னர் தன்னருகில் இருந்து தவம் நோற்ற கௌந்தேயன் உள்ளிட்ட ஐவருக்கு சாரநாத்தில் நான்கு பெரும் உண்மைகளை உபதேசித்தார். கௌந்தேயன் இந்த பெரும் உண்மைகளின் படி நடந்து அருகதர் நிலைக்கு உயர்ந்தார். \n"}
{"id": "385968", "url": "https://ta.wikipedia.org/wiki?curid=385968", "title": "அலிபாபா", "text": "அலிபாபா\n\nஅலிபாபா : அரேபிய நாட்டுப்புற கதைகளில் ஒன்றான 'அலிபாபாவும் 40 திருடர்களும்' வரும், ஒரு கதாபாத்திரம் ஆவார். இந்த கதை ஆயிரத்தொரு இரவுகள் என்னும் பதிப்புகளில் மிக பிரபலமான ஒன்றாகும். இந்த கதை பல முறை பல ஊடகங்கள் மூலமாக, குறிப்பாக குழந்தைகள் கதையாக சொல்லப்பட்டு வந்தது. திறந்திடு சீசே என்னும் பிரபலமான் தொடர், இந்த கதையில் வரும் திருடர்களின் குகையை திறக்கும் ரகசிய குகையாகும்.\n\nSection::::வரலாறு.\nஆண்டனி காலண்ட் என்பவர், 'அலிபாபா மற்றும் 40 திருடர்கள்' என்னும் கதையை, ஆயிரத்தொரு இரவுகள் என்னும் பதிப்பில், 18ம் நூற்றாண்டில் இணைத்தார். பிரஞ்சு நாட்டை சேர்ந்த இவர், மத்திய கிழக்கு நாடுகளிலுள்ள கலைகளில் தேர்ச்சிப் பெற்றவர். அங்கு செவிவழி கதை சொல்பவரான அலெப்போவிடம் கேட்டறிந்ததாக கூறப்படுகிறது.\n\nSection::::கதையில் அலிபாபாவின் பயணம்.\nஅலிபாபா ஒரு ஏழை விறகுவெட்டி. அவனுக்கு ஒரு அண்ணன் இருந்தான், பெயர் காஸிம். ஓரு நாள், அலிபாபா விறகுகளை வெட்டியப்பின் வீடு திரும்பும் போது, 40 கொள்ளையர்களின் ரகசிய குகை தெரிய வந்தது. அந்த குகையை திறக்கும் ரகசிய தொடரையும் அறிந்து கொண்டான். யாருமில்லாத தருணத்தில், அந்த குகைக்குள் சென்று, கொள்ளையடித்து பதுக்கப்பட்ட பொற்காசுகள் மற்றும் பொருள்களை எடுத்து தன் கழுதையில் கட்டிக்கொண்டு வீடு திரும்பினான்.\n\nஇந்த விஷயம் அவன் அண்ணன், காஸிமுக்கு தெரிய வந்தது. அவன் பேராசைக்காரன். தம்பியிடம் அந்த குகையிருக்கும் இடத்தையும், அந்த ரகசிய தொடரையும் பெற்றுக்கொண்டு குகைக்குள் இருக்கும் பொருட்களை எடுக்கச் சென்ற போது, திருடர்களிடம் மாட்டிக்கொண்டான். உயிரும் மாண்டான். வீடு திரும்பாத அண்ணனைத் தேடி, அலிபாபா அந்த குகைக்கு சென்று, உயிர் மாண்ட தன் அண்ணனின் உடலை எடுத்துக் கொண்டு வீடு திரும்பினான்.\n\nஇதை அறிந்த கொள்ளையரகளின் தலைவன், அலிபாபவை கொன்றுவிட முற்பட்டான். தன் வேலைக்காரி, மார்கியானாவின் உதவியால் அந்த கொள்ளையர்களின் சதியை முறியடித்தான். பின்னர், தன் மகனை மார்கியானாவுக்கு திருமணமும் செய்து வைத்தான்.\n\n"}
{"id": "385971", "url": "https://ta.wikipedia.org/wiki?curid=385971", "title": "அசாஜி", "text": "அசாஜி\n\nஅசாஜி அல்லது அஸ்வஜித் (Assaji), கயையில் கௌதம புத்தருடன் தவமிருந்த ஐந்து முனிவர்களில் ஒருவர். கௌந்தேயன் போன்று இவரும் பின்னாட்களில் புத்தரின் சீடராகி அருகத நிலைக்கு உயர்ந்தவர். \n\nபுத்தரின் முதன்மைச் சீடர்களாக விளங்கிய சாரிபுத்திரர் மற்றும் மௌத்கல்யாயனர் ஆகியவர்களை, புத்தரின் சீடர்களாக மாற்றியதில் அசாஜிக்கு பெரும் பங்கு உண்டு. கிமு 6ம் நூற்றாண்டில் தற்கால இந்தியாவின் உத்தரப் பிரதேசம் மற்றும் பிகார் மாநிலங்களில் வாழ்ந்த பௌத்த பிக்கு ஆவ\n\nSection::::பின்னணி.\nகபிலவஸ்துவில் அந்தணர் குலத்தில் பிறந்த அசாஜியின் தந்தை, கபிலவஸ்துவின் சாக்கிய குல மன்னர் சுத்தோதனரின் அரண்மனையில் பணியாற்றியவர். புத்தரின் பிறந்தவுடன், அவரது வருங்காலத்தை கணித்த எட்டு அறிஞர்களில் கௌந்தேயன் மற்றும் அசாஜியின் தந்தையும் ஒருவராவர்.\nகௌதம புத்தர் அரண்மனையை விட்டு, துறவறம் மேற்கொண்டு கயையில் கடும் தவம் நோற்ற போது, புத்தருடன் தவத்தில் இருந்த நால்வரில் அசாஜி, பாட்டியா, மகாநாமா மற்றும் கௌந்தேயனும் அடங்குவர். \n\nஒரு முறை புத்தர் உடலை வருத்தி நீர் அருந்தாமல், உண்ணாநோன்பிருந்து கடும் தவம் நோற்பதை விட்டு விட்டு, நீர் குடித்து, உணவு உண்ணத் தொடாங்கினார். கடும் தவத்தை கைவிட்டு, சித்தாத்தரின் இந்த நடத்தையைக் கண்ட அசாஜி மற்றும் கௌந்தேயன் உள்ளிட்ட நான்கு அந்தண ரிஷிகள், அவரை அவமதித்தி, அவரை விட்டு அகன்று சாரநாத்திற்குச் சென்று கடும் தவத்தை தொடங்கினர்.\n\nபின்பு புத்தர் ஞானம் அடைந்தவுடன், வீடு பேறு அடைவதற்கு கடும் தவ, விரதங்களை கடைப்பிடிப்பதை விட எளிய வழியை கண்டறிந்தார். அதுவே நடு வழி ஆகும். நடு வழி நெறி மூலம் அனைவரிடத்தில் அன்பு, கருணை செலுத்துவதன் மூலம் கருமத் தளைகளிலிருந்து விடுதலை பெறலாம் உபதேசித்தார். \n\nSection::::அருகத நிலை அடைதல்.\nகயையில் ஞானம் அடைந்த புத்தர், தமது நடு வழி மார்க்கம் குறித்து, தம்முடன் கயையில் தவமியற்றிய நான்கு முனிவர்களுக்கு முதலில் உபதேசிக்க நினைத்தார். எனவே சாரநாத்தில் தங்கி தவமிருக்கும் அசாஜி, கௌந்தேயன் உள்ளிட்ட ஐவரையும் கண்டு, தனது நடு வழி தத்துவங்களை போதித்தார். பின்னர் அசாஜி அருகத நிலை அடைந்தார்.\n"}
{"id": "385972", "url": "https://ta.wikipedia.org/wiki?curid=385972", "title": "அலிபாபா (பக்கவழி நெறிப்படுத்துதல்)", "text": "அலிபாபா (பக்கவழி நெறிப்படுத்துதல்)\n\n\n"}
{"id": "385976", "url": "https://ta.wikipedia.org/wiki?curid=385976", "title": "ஆலார காலமர்", "text": "ஆலார காலமர்\n\nஆலார காலமர் (Alara Kalama) (IAST \"Ārāḷa Kālāma\") சாங்கியம் மற்றும் யோகா பயின்ற அந்தணத் துறவி ஆவார். இவர் யோகா மற்றும் சாங்கியத் தத்துவங்களில் பெரும் புலமை படைத்தவர். பாலி மொழி பௌத்த சாத்திரங்களின் படி, ஆலார காலமர், கௌதம புத்தரின் முதல் குருவாகக் கருதப்படுகிறார்.\n\nSection::::வரலாறு.\nசித்தாத்தர் துறவறம் பூண்ட பின் முதலில் வைசாலி நகரத்திற்குச் சென்று, ஆலார காலமரை தமது முதல் குருவாக ஏற்று யோகா மற்றும் சாங்கியத் தத்துவங்களைப் பயின்றார். \nபின்னர் உத்தக ராமபுத்திரர் எனும் குருவிடம் சென்று அட்டாங்க யோகம் பயின்றார்.\n"}
{"id": "385979", "url": "https://ta.wikipedia.org/wiki?curid=385979", "title": "கௌதம புத்தரின் குடும்பம்", "text": "கௌதம புத்தரின் குடும்பம்\n\nகௌதம புத்தரின் குடும்பம், கௌதம புத்தர் சாக்கிய குலத்தில், கபிலவஸ்துவின் மன்னர் சுத்தோதனர் - மாயா தேவிக்கும், கிமு 563ல் மே மாத பௌர்ணமி வைசாகத்தில்\nலும்பினி நகரத்தின் பூங்காவில் பிறந்தார். கௌதம புத்தரின் இயற்பெயர் சித்தார்த்தர் ஆகும். \nபுத்தர் பிறந்த ஏழு நாட்களில் அவரது தாயார் மறைந்த பிறகு, தாயின் சகோதரியான மகாபிரஜாபதி கௌதமி, புத்தரை வளர்த்தார்.\n\nSection::::உறவினர்கள்.\nசித்தார்த்தர் யசோதரையை மணந்து ராகுலன் என்ற மகனை பெற்றெடுத்தார். புத்தரின் சிற்றன்னையான மகாபிரஜாபதி கௌதமியின் மகன் நந்தன், மகள் நந்தா ஆவார். மற்ற பிற நெருங்கிய உறவினர்கள் ஆனந்தர், தேவதத்தன் ஆவார்.\n\nSection::::சீடர்கள்.\nகௌதம புத்தர் ஞானம் அடைந்த பின்னர், புத்தரின் மனைவி யசோதரை, மகன் ராகுலன், சித்தி மகாபிரஜாபதி கௌதமி, மற்றும் நெருங்கிய உறவினர்களில் ஆனந்தர், நந்தன், மற்றும் தேவதத்தன் ஆகியோர் புத்தரின் முதன்மைச் சீடர்களாக விளங்கினர். \n\nமகாபிரஜாபதி கௌதமி, பிக்குணிகளின் தலைமை ஆசிரியராக செயல்பட்டார். பிக்குகளுக்கு ஆனந்தர் போன்றோர் வழிகாட்டிகளாக செயல்பட்டனர்.\n"}
{"id": "386004", "url": "https://ta.wikipedia.org/wiki?curid=386004", "title": "புத்தரின் சீடர்கள்", "text": "புத்தரின் சீடர்கள்\n\nபுத்தரின் நேரடிச் சீடர்களாக அவருடன் தவம் இயற்றியவர்களும், புத்தரின் குடும்ப உறுப்பினர்களும், மற்றவர்களும் அடங்குவர். நேரடிச் சீடர்களில் பிக்குகள் மற்றும் பிக்குணிகளும் அடங்குவர்.\n\n\n"}
{"id": "386025", "url": "https://ta.wikipedia.org/wiki?curid=386025", "title": "புத்தர் தங்கியிருந்த இடங்கள்", "text": "புத்தர் தங்கியிருந்த இடங்கள்\n\nகௌதம புத்தர் பிறந்த, வளர்ந்த, ஞானம் அடையத் தவமிருந்த, அடைந்த ஞானத்தை பிக்குகள், பிக்குணிகள் மற்றும் பொது மக்களிடம் உபதேசம் செய்த இடங்கள், இறுதியில் பரிநிர்வாணம் அடைந்த இடங்களின் பட்டியல்: \n\n\n\n"}
{"id": "386032", "url": "https://ta.wikipedia.org/wiki?curid=386032", "title": "உத்தக ராமபுத்திரர்", "text": "உத்தக ராமபுத்திரர்\n\nஉத்தக ராமபுத்திரர் (Uddaka Rāmaputta) கௌதம புத்தருக்கு யோகா மற்றும் தியானம் ஆகியவற்றை கற்றுத் தந்த ஆசிரியராக கருதப்படுகிறார். சித்தார்த்தர் முதலில் யோகக் கலையை ஆலார காலமிரிடம் பயின்றார். பின்னர் \nஅட்டாங்க யோகம் எனும் உயர்நிலை தியானம் மற்றும் யோகக் கலையை உத்தக ராமகுப்தரிடம் பயின்றார்.\n"}
{"id": "386040", "url": "https://ta.wikipedia.org/wiki?curid=386040", "title": "பவா நகரம்", "text": "பவா நகரம்\n\nபவா நகரம் (Pava), தற்போது பசில்நகர் (Fazilnagar), கௌதம புத்தர் காலத்திய பண்டைய இந்திய நகரம் ஆகும். மல்லர்களின் தலைநகராக பவா நகரம் இருந்தது. பவா நகரம், இந்தியாவின் உத்தரப் பிரதேச மாநிலத்தின், குசிநகருக்கு கிழக்கே 15 கிமீ தொலைவில் அமைந்துள்ளது.\nSection::::வரலாறு.\nகௌதம புத்தர் குசிநகரில் பரிநிர்வாணம் அடைவதற்கு முன்னர் பவா நகரத்தின் சுந்தன் எனும் கொல்லன், கௌதம் புத்தருக்கு உணவு வழங்கினார். பின்னர் பவா நகரிலிருந்து புறப்பட்ட புத்தர் வழியில் \"கககுந்தா\" ஆற்றைக் கடந்து, குசிநகர் அடைந்தார்.\nபின்னர் குசிநகரை அடைந்த புத்தர் வயிற்றுப் போக்கால் அவதி பட்டார்.\n\nசுந்தன் வழங்கிய உணவால் புத்தருக்கு வயிற்று நோய் ஏற்பட்டது எனக் கருதிய அவரது சீடர்கள் சுந்தன் மீது கடும் கோபம் கொண்டனர். இதனை அறிந்த புத்தர், சுந்தன் அளித்த இறுதி உணவாலேயே தான் மகாபரிநிர்வாணம் அடையப் போகவதாக கூறி, தனக்கு இறுதி உணவு வழங்கிய சுந்தனுக்கு தனது சார்பாக நன்றி கூறி, சுந்தனை சமாதானப்படுத்துமாறு ஆனந்தரை அழைத்து கூறினார்.\n\nபரிநிர்வாணம் அடைந்த புத்தரின் உடலை எரித்த சாம்பலின் ஒரு பகுதியைக் கேட்டுப் பெற்ற பவா நகரத்தின் மல்லர்கள், பவா நகரத்தில் புத்தரின் சாம்பல் மீது ஒரு தூபி எழுப்பினர். தற்போது இத்தூபியை இந்தியத் தொல்லியல் ஆய்வகம் பராமரிக்கிறது.\n\n\nSection::::மேற்கோள்கள்.\nபவா நகரத்தின் தற்போது பசில்நகர் என்று பெயர் மாற்றம் செய்யப்பட்டுள்ளது. இந்நகரம் கல்வி, மருத்துவம் மற்றும் வேலை வாய்ப்பு மையமாக விளங்குகிறது. maps.google\n"}
{"id": "386045", "url": "https://ta.wikipedia.org/wiki?curid=386045", "title": "வித்யா பிள்ளை", "text": "வித்யா பிள்ளை\n\nவித்யா பிள்ளை (பிறப்பு 26 நவம்பர் 1978) என்பவர் ஓர் இந்திய தொழில்முறை மேடை கோற்பந்தாட்ட வீரர் ஆவார். சென்னையில் வளர்ந்து திருமணத்திற்கு பின் கர்நாடக மாநிலம் பெங்களூருவிற்கு இடம்பெயர்ந்தார். விளையாட்டில் சிறந்து விளங்கியமைக்காக கர்நாடகா அரசின் விருதினை பெற்றுள்ளார். சர்வதேச அளவில் பதக்கங்களை பெற்றுள்ள இவர் 2013ம் ஆண்டின் உலக ஸ்னூக்கர் சாம்பியன்ஷிப் போட்டியில் தங்கம் வென்றார். உலக பெண்கள் ஸ்னூக்கர் சாம்பியன்ஷிப் இற்திபோட்டியில் பங்கேற்ற முதல் இந்தியர் என்ற பெருமையை 2016ம் ஆண்டில் பெற்றார். 2017ல் அப்போட்டியில் வெள்ளிப்பதக்கம் வென்றார் \n\nSection::::இளமைக்காலம்.\nசென்னையில் மூன்று பள்ளிகளில் கல்வி பயின்ற இவர் தனது கல்லூரி படிப்பை லயோலா கல்லூரியில் நிறைவு செய்தார். பின்னொரு நாளில் தன்னை இந்திய கிரிக்கட் அணி முன்னாள் வீரர் ஹேமங் பதானி அறிமுகம் செய்ததாக தெரிவித்திருக்கிறார்.\n"}
{"id": "386053", "url": "https://ta.wikipedia.org/wiki?curid=386053", "title": "தோக்தமிசு", "text": "தோக்தமிசு\n\nதோக்தமிசு (இறப்பு 1406) என்பவர் நீல ஹோர்டேயின் ஒரு முக்கியமான கான் ஆவார். இவர் கோல்டன் ஹோர்டேயின் வெள்ளை ஹோர்டே மற்றும் நீல ஹோர்டே பிரிவுகளை சிறிது காலத்திற்கு ஒருங்கிணைத்தார். இவர் செங்கிஸ் கானின் பேரன் துகா-திமுரின் வழித்தோன்றல் ஆவார். \nSection::::ஆரம்பகால படையெடுப்புகள்.\n1376ம் ஆண்டில் தோக்தமிசு முதன் முதலில் வரலாற்றுப் பதிவுகளில் தோன்றுகிறார். இவர் தன் தந்தையின் சகோதரரான உருஸ் கானை பதவியில் இருந்து வெளியேற்ற முயற்சித்தார். பின்னர் பெரிய தைமூரிடம் ஓடினார். இவர் உருஸ் மற்றும் அவரது இரு மகன்களையும் விட அதிக காலம் உயிர்வாழ்ந்தார். இவர் 1378ம் ஆண்டில் தைமூரின் ஆதரவுடன் வெள்ளை ஹோர்டேயின் கான் ஆக்கப்பட்டார்.\n\nதோக்தமிசு தனது மூதாதையர்களின் அரசைப் போன்றதொன்றை நிறுவ விரும்பினார். கோல்டன் ஹோர்டேயை ஒன்றாக இணைக்க விரும்பினார். இவர் 1380ம் ஆண்டில், வோல்கா ஆற்றைக் கடந்து நீல ஹோர்டேயைத் தாக்கினார். இரண்டாம் கல்கா ஆற்று யுத்தத்தில் மமையைத் தோற்கடித்தார். நீல ஹோர்டேயின் ஆட்சியாளரான மமை குலிகோவா போருக்குப் பிறகு கொல்லப்பட்டார். இதன் பிறகு கோல்டன் ஹோர்டே மீண்டும் ஒருங்கிணைக்கப்பட்டது.\n\n1382ல் நீல மற்றும் வெள்ளை ஹோர்டேகளை மீண்டும் கோல்டன் ஹோர்டேவாக இணைத்த பின், குலிகோவா யுத்தத் தோல்விக்குப் பழிவாங்குவதற்காக தோக்தமிசு உருசியாவிற்கு எதிராகப் படையெடுத்தார். இப்போரில் உருசியா தோற்றது. இதனால் உருசியர்களின் கனவான தாதர் ஆட்சியில் இருந்து விடுபட்டு சுயாட்சி ஏற்படுத்துதல் சிறிது காலம் தாமதப்படுத்தப்பட்டது. ஆறே ஆண்டுகளில், தோக்தமிசு கிரிமியாவிலிருந்து பால்கசு ஏரி வரை இருந்த கோல்டன் ஹோர்டேயின் பகுதிகளை மீண்டும் இணைத்தார் .\n\nSection::::மாஸ்கோவுக்கு எதிரான படையெடுப்பு.\nதிமித்ரி தோன்சுகோய் என்பவர் குலிகோவா யுத்தத்தில் ஒரு பெரும் இராணுவத்துடன் மமை தலைமையிலான மங்கோலிய-தாதர் ஹோர்டேயைத் தோற்கடித்தார். இதன் பிறகு அவரால் தோக்தமிசுக்கு எதிராக மீண்டும் ஒரு படையைத் திரட்ட இயலவில்லை. திமித்ரி கட்டவிழ்த்து விட்ட பகைமையை உணர்ந்த தோக்தமிசு மாஸ்கோவிற்கு எதிராக இராணுவத்தை அணிவகுத்தார்.\nமூன்று நாட்கள் முற்றுகைக்குப் பிறகு இரு தரப்பிற்கும் வெற்றி தோல்வியின்றி போர் நகர்ந்தது. தோன்சுகோயின் மைத்துனர்கள் ஒரு நாள் கோட்டைக் கதவுகளைத் திறந்துவிட்டனர். நகர மக்கள் படுகொலை செய்யப்பட்டனர். மாஸ்கோவின் அழிவு திமித்ரியை தோக்தமிசிடம் 1382ல் சரணடைய வழிவகுத்தது. தோன்சுகோயின் மகனைப் பணையக்கைதியாக தோக்தமிசு பிடித்தார்.\n\nSection::::தைமூருக்கு எதிரான போர்கள்.\nதோக்தமிசு இல்கானேட்டின் கோபனிடுகளை வெல்ல முடியும் என்று நம்பினார். காக்கேசியாவின் சர்ச்சைக்குரிய பகுதிகளைக் கைப்பற்ற முடியும் என்று நம்பினார். இவை பெர்கே கான் காலத்திலிருந்தே பிரச்சினைக்குரிய பகுதிகளாக இருந்தன. 1385ல் தோக்தமிசு 50,000 (5 தியுமன்) இராணுவ வீரர்களுடன் பாரசீகத்தின் மீது படையெடுத்தார். தப்ரீசு நகரைக் கைப்பற்றினார். வடக்கு நோக்கித் திரும்பும்போது 2,00,000 அடிமைகளைப் பிடித்துக் கொண்டுவந்தார். இவர்களில் பல்லாயிரக்கணக்கான ஆர்மீனியர்களும் அடங்குவர். இவர்கள் பர்ச்கஹயக், சையுனிக் மற்றும் அர்த்சக் மாவட்டங்களில் இருந்து பிடிக்கப்பட்டனர். ஆனால் இது தோக்தமிசு செய்த பெரும் தவறாகும். ஏனெனில் இல்கானேட்டைச் சேர்ந்தவர்கள் தைமூரின் பக்கம் இணைந்தனர். தைமூர் பாரசீகத்தைத் தனது பேரரசுடன் இணைத்துக் கொண்டார். ஆத்திரமடைந்த தோக்தமிசு மீண்டும் திரும்பி தனது முன்னாள் கூட்டாளி மீது போர் தொடுத்தார்.\n\nஇறுதியில், தோக்தமிசு தோல்வியுற்றார். தனது புல்வெளிப் பகுதிக்குத் திரும்பினார். எனினும், 1387ம் ஆண்டில் இவர் திடீரென்று திரான்சோக்சியானா மீது படையெடுத்தார். இது தைமூரின் பேரரசின் மையப்பகுதியாகும். துரதிர்ஷ்டவசமாக கடுமையான பனிப்பொழிவு தோக்தமிசை புல்வெளிக்கு மீண்டும் திரும்ப வேண்டிய கட்டாயத்திற்குத் தள்ளியது.\n\n1395ல் பிரச்சினை இறுதிக்கட்டத்தை எட்டியது. தைமூர் கோல்டன் ஹோர்டேயைத் தாக்கினார். தரக் ஆற்றினருகே நடந்த போரில் தோக்தமிசைத் தோற்கடித்தார். தைமூர் கோல்டன் ஹோர்டேயின் முக்கிய நகரங்களான அசோவ் (தனா), அசத்ரகான் மற்றும் தோக்தமிசின் தலைநகரான சராய் பெர்கே ஆகியவற்றைச் சூறையாடினார். தைமூர் கோல்டன் ஹோர்டேயின் கலைஞர்களையும் கைவினைஞர்களையும் பிடித்தார். வெள்ளை ஹோர்டேயின் கைப்பாவை அரசராக கொயிரிசக்கை நியமித்தார். தெமுர் குத்லுக்கை ஹோர்டேயின் கானாக நியமித்தார்.\n\nதோக்தமிசு உக்ரைனியப் புல்வெளிகளுக்குத் தப்பினார். லித்துவேனியாவின் பெரிய சீமான் வைதவுதசின் உதவியைக் கேட்டார். 1399ல் ஒர்சக்லா நதியினருகே நடந்த பெரிய போரில் தோக்தமிசு மற்றும் வைதவுதசு ஆகியோரின் கூட்டுப்படைகள் தைமூரின் தளபதிகளான கான் தெமுர் குத்லுக் மற்றும் எதிகு ஆகியோரால் தோற்கடிக்கப்பட்டன. 1406ல் தோக்தமிசு எதிகுவின் வீரர்களால் தியுமன் எனுமிடத்தில் கொல்லப்பட்டார்.\n\nஇவரே மங்கோலிய எழுத்துக்கள் பொறிக்கப்பட்ட நாணயங்களை தயாரித்த கடைசி கான் ஆவார்.\n\nSection::::குடும்பம்.\nஇவருக்கு 8 மகன்கள்;\n\n"}
{"id": "386090", "url": "https://ta.wikipedia.org/wiki?curid=386090", "title": "நிலத்தடி நீர்மட்டம்", "text": "நிலத்தடி நீர்மட்டம்\n\nநிலத்தடி நீர்மட்டம் என்பது, நிலத்தின் கீழ் காணப்படும் நீர் நிரம்பல் வலயத்தின் மேற்பரப்பைக் குறிக்கும். நுண்துளைகளும், வெடிப்புக்களும் நீரால் நிரம்பியுள்ள நிலத்தின் பகுதியே நீர் நிரம்பல் வலயம் எனப்படுகிறது.\n\nநிலத்தடிநீர் மழையினாலோ, நிலத்தடி நீர்படுகையில் உள்ள நீரினாலோ உருவாகலாம். போதிய மழைவீழ்ச்சி உள்ள இடங்களில், மேற்பரப்பில் விழும் மழை நீர் நிலத்தில் உள்ள துளைகள் வழியே நிரம்பல் நிலையில் இல்லாத வலயத்தின் ஊடாகக் கீழ் நோக்கிச் செல்லும். இவ்வாறு செல்லும் நீர் கீழ்ப் பகுதிகளில் உள்ள துளைகளில் நிரம்புவதால் நீர் நிரம்பல் வலயம் உருவாகிறது. நிலத்தடி நீர்மட்டத்துக்குக் கீழே நிரம்பல் வலயத்தில் நீரை ஊடுசெல்ல விடக்கூடிய பாறைப் படலங்கள் இருக்கும். நிலத்தடி நீரை வழங்கும் இப்பாறைப் படலங்கள் நிலத்தடி நீர்ப்படுகைகள் எனப்படுகின்றன.\n\nSection::::வடிவங்கள்.\nமழைவீழ்ச்சி, ஆவியாதல் போன்ற பருவகால மாற்றங்களைப் பொறுத்து நிலத்தடி நீர்மட்டம் மாறக்கூடும். போதிய மழைவீழ்ச்சியைப் பெறும், ஊடுபுகவிடும் மண்ணைக் கொண்ட, மேம்பாட்டுக்கு உட்படாத பகுதிகளில் நிலத்தடி நீர்மட்டம் ஆறுகளை நோக்கிச் சரிந்து காணப்படும். இந்த ஆறுகள், நிலத்தடி நீரை வடியச் செய்து நிலத்தடி நீர்ப் படுகைகளில் உருவாகும் அழுத்தத்தைக் குறைக்கின்றன.நிலத்தடி நீர்மட்டம் நில மேற்பரப்பை எட்டும்போது, ஊற்றுக்கள், ஆறுகள், ஏரிகள், பாலைவனச்சோலைகள் என்பன உருவாகின்றன. மலைப்பாங்கான பகுதிகளில் சரிவான நில மேற்பரப்பு நிலத்தடி நீர்மட்டத்தை வெட்டும் இடங்களில் ஊற்றுக்கள் உருவாகின்றன.\n"}
{"id": "386094", "url": "https://ta.wikipedia.org/wiki?curid=386094", "title": "கோட்டான்", "text": "கோட்டான்\n\nகோட்டான் (\"Whimbrel, Numenius phaeopus\") 43 செ.மீ. - வெண்பட்டைக் கோடுகளைக் கொண்ட கரும் பழுப்புத் தலையும் மணல் பழுப்பு உடலும் கொண்ட இதனை நீண்டு கீழ்நோக்கி வளைந்துள்ள அலகுகொண்டு எளிதில் அடையாளம் காணலாம். கழுத்து, மார்பு, வயிறு ஆகியன வெண்மை வால் கரும் பழுப்பாகக் கருப்புப் பட்டைகள் கொண்டது.\n\nSection::::காணப்படும் பகுதிகள் ,உணவு.\nகுளிர்காலத்தில் வலசை வரும் இதனைக் கிழக்குக் கடற்கரை சார்ந்த பகுதிகளில் ஆங்காங்கே காணலாம்.கோடியக்கரையில் காணப்பட்ட குறிப்பு உள்ளது. கூட்டமாக அலைகளின் ஏற்ற இறக்கத்திற்கேற்ப மணல் படுக்கையில் திரியும். நீண்டு வறைந்த அலகினை நண்டு வளையினுள் செலுத்தி நண்டின் கையைப் பற்றி வெளியே இழுக்கும். நண்டின் கை முறிந்து விடும். கைமுறிந்த நண்டு கீழே விழுந்து ஓடப்பாக்கும் போது அலகில் இருக்கும் நண்டின் கையை கீழே போட்டு விட்டு ஓடும் நண்டினைப் துரத்திப் பிடித்துத் தின்னும். கடல் ஏற்றத்தின் போது கடற்கரையில் அமரர்ந்து கடல் இறக்கத்தை எதிர்பார்த்து காத்திருக்கும். நத்தைகளும் நண்டுகளுமே இதன் முக்கிய உணவு. ட்டீட்டீ, ட்டீட்டீ என ஏழெட்டு முறை தொடர்ந்து குரல் கொடுக்கும். இருளில் கூட இதன் இந்தக் குரலைக் கொண்டு தலைக்குமேல் பறந்து செல்வதைத் தெரிந்து கொள்ளலாம். \n\n"}
{"id": "386103", "url": "https://ta.wikipedia.org/wiki?curid=386103", "title": "ஊற்று", "text": "ஊற்று\n\nஊற்று என்பது, நிலத்தடி நீர்ப்படுகையில் இருந்து புவி மேற்பரப்புக்கு நீர் வெளியேறும் இயற்கையான ஒரு நிலையைக் குறிக்கும். இது நீர்க்கோளத்தின் ஒரு கூறு ஆகும்.\n\nSection::::உருவாக்கம்.\nஊற்றுக்கள் கரைவுப் பாறை நில அமைப்பின் விளைவாக ஏற்படக்கூடும். இங்கே மழை நீர் புவி மேற்பரப்பினூடாகச் சென்று நிலத்தடி நீரின் பகுதியாகிறது. இந்நிலத்தடி நீர், மண் துணிக்கைகளுக்கு இடையிலுள்ள இடைவெளிகள் முதல், பெரிய குடைவுக் குகைகள் வரை அமையக்கூடிய வெடிப்புகள், பிளவுகள் என்பவற்றினூடாகப் பயணிக்கிறது. இது இறுதியாக ஊற்றுக்களாகப் புவி மேற்பரப்பினூடாக வெளியேறுகிறது. சுண்ணக்கல், தொலமைட் போன்ற நீரை ஊடுசெல்லவிடும் பாறைகளை நிலத்தடி நீர் கரைத்து, நிலத்தின் கீழ் பெரிய குகைத் தொகுதிகளை உருவாக்குகின்றன.\n\nஒரு குறித்த பகுதிக்குள் அடக்கப்பட்ட நிலக்கீழ் நீப்படுகையின் நீர் மட்டம் நீர் மேற்பரப்பினூடு வெளியேறக்கூடிய துளையை விட மேலே இருக்கும்போது நிலத்தடி நீர் புவி மேற்பரப்பை நோக்கித் தள்ளப்படலாம். இவ்வாறு தள்ளப்படுவதனாலேயே \"ஆட்டீசியன்\" கிணறுகள் உருவாகின்றன. \"ஆட்டீசியன்\" அல்லாத ஊற்றுக்கள் நிலத்தினூடாக வெறுமனே உயரத்தில் இருந்து கீழ் நோக்கி வந்து மேற்பரப்பினூடாக ஊற்று வடிவில் வெளியேறுகின்றன. இங்கே நிலம் ஒரு நீர் கடத்தும் குழாய் போலப் பயன்படுகிறது. எரிமலைச் செயற்பாடுகளைப்போல் நிலத்தின் கீழிருந்து அழுத்தத்தை உருவாக்கக்கூடிய மூலங்களாலும் ஊற்றுக்கள் உருவாகலாம். இவ்வாறான ஊற்றுக்கள் உயர்வான வெப்பநிலையுடன் கூடிய சுடுநீர் ஊற்றுக்களாகவும் உருவாகக்கூடும்.\n\nSection::::பாய்வு.\nஊற்றின் நீர் வெளியேற்றம், மீளெழுச்சி என்பன ஊற்றின் மீளூட்ட வடிநிலத்தினால் தீர்மானிக்கப்படுகின்றது. நிலத்தடி நீரைப் பிடித்து வைத்திருக்கும் பகுதியின் அளவு, மழைவீழ்ச்சி அளவு, நீர் ஏந்தும் இடங்களின் அளவு, ஊற்று வெளியேறும் துளைகளின் அளவு என்பவை நீர் மீளூட்டத்தைப் பாதிக்கும் காரணிகள். நீரை ஊடுசெல்லவிடும் நிலம், சுண்ணக்கற்பாறைப் பள்ளங்கள், மறையும் ஓடைகள் போன்ற வழிகளில் நீர் நிலத்தடித் தொகுதிகளுக்குள் கசிந்துவிடலாம். மனித நடவடிக்கைகளும், ஊற்று வெளியேற்றும் நீரின் அளவைப் பாதிப்பது உண்டு. நிலத்தடி நீரை அளவுக்கு அதிகமாக வெளியேற்றுவது நிலத்தடி நீர்ப் படுகைகளில் அழுத்தத்தைக் குறைப்பதால் நீர் வெளியேறும் அளவு குறையும்.\n"}
{"id": "386104", "url": "https://ta.wikipedia.org/wiki?curid=386104", "title": "சோசப்பு ஓசுமாண்டு பர்னார்ட்", "text": "சோசப்பு ஓசுமாண்டு பர்னார்ட்\n\nசோசப்பு ஓசுமாண்டு பர்னார்ட் (Joseph Osmond Barnard 10 ஆகசுடு 1816 - 30 மே 1865) என்பவர் இங்கிலாந்தைச் சேர்ந்த ஓவியர், கைக்கடிகாரம் செய்பவர் மற்றும் வரைவாளர் ஆவார். மொரீசியசு அஞ்சலக அஞ்சல் தலையை வடிவமைத்தார். 1838 இல் மொரீசியசுக்கு வந்து பல்வேறு வேலைகளைச் செய்து முன்னேறினார். மொரீசியசில் காலமானார்.\n"}
{"id": "386111", "url": "https://ta.wikipedia.org/wiki?curid=386111", "title": "நேசரின் தோட்டம் ஏஜி - நாமகிரிப்பேட்டை", "text": "நேசரின் தோட்டம் ஏஜி - நாமகிரிப்பேட்டை\n\n\"நேசரின் தோட்டம் அசெம்பிளி ஆஃப் காட் சபை\" சபையின் சுருக்கமே நேசரின் தோட்டம் ஏஜி என்பது. நாமக்கல் மாவட்டம் இராசிபுரம் தாலூக்காவில் நாமகிரிப்பேட்டை அமைந்துள்ளது. \n\nதோற்றம்:\n\nநேசரின் தோட்டம் ஏஜி சபையானது 1995 ஆம் ஆண்டு மார்ச் மாதம் 28 ந் தேதியன்று சங்கை.M.சார்லஸ் அவர்களால் தொடங்கப்பட்டது. அவரே அச்சபையின் போதகராகவும் பணியாற்றி வந்தார்.\n\nமுதலில் அரியாகவுண்டன்பட்டி சாலையில் ஆரம்பிக்கப்பட்டு, பின்பு 1995 செப்டம்பர் மாதத்தில் ஒடுவன்குறிச்சி சாலையில் இடம் மாற்றம் செய்யப்பட்டது. 1995 செப்டம்பர் முதல் 1998 மே மாதம் வரை அவ்விடத்திலேயே ஆராதனை நடந்து வந்தது. அதன் பின்பு, 1998 ஜுன் மாதத்தில் மீண்டும் சபையானது நாமகிரிப்பேட்டையில் பஜார் வீதி அதாவது கடைவீதிக்கு இடமாற்றம் செய்யப்பட்டது. 1998 முதல் 2009 ஆம் ஆண்டு வரை அங்கு செயல்பட்டு வந்த நிலையில், சொந்த இடம் இல்லாத நிலையே காணப்பட்டது. 2009 ஏப்ரல் மாதம் நேசரின் தோட்டம் ஏஜி சபைக்கு சொந்தமாக நிலம் வாங்கப்பட்டது. அதைத் தொடர்ந்து ஆலய கட்டிட வேலைகள் மற்றும் சபை போதகர் குடியிருப்புக்கான கட்டிட வேலைகளும் ஆரம்பிக்கப்பட்டு நடந்தது. \n\n2010 செப்டம்பர் மாதம் தென்னிந்திய ஏஜி சபைகளின் தலைவரும், தமிழ் பிரதேச ஏஜி சபைகளின் தலைவருமான சங்கை.P.S.இராஜமணி அவர்களால் நேசரின் தோட்டம் ஏஜி சபை பிரதிஷ்டை செய்யப்பட்டது. அதைத் தொடர்ந்து சபை ஊழியர் குடும்பத்திற்கான குடியிருப்பும் பிரதிஷ்டை பண்ணப்பட்டது. 2013 ல் ஆலயம் சற்று விரிவாக்கம் செய்யப்பட்டது. 2017 ஏப்ரல் மாதம் நேசரின் தோட்டம் ஏஜி சபைக்கான அலுவலக கட்டிடம் கட்டப்பட்டு சேலம், மாமங்கம் கல்வாரி அசெம்பிளி ஆஃப் காட் சபையின் தலைமைப் போதகரும், மத்திய மாவட்டங்களின் ஓவர்சீருமான சங்கை.R.இராபர்ட் சிங் அவர்களால் பிரதிஷ்டைப் பண்ணப்பட்டது.\n\n1995 ஆம் முதல் இந்நாள் வரை சங்கை.M.சார்லஸ் அவர்களே தொடர்ந்து சபையின் போதகராக பணியாற்றி வருகிறார். \"நேசரின் தோட்டம் அசெம்பிளி ஆஃப் காட் சபை\" மூலமாக முள்ளுக்குறிச்சியில் ஒரு ஏஜி சபையும், மங்களபுரத்தில் ஒரு ஏஜி சபையும் ஆரம்பிக்கப்பட்டு சிறப்பாக இயங்கி வருகிறது. 1995 ல் பேளுக்குறிச்சியில் ஒரு ஏஜி சபையும், 2005 ல் காளப்பநாயக்கன்பட்டியில் ஒரு ஏஜி சபையும் \"நேசரின் தோட்டம் அசெம்பிளி ஆஃப் காட் சபை\" யின் மூலம் துவங்கப்பட்டது."}
{"id": "386118", "url": "https://ta.wikipedia.org/wiki?curid=386118", "title": "த. செயராமன்", "text": "த. செயராமன்\n\nபேராசிரியர் த. ஜெயராமன் என்பவர் தமிழ்நாட்டைச் சேர்ந்த செயற்பாட்டாளர், எழுத்தாளர், தமிழ்த் தேசியர் ஆவார். இவர் மீத்தேன் திட்ட எதிர்ப்பு கூட்டமைப்பின் தலைமை ஒருங்கிணைப்பாளராக உள்ளார்.\nSection::::வாழ்க்கை.\nஇவர் நாகப்பட்டினம் மாவட்டம் மயிலாடுதுறையைச் சேர்ந்தவர் செயராமன் ஆவார். இவரது பெற்றோர் தங்கவேல், பேச்சியம்மாள் ஆகியோராவர். இவர் \"தமிழ் ஈழம் கோரிக்கை\" என்ற தலைப்பில் ஆய்வியல் நிறைஞர் (எம்ஃபில்) பட்டத்துக்கு ஆய்வும், \"தமிழ் தேசிய இன அடையாளச் சிக்கல்\" என்ற தலைப்பில் முனைவர் பட்டத்துக்காக ஆய்வு செய்து பட்டம் பெற்றார். 1978 முதல் 2012-ம் ஆண்டு வரை பேராசிரியராகப் பணியாற்றி ஓய்வு பெற்றவர். பணி ஓய்வுக்குப் பின்னர் மீத்தேன் திட்ட எதிர்ப்பு கூட்டமைப்பை உருவாக்கி போராடி வருகிறார். தமிழர் கண்ணோட்டம் போன்ற இதழ்களில் பல்வேறு கட்டுரைகளை எழுதியுள்ளார்.\n\nSection::::போராட்டங்கள்.\n2014 ஆம் ஆண்டு சூலை மாதம் கும்பகோணத்திலும், 2016 ஆம் ஆண்டு சனவரியில் மயிலாடுதுறையிலும் மீத்தேன் திட்ட எதிர்ப்பு மாநாடுகளை நடத்தியுள்ளார். 100 க்கும் மேற்பட்ட ஆர்ப்பாட்டங்கள், உண்ணாவிரத போராட்டங்களை நடத்தி, 25 க்கும் மேற்பட்ட முறை கைதாகி விடுவிக்கப்பட்டுள்ளார். \n\nகதிராமங்கலம் போராட்டத்தை தொடக்கம் முதலே ஒருங்கிணைத்த பேராசிரியர் செயராமன், 2017 சூன் 30 ஆம் தேதி மக்களை கலவரத்துக்குத் தூண்டிவிட்டதாக கைது செய்யப்பட்டு 42 நாட்கள் சிறையில் இருந்து, நிபந்தனை பிணையில் வெளிவந்தார். இவர் மீது தேச துரோக வழக்கு உள்ளிட்ட பல வழக்குகள் பதியப்பட்டுள்ளன. \n"}
{"id": "386119", "url": "https://ta.wikipedia.org/wiki?curid=386119", "title": "பெரிய கோட்டான்", "text": "பெரிய கோட்டான்\n\nபெரிய கோட்டான் ஒரு கரையோரப்பறவையாகும் இது ஸ்கோலோபாசிடே குடும்பத்தை சார்ந்த கோட்டான்.\n\nSection::::பெயர்கள்.\nதமிழில் :பெரிய கோட்டான்\n\nஆங்கிலப்பெயர் :Eurasian Curlew\nஅறிவியல் பெயர் : Numenius arquata\n\nSection::::உடலமைப்பு.\n58 செ.மீ. - மணல் பழுப்பு நிறம் கொண்ட உடலில் ஒரே சீரான செம்மஞ்சள் கோடுகளைக் கொண்டது. இதன் மார்பும் வயிறும் வெண்மையாகக் கருப்புக் கோடுகளைக் கொண்டது. ஒட்டு மொத்த தோற்றத்தில் முன்னதை ஒத்த இது உருவில் பெரியது. இதன் தலையில் உள்ள வெண்பட்டைகளைக் கொண்டும் கரும் பழுப்பாக இல்லாமல் மணல் பழுப்பான உடலில் நிறம் கொண்டும் இதனை எளிதில் வேறு படுத்தி அறியலாம்.\nSection::::காணப்படும் பகுதிகள் ,உணவு.\nகுளிர்காலத்தில் வலசை வரும் இதனை. கடற்கரை நெடுகிலும் உள்நாட்டில் நீர் நிலைகளிலும் ஆங்காங்கே காணலாம். வேடந்தாங்கலில் காணப்பட்ட குறிப்பு உள்ளது. பழக்க வழக்கங்கள் கோட்டானை ஒத்தன. எனினும் அதனைப் போலப் பெருங்குழுவாகத் திரிவதில்லை. தனித்தும் ஆறு வரையான சிறு குழுவாகவும் காணலாம். நெருங்கிப் பார்க்க இயலாதபடி அச்சங்கொண்டு பறந்து செல்லும் இயல்பினது. பறக்கும் போது கர்லூ கர்லூ எனக் குரல் கொடுக்கும் \n\n"}
{"id": "386122", "url": "https://ta.wikipedia.org/wiki?curid=386122", "title": "மயில் உள்ளான்", "text": "மயில் உள்ளான்\n\nமயில் உள்ளான் ஒரு கரையோரப்பறவையாகும்...இது சதுப்பு நிலங்களில் காணப்படும்,பொதுவாக ஆப்ரிக்கா தென் இந்தியாவில் உள்ளது.\n\nSection::::பெயர்கள்.\nதமிழில் :மயில் உள்ளான்\n\nஆங்கிலப்பெயர் :Greater Painted - Snipe\nஅறிவியல் பெயர் :Rostratula benghalensis\nSection::::உடலமைப்பு.\n25 செ.மீ. - ஆணும் பெண்ணும் உருவத்தில் வேறுபட்டவையாகக் காட்சிதரும். பெண் வண்ண நிறங்கள் கொண்டது. ஆண், பெண்ணைப்போன்ற வண்ணக் கவர்ச்சித் தோற்றம் அற்றது. பெண்ணின் உடல் பசுமை தோய்ந்த ஆலிவ் பசுமையாக வெளிர் மஞ்சள் மற்றும் கருப்பு நிறத்தில் கீற்றுக்களையும் புள்ளிகளையும் பெற்றிருக்கும். \nSection::::காணப்படும் பகுதிகள் ,உணவு.\nதமிழகம் எங்கும் தாவரங்கள் நிறைந்த ஏரி குளங்குட்டைகளை அடுத்த சதுப்பு நிலங்களில் தனித்தோ சிறு கூட்டமாகவோ காலை மாலை அந்திவேளைகளிலும் இரவிலும் நத்தை, நண்டு, புழு, பூச்சி ஆகியவற்றோடு புல் விதைகள், நெல் ஆகியவற்றையும் தேடித் தின்பது. கால்வாயின் ஒரு கரையிலிருந்து மறுகரைக்கு இரைதேட நீந்தியே செல்லும். சேற்றில் அலகை நுழைத்து இரைதேடும். பெண் ஊக் என நீட்டி இழுத்துக் குரல் கொடுக்கும். முழுநிலா நாட்களில் இரவு முழுதும் இக்கத்தலைக் கேட்கலாம்.\n\nSection::::இனப்பெருக்கம்.\nஜுலை முதல் செப்டம்பர் முடிய தரையில் புல் கொத்தாக வளர்ந்துள்ள இடத்தில் ஆண் தட்டு வடிவில் கூடுகட்டித் தர பெண் 4 முட்டைகளிடும்.\n"}
{"id": "386150", "url": "https://ta.wikipedia.org/wiki?curid=386150", "title": "சங்கம், பௌத்தம்", "text": "சங்கம், பௌத்தம்\n\nசங்கம் (Sangha),) என்பது பாளி மற்றும் சமசுகிருதச் சொல் ஆகும். பௌத்த சமயத்தில் சங்கம் என்பதற்கு பௌத்த பிக்குகள் அல்லது பிக்குணிகள் ஒன்று கூடும் இடமாகும்.\nஞானத்தின் நான்கு நிலைகளில் ஒன்றையோ அல்லது அனைத்தையோ அடைய விரும்பும் பிக்குகள் அல்லது பிக்குணிகள் அல்லாத பௌத்த சமயத்தை பின்பற்றும் மக்களை உபாசகர்கள் என்பர். \nதேரவாத பௌத்தம், உபாசகர்களை, சங்கத்தின் அங்கமாக கருதுவதில்லை.\n\nSection::::சங்கத்தின் பணிகள்.\nபௌத்த சமயத்தை பின்பற்றும் அனைவரையும் சங்கத்தின் உறுப்பினர்கள் என மகாயான பௌத்தம் கூறுகிறது. ஆனால் தேரவாத பௌத்தமோ, பௌத்த சமயத்தை பின்பற்றும், பிக்குகள் அல்லது பிக்குணிகள் அல்லாத பௌத்த சமூகத்தினரை பரிசத் என்று குறிப்பிடுகிறது. \nபாளி மொழியானது, சங்கம் என்பதற்கு \"மேலோர் கூடுமிடம்\" என்று குறிப்பிடுகிறது. \n\nபுத்தம் மற்றும் தர்மத்திற்கு அடுத்ததான சங்கம், பௌத்த சமயத்தின் சாத்திரமான திரிபிடகத்தின் மூன்றாவதாகும். . \n\nசங்கம் என்ற அமைப்பு முதன் முதலில் கௌதம புத்தர் கிமு 5ம் நூற்றாண்டில் நிறுவினார். சங்கத்தில் பயிலும் பிக்குகள் மற்றும் பிக்குணிகள், உலக ஈடுபாடுகளிலிருந்து விலகி, எப்பொறுப்பும், கட்டுப்பாடுகள் இன்றி, முழுநேரம் உயர் ஒழுக்கத்துடன் புத்தத்தன்மை அடைவதற்கு பயிற்சி புரியும் இடமாக இருந்தது. \nசாதாரன உலகியல் வாழ்வு வாழும் பௌத்த சமூகத்தவர்களுக்கு, சங்கம் எனும் அமைப்பு புத்தரின் அறவுரைகளை எடுத்துக் கூறவும், ஆன்மீக உதவிக்கும் பெரும் பங்காற்றுகிறது.\n\nவரலாற்று காலத்தில் பௌத்த சமயத்தை மக்களிடையே பரப்பவும், வழிபாட்டுத் தலமாகவும், கல்விக் கூடமாகவும் சங்கம் செயல்பட்டது. மேலும் பிக்குகள் மற்றும் பிக்குணிகள் பௌத்த சாத்திரங்கள் பயிலவும், ஜெபம், தவம், தியானம் செய்யும் இடமாகவும் சங்கம் அமைந்தது.\n\n\n"}
{"id": "386151", "url": "https://ta.wikipedia.org/wiki?curid=386151", "title": "கூகிள் தேஸ்", "text": "கூகிள் தேஸ்\n\nகூகுள் தேஸ் என்பது இந்தியாவில் செல்லிடத் தொலைபேசி மூலம் பணம் செலுத்தும் வாடிக்கையாளர்களை கவரும் வகையில் கூகுள் நிறுவனத்தால் வெளியிடப்பட்டுள்ள ஒரு மென்பொருள் ஆகும். \n28 ஆகஸ்ட், 2018 முதல் இது கூகுள் பே என்று அழைக்கப்படுகிறது. \nஇது இந்தியத் தேசிய கொடுக்கல்கள் நிறுவனத்தால் உருவாக்கப்பட்ட ஒருமித்த கொடுக்கல் இணைப்பிடைமுக முறையில் செயல்படுகிறது.\n"}
{"id": "386153", "url": "https://ta.wikipedia.org/wiki?curid=386153", "title": "தாழைக் கோழி", "text": "தாழைக் கோழி\n\nதாழைக்கோழியானது ஆங்கிலத்தில் Common Moorhen என்றழைக்கப்படுகிறது இது ஒரு நீர்க்கோழி வகையயாகும் Rallidaeகுடும்பத்தை சார்ந்தது,இது உலகம் முழுவதும் பரவி காணப்படுகிறது. \n\nSection::::பெயர்கள்.\nதமிழில் :தாழைக் கோழி\n\nஆங்கிலப்பெயர் :Common Moorhen\n\nஅறிவியல் பெயர் :Gallinula chloropus\n\nSection::::உடலமைப்பு.\n32 செ.மீ. - தண்ணீரில் நீந்தும்போது வாத்துப் போலவும் தரையில் திரியும் போது கானான் கோழி போலவும் தோற்றம் தருவது. சிலேட் சாம்பல் நிற உடலைக் கொண்ட இதனை வாலடி வெள்ளையாக இருப்பது கொண்டு அடையாளம் காணலாம். \nSection::::காணப்படும் பகுதிகள் ,உணவு.\nதமிழகம் எங்கும் பரவலாகக் காணப்படும் நீர்க்கோழி இனம் இது ஒன்றே. ஆணும் பெண்ணும் இணையாக நீர்ப்பரப்பின் மீது வாலை அசைத்தபடி வாத்தைப் போல நீந்தியவாறு தாவர விதைகள், நத்தை, தவளை, சிறு மீன் ஆகியவற்றைத் தேடித்தின்னும், கரையோரத்தில் உள்ள நாணல், தாழைப் புதர்களை விட்டு தண்ணீரில் நெடுந்தொலைவு நீந்திச் செல்லும் பழக்கம் முற்படும்போது சற்று நேரம் இறக்கை அடித்துப் பின் எழுந்து பறக்கும். பறக்கும் திறமை குறைந்தது எனினும் இடம் பெயர நேரும் போது உயர்ந்த மலைகளையும் கடந்து பறந்து செல்லும். நீரில் மூழ்கி மறைந்தபடி ஆபத்திலிருந்து தப்பிக்கவும் முயலும். க்க்ரீக் க்ரெக் ரெக் ரெக் என இனப்பெருக்க காலத்தில் குரல் கொடுக்கக் கேட்கலாம்.\n\nSection::::இனப்பெருக்கம்.\nஜுன் முதல் செப்டம்பர் வரை நீரருகே நாணல், தாழை புதர்களிடையே நீர்த்தாவரங்களைச் சேகரித்து மேடையிட்டு 5 முதல் 12 முட்டைகளிடும்.\n"}
{"id": "386155", "url": "https://ta.wikipedia.org/wiki?curid=386155", "title": "நான்கு உயர்ந்த உண்மைகள்", "text": "நான்கு உயர்ந்த உண்மைகள்\n\nநான்கு உயர்ந்த உண்மைகள், கௌதம புத்தர் தனது சீடர்களுக்கு அருளியதாகும். \n\nமனிதர்கள் மனநிறைவான வாழ்க்கையை வகுத்துக் கொள்ள, புத்தர் அருளியதே நான்கு உயர்ந்த உண்மைகள் ஆகும். அவைகள்: \n\nஇந்த நான்கு உண்மைகளை விழிப்புணர்வுடன் அறிந்து, நன்னெறியுடன் வாழ்பவர்களை, அருகத நிலையை அடைந்தவர் என பௌத்தம் கூறுகிறது. \n\n"}
{"id": "386156", "url": "https://ta.wikipedia.org/wiki?curid=386156", "title": "இந்திய அரசு பத்திரங்கள் சட்டம் , 2006", "text": "இந்திய அரசு பத்திரங்கள் சட்டம் , 2006\n\nஇந்திய அரசு பத்திரங்கள் சட்டம், 2006 என்பது இந்திய நாடாளுமன்றத்தினால்ஏற்படுத்தப்பட்ட ஒரு சட்டமாகும். இந்திய பத்திரச் சந்தைகளின் முனேற்றத்திற்காக இந்திய ரிசர்வ் வங்கியால் உருவாக்கப்பட்டது ஆகும். \n\nSection::::இவற்றையும் காண்க.\nஇந்தியாவில் வங்கித்தொழில்\n"}
{"id": "386157", "url": "https://ta.wikipedia.org/wiki?curid=386157", "title": "பச்சைக்காலி", "text": "பச்சைக்காலி\n\nபச்சைக்காலி என்பது ஒரு வகை உள்ளான் இது உள்ளான்களிலேயே உருவில் பெரியது இந்த உள்ளான் ஒரு கரையோரப் பறவையாகும்.\n\nSection::::பெயர்கள்.\nதமிழில் :பச்சைக்காலி\n\nஆங்கிலப்பெயர் :Common Greenshank\n\nஅறிவியல் பெயர் :Tringa nebularia\n\nSection::::உடலமைப்பு.\n36 செ.மீ. - பச்சை நிற அலகும் கால்களும் கொண்ட இது உள்ளான்களிலேயே உருவில் பெரியது. சாம்பல் தோய்ந்த பழுப்பு நிற உடல் கொண்ட இதன் தலை, பின் முதுகு, பிட்டம், வால் மார்பு, வயிறு ஆகியன வெண்மை நிறம் கொண்டவை.\n\nSection::::காணப்படும் பகுதிகள் ,உணவு.\nகுளிர் காலம் தொடங்குவதற்கு முன்பே ஆகஸ்ட் மாதத்தில் வலசை வரத் தொடங்கும் இதனைத் தமிழகம் எங்கும் ஏரி, ஆறு இவற்றின் படுகைகளிலும் கடற்கரைகளிலும் காணலாம் தனித்தும் மூன்று முதல் 5 வரையான சிறு குழுவாகவும் நீரில் இறங்கி, நத்தை, நண்டு புழு பூச்சிகள், தவளைக் குஞ்சு ஆகியவற்றை இரையாகத் தேடி உண்ணும். ட்டீவி, ட்டீவி, ட்டீவி எனக்குரல் கொடுத்தப்படி எழுந்து பறக்கும் \n\nSection::::இனப்பெருக்கம்.\nமார்ச் மத்தியில் இனப்பெருக்கம் பருவத்திற்குரிய காலத்திற்கான வண்ண நிறங்கள் உடலில் தோன்றத் தொடங்கும். ஏப்ரல் மத்தியில் தொலைதூரம் பறப்பதற்கு தேவையான சக்தியைத்தரும் கொழுப்பு உடலில் சேரத் தொடங்க உடல் உருவம் பருமனாகத் தோன்றும் அப்போது இவை பெருங்கூட்டமாக ஒன்று திரண்டு பறக்கும்.\n"}
{"id": "386183", "url": "https://ta.wikipedia.org/wiki?curid=386183", "title": "மெத்தயோடைடு", "text": "மெத்தயோடைடு\n\nமெத்தயோடைடு \"(Methiodide)\" என்பது ஒரு சேர்மம் மெத்தில் அயோடைடுடன் சேர்வதனால் உருவாகும் வழிப்பொருட்களைக் குறிக்கும். அமீன்களின் மெத்திலேற்ற வினையின் மூலமாக மெத்தயோடைடுகள் தயாரிக்கப்படுகின்றன.\n\nR3N + CH3I → (CH3)R3N+I−\n\nபொதுவாக இரசாயன அல்லது மருந்தியல் பண்புகளில் மாற்றம் உண்டாக்குவதற்காக மெத்தயோடைடுகள் தயாரிக்கப்படுகின்றன.\nஎடுத்துக்காட்டுகள்:\n\n1.கோக்கைன் மெத்தயோடைடு\n\n2. பிக்குகுல்லின் மெத்தயோடைடு \n"}
{"id": "386186", "url": "https://ta.wikipedia.org/wiki?curid=386186", "title": "பாறை தகைவிலான்", "text": "பாறை தகைவிலான்\n\nSection::::பெயர்கள்.\nதமிழில் :பாறை தகைவிலான்\n\nஆங்கிலப்பெயர் :Dusky Crag-Martin\n\nஅறிவியல் பெயர் :Hirundo concolor\n\nSection::::உடலமைப்பு.\n13 செ.மீ. - புகைப் பழுப்பான இதன் வால் பிற தகைவிலான்களைப் போல நீண்டிராததாக சதுரமாக இருக்கும். மேல் உடம்பை விடமார்பும் வயிறும் பழுப்புக் குறைந்து மெல்லிதான கருப்புக் கோடுகளுடன் காணப்படும்.\nSection::::காணப்படும் பகுதிகள் ,உணவு.\nமலைகளில் உயர்ந்து நிற்கும் செங்குத்தான பாறைகள், கோட்டைகள், பழங்காலக் கட்டிடங்கள், அணைக்கட்டுச் சுவர்கள் ஆகியவற்றில் இணையாகவோ சிறு குழுவாகவோ அலைந்து பறந்து, பறக்கும் வண்டுகளையும் சிறகுடைய பு+ச்சிகளையும் பிடித்துத் தின்னும். பறக்கும் போதும் சுவர்கள் மீது அமர்ந்து ஓய்வு கொள்ளும் போதும் சிட், சிட். என மென்குரலில் கத்தும்.\n\nSection::::இனப்பெருக்கம்.\nகூடு கட்டச் சேற்று மண் கிடைக்கும் பருவத்தில் சேற்றைக் கொண்டு குகைகள், தொங்கும் பாறை இடுக்குகள், பால வளைவுகள் ஆகியவற்றில் கூடமைத்து 2 முதல் 4 முட்டைகள் இடும்.\nஇமயமலைச் சாரல்களைச் சார்ந்து இனப்பெருக்கம் செய்யும் பாறைத் தகைவிலான் Crag Martin H.rupertris குளிர்காலத்தில் நீலகிரி, கொடைக்கானல் மலைப்பகுதிகளிளுக்கு வலசை வரக்காணலாம். \n"}
{"id": "386190", "url": "https://ta.wikipedia.org/wiki?curid=386190", "title": "நாட்டுத் தகைவிலான்", "text": "நாட்டுத் தகைவிலான்\n\nஆங்கிலத்தில் Pacific swallow என்றழைக்கப்படும் \"நாட்டுத் தகைவிலான்\" தெற்கு ஆசியாவிலும் தென் பசிபிக் தீவுகளிலும் காணப்படுகிறது.\n\nSection::::பெயர்கள்.\nதமிழில் :நாட்டுத் தகைவிலான்\n\nஆங்கிலப்பெயர் :Pacific swallow\n\nஅறிவியல் பெயர் :Hirundo tahitica\n\nSection::::உடலமைப்பு.\n13 செ.மீ. - நெற்றி செம்பழுப்பு உடலின் மேற்பகுதி பசுமை தோய்ந்த பளபளக்கும் கருப்பு, மேவாய், தொண்டை, மார்பின் மேற்பகுதி ஆகியன செம்பழுப்பு, எஞ்சிய வயிறு, வாலடி ஆகியன வெளிர் சாம்பல் நிறம்.\nSection::::காணப்படும் பகுதிகள் ,உணவு.\nநீலகிரி சார்ந்த மலைப்பகுதிகளில் காபி, ஆதயிலைத் தோட்டங்களைச் சார்ந்து மக்களைப் பற்றிய அச்சமின்றி பறந்து திரிவது காடுகளில் ஐந்தாறு பறவைகள் நெருக்கமாக அமர்ந்திருக்கக் காணலாம்.இணையாகவோ சிறு குழுவாகவோ அலைந்து பறந்து, பறக்கும் வண்டுகளையும் சிறகுடைய பூச்சிகளையும் பிடித்துத் தின்னும். \n\nSection::::இனப்பெருக்கம்.\nமார்ச் முதல் மே முடிய உள்ள பருவத்தில் வீட்டுச் சுவர்கள், பாறைகள், மதகுப்பாலங்கள், சுரங்க வழிகள் ஆகியவற்றில் இறவாரம் போன்ற பாதுகாப்பான மேற்சரிவு உள்ள இடத்தில் சேற்று உருண்டைகளைக் கொண்டு கூடமைத்து 2 அல்லது 3 முட்டைகள் இடும். ஒரே இடத்தில் அருகருகே இரண்டு மூன்று கூடுகளையும் காணலாம்.\n"}
{"id": "386195", "url": "https://ta.wikipedia.org/wiki?curid=386195", "title": "ரெட்டை வால் குருவி", "text": "ரெட்டை வால் குருவி\n\nரெட்டை வால் குருவி என்பது 1987 ஆம் ஆண்டில் வெளி வந்த தமிழ்த் திரைப்படம் ஆகும். பாலு மகேந்திரா இயக்கிய இந்தப் படத்தில் மோகன்,\nராதிகா சரத்குமார், அர்ச்சனா (நடிகை), வி. கே. ராமசாமி முதலியோர் நடித்தார்கள்.\nமிக்கி அண்ட் மாவுட் என்ற ஆலிவுட் திரைப்படத்தின் தமிழ் வடிவம் ஆகும்.\n\nஇளையராஜா இப்படத்திற்கு இசை அமைத்துள்ளார்.\n\nSection::::நடிகர்கள்.\nமோகன் (கோபி), அர்ச்சனா (துளசி), ராதிகா (ராதா), வி. கே. ராமசாமி ( எஸ். மார்கபந்து), தேங்காய் சீனிவாசன் (வாசன், துளசியின் தந்தை), செந்தாமரை (துளசியின் மாமா), இளையராஜா.\n\nSection::::கதைச்சுருக்கம்.\nமதராசில் உள்ள நேஷனல் டி.வி. நிலையத்தில் பணி புரிந்து வருகிறான் கோபி (மோகன் (நடிகர்)). கோபியின் நெருங்கிய தோழர் மார்கபந்து (வி. கே. ராமசாமி) ஆவார். கோபியின் அத்தை மகளான துளசியை (அர்ச்சனா (நடிகை)) மணந்திருந்தான். அப்போது, பிரபல பாடகி ராதாவை சந்திக்க நேரிடுகிறது. அவர்களது பழக்கம் நெருக்கமாகி, இருவரும் விரும்பத் துவங்கினர்.\n\nதுளசிக்கு தெரியாமல் ராதாவையும் மணமுடித்த கோபி. ஒரே நேரத்தில் இரு குடும்பங்களையும் நடத்துகிறான். இரு மாணவிகளையும் ஒரே சமயத்தில் சமாளிக்கத் தெரியாமல் பல இன்னல்களுக்கு உள்ளாகுகிறான். அவ்வாறாக ஒரு சமயம், இரு மனைவிகளும் மருத்துவமனையில் அனுமதிக்கப்படுகிறார்கள். இருவருக்கும் குழந்தையும் பிறந்துவிடுகிறது. இறுதியில், இருத்திருமணம் குறித்து தெரிய வந்ததா? இரு மனைவிகளும் கோபியை ஏற்றுக்கொண்டார்களா? என்பதே மீதிக் கதையாகும். \n\nSection::::இசை.\nஇந்தத் திரைப்படத்தின் பின்னணி இசை மட்டும் பாடல்களுக்கு இசை அமைத்தவர் இளையராஜா ஆவார். \"ராஜ ராஜ சோழன்\" எனும் பாடல் கீரவாணி ராகத்திலும், \"கண்ணன் வந்து\" எனும் பாடல் நடபைரவி ராகத்திலும் அமைக்கப்பட்டன. \n\n\nSection::::மேற்கோள்கள்.\n^ Rettai Vaal Kuruvi, IMDb, retrieved 2008-11-17\n"}
{"id": "386196", "url": "https://ta.wikipedia.org/wiki?curid=386196", "title": "தேசிய நீர்வழிச் சட்டம், 2016", "text": "தேசிய நீர்வழிச் சட்டம், 2016\n\nதேசிய நீர்வழிச் சட்டம், 2016 இந்திய நாடாளுமன்றத்தால் ஏற்படுத்தப்பட்ட சட்டமாகும். 5 மே 2015 அன்று, கப்பல், சாலை போக்குவரத்து மற்றும் நெடுஞ்சாலைகள் அமைச்சர் நிதின் கட்காரியால் மக்களவையில் (இந்தியா) தாக்கல் செய்யப்பட்டது. இந்தச் சட்டம் 2016 ஏப்ரல் 12 இல் அமலுக்கு வந்தது.\n\nSection::::வரலாறு.\nதேசிய நீர்வழங்கல் மசோதா, 2015 , கப்பல் போக்குவரத்து, சாலை போக்குவரத்து மற்றும் நெடுஞ்சாலைகள் துறையின் அமைச்சர் நிதின் கட்காரியால் மே 5, 2015 ஆம் ஆண்டில் மக்களவையில் (இந்தியா) தாக்கல் செய்யப்பட்டது. இது டிசம்பர் 21,2015 இல் மக்களவையில் நிறைவேற்றப்பட்டது.பின்பு மார்ச் 9,2016 இல் மாநிலங்களவையில் நிறைவேற்றப்பட்டது. \n\n\n"}
{"id": "386197", "url": "https://ta.wikipedia.org/wiki?curid=386197", "title": "சீமா ராவ்", "text": "சீமா ராவ்\n\nசீமா ராவ் என்பவர்  அதிசயப் பெண் ஆவார். இந்தியாவின் பெண் கமாண்டோ பயிற்சியாளர். 15 ஆயிரத்திற்கும் மேல் கமாண்டோ படை வீரர்களுக்குப் பயிற்சி கொடுத்துள்ளார். இப்பணியில் இவருடைய கணவர் மேஜர் தீபக் ராவ் பங்களிப்புச் செய்கிறார்.  மேலும் சீமா ராவ் 7ஆவது டிகிரி கருப்பு பட்டை பெற்றவர். உலக அமைதிக்கான விருதும் பெற்றவர்.\n\nSection::::பிறப்பும் படிப்பும்.\nரமாகாண்ட் சினரி என்ற பேராசிரியர் இவருடைய தந்தை ஆவார். சீமா ராவ் மரபுவழி மருத்துவம் பயின்று மருத்துவர் தகுதி பெற்றார். இவர் மேலும் இடர் மேலாண்மையில் எம்பிஏ பட்டம் பெற்றார்.\n\nSection::::சாதனைகள்.\nஇந்திய வான் படை பயிற்சியில் வானத்தில் குட்டிக் கரணம் போட்டு சாகசம் செய்தார். துப்பாக்கி சுடுவதில் வல்லவராகவும், மலை யேறுவதில் திறம் கொண்டவராகவும் மெய்ப்பித்துக் காட்டினார்.  மற்போர் வீரர் என்னும் தகுதியையும் பெற்றார். உலக அழகி மிஸ் இந்தியா என்ற போட்டியிலும் கலந்து கொண்டார். புரூஸ் லீ  உருவாக்கிய ஜீத் குணே டோ என்ற மற் பயிற்சிக் கலையிலும் வல்லவராகத் திகழ்கிறார்.\n\nSection::::நூலாசிரியராக.\nசீமா ராவ் பாதுகாப்புப் பயிற்சிகள் குறித்த ஒரு கலைக்களஞ்சியத்தை எழுதித் தொகுத்துள்ளார். இந்தத் தொகுப்பு சுவாட், இன்டர்போல் எப். பி.ஐ ஆகிய அமைப்புகளால் பரிந்துரைக்கப் பட்டுள்ளது. இந்நூல் மட்டுமல்லாமல் உலகப் பயங்கரவாதம் பற்றியும் வெற்றிகள் அடைவது குறித்தும்\nபோரில் சண்டையிடுவது, மற்போர் செய்வது ஆகியன தொடர்பான நூல்களும் எழுதியுள்ளார்.\n\nSection::::விருதுகளும் பாராட்டுகளும்.\nஉலக அமைதி விருது, அமெரிக்க அரசுத் தலைவரின் தன்னார்வலர் சேவை விருது, மலேசியா விருது முதலிய விருதுகளைப் பெற்றுள்ளார். இவை மட்டுமல்லாமல் இந்தியா டுடே,  பெமினா, நியூ உமன், சொசைட்டி போன்ற இதழ்கள் சீமா ராவின் அருஞ்செயல்களைப் பாராட்டிக் கட்டுரைகள் எழுதின.\n"}
{"id": "386202", "url": "https://ta.wikipedia.org/wiki?curid=386202", "title": "ராகினி மாநிலம்", "text": "ராகினி மாநிலம்\n\nராகினி மாநிலம் (Rakhine State ( பர்மியம்: ရခိုင်ပြည်နယ်; MLCTS: ra.hkuing pranynay, ராகினி பலுக்கல் [ɹəkʰàiɴ pɹènè]; பர்மிய பலுக்கல்: [jəkʰàiɴ pjìnɛ̀]; முன்னர் அரக்கான்) என்பது மியன்மரின் (பர்மா) ஒரு மாநிலமாகும். மியான்மரின் மேற்கு கடற்கரையில் அமைந்திருக்கும் இதன் வடக்கில் சின் மாநிலம், கிழக்கே மாகுவே மண்டலம், பாகோ பிராந்தியம் மற்றும் அயெயர்வாடி பகுதி, மேற்கில் வங்காள விரிகுடா மற்றும் வடகிழக்கு வங்காளத்தின் சிட்டகாங் கோட்டம் ஆகியவற்றை எல்லைகளாக கொண்டுள்ளது. இது தோராயமாக வடக்கில் 17°30' மற்றும் 21°30' க்கு இடையிலும், கிழக்கில் 92°10' மற்றும் 94°50' இடைப்பட்ட நீளத்தில் அமைந்துள்ளது. மத்திய பர்மாவில் இருந்து ராகினி மாநிலத்தை தனிமைப்படுத்துவதாக அரக்கான் மலைகள் உள்ளன. இதன் உயரமான சிகரம் விக்டோரியா சிகரம் இது உயரமுடையது. ராகினி மாநிலத்தின் கரையோரத்தில் சௌபாபா மற்றும் மயிங்ன் தீவு போன்ற பெரிய தீவுகள் உள்ளன. இந்த மாநிலத்தின் பரப்பளவானது ஆகும். மாநிலத்தின் தலை நகரம் சிட்வே நகரம்.\n\nSection::::சொற்பிறப்பு.\n\"ராகினி\" என்னும் பெயரானது பாளி சொல்லான \"ராக்ஹபுரா\" (சமசுகிருதம் ராக்‌ஷபுரா) என்ற சொல்லில் இருந்து தோன்றியது. இதன் பொருள் \"இராட்சதர் நிலம்\" (அரக்கர்) என்பதாகும். இந்த இராட்சதர் என்பது நெகிரிட்டோ மக்களைக் குறிப்பிட்டதாக நம்பப்படுகிறது, ஆயினும் போதிய ஆதாரமில்லை. பாலி சொல்லான \"ராக்ஹபுபுரா\" (\"ரக்ஹிதா\") என்பதன் பொருள் \"ராக்ஷா மக்களின் நிலம்\" (ராக்ஹா, ராக்கிங்) என்பது ஆகும். ராகினி என்ற சொல்லின் பொருள், \"ஒரே இனத்தைச் சார்ந்தவர்\" என்பதாகும். ராகினி மொழியில் இப்பகுதியானது ராகினிபிரே (\"Rakhinepray\") என அழைக்கப்படுகிறது. மேலும் ராகினிய இனத்தை ராகினீதா என்று அழைக்கிறார்கள்.\n\nபிரித்தானிய காலனி ஆட்சிக் காலத்தில் பயன்படுத்தப்பட்ட அரகான் என்ற சொலானது, போர்த்துக்கேய மொழியில் சொல்லப்பட்ட ராகினி என்ற சொல்லின் மோசமான வடிவத்தில் இருந்து வந்தது என்று நம்பப்படுகிறது, இந்தப் பெயரானது இன்றுவரை ஆங்கிலத்தில் பிரபலமாக பயன்படுத்தப்பட்டு வருகிறது. பல ஆங்கில மொழிப் பயனர்கள் இராணுவ ஆட்சியால் அறிவிக்கப்பட்ட பெயர்களை பயன்படுத்தாமல் தவிர்கின்றனர்.\n\nSection::::வரலாறு.\nஅரக்கான் (இப்போது ராகினி என்று பெயர் மாற்றப்பட்டுள்ளது) மாநிலத்தின் வரலாறு ஏழு காலகட்டங்களாக பிரிக்கப்பட்டுள்ளது. முதல் நான்கு காலகட்டங்களானது வடக்கு ராகினி பிராந்தியத்தின் ராகினிகளின் ஆதிக்கமும் அதிகாரமும் நிறைந்த குறிப்பாக கலடான் ஆற்றுப் பகுதியில் இருந்த இறையாண்மை மிக்க அரசின் காலத்தைக் குறிப்பது ஆகும். இக்கால கட்டத்தின் வரலாறானது தண்ணிவாடி, வைத்தாலி, லேமிரோ மெரக் யூ என்று நான்காக பிரிக்கப்பட்டுள்ளது. இப்பகுதியின் மொரக் யூவினரை வீழ்த்தி பர்மாவின் கொங்குவங் பேரரசானது 1784-85 ஆம் காலகட்டத்தில் இப்பகுதியைக் கைப்பற்றியது. இதன் பிறகான காலகட்டத்தில் ராகினி பர்மாவின் கொன்ஹாங் இராச்சியத்தின் பகுதியாக மாறியது. 1824 ஆம் ஆண்டில் முதல் ஆங்கிலோ-பர்மியப் போர் வெடித்தது, 1826 ஆம் ஆண்டு, பர்மியருக்கும் பிரித்தானியருக்கும் இடையில் ஏற்பட்ட ஒப்பந்தத்தின் மூலம் பிரித்தானியருக்கு ஏற்பட்ட இழப்புக்கு ஈடாக ராகினி (தொனிந்தாரியுடன்) பிரித்தானியர்களுக்கு வழங்கப்பட்டது. இதனால், பிரித்தானிய இந்தியாவின் பர்மா மாகாணத்தின் ஒரு பகுதியாக ராகினி ஆனது. 1948 இல், பர்மாவுக்கு விடுதலை வழங்கப்பட்டபோது, ராகினி புதிய கூட்டாட்சி குடியரசின் ஒரு பகுதியாக (காலனி) ஆனது.\n\nSection::::சுதந்திர இராச்சியம்.\nவாய்மொழி வரலாறு மற்றும் சில கோயில் கல்வெட்டுகள் ஆகியவற்றின் அடிப்படையில் பார்க்கும்போது, ராகினிப் பிரதேசத்தின் வரலாறானது கிட்டத்தட்ட ஐயாயிரம் ஆண்டுகளுக்கு முந்தியதாக நம்பப்படுகிறது, ஆயினும் போதிய ஆதாரமில்லை. ராகினி மக்கள் தங்கள் சமூக வரலாற்றை பொ.ச.மு. 3325 வரை கண்டடைந்துள்ளனர். மேலும் 1784 ஆம் ஆண்டுவரை தங்களுக்கான சொந்த முடியாட்சிகளையும், ஆட்சியாளர்கள், இளவரசர்கள் ஆகியவர்களாக 227 பேரை தொடர்ச்சியாக கொண்டிருந்துள்ளனர். ராகினி நாட்டின் எல்லைகளாக, அவாவின் பகுதிகள், ஐராவதி வடிநிலம், துறைமுக நகரான தன்லின் (சிரியாம்) மற்றும் கிழக்கு வங்கத்தின் சில பகுதிகள் ஆகியவற்றைக் குறிப்பிடுகின்றனர். இருப்பினும், தொடர்ச்சியான ராகினி இராச்சியத்தின் பரப்பானது சரியாக அறியப்பட்ட வரலாற்று ஆவணங்களால் உறுதிப்படுத்தப்படவில்லை.\n\nராகினி புராணத்தின்படி, பொ.ச.மு. 34 ஆம் நூற்றாண்டில் வடக்கு நகரான டன்யவாடியை மையமாக் கொண்டு அமைந்த முதலில் தெரிந்த ராஜ்யம் எழுந்தது. அது கி.பி. 327 வரை நீடித்தது. ராகினியின் ஆவணங்கள் மற்றும் கல்வெட்டுகளின் கூற்றின்படி, ஏறக்குறைய பொ.ச.மு. 554 இல் புத்தரால் இந்த இராச்சியம் பார்வையிட்டதாகவும், மன்ஹூனி புத்தர் உருவப்படம் தண்யவதிக்கு அனுப்பப்பட்டது என்று கூறப்படுகிறது. 4 ஆம் நூற்றாண்டில் தண்ணிவாடி வீழ்ச்சியடைந்த பிறகு, ராகினியின் அதிகார மையமானது வெயிட்டி நகரிலுள்ள ஒரு புதிய வம்சத்தின் வசம் மாறியது. 4 ஆம் நூற்றாண்டின் துவக்கத்திலிருந்து கி.பி. 818 வரை ராகினி பிரதேசங்களை வெய்திலி பேரரசு ஆட்சி செய்தது. ராகினி பிரதேசத்தின் கலாச்சாரம், கட்டிடக்கலை, புத்த சமயம் ஆகியவற்றின் பாரம்பரியக் காலமாக இந்த காலம் கருதப்படுகிறது, வெயிடி காலத்திற்கு முன்னர் இருந்ததை விடவும் இக்காலகட்டத்தைச் சேர்ந்த தொல்லியல் களங்கள் மிகுதியாக எஞ்சியுள்ளன. லெய்தோ ஆற்றை ஒட்டிய நான்கு நகரங்களில் ஒரு புதிய வம்சம் தோன்றியது இதன் செல்வாக்கால் வெயிடிலி வம்சம் வீழ்ச்சியடைந்தது. மேலும் தொடர்ச்சியாக தலைநகரங்களாக இருந்த நான்கு பிரதான நகரங்கள் லெமோரோ காலத்தில் கட்டப்பட்டதாக நம்பப்படுகிறது, ஆயினும் போதிய ஆதாரமில்லை.\n\nராகினி இராச்சியத்தின் இறுதி சுதந்திர அரசான மொரக் யூ 1429 இல் மின் சா மோன் என்பவரால் நிறுவப்பட்டது. ராக்கினி மக்களின் வரலாற்றின் பொற்காலமாக மொரக் யூ வம்சத்தின் ஆட்சிக்காலம் கருதப்படுகிறது. இவர்கள் காலத்தில் ராகினி பிரதேசமானது வணிக ரீதியாக முக்கியமான துறைமுகப் பகுதியாகவும், வங்காள விரிகுடாவில் அதிகாரமிக்க தளமாகவும் இருந்தது. மேலும் அரேபியா மற்றும் ஐரோப்பாவோடு பரந்த அளவில் கடல் வர்த்தகத்தில் ஈடுபட்டதாகவும் நம்பப்படுகிறது. 1666 ஆம் ஆண்டில் சிட்டகொங்கை முகலாய பேரரசிடம் இழந்தபின்னர், நாடு 17 ஆம் நூற்றாண்டிலிருந்து நிரந்தரமாக வீழ்ச்சியுற்றது. ஆட்சியின் வீழ்ச்சிக் காலத்தில் நாட்டில் ஸ்திரமின்மை, உள்நாட்டுக் கிளர்ச்சி மற்றும் அரசர்களைக் கவிழ்த்துவது ஆகியவை மிகவும் பொதுவானவையாயின. ஆசியாவில் போர்ச்சுக்கீசியர்கள் மேன்மையுற்றிருந்த காலத்தில், அரக்கனில் தங்கள் ஆதிக்கத்தை சிறிதுகாலம் நிறுவியிருந்ததாக நம்பப்படுகிறது, ஆயினும் போதிய ஆதாரமில்லை.\n\nSection::::அரகாகானியர் அல்லாதவர்களின் ஆட்சி.\nராகினி இராச்சியமானது 1785 ஆம் ஆண்டு சனவரி 2 இல், பர்மாவின் கொன்ஹாங்கின், படையெடுப்புக்கு ஆளானது உள்நாட்டில் பிளவுபட்ட இராச்சியமானது பர்மியர்களால் வெற்றிகொள்ளப்பட்டது. போரின்போது சூறையாடிய பர்மிய படைகள் மகாமுனி படத்தை எடுத்துச் சென்றன. பர்மாவின் இந்த எல்லை விரிவாக்கத்தினால், பிரித்தானிய கிழக்கிந்திய கம்பனியின் பிராந்தியங்களுடனான நேரடியான தொடர்புகளை எதிர்கொண்டது, இது எதிர்கால விரோதப் போக்கிற்கு களம் அமைத்தது. பல்வேறு புவிசார் அரசியல் பிரச்சினைகளானது முதல் ஆங்கிலோ-பர்மியப் போருக்கு (1824-26) வழிவகுத்தது. கடந்த போரின்போது ஏற்பட்ட சூறையாடலின்போது மகாமுனி படத்தை பர்மியர்கள் கொண்டு சென்றதுபோல், இந்தப் போரில் பிரித்தானிய இராணுவத்தால் இந்த கோவிலின் பெரிய மணி எடுத்துச் செல்லப்பட்டது. இப்போரில் துணிவாக செயல்பட்டதற்காக பிரித்தானிய கிழக்கிந்திய கம்பெனியின் 2 வது பிரிவின் இராணுவ வீரரான பீம் சிங்கிற்கு விருது வழங்கப்பட்டது. இந்தியாவின் உத்திரப்பிரதேச மாநில கான்ஷிராம் நகர் மாவட்டத்தில் உள்ள கஸ்கனி நகரத்திற்கு அருகே உள்ள நாட்ரா என்னும் கிராமத்தில் உள்ள கோயிலில் இந்த மணி தற்போதும் உள்ளது. போர் முடிவடைந்த நிலையில் யந்தாபோ (1826) உடன்படிக்கையின்படி, பிரித்தானியருக்கு இழப்பீடாக அரேகான் பகுதியை பிரித்தானிய இந்தியாவுக்கு பர்மா அளிக்க கட்டாயப்படுத்துக்கு ஆளானது. ஆங்கிலேயர் அரக்கானின் தலைநகராக அக்கான் (இப்போது சிட்வே) நகரை ஆக்கினர். பின்னர், அரக்கன் பிரித்தானிய இந்தியப் பேரரசின் பர்மா மாகாணத்தின் பகுதியாக மாறியது. பின்னர் பர்மாவானது பிரித்தானிய இந்தியாவில் இருந்துபிரிக்கப்பட்டு ஒரு தனி காலனி ஆட்சிப்பகுதியாக மாற்றப்பட்டது. அராகன் நிர்வாக முறையானது மொரக் யூ காலகட்டத்தின் பாரம்பரிய பிரிவுகளுடன் மூன்று மாவட்டங்களாக பிரிக்கப்பட்டது.\n\nSection::::1940 இல் இருந்து.\nராகினி பிரதேசமானது (அரக்கன்) இரண்டாம் உலகப் போரின்போது பல போர்கள் நடைபெற்ற இடமாக இருந்தது, குறிப்பாக அரக்கன் போர்த்தொடர்கள் 1942-1943 மற்றும் ரமரி தீவு போர் ஆகியன குறிப்பிடத்தக்கன. 1948 இல் ஆங்கிலேயர் வெளியேறிய பின்னர் உருவான விடுதலைப் பெற்ற பர்மிய ஒன்றியத்தின் ஒரு பகுதியாக அரக்கான் மாறியதுடன், அதன் மூன்று மாவட்டங்கள் அராகான் பிரிவுகளாக மாறியது. 1950 களில் இருந்து, அராக்கனின் சுதந்திரத்திற்காகவும், அதன் பிரிவினை மற்றும் இழந்த இறையாண்மையை மீளமைப்பதற்கான இயக்கம் வளர்ந்து வந்தது. இந்த உணர்வை சமாதானப்படுத்துவதன் ஒரு பகுதியாக, 1974 இல், ஜெனரல் நியின் சோசலிஸ்ட் அரசாங்கமானது, ரேகின் மாகாணத்தின், அரக்கன் பிரிவில் இருந்த, ரேகினின் மக்களின் பிராந்திய பெரும்பான்மையை குறைந்தபட்சம் பெயரளவில் ஒப்புக் கொண்டது. \n\nSection::::2010 இல் இருந்து (2008 அரசியலமைப்பின் பின்னர்).\nராகினி மாநிலத்தின் முதல் அமைச்சர்கள் இருந்தவர்கள்\nஇவர் 2010 பொதுத் தேர்தலில் அன் நகரியத்தில் இருந்து USDP யின் பிரதிநிதியாக ராகினி மாநில ஹெலட்டு உறுப்பினராக தேர்ந்தெடுக்கப்பட்டார். 2012-14ல் முஸ்லிம்களுக்கும் ராகினிய இனக்குழுக்களுக்கும் இடையில் தொடர்ச்சியாக ஏற்பட்ட தீவிர இனவாத முரண்பாடுகளின் பின்னர் தன் பதவியை ராஜினாமா செய்தார்.\nஅவர் 2014 சூன் 21 ஆம் நாள் தேர்தல் ஆணையத்தின் மூலமாக இராணுவ நியமனமாக ராகினி மாநில ஹெலட்டு உறுப்பினராக நியமிக்கப்பட்டார். இதை அரக்கன் தேசியக் கட்சி அதை எதிர்த்தது. அதற்கு முன் அவர் எல்லை விவகாரங்கள் துணை அமைச்சர் மற்றும் ராகினி மாநில அவசர ஒருங்கிணைப்பு மையத்தின் தலைவராக இருந்தார.\n\nSection::::2012 ராக்கினி மாநில கலவரங்கள்.\n2012 ராக்கினி மாநில கலவரங்கள் என்பது ரோகிஞ்சா முஸ்லிம்கள் மற்றும் ராகினி மாநிலத்தில் பெரும்பான்மை இனமாக இருந்த ராகின்களுக்கு இடையே ஏற்பட்ட தொடர்ச்சியான மோதல்களாகும். கலவரங்களுக்கு முன்னர் பௌத்த ராக்கியின்களிடையே பரவலான மற்றும் வலுவான ஒரு அச்சம் நிலவியது. அச்சத்திற்கான காரணம் தங்கள் ஆதி தாயகத்தில் விரைவில் தாங்கள் சிறுபான்மையினராக ஆகிவிடுவோம் என்பது ஆகும். ராகினி மாநிலத்தில் பத்து பர்மிய முஸ்லீம்கள் ராகினியர்களால் கொல்லப்பட்டது மற்றும் ரோஹிங்கா முசுலீம்களால் ராகினி இனத்தவர் ஒருவர் கொல்லப்பட்டது உட்பட நிகழ்வுகளால் துவங்கிய கலவரம் பல வாரங்களுக்கு பின்னர் முடிவுற்றது.\nஇரு தரப்பினராலும், முழு கிராமங்களும் \"அழிக்கப்பட்டன\". பர்மிய அதிகாரிகளின் கருத்துப்படி இனவாத ராகினி பௌத்தர்கள் மற்றும் ரோகிஞ்சா முஸ்லிம்கள் 78 பேர் கொல்லப்பட்டனர், 87 பேர் காயமடைந்தனர், 140,000 பேர் வரை இடம்பெயர்ந்தனர். அரசாங்கம் ஊரடங்கு உத்தரவை அமல்படுத்தி பிராந்தியத்துக்கு துருப்புக்களை அனுப்பியது. 2012 சூன் 10 இல் ராகினியில் அவசர நிலை பிரகடனப்படுத்தப்பட்டது, பிராந்தியத்தின் நிர்வாகம் இராணுவத்தின் கட்டுப்பாட்டில் கொண்டுவரப்பட்டது. ரோகிஞ்சா அரசு சாரா அமைப்புகளானது, பர்மிய இராணுவம் மற்றும் காவல்துறையானது ரோகிஞ்சா முஸ்லிம்களை இலக்கு வைத்து கைது செய்வது மற்றும் வன்முறையில் ஈடுபடுவது போன்ற செயல்களில் ஈடுபட்டதாக குற்றம் சாட்டின. இருப்பினும், சர்வதேச நெருக்கடி குழு நடத்திய ஆழ்ந்த ஆராய்ச்சியானது, இரு சமூகங்களும் இராணுவத்தினால் வழங்கப்பட்ட பாதுகாப்புக்காக நன்றி தெரிவித்தன என்று காட்டின. பல துறவிகள் அமைப்புகளானது ரோகிங்கியாக்களுக்கு உதவும் தொண்டு நிறுவனங்களை தடுக்கும் நடவடிக்கைகளை எடுத்தது. 2012 சூலையில் பர்மிய அரசு, ரோகிஞ்சா சிறுபான்மைக் குழுவை கணக்கெடுப்பில் சேர்க்கவில்லை-1982 ஆம் ஆண்டிலிருந்து வங்கதேசத்திலிருந்து ஊடுருவிய வங்காள முஸ்லிம்களாக வகைப்படுத்தியது. பர்மாவில் சுமார் 140,000 ரோகிஞ்சா மக்கள் அகதி முகாம்களில் தங்கியுள்ளனர்.\n\nSection::::மக்கள்வகைப்பாடு.\nபர்மாவின் பல பகுதிகளைப் போலவே, ராக்கின் மாநிலமானது (முன்பு அரக்கான் மாகாணம் என அழைக்கப்பட்டது), மாறுபட்ட இன மக்களைக் கொண்டிருக்கிறது. உத்தியோகபூர்வ பர்மிய புள்ளிவிவரங்களின்படி ராகினி மாநில மக்கள் தொகையானது 3,118,963 ஆகும்.\n\nஇந்த மாநிலத்தில் ராகினி மக்கள் பெரும்பான்மையினராக உள்ளனர் அவர்களை அடுத்து ரோகிஞ்சா முஸ்லிம்கள் கணிசமான மக்கள் தொகை கொண்டவர்கள். ராகினி மக்கள் பிரதானமாக தாழ்நில பள்ளத்தாக்கிலும் ராம் மற்றும் மானுங் (செதுபா) தீவுகளிலும் வசிக்கிறனர். கமேன், சின், மோரோ, சக்மா, கமி, டெய்னெட், பெங்காலி, ஹிந்து, மராமாரி போன்ற பிற இன சிறுபான்மையினர் முக்கியமாக மாநிலத்தின் மலைப்பகுதிகளில் வாழ்கின்றனர். ராகினி மாநிலத்தில் வாழும் திபெத்திய-பர்மியர்களின் பெரும்பகுதியினர் தேரவாத புத்தமதத்தை பின்பற்றுகின்றனர். சீர்திருத்த கிறித்துவம் அல்லது ஆன்மிசத்துடன் பொதுவாக தொடர்புடைய சின் மக்கள் கூட, ராகினி மாநிலத்தில் ராகினி மக்களுடைய கலாச்சார செல்வாக்கு காரணமாக பௌத்தத்தை பின்பற்றுகிறார்கள். வங்கதேசம் மற்றும் அதை ஒட்டிய கடலோரப் பகுதி எல்லைக்கு அருகே உள்ள மக்களில் 80-96 சதவிகிதத்தினர் முஸ்லீம்களாக உள்ளனர். 2012 கலவரம் நடந்தபின்னர் நடத்தப்பட்ட பல உள்ளூர் ஆய்வுகள் படி, பர்மாவுக்கு வெளியில் உள்ள +1 மில்லியன் புலம்பெயர்ந்த ரோகிஞ்சா முஸ்லீம்களையும் மக்கள்தொகையில் சேர்த்தால் ராகினி மாநில மக்கள் தொலையில் இவர்களின் எண்ணிக்கை 62.7% இருக்கலாம் என நம்பப்படுகிறது, ஆயினும் போதிய ஆதாரமில்லை.\n\nSection::::நிர்வாகப் பிரிவுகள்.\nரோகினி மாநிலத்தில் மொத்தம் ஐந்து மாவட்டங்கள் உள்ளன. அவற்றின் 2002 ஆண்டைய அதிகாரப்பூர்வ மதிப்பிடப்பட்ட மக்கள் எண்ணிக்கை:\nமாநிலத்தில் உள்ள இந்த மாவட்டங்களில் மொத்தம் 17 நகரியங்களும், 1,164 கிராமங்கள் உள்ளன. சிட்வே மாநிலத்தின் தலைநகரம் ஆகும்.\n\nSection::::போக்குவரத்து.\nமத்திய பர்மாவிலிருந்து ராகினி மாநிலத்தை இணைக்கும்விதமாக அரக்கான் மலைகளைக் கடந்து சில சாலைகள் உள்ளன. மூன்று நெடுஞ்சாலைகள் ராகினி மாநிலத்தின் முதன்மை சாலைகள் ஆகும். அவை நடு ரகினியில் உள்ள அன் முதல் முன்பரா, தென் மத்திய ராகினில் உள்ள டவுங்கப் முதல் பம்மாங் சாலை, தெற்கு ராகினில் உள்ள குவா-நாகத்சிங்சுங் சாலை . போன்றவை ஆகும். விமானப் போக்குவரத்தானது பொதுவாக யங்கோன் மற்றும் மண்டலையில் இருந்து சிட்வே மற்றும் நாகாபலி வரை உள்ளது. நாகாபலியில் பிரபலமான கடற்கரை ரிசார்ட் உள்ளது. 1996 இல் சிட்வெவிலிருந்து பிரதான நிலப்பகுதிவரை மட்டுமே நெடுஞ்சாலை இருந்தது. மாநிலத்தில் இன்னமும் தொடர்வண்டிப் பாதை கிடையாது (இந்நிலையில் மியன்மர் இரயில்வேயானது 480-கிமீ நீள பாதையை சிட்வேயில் இருந்து பாத்தேன்வரை பாட்னாகுன்-க்யுட்டா-மெரக் யு-மப்யா-அன் வழியாக அமைப்பதாக அறிவித்துள்ளது).\n\nராகினி மாநிலத்தில் உள்ள விமான நிலையங்கள்\nசீன முதலீட்டில், மலாக்கா நீரிணை வழியாக இந்தியப் பெருங்கடலில் இருந்து இயற்கை எரிவாயு மற்றும் கச்சா எண்ணெயை சீனாவிற்குக் கொண்டு செல்வதற்காக க்யூபியுவில் ஒரு ஆழமான கடல் துறைமுகம் கட்டப்பட்டுள்ளது.\n\nராகினியில் போக்குவரத்து பயனுள்ளதாக இருக்கும் ஆறுகள்\n\nSection::::பொருளாதாரம்.\nராக்கின் மியான்மரின் வறிய மாநிலமாகும். 75% க்கும் மேற்பட்ட மக்கள் வறுமையில் வாழ்கின்றனர்.\n\nஇப்பகுதியில் முக்கிய பயிர் நெல், மொத்த விவசாய நிலத்தின் 85% பகுதியில் பயிரிடப்படுகிறது. தென்னை மற்றும் நப்பா பனை தோட்டங்கள் கூட முதன்மையானவை ஆகும். மீன்பிடித்தல் ஒரு பெரிய தொழிலாக உள்ளது. இங்கு பிடிக்கப்படும் மீனில் பெருமளவு யாகோனுக்கு கொண்டு செல்லப்படுகின்றன, என்றாலும் சில ஏற்றுமதியும் செய்யப்படுகின்றன. மரம், மூங்கில் மற்றும் விரகு போன்ற மர பொருட்கள் மலைகளில் இருந்து கொண்டுவரப்படுகின்றன. சிறிய அளவிலான தாழ்ந்த-தரமற்ற கச்சா எண்ணெய் பழமையான, மேலோட்டமான, கைகளால்-தோண்டிய கிணறுகளிலிருந்து உற்பத்தி செய்யப்படுகிறது. ஆனால் பெட்ரோலியம் மற்றும் இயற்கை எரிவாயு போன்றவை இன்னும் கண்டறியப்படாத வளங்கள் இன்னும் உள்ளன.\n\nSection::::கல்வி.\nமியான்மரில் உள்ள கல்வி வாய்ப்புகளானது யங்கோன் மற்றும் மண்டலை போன்ற முக்கிய நகரங்களைத் தாண்டி மிகவும் குறைவாகவே உள்ளன. 2013-2014 கல்வியாண்டில் மாநிலத்தில் பொதுப் பள்ளி முறை பற்றிய சுருக்கம் பின்வருமாறு.\n\nசிட்வே பல்கலைக்கழகம் மாநிலத்தின் முக்கிய பல்கலைக்கழகம் ஆகும்.\n\nSection::::நலவாழ்வு.\nமியான்மரில் பொது சுகாதாரப் பாதுகாப்பு மோசமான நிலையில் உள்ளது. இராணுவ அரசாங்கம் நாட்டின் மொத்த உள்நாட்டு உற்பத்தியில் 0.5% முதல் 3% வரை எல்லாவித சுகாதாரப் பராமரிப்புக்கும் செலவழிக்கிறது, உலகில் மிகக் குறைந்த அளவாகவே இது உள்ளது. சுகாதார பராமரிப்பு பெயரளவில் இலவசமாக இருந்தாலும், உண்மையில், நோயாளிகள் மருத்து மற்றும் சிகிச்சைக்கு, மருத்துவமனை மற்றும் பொது மருத்துவமனைகளில் பணம் செலுத்த வேண்டிய நிலை உள்ளது. பொது மருத்துவமனைகளில் அடிப்படை வசதிகளும் உபகரணங்களும் இருப்பதில்ல. பொதுவாக, யங்கோன் மற்றும் மண்டலைக்கு வெளியே சுகாதார பராமரிப்பு உள்கட்டமைப்பு மிகவும் மோசமாக உள்ளது. ஆனால் குறிப்பாக ராகினி மாநிலம் போன்ற தொலைதூர பகுதிகளின் நிலையோ மிக மோசமாக உள்ளது. முழு ராக்கின் மாகாணத்திலிம் உள்ள மருத்துவமனை படுக்கைகளைச் சேர்த்தால் யாங்கோன் பொது மருத்துவமனையை விட குறைவான படுக்கைகளே உள்ளன. மாநிலத்தில் பொது சுகாதார அமைப்பின் சுருக்கம் பின்வருமாறு.\n\nSection::::மேற்கோள்கள்.\nகுறிப்புகள்\n\nஅரக்கன் அரசியல் கட்சி (ALD)\nராக்கிங் விடுதலை-கூட்டமைப்பு\nஅரக்கான் செய்திகள்/தகவல்கள்\nSittwe and Kyaukpyu SEZ routes to Ruili Yunnan\n"}
{"id": "386213", "url": "https://ta.wikipedia.org/wiki?curid=386213", "title": "கிழக்கு இந்தியா", "text": "கிழக்கு இந்தியா\n\n\"கிழக்கு இந்தியா \" (ஆங்கிலம்: East India) பீகார், சார்க்கண்ட், மேற்கு வங்காளம், ஒடிசா மற்றும் அந்தமான் நிக்கோபார் தீவுகள் ஆகியவற்றை உள்ளடக்கிய இந்தியாவின் பகுதியாகும். மேற்கு வங்காளத்தின் தலைநகரம் கொல்கத்தா இப்பகுதியின் பெரிய மாநகரமாகும். பீகார் வட இந்தியாவின் பகுதியாகவும் கருதப்படுகிறது. \n"}
{"id": "386217", "url": "https://ta.wikipedia.org/wiki?curid=386217", "title": "அ. சேப்பன்", "text": "அ. சேப்பன்\n\nஅ. சேப்பன் (17 ஆகசுடு 1937 -31 ஆகசுடு 2017 ) என்பவர் இந்திய அரசியல்வாதி, சமூகச் செயற்பாட்டாளர், இதழாளர் மற்றும்  தமிழ் நாட்டின்  இந்தியக் குடியரசுக் கடசியின் தலைவர் ஆவார். அண்ணல் அம்பேத்கர் திருசசபை என்ற ஓர் அமைப்பை உருவாக்கியவர்.\n\nSection::::பிறப்பும் படிப்பும்.\nசேப்பன் நாகை மாவட்டம்  வேதாரண்யம் அருகில் ஆயக்காரன்புலம் என்ற ஊரில் பிறந்தார்.  ஒரு விவசாயக் குடும்பத்தில் பிறந்த சேப்பன் 1975 ஆம் ஆண்டில் தமது மருத்துவக் கல்வியை முடித்தார்.  1976 முதல் தனியாக மருத்துவத் தொழிலைத் தொடங்கினார். காங்கிரசில் சேர்ந்து லீக் முனுசாமி என்பவருடன் செயல்பட்டார். அம்பேத்கர் கொள்கைகளில்  ஈடுபாடு கொண்ட சேப்பன், இந்தியக் குடியரசுக் கட்சியில் சேர்ந்தார். இந்தியக் குடியரசுக் கட்சியின் மாவட்டத் தலைவர் பின்னர் மாநிலத் தலைவர் ஆனார்.\n\nSection::::இதழ்ப் பணிகள்.\n1981ஆம் ஆண்டில் உணர்வு என்ற  மாதம் இரு முறை இதழைத் தொடங்கி பல ஆண்டுகள் நடத்தி வந்தார். அந்தக் காலத்தில் தாழ்த்தப்பட்டோரின் துன்பங்கள், சிக்கல்கள் முதலியவை பற்றிய செய்திகள் அந்த இதழில் .இடம் பெற்றன.\nஅம்பேத்கர் சிந்தனைகள் பற்றிய கட்டுரைகள், தலித்துகள் மீதான வன்முறைப் பதிவுகள், உள்ளூர் அளவிலான போராட்டங்கள், கட்சிக் கூட்டச் சொற்பொழிவுகளின் சாரம், தீர்மானங்கள், கவிதைகள் போன்றன  உணர்வு  இதழில் இடம்பெற்றன.\n\nSection::::போராட்டங்கள்.\n1982 ஆம் ஆண்டு அரக்கோணம் அருகே உள்ள மின்னல் என்ற சிற்றுரில்,  சாதி மோதலில்  நாட்டாண்மை சுப்பிரமணி என்பவர் கொல்லப்பட்டார். இதைக் கண்டித்து நடைப் பயணமொன்றை சேப்பனும் சக்திதாசன் என்பவரும்  இணைந்து அரக்கோணம் தொடங்கி சென்னை கோட்டை வரை மேற்கொண்டனர். தமிழகத்தின் பல பகுதிகளுக்கும் பயணம் செய்து கட்சிப் பணியாற்றினார். பட்டியல் இன மக்களின் விடுதலை இயக்கத்தை ஒருங்கிணைத்தார்.\n\nSection::::இதர செயல்பாடுகள்.\nதிருவள்ளுவர் உலகத் தமிழ்ச் சங்கம்’ என்ற அமைப்பை ஏற்படுத்திச் செயல்பட்டார் 1981 இல் புத்த மதத்தைத் தழுவினார் \n12 நூல்களை எழுதினார்.  அவற்றில் ‘விடுதலை பெறத் துடிப்பதேன்’, ‘பூரண விடுதலைப் பெற இஸ்லாம் மார்க்கமே’, ‘மண்டல கமிஷன் மீதான தீர்ப்பின் ஆபத்து’ ஆகியன அடங்கும்.\n\nSection::::உசாத்துணை.\nகாலச்சுவடு, மாத இதழ் (அக்டோபர் 2017)\n"}
{"id": "386220", "url": "https://ta.wikipedia.org/wiki?curid=386220", "title": "கம்பிவால் தகைவிலான்", "text": "கம்பிவால் தகைவிலான்\n\nஆங்கிலத்தில் Wire-tailed Swallow என்று அழைக்கப்படும் கம்பிவால் தகைவிலான் ஆப்பிரிக்கா முழுவதும் காணப்படும் ஒரு சிற்றினம் ஆகும் .இது தென் மற்றும் தென்கிழக்கு ஆசியாவில் காணப்படுகிறது.நார்வே நாட்டை சார்ந்த தாவர சூழலியல் அறிஞர் கிறிஸ்டியன் சுமித் என்பவர் \nபெயரால்smithilஎன்றழைக்கப்படுகிறது.\n\nSection::::பெயர்கள்.\nதமிழில் :கம்பிவால் தகைவிலான்\n\nஆங்கிலப்பெயர் :Wire-tailed Swallow\n\nஅறிவியல் பெயர் : Hirundo smithil\n\nSection::::உடலமைப்பு.\n14 செ.மீ. - செம்பழுப்புத் தொப்பி அணிந்தது போன்ற தலையும் பளப்பளப்பான கருநீல நிற உடலும் கொண்டது. வெள்ளை வெளேர் என்ற மார்பும் வயிறும் வாலிலிருந்து தொங்கும் 10 செ.மீ. நீளமுள்ள இரண்டு கம்பிகளும் இதனை அடையாளம் கண்டு கொள்ள உதவுபவை.\nSection::::காணப்படும் பகுதிகள் ,உணவு.\nதமிழ்நாட்டில் குளிர்காலத்தில் ஓரளவு ஆங்காங்கே காணப்படும் இது நீலகிரியில் மட்டும் இனப்பெருக்கம் செய்வதான குறிப்பு உள்ளது. கோவை. தஞ்சை மாவட்டங்களில் இதன் நிலைப்பற்றி அறிவதற்கான குறிப்புகள் இல்லை. பழக்க வழக்கங்கள் மற்ற தகைவிலானைப் போன்றதே எனினும் நீர்வளம் மிகுந்த பகுதிகளையே நாடித்திரிவது. பெரும்பாலானவை குளிர் காலத்தில் மற்ற தகைவிலான்களைப் போலவே வடக்கே இருந்து வலசை வந்து திரும்பும். \n\nSection::::இனப்பெருக்கம்.\nசில கம்பி வால் தகைவிலான்கள் நீலகிரியில் தங்கி இனப்பெருக்கம் செய்கின்றன.\n"}
{"id": "386225", "url": "https://ta.wikipedia.org/wiki?curid=386225", "title": "சின்னத் தகைவிலான்", "text": "சின்னத் தகைவிலான்\n\nசின்னத் தகைவிலான் எனும் Streak-throated Swallow தென் ஆசியா,இந்தியா,இலங்கை,ஆப்கானிஸ்தான் மற்றும் மாலத் தீவுகளில் காணப்படும் ஒரு சிற்றினம் ஆகும்.\n\nSection::::பெயர்கள்.\nதமிழில் :சின்னத் தகைவிலான்\n\nஆங்கிலப்பெயர் :Streak-throated Swallow\n\nஅறிவியல் பெயர் : Petrochelidon fluvicola\n\nSection::::உடலமைப்பு.\n12 செ.மீ. - கரு நீல நிறமான உடலும் செம்பழுப்பான தலையும் பிடரியும் கொண்ட இதன் உடலின் கீழ்ப்பகுதி மங்கிய வெண்மை நிறமாக இருக்கும். தலையின் பக்கங்கள் மோவாய், தொண்டை, மார்பு ஆகியவற்றில் கருப்புக் கீற்றுகள் காணப்படும்.\nSection::::காணப்படும் பகுதிகள் ,உணவு.\nவட தமிழ் நாட்டிலும் மேற்குத் தமிழ் நாட்டிலும் காணப்படும் இது கோயமுத்தூர் வரை காணப்பட்டதான குறிப்பு உள்ளது. கூட்டமாகப் பறக்கும் சிறு பூச்சிகளை இரை தேடித்திரியும் நீர்நிலைகளைச் சார்ந்து பிற தகைவிலான்களோடு திரியவும் காணலாம். குளிர்காலத்தில் காலை நேரத்தில் தந்தி மின்சாரக் கம்பிகளில் கூட்டமாக நெருக்கமாக உட்கார்ந்திருக்கும் திடீரென ஓர் ஆணைக்குக் கீழ்படிவது போல எல்லாமாக எழுந்து சிறு குழுக்களாகப் பிரிந்து இரை தேடப் புறப்படும். இதன் பறக்கும் வேகமும் மிதக்கும் ஆற்றலும் தகைவிலானது போல மிகுந்த வேகமும் மிதக்கும் ஆற்றலும் தகைவிலானது போல மிகுந்த வேகமும் திறனும் கொண்டதாக இராது. பறக்கும் போது டிர்ர் டிர்ர் எனக் குரல் கொடுக்கும்.\n\nSection::::இனப்பெருக்கம்.\nதமிழ் நாட்டில் இனப்பெருக்கம் செய்வதான விவரங்கள் இன்னமும் தொகுக்கப்படவில்லை.\n"}
{"id": "386226", "url": "https://ta.wikipedia.org/wiki?curid=386226", "title": "சிராவகர்", "text": "சிராவகர்\n\nசிராவகர் அல்லது சிரமணர் (Sravaka), பௌத்த மற்றும் சமண சமய சாத்திரங்களில், சமய தரும உபதேசங்களை கேட்பவர்களையும், சமயத்தை பின்பற்றுபவர்களையும் குறிப்பதாகும். சில சமயங்களில் பௌத்தத்தில் குறிப்பிடத்தக்க பிக்குகளையும், பிக்குணிகளையும், உபாசகர்களையும் சிராவகர்கள் என்று அழைப்பர். \n"}
{"id": "386228", "url": "https://ta.wikipedia.org/wiki?curid=386228", "title": "கொடிக்கால் வாலாட்டி", "text": "கொடிக்கால் வாலாட்டி\n\nஇது வாலாட்டிகளில் Motacillidae குடும்பத்தை சார்ந்த வாலாட்டியாகும்,இது குறிப்பாக காடுகளில் காணப்படும் வளரியல்பு உடையவை ஆகும். இதன் இனப்பெருக்கமானது கிழக்கு ஆசியா,இந்தியா இந்தோனிசியாவில் செய்கிறது.\n\nSection::::பெயர்கள்.\nதமிழில் :கொடிக்கால் வாலாட்டி\n\nஆங்கிலப்பெயர் :Forest Wagtail\n\nஅறிவியல் பெயர் :Dendronanthus indicus\n\nSection::::உடலமைப்பு.\n17 செ.மீ. - உடலின் மேற்பகுதி ஆலிவ் பழுப்பு. கீழ்ப்பகுதி வெளிர் மஞ்சள் தோய்ந்த வெண்மை நிறம். தொண்டையின் கீழ்ப்பகுதியில் காணப்படும் பிறை வடிவிலான இரண்டு கருப்புத் திட்டுகளையும் இறக்கைகளில் காணப்படும் இரண்டு வெண்பட்டைகளையும் கொண்டு அடையாளம் காணலாம்.\nSection::::காணப்படும் பகுதிகள் ,உணவு.\nமேற்குத் தமிழ்நாட்டின் மலைப்பகுதிகளுக்கு வலசை வரும் இது ஏப்ரல் வரை தங்குகின்றது. தனித்தும், சிறு குழுவாகவும், காடுகளில் ஓடும் சிற்றாறுகளை அடுத்தும் காட்டிடையே புழு பூச்சிகளைப் பிடிக்கும். மற்ற வாலாட்டிகளைப் போல வாலை மேலும் கீழுமாக ஆட்டுவதோடு வாலோடு கூட உடம்பையும் பக்கவாட்டில் அசைக்கும் பழக்கம் உடையது. எறும்பு முதலிய புழு பூச்சிகளே இதன் முக்கிய உணவு. இரவில் நாணல்புதர்களிடையேயும் கரும்புக் காடுகளிலும் மற்ற வாலாட்டிகளோடு சேர்ந்து தங்கும்.\n"}
{"id": "386231", "url": "https://ta.wikipedia.org/wiki?curid=386231", "title": "உபாசகர்கள்", "text": "உபாசகர்கள்\n\nஉபாசகர்கள் (ஆண் பால்), உபாசகி (பெண் பால்) பாளி மற்றும் சமசுகிருத மொழிகளில் பௌத்த குருமார்களுக்கும், சீடர்களுக்கும் உதவி செய்பவர்களான எளிய உதவியாளர்களைக் குறிப்பதாகும். இல்லறவாசிகளான உபாசகர்கள் சமயச் சாத்திரங்கள் கற்க அவசியமில்லை. உபாசகர் அல்லது உபாசிகள், தங்கள் குருமார்கள் மற்றும் அவரது சீடர்களுக்கு சமைத்த உணவு, துணி முதலியன தானம் அளித்தல், தங்குவதற்கான கட்டிடங்கள், குடிசைகள், கற்குகைகள் அமைத்து தருதல் போன்ற உதவி செய்வார்கள். உபாசகர்கள் சமயச் சாத்திரங்களைக் கற்க அவசியமில்லை. \nஇந்த சமய உதவியாளர்களான உபாசகர்கள் அல்லது உபாசகிகள் [[பிக்குகள்]] அல்லது [[பிக்குணி]]கள் அல்லர். \n\nSection::::உபாசகர்களுக்கான பஞ்சசீலம்.\nஉபாசகரகள் [[பஞ்ச சீலங்கள்|பஞ்சசீலங்களை]] தங்கள் வாழ்க்கையில் கட்டாயம் கடைப்பிடிக்க வேண்டும். அவைகள்:\n\n\nSection::::வெளி இணைப்புகள்.\n[[பகுப்பு:பௌத்தம்]]"}
{"id": "386235", "url": "https://ta.wikipedia.org/wiki?curid=386235", "title": "பஞ்ச சீலங்கள்", "text": "பஞ்ச சீலங்கள்\n\nபஞ்ச சீலங்கள் அல்லது ஐந்து நல்லொழுக்கங்கள் (Five Precepts),) பௌத்த சமயத்தைக் கடைபிடிக்கும் இல்லறவாசிகளான ஆண்-பெண் உபாசகர்கள் கடைபிடிக்க வேண்டிய ஐந்து நல்லொழுக்கங்கள்:\n\n"}
{"id": "386241", "url": "https://ta.wikipedia.org/wiki?curid=386241", "title": "சின்ன பச்சைக்காலி", "text": "சின்ன பச்சைக்காலி\n\nசின்ன பச்சைக்காலி ஆங்கிலத்தில் Marsh Sandpiper என அழைக்கப்படுகிறது இது உள்ளான்களில் ஒரு சிறிய வகையாகும்.\n\nSection::::பெயர்கள்.\nதமிழில் :சின்ன பச்சைக்காலி \n\nஆங்கிலப்பெயர் :Marsh Sandpiper\n\nஅறிவியல் பெயர் :Tringa stagnatillis\n\nSection::::உடலமைப்பு.\n25 செ.மீ. - சாம்பல் பழுப்பு நிற உடல் கொண்ட இதன் முன் நெற்றி, கண்புருவம், தலையின் பக்கங்கள், பின்முதுகு, பிட்டம் ஆகியனவும், மார்பு, வயிறு, வாலடி ஆகியனவும் தூய வெள்ளை நிறங் கொண்டவை.\n\nSection::::காணப்படும் பகுதிகள் ,உணவு.\nகுளிர்காலத்தில் வலசை வரும் இதனைக் குளங்கள், ஏரிகள் ஆகியவற்றின் நீர்ப்பரப்பின் ஓரங்களிலும் நீர்தேங்கி நிற்கும் நெல்வயல்களிலும் பரவலாகக் காணலாம். சிறிது உப்பான நீர் தேங்கியுள்ள பகுதிகளில் விரும்பித் திரிவது. ஆகஸ்ட் இறுதியில் வரத் தொடங்கும் இவை மே முதல் வாரத்தில் திரும்பிவிடும். இனப் பெருக்கம் செய்வதில் ஈடுபடாத சில, கோடையிலும் இங்கே தங்கிவிடுகின்றன. 1962இல் கோடியக்கரையில் காலில் வளையம் அணிவிக்கப்பட்ட இரு பறவைகள் 5100 கி.மீ. தொலைவுக்கு அப்பால் ரஷ்யாவில் மீண்டும் பிடிக்கப்பட்டுள்ளன. தலையும் அலகும் முழுவதும் மூழ்கும்படி நீர் பரப்பில் இறங்கி இரை தேடவும் செய்யும். சிறுநத்தை, புழு பூச்சிகள் இதன் முக்கிய உணவு எழுந்து பறக்கும் போது ச்சீ வீப், ச்சி வீப் எனக் குரல் கொடுக்கும்.\n\n"}
{"id": "386242", "url": "https://ta.wikipedia.org/wiki?curid=386242", "title": "கிளேர் ஆர்ம்சுட்டிராங்", "text": "கிளேர் ஆர்ம்சுட்டிராங்\n\nகிளேர் ஆர்ம்சுட்டிராங் \"(Claire Armstrong)\" ஒரு பிரித்தானியப் பயில்நிலைப் பெண் வானியலாளர் ஆவார். இவர் மீயொளிர் விண்மீன் வெடிப்பு வேட்டையரான மார்க் ஆர்ம்சுட்டிராங் அவர்களின் மனைவியாவார்; இருவரும் இங்கிலாந்தில் உள்ள கெண்டின் உரோல்வெண்டனில் பணிபுரிகின்றனர். சிறுகோள் 15967 கிளேர் ஆர்ம்சுட்டிராங் இதைக் கண்டுபிடித்த மார்க் ஆர்ம்சுட்டிராங்கால் தனது மனைவியின் பெயரிடப்பட்டது.\n"}
{"id": "386246", "url": "https://ta.wikipedia.org/wiki?curid=386246", "title": "டெசு-மார்டின் ஆக்சிசனேற்றம்", "text": "டெசு-மார்டின் ஆக்சிசனேற்றம்\n\nடெசு-மார்டின் ஆக்சிசனேற்றம் \"( Dess–Martin oxidation)\" என்பது டெசு-மார்டின் பீரியாடினேன் என்ற வினைப்பொருளைப் பயன்படுத்தி முதனிலை ஆல்ககால்களை ஆல்டிகைடுகளாகவும், இரண்டாம் நிலை ஆல்ககால்களை கீட்டோன்களாகவும் மாற்றுகின்ற கரிம வேதியியல் வினையாகும். அமெரிக்க வேதியியலர்களான டேனியல் பெஞ்சமின் டெசுவும் யேம்சு குல்லன் மார்டினும் கண்டுபிடித்த காரணத்தால் இவ்வினை டெசு-மார்டின் ஆக்சிசனேற்ற வினை என்ற பெயரைப் பெற்றது . இவர்கள் 1983 ஆம் ஆண்டில் பீரியோடினேன் வினைப்பொருளைக் கண்டுபிடித்தனர்.\n\nதண்ணீரை உபயோகித்து டெசு-மார்டின் ஆக்சிசனேற்ற வினையை முடுக்கிவிடும் முறையை மேயரும் சிகிரீபரும் செய்து காட்டினர் .\n"}
{"id": "386250", "url": "https://ta.wikipedia.org/wiki?curid=386250", "title": "ஓதெட்டே பான்சில்கான்", "text": "ஓதெட்டே பான்சில்கான்\n\nஓதெட்டே பான்சில்கான் \"(Odette Bancilhon)\" (பிறப்பு: 22 செப்டம்பர் 1908 – 1998) ஒரு பிரெஞ்சு வானியலாளர் ஆவார். இவர் அல்சியர்சு வான்காணகத்தில் 1930 களிலும் 1940 களிலும் செய்த பணியால் புகழ்பெற்றவர். அங்கு இவர் 1333 செவெனோலாஎனும், கல்லால் ஆகிய யூனோமிய சிறுகோளை முதன்மைச் சிறுகோள்பட்டையில் கண்டுபிடித்தார்t. இவர் தனது வெளியீடுகள் அனைத்தையும் வானியலில் அன்றிருந்த வழக்கப்படி, ஓ.பான்சில்கான் என்ற பெயரில் வெளியிட்டார்.\n\nஇவர் பின்னர் தன்னுடன் பணிபுரிந்த ஆல்பிரெடு சுகிமிடு என்பவரை 1940 களில் மணந்தார். பிறகு, இவர் \"ஓ. சுகிமிடு பான்சில்கான்\" என வழங்கப்பட்டார்.\n\nஇவருடன் பணிபுரிந்த உலூயிசு பாயர் என்பவரால் 1951 இல் கண்டுபிடிக்கப்பட்ட முதன்மைப்பட்டைச் சிறுகோளாகிய 1713 பான்சில்கான், இவரது பெயால் வழங்குகிறது.\n"}
{"id": "386254", "url": "https://ta.wikipedia.org/wiki?curid=386254", "title": "உல்ரிகா பாபியாகோவா", "text": "உல்ரிகா பாபியாகோவா\n\nஉல்ரிகா பாபியாகோவா \"(Ulrika Babiaková)\" (ஏப்பிரல் 3, 1976 - நவம்பர் 3, 2002) ஒரு சுலோவாக்கிய வானியலாளரும் சிறுகோள் கண்டுபிடிப்பாளரும் ஆவார். இவர் சுலோவாக்கியாவில் உள்ள பான்சுகா சுதியாவ்னிகாவைச் சேர்ந்தவர். இவரைச் சிறுகோள் மையம் தனியாகவும் பிறரோடு இணைந்து 14 சிறுகோள்களை 1998 முதல் 2001 வரையிலான காலத்தில் கண்டுபிடித்தமைக்காகப் பாராட்டியுள்ளது.\n\nஇவரது கணவராகிய பீட்டர் குசுனிராக் 2001 இல் கண்டுபிடித்த முதன்மைப்பட்டைச் சிறுகோளான 32531 உல்ரிகா பாபியாகோவா இவரது பெயரால் 2014 அக்தோபர் 8 இல் பெயரிடப்பட்டுள்ளது ( சி.கோ.மை. சுற்றறிக்கை 90379).\n"}
{"id": "386260", "url": "https://ta.wikipedia.org/wiki?curid=386260", "title": "சி. பங்காரு பத்தர்", "text": "சி. பங்காரு பத்தர்\n\nபத்தொன்பதாம் நூற்றாண்டில் புதுவையில் பொற்கொல்லர் மரபில் பிறந்தவர். கல்வே கல்லூரியின் தமிழாசிரியராக இருந்தவர்.புதுவைத் தமிழ்ச் சங்கத்தின் தலைவராகவும், புதுவையில் வெளியான 'கலைமகள்' என்ற இலக்கிய இதழுக்கு ஆசிரியாராகவும் சிறப்புடன் பணியாற்றி தமிழுக்குப் பெருமை சேர்த்தவர்.இவர் புரட்சிக் கவிஞர் பாவேந்தர் பாரதிதாசனின் ஆசிரியர் மற்றும் வழிகாட்டி ,இவரிடம் பாரதிதாசன் உயர்நிலைக் கல்வி பெற்றார். இவர் புலவர் பங்காரு பத்தர் என்றும் ,செந்தமிழ் இருப்பே என்றும் மற்றும் மகாவித்துவான் பங்காரு பத்தர் என்றும் சிறப்புடன் அழை க்கபபட்டவர் ."}
{"id": "386261", "url": "https://ta.wikipedia.org/wiki?curid=386261", "title": "சோடியம் அமைடு", "text": "சோடியம் அமைடு\n\nசோடியம் அமைடு (Sodium amide) சோடா அமைடு எனப்படக் கூடிய NaNH என்ற மூலக்கூற்று வாய்ப்பாட்டை உடைய கனிமச் சேர்மம் ஆகும். இது நீருடன் மிக வேகமாக வினைபுரியக் கூடியது. வெண்மை நிறமுடையது. வணிகரீதியாகக் கிடைக்கக்கூடிய மாதிரிகள் அவற்றின் தயாரிப்பின் போது காணப்படும் உலோக இரும்பின் காரணமாக சிறிது சாம்பல் நிறமுடன் காணப்படலாம். இத்தகைய மாசுகள் வழக்கமாக வினைக்காரணியின் பயன்பாட்டைக் குறைப்பதில்லை. NaNH ஆனது உருகிய நிலையில் மின்சாரத்தைக் கடத்துகிறது.  இதன் கடத்துதிறனானது ஒரே மாதிரியான நிலைகளில் சோடியம் ஐதராக்சைடுடன் ஒத்ததாக காணப்படுகிறது.  NaNH ஆனது கரிமத் தொகுப்பு முறைகளில் பரவலாகப் பயன்படும் ஒரு வேதிப்பொருளாக உள்ளது.\n\nSection::::தயாரிப்பு மற்றும் அமைப்பு.\nசோடியத்துடன் அம்மோனியா வாயுவின் வினையின் காரணமாக சோடியம் அமைடானது தயாரிக்கப்படலாம். ஆனால், வழக்கமாக திரவ அம்மோனியாவுடன் சோடியத்தை இரும்பு (III) நைட்ரேட்டை  ஒரு வினைவேகமாற்றியாகப் பயன்படுத்தி தயாரிக்கப்படுகிறது. இந்த வினையானது அம்மோனியாவின் கொதிநிலையில் மிக வேகமாக நடைபெறுகிறது c. −33 °C. இந்த வினையில், [Na(NH)]e  என்ற எலக்ட்ரைடு வினையிடைப் பொருளாக உருவாகிறது. \nNaNH ஆனது உப்பைப் போன்ற ஒரு பொருளாகும். இது ஒரு முடிவிலாப் பலபடிடைப் போல படிகமாகறிது. சோடியத்தைப் பொறுத்து இதன் வடிவியல் அமைப்பானது நான்முகியின் அமைப்பைப் பெறுகிறது. அம்மோனியாவில், NaNH மின்கடத்துத்திறனைப் பெற்ற, கரைசல் முழுவதிலும் ஒரே சீரான, இசைவான  Na(NH) மற்றும் NH அயனிகளைக் கொண்ட கரைசல்களை உருவாக்குகின்றன. \n\nSection::::பயன்கள்.\nசோடியம் அமைடானது முக்கியமாக கரிம வேதியியலில் அம்மோனியாக் கரைசல்களில் கூட, மிகவும் வலிமையான காரமாகப் பயன்படுகின்றன. . சோடாமைடினைப் பயன்படுத்துவதில் உள்ள  சிறப்பம்சங்களில் ஒன்று இச்சேர்மம் மிக அரிதாகவே கருக்கவர் காரணியாக செயல்படுகிறது. இண்டிகோ சாயம் தயாரிப்பில் N-பினைல்கிளைசீனின் வளையமாக்களில் பயன்படும் மீத்திறன் காரக்கலவையில் ஒரு முக்கியப் பகுதிப்பொருளாகப் பயன்படுகிறது. இந்த வினையானது அம்மோனியாவை உற்பத்தி செய்து அதனை ஒருவிதமாக மறுசுழற்சி செய்யப்பயன்படுகிறது.\nSection::::ஐதரோஆலசன் நீக்க வினை.\nசோடியம் அமைடு அருகருகாய் அமைந்துள்ள டைபுரோமோ அல்கேனிலிருந்து இரண்டு சமான அளவுள்ள ஐதரசன் புரோமைடினை இழக்கச்செய்து அல்கைனைத் தரும் வினையைத் துாண்டுகிறது. இந்த வினை பினைல்அசிட்டிலீன் தயாரிப்பில் நிகழ்வது போன்ற வினையாக உள்ளது. \nவழக்கமாக, இரண்டு சமான அளவுள்ள சோடியம் அமைடானது தேவையான அல்கைனைத் தருகிறது. விளைபொருளில் காணப்படும் முனையங்களில் உள்ள CH ஆனது சமான அளவுள்ள காரத்தை புரோட்டானேற்றம் செய்யும் காரணத்தால் மூன்று சமான அளவுள்ள சோடியம் அமைடுகள் முனையங்களில் முப்பிணைப்பைக் கொண்ட அல்கைன்களை உருவாக்குவதற்குத் தேவைப்படுகிறது.\n\nஐதரசன் குளோரைடு மற்றும் எத்தனால் ஆகியவை ஈடுபட்டு 1-ஈத்தாக்சி-1-பியூட்டைன் தயாரிக்கப் பயன்படும் வினையிலும் இதே போன்ற நீக்க வினைகள் நடத்தப்படலாம்.\n\nSection::::வளையமாக்கல் வினைகள்.\nமெதில்வளையபுரோப்பேன் தயாரிப்பில் காணப்படுவது போல, நீக்கப்படுவதற்கான β-ஐதரசனைக் கொண்டிராத சேர்மங்களில் வளைய சேர்மங்கள் உருவாக்கப்படலாம்.\n\nவளையபுரோப்பேன்கள், அசிரிடின்கள் மற்றும் வளையபியூட்டேன்கள் ஆகியவை இதே முறையில் தயாரிக்கப்படலாம்.\n\nSection::::கார்பன் மற்றும் நைட்ரசன் அமிலங்களில் புரோட்டான் நீக்கம்.\nமுனைய அல்கைன்களை உள்ளடக்கிய கார்பன் அமிலங்கள் திரவ அம்மோனியாவில் உள்ள சோடியம் அமைடுகளால் புரோட்டான் நீக்கம் செய்யப்படுகின்றன. \nமெதில் கீட்டோன்கள்,\nவளையஎக்சனோன், பினைல்அசிட்டிக் அமிலம் மற்றும் அதன் வழிப்பொருட்கள்\nமற்றும் டைபினைல்மீத்தேன் அசிட்டைல்அசிட்டோன் இரண்டு புரோட்டான்களை இழந்து ஒரு இரட்டைஎதிரயனியைத் தருகிறது. சோடியம் அமைடானது இண்டோல் மற்றும் பிப்பெரிடின் ஆகியவற்றையும் கூட புரோட்டான் நீக்கம் செய்கிறது.\n\nSection::::பாதுகாப்பு.\nசோடியம் அமைடு நீருடன் அதிதீவிரமாக வினைபுரிந்து அம்மோனியா மற்றும் சோடியம் ஐதராக்சைடு ஆகியவற்றைத் தருவதுடன் காற்றில் எரிந்து சோடியத்தின் ஆக்சைடுகளையும், நைட்ரசனின் ஆக்சைடுகளையும் தருகின்றது.\n\nகுறைவான ஈரப்பதம் மற்றும் காற்றின் முன்னிலையில், அதாவது மோசமாக மூடப்பட்ட கொள்கலன்கறில், பெராக்சைடுகளைக் கொண்ட வெடிபொருட்கலவைகள் உருவாகக்கூடும். இவ்வாறான நிகழ்வு திண்மத்தை மஞ்சள் நிறமாகவோ, பழுப்பு நிறமாகவோ மாற்றக்கூடும். இதன் காரணமாகவே, சோடியம் அமைடானது, மந்த வாயுக்களின் சூழலில், நன்றாக, இறுக மூடப்பட்ட கொள்கலன்களில் பாதுகாக்கப்பட வேண்டியுள்ளது. மஞ்சள் அல்லது பழுப்பு நிறமுள்ள சோடியம் அமைடு மாதிரிகள் வெடிக்கும் அபாயம் நிறைந்தவையாகும்.\nSection::::மேலும் காண்க.\nஇலித்தியம் அமைடு\n"}
{"id": "386262", "url": "https://ta.wikipedia.org/wiki?curid=386262", "title": "கருப்பு புறா", "text": "கருப்பு புறா\n\nமேற்கு தொடர்ச்சி மலையில் காணப்படும் ஒரு பெரிய வகை புறாவகும் இது ஆங்கிலத்தில்Nilgiri wood – Pigeon என்றழைக்கப்படுகிறது.அடர் நிறங்களில் காணப்படுகிறது.\n\nSection::::பெயர்கள்.\nதமிழில் :நீலகிரி காட்டுப்புறா\n\nஆங்கிலப்பெயர் :Nilgiri wood – Pigeon\n\nஅறிவியல் பெயர் :Columba elphinstonii\n\nSection::::உடலமைப்பு.\n42 செ.மீ. - சிவப்புத் தோய்ந்த கரும்பழுப்பு நிற உடலில். பச்சையும் ஊதாவுமான பளபளப்பு மிதமான தோற்றம் தரும். கழுத்தில் கருப்பும் வெள்ளையுமான சதுரங்கப்பலகை ஒத்த அமைப்பு உண்டு. இளஞ்சிவப்புத் தோய்ந்த சாம்பல் நிற மார்பைக் கொண்டது.\n\nSection::::காணப்படும் பகுதிகள் ,உணவு.\nநீலகிரி, கொடைக்கானல் மலைசார்ந்த பகுதிகளில் பசுமை மாறாக் காடுகள், ஏலத்தோட்டங்களில் நிற்கும் நிழல் தரும் மரங்கள் ஆகியவற்றில் பழங்களைத் தேடித்தின்னும். அவ்வப்போது தரையில் உதிர்ந்த பழங்களைப் பொறுக்கவும் சிறு நத்தைகளைபப் பிடித்துத் தின்னவும் தரைக்கு இறங்கும் அடிக்கடி இடம் பெயரும் பழக்கம் உடையது. ஒரு வாரத்தில் ஒரு சோலையில் மிகுந்த எண்ணிக்கையில் காணப்பட்ட இது அடுத்த ஒரு வாரம் ஒன்று கூடக் கண்ணில் படாததாக இடம் பெயர்ந்து விட்டிருக்கும் ஹு ஹு எனத் தொடர்ந்து அடித் தொண்டையில் ஆந்தை போலக் குரலெழுப்பும்.\n\nSection::::இனப்பெருக்கம்.\nமார்ச் முதல் ஜுலை வரை பசும் சோலைகளில் உள்ள மரங்களில் குச்சிகளால் தட்டுப்போலக் கூடமைந்து ஒரே முட்டையிடும். \n"}
{"id": "386270", "url": "https://ta.wikipedia.org/wiki?curid=386270", "title": "நெசியா அப்பெல்", "text": "நெசியா அப்பெல்\n\nநெசியா எச். அப்பெல் \"(Necia H. Apfel)\" (பிறப்பு: ஜூலை 31, 1930) ஓர் அமெரிக்க வானிலையியலாளரும் நூலசிரியரும் கல்வியாளரும் ஆவார்.\n\nSection::::சொந்த வாழ்க்கை.\nஇவர் டப்ட்சு பல்கலைக்கழகத்தில் சிறப்புத் தகைமையுடன் பட்டம் பெற்றுள்ளார். இவர் வடமேற்கு பல்கலைக்கழக இரெட்கிளிப் கல்லூரியில் முதுநிலைப் பட்டக் கல்வியைப் பெற்றார். அப்பெல் சிகாகோ பெருநகரப் பகுதியில் சிறுவருக்கு வானியலில் விரிவுறை ஆற்ரியுள்ளார். இல்லினாயிசுவைச் சார்ந்த எவான்சுட்டனில் அமைந்த தேசிய-உலூயிசு பல்கலைக்கழகத்தில் வானியல் பாடங்கள் பயிற்றுவித்துள்ளார். இவர் இரண்டு கல்லூரி வானியல் நூல்களையும் பத்து சிறுவர் நூல்களையும் எழுதியுள்ளார். இவர் இல்லினாயிசுவில் உள்ள ஐலாந்து பார்க்கில் வாழ்கிறார். இப்போது இவர் பணிவிடை பெற்று, ஐலாந்து பார்க் பொதுநூலக நண்பர்கள் குழுவின் தன்னார்வலராகவும் தலைவராகவும் உள்ளார்.\n\n"}
{"id": "386271", "url": "https://ta.wikipedia.org/wiki?curid=386271", "title": "நேதா பக்கல்", "text": "நேதா பக்கல்\n\nநேதா ஏ. பக்கல் \"(Neta A. Bahcall)\" (பிறப்பு: 1942) ஒரு வனியற்பியலாளரும் அண்டவியலாளரும் ஆவார். இவர் கரும்பொருண்மம் (dark matter), புடவியின் கட்டமைப்பு, குவேசார்கள் எனும் பகுதிக் கதிர்வீச்சுப் பொருள்கள், பால்வெளியின் உருவாக்கம் ஆகிய புலங்களில் சிறப்பு ஆராய்ச்சிகள் மேற்கொண்டார். \nஇவர் பிரின்சுடன் பல்கலைக்கழக யூகின் இக்கின்சு பேராசிரியரக இருந்தார்.\n\nSection::::கல்வி.\nபக்கல் 1963 இல் இசுரவேல், எபிரேயப் பல்கலைக்கழகத்தில் இயற்பியலிலும் கணிதவியலிலும் இளம் அறிவியல் பட்டம் பெற்றார். இவர் 1965 இல் இசுரவேல், வீழ்சும்ன் அறிவியல் நிறுவனத்தில் இயற்பியலில் முதுவர் பட்டம் பெற்றார். இவர் 1970 இல் இசுரவேல், தெல் அவீவு பல்கலைக்கழகத்தில் வானியற்பியலில் தன் முனைவர் பட்டத்தைப் பெற்றார்.\n\nSection::::வாழ்க்கைப் பணி.\nஇவர் 1970 முதல் 1971 வரை கலிபோர்னியா தொழில்நுட்ப நிறுவனத்தில் இயற்பியலில் ஆய்வுறுப்பினராக இருந்தார். அதே ஆண்டில் முனைவர் பட்டம் பெற்றார்; இவர் பிரின்சுடன் பல்கலைக்கழகத்தில் பணிபுரிய தொடங்கிரங்கே 1989 முதல் முழுநேரப் பேராசிரியர் ஆனார். இவர் 1971 முதல் 1983 வரை ஒரு முதுநிலை வானியர்பியலாளரிடம் ஆய்வு உதவியாலராக இருந்தார். இவர் 1983 முதல் 1989 வரை பொது நோக்கீட்டாளர் ஆதரவுக் கிளையின் தலைமையேற்றார். மேலும், இவர் விண்வெளித் தொலைநோக்கி அறிவியல் நிறுவனத்தின் அறிவியல் திட்டத் தெரிவு அலுவலகத் தலிமையையும் ஏற்றார். இவர் இங்கு எந்த அறிவியல் திட்டம் அபுள் தொலைநோக்கியைப் பயன்படுத்தவேண்டும் எனத் தேர்வு செய்வார். இவர் 2000 முதல் 2008 வரை பிரின்சுடனின் அறிவியல் தொழில்நுட்ப மன்றத் தலைவராகவும் இருந்துள்ளார். மஉள் தொலைநோக்கியைப் பயன்படுத்தி, இவர் பல்வேறு பால்வெளிகளின் இருப்பையும் கட்டமைப்பையும் படம்பிடித்தார். வானியற்பியல் புலத்துக்கான இவரது அரிய பங்களிப்புகளில் ஒன்றாக புடவியின் பொருண்மையைக் கணகீட்ட்தைக் கூறலாம். இவர் வானியற்பியல் வல்லுனரான தன் கணவருடன் (ஜான் பக்கலுடன்) இணைந்தும் வேறு பிறருடன் இணைந்து நூற்றுக்கும் மேலான ஆய்வுக் கட்டுரைகளை எழுதி வெளியிட்டுள்ளார்.\n\nஇவர் 1997 இல் தேசிய அறிவியல் கல்விக்கழகத்தின் உறுப்பினராகத் தேர்வு செய்யப்பட்டார். இவர் 1998 இல் சுட்டாக்கோல்மில் ஆற்றிய நோபல் கருத்தரங்கு உரை உள்ளிட்ட பல விரிவுரைகளை பல நிறுவனங்களில் நிகழ்த்தியுள்ளார். இவர் அமெரிக்க வானியல் கழகத்தின் நெடுநாளைய் உரூப்பினரும் 1995 முதல் 1998 வரை அதன் துணைத்தலைவரும் ஆவார். இவர் 2003 இல் இருந்து அண்மை வரை தேசிய வானியல், வானியற்பியல் அறிவுரைக் குழுவின் உறுப்பினரும் ஆவர்; இவர் 1993 முதல் 1997 வரை விண்வெளித் தொலைநோக்கி நிறுவன மன்றத்தின் உறுப்பினராகவும் 1998 முதல் 2004 வரை பன்னாட்டு வானியல் ஒன்றிய அமெரிக்கத் தேசியக் குழுவின் உறிப்பினரும் 1990 முதல் 1995 வரை சுலோவான் இலக்கவியல் வானளக்கை சார்ந்த அறிவுரைக் குழுவின் உறுப்பினரும் 1990 முதல் 1993 வரை அமெரிக்க இயற்பியல் நிறுவனத்தின் பன்னாட்டு உறவுக்கான குழுவின் உறுப்பினரும் ஆவார். இவர் 1983 இல் வானியலில் மகளிர் நிலை சார்ந்த அமெரிக்க வானியல் கழக்க் குழுவில் தலைமையேற்றார்.ரிவர் 2006 இல் ஓகியோ மாநிலப் பல்கலைக்கழகத்தின் தகைமை முனைவர் பட்ட்த்தைப் பெற்றுள்ளார்.ரிவரது மூன்று மக்களும் அறிவியலில் முனைவர் பட்டம் பெற்றுள்ளனர்.\n\nSection::::சமயக் கண்ணோட்டம்.\nகடவுள் நம்பிக்கையும் பார்வையும் பற்றி இவரிடம் கேட்டபோது, பக்கல் பின்வருமாறு கூறியுள்ளார்: \" நான் மிகவும் சமயவாதியல்ல; ஆனால், மிகவும் யூதப் பண்பாட்டைப் பின்பற்றுவேன்... சமயம் கடவுளைப் பற்றிக் கேள்வி கேட்கும்போது நான் அறிவியலை இணைக்கிறேன். இதன் பொருள் புடவியை உருவாக்கிய அனைத்து இயற்பியல் விதிகளும் புடவியின் அளப்பரிய அழகும் கடவுளுடனான இணைப்பை உருவகிக்கின்றன என்பதாகும்.\"\n\n\n\n"}
{"id": "386277", "url": "https://ta.wikipedia.org/wiki?curid=386277", "title": "அட்ராரிக் அமிலம்", "text": "அட்ராரிக் அமிலம்\n\nஅட்ராரிக் அமிலம் \"(Atraric Acid)\" என்பது CHO என்ற மூலக்கூற்று வாய்ப்பாடு கொண்ட இயற்கையாகத் தோன்றும் பீனாலிக் சேர்மமாகும். எசுத்தர் வகைச் சேர்மமான இதன் ஐயுபிஏசி முறைப் பெயர் 2,4-டை ஐதராக்சி-3,6-டைமெத்தில் பென்சோயேட்டு ஆகும். புருனசு ஆப்ரிக்கானா, எவர்னியா புருனாசுடிரி என்ற தாவரங்களின் வேர்ப்பட்டைகளில் இருந்து இச்சேர்மம் தோன்றுகிறது. இது மனிதர்களில் ஆண்ட்ரோசன் உற்பத்தியைக் கட்டுப்படுத்துகிறது என அறியப்படுகிறது. ஆண்மைச்சுரப்பி மிகைப்பெருக்கம், ஆண்மைச்சுரப்பி புற்று, முகுள மற்றும் முதுகுத் தண்டு நரம்புச்சீரழிவு போன்ற நோய்களுக்கான சிகிச்சையில் அட்ராரிக் அமிலத்தைப் பயன்படுத்த ஆராயப்படுகிறது. \n\n"}
{"id": "386278", "url": "https://ta.wikipedia.org/wiki?curid=386278", "title": "அமைலோகெயின்", "text": "அமைலோகெயின்\n\nஅமைலோகெயின் \"(Amylocaine)\" CHNO என்ற மூலக்கூற்று வாய்ப்பாடு கொண்ட ஒரு மயக்க மருந்து வகையாகும். குறிப்பிட்ட பகுதியை மட்டும் உணர்விழக்கச் செய்யும் முதல் செயற்கை மருந்து இதுவாகும். சுடோவெயின் என்ற பெயரில் இம்மருந்துக்கு காப்புரிமை பெறப்பட்டுள்ளது. எர்னசுட்டு பௌமியோ 1903 ஆம் ஆண்டு பாசுட்டியூர் நிறுவனத்தில் அமைலோகெயினை செயற்கை முறையில் தயாரித்தார் . பெரும்பாலும் இதை முதுகுத்தண்டில் செலுத்தி பயன்படுத்துகிறார்கள் . \n"}
{"id": "386280", "url": "https://ta.wikipedia.org/wiki?curid=386280", "title": "சேங் லியோன்சாங்", "text": "சேங் லியோன்சாங்\n\nசேங் லியோன்சாங் \"(Zeng Liansong)\" என்பவர் டிசம்பர் 17, 1917 முதல் அக்டோபர் 19, 1999 வரையிலான காலகட்டத்தில் வாழ்ந்த ஒரு சீனர் ஆவார். இவர் மக்கள் சீனக் குடியரசின் கொடியை வடிவமைத்தார் . சீனாவின் கிழக்குக் கடற்கரையோரத்தில் அமைந்துள்ள செயியாங் மாகாணத்தின் வென்சோவ் நகரில் இடம்பெற்றுள்ள ரூய்யின் மாகாண நகரம் இவரது இருப்பிடமாகும் .\n\n1936 ஆம் ஆண்டு நஞ்சிங் தேசிய மத்தியப் பல்கலைக்கழகத்தில் இவர் பொருளியல் துறையினுள் நுழைந்தார் . இரண்டாம் சீன-சப்பானிய போரின்போது இவர் சப்பானியப் படைகளுக்கு எதிரான மோதலில் கலந்து கொண்டார். சாங்காய், மக்கள் சீன அரசியல் ஆலோசனைக் குழுவில் உறுப்பினராகவும் இவர் இருந்தார்.\n\n1999 ஆம் ஆண்டு இவர் இறந்தார் .\n"}
{"id": "386283", "url": "https://ta.wikipedia.org/wiki?curid=386283", "title": "என்பு மீள் வடிவமைப்பு", "text": "என்பு மீள் வடிவமைப்பு\n\nவாழ் நாள் முழுவதும் வன்கூட்டுத் தொகுதியிலிருந்து என்பிழையம் அழிக்கப்பட்டு மீளுருவாக்கப்படும் செயற்பாடு என்பு மீள் வடிவமைப்பு (Bone remodelling) எனப்படும். இது சிறுவர்களில் மாத்திரமில்லாமல் வளர்ந்தோரிலும் நடைபெறும். சிறுவர்களில் இச் செயற்பாடு வேகமாக நடைபெறும். உதாரணமாக பிறந்ததிலிருந்து ஒரு வயது வரை 100% என்பிழையமும் மீள் வடிவமைக்கப்படும். எனினும் வளர்ந்தோரில் ஒரு வருடத்துக்கு கிட்டத்தட்ட 10% என்பிழையமே மீள் வடிவமைக்கப்படும்.\nஇச் செயற்பாடு மூலம் அன்றாட வாழ்வில் மெதுவாக தேய்ந்து போதல், சிறிய வெடிப்புக்களுக்கு உட்படுத்தப்படும் பழைய என்பிழையம் புதிய சேதமில்லாத என்பிழையத்தால் பிரதியீடு செய்யப்படுகின்றது.\nஎன்பு மீள் வடிவமைப்பு காரணமாகவே என்புகளில் ஏற்படும் பெரும் வெடிப்புக்களும் சரி செய்யப்படுகின்றது. என்பு ஓர் உயிருள்ள செயற்திறனுள்ள இழையமாக இருத்தலாலேயே என்பு மீள் வடிவமைப்பு சாத்தியமாகின்றது.\nஅன்றாடத் தேவைகளுக்கேற்ப என்பு இழையத்தை மாற்றியமைக்கவும் இச் செயற்பாடு முக்கியமானது. தொடர்ச்சியான தகைப்புக்கு உட்படும் போது (அதிக பாரம் தூக்கல்), பழைய பலம் குறைந்த என்பிழையமானது புதிய பலம் மிகுந்த என்பிழையத்தினால் பிரதியீடு செய்யப்படும். இயக்கம் குறைந்த வாழ்க்கை வாழ்வோருக்கும், விண்வெளி வீரர்களுக்கும் என்பு மீதான தகைப்பு குறைவு என்பதால் புதிய என்பிழையம் பலம் குறைந்ததாகக் காணப்படும்.\nஎன்பிழையம் உருவாதலை விட அழிவடைதல் அதிகமானால் எலும்புப்புரை (Osteoporosis) நோய் ஏற்படும். இது பொதுவாக மாதவிடாய்ச் சக்கரம் நிறைவடைந்த வயது முதிர்ந்த பெண்களில் ஏற்படும்.\nவளர்ந்தோரில் நேரிய (உயரமாக்கும்) வளர்ச்சி நிறுத்தப்பட்டாலும் என்பு மீள் வடிவமைப்பு வாழ் நாள் முழுவதும் நடைபெறும் என்பது குறிப்பிடத் தக்கதாகும்.\n\nSection::::உடற்றொழிலியல்.\nஎன்பு மீள் வடிவமைப்பில் என்பரும்பர்க் கலம் (Osteoblasts), என்புடைக்கும் கலம் (Osteoclasts) எனும் கல வகைகள் பிரதான பங்கெடுக்கின்றன. என்புடைக்கும் கலம் பழைய என்பிழையங்களை அழிக்கும் அதே வேளை, புதிய என்பிழையத்தை என்பரும்பர்க் கலம் உருவாக்கும்.\nபரா தைரொய்ட் ஓமோன் (PTH), குறைவான குருதி கல்சியம் செறிவு, விட்டமின் D குறைபாடு என்பன என்பு அழிவடையும் வீதத்துக்குப் பங்களிக்கும்.\nவளர்ச்சி ஓமோன் (GH), இலிங்க ஓமோன்கள், அதிக குருதி கல்சியம் செறிவு, கல்சிட்டோனின் ஓமோன், விட்டமின் D (Calciferol) என்பன என்பிழைய உருவாக்கத்துக்குப் பங்களிக்கும். அதிக தகைப்புக்கு உட்படும் இடங்களில் என்பு மீள்வடிவமைப்பு அதிக வீதத்தில் நடைபெறும்.\n"}
{"id": "386286", "url": "https://ta.wikipedia.org/wiki?curid=386286", "title": "குஞ்ஞாலி மரைக்காயர்", "text": "குஞ்ஞாலி மரைக்காயர்\n\nகுஞ்ஞாலி மரைக்காயர் என்பது கோழிக்கோட்டு சாமுத்ரி மன்னனின் கடற்படைத் தலைவர்களுக்கு வழங்கப்பட்ட பட்டப் பெயர். நால்வர் குஞ்ஞாலி மரைக்காயர் பதவி வகித்திருந்தனர்.  பதினாறாம் நூற்றாண்டுகளில் இவர்கள் போர்த்துகீசியர்களுக்கு எதிராக 1502 இல் தொடங்கி 1600கள் வரை சாமரின் கடற்படைடயில் சிறப்பாக போர் புரிந்தனர். இவர்களில் இரண்டாம்  குஞ்சாலி மரைக்காயர்  பிரபலமானவர், இந்திய கடற்கரையில் முதல் கடற்படை பாதுகாப்பு தளத்தை ஒருங்கினைத்தவர்களாவர்\n\nSection::::பட்டம்.\nகுஞ்சாலிகளுக்கான பட்டங்கள் சாமரின் மன்னர்களால் வழங்கப்பட்டன. மரக்கலம் என்ற வார்த்தையை தழுவி மரைக்காயர் என அழைக்கப்பட்டனர்\n\nகீழே குஞ்ஞாலி மரைக்காயர்கள் பதவி வகித்த காலமும் அவர்களின் இயற்பெயரும் தரப்பட்டுள்ளது.\nஅரபு முசுலீம்கள் தனி ஆதிக்கம் செலுத்தி வந்த மலையாளக் கடலில் போர்ச்சுக்கீசியர் வணிகஞ் செய்ய வந்தனர். இது அரபு முசுலீம்களுக்குப் பிடிக்கவில்லை. முதலில் கொச்சி மன்னனும் போர்ச்சுகீசியர்களை எதிர்த்தான். நாலாம் குஞ்ஞாலி போர்ச்சுக்கீசியர்களை எதிர்த்துப் போரிட்டார். ஆனால் குஞ்ஞாலி அரசைக் கைப்பற்ற முயற்சிப்பதாக மன்னனிடம் கூறி மன்னனோடு இணைந்து நான்காம் குஞ்ஞாலியைத் தோற்கடித்தனர்.\n"}
{"id": "386308", "url": "https://ta.wikipedia.org/wiki?curid=386308", "title": "உரிமைக்கான பரிசு", "text": "உரிமைக்கான பரிசு\n\nஉரிமைக்கான பரிசு (Prize For Freedom) 1985 முதல் சர்வதேச தாராண்மை அமைப்பால் ஆண்டுதோறும் வழங்கப்படுகிறது. இது மனித உரிமை மற்றும் அரசியல் விடுதலைக்குப் பங்காற்றியவர்களுக்கு வழங்கப்படும் உயரிய விருதாகும்.\n\n"}
{"id": "386311", "url": "https://ta.wikipedia.org/wiki?curid=386311", "title": "ஆலன்-மில்லர்-திரிப்பெட் மறுசீராக்கல் வினை", "text": "ஆலன்-மில்லர்-திரிப்பெட் மறுசீராக்கல் வினை\n\nஆலன்-மில்லர்-திரிப்பெட் மறுசீராக்கல் வினை \"(Allen–Millar–Trippett rearrangement)\" என்பது ஒரு வளைய பாசுப்பீனை வளைய பாசுபீன் ஆக்சைடு சேர்மமாக மாற்றும் வளைய விரிவாக்க வினையாகும். 1960 ஆம் ஆண்டில் டேவிட் டபிள்யூ ஆலென், இயான் டி. மில்லர், சுடுவர்டு திரிப்பெட் மூவரும் சேர்ந்து கண்டறிந்தனர். இதற்காக இவர்கள் பாசுபரசை ஆல்க்கைலேற்றம் அல்லது அசைலேற்றம் செய்து தொடர்ந்து உருவாகும் விளைபொருளுடன் ஐதராக்சைடைச் சேர்த்து மறு சீரமைப்பு விளைபொருளை உருவாக்கினார்கள். முதலில் பாசுபோனியம் அணுவை ஐதராக்சைடு தாக்குகிறது. இதனைத் தொடர்ந்து பாசுபீன் ஆக்சைடாக நிலை குலைந்து உருவாகிறது.\n"}
{"id": "386325", "url": "https://ta.wikipedia.org/wiki?curid=386325", "title": "தாய்க்குந்தி மாகாணம்", "text": "தாய்க்குந்தி மாகாணம்\n\nதாய்க்குந்தி (Daykundi தாரி: دایکندی‎‎; , ), இது சில சமயங்களில் டாக்குண்டி, தெய்கோண்டி, தெய்கோண்டி அல்லது தயங்குடி என உச்சரிக்கப்படுகிறது. இது ஆப்கானிஸ்தானின் முப்பத்தி நான்கு மாகாணங்களில் ஒன்றாகும். இது நாட்டின் நடுப் பகுதியில் அமைந்துள்ளது. இதன் மக்கள் தொகை 723,980 ஆகும், இது  கசாரா மக்கள் மிகுதியாக வாழும் மாகாணமாகும்.\n\nதாய்க்குந்தி மாகாணமானது பாரம்பரியமாக அசாராசித் மற்றும் கசாரா இனமக்களின் பிராந்தியமாக உள்ளது. இந்த மாகாணத்தின் தலைநகரம் நில்லி என அழைக்கப்படுகிறது. இதன் வடமேற்கில் கோர், வடகிழக்கில் பாமியான் மாகாணம், தென்கிழக்கில் கஜினி மாகாணம், தெற்கில் ஒரூஸ்கான் மற்றும் மேற்குப் பகுதியில் ஹெல்மண்டு மாகாணம் ஆகியவற்றால் சூழப்பட்டுள்ளது.\n\nSection::::தாய்க்குந்தி.\nதாய்க்குந்தியானது ஒரூஸ்கான் மாகாணத்தில் உள்ள ஒதுக்குப்புறமான கசாரா மக்களின் ஆதிக்கம் கொண்ட வடக்கு மாவட்டங்களில் இருந்து 2014 மார்ச் 28 இல் உருவாக்கப்பட்டது. \n\nSection::::அபிவிருத்தி மற்றும் பாதுகாப்பு.\nமாகாணம் நிறுவப்பட்டு கிட்டத்தட்ட பத்தாண்டுகள் ஆன நிலையில், இந்த மாகாணமானது ஒப்பீட்டில் பிற மாகாணங்களைவிட சிறந்த பாதுகாப்பை வழங்கியுள்ளதுடன், பல்கலைக்கழக நுழைவு தேர்வில் தேர்ச்சி பெற்றவர்களின் எண்ணிக்கையில் காபூலையும் வட உயர்த்தியுள்ளது. மாகாணமானது 2011 திசம்பரில் தன் பாதுகாப்பில் மாற்றத்துக்கு உள்ளானது.  அது தன் சொந்த பாதுகாப்புபை ஆப்கானிய பொலிஸ் மற்றும் இராணுவத்தின் மூலம் தானே பராமரிக்கிறது.\n\nஆப்கானிஸ்தான் அரசு, என்.ஜி.ஓ.க்கள், ஐ.நா., மற்றும் நேட்டோவின் ISAF படைகள் மாகாணத்தில் மறுசீரமைப்பு தொடர்பில் சற்று ஈடுபாடு கொண்டுள்ளன.  2007 பிப்ரவரியில் ஏற்பட்ட கடுமையான மழை மற்றும் வெள்ளத்தின் காரணமாக, ஆப்கானிஸ்தானிற்கான ஐக்கிய நாடுகள் உதவி மையம் (UNAMA) மாகாணத்தில் ஒரு துணை அலுவலகத்தைத் திறந்தது. மேலும் மாகாணத்தில் செயல்படும் சில அரசு சாரா நிறுவனங்களில் ஒன்றான ஆக்ஸ்பாம் போன்றவையும் ஐ.நா.ஏ.ஏ  உள்ளீட்டவை வெள்ள நிவாரணப் பணிகளை ஒருங்கிணைத்தன.\n\n2007 ஆம் ஆண்டு நவம்பரில், உலக உணவு திட்டத்தைச் சேர்ந்த கலப்பு உணவு உதவி மையம் பாதுகாப்புப் பணிகள் காரணமாக அதன் பாதுகாப்புப் பணிக்குத் தள்ளப்பட்டது. ஆப்கானின் உள்துறை அமைச்சகமானது, தலிபான் தீவிரவாதிகள் மாகாணத்தை ஸ்திரமின்மைக்கு மீண்டும் கொண்டுவருவதற்காக தெற்கு மாவட்டமான கஜரானில் ஊடுருவி வந்ததை உறுதிப்படுத்தியது.\nஅமெரிக்க ஐக்கிய நாடு இந்த மாகாணத்தில் புதிய அரசு நிறுவனங்களை உருவாக்கத் தொடங்கியது. கிளர்ச்சி பிரச்சனை மற்றும் உணவு பற்றாக்குறையானது 2012 ஆண்டு வரை தொடர்ந்தது. 2012 அக்டோபரில் பல அரசாங்க அதிகாரிகள் எச்சரிக்கை செய்தனர்: \"அரசாங்கம் அல்லது அரசு சாரா நிறுவனங்கள் (அரசு சாரா அமைப்புகள்) இந்த நிலைமைகளை சரி செய்யவில்லை என்றால், இந்த குளிர்காலத்தில் தேகண்டி மாகாணத்தில் பல மரணங்கள் ஏற்படும்\" என்று. இதற்கிடையில், 150 போராளிகளுடன் ஒரு கிளர்ச்சித் தலைவர், தேகண்டி மாகாணத்தின் தலைநகரான நீலி நகருக்கு வந்து அரசாங்கத்தின் அமைதி முயற்சியை ஆதரித்துவந்து இணைந்தார்.\n\nSection::::நிர்வாகம்.\n2015 சூன் மாதம் மசாமா முரடி தாய்க்குந்தி மாகாண ஆளுனராக தேர்ந்தெடுக்கப்பட்டார். வழக்கமாக ஆப்கானிய தேசிய காவல் துறைக்கு (ANP) தலைவராக மாகாண காவல் துறைத் தலைவர் இருப்பார். இவரே அனைத்து சட்ட அமலாக்க நடவடிக்கைகளுக்கும் பொறுப்பானவர். இவர் காபூல் உள்துறை அமைச்சகத்தின் பிரதிநிதியாவார். \n\nSection::::மக்கள்வகைப்பாடு.\nதாய்க்குந்தி மாகாணத்தின் மொத்த மக்கள் தொகையானது ஏறக்குறைய 723,980 என மதிப்பிடப்பட்டுள்ளது. இது பல இன மற்றும் பெரும்பாலும் கிராமப்புற பழங்குடி சமூகமாகும். மாகாணத்தின் மொத்த மக்கட்தொகையில் 90% கசாரா இன மக்களும் அதற்கடுத்து பஷ்தூன் மக்கள் 6.5% பேரும், பலோச்ஸ் 3.5% ஆகவும் உள்ளனர். மாகாணத்தின் அனைத்து மக்களும் இஸ்லாமை பின்பற்றுகின்றனர், இவர்களில் சியா பிரிவினர்  பெரும்பான்மையினர் மற்றும் சுன்னி பிரிவினர் சிறுபான்மையினர் ஆவர். மாகாணத்தில் பேசப்படும் மொழிகள் தாரி, ஹஜராஜி, பஷ்தூ மொழி, மற்றும் பலூச்சி மொழி ஆகியவை ஆகும்.\n\nSection::::பொருளாதாரம்.\nமாகாணத்தில் வேளாண்மையானது முக்கியத்துவம் வாய்ந்ததாக உள்ளது. ஆப்கானிஸ்தான் முழுவதுக்கும் இங்கிருந்து செல்லும் உயர்தர பாதாம் பொருட்களுக்காக இது நன்கு அறியப்பட்டுள்ளது.\n\n\n"}
{"id": "386328", "url": "https://ta.wikipedia.org/wiki?curid=386328", "title": "இலங்கைத் துடுப்பாட்ட அணியின் இந்தியச் சுற்றுப்பயணம் 2017", "text": "இலங்கைத் துடுப்பாட்ட அணியின் இந்தியச் சுற்றுப்பயணம் 2017\n\nஇலங்கைத் துடுப்பாட்ட அணி , இந்தியாவில், 2017 நவம்பர் - திசெம்பர் மாதங்களில் சுற்றுப்பயணம மேற்கொண்டு இந்தியத் துடுப்பாட்ட அணியுடன் மூன்று தேர்வுப் போட்டிகளிலும், மூன்று ஒருநாள் போட்டிகளிலும், மூன்று இ20ப போட்டிகளிலும் விளையாடியது. தேர்வுப் போட்டிகளுக்கு முன்னதாக இலங்கை அணி இரண்டு-நாள் பயிற்சிப் போட்டியிலும் விளையாடியது.\n\nதேர்வுத் தொடரை இந்தியா 1–0 என்ற கணக்கில் வென்றது. பன்னாட்டு ஒருநாள் தொடரை இந்தியா 2–1 என்ற கணக்கில் வென்றது. 2016 முதல் எட்டு அடுத்தடுத்த ஒருநாள் தொடர் வெற்றியைப் பெற்றுள்ளது. இந்தியா இ20ப போட்டித்தொடரில் 3-0 என்ற கணக்கில் வென்றது.\n"}
{"id": "386340", "url": "https://ta.wikipedia.org/wiki?curid=386340", "title": "போகெர் பிரிடின் தொகுப்புவினை", "text": "போகெர் பிரிடின் தொகுப்புவினை\n\nபோகெர் பிரிடின் தொகுப்புவினை \"( Boger pyridine synthesis)\" பிரிடின்களை உருவாக்குவதற்குப் பயன்படும் வளையக்கூட்டு வினை வழிமுறையாகும். 1981 ஆம் ஆண்டு டேல் எல் போகெர் இம்முறையைக் கண்டறிந்தார். எலக்ட்ரான் பற்றாக்குறை டையீல்சு-ஆல்டர் வினையின் தலைகீழ் வடிவத்தில் இவ்வினை நிகழ்கிறது. வினையில் இனாமின் 1,2,4-டிரையசீனுடன் சேர்ந்து வினையில் ஈடுபட்டு பிரிடின் உட்கரு உருவாகிறது. பிற முறைகள் வழியாக அணுகுவதற்கு சிரமமான அல்லது சாத்தியமற்றதாக இருக்கும் பிரிடின்களை அணுகுவதற்கும், பல சிக்கலான இயற்கைப் பொருட்களின் ஒட்டுமொத்த தொகுப்பு வினையிலும் இம்முறை பயன்படுத்தப்படுகிறது . \nஇங்கு பொதுவாக இனாமின் வினை நடைபெறும் தளத்திலேயே தயாரிக்கப்படுகிறது. பிரோலிடின் போன்ற ஒரு வினையூக்க அமீனுடன் ஒரு கீட்டோன் வினைபுரிவதால் தேவையான இனாமின் உருவாக்கப்படுகிறது. பின்னரே இதுவொரு டையீனோபிலாக 1,2,4-டிரையசீனுடன் வினையில் ஈடுபடுகிறது. கூட்டுவிளை பொருள் முதலில் நைட்ரசனை வெளியேற்றுகிறது. ஓர் அமீனை இழந்து பிரிடீன் மீண்டும் அரோமாட்டிக் தன்மையைப் பெறுகிறது. \n"}
{"id": "386343", "url": "https://ta.wikipedia.org/wiki?curid=386343", "title": "போரோடின் வினை", "text": "போரோடின் வினை\n\nஅன்சுடைக்கெர் வினை \"(Hunsdiecker reaction)\" அலெக்சாண்டர் போரோடின் கண்டறிந்த காரணத்தால் போரோடின் வினை என்ற பெயராலும் அழைக்கப்படுகிறது. இக்கரிம வேதியியல் வினையில் வெள்ளி உப்புகளின் கார்பாக்சிலிக் அமிலங்கள் ஆலசன்களுடன் வினைபுரிந்து கரிம ஆலைடுகள் உருவாகின்றன . ஆலசனேற்ற வினைக்கு இவ்வினை ஓர் உதாரணமாகும். எயின்சு அன்சுடைக்கரும் கிளேர் அன்சுடைக்கரும் சேர்ந்து இவ்வினையைக் கண்டறிந்தனர். ஆனால் முதலில் போரோடின் இக்கண்டுபிடிப்பை வெளியிட்டார். 1861 இல் வெள்ளி அசிட்டேட்டில் இருந்து மெத்தில் புரோமைடைத் இவர் தயாரித்தார் .\n\nஇவ்வினையைக் குறித்து பல்வேறு விமர்சனங்கள் வெளியிடப்பட்டுள்ளன .\n\nபாதர ஆக்சைடும் இவ்வினை மாற்றத்தை பாதிக்கிறது .\nSection::::வினைவழிமுறை.\nஅன்சுடைக்கர் வினையின் வினைவழிமுறையில் கரிம இயங்குறுப்பு இடைநிலைகள் பங்கேற்கின்றன என்று நம்பப்படுகிறது. கார்பாக்சிலிக் அமிலத்தின் வெள்ளி உப்பு 1 விரைவாக புரோமினுடன் வினைபுரிந்து அசைல் ஐப்போகாலைட்டு இடைநிலையாக உருவாகிறது 2. ஈரியங்குறுப்பு இணை உருவாக்கம் 3 இயங்குறுப்பு கார்பாக்சிலேற்ற நீக்கத்தை அனுமதித்து ஈரியங்குறுப்பு இணையாக உருவாகிறது 4 . இது விரைவில் மீண்டும் இணைந்து தேவையான ஆலைடாக உருவாகிறது 5. வினையில் உருவாகும் ஆலைடு வகையின் முன்னுரிமை முதல்நிலை> ஈரிணைய> மூவிணைய என்ற போக்கில் உருவாகிறது. \n\nSection::::வேறுபாடுகள்.\nகார்பாக்சிலிக் அமிலங்களின் வெள்ளி உப்புகள் அயோடினுடன் சேர்ந்து புரியும் வினையை சிமோனினி வினை என்கின்றனர். இவ்வினையை வியன்னா பல்கலைக் கழகத்தைச் சேர்ந்த அடோல்ப் இலைபென்னின் மாணவர் ஏஞ்சலோ சிமோனினி கண்டுபிடித்த காரணத்தால் இப்பெயர் பெற்றது. வினைபொருட்களின் விகிதங்கள் இவ்வினையில் முக்கியப்பங்கு வகிக்கின்றன. 1:1 விகிதத்தில் உப்பு மற்றும் அயோடின் பயன்படுத்தப்பட்டால் ஆல்கைல் அயோடைடு உருவாகிறது. 2:1 விகிதமெனில் RCOOR சேர்மமும், 3:2 விகிதமெனில் இரண்டு விளைபொருட்களும் உருவாகின்றன \n\n\n"}
{"id": "386378", "url": "https://ta.wikipedia.org/wiki?curid=386378", "title": "முக்தீஸ்வரர் கோயில், ஒடிசா", "text": "முக்தீஸ்வரர் கோயில், ஒடிசா\n\nமுக்தீஸ்வரர் கோயில் (Mukteshvara Temple) இந்திய மாநிலமான ஒடிசாவின் கோர்த்தா மாவட்டத்தில் உள்ள புவனேசுவரத்திற்கு அருகில், கலிங்கக் கட்டிடக்கலையில், கிபி10ம் நூற்றாண்டில் கட்டப்பட்ட இக்கோயில், முக்தீஸ்வரருக்கு அர்பணிக்கப்பட்டதாகும். \n\nஇக்கோயில் புவனேஸ்வரத்தில் உள்ள லிங்கராஜ் கோயில் மற்றும் ராஜாராணி கோயில் போன்று கட்டப்பட்டதாகும். \n\nSection::::கட்டிடக் கலை.\nவளைவு தோரணங்களுடன் கூடிய முக்தீஸ்வரர் கோயிலின் முகப்பு மண்டபமே இக்கோயில் கட்டிடக் கலையின் சிறப்பு அம்சமாகும். கோயிலின் தோரண வாயிலை அழகிய சிற்ப வேலைப்பாடுகளுடன் குடிய பருத்த தூண்கள் தாங்கி நிற்கின்றன.மண்டபத்தின் பாதைகளில் குரங்குகள், மயில்களின் சிற்பங்கள் காணப்படுகிறது. கோயில் விமானங்கள் கூரான கொடுமுடிகளுடன் கூடியது. கோயில் சுற்றுச் சுவர்களில் விஷ்ணு, இலக்குமி, சரசுவதி, கணபதி, மற்றும் நடனப் பெண்டிர், யாழிகள் மற்றும் சிங்கங்களின் அழகிய சிற்பங்கள் உள்ளது. \n\nSection::::அமைவிடம்.\nபுவனேசுவரம் நகரத்திலிருந்து 6 கிமீ தொலைவில் இக்கோயில் உள்ளது. \n\n"}
{"id": "386381", "url": "https://ta.wikipedia.org/wiki?curid=386381", "title": "பாவாபுரி", "text": "பாவாபுரி\n\nPawapuri पावापुरी\n\nபாவாபுரி (Pawapuri) () சமணர்களின் புனிதமான இத்தலம், இந்தியாவின் பிகார் மாநிலத்தின் நாலந்தா மாவட்டத்தில் உள்ளது. பாவாபுரி நகரம், ராஜகிரகத்திலிருந்து 19 கிமீ தொலைவிலும், பிகார் மாநிலத் தலைநகரமான பாட்னாவிலிருந்து 101 கிமீ தொலைவிலும் உள்ளது. பாவாபுரி நகரத்தில் மகாவீரர் மறைந்தார். மகாவீரருக்கு அர்பணிக்கப்பட்ட ஜல் மந்திர் இந்நகரத்தில் உள்ளது.\n\nSection::::வரலாறு.\nமகதப் பேரரசர் அஜாதசத்ருவின் ஆட்சிக் காலத்தில், மகாவீரர் பாவாபுரிக்கு வருகை புரிந்த போது, பாவாபுரியின் குறுநில மன்னர் ஹஸ்திபாலனுடன் தங்கியிருந்தார். \n\nமகாவீரர் பரிநிர்வானம் எய்திய பின்னர் பாவாபுரியில் அவரது உடல் எரிக்கப்பட்டது. மகாவீரரின் சாம்பலை மக்கள் கூட்டம் கூட்டமாக அள்ளிச் சென்றதால், அவ்விடம் பள்ளமாகி ஒரு குளம் போல் காட்சியளித்தது. \n\nதற்போது அக்குளத்தின் நடுவே ஜல் மந்திர் எனும் பெயரில் மகாவீரருக்கு கோயில் எழுப்பட்டுள்ளது. மகாவீரர் இறுதியாக மக்களுக்கு தருமத்தை உபதேசித்த பாவாபுரியில், \"கோன்\" மற்றும் \"சமோசரன்\" போன்ற சமணக் கோயில்கள் கட்டப்பட்டுள்ளது. \n\n\n"}
{"id": "386399", "url": "https://ta.wikipedia.org/wiki?curid=386399", "title": "லைவன் குர்சவா", "text": "லைவன் குர்சவா\n"}
{"id": "386401", "url": "https://ta.wikipedia.org/wiki?curid=386401", "title": "இந்தியாவின் தேசிய விளையாட்டுக்கள்", "text": "இந்தியாவின் தேசிய விளையாட்டுக்கள்\n\nSection::::வரலாறு.\nடிசம்பர் 4, 2012 அன்று சர்வதேச ஒலிம்பிக் சங்கம் , இந்திய ஒலிம்பிக் சங்கத்தை ஊழல், அரசாங்க குறுக்கீடு ,மேலும் ஐ ஓ சியின் விதிமுறைகளைப் பின்பற்றாத காரணத்தினால் தடை செய்தது. \n"}
{"id": "386406", "url": "https://ta.wikipedia.org/wiki?curid=386406", "title": "ராஜாராணி கோயில்", "text": "ராஜாராணி கோயில்\n\nராஜாராணி கோயில் (Rajarani Temple) இந்திய மாநிலமான ஒடிசாவின் தலைநகரான புவனேசுரத்தில் உள்ளது. \nஇக்கோயில் கலிங்கர்களால் கிபி 11ம் நூற்றாண்டில் கட்டப்பட்டதாகும். இக்கோயில் கருவறையில் எந்த மூலவர் சிலையும் இல்லை. \n\nஉள்ளூர் மக்கள் இக்கோயிலை \"அன்புக் கோயில்\" என்பர். ஏனெனில் இக்கோயிலில் மனதைக் கவரும் அழகிய ஆண்-பெண் இரட்டையர்களின் சிற்பங்கள் அதிகம் உள்ளது. கோயில் கோபுரங்களில் உயரமான மற்றும் மெல்லிய கலைநுணுக்கம் மிக்க சிற்பங்களால் இக்கோயில் புகழ் பெற்றதாகும்.\n\nஇக்கோயில் பஞ்சயாதனக் கட்டிடக்கலை வடிவில், ஒரு மேடையில் கருவறை மற்றும் முகப்பு மண்டபம் என இரண்டு கட்டிடங்கள் கொண்டுள்ளது. கோயில் கருவறையின் கோபுரம் 18 மீட்டர் உயரம் கொண்டது. கோயில் முன் உள்ள முகப்பு மண்டபம் பிரமிடு வடிவத்தில் உள்ளது.\nஇகோயில் இளம் சிவப்பு மற்றும் மஞ்சள் நிற மணற்கற்களால் கட்டப்பட்டதால், இக்கோயிலை மக்கள் ராஜாராணி கோயில் என்று பெயரிட்டனர். இக்கோயில் கருவறையில் கடவுளர் உருவச்சிலைகள் இல்லை. இக்கோயில் ஒடிசாவில் உள்ள லிங்கராஜர் கோயில் அமைப்பில் உள்ளது.\nஇந்தியாவின் பாதுக்காக்கப்பட்ட நினைவுச் சின்னங்களில் ஒன்றான இக்கோயிலை இந்தியத் தொல்லியல் ஆய்வகம் பராமரித்து வருகிறது.\n\n"}
{"id": "386409", "url": "https://ta.wikipedia.org/wiki?curid=386409", "title": "வராகி கோயில்", "text": "வராகி கோயில்\n\nவராகி கோயில் (Varahi Deula), இந்திய மாநிலமான ஒடிசாவின் கிழக்கு கடற்கரையில் புரி மாவட்டத்தில் சௌரசி எனுமிடத்தில் அமைந்துள்ளது. இக்கோயில் சப்தமாதர்களில் ஒருவரான வராகி அம்மனுக்கு அர்ப்பணிக்கப்பட்ட கோயில் ஆகும். \n\nSection::::கோயில் அமைப்பு.\nஇக்கோயில் கலிங்கர்களால் கிபி 10ம் நூற்றாண்டில் மணற்கற்களால் நிறுவப்பட்டது. \n\nஇக்கோயிலின் நீளம், அகலம், உயரம் முறையே 15.84 மீ x 8.23 மீ x 8.40 மீட்டர் என்ற அளவில் உள்ளது. வராகி அம்மன் கோயில் அரைக் கோள வடிவத்தில் அமைந்துள்ளது.\n\nSection::::வராகி கோயிலின் சிறப்புகள்.\nஉள்ளூர் மக்கள் வராகி அம்மனை மீன் வராகி அம்மன் என்று அழைக்கின்றனர்.\nகோயில் கருவறையில் லலிதாசனத்தில் அமர்ந்துள்ள வராகி அம்மன் நெற்றிக்கண் கொண்டுள்ளார். வராகி அம்மன் இடது கையில் கிண்ணமும், வலது கையில் மீனையும் தாங்கியுள்ளார். வராகி அம்மனுக்கு நாள்தோறும் மீன் அன்னம் படையல் இடப்படுகிறது.\n\nSection::::அமைவிடம்.\nகொனார்க் சூரியன் கோயிலிருந்து 30 கிமீ தொலைவிலும், புரி நகரத்திலிருந்து 48 கிமீ தொலைவிலும், புவனேசுவரம் நகரத்திலிருந்து 62 கிமீ தொலைவிலும் சௌரசி வராகி அம்மன் கோயில் அமைந்துள்ளது. \n\n"}
{"id": "386416", "url": "https://ta.wikipedia.org/wiki?curid=386416", "title": "குளோர்டேன்", "text": "குளோர்டேன்\n\nˌ\nகுளோர்டேன் \"(Chlordane)\" ஓர் பூச்சிக் கொல்லியாகும். 1947 ஆம் ஆண்டு இது அறிமுகப்படுத்தப்பட்டது. கரிமக் குளோரைடான இது ஒரு தொடு நஞ்சாகச் செயல்படுகிறது. டையீல்சு ஆல்டர் வினை வழியாக இதனைத் தயாரிக்கிறார்கள். ஏராளமான பகுதிக் கூறுகளை இச்சேர்மம் கொண்டிருக்கிறது. உருளைக் கிழங்கு, கோதுமை அல்லது காய்கறிகளின் விதைகளை பதப்படுத்துவதில் குளோர்டேன் பயன்படுத்தப்படுகிறது. எறும்பு, கரையான் ஆகியவற்றிடமிருந்து மரங்களைப் பாதுகாக்கவும் இதைப் பயன்படுத்துகிறார்கள். குளோர்டேன் மட்டுமே மெதுவாகச் சிதைவடைகிறது. எனவே நீண்ட தூரத்திற்கு அதை எளிதாகப் பரவச் செய்ய இயலும். பாலூட்டிகளிலும், விலங்குகளின் உடலிலும் இது பெரும்பாலும் நரம்பு மண்டலம் மற்றும் கல்லீரல் வழியாக ஊடுறுவுகிறது. சுண்டெலிகளில் இது புற்றுநோயை உருவாக்குவதாகக் கூறப்படுகிறது. மனிதர்களிலும் புற்றுநோயை உருவாக்குவதற்கான வாய்ப்பு இருக்கிறது. குளோர்டேன் நச்சுத் தன்மை உடையது ஆகும். இதுவொரு நிலையான கரிம மாசுபடுத்தி என்று சிடாக்கோம் மாநாட்டில் பட்டியலிடப்பட்டது.\n"}
{"id": "386428", "url": "https://ta.wikipedia.org/wiki?curid=386428", "title": "அமித் மித்ரா", "text": "அமித் மித்ரா\n\nஅமித் மித்ரா என்பவர் இந்திய அரசியல்வாதி மற்றும் பொருளியலாளர் ஆவார். இவர் திரிணாமுல் காங்கிரசு கட்சியைச் சேர்ந்தவர். மேற்கு வங்க மாநில அமைச்சரவையில் நிதி,வணிகம்,மற்றும் தொழில் அமைச்சராக இருக்கிறார். இவர் இந்திய வணிக மற்றும் தொழில் சங்கத்தின் பொதுச் செயலராக இருந்தார்.\n\nஅமித் மித்ரா அனைத்திந்திய திரிணாமுல் காங்கிரசில் மம்தா பானர்சியின் அழைப்பிற்கு இணங்க சேர்ந்தார். 2011இல் நடந்த மாநில சட்டமன்றத் தேர்தலில் போட்டியிட்டு வெற்றி பெற்றார். பின்னர் அமைச்சர் ஆனார்.\n\nSection::::பிறப்பும் படிப்பும்.\nஅமித் மித்ராவின் தந்தை அரிதாசு மித்ரா இந்திய விடுதலைப் போராட்ட வீரர் ஆவார் இவருடைய தாய் வழி பாட்டனார் நேதாசி சுபாசு சந்திர போசுவின் அண்ணன் ஆவார். அமித் மித்ரா கொல்கத்தா பள்ளியிலும் பின்னர் பிரசிடென்சிக் கல்லூரியில் பொருளியல் கல்வி கற்றார். கல்லூரி மாணவர்களுக்கு இடையே நடக்கும் விவாதப் போட்டிகளில் கலந்து கொண்டார். தில்லி பொருளியல் பள்ளியில் மூத்தவர் பட்டம் பெற்றார் 1978 இல் டியூக் பல்கலைக்கழகத்தில் பயின்று ஆய்வுப் பட்டம் பெற்று சிறந்த மாணவர்கள் பட்டியலில் இடம் பிடித்தார்.\n\nSection::::விருதுகள்.\n2008 ஆம் ஆண்டில் இந்திய நடுவணரசு அமித் மித்ராவுக்கு பத்ம சிறீ விருது வழங்கிப் பெருமைப் படுத்தியது.\n2005 ஆம் ஆண்டில் சப்பானிய அரசு இவருக்கு  எழும் ஞாயிறு என்ற பட்டம் வழங்கியது.\n2007 இல் இத்தாலிய அரசு இவருக்கு  விருது வழங்கியது.\n"}
{"id": "386437", "url": "https://ta.wikipedia.org/wiki?curid=386437", "title": "இந்திய வெள்ளி சுற்றுகலன் திட்டம்", "text": "இந்திய வெள்ளி சுற்றுகலன் திட்டம்\n\nஇந்திய வெள்ளி சுற்றுகலன் திட்டம் என்பது  இந்திய விண்வெளி ஆய்வு மையத்தினால் வெள்ளிக் கோளின் சுற்று வட்டப்பாதையை ஆய்வு செய்வதற்காக ஏற்படுத்தப்பட்ட ஒரு திட்டம் ஆகும். இதற்குப் போதுமான நிதியுதவி கிடைத்தால் 2020 ஆம் ஆண்டிற்குப் பிறகு இது விண்ணில் ஏவப்படும்.\n\nஇறுதிகட்டமைப்பைப் பொறுத்து இதன் தாங்குசுமை 175 கிலோகிராம் மற்றும் ஆற்றல் 500 வாட்டு (அலகு) ஆகும். வெள்ளி (கோளினைச்) சுற்றியுள்ள தொடக்க நீள்வட்டப் பாதையின் சுற்றுப் பாதையானது 500 கிலோமீட்டர் அண்மை வட்டணைப்புள்ளிகளையும் , 60,000 கிலோமீட்டர் கவர்ச்சி மையச் சேவையையும் கொண்டுள்ளது.\n\nSection::::திட்டத்தின் தற்போதைய நிலைமை.\nசந்திராயன் மற்றும் செவ்வாய் சுற்றுகலன் திட்டம் போன்றவ்ற்றின் வெற்றியானது செவ்வாய் மற்றும் வெள்ளி (கோள்) போன்ற கோள்களில் எதிர்கால விண்வெளி பயணங்கள் பற்றிய சாத்தியக்கூறுகளை இந்திய விண்வெளி ஆய்வு மையம் ஆய்வு செய்து வருகிறது.\n\nஇந்திய அரசின் 2017 - 2018 ஆம் ஆண்டிற்கான நிதியறிக்கையில் வானியல் துறைக்கான நிதி ஒதுக்கீடானது 23 விழுக்காடு அதிகரிக்கப்பட்டுள்ளதாக இந்தியாவின் நிதியமைச்சர் அருண் ஜெட்லி தெரிவித்தார். இந்த நிதி ஒதுக்கீட்டில் செவ்வாய் சுற்றுகலன் திட்டம் மற்றும் இந்திய வெள்ளி சுற்றுகலன் திட்டம் ஆகியவை அடங்கும்.\n\n"}
{"id": "386440", "url": "https://ta.wikipedia.org/wiki?curid=386440", "title": "சல்பினமைடு", "text": "சல்பினமைடு\n\nசல்பினமைடு \"(Sulfinamide)\" என்பது ஒரு கரிம வேதியியல் வேதி வினைக்குழுவாகும். ஒரு கந்தக ஆக்சிசன் இரட்டைப் பிணைப்பும் ஒரு கந்தக நைட்ரசன் ஒற்றைப் பிணைப்பும் இவ்வினைக்குழுவில் இடம்பெற்றுள்ளன. சல்பினிக் அமிலத்தினுடைய அமைடுகள் சல்பினமைடுகள் எனப்படுகின்றன.\n\nமூவிணைய-பியூட்டேன்சல்பினமைடு, பா-தொலுயீன்சல்பினமைடு, 2,4,6-டிரைமெத்தில்பென்சீன்சல்பினமைடு போன்ற நாற்தொகுதிமைய சல்பினமைடுகள் சீர்மையற்ற தொகுப்பு முறையில் தயாரிக்க உகந்தவையாகும்.\n"}
{"id": "386442", "url": "https://ta.wikipedia.org/wiki?curid=386442", "title": "சௌரசி கோயில்கள்", "text": "சௌரசி கோயில்கள்\n\nசௌரசி கோயில்கள் (Chaurasi Temple) இந்தியாவின் இமாச்சலப் பிரதேசத்தின் மேற்கில் உள்ள சம்பா மாவட்டத்தின் \"பார்மர்\" எனும் ஊரில், கிபி 7ம் நூற்றாண்டு காலத்திய 84 இந்துக் கோயில்களின் தொகுப்பாகும். \n\nSection::::பெயர்க்காரணம்.\nசௌரசி எனும் இந்தி சொல்லிற்கு 84 என்று பொருள். எனவே இக்கோயில் வளாகத்தை \"84 கோயில்கள்\" என உள்ளூர் மக்கள் அழைக்கின்றனர். \n\nSection::::புராண வரலாறு.\n84 சித்தர்கள் குருச்சேத்திரத்திலிருந்து சிவபெருமானை தரிசிக்க கையிலை மலைக்குச் செல்லும் வழியில், சம்பா மாவட்டத்தின் பார்மர் சமவெளியின் இயற்கை அழகில் மெய்மறந்து, அங்கேயே தங்கி தியானம் செய்யத் துவங்கினர். பின்னர் 84 சித்தர்களின் நினைவாக அவ்விடத்திலேயே 84 கோயில்கள் கட்டப்பட்டது. \n\nSection::::அமைவிடம்.\nஇமயமலையில் 20,000 அடி உயரத்தில், சம்பா சமவெளியின் சம்பா நகரத்திலிருந்து 65 கிமீ தொலைவில் \nசௌரசி கோயில்கள் உள்ளது. \n\nSection::::கோயில்களின் அமைப்பு.\nபார்மர் சமவெளியில் அமைந்த சௌரசியா கோயில்களின் வளாகத்தின் மையத்தில் அமைந்த, அழகிய விமானத்துடன் கூடிய சிவபெருமானுக்கு அர்ப்பணிக்கப்பட்ட மணிமகேஷ் கோயில், இலக்குமி கோயில் , பிள்ளையார் கோயில் மற்றும், நரசிங் கோயில்கள் புகழ் பெற்றவைகள் ஆகும். இங்கு பல கோயில்கள் மரத்தினால் கட்டப்பட்டுள்ளது.\n\nஇக்கோயிலைச் சுற்றிலும் 84 பெரிய மற்றும் சிறிய கோயில்கள் உள்ளது. பெரும்பாலன கோயில் கருவறைகளில் சிவலிங்கங்கள் உள்ளது. இக்கோயில் வளாகத்தில் கங்கைக் குளம் அமைந்துள்ளது. இக்கோயில்களில் சாமுண்டிக் கோயிலை இராஜா மாற வர்மன் கிபி 650ல் கட்டினார். \n\n"}
{"id": "386446", "url": "https://ta.wikipedia.org/wiki?curid=386446", "title": "சாமுண்டி கோயில், ஒடிசா", "text": "சாமுண்டி கோயில், ஒடிசா\n\nவைத்தல கோயில் அல்லது சாமுண்டி கோயில் (Vaitaḷa deuḷa or Baitala deuḷa) (, தேவநாகரி:वैताळ देउळ), கலிங்கக் கட்டிடக் கலையில், கிபி எட்டாம் நுற்றாண்டில் கட்டப்பட்டு, தேவி சாமுண்டிக்கு அர்ப்பணிக்கப்பட்ட இந்துக் கோயில் ஆகும். இக்கோயில் இந்தியாவின் ஒடிசா மாநிலத் தலைநகரம் புவனேசுவரம் நகரத்தின் அருகில் அமைந்துள்ளது.\nSection::::மூலவர்.\nஇக்கோயிலின் மூலவரான சாமுண்டி தேவி, கழுத்தில் மண்டையோட்டு மாலையுடன், மனித பிணத்தின் மீது ஏறி நின்று, அருகில் குள்ள நரி மற்றும் ஆந்தையுடன் காட்சியளிக்கிறார். கவசம் தாங்கிய சாமுண்டா தேவியின் கைகளில் திரிசூலம், வில், அம்பு, வாள், இடி மற்றும் அசுரனின் தலையை பற்றி நிற்கிறாள். கருவறைச் சுவரில் சாமுண்டியின் துணையான பைரவர் மற்றும் பூத கணங்களின் சிற்பங்கள் உள்ளது. சிவன் மற்றும் பார்வதி அமர்ந்த நிலைச் சிற்பங்கள் கருவறைச் சுவர்களில் உள்ளது.\n\nSection::::கட்டிடக்கலை.\nகலிங்கக் கட்டிடக்கலையில் அமைந்திருந்தாலும், கோயில் விமானம் மட்டும் திராவிடக் கட்டிடக்கலையில் உள்ளது. இக்கோயில் கோபுரத்தில் சிவன், பார்வதி சிற்பங்கள், காட்டு யானைகளை வேட்டையாடும் சிற்பங்கள் மற்றும் காதலர்களின் சிற்றின்பச் சிற்பங்கள் உள்ளது. \n\nமூலவர் சந்நதிக்கு எதிராக அமைந்த முகப்பு மண்டபம் சன்னல்களுடன் உள்ளது. சன்னல்களில் சூரியன் மற்றும் அவரது மனைவிகளான உஷா மற்றும் பிரதியுஷா, சூரிய தேவரின் தேரை இழுக்கும் ஏழு குதிரைகள், தேரோட்டி அருணன் முதலிய அழகிய சிற்பங்கள் கொண்டுள்ளது. இக்கோயில் மணற்கல்லால் கட்டப்பட்டுள்ளது. முகப்பு மண்டப மேற்புறச் சுவரில் நடனமாடும் 10 கைகள் கொண்ட நடராசர் சிற்பமும், இரண்டு புத்தரைப் போன்ற சிற்பங்களும் காணப்படுகிறது. \n\nSection::::இதனையும் காண்க.\nவராகி கோயில்\n\n\n"}
{"id": "386450", "url": "https://ta.wikipedia.org/wiki?curid=386450", "title": "மூவிணைய பியூட்டைல் ஐசோசயனைடு", "text": "மூவிணைய பியூட்டைல் ஐசோசயனைடு\n\nமூவிணைய பியூட்டைல் ஐசோசயனைடு (\"tert\"-Butyl isocyanide)என்பது MeCNC (Me = மெதில், CH) என்ற மூலக்கூற்று வாய்ப்பாட்டை உடைய ஒரு கரிமச் சேர்மம் ஆகும். C≡N-R என்ற வாய்ப்பாட்டால் குறிக்கப்படும் வினைசெயல் தொகுதியைக் கொண்டு கார்பைலமீன் அல்லது ஐசோநைட்ரைல் என அழைக்கப்படும் ஐசோ  சயனைடாகும். மூவிணைய பியூட்டைல் ஐசோசயனைடு மற்ற அல்கைல் சயனைடுகளைப் போல், வினைத்திறன் மிக்க, நிறமற்ற, மிகவும் துர்நாற்றமுடைய ஒரு திரவமாகும். இது தாண்டல் உலோகங்களுடன் உலோக-கார்பன் வேதியியற் பிணைப்புகளில் ஈடுபட்டு நிலைத்தன்மையுடைய அணைவுச் சேர்மங்களை உருவாக்குகிறது.\n\nமூவிணைய பியூட்டைல் ஐசோசயனைடானது ஆஃப்மன் கார்பைலமீன் வினையின் மூலம் தயாரிக்கப்படுகிறது. இந்த மாற்றத்தில், ஒரு டைக்குளோரோமீத்தேனில் கரைக்கப்பட்ட மூவிணைய பியூட்டைலமீனானது குளோரோஃபார்ம் மற்றும் நீரிய சோடியம் ஐதராக்சைடுடன் நிலைமாற்ற வினையூக்கியான பென்சைல்டிரைஎதில்அம்மோனியம் குளோரைடு முன்னிலையில் வினைபட்டு விளைபொருளானது கிடைக்கிறது.\nமூவிணைய பியூட்டைல் ஐசோசயனைடானது மூவிணைய பியூட்டைல் சயனைடு என அழைக்கப்படும் பைவாலோநைட்ரைல் உடன் மாற்றியத்தைக் கொண்டுள்ளது. நைட்ரைல்கள் கார்பைலமீன் தொடரின் ஒத்த உறுப்புடன் கொண்டுள்ள வேறுபாடானது, CN வேதி வினைக்குழுவானது தாய் சேர்மத்துடன் இணைக்கப்பட்டுள்ள பிணைப்பானது கார்பன் மூலமானதாக அல்லாமல் நைட்ரசன் மூலமானதாக இருக்கும். \n\nSection::::அணைவுச் சேர்மங்களின் வேதியியல்.\nஅணைவுச் சேர்ம வேதியியலில், கார்பன் அணுவின் மீதான தனித்த எதிர்மின்னி இரட்டையின் பண்பின் காரணமாக, ஐசோசயனைடுகள், குறிப்பாக,  0, +1, மற்றும் +2 ஆக்சிசனேற்ற நிலைகளைக் கொண்ட உலோகங்களுடன் ஈந்தணைவிகளாக செயல்படுகின்றன. வழக்கமாக காணப்படும் ஆக்சிசனேற்ற நிலைகளைத் தவிரவும் கூட மூவிணைய பியூட்டைல் ஐசோசயனைடானது  Pd(I) போன்றவற்றை நிலைத்தன்மை உடையதாக்க உதவுவதாக நிறுவப்பட்டுள்ளது.\nமூவிணைய பியூட்டைல் ஐசோசயனைடானது மூவிணைய பியூட்டைல் போன்ற பெரிய தொகுதியைக் கொண்டதாகவும், M-C≡N-C பிணைப்புகளின் நேர்கோட்டுத்தன்மையின் காரணமாக, மைய உலோக அணுவிலிருந்து மிக அதிகமான துாரத்திலிருப்பினும் கூட, எப்டா-அணைவு ஒரே வகை ஈந்தணைவிகளைக் கொண்ட அணைவுச்சேர்மங்களை உருவாக்க முடியும்.\n\nSection::::உலோக கார்போனைல்களுடன் ஒத்த தன்மை.\nமூவணைய பியூட்டைல் ஐசோசயனைடானது விகிதாச்சார இயல்பின்படி ஈரணு உலோக கார்போனைல் அணைவுச்சேர்மங்களின் தொடரில் ஒத்த இடத்தில் உள்ளவற்றுடன் ஒத்த தன்மையைக் கொண்ட அணைவுச்சேர்மங்களை உருவாக்குகிறது. உதாரணமாக Fe(CO) மற்றும்  Fe(tBuNC) ஆகியவற்றைக் குறிப்பிடலாம். அமைப்பு வாய்ப்பாட்டின்படி  ஒத்தவையாக இருந்தாலும், ஒத்த கார்போனைல்கள் பல வழகளில் வேறுபடுகின்றன. முக்கியமாக t-BuNC ஆனது CO ஈந்தணைவியை விட சிறந்த ஈந்தணைவியாகும். ஆகையால், Fe(tBuNC) ஆனது எளிதாக புரோட்டானேற்றமடைகிறது. அதே நேரத்தில், அதனையொத்த கார்போனைல் சேர்மமான t Fe(CO) புரோட்டானேற்மடைவதில்லை.\n\nSection::::உலோக-கார்பன் வேதியியற் பிணைப்பில் உட்செருகுதல்.\nகுறிப்பிட்ட சில சூழல்களில், மூவிணைய பியூட்டை ஐசோசயனைடானது உலோக-கார்பன் பிணைப்புகளுக்குள் உட்செருகப்பட்டு இமினோஅசைல்களை உருவாக்குவதாகக் காட்டப்பட்டுள்ளது. ஐசோசயனைடுகளானவை உலோக-கார்பன் பிணைப்புகளினுாடாக உட்செருகப்படுதலானது கரிமத் தொகுப்பு முறைகளில் வலிமையான தொடர்பினைக் கொண்டுள்ளது.\n\nSection::::பாதுகாப்பு.\nமூவிணைய பியூட்டைல் ஐசோசயனைடானது நச்சுத்தன்மை வாய்ந்தது. கார்பனோராக்சைடுடன் நெருங்கிய எதிர்மின்னி அமைப்பு ரீதியாக ஒரே மாதிரியாக இருப்பதால் இச்சேர்மத்தின் இயல்பு கார்பனோராக்சைடுடன் ஒத்ததாக உள்ளது.\n"}
{"id": "386453", "url": "https://ta.wikipedia.org/wiki?curid=386453", "title": "பரா மாகாணம்", "text": "பரா மாகாணம்\n\nபரா மாகாணம் (\"Farah\", பசுதூ/பாரசிகம்: فراه) என்பது ஆப்கானிஸ்தானின் 34 மாகாணங்களில் ஒன்று. இந்த மாகாணம் நாட்டின் மேற்குப் பகுதியில் ஈரானை ஒட்டி உள்ளது. இது ஒரு பரந்த நிலப்பரப்பும், அடர்த்தியான மக்கள் தொகை கொண்ட மாகாணமாகும், இந்த மாகாணம் பதினோரு மாவட்டங்களாக பிரிக்கப்பட்டு நூற்றுக்கணக்கான சிற்றூர்களை உள்ளடக்கி உள்ளது. இந்த மாகாணத்தின் மக்கள் தொகை 925,016 ஆகும். இங்கு வாழும் மக்கள் பெரும்பாலும் கிராமப்புற பழங்குடி சமூகமாகவும், பல்லின மக்கள் வாழும் பகுதியாகவும் உள்ளது. பாரா விமான நிலையம் பாரா நகரத்திற்கு அருகே அமைந்துள்ளது, இது மாகாணத்தின் தலைநகராக உள்ளது.\n\nபுவியியல்ரீதியாக இந்த மாகாணமானது சுமார் பரப்பளவைக் கொண்டதாக உள்ளது. இதனால் மேரிலாந்தைவிட இரு மடங்கு அளவு அல்லது தென் கொரியாவின் பரப்பளவில் அரை அளவுக்கு ஒப்பிடப்படுகிறது. மாகாணமானது வடக்கில் ஹெராட், வடகிழக்குப் பகுதியில் கோர், தென்கிழக்கில் ஹெல்மாண்ட், தெற்கே நிம்ரோஸ், மற்றும் மேற்கில் ஈரான் ஆகியவற்றை எல்லைகளாகக் கொண்டுள்ளது. இது ஆப்கானிஸ்தானத்தின் நான்காவது பெரிய மாகாணமாகும். இந்த மாகாணமானது \"இன்ஃபீடலின் கோட்டை\" உள்ளிட்ட பல வரலாற்றுச் சின்னங்களை உள்ளடக்கி உள்ளது. இக்கோட்டையானது பாரா நகருக்கு தெற்கில் உள்ளது.\n\nSection::::வரலாறு.\nஷர்ர்-இ கோஹன் (\"பழைய நகரம்\") அல்லது ஃபெரிடியன் ஷார் (\"ஃபிரீடூன் நகரம்\") பாரா நகரத்தில் அமைந்துள்ளது. இந்த பண்டைய நகரம் 3000 ஆண்டுகள் பழமையானது. மேலும் இது பாரசீக மன்னர்களின் பண்டைய இடங்களில் ஒன்றாகும், ஃபராஹ் சர்தாரி சாம்ராஜ்யத்துடன் வரலாற்று ரீதியாக சேர்ந்ததாக இது இருந்தது. இங்கே \"ஃபெரிடியன்\" என்ற பெயரைப் பாரசீக காவியமான சாஃனாமாவின் நாயகனைக் குறிக்கிறது.\n\nஇப்பகுதி கி.மு. 500 இல் டிரானியானா என அறியப்பட்டது, இதன் கிழக்கில் ஆர்க்கோசியாவும், வடக்கில் அரியானாவும் இருந்தன. இது அகாமனிசியப் பேரரசைத் தொடர்ந்து மெக்கானிய சாம்ராஜ்யத்தின் ஒரு பகுதியாக இருந்தது. கி.மு. 330 ஆம் ஆண்டில் அலெக்சாந்தர் இப்பிராந்தியத்தின் பெருமளவிலான பகுதியைக் கைப்பற்றி அதை தன் பேரரசின் ஒரு பகுதியாக ஆக்கினார். கி.மு. 323 ஆம் ஆண்டில் அலெக்சாந்தரின் அசாதாரண மரணத்தைத் தொடர்ந்து, அவருடைய பரந்த பேரரசுக்காக அவருடைய தளபதிகள் அனைவரும் அவரது வாரிசாகப் போட்டியிட்டனர். தியாடோச்சி என்று வரலாற்றில் அழைக்கப்படும் இந்த வாரிசுரிமைப் போரின் இறுதியில் அலெக்சாந்தரின் பேரரசு செலூக்கியப் பேரரசு, தாலமைக் பேரரசு, ஆண்டிகோணஸ், சசாண்டர், லிசிமச்சூஸ் என ஐந்து பகுதிகளாக பிரிந்தது. இந்த பிராந்தியமானது அலெக்சாந்தரின் தளபதிகளில் ஒருவரான செலூகுசால், செலூக்கியப் பேரரசு என்று பெயரிடப்பட்டது. அவர்களின் மரபைத் தொடர்ந்து இப்பகுதியின் ஆட்சியானது சாசானியப் பேரரசின் வசம் சென்றது. அதன் பிறகு அரேபிய முஸ்லீம்களிடம் வீழ்ந்தது. பத்தாம் நூற்றாண்டில் இந்த மாகாணமானது காஜினியப் பேரரசின் பகுதியாக மாறியது. இதன் தலைநகராக காசுனி ஆனது. அவர்களிடமிருந்து குர்துகளின் கைகளுக்கு மாறிய பிராந்தியமானது ஒரு நூற்றாண்டுக்குப் பின்னர் மங்கோலியப் படையெடுப்புபை சந்தித்தது.\n\nஇந்த மாகாணம் தைமூரின் வசம் சென்றது பின்னர் சபாவித்து வம்சம் இதைக் கைப்பற்றியது. இது சபாவித்துகளிடமிருந்து டிரான்சோக்சியானாவின் உஸ்பெக்கியர்களிடம் வீழ்ந்தது. ஆனாலும் சபாவித்துகளின் எதிர் தாக்குதலை கி,பி, 1600 காலகட்டத்தில் உஸ்பெக்கியர் சந்தித்து அவர்களிடமே பிராந்தியத்தை இழந்தனர். 1709 இல், ஆப்கானியர்கள் சபாவித்து வம்சத்திடமிருந்து விடுதலைப் பெற்றனர், அதைத் தொடர்ந்து பரா பிராந்தியமானது ஹாட்டாகி பேரரசின் ஒரு பகுதியாக மாறியது. 1747 வாக்கில், அது கடைசி ஆப்கானியப் பேரரசான அகமது ஷா துரானியின் ஆப்கானிய பேரரசின் ஒரு பகுதியாக மாறியது. 19 ஆம் நூற்றாண்டின் போது, பிரித்தானிய இராணுவம் ஹெராத் மாகாணத்தில் படையெடுத்துவந்த பாரசீகர்களுக்கு எதிராகவும் ஆப்கானிய படைகளை ஆதரிப்பதற்காகவும் மாகாணத்தைக் கடந்தது.\n\n1978 இல் கம்யூனிஸ்டுகளின் புரட்சியைத் தொடர்ந்து, அரசியல்ரீதியாகவும், இன, சமய ரீதியாகவும் கம்யூனிஸ்டுகளுக்கு எதிராக இருந்த பொதுமக்கள் உள்ளிட்டவர்கள் படுகொலை செய்யப்பட்ட நகரங்களில் பாரா நகரமும் ஒன்றாகும். \n\n1995 ஆம் ஆண்டின் பிற்பகுதியில், இஸ்மாயில் கான் காந்தகாரில் தோல்வி அடைந்த பின்னர் முழு பாரா மாகாணமும் 1995 செப்டம்பர் 5 இல் தாலிபன்களால் வெற்றிக் கொள்ளப்பட்டது.\n\nSection::::அண்மைய வரலாறு.\nபின்னர் தலிபான் வட்டாரத்தில் இருந்து இப்பகுதி தனிமைப்படுத்தப்பட்டதன் காரணமாக, தாலிபன் ஆட்சிக்கு சிறிய அளவிலான உள்ளூர் கட்டுப்பாட்டை ஃபரா கொண்டிருந்தது. தலிபான் காலம் முடிவடைந்தபின், ஐக்கிய நாடுகள் வளர்ச்சித் திட்டத்தின் (யுஎன்டிபி) பெண் மற்றும் ஆண் குழந்தைகளுக்கான எட்டு பாடசாலைகளை, கந்தகார் மற்றும் ஃபரா ஆகியவற்றில் தலிபான்கள் அங்கீகரித்து ஆதரவளித்தனர்.\n\n2001 செப்டம்பர் 11 க்கு பின்னர் வடக்குக் கூட்டணியின் நுழைவைத் தொடர்ந்தும், தொடர் வான்வழித் தாக்குதலின் காரணமாக தாலிபன் இப்பகுதியில் இருந்து புறப்படலாயினர்.\nSection::::அரசியல் மற்றும் ஆட்சி.\nமாகாணத்தின் தற்போதைய ஆளுநர் டாக்டர் முஹம்மத் ஷா ஜஹான் அரிஃப் இவர் முகமது ஆசிஃப் நாங்கிற்கு பின்னர் ஆளுநர் பதவிக்கு வந்தவர். மாகாணத்தின் அனைத்து சட்டம் ஒழுங்கு அமலாக்க நடவடிக்கைகளானது ஆப்கான் தேசிய காவல் துறையால் (ஏஎன்பி) நிர்வகிக்கப்படுகின்றது. ஆப்கான் எல்லைக் காவல் படையானது (ஏபிபீ) அண்டை ஈரான் எல்லையை கண்காணிக்கிறது. ஏஎன்பி மற்றும் ஏபிபீ போன்றவற்றை வழிநடத்த ஒரு மாகாண பொலிஸ் தலைவர் நியமிக்கப்பட்டுள்ளார். காபூலின் உள்துறை அமைச்சகத்தின் பிரதிநிதியாக காவல் தலைவர் உள்ளார். ஏஎன்பி மற்றும் ஏபிபீ போன்றவற்றுக்கு நேட்டோ தலைமையிலான படைகளின் ஆதரவு உள்ளது.\n\nSection::::பொருளாதாரம்.\nஃபராவின் பொருளாதாரமானது பெரிய அளவில் வேளாண்மையை ஆதாரமாகக் கொண்டுள்ளது. மாகாணமானது ஜிப்சம், சுண்ணாம்பு, கட்டுமான கற்கள், நிலக்கரி யுரேனியம் போன்ற கனிமங்களைக் கொண்டுள்ளது. மாகாணத்தில் உள்ள உற்பத்தி நிறுவனங்களில் 1300 தொழிலாளர்கள் பணியாற்றுகின்றனர். கிராமப்புறங்களில் 74% குடும்பங்களின் முதன்மை வருமான ஆதாரமாக வேளாண்மை அல்லது கால்நடை வளர்ப்பு என கூறியுள்ளனர். 24% வீதம் குடும்பங்கள், சேவைத் துறையை (வேளாண் அல்லாத தொழிலாளர்கள் உட்பட) நம்பி உள்ளனர்.\n\nSection::::போக்குவரத்து.\nஃபரா விமான நிலையம் பாரா நகரை அடுத்தது அமைந்துள்ளது, 2014 மே ஆண்டு முதல் தொடர்ச்சியாக விமான சேவை வழங்க திட்டமிடப்பட்டது.\n\nமுதன்மைச் சாலை ரூட் 515 ஆகும், இது ஹராத் மற்றும் காந்தகார் இடையேயான வட்டச் சாலையுடன் ஃபராவை இணைக்கிறது. 2009 இல் பல ISAF நாடுகள் ஒருங்கிணைந்து இந்த இரு சாலைகளையும் மேம்பட்டுத்தின.\n\nSection::::நலவாழ்வு.\nசுத்தமான குடிநீர் கிடைக்கும் குடும்பங்களின் எண்ணிக்கை 2005 இல் 3% என்ற நிலையில் இருந்து 2011 இல் 14% ஆக உயர்ந்தது. 2011 இல் நிகழ்ந்த பிரசவங்களில் 6% பயிற்சியுடைய தாதிகளின் உதவியோடு நிகழ்ந்தது.\n\nSection::::கல்வி.\nஒட்டுமொத்த எழுத்தறிவு விகிதம் (வயது 6+ ) 2005 இல் 28% ஆக இருந்து 2011 இல் 18% ஆக வீழ்ச்சியுற்றது.\n\nSection::::மக்களவகைப்பாடு.\nஃபரா மாகாணத்தின் மொத்த மக்கள் தொகை 925,016 , இது பெரும்பாலும் பழங்குடி மற்றும் கிராமப்புற சமுதாய மக்களைக் கொண்டது. மாகாணத்தில் குச்சி மற்றும் பிற நாடோக்கள் 482,400 பேர் உள்ளனர். 80 சதவிகிதத்திற்கும் அதிகமான மக்கள் பஷ்டூன்கள் இன மக்கள் (குச்சி நாடோடிகளை விடுத்து), தாஜிகளுக்கு இரண்டாவது இடத்தில் உள்ளனர் இவர்கள் பாரா நகரத்தில் உள்ளனர். பலூச் மக்கள் மூன்றாவது பெரிய இனக் குழுவாக உள்ளது.\n\nமாகாணத்தில் பெரும்பான்மையினர் பேசும் மொழியாக பாஷ்டோ மற்றும் தார் (ஆப்கானிய பாரசீக மொழி) பாஷ்டோ சுமார் 80% பேசப்படுகிறது, அதற்கடுத்து 10% -15% தார் மேலும் எஞ்சியிருக்கும் மக்கள் பலுச்சி மற்றும் ப்ருஹூ மொழிகளை பேசுகின்றனர்.\n\nSection::::சமயத் தளங்கள்.\nமுஹம்மது ஜவுன்புரியின் அடக்கத் தலம் ஃபாராவில் உள்ளது என நம்பப்படுகிறது.\n\n"}
{"id": "386454", "url": "https://ta.wikipedia.org/wiki?curid=386454", "title": "செந்தலைக் கிளி", "text": "செந்தலைக் கிளி\n\nஇந்திய துணைகண்டத்தில் மட்டுமே காணப்படும் ஒரு கிளி இனம் செந்தலைக் கிளி ஆகும்.\n\nSection::::பெயர்கள்.\nதமிழில் :செந்தலைக் கிளி\n\nஆங்கிலப்பெயர் :Plum-Headed Parakeet\n\nஅறிவியல் பெயர் :Psittacula cyanocephala\nSection::::உடலமைப்பு.\n36 செ.மீ. - நீலந்தோய்ந்த சிவப்பு நிறத்தலையும் மஞ்சள் நிற அலகும். வாலின் நுனி வெண்மையும் இதனை அடையாளங்கள் கண்டு கொள்ள உதவுபவை. இறக்கைகளில் சிவப்புத் திட்டும் காணப்படும். பெண்ணின் தலை சற்று மங்கிய நிறங்கொண்டது.\nSection::::காணப்படும் பகுதிகள் ,உணவு.\nதமிழகம் எங்கும் ஆங்காங்கே இலையுதிர்காடுகள் அதனைச் சார்ந்த விளை நிலங்கள், பழத்தோப்புகள், வீட்டுத் தோட்டங்கள் ஆகியவற்றில் 5 முதல் 10 வரையான குழுவாகத் திரியும். மனிதர் வாழ்விடங்களை அதிகம் விரும்புவதில்லை. வேகமாக அம்புபோலப் பறக்கும் இது கூட்டமாக, விளைந்த வயல்களில் விழுந்து கதிர்களைப் பாழ்ப்படுத்துவதோடு, பழத்தோட்டங்களிலும் கேடு செய்யும், தூஇ.. எனக் கூப்பிடுவது போலக் குரல் கொடுக்கும். கூட்டமாகப் புதர்களிடையேயும் அடர்ந்த இலைகளுடைய தோப்புகளிலும் இரவில் அடையும்.\nSection::::இனப்பெருக்கம்.\nஜனவரி முதல் ஏப்ரல் முடிய அடிமரம் அல்லத பெரிய கிளைகளில் ஆழமாகக் குடைவு செய்து 4 அல்லது 5 முட்டைகள் இடும். \n"}
{"id": "386457", "url": "https://ta.wikipedia.org/wiki?curid=386457", "title": "கருப்பு வயிற்று ஆலா", "text": "கருப்பு வயிற்று ஆலா\n\nகருப்பு வயிற்று ஆலா (Sterna acuticauda) பெரிய ஆறுகளின் அருகே, இந்திய துணைகண்டதில் காணப்படும் ஆலா வகை பறவை.இப்பறவை பாக்கிஸ்தான் தென் சீனா, நேபாளம், தாய்லாந்து ,கம்போடியா, லாவோஸ் மற்றும் வியட்னாம் வரை பரந்து காணப்படுகிறது. \n\nSection::::பெயர்கள்.\nதமிழில் :கருப்பு வயிற்று ஆலா,\nஆங்கிலப்பெயர் :Black - bellied Tern,\nஅறிவியல் பெயர் :Sterna acuticauda,\nSection::::உடலமைப்பு.\n33 செ.மீ. - முன்னதைவிட உருவில் சிறியது. குளிர்காலத்தில் கருப்பு நிற மார்பும் வயிறும் சாமபல் நிறமாகத் தோற்றம் தரும். இதன் வால் நன்கு பிளவுபட்டிருக்கும்.\nSection::::காணப்படும் பகுதிகள் ,உணவு.\nஆற்று ஆலாவைப்போல இது பரவலாகக் காணப்படுவதில்லை. நன்னீர் பரப்பிலே ஆறுகளின் மேலும் ஏரிகளின் மீதும் காற்றை எதிர்த்துப் பறந்து கொஞ்ச தூரம் சென்றதும் மீண்டும் திருப்பிப் புறப்பட்ட இடத்திற்கே வந்து சேரும். இவ்வாறு பறக்கும் இதன் பழக்கமே ஒன்றைப்பெற அலைபவனைப்பற்றிக் குறிப்பிடும் போது ஆலாய்ப் பறக்கிறான் என்ற வழக்கு பிறக்கக் காரணம். நீரில் தலைகீழாகப் பாய்ந்து மூழ்கி மீனைப் பிடிப்பதோடு நீர்ப்பரப்பை ஒட்டிப் பறந்தும் மீனைப் பிடிக்கும். பறக்கும் போது கொக்கொக் எனக் குரல் கொடுக்கும்.\nSection::::இனப்பெருக்கம்.\nபிப்ரவரி முதல் ஏப்ரல் முடிய ஆற்றில் மணல் மேடுகளில் சிறிதே மணலைப் பறித்து குழியை உண்டாக்கி 3 முட்டைகளை இடும். வெய்யிலிருந்து முட்டைகளையும் குஞ்சுகளையும் காக்கப் பெற்றோர் இறக்கை விரித்து நிழல் செய்தும் மார்பைத் தண்ணீரில் நனைத்து வந்து முட்டைகளை ஈரப்படுத்தியும் பாதுகாக்கும்.\n\n"}
{"id": "386458", "url": "https://ta.wikipedia.org/wiki?curid=386458", "title": "ஆயிசா சலால்", "text": "ஆயிசா சலால்\n\nஆயிசா சலால்  (Ayesha Jalal)  என்பவர் பாகித்தானைச் சேர்ந்த அமெரிக்க வரலாற்றாய்வாளர் ஆவார். 1998 ஆம் ஆண்டில் இவர் மக்கார்த்தர் பெல்லோ என்று மதிக்கப்பட்டார். இவர் டப்டஸ் பல்கலைக் கழகத்தில் வரலாற்றுப் பேராசிரியராக உள்ளார்.\n\nSection::::வாழ்க்கைக் குறிப்புகள்.\nஇலாகூரில் பிறந்த ஆயிசா சலால் வெல்லஸ்லி கல்லூரியில் பயின்று பின்னர் கேம்பிரிச்சில் உள்ள திரினிட்டி கல்லூரியில் படிப்பைத்\nதொடர்ந்து 1983 இல் ஆய்வுப் பட்டம் பெற்றார்    1987 வரை கேம்பிரிச்சில் இருந்து திரினிட்டி கல்லூரி பேராசிரியராகப் பணி புரிந்தார்\n1985 இல் வாசிங்டனில் உட்ரோ வில்சன் நடுவத்திலும், 1990 வரை ஆர்வர்ட் அகாதெமியிலும் , பின்னர் 1999 இல் டப்ட் பல்கலைக்  கழகத்திலும்\nசேர்ந்து பணி செய்தார்.\n\nSection::::பல்கலைக்கழகப் பேராசிரியர் பணி.\nகேம்பிரிச் திரினிட்டி கல்லூரி, கேம்பிரிச் தெற்கு ஆசிய ஆய்வுப் பிரிவு, வாசிங்டனில் உட்ரோ வில்சன் நடுவம், ஆர்வர்ட் அகாதமி ஆகிய கல்வி நிலையங்களில் மதிப்புறு பேராசிரியராகவும்,  விஸ்கான்சின் -மடிசன், டப்டஸ் பல்கலைக்கழகம், ஆர்வர்ட் பல்கலைக் கழகம், இலாகூர் பல்கலைக்கழகம் ஆகியவற்றில் ஆயிசா சலால் கற்பிக்கும் பேராசிரியராகவும் இருந்தார்.\n\nSection::::விருதுகள்.\nஆயிசா சலால் பல விருதுகளையும் பரிசுகளையும் பெற்றுள்ளார். திரினிட்டி கல்லூரி பரிசு, மெக்கார்தர் பவுண்டேசன் மதிப்புறு உறுப்பினர், சிட்டாரா இமீடியாஸ் என்ற பாக்கித்தானின் உயர்ந்த விருது ஆகியன அவற்றில் அடங்கும்.\n"}
{"id": "386459", "url": "https://ta.wikipedia.org/wiki?curid=386459", "title": "சிகப்பி (நெல்)", "text": "சிகப்பி (நெல்)\n\nசிகப்பி என்றழைக்கப்படும் இந்த நெல் வகை, சி. ஆர். 1009 என்கிற நெல் ரகத்தில், வெள்ளத்தைத் தாங்கி வளரக்கூடிய மரபணுவைச் சேர்த்து, பாரம்பரியப் பயிர் இனவிருத்தி மூலம், இந்த நெல் வகை உருவாக்கப்பட்டுள்ளது.\n\nSection::::வெளியீடு.\nதமிழக கடலூர் மாவட்டத்தின், சிதம்பரத்தில் அமைந்துள்ள அண்ணாமலைப் பல்கலைக்கழகத்தின் விவசாயத் துறை 2013 இல் அறிமுகப்படுத்தியது. அதற்கு அண்ணாமலைப் பல்கலைக்கழகத்தின் முன்னாள் இணைவேந்தர் எம். ஏ. எம். ராமசாமியின் மனைவியார் சிகப்பி ஆச்சியின் பெயரைச் சூட்டியுள்ளனர். \nSection::::சாகுபடி.\nஇந்த இரகம் நீர்ப்பாசன வசதியுள்ள கடலூர் மாவட்ட விவசாயிகளால் தற்போது சாகுபடி செய்யப்படுகிறது. மேலும் கேரளத்தின் திருச்சூர் மாவட்டத்தில் உள்ள பழையன்னூர் வட்டத்தில் அறிமுகப்படுத்தப்பட்டு, நல்ல வரவேற்பை பெற்றுள்ளது.\n\n"}
{"id": "386462", "url": "https://ta.wikipedia.org/wiki?curid=386462", "title": "தங்கசாலை தெரு, சென்னை", "text": "தங்கசாலை தெரு, சென்னை\n\nSection::::வரலாறு.\n17 ஆம் நூற்றாண்டில் போர்ச்சுகீசிய யூத வணிகர் ஜாக்வெஸ் டி பைவியா என்பவர் இங்கு யூதர்களுக்கான இடுகாட்டை உருவாக்கினார். பிறகு, இந்த இடுகாடு லாயிட்ஸ் சாலைக்கு மாற்றப்பட்டுள்ளது.\n\n18 ஆம் நூற்றாண்டில், கிழக்கிந்திய கம்பெனியினர் தங்களது துணி வணிகத்தை வளர்க்கும் நோக்கில் சலவைத் தொழிலாளிகளை இங்கே குடியமர்த்தினர். இதற்கு வாஷர்ஸ் ஸ்ட்ரீட் என்றும் பெயரிட்டனர். இங்கு குடியமர்த்தப்பட்ட சலவைத் தொழிலாளிகளில் பெரும்பாலானோர் தெலுங்கைத் தாய்மொழியாகக் கொண்டவர்கள். சில ஆண்டுகளில் துபாஷி என்று அழைக்கப்பட்ட இரண்டு மொழி பேசும் இடைத்தரகர்களும் முக்கியமாக தெலுங்கு பேசும் கோமுட்டி மற்றும் பெரி செட்டியார்கள் போன்றோரும், குஜராத்தின் சவுராஷ்ட்ரா பகுதியைச் சேர்ந்த துணி வியாபாரிகளும் இங்கே குடியேறினர். இவர்களைத் தொடர்ந்து அடகு வியாபாரத்தில் ஈடுபட்ட ராஜஸ்தான் மார்வாரிகளும் இங்கே குடியேறினர். இதன் மூலம் தொடக்கம் முதலே இந்தத் தெரு பல மொழி பேசுபவர்கள் வசிக்கும் பகுதியாக இருந்துவருகிறது.\n\n1841-42- களில் கிழக்கிந்திய கம்பெனி, தன் நாணயம் தயாரிக்கும் தொழிற்சாலையை இங்கு மாற்றியதிலிருந்து இந்தத் தெரு ‘மிண்ட் தெரு’ என்ற பெயரைப் பெற்றது. எனவே, தமிழில் இந்தத் தெரு நாணயச் சாலை என்றும் தங்க சாலை என்றும் அழைக்கப்படுகிறது. ஆங்கிலேயர்களின் நாணயத் தொழிற்சாலை இருந்த கட்டிடம் பிறகு அரசின் அச்சகமாக மாற்றப்பட்டது. இதைத் தொடர்ந்து தெருவில் பல அச்சகங்கள் தொடங்கப்பட்டன. திரைப்பட ஊடகம் தமிழர்களிடையே பரவிய புதிதிலேயே இங்கு சில திரையரங்குகள் தொடங்கப்பட்டன. நகரின் பல்வேறு பகுதிகளில் கெயிட்டி மற்றும் குளோப் போன்ற திரையரங்குகளை உருவாக்கிய ரகுபதி வெங்கய்யா என்ற ஒளிப்படக் கலைஞரால் கட்டப்பட்ட நகரின் பழைய திரையரங்குகளில் ஒன்றான கிரீன் டாக்கீஸ் துவக்கப்பட்டது மேலும் இங்கு இருந்த கிரவுன் டாக்கிஸ் மற்றும் முருகன் திரையரங்குகளே மிகப் பழமையானவை. முருகன் திரையரங்கில்தான் 1931-ல் வெளியான தமிழின் முதல் பேசும்படமான ‘காளிதாஸ்’ வெளியிடப்பட்டது.\n\n1880 களில் இங்கிருந்த தொண்டை மண்டலம் துளுவ வெள்ளாளர் பள்ளியில் மகா வைத்தியநாத சிவன் என்பவரால் நடத்தப்பட்ட கச்சேரிதான் சென்னையில் முதல் முறையாக நுழைவுச்சீட்டு விற்பனை செய்து நடத்தப்பட்ட கர்னாடக இசைக் கச்சேரி.\n\n1889 இல் இங்கு இந்து இறையியல் பள்ளி நிறுவப்பட்டது, 1909 இல் இங்கு இந்தப் பள்ளியில் சி. சரஸ்வதி பாய் என்பவர் தனது முதல் ஹரிகதை நிகழ்ச்சியை நடத்தினார். ஒரு பெண் ஹரிகதை நடத்தியது இதுவே முதன்முறை என்பதால் கடுமையான எதிர்ப்பு இருந்திருந்தது. 1896 இல் இந்தப் பள்ளிக்கு மகாத்மா காந்தி வருகைபுரிந்தார்.\n\nSection::::இன்றைய தெரு.\nதொன்றுதொட்டு இங்கு குஜராத்தியர்களும் ராஜஸ்தான் மார்வாரிகளும் வசித்துவருவதால் ராஜஸ்தானிய உணவு வகைகளின் மையமாக அறியப்படுகிறது.\n\nராமலிங்க அடிகளின் நினைவில்லமானது இந்தத் தெருவின் வடக்கு முனைக்கு அருகில் அமைந்துள்ள, வீராசாமி தெருவில் அமைந்துள்ளது.\n\n1854 ஆம் ஆண்டில் நிறுவப்பட்ட தொண்டை மண்டலம் துளுவ வெள்ளாளர் பள்ளி (TTV) , மற்றும் 1889 ஆம் ஆண்டு நிறுவப்பட்ட இந்து இறையியல் பள்ளி ஆகியவை இத்தெருவின் இரண்டு வரலாற்றுச் சிறப்புமிக்க பள்ளிகளாகும். தொண்டை மண்டலம் துளுவ வெள்ளாளர் பள்ளி வளாகத்தில் சென்னையின் பழமையான சங்கீத சபாவான தொண்டை மண்டல சபா இயங்கிவந்தது. 1905 ம் ஆண்டு இந்த இந்த சபாவில் நடந்த கூட்டத்தில் திருவையாருவில் பெரிய அளவில் தியாகராஜ ஆரதணை விழாவைக் கொண்டாட முடிவெடுத்தனர்.\n\nசென்னையில் கர்னாடக இசையின் பஜனை வடிவத்தை வளர்க்கும் நோக்கில் இந்தத் தெருவில் பல பஜனை மடங்கள் தொடங்கப்பட்டன. நுற்றாண்டைக் கடந்த இரண்டு மடங்கள் இப்போதும் இயங்கிவருகின்றன. தற்போது இந்தத் தெருவில் இருக்கும் சுமைதாங்கி ராமர் கோவில், முன்பு பஜனை மடமாக இருந்தது. இங்கு விநாயகருக்கு கட்டப்பட்ட பல கோவில்கள் உள்ளன. வல்லளாரால் பாடப்பட்ட கந்தகோட்டம் முருகன் கோயில், இச்சாலையில் உள்ள ரேசப்ப செட்டி தெருவில் அமைந்துள்ளது.\n\n"}
{"id": "386465", "url": "https://ta.wikipedia.org/wiki?curid=386465", "title": "லூகாஸ் வினைக்காரணி", "text": "லூகாஸ் வினைக்காரணி\n\nலூகாசின் காரணி (Lucas' reagent)என்பது அடர் ஐதரோகுளோரிக் காடியில் நீரற்ற துத்தநாக குளோரைடு கரைக்கப்பட்ட கரைசலாகும். இந்தக் கரைசலானது குறைவான மூலக்கூறு எடையுள்ள மதுசாரங்களை வகைப்படுத்த பயன்படுத்தப்படுகிறது. இந்த வினையானது ஐதராக்சைல் தொகுதியானது குளோரைடு அயனியால் பதிலியிடப்படும் ஒரு வினையாகும்.  இச்சோதனையின் நேர்மறை முடிவானது நிறமற்ற, தெளிவான கரைசலானது குளோரோஅல்கேனின் உருவாக்கத்தால் கலங்கிய தோற்றத்தை அடைவதிலிருந்து அறியப்படலாம். இச்சோதனையில் உருவாகும் மூவிணைய கார்பன்நேரயனியின் அதிக நிலைத்தன்மையின் காரணமாக விரைவான வினையின் மூலமாக தொடர்புடைய அல்கைல் ஆலைடுகள் உருவாக்கப்படுவதால் மூவிணைய ஆல்ககால்கள் சிறப்பான முடிவுகளைத் தருகின்றன. இந்தச் சோதனையானது கரிம வேதியியலில் ஒரு தரமான அல்லது நிலையான பண்பறி பகுப்பாய்வு சோதனையாக 1930 ஆம் ஆண்டு அறிவிக்கப்பட்டது. இந்தச் சோதனையானது, நிறமாலைகாட்டிச் சோதனை உத்தி மற்றும் வண்ணப்படுவுப்பிரிகை உத்தி ஆகியவைகளின் பயன்பாட்டுக்குப் பிறகு இந்த முறை வழக்கொழிந்து போய்விட்டது. இச்சோதனையானது ஓவர்ட் லுகாசு(1885–1963) என்ற அமெரிக்க வேதியியலாளரின் பெயரால் அழைக்கப்படுகிறது.\n\nSection::::லூகாசின் சோதனை.\nலூகாசின் சோதனையானது ஆல்ககால்களில் ஓரிணைய, ஈரிணைய, மூவிணைய ஆல்ககால்களை வேறுபடுத்தி அறிவதற்குப் பயன்படுகிறது. இந்த சோதனையானது, மூன்று வகை ஆல்ககால்கள் ஐதரசன் ஆலைடுகளுடன் S1 வினை வழிமுறை மூலமாக வினைபுரியும் திறனில் உள்ள வேறுபாட்டின் அடிப்படையில் அமைகிறது.\n\nஇந்த வினைத்திறன் மாறுபாட்டிற்குக் காரணமாக அமைவது மூன்று வகை கார்பன்நேரயனிகள் உருவாவதில் உள்ள இலகுத்தன்மை ஆகும். மூவிணைய கார்பன்நேரயனிகள் மிகுந்த நிலைத்தன்மை உடையவையாகவும், ஈரிணைய கார்பன்நேரயனிகள் அவற்றை விட சற்று குறைந்த நிலைத்தன்மை உடையவையாகவும், ஓரிணைய கார்பன்நேரயனிகள் மிகக்குறைந்த நிலைத்தன்மை உடையனவாகவும் இருக்கின்றன.\n\nமோலார் சமான விகிதத்தில் கலந்துள்ள ZnCl மற்றும் HCl ஆகியவற்றின் கலவையே வினைக்காரணியாகும். இந்தக் கலவையின் காரணமாக ஆல்ககாலானது புரோட்டானேற்றம் அடைந்து, கார்பனனுடன் இணைந்துள்ள HO தொகுதியானது அதிக அளவில் காணப்படும் கருக்கவர் தொகுதியான Cl அயனியால் பதிலியிடப்படுகிறது. மூவிணைய ஆல்ககால்கள் லூகாசின் வினைக்காரணியுடன் உடனடியாக வினைபுரிந்து கலங்கிய தன்மையைத் தோற்றுவிக்கிறது. இந்த கலங்கிய தன்மையானது நீர்த்த கரைசல்களில் அல்கைல் குளோரைடுகளின் குறைவான கரைதிறன் காரணமாக ஏற்படுகிறது. ஈரிணைய ஆல்ககால்கள் (அவற்றின் கரைதிறனுக்கேற்ப) ஐந்து முதல் ஐம்பது நிமிட காலத்திற்குள் வினைபுரிகிறது. ஓரிணைய ஆல்ககால்கள் அறை வெப்பநிலையில் லூகாசின் காரணியுடன் குறிப்பிடத்தக்க அளவுக்கு வினைபுரிவதில்லை. ஆகவே, கலங்கிய தன்மை தோன்றுவதற்கு எடுத்துக் கொள்ளும் கால அளவே ஆல்ககாலின் வகையைக் கண்டறிய உதவும் காரணியாகும். கால அளவில் காணப்படும் வேறுபாடு மூன்று வகை ஆல்ககால்களை வேறுபடுத்தி அறிவதற்கு உதவுகிறது.\n\n"}
{"id": "386468", "url": "https://ta.wikipedia.org/wiki?curid=386468", "title": "பரசுராமேஷ்வரர் கோயில்", "text": "பரசுராமேஷ்வரர் கோயில்\n\nபரசுராமேஷ்வரர் கோயில் (Parashurameshvara Temple) இந்திய மாநிலமான ஒடிசாவின் தலைநகரமான புவனேசுவரத்தில் அமைந்துள்ளது. கிபி 7 - 8ம் நூற்றாண்டில் கலிங்க நாட்டை ஆண்ட சைலோத்பவ வம்ச மன்னர்கள், சிவபெருமானுக்காக அர்பணித்த கோயிலாகும். இக்கோயில் இந்துக் கோயில் கட்டிடக்கலையில், கிபி 650ல் மணற்கற்களால் கட்டப்பட்டதாகும். \n\nபரசுராமர் இத்தலத்தில் தவமிருந்து சிவபெருமான் அருளைப் பெற்றதால், இக்கோயிலுக்கு பரசுராமேஷ்வரர் கோயில் எனப்பெயராயிற்று.\n\nஇக்கோயிலை இந்தியத் தொல்லியல் ஆய்வகம் நிர்வகித்து பராமரிக்கிறது. \n\nSection::::கோயில் அமைப்பு & சிற்பங்கள்.\n40.25 அடி உயரம் கொண்ட கோயில் கோபுரங்கள், பல விமானங்களுடன் கூடியது. இக்கோயிலின் கருவறையின் எதிரில் பெரிய முகப்பு மண்டபம் அமைந்துள்ளது. கோயில் கோபுரத்தில் சாக்த சமயத் தெய்வங்களான பிராம்மி, மகேஸ்வரி, கௌமாரி, வைஷ்ணவி, வராகி, இந்திராணி மற்றும் சாமுண்டீஸ்வரி சிற்பங்கள் உள்ளது. \n\nகிபி 11-12ம் நூற்றாண்டில் இசுலாமிய மன்னர்களின் படையினரால் இக்கோயிலும் சிதைக்கப்பட்டது. 1903ல் இக்கோயில் மறுசீரமைத்துக் கட்டப்பட்டது. \n\nஇக்கோயிலில் மகிசாசூரனை வதைத்த ஆறு கைகள் கொண்ட மகிஷாசூரமர்தினியின் சிற்பம் உள்ளது. இக்கோயிலின் பிள்ளையார் மற்றும் வீரபத்திரர் சிற்பங்களுக்கு இடையே சப்தகன்னியர் சிற்பங்கள் உள்ளது. கோயில் சுவர்களில் எட்டு கைகள் கொண்ட நாட்டியமாடும் அர்த்தநாரீஸ்வரர், கங்கை, யமன் மற்றும் யமியின் சிற்பங்கள் உள்ளது. மேலும் கோயிலின் தெற்குச் சுவரில் விஷ்ணு, இந்திரன், சூரியன் மற்றும் மயில் வாகனத்துடன் கூடிய முருகன் போன்ற தெய்வங்களின் சிற்பங்கள் உள்ளது. \n\nமேலும் கையிலை மலையை தூக்கிய இராவணனுக்கு அருளும் சிவபெருமான் - பார்வதி சிற்பம்,தாண்டவமாடும் நடராசர் சிற்பங்கள் உள்ளது. \n\nகோயில் மண்டபத் தூண்களில் பூக்கள், பறவைகள் மற்றும் விலங்குகளின் சிற்பங்கள் கொண்டுள்ளது. கோயில் கோபுரத்தில் நாகர்கள் மற்றும் நாகினிகளின் சிற்பங்கள் உள்ளது.\n\n\n\n"}
{"id": "386478", "url": "https://ta.wikipedia.org/wiki?curid=386478", "title": "ஆணித் தள்ளுகை", "text": "ஆணித் தள்ளுகை\n\nஆணித் தள்ளுகை அல்லது குழலாசன அழுத்தம் (ஆங்கிலம்: \"Bolt thrust, breech pressure\") என்பது, எறியம் சுடப்படுகையில், உந்து வாயுக்களால், இயங்குமுறையின் ஆணி அல்லது குழலாசனத்தின் மீது செலுத்தப்படும் பின்னோக்கிய விசையின் அளவை விவரிக்கும் ஒரு சொல் ஆகும். இச்சொல் அக எறியியல் மற்றும் (சிறிய ரக அல்லது பீரங்கி ரக) சுடுகலன்களில் பிரயோக்கிக்கப்படும். இவ்வாறு செலுத்தப்படும் விசை ஆனது, அளவும் (Magnitude), திசையும் கொண்டிருப்பதால்; இது ஒரு திசையன் பொருள் ஆகிறது.\n\nஆயுத வடிவமைப்பில் ஆணித் தள்ளுகை ஒரு முக்கிய காரணி ஆகும். எந்த அளவிற்கு ஆணித் தள்ளுகை அதிகம் ஆகிறதோ, அந்த அளவை தாக்குப்பிடிக்கும் வலிமையை பூட்டும் இயங்குநுட்பம் கொண்டிருக்க வேண்டும். \n\nபின்னுதைப்பின் அளவை கண்டறிய, ஆணித் தள்ளுகை பயன்படாது.\n\nSection::::ஆணித் தள்ளுகை கணிப்பு.\nஅடிப்படையான கணிதத்தால், ஒரு குறிப்பிட்ட வெடிபொதியின் ஆணித் தள்ளுகையை துல்லியமாக கணக்கிடலாம்.\n\nSection::::சூத்திரம்.\nஇங்கே:\n\nபொதியுறைத் தலைகளும், அறைகளும் பொதுவாக வட்டமாக இருக்கும். ஒரு வட்டத்தின் பரப்பளவு:\n\nஇங்கே:\nஇதையே, வட்டத்தின் விட்டம் \"d\"-ஐ கொண்டு எழுதினால் \n\nஇதில் ஒரு நடைமுறை சிக்கல் உள்ளது. உற்பத்தி செய்யப்பட்ட பொதியுறையை சேதமாக்காமல், அதன் தலையின் உள் விட்டத்தை அளப்பது அவ்வளவு எளிதல்ல. \n\nSection::::ஆணித் தள்ளுகையை உத்தேசிப்பதற்கான செயல்முறை.\nபொதியுறைத் தலையின் உள் விட்டத்திற்கு பதிலாக, அதன் வெளி விட்டத்தை இடுக்குமானி அல்லது திருகு அளவி போன்றவற்றைக் கொண்டு அளந்து, ஆணித் தள்ளுகையை கணிக்க பிரயோகிக்கலாம்.\n\nஅடிப்படையான கணக்கிடும் முறை கிட்டத்தட்ட ஒன்று தான், ஆனால் இப்போது சிறிய உள் பரப்பளவுக்கு பதிலாக, அதைவிட பெரிய வெளிப் பரப்பளவை கணக்கில் வைத்தால், \n\nஇங்கே:\n\nSection::::பல்வேறு கைத்துப்பாக்கி/சுழல்-கைத்துப்பாக்கி வெடிபொதிகளின் உத்தேச ஆணித் தள்ளுகைகள்.\nP1 (பொதியுறையின் அடித்தட்டு) விட்டம்  \n\nSection::::பல்வேறு புரிதுமுக்கி வெடிபொதிகளின் உத்தேச ஆணித் தள்ளுகைகள்.\nP1 (பொதியுறையின் அடித்தட்டு) விட்டம்\n\n"}
{"id": "386481", "url": "https://ta.wikipedia.org/wiki?curid=386481", "title": "உடைவு இயக்கம் (சுடுகலன்)", "text": "உடைவு இயக்கம் (சுடுகலன்)\n\nஉடைவு இயக்கம் (ஆங்கிலம்: \"break action\") என்பது, குழல் அல்லது குழல்கள் (கதவைப்போல) கீல்லிடப்பட்டு, அதன் ஊடச்சுக்கு செங்குத்தான போக்கில் சுற்றி, குழலாசனத்தை வெளிக்காட்டுவதன் மூலம், வெடிபொதியை ஏற்றவும், நீக்கவும் வழி செய்யும், ஒரு வகையான சுடுகலன் இயங்குநுட்பம் ஆகும். ஒரு புதிய பொதியை சுடுவதற்கு சுத்தியலை இழுக்க, இதில் வேறொரு தனி இயங்குநுட்பம் தேவைப்படலாம். பல வகையான உடைவு-இயக்க சுடுகலன்கள் உள்ளன; இரட்டைக்குழல் சிதறுதுமுக்கிகள், இரட்டைக்குழல் புரிதுமுக்கிகள் மற்றும் இணைந்த துமுக்கிகள், ஒரு-வெடி புரிதுமுக்கிகள், கைத்துப்பாக்கிகள், மற்றும் சிதறுதுமுக்கிகள்; மேலும் இதை சமிக்ஞை துமுக்கிகள், குண்டுவீச்சுத் துமுக்கிகள், வளி துமுக்கிகள், மற்றும் சில பழைய சுழல்-கைத்துப்பாக்கி வடிவங்களில் காணலாம். \n\nSection::::விரிவுரை.\nSection::::உடைவு இயக்கம்.\nபுரிதுமுக்கி அல்லது சிதறுதுமுக்கியின் இரண்டு பகுதிகளான: \n\nசுடும் இயங்குநுட்பத்தை தாங்கியிருக்கும் தண்டு, மற்றும்\n\nசுடப்பட வேண்டிய பொதியை கொண்டிருக்கும் முன்-தண்டு, குழல் \n\nஆகியவற்றை ஒன்றாக இணைக்கிறது, ஓர் கீல்.  \n\nஆயுதத்தின் இரு பகுதிகளையும் அவிழ்த்து, குழலாசனத்தை வெளிக்காட்ட, ஒரு தாழ்ப்பாள் இருக்கும். குழலாசனத்தில் ஒரு பொதி (இரட்டைக்குழல் சிதறுதுமுக்கியில் இரண்டு, மற்றும் சுழல்-கைத்துப்பாக்கியில் ஆறிலிருந்து எட்டு வரை) செருகப்பட்டு, இரு பகுதிகளையும் மூடி, தாழ் இடப்படும். பிறகு சுத்தியல் பின்னிழுக்கப்பட்டு வைக்கப்படும். விசையை அழுத்தி வெடிக்கச் செய்ய, ஆயுதம் தயார் நிலையில் இருக்கும்.\n\nபொதிகளை சுட்டபின், உடைவு-இயக்கம் ஆனது தாழ் அவிழ்க்கப்பட்டு, குழலும், முன்தண்டும் கீழ்நோக்கி சாய்ந்து விழும். இந்த வீழ்ச்சி, செலவான பொதியை, உறையகற்றி குழலில் இருந்து அகற்ற வித்திடும். இப்போது ஆயுதம் ஒரு புதிய சுடும் சுழற்சிக்கு தயாராகிவிடும்.\n\nSection::::சாதங்கள்.\nபின்குண்டேற்ற சுடுகலன் இயக்கங்களில் மிக சிறியவைகளில், உடைவு இயக்கமும் ஒன்றாகும். இது மீளச்சுடும் வடிவங்களைவிட குட்டையாகவும், மீளச்சுடாத சுடுகலங்களைவிட இன்னமும்கூட குட்டையாக இருக்கும். இதனால் எடையும், அளவும் இந்த இயங்குநுட்பத்தில் வெகுவாக குறைந்தது.\n\nஉடைவு இயக்கத்தின் குழல் அமைப்போடு, உறை-அகற்றியும் இருப்பதால்; வெடியூசி ஊடுருவும் அளவிலான ஒரு சிறு துளையுடைய, ஒரு தட்டையான தகடு தான், குழலாசன முகப்பாக விளங்கும். இதனால் தான், மாற்றத்தக்க குழல்களுக்கு சிறந்ததாக, உடைவு-இயக்கம் ஆனது. உடைவு-இயக்கத்தின் எளிமையான வடிவினால், அதிலும் குறிப்பாக புற-சுத்தியல் வகைகளின், உற்பத்தி விலையும் குறைந்தது.  \n\nபெரும்பாலான சுடுகலன்கள் வலக்கை சுடுநர்களுக்காக வடிவமைக்கப்பட்ட போதிலும், உடைவு-இயக்க துப்பாக்கிகள் இரண்டு தோள்களிலும் வைத்து சுடுவதற்கு ஏதுவான வடிவில் இருக்கும்.\n\nஅறைக்குள் நீண்ட வெடிபொதிகளை வாங்கிக்கொள்ளும் தன்மையே, உடைவு-இயக்கத்தின் மற்றொரு சாதகம்சம் ஆகும். \n\nSection::::பாதகங்கள்.\nஉடைவு-இயக்கம் தான் மீளச்சுடாத சுடுகலன்களுக்கான சிறந்த வடிவம் ஆகும். ஒன்றிற்கும் மேலான பொதிகளை சுடுவதற்கு: ஒன்றிற்கும் மேலான குழல்கள் அல்லது சுழலும் உருள்கலன் தேவைப்படும். இரட்டைக்குழல் புரிதுமுக்கிகள், குறிவைத்த புள்ளியை சுடுவதற்கு, அதன் குழல்களை சரிநுட்பமான முறையில் அமைந்திருக்க வேண்டும். நவீன இரட்டைப் புரிதுமுக்கிகள் விலையுயர்ந்ததாகவும், அருகாமை இலக்குகளை சுட ஏற்றதாகவும் உள்ளன. ஆபத்தான விலங்குகளுக்கு எதிராக பிரயோகிக்க, 100 யார் (91 மீ) நீளத்துக்குள் திறம்பட சுடும்படி குழல்கள் ஒழுங்கு படுத்தப்படும்.\n\nஇயங்குமுறையின் தேய்மானம் மொத்தமும் தாழ்ப்பாளின் சிறிய பரப்பில் மீது தான் செலுத்தப்படும் என்பதால்; தாழ்ப்பாள் தேய்மானம் ஆடைந்தபின் குழலாசனத்தை கச்சிதமாக அடைப்பது கடினமாகிவிடும். தாம்சன் சென்டர் துப்பாக்கிகளைப் போன்ற, சில சுடுகலன்களில், தேய்மானத்திற்கு பின்பு கழற்றிமாற்றத்தக்க வகையில் தாழ்ப்பாள் இருக்கும். \n\nமற்ற பின்குண்டேற்ற இயங்குமுறைகளை போல, உடைவு-இயக்கம் வலுவானதாக இல்லை. ஒப்பீட்டளவில் குறைந்த அழுத்தங்களை மட்டுமே தாக்குபிடிக்கும் திராணி இதற்கு இருந்தது.\n\nவிளிம்புடைய வெடிபொதிகளால், உடைவு-இயக்க வடிவங்கள் செம்மையாக செயல்படும், இதில் ஒரு திடமான உறையகற்றியை பிரயோக்கிக்கலாம். விளிம்பற்ற வெடிபொதிகளுக்கு சுருள்வில்-பூட்டிய உறையகற்றி தேவைப்படும். இந்த சுருள்வில்-பூட்டிய உறையகற்றிகள், திடமான உரையகற்றிகளைப் போல வலுவுடையதாக இல்லாததால், உறையை வெளியேற்றுவதில் சிக்கல் ஏற்படும் வாய்ப்புகள் இதில் அதிகரிக்கிறது. \n\n\n"}
{"id": "386487", "url": "https://ta.wikipedia.org/wiki?curid=386487", "title": "தத்தைவிடு தூது", "text": "தத்தைவிடு தூது\n\nதத்தை விடு தூது என்பது ஈழத்து திருகோணமலையைச் சேர்ந்த தி. த. சரவணமுத்துப்பிள்ளை (1863 - 1922) என்பவரால் 1892 ஆம் ஆண்டில் எழுதப்பட்ட சிற்றிலக்கிய வகை செய்யுள்கள் ஆகும். இந்நூல் தமிழகத்தில் லிப்பன் அச்சியந்திரசாலையில் அச்சிடப்பட்டு வெளியானது. பாரதியாரின் பெண் விடுதலை சார்ந்த சிந்தனைகளுக்கும் மூலமாக இருந்தது “தத்தை விடு தூது” என்பது ஆய்வாளர்களின் கருத்தாகும்.\n\nஇத்தூது இலக்கியம் காதலிலே தோல்வியுற்ற தலைவனின் மனஉணர்வுகளை வெளிப்படுத்துகிறது. காதலன் தனது காதலின் ஆழம், ஏக்கம், பாசம், ஏமாற்றம், போன்றவற்றை தத்தைக்கு கூறுவதை செய்யுள்கள் காட்டுகின்றம.\n\n"}
{"id": "386491", "url": "https://ta.wikipedia.org/wiki?curid=386491", "title": "பாராபார்மால்டிகைடு", "text": "பாராபார்மால்டிகைடு\n\nபாராபார்மால்டிகைடு \"(Paraformaldehyde)\" ஒரு சிறிய பல்லாக்சி மெத்திலீனாகும். இதுவொரு பல்லசிட்டால் சேர்மமாகும். 8 முதல் 100 பார்மால்டிகைடு அலகுகளை மீச்சேர்ம இணைவு எண்ணாக கொண்ட அளவில் பார்மால்டிகைடு பலபடியாக்கல் வினைமூலம் இணைந்து இச்சேர்மம் உருவாகிறது. பாராபார்மால்டிகைடு பொதுவாக சிறிதளவு பார்மால்டிகைடின் நெடியைப் பெற்றிருக்கும். \n\nSection::::தயாரிப்பு.\nநீர்த்த பார்மால்டிகைடு கரைசல்களை குளிர்ச்சியான இடங்களில் சேமித்து வைத்திருந்தால் மெல்ல மெல்ல வெண்மைநிற வீழ்படிவாக பாராபார்மால்டிகைடு உருவாகிறது. பொதுவாக பார்மலினில் மிகச்சிறிதளவிலேயே பார்மால்டிகைடு ஒற்றைப்படிகள் காணப்படும். இவற்றில் பெரும்பாலானவை குறுகிய சங்கிலி பல்பார்மால்டிகைடுகளாக உருவாகின்றன. சிறிதளவு மெத்தனாலை ஒரு நிலைநிறுத்தியாகச் சேர்ப்பதால் பெரும்பாலும் பலபடியாதல் விரிவை கட்டுப்படுத்தலாம். \n\nSection::::வினைகள்.\nபாராபார்மால்டிகைடை உலர் காற்றில் நன்கு சூடுபடுத்துவதன் மூலம் பலபடிநீக்கம் செய்து பார்மால்டிகைடு வாயுவாக மாற்ற முடியும் . வெப்பம் அல்லது காரத்தின் முன்னிலையில் இவ்வாயுவை நீரில் கரைத்து பர்மல்டிகைடு கரைசலாகவும் தயாரித்துக் கொள்ளலாம். நுண்ணோக்கியியல், திசுவியல் ஆய்வுகளில் பயன்படும் தூய்மையான பார்மால்டிகைடு கரைசலை இம்முறையில் தயாரிக்கலாம்.\nபாராபார்மால்டிகைடை உலர்காற்றில் சூடுபடுத்தும்போது உருவாகும் பார்மால்டிகைடு வாயு தீப்பிடித்து எரியும். \n\nSection::::பயன்கள்.\nதூய்மையான பார்மால்டிகைடு கரைசல் ஒரு புகையூட்டியாகவும், களைக்கொல்லியாகவும், தொற்றுநீக்கியாகவும், நிலைநிறுத்தியாகவும் பயன்படுத்தப்படுகிறது. நீண்டசங்கிலி பல்லாக்சிமெத்திலீன்கள் வெப்பநெகிழிகளாகப் பயன்படுகின்றன. இவற்றை டெல்ரின் எனப்படும் பல்லாக்சிமெத்திலீன் நெகிழிகள் என்று அழைக்கிறார்கள். இவை பல்நோய் தடுப்பு சிகிச்சையில் பயன்படுத்தப்படுகின்றன. \n\nபாராபார்மால்டிகைடை ஒரு நிலைநிறுத்தியாகப் பயன்படுத்த இயலாது. இதை பல்படிநீக்கம் செய்து பார்மால்டிகைடு கரைசலாக்கியே பயன்படுத்தமுடியும். செயற்கை உயிரணு வளர்ப்பில் 4% பார்மால்டிகைடு கரைசல் பயன்படுத்தப்படுகிறது. \nசில புரோட்டீன்களை டி.என்.ஏ. உடன் பிணைக்கவும் பாராபார்மால்டிகைடு பயன்படுகிறது. டி.என்.ஏ.வின் எந்தப் பகுதியில் சிலவகை புரோட்டீன்கள் இணைந்துள்ளன என்பதை தீர்மானிக்க உதவும் ஒரு நுட்பமாக இம்முறை கருதப்படுகிறது. \n\nSection::::நச்சுத்தன்மை.\nஒரு பார்மால்டிகைடை வெளியிடும் முகவராக இருப்பதால் இது ஒரு புற்றுநோய் ஊக்கியாக இருக்கும் சாத்தியம் உள்ளது. வாய்வழியாக எலிகளுக்கு கொடுக்கும்போது இதனுயிர் கொல்லும் அளவு 592 மி.கி / கிலோகிராம் ஆகும் \n\n"}
{"id": "386508", "url": "https://ta.wikipedia.org/wiki?curid=386508", "title": "சீலா ரசீத் சோரா", "text": "சீலா ரசீத் சோரா\n\nசீலா ரசீத் சோரா (Shehla Rashid Shora) என்பவர் சவகர்லால் நேரு பல்கலைக்கழகத்தில் கற்றுவரும் மாணவி ஆவார். 2015 முதல் 2016 வரை மாணவர்கள் சங்கத்தில் உதவித் தலைவர் பொறுப்பில் இருந்தவர்.\n\n2016 ஆம் ஆண்டு பிப்ரவரியில் கன்னையா குமார் என்ற மாணவர்கள் சங்கத் தலைவர், தேசத் துரோக வழக்கில் கைது ஆனபோது அவரை விடுவிக்கக் கோரி நடந்த போராட்டத்தைச்  சீலா ரசீத் சோரா முன்னெடுத்தார். மேலும் மாணவர்களின் உதவித் தொகையை உயர்த்தவும் பல்கலைக் கழக மானியக்குழுவின் மானியங்கள் தொடர்பாகவும் போராடினார். மேலும் காசுமீரில் மனித உரிமைகள் மீறல் தொடர்பாகவும் போராட்டம் நடத்தினார். இவர் இடதுசாரிக் கொள்கைகளில் நாட்டம் கொண்டவர்.\n\nSection::::பிறப்பும் படிப்பும்.\nசோரா சிறீநகரில் பிறந்தார். இவருடைய தாயார் மருத்துவச் செவிலியராகப் பணியாற்றுகிறார். சிறீ நகரில் உள்ள தேசிய தொழில்நுட்ப நிறுவனத்தில் கணினி பொறியியல் கல்வி பயின்றார். பெங்களூருவில் உள்ள இந்திய மேலாண்மை நிறுவனத்தில் சேர்ந்து அரசியலில் தலைமை என்ற படிப்பைத் தொடர்ந்தார். பின்னர் எச். சி. எல். என்னும் மென்பொருள் குழுமத்தில் சில காலம் பணி ஆற்றினாலும் காசுமீரத்தில் பெண்கள் தாக்கப்பட்டதைக் கண்டித்தார். அதன் பின்னர் இவர் சவகர்லால் நேரு பல்கலைக் கழகத்தில்  சேர்ந்து  குமுகவியலில் முதுவர் பட்டமும்  சட்டப் படிப்பில் எம். பில். படிப்பும் படித்தார். 2016 மார்ச்சில் இந்தியா டுடே இதழ் நிறுவனம் நடத்திய மாநாட்டில் உரையாற்றினார்.\n"}
{"id": "386528", "url": "https://ta.wikipedia.org/wiki?curid=386528", "title": "சாங்கி, சிங்கப்பூர்", "text": "சாங்கி, சிங்கப்பூர்\n\nசாங்கி சிங்கப்பூரின் கிழக்குப் பிராந்தியத்தில் அமைந்துள்ள ஒரு திட்டமிடல் பகுதி ஆகும். மேற்கில் பாசிர் ரிஸ் மற்றும் தெம்பினிஸ், தென்கிழக்கில் சாங்கி கடற்கரை, கிழக்கில் தென்சீனக் கடல் மற்றும் வடக்கில் சிராங்கூன் துறைமுகம் ஆகிய பகுதிகளோடு தன் எல்லைகளைப் பகிர்ந்து கொண்டுள்ளது. சிங்கப்பூரின் இரு நீர்ப்பிடிப்பு பகுதிகள் மற்றும் தீவுப்பகுதிகளைத் தவிர சாங்கி நிலப்பரப்பின் அடிப்படையில் பெரிய திட்டமிடல் பகுதி ஆகும்.\n\nஇன்று, சாங்கி ஒரு விமானப் போக்குவரத்து நடுவமாக விளங்குகிறது. சாங்கி வானூர்தி நிலையம் மற்றும் சாங்கி விமான தளம் ஆகியவற்றின் தற்போதைய இருப்பிடமாக உள்ளது. \n\nசிங்கப்பூரின் மிகப் பெரிய சிறையான \"சாங்கி சிறை\" சாங்கியில் அமைந்துள்ளது. இரண்டாம் உலகப் போரில் சிங்கப்பூர் ஆக்கிரமிக்கப்பட்ட போது, இது ஜப்பானிய போர் கைதிகள் முகாமாகச் செயல்பட்டதால் பிரபலமடைந்தது. சாங்கி சிறைச்சாலை சிங்கப்பூரின் பழமையான பாதுகாப்புக் காவல் செயல்பாட்டு மையமாக புதிய “சாங்கி சிறைச்சாலை வளாகம்” என்ற பெயரில் தொடர்கிறது.\n\nSection::::சொற்பிறப்பியல்.\n1604 ஆம் ஆண்டு மலாய்-போர்த்துகேய எழுத்தாளரும் நிலப்படமாக்குநருமான காடின்கோ டி எரிடியா என்பவரால் வரையப்பட்ட சிங்கப்பூர் வரைபடத்தில் சாங்கி \"தஞ்சோங் ரூஸா\" (Tanjong Rusa) என்ற மலாய் மொழி பெயரால் குறிக்கப்பட்டிருக்கிறது.\n\n19 ஆம் நூற்றாண்டின் ஆரம்பத்தில் சாங்கியின் பெயர் அறியப்பட்டது. 1828 ஆம் ஆண்டில் பிராங்க்ளின் மற்றும் ஜாக்சன் ஆகியோரது வரைபடத்தில் தீவின் கடைக்கோடி தென்கிழக்கு முனை \"தஞ்சோங் சாங்கி\" என குறிப்பிடப்படுகிறது. ஜோஹோர் வளைகுடாவை பயன்படுத்தும் கப்பல்கள் சாங்கி வழியாகச் சென்றிருக்கக்கூடும். \n\nசாங்கியின் சொற்பிறப்பில் மூலங்களின் பல பதிப்புகள் உள்ளன. சிங்கப்பூர் தாவரவியல் பூங்காவின் முதல் இயக்குனர் ஹென்றி ரிட்லி, சாங்கால் (மேலும் \"செங்காய்\" என்று எழுதப்பட்டு, உச்சரிக்கப்படுகிறது) என்றழைக்கப்படும் உயரமான மரத்திலிருந்து அதன் பெயரைப் பெற்றுள்ளதாகப் பரிந்துரைத்தார் (நியோபாலனோகார்பஸ் ஹெய்மி (Neobalanocarpus heimii) , பாலன்ஸ்காரஸ் ஹெய்மி அல்லது பாலனோ ஸ்கார்பாஸ் என்றும் அழைக்கப்படும்) இத்தாவரம் பத்தொன்பதாம் நூற்றாண்டின் ஆரம்பத்தில் இப்பகுதியில் பொதுவானதாகக் கானப்பட்டது. அதன் கடினமான தண்டின் குறிப்பிடத்தக்க வலிமை மற்றும் ஆழமான வண்ணத்தால் பொதுவாக கட்டிடங்கள் மற்றும் தளவாடங்கள் செய்யப் பயன்படுத்தப்படுகிறது. மற்ற ஆதாரங்கள் இப்பகுதியில் கானப்படும் ஒரு பற்றி ஏறும் புதர் தாவரமான சாங்கி உலார் (Hopea sangal)அல்லது செங்கால் அஸிர் (Apama corymbosa) ஆகியவற்றிலிருந்து வந்ததாகக் கூறுகிறது. \n\n1820 முதல் 1830 ஆம் ஆண்டுகளில் சிங்கப்பூர் தீவில் ஆரம்பகால ஆய்வுகள் நடத்திய போது, சாங்கிக்கு ஃபிராங்க்ளின் பாயிண்ட் என்றும் அழைக்கப்பட்டது. ​​இந்த ஆரம்ப ஆய்வுகளில் படைத்தலைவர் ஃபிராங்க்ளின் தொடர்பு கொண்டிருந்ததால் இப்பெயர் வந்ததாக அறியப்படுகிறது. \n\nSection::::பொருளாதாரம்.\nசிங்கப்பூர் வான்வழி நிறுவனத்தின் தலைமையிடம் சாங்கியில் உள்ள சாங்கி விமான நிலையத்தில் செயல்படுகிறது. சில்க் ஏர் நிறுவன தலைமையிடமும் சிங்கப்பூர் வான்வழிச் சேவையின் சூப்பர்அப் 1இல் ஐந்தாவது மாடியில் இயங்குகிறது. சிங்கப்பூர் வான்வழி சரக்குப் போக்குவரத்தின் தலைமை அலுவலகம் சாட்ஸ் வானூர்திக் கட்டண சரக்கு முனையம் 5 ல் (SATS Airfreight Cargo Terminal 5) அமைந்துள்ளது. ஜெட் ஸ்டார் ஆசியா, ஸ்கூட் மற்றும் வலூ ஏர் ஆகிய வான்வழி நிறுவனங்களின் தலைமை அலுவலகங்களும் சாங்கி விமான நிலையத்தின் முதலாவது முனையத்தில் இயங்கி வருகின்றன. டைகர் வான்வழியின் தலைமை அலுவலகம் சாங்கி மையத் தொழிற்பூங்கா ஒன்றில் அமைந்துள்ள ஹனிவெல் கட்டிடத்தில் இயங்கி வருகிறது.\n\nSection::::கல்வி.\nசிங்கப்பூர் தொழில்நுட்பம் மற்றும் வடிவமைத்தல் பல்கலைக்கழகம் (SUTD) , சிங்கப்பூர் சப்பானியப் பள்ளியின் சாங்கி வளாகம் போன்ற கல்வி நிலையங்கள் சாங்கி பகுதியில் இயங்கி வருகின்றன.\n"}
{"id": "386542", "url": "https://ta.wikipedia.org/wiki?curid=386542", "title": "வியட்நாமில் தொலைக்காட்சி", "text": "வியட்நாமில் தொலைக்காட்சி\n\nவியட்நாம் தொலைக்காட்சி \"(Vietnam Television)\", அல்லது விடிவி என்பது வியட்நாமின் தேசிய ஒளி/ஒலி பரப்பு அமைப்பாகும்.\n\nSection::::வரலாறு.\nவியட்நாமில் முதல் தொலைக்காட்சி ஒளிபரப்பு 1966 இல் தொடங்கியது. அப்போது ஐக்கிய அமெரிக்கா வியட்நாம் மொழியிலும் ஆங்கில மொழியிலும் ஒவ்வொரு அலைவரிசையை வியட்நாம் குடியரசுக்காக சாய்கோன் நகரில் தோற்றுவித்தது. இது தாய் திரூயேன் கின் வியட்நாம் (Đài Truyền hình Việt Nam) எனப்பட்டது. இது சாய்கோன் வீழ்ச்சி வரை செயல்பட்டது.\n\nவியட்நாம் தொலைக்காட்சி கியூபாவின் தொழில்நுட்ப உதவியுடனும் பயிற்சியுடனும் 1970 செப்டம்பர் 6 இல் கனாயில் வியட்நாம் அரசுத் துறையாக நிறுவப்பட்டது. வியட்நாம் போரின்போது ஒரு மலை வட்டாரத்தில் இருந்து அவ்வப்போது ஒளிபரப்பப்பட்டது .\n\nவியட்நாம் போர் முடிந்து 1975 இல் வியட்நாம் ஒருங்கிணைந்ததும், தெற்கில் இயங்கிய அமெரிக்க நிலையங்கள் வியட்நாம் தேசிய வலைத்தொகுப்பில் இணைந்தன. அவற்றில் இருந்து நாடு முழுவதும் ஒளிபரப்பு நிகழத் தொடங்கியது.\n\nவண்ணத் தொலைக்காட்சி 1978 இல் தொடங்கப்பட்டு, 1978 இல் முழுமையுற்றது.வியட்நாம் தொலைக்காட்சி எனும் பெயர் 1987 ஏப்பிரல் 30 இல் இருந்து வழக்கில் வந்தது. 1990 அளவில் இரண்டாம் வியட்நாம் தொலைக்காட்சி அலைவரிசை நிகழ்ச்சிகளை ஒளிபரப்பலானது.\n\nவியட்நாம் தொலைக்காட்சியின் வட்டார ஒளிபரப்பு நிலையங்கள் ஓ சி மின் நகரிலும் கியே விலும் தாநாங்கிலும் பூயென்னிலும் நாதிராங்கிலும் சாந்தோவிலும் அமைந்துள்ளன. நிகழ்ச்சிகள் தேசிய வலைதொகுப்பில் இருந்து நாடுமுழுவதும் மாகாண, நகராட்சி நிலையங்கள் வழியாக ஒளிபரப்பப்படுகின்றன. நாட்டின் நெடுதொலைவுப் பகுதிகளிலும் அலைசெலுத்திகள் அமைந்துள்ளன. 2003 ஆம் ஆண்டளவில் நகர்ப்புற வீடுகளில் 80% அளவுக்கும் கூடுதலாக தொலைக்காட்சிக் கருவிகள் இணைந்திருந்தன. ஊரக வீடுகளில் இந்த விழுக்காடு குறைவாக இருந்தாலும் மிக நெடுந்தொலைவில் உள்ள ஊர் உணவு விடுதிகளிலும் ஒரு தொலைக்காட்சிக் குறுந்தட்டு வழி காணொளிப் படங்கள் காண ஏற்பாடுகள்.\n\nபெருநகரங்களில் மட்டுமின்றி, 51 மாகாணங்களிலும் ஒவ்வொரு தொலைக்காட்சி நிலையம் இயங்குகிறது.\n\nSection::::அலைவரிசைகள்.\nவியட்நாம் தொலைக்காட்சி கீழ்வரும் அலைவரிசைகளில் இயங்குகிறது\n\n\n\n\n\nSection::::வட்டாரத் தன்னியக்க அலைவரிசைகள் (5).\n2003 ஆம் ஆண்டளவில் மேலே உள்ள அனைத்து அலைவரிசைகளும் வியட்நாம் நாடு முழுவதும் செயற்கைகோள் வழியாகவும் இலக்கவியல் தரைநிலையங்கள் வழியாகவும் இலக்கவியல் வட வலையமைப்புகள் வழியாகவும் கிடைக்கின்றன. விடிவி மட்டுமே இருகட்டண முறையில் 15 அலைவரிசைகளை இயக்குகிறது. இவை முறையே K+ (செயற்கைகோள் வழிச்செலுத்தம்) எனவும் விடிவிCab (வடத் தொலக்காட்சிவழிச் செலுத்தம்) எனவும் அழைக்கப்படுகின்றன. இவற்றில் போன்ற பன்னாட்டு நிகழ்ச்சிகளும் அடங்கும். பன்னாட்டு அலைவரிசைகளில், ராய்ட்டர்ஸ், ஈஎஸ்பிஎன், டிஸ்னி, டிஸ்கவரி தொலைக்காட்சி, பிபிசி, எச்பிஓ ஆகியவற்றோடு ஏறத்தாழ 40 தன்னாட்டு அலைவரிசைகளும் அடங்கும்.\nவிடிவி வட்டார அலைவரிசைகளில் 2016 ஜனவரி 1 முதல் சில மாற்றங்கள் செய்யப்பட்டன. விடிவி கியூயே, விடிவி தாநாங், விடிவி பூயேன்]] ஆகியவை நிகழ்ச்சிகளை ஒளிபரப்பலை நிறுத்திவிட்டன. வியட்நாமின் நடுவண், மேட்டுநில வட்டாரங்களுக்காக தனியாக விடிவி8 சிறப்பு அலைவரிசையாக இயங்கத் தொடங்கியது. \"பழைய\" விடிவி9 (ஓ சி மின் நகருக்கும் தென்மேற்கு வட்டாரங்களுக்கும் ஒளிபரப்பிய்து), விடிவி சான் தோ 1 (சான் தோ ந்கருக்கும் காவு கியாங் மாகாணத்துக்கும் ஒளிபரப்பியது) ஆகிய இரண்டும் \"புதிய\" விடிவி9 ஆக ஒருங்கிணக்கப்பட்டது. இது வியட்நாமின் தென்கிழக்கு, தென்மேற்கு வட்டாரங்களுக்கு ஒளிபரப்பலானது. விடிவி சான் தோ 2 எனும் அலைவரிசை விடிவி5 தாய்நாம் போ எனப் பெயர் மாற்றப்பட்டு கேமர்-வியட்நாமிய இருமொழி அலைவரிசையாக இயங்கலானது.\n\n\"விவரங்கள் :வியட்நாம் தொலைக்காட்சியின் ஒளிபரப்புகளின் பட்டியல்\n\nSection::::வியட்நாமிய வடங்களில் இயங்கும் அலைவரிசைகளின் பட்டியல்.\nஇங்கு காட்டப்படாத வியட்நாமிய வடத் தொலைக்காட்சி அலைவரிசைகளும் வியட்நாமில் இயங்குகின்றன.\n\nSection::::நிகழ்ச்சிநிரல்.\nவியட்நாம் தொலைக்காட்சி அமைப்பு தனக்கெனவொரு திரைப்படம் எடுக்கும் நிறுவனத்தைக் கொண்டுள்ளது. இதன் பெயர் வியட்நாம் தொலைக்காட்சி திரைப்பட மையம் என்பதாகும். இது தொலைக்காட்சிக்கான திரைப்படங்களையும் தொடர்நாடகங்களையும் படமாக்கியது. என்றாலும், வியட்நாம் தொலைக்காட்சியைல் 30% பொழுதுபோக்கு நிகழ்ச்சிகளும் படங்களுமே வியட்நாமில் எடுக்கப்பட்டவை. மற்றவை இறக்குமதி செய்து வியட்நாமியத்துக்கு மொழிமாற்றம் செய்யப்பட்டனவே. இவற்ரில் கொரிய, சீன தொடர்நாடகங்கள் அடங்கும். இவை இரவில் விடிவி3 இல் முதன்மையாக்க் காட்டப்பட்டன.\n\nசெய்திகள், நடப்பு நிகவரங்கள் சார்ந்த நிகழ்ச்சிகளைத் தவிர, விடிவி1 இசைநிகழ்ச்சிகளுக்கும் கதைப்படல்களுக்கும் மரபு அரங்க நிகழ்ச்சிகளுக்கும் சிறுபான்மை இனக்குழுப் பன்பாட்டு நிகழ்ச்சிகளுக்கும் திரைபடங்களுக்கும் கூட ஏற்பாடு செய்கிறது.\n\nமேலும், சீனப் புத்தாண்டு நாளுக்கு முன்னாளில், விடிவி மறுநாள் பின்னிரவு 2 மணிவரை சிறப்பு செய்திகளையும் கேளிக்கை நகைச்சுவை நிகழ்ச்சிகளையும் இசைகச்சேரிகளையும் வாணவெடிப்புக் காட்சிகளையும் காட்டுகிறது.\n\n\"\"'விவரங்கள் :வியட்நாம் தொலைக்காட்சியின் ஒளிபரப்புகளின் பட்டியல்\n\nSection::::விடிவி சார்ந்த உலகளாவிய நிலையங்கள்.\nஇப்போது நடப்பில், விடிவி சார்ந்த 11 நிலையங்கள் உரிய பணியாளர்களுடனும் நிருபர்களுடனும் பின்வரும் இடங்களில் இயங்குகின்றன:\n• வியழ்சியேன், இலாவோசு\n• பினோம் பென், கம்போடியா\n• சிங்கப்பூர் (கிழக்காசியப் பகுதி)\n• பீகிங், சீனா\n• தோக்கியோ, யப்பான்\n• மாஸ்கோ, உருசியா\n• பிரசல்சு, பெல்ஜியம் (ஐரோப்பா)\n• இலண்டன், ஐக்கிய இராச்சியம்\n• வாழ்சிங்டன், டி. சி., ஐக்கிய அமெரிக்கா\n• நியூயார்க் நகரம், ஐக்கிய அமெரிக்கா\n• இலாசு ஏஞ்சலிசு, ஐக்கிய அமெரிக்கா\n\n\n\n"}
{"id": "386550", "url": "https://ta.wikipedia.org/wiki?curid=386550", "title": "யோகினி கோயில், ஒடிசா", "text": "யோகினி கோயில், ஒடிசா\n\n64 யோகினி கோயில் அல்லது சௌசதி யோகினி கோயில் (Chausathi Jogini Mandir - 64 Joginis Temple)() இந்தியாவின் ஒடிசா மாநிலத்தின் கோர்த்தா மாவட்டத்தின் ஹிராப்பூர் கிராமத்தில் அமைந்த பழைமையான சாக்த சமயக் கோயில் ஆகும்.இக்கோயில் காளிக்கு அர்பணிக்கப்பட்டதாகும். \n\nஇக்கோயிலின் உட்புறச் சுவரில் 64 கலைகள், 64 நோய்களுக்கு காரணமாக 64 யோகினி தேவதைகளின் சிற்பங்கள் உள்ளதால், இக்கோயிலை 64 யோகினி கோயில் என்றும் அழைப்பர். தற்போது இந்தியத் தொல்லியல் ஆய்வகம் இக்கோயிலை நிர்வகித்து, பராமரிக்கிறது. \n\nSection::::அமைவிடம்.\nஇக்கோயில் ஒடிசா மாநிலத் தலைநகரமான புவனேசுவரத்திலிருந்து 20 கிமீ தொலைவில் அமைந்துள்ளது.\n\nSection::::வரலாறு.\nயோகினி கோயில், கிபி 9ம் நூற்றாண்டில் கலிங்க இராணி ஹிராவதியால் கட்டப்பட்டது. \n\nSection::::கோயில் அமைப்பு.\nயோகினி கோயில் மணற்கல்லால் கட்டுள்ளது. யோனி அமைப்பில், வட்ட வடிவில் இக்கோயிலின் கட்டிட அமைப்பு உள்ளது. கோயிலின் மூலவரான காளி தேவி அரக்கனின் உடல் மீது ஏறி நின்ற கோலத்தில் உள்ள சிலை உள்ளது. கருவறையின் வெளிப்புறச் சுவர்களில் ஏகபாத மூர்த்தி, பார்வதி, பிள்ளையார், ரதி, சாமுண்டி, பைரவர், கிருஷ்ணர் சிற்பங்கள் உள்ளது. கோயிலின் உட்புறச் சுவர்களில் 64 யோகினி தேவதைகளின் கருங்கல் சிற்பங்கள் உள்ளது.\n\nமுக்கியமாக சாக்த சமய தாந்திரீகர்கள் 64 யோகினி கோயிலில் தாந்திரீகச் சடங்குகள் செய்து வழிபட்டுள்ளனர். \n\nSection::::வெளி இணைப்புகள்.\n \n"}
{"id": "386554", "url": "https://ta.wikipedia.org/wiki?curid=386554", "title": "சான்டா முயர்ட்", "text": "சான்டா முயர்ட்\n\nநியூசெரா செனோரா டி லா சான்டா முயர்ட் ( (Nuestra Señora de la Santa Muerte (Spanish for Our Lady of the Holy Death) or, colloquially, Santa Muerte (Holy Death), என்பது ஒரு பெண் தெய்வமாகும். இத்தெய்மானது  மெக்சிகன் நாட்டுப்புற சமயத்தவர்களால், குறிப்பாக நாட்டுப்புற கத்தோலிக்கர்களால், வணங்கப்படுகிறார். இவர் முதன்மையாக மெக்சிகோ மற்றும் தென்மேற்கு அமெரிக்காவில் மதிக்கப்படும் ஒரு பெண் தெய்வம் ஆகும். இவர் மரணத்தின் தேவதையாக கருதப்புடுகிறார். இந்த தேவதை  மனிதர்களைப் பாதுகாக்காப்பதாகவும், நோய்களை குணமாக்குவதாகவும், பொருளாதாரப் பிரச்சினையைத் தீர்த்து வைப்பதாகவும் பக்தர்களால் நம்புகிறார்கள். இந்த வழிபாட்டை கத்தோலிக்க திருச்சபை கண்டனம் செய்த போதிலும் 2000 மற்றும் 2010 ஆம் ஆண்டுகளில் அவரது வழிபாட்டு முக்கியத்துவம் வாய்ந்ததாக மாறியது. சான்டா முயர்ட் அஸ்டெக் மக்கள் வணங்கிய கடவுளின் மறு அவதாரமாகக் கருதப்படுகிறது\" இத்தேவதையை \" (நாகவற் மொழியில்  \"மரண தேவதை\" என குறிப்பிடப்படுகிறது.) இது க எசுபானிய இலக்கியத்திலும்  கலந்திருந்தது.\n\nமுன்-கொலம்பியக் காலத்திலிருந்து மெக்சிகோ கலாச்சாரத்தில் இருந்த இறந்தவர்களுக்கு மரியாதை செலுத்தும் நிகழ்ச்சியாக இது உருவானது என்பதால், இதை பரவலாக இறந்தோர் நாள் நினைவு நிகழ்ச்சியில் காணலாம். இந்நாளில் இறந்தோருக்கெனத் தனியாக பூசை மேடைகள் கட்டி அவற்றில் சர்க்கரையால் ஆன மண்டையோடுகள், மரிகோல்ட் மலர்கள், இறந்தவர்களுக்குப் பிடித்த உணவுகள், பானங்கள் ஆகியவற்றைப் படைப்பது மரபு. மெக்ஸிக்கோவின் கத்தோலிக்க தேவாலயத்தால் இவ்வழிபாட்டை தவறானது என கண்டிக்கப்படுகிறது, ஆனால் மெக்ஸிகோ கலாச்சாரத்தில் இவ்ழிபாடு அதிகரித்து வருகிறது.\n\nசான்டா முயர்ட்டின் தோற்றமானது எலும்புக்கூடுபோல் இருந்தாலும் கன்னி மேரி போலவே ஆடை, அலங்காரங்கள் செய்கிறார்கள். இவரது கையில் விவசாய அரிவாளும் உலக உருண்டையும் இருக்கின்றன. அவரது மேலங்கியின் நிறம்  எந்த நிறத்திலும் இருக்கலாம், ஏனெனில் படத்தின் மேலும் குறிப்பிட்ட படங்கள் பக்தர்களுக்கு பக்தர்களிலிருந்து பரவலாகவும், சடங்கு செய்யப்படுவதன் பேரிலோ அல்லது மனு செய்யப்பட வேண்டுமென்பதையோ வேறுபடுகின்றன.\n\n20 ஆம் நூற்றாண்டு வரை பெரும்பாலும் சான்டா முயர்ட் வழிபாடும்,  பிரார்த்தனை போன்ற பிற சடங்குகளும் பாரம்பரியமாக வீட்டில் தனித்தனியாக நடத்தப்பட்டன. 21 ஆம் நூற்றாண்டின் தொடக்கத்திலிருந்து, இந்த வழிபாடானது பொதுவெளியில் நடத்துவதாக மாறியது. சான்டா முர்ட்டின் பக்தர்களின் எண்ணிக்கை கடந்த 10 முதல் 20 ஆண்டுகளில் மெக்சிக்கோ, அமெரிக்கா மற்றும் மத்திய அமெரிக்காவில் உள்ள 10-20 மில்லியன் ஆக இருக்காலம் என மதிப்பிடப்பட்டுள்ளது. சான்டா மியூர்ட் பெண் தேவதையை போன்ற ஆண் கடவுள்களான சான்டா மியூர்ட்டேவை பராகுவேயிலும், ரே பாஸ்குல் என்ற தெய்வத்தை கவுதமாலாவிலும் நாட்டும்புற சமயங்களில் வணங்கப்படுகின்றனர்.\n"}
{"id": "386555", "url": "https://ta.wikipedia.org/wiki?curid=386555", "title": "கிர்ரோடுகு அகேய்கே", "text": "கிர்ரோடுகு அகேய்கே\n\nகிர்ரோடுகு அகேய்கே (赤池 弘次 Akaike Hirotsugu) (நவம்பர் 5 ,1927 - ஆகத்து 4, 2009) நிப்பானிய புள்ளியியல் வல்லுநர் ஆவார். 1970களின் ஆரம்ப காலத்தில் மாதிரி தேற்றத்தை உருவாக்கினார். இது அகேய்கே புள்ளியியல் தேற்றம் எனப்படும் இது பரவலாக பயன்படுத்தப்பட்டது. \n\nSection::::அகேய்கே புள்ளியல் தேற்றம்.\nஅகேய்கே புள்ளியல் தேற்றம் என்பது கிடைத்த தரவுகளின் அடிப்படையில் உருவான  மாதிரி புள்ளியியல்  தரத்தை  ஒப்பு நோக்கி  மதிப்பிட   உதவுவது ஆகும்.இதன் மதிப்பீடுகள் ஒவ்வொரு மாதிரியின் தரம் மற்ற மாதிரிகளில் இருந்து  எப்படி வேறுபட்டு உள்ளது என்பதை சோதிப்பதற்கு  பயன்படுகிறது. இதனால் இதை புள்ளியியல் மாதிரிகளின் சராசரியாக பயன்படுகிறது.\n\nSection::::விருது.\n2006இல் கியோட்டே பரிசு புள்ளியியல் அறிவியல் துறையிலும் புள்ளியியல் மாதிரியிலும் இவரின் பங்களிப்பை போற்றி அளிக்கப்பட்டது.  நவம்பர் 5, 2017, அன்று அகேய்கேவின் 90வது பிறந்தநாளை ஒட்டி  கூகிளின் கேலிச்சித்திரம் கூகுளின் முகப்பு பக்கத்தில் வெளியிடப்பட்டது. \n\n"}
{"id": "386557", "url": "https://ta.wikipedia.org/wiki?curid=386557", "title": "கொங்கு வட்டார வழக்கு அகராதி", "text": "கொங்கு வட்டார வழக்கு அகராதி\n\n1. பொழுதோட - மாலை நேரத்தில் (பொழுதோட அந்த வேலையை முடிக்கிறேன்)\n\n2. கோழி கூப்பிட - அதிகாலை நேரம்\n\n3. பொறகால - பின்புறம் (ஊட்டுக்கு பொற்கால பொடக்காலி இருக்குது -வீட்டின் பின்புறம் காலிபுறம் இருக்கிறது.)\n\n4. பொடக்காலி- புறம் காலி (புறம் காலி என்பது காலி புறத்தின் முற்றுப் போலி) [காலி இடம் = கொல்லைப் புறம்]\n\n5. அம்மணி - பெண்மணியைக் குறிக்கப் பயன்படும். பொதுவாக சகோதரி உறவுமுறை.\n\n6. வெடுக்குனு இருக்குது- சுகமாக இருக்கிறது. வெந்தண்ணில தண்ணி வார்த்தா வெடுக்குனு இருக்கும் (சுடு நீரில் குளித்தால் சுகமாக இருக்கும்)\nவெடுக்குன்னு - விரைவாக (என்ற பேனாவ வெடுக்குன்னு புடுங்கிட்டான்- என் எழுதுகோலை சட்டென்று பறித்துவிட்டான்)\n\n7. என்றது - என்னுடையது.\n\n8. உன்றது - உன்னுடையது.\n\n9. அப்பச்சி- தாய்வழி தாத்தா\n\n10. அப்பாரு- தந்தை வழி தாத்தா.\n\n11. அமத்தா, அம்மச்சி, அம்மாயி- தாய்வழி பாட்டி\n\n12. அப்பத்தா, ஆயா- தந்தைவழி பாட்டி\n\n13. விசுக்குன்னு - திடீரென்று (அவன் விசுக்குனு கெளம்பிட்டான். -அவன் திடீரென்று கிளம்பிவிட்டான்)\n\n14. நடவை - வெளிப்புறக் கதவு\n\n15. வட்டல்- தட்டு\n\n16. நருவசா- முழுவதுமாக\n\n17. ஸோலி- பணி (கானங்காத்தால கடை கடையா என்ன ஸோலி உனக்கு?)\n\n18. மடார் - உடனடியாக (ஒரு வேலையச் சொன்னா மடார்ன்னு முடிச்சுட்டு வேற ஸோலியப் பாரு)\n\n19. மோந்துட்டு - மொண்டு (குடுவையில் நீர் மொண்டு வருதல்)\n\n20. ஒட்டுக்கா - இணைந்து (ரெண்டு பேரும் ஒட்டுக்கா போயிட்டு வாங்க - இருவரும் இணைந்து சென்று வாருங்கள்)\n\n21. மொளவு சாறு- மிளகு சாறு என்பதன் மாறுபாடு (அசைவக் குழம்பைக் குறிக்கப் பயன்படுத்தப் படுகிறது)\n\n22. எகத்தாளம் - திமிரு/ நக்கல் (பெரியவங்க கிட்ட எகத்தாளமா பேசாதே)\n\n23. இட்டாரி/ இட்டேரி - தெரு. (கிராமப்புறங்களில் குறிப்பாக மண் சாலை)\n\n24. அவுறு - அவிழ்த்தல் (கயிற்றை அவிழ்த்து விடு)\n\n25. அவத்தைக்கு - அங்கே\n\n26. இவத்தைக்கு - இங்கே\n\n27. சலவாதி - மலம்.\n\n28. போச்சாது- \"பரவாயில்லை விடு\" என்பது போல (ஏதாவது பொருள் தொலைந்து விடும் பட்சத்தில் போச்சாது விடு என்று ஆறுதல் படுத்துவார்கள். போய்ச் சாகிறது என்ற சொல் இப்படி மாறி இருக்கலாம் என்பது என் தீர்மானம்)\n\n29. போசி- பாத்திரம்\n\n30. அலுங்காம -அசைக்காமல் (போசிய அலுங்காம எடுத்துட்டு வா - பாத்திரத்தை அசைக்காமல் எடுத்து வா)\n\n31. சிந்திடாம - உதிராமல்/கீழே கொட்டாமல் (அரிசி சிந்தாம அள பார்க்கலாம்)\n\n32. மலக்காகிதம் - மழைக்காகிதம் - பாலிதீன் காகிதம் \n\n33. பொறவு - அப்புறம். (கடைக்கு பொறவு போறேன்)\n\n34. வெசனம் - வருத்தம்/சோகம் (ஏண்டா அவன் வெசனம் புடிச்சு உக்காந்திருக்கான்?)\n\n35, 36. கருமாந்திரம் - கருமாதி என்பதாக இருக்கலாம். பிடிக்காத ஒரு நிகழ்வில் கருமாந்திரம், கெரகம் என்ற இரண்டு சொற்களும் அடிக்கடி உபயோகிக்கப் படும். (கருமாந்திரம் புடிச்சது)\n\n37. பொசுக்குனு - சடக்கென்று (இவனுக்கு பொசுக்கு பொசுக்குன்னு கோபம் வந்துடும்)\n\n38. பொக்குன்னு - வருத்தமாக (முட்டாய் தரன்னு சொல்லிட்டு தராம இருந்தா குழந்தை \nபொக்குன்னு போயிடும்)\n\n39. பவுடு- கீழ் அன்னம் (லோலாயம் பேசாதடா. பவுட்ட பேத்துடுவேன்)\n\n40. தாவாக்கட்டை- கீழ் அன்னம்.\n\n41. சீவக்கட்டை- விளக்குமாறு\n\n42. கூமாச்சி- கூர்மையாக\n\n43. தொறப்பு - பூட்டு\n\n44. தொறப்புக் குச்சி - சாவி\n\n45. மண்டு விடுதல்- சிறுநீர் கழித்தல்\n\n46. வெடுக்குனு = வெடுக்கெண்டு\n\n47. என்றது = என்ர\n\n48. உன்றது = உன்ர\n\n49. அப்பச்சி = அப்பு அல்லது அம்மப்பா\n\n50. அப்பாரு = அப்பு அல்லது அப்பப்பா\n\n51. அமத்தா = ஆச்சி அல்லது அம்மம்மா\n\n52. அப்பாத்தா = ஆச்சி அல்லது அப்பாச்சி\n\n53. ஸோலி = சோலி\n\n54.விசுக்குன்னு = விறுக்கெண்டு\n\n55.பொசுக்குனு = பொசுக்கெண்டு\n\n56. பொறவு = பிறகு, பேந்து \n\n57.தொறப்பு = திறப்பு\n\n58. வெசனம் = விசனம்"}
{"id": "386560", "url": "https://ta.wikipedia.org/wiki?curid=386560", "title": "அன்கிங்", "text": "அன்கிங்\n\nஅன்கிங் என்பது சீனக் குடியரசு, அன்ஹுயி மாகாணத்தில் உள்ள ஒரு ஆட்சியரங்கத் தலைமை சார்ந்த நகரம் ஆகும். 2010 மக்கள் தொகை கணக்கெடுப்பின்படி அதன் மக்கள் தொகை 5,311,579 ஆக இருந்தது, இதில் 780,514 பேர் பெருநகரத்தில் வசிக்கின்றனர். \n\nSection::::மொழி.\nஅன்கிங் பகுதி மக்கள் சீனக் குடியரசின் இன்ன பிற மாநிலங்களில் அல்லாத வேறொரு வட்டாரப் பேச்சு மொழிகளைப் பயன்படுத்துகின்றனர். \n\n"}
{"id": "386563", "url": "https://ta.wikipedia.org/wiki?curid=386563", "title": "யோகினி கோயில், ஜபல்பூர்", "text": "யோகினி கோயில், ஜபல்பூர்\n\nயோகினி கோயில் அல்லது 64 யோகினி கோயில் (Chausath Yogini Temple, Jabalpur) இந்தியாவின் மத்தியப் பிரதேச மாநிலத்தின் ஜபல்பூர் நகரத்திலிருந்து ஐந்து கிலோ மீட்டர் தொலைவில், நர்மதை ஆற்றின் கரையில் அமைந்த \"பேதாகாட்\" எனும் கிராமாத்தில் உள்ள சிறு குன்றின் உச்சியில் கட்டப்பட்டது. \nஇக்கோயில் சாக்த சமயத்தின் துர்கை மற்றும் 64 யோகினி தேவதைகளுக்காக அர்ப்பணிக்கப்பட்டது. \n\nகாலச்சூரி பேரரசர்களால் கிபி 10ம் நூற்றாண்டில் இக்கோயில் கஜுராஹோ கட்டிட அமைப்பில் கட்டப்பட்டது. \n\nதில்லி சுல்தானகம் மற்றும் முகலாய ஆட்சியில் இக்கோயிலின் சிற்பங்கள் சிதைக்கப்பட்டது.\n\nSection::::கோயில் அமைப்பு.\nயோகினி கோயில் ஜபல்பூர் அருகே உள்ள சிறு குன்றின் மீது 150 படிக்கட்டுகளுடன் கட்டப்பட்டுள்ளது. இக்கோயில் வளாகம் வட்ட வடிவ மதில் சுவர்களுடன் கூடியது. கோயில் கருவறையில் துர்கை அம்மனின் உருவச் சிலையும்; வட்ட வடிவ கோயில் மதில் சுவரில் 64 யோகினிகளின் சிற்பங்கள் உள்ளது. 64 யோகினி சிற்பங்களுக்கு நடுவில் நந்தி வாகனத்தில் பார்வதி தேவியுடன் சிவபெருமான் அமர்ந்திருக்கும் சிற்பம் உள்ளது. \n\n"}
{"id": "386564", "url": "https://ta.wikipedia.org/wiki?curid=386564", "title": "சுகதா போசு", "text": "சுகதா போசு\n\nசுகதா  போசு ( Sugata Bose 7, செப்டம்பர் 1956)  என்பவர் இந்திய வரலாற்றாளர், நூலாசிரியர்,  அரசியலாளர் மற்றும் பேராசிரியர் ஆவார். தென் ஆசியா பற்றியும் இந்தியப் பெருங்கடல் பற்றியும் ஆய்வுகள் செய்தவர்.  இந்திய விடுதலைப் போராட்ட வீரர் சுபாசு சந்திர போசின் தம்பி  பெயரன் ஆவார்.\n\nSection::::வாழ்க்கைக் குறிப்புகள்.\nசுகதா போசு கொல்கத்தா பிரசிடென்சி கல்லூரியில் படித்துப்  பின்னர்  கேம்பிரிச்சுப் பல்கலைக் கழகத்தில் ஆய்வுப் பட்டமும் பெற்றார்.\n2001 ஆம் ஆண்டு வரை டப்டஸ் பல்கலைக் கழகத்தில் கற்பிக்கும் ஆசிரியராக இருந்தார். கடல் வரலாறு குறித்து ஆய்வு செய்ய ஆர்வர்ட்  கார்டினர் பேராசிரியர் பதவியை ஏற்றார். பிரசிடென்சி பல்கலைக் கழகத்தைத் தரமான பல்கலைக் கழகமாக உயர்த்துவதற்கு ஆலோசனைக் குழுவின் தலைவர் ஆனார். கொல்கத்தாவில்    நேதாஜி ஆராய்ச்சி மையத்தின் இயக்குநராகப் பொறுப்பேற்றார்.  இவர் 2014 முதல்  திரிணாமுல் காங்கிரசின் நாடாளுமன்ற உறுப்பினர். சாத்வ்புர் தொகுதியிலிருந்து தேர்ந்தெடுக்கப்பட்டார்.\n\nSection::::ஆய்வுகள் மற்றும் நூல்கள்.\nகாலனிய ஆட்சிக்கால அரசியல் பொருளாதார நிலை,  காலனிய ஆட்சியின் பிந்தைய கால நிலை ஆகியவற்றோடு ஒப்பிட்டு ஆய்வு செய்தார். கிராமப்புரம், நகரம்  ஆகியவற்றுக்கிடையே நிலவும் வேறுபாடுகள் குறித்தும் பதிவுகள் செய்தார்.\n'நவீன தெற்கு ஆசியா --வரலாறு பண்பாடு அரசியல் பொருளாதாரம்' என்ற பெயரில் ஒரு நூலை ஆயிசா சலால் என்பவருடன் சேர்ந்து\nஎழுதினார்.\nநூறு தொடுவானம் என்ற நூலில் 2004 திசம்பரில் 26 ஆம் நாளில்  இந்திய பெருங்கடலில்  உருவான  சுனாமி ஏற்படுத்திய மாற்றங்கள் விளைவுகள் பற்றி எழுதியுள்ளார்.\nநேதாஜி சுபாசு  சந்திர போஸின் வரலாறு பற்றியும் அவருடைய போராட்டங்கள் பற்றியும் ஒரு நூலில் எழுதியுள்ளார்.\n\n"}
{"id": "386566", "url": "https://ta.wikipedia.org/wiki?curid=386566", "title": "லுவான் (நகரம்)", "text": "லுவான் (நகரம்)\n\nலுவான் (Lu'an) (Chinese: 六安; pinyin: \"Lù'ān\") என்பது அன்ஹுயி மாகாணத்தில் உள்ள ஒரு நகரம் ஆகும். 2010 ஆம் ஆண்டின் மக்கள் தொகை கணக்கெடுப்பின்படி, 5,612,590 மக்கள் இருந்தனர்.\n\nSection::::வெளியிணைப்புகள்.\nGovernment website of Lu'an\n"}
{"id": "386572", "url": "https://ta.wikipedia.org/wiki?curid=386572", "title": "கொலிமா ஆறு", "text": "கொலிமா ஆறு\n\nகொலிமா ஆறு (Kolyma River) () சைபீரியாவின் வடகிழக்குப் பகுதியில் ஓடும் ஒரு ஆறு ஆகும். இதன் வடிநிலப்பகுதியானது சகா குடியரசு, சுகோத்கா தன்னாட்சி வட்டாரம், மற்றும் ருசியாவின் மகதான் மாகாணம் ஆகியவற்றை உள்ளடக்கிய பகுதியாகும். குலு ஆறு சங்கமிக்கும் இடத்தில் இது தொடங்குகிறது. இந்த ஆறு என்ற இடத்தில் ஆர்க்டிக் பெருங்கடலின் பகுதியாக விளங்கும் கிழக்கு சைபீரியக் கடலின் கொல்ய்மா வளைகுடாவில் கடலுடன் கலக்கிறது. கொல்ய்மா ஆறானது நீளமுடையது. இதன் வடிநிலத்தின் பரப்பானது ஆகும்.\n\nகொலிமா ஆறானது ஒவ்வொரு ஆண்டும் 250  நாட்கள் வரை பல மீட்டர்கள் ஆழப்பகுதி வரை உறைந்து காணப்படுகிறது. சூன் மாதத் தொடக்கம் முதல் அக்டோபர் மாதம் வரை மட்டுமே பனிக்கட்டியாக உள்ள நிலையிலிருந்து மாறி ஓடும் நீராக காணப்படுகிறது. சகா குடியரசின் கொல்ய்ம்சுகோயே பகுதியில் இந்த ஆற்றால் வெளியேற்றப்படும் சராசரி நீரின் அளவானது 3254 கனமீ/விநாடி ஆகவும் மிக அதிகபட்சமாக 1985 ஆம் ஆண்டு சூன் மாதத்தில் பதிவுசெய்யப்பட்ட 26201 கனமீ/விநாடி அளவும், குறைந்தபட்சமாக ஏப்ரல் 1979 இல் பதிவு செய்யப்பட்ட 30.6 கனமீ/விநாடி அளவும் இருக்கிறது. \n\nSection::::வரலாறு.\n1640 ஆம் ஆண்டில் டிமிட்ரி சிர்யான் (யாரிலோ அல்லது எரிலோ என்றும் அழைக்கப்படுகிறார்) இண்டிகிர்கா ஆற்றுக்கு தரைவழிப் பயணமாக சென்றார். 1641 ஆம் ஆண்டில், அவர் இண்டிகிர்கா ஆற்றில் நீர் வழிப் பயணமாக ஆலசேயா ஆறு வரை சென்றார். இங்கே அவர் கொல்யாமா ஆற்றினைப் பற்றி கேள்விப்பட்டு முதன்முறையாக சுக்சி தீபகற்பத்தில் வாழ்ந்து வந்த சுக்சி இன பூர்வீகக் குடிமக்களை சந்தித்தார். 1643 இல், அவர் இண்டிகிர்காவிற்குத் திரும்பினார். தனது மரியாதையை யாகுட்ஸ்க்கிற்கு அனுப்பி விட்டு ஆலசேயா சென்றார். 1645 ஆம் ஆண்டில் அவர் லீனா நதிக்கு திரும்பினார். அங்கு அவர் ஒரு பிரிவினரைச் சந்தித்தார். அவர் கொலிமாவின் \"பிரிகாசிக்\" என அழைக்கப்படும் நில நிர்வாகியாக நியமிக்கப்பட்டுள்ள செய்தியைத் தெரிந்து கொண்டார். அவர் கிழக்குப் பகுதிக்கு திரும்பிய பின் 1646 ஆம் ஆண்டின் முற்பகுதியில் இறந்தார். 1641-1642 ஆம் ஆண்டின் குளிர்காலத்தில் மிக்காலி இசுடாடுகின் மற்றும் செம்யான் டெஸ்னியாவ் ஆகியோர் தரைவழியாக மேல் இண்ட்ரிகாவிற்குச் சென்றனர். அவர்கள் அந்தக் குளிர்காலத்தை அங்கேயே கழித்தனர். படகுகள் கட்டினர். மேலும், இண்ட்ரிகாவில் நீர்வழிப் பயணம் மேற்கொண்டனர். ஆலசேயாவின் கிழக்குப் பகுதிக்குச் சென்று சிர்யானை சந்தித்தார்கள். சிர்யான் மற்றும் டெஸ்னியாவ் ஆகிய இருவரும் ஆலசேயாவில் தங்கினர். அதே நேரத்தில் இசுடாடுகின் கிழக்குப் பகுதிக்குச் சென்றார். 1644 ஆம் ஆண்டின் கோடையில் கொலிமா ஆற்றினை அடைந்தார். அவர்கள் சிமோவ்யே (குளிர்கால தங்கும் அறை) ஒன்றை அனேகமாக சிரெட்னெகோலிம்ஸ்க் என்ற இடத்தில் கட்டினர். யாகுட்ஸ்கிற்கு 1645 ஆம் ஆண்டின் பிற்பகுதியில் வந்தடைந்தனர். \n1892-94 ஆம் ஆண்டிற்கு இடைப்பட்ட காலத்தில் பேரான் எடுவார்ட் வான் டோல் மிகத்தொலைவில் காணப்படும் கிழக்கத்திய சைபீரிய ஆறுகளில் கொலிமா ஆற்றின் வடிநிலப்பகுதிகளில் ருசிய அறிவியல் கல்விக்கழகத்தின் சார்பாக நிலவியல் ஆய்வுகளை மேற்கொண்டார்.\nஓராண்டு மற்றும் இரண்டு நாட்கள் மேற்கொண்ட குறிக்கோள் சார்ந்த பயணத்தில் அவர் 2600 மைல்கள் அல்லது 4200 கிலோ மீட்டர்கள் ஆற்றுப்பகுதியைக் கடந்து புவி அளக்கையை மேற்கொண்டார். கொலிமா அதன் தங்கச் சுரங்கத் தொழிலுக்கும், கூலித்தொழிலாளர்கள் மற்றும் குலக் முறைக்குமாக அறியப்பட்ட ஒன்றாகும். மேற்கூறிய இரண்டுமே, சோசப் ஸ்டாலின் காலகட்டத்திலிருந்து சோவியத் ஆவணக்கிடங்குகள் திறக்கப்பட்ட காலம் வரை தீவிரமாக ஆவணப்படுத்தப்பட்டுள்ளன. இந்த ஆறானது வார்லாம் சாலாமோவ் என்பவரால் எழுதப்பட்ட குலக் முகாம்களில் கூலித் தொழிலாளர்களின் வாழ்க்கை முறை தொடர்பான கொலிமா கதைகள் என்ற நுால் வரிசைக்கு தனது பெயரை அளித்துள்ளது.\n\nகூலித்தொழிலாளர்களின் முகாம்கள் மூடப்பட்ட பின்னர் மாநில அரசலால் வழங்கப்பட்ட மானியங்கள், உள்ளூர் தொழிற்சாலைகள் மற்றும் தகவல் தொடர்பு போன்றவை கிட்டத்தட்ட ஒன்றுமே இல்லாத அளவிற்கு சுருங்கிப்போனது. ஆயிரக்கணக்கான மக்கள் இடம் பெயர்ந்தனர். அந்தப் பகுதியிலேயே வாழ்வதற்காகத் தங்கிய மக்கள் மீன்பிடித் தொழிலையும், வேட்டையாடுதலையும் தங்கள் வாழ்வாதரமாகக் கொண்டனர். சிறிய மீன்பிடி குடியிருப்புகளில், சில நேரங்களில் குடையப்பட்ட குகைகளில் காணப்பட்ட நிலத்தடி உறைபனியைப் பயன்படுத்தி சேமித்து வைக்கப்பட்டது.\n\nSection::::குடியேற்றப் பகுதிகள்.\nகொலிமா ஆற்றின் கரையோரமாக அமைந்துள்ள குடியேற்றப் பகுதிகள் பின்வருமாறு(நீரோடும் திசையில் வரிசைப்படுத்தப்பட்டுள்ளன): சினெகோரை, டெபின், உஸ்த்-சிரெட்னெகான், செய்ம்சான் (நகர்ப்புறம்) சிரையங்கா (சகா குடியரசு), சிரெடனெகோலிம்ஸ்க் மற்றும் செர்ஸ்கி ஆகியவை ஆகும்.\n\nSection::::ஆற்றின் மீதான கட்டுமானங்கள்.\nசினெகோரை என்ற இடத்தில் ஒரு நீர்மின்சக்தி திட்டம் (கொலிமா நீர்மின்சக்தி திட்டம்) அமைக்கப்பட்டுள்ளது.\nஆற்றின் தோற்றுவாய் பகுதியில் இது அமைந்துள்ளது. இந்தத் திட்டம் 1980 ஆம் ஆண்டு கொலிமா கெஸ்ட்ராயால் தொடங்கப்பட்டது. இந்தத் திட்டம் மற்றும் சினெகோரியா நகரம் ஆகிய இரண்டுமே ஓலேக் கோகாடோவ்ஸ்கி என்ற தலைமைப் பொறியாளரின் கண்காணிப்பில் எழுப்பப்பட்டவையாகும். இந்த நகரமானது, ஒலிம்பிக் தரத்திலான ஒரு நீச்சல் குளம் நிலத்தடியிலான துப்பாக்கிச் சுடும் பயிற்சிக்களம் மற்றும் சிறிய ருசிய நகரங்களில் இல்லாத பல வசதிகளைக் கொண்டதாக இருந்தது. நல்ல திறமையுள்ள பணியாளர்களை இத்தகைய வெகுதுார அமைவிடங்களுக்கு கவரும் விதத்தில் இந்த நகரமானது சிறப்புத்தன்மையுடன் அமைக்கப்பட்டதாக பொறியாளர் கோகடாவ்ஸ்கி தெரிவித்துள்ளார். இங்கமைக்கப்பட்ட நீர்மின்சக்தி திட்டமானது மகதன் மற்றும் இப்பகுதியில் உள்ள பல குடியிருப்பு அமைவிடங்களுக்கான மின்சாரத் தேவையை பூர்த்தி செய்வதாக அமைந்தது. இந்த அணைக்கட்டானது 150 அடி உயரமுள்ள நிலவியல் அணைக்கட்டாகும்.\n\nSection::::தீவுகள்.\nகடைசி 75 கிலோ மீட்டர் தொலைலவில் கொலிமா ஆறு இரு கிளைகளாக பிரிகிறது. கொலிமான கிழக்கு சைபீரியக் கடலை அடையும் முகத்துவாரப்பகுதியியல் பல தீவுகளை இது உருவாக்கி விடுகிறது. அவற்றில் முக்கியமானவை:\n"}
{"id": "386573", "url": "https://ta.wikipedia.org/wiki?curid=386573", "title": "பொலனறுவைக்காலக் கட்டிடக்கலை", "text": "பொலனறுவைக்காலக் கட்டிடக்கலை\n\nநிஸ்ஸங்கலதா மண்டபம்\nபொலனறுவைக் காலப்பகுதியில் நிஸ்ஸங்கமல்ல மன்னனால் அமைக்கப்பட்ட பௌத்த மதம் சார்ந்த கட்டிடம் ஆகும். இதன் காரணமாக இம்மண்டபத்தினை நிஸ்ஸங்கலதா மண்டபம் என அழைப்பர். இம் மண்டபத்தின்; சில பகுதிகளே தற்போது காணப்படுகின்றது. \nஇதன் விசேட அம்சமாக காணப்படுவது மண்டபத்தில் காணப்படும் தாமரைத் தண்டின் வடிவில் அமைந்துள்ள கலைநயம்மிக்க 8 தூண்களும் ஆகும். இவை ஒவ்வொன்றும் 7அடி உயரமுடையவை. இத்தூண்கள் கீழிருந்து மேல் நோக்கிச் செல்லும் போது தாமரைத் தண்டைப் போல் சிறிதாகச் செல்கின்றமையைக் காணலாம். தூணின் இடையிடையே தாமரை இலை போன்ற வடிவில் செதுக்கப்பட்டுள்ளது. தாமரைத் தண்டின் அமைப்பில் உயிரோட்டமாக அமைவதற்காக சிற்பி இத்தூண்களை மூன்று வளைவுகளுடன் திரிபங்க நிலையில் அமைந்ததைப் போல் செதுக்கியுள்ளார். கற்றூண்களின் போதிகைப் பகுதியில் தாமரைப் பூ வடிவ அமைப்பில் செதுக்கப்பட்டுள்ளது. மிகவும் கவனமாகவும் தெளிவாகவும் உள்ளத்தைக் கவரும் வகையில் கருங்கற்களில் தாமரைத் தண்டு செதுக்கப்பட்டுள்ளமையானது மிகவும் கடினமான வேலையாகும். அதனைச் சிற்பி நளினமான முறையில் சிறப்பாகச் செதுக்கியுள்ளார். \nகூரையானது தற்போது காணப்படவில்லை. அது மரத்தால் அமைக்கப்பட்டதால் காலத்தால் அழிவடைந்திருக்கலாம் என நம்பப்படுகின்றது. நிஸ்ஸங்கலதா மண்டபத்தின் தரையானது கற்கள் பதிக்கப்பட்டு செப்பனிடப்பட்டுள்ளது. கட்டிடத்தின் அடிப்பாகத்தில் மனித உருவங்கள் வணங்குவது போன்று செதுக்கப்பட்டுள்ளது. இம்மண்டபத்தின் நடுவில் வணங்குவதற்காக நீர்க்குமிழி வடிவ தாதுகோபம் ஒன்று அமைக்கப்பட்டுள்ளது. இவற்றுடன் இம் மண்டபத்தில் சிம்மாசனம், காவற்கல், சந்திரவட்டக்கல் என்பனவும் காணப்படுகின்றது. \nஇம்மண்டபத்தினைச் சுற்றி கல்வேலியொன்று அலங்கரிக்கப்பட்டுக் காணப்படுகின்றது. அதன் நீளம் 43அடியும் அகலம் 28 அடியும் ஆகும். இக் கல்வேலியானது தூண்களாலும் குறுக்குத் தூண்களாலும் அமைக்கப்பட்டுள்ளது. இவை சாஞ்சி தூபி, பாரூத் கல்வேலிகளின் அமைப்பில் காணப்படுகின்றது. \nநிஸ்ஸங்கலதா மண்டபமானது நிஸ்ஸங்கமல்ல மன்னனால் சமய சம்மந்தமான தேவைக்காகவே கட்டப்பட்டதாகக் கூறப்படுகின்றது. முக்கியமாக நிஸ்ஸங்கமல்ல மன்னன் பிரித் கேட்கும் (தர்மபோதனையைக்) இடமாக பயன்படுத்தியுள்ளான் என பேராசிரியர் செனரத் பரணவிதான அவர்கள் ஆதாரங்களுடன் முன்வைக்கிறார். இங்குள்ள தூண்களிலும் சுருங்கைகளிலும் காணப்படும் குறிப்புகளின் படி இவற்றை அறியக்கூடியதாக இருப்பதாகக் கூறுகின்றார். மேலும் இவர் பொலனறுவைக்காலத்தில் அக்காலச் சிற்பிகள் பல்வேறு விதமான நிர்மாணங்களையும் தோற்றுவிக்க முயன்றுள்ளனர் என்பதை அறியக்கூடியதாகவுள்ளதாக கூறுகின்றார். \nஇலங்கையில் கலை வண்ணம் செய்த பொலனறுவைக்கால சிற்பிகளின் உன்னதமான கலைத்திறனை எடுத்துக் காட்டும் நிர்மாணமாகவும் இலங்கையில் காணப்படும் கருங்கல்லாலான மண்டபமாகவும் நிஸ்ஸங்கலதா மண்டபம் காணப்படுகின்றது. \n\nபொலனறுவைத் தூபராம ஆலயம்\nபொலனறுவைக்காலக் கட்டிடங்கள் பெரியளவில் தென்னிந்திய திராவிட கட்டிடக்கலையைப் பின்பற்றியதாக அமைந்துள்ளன. தென்னிந்திய இந்துசமய வழிபாட்டு அம்சங்களையும் ஆலய அமைப்பு முறையையும் ஒத்தனவாக இவை காணப்படுகின்றன. இதற்குக் காரணம் 10ம் நூற்றாண்டின் முற்பகுதியில் அநுராதபுர இராட்சியத்தைக் கைப்பற்றிக் கொண்ட சோழ வம்சத்தினர் தமது இராசதானியாக பொலனறுவையைத் தேர்ந்தெடுத்து 50 வருடங்கள் பொலனறுவையில் ஆட்சி செய்தமையாகும். இதனால் நிரந்தரமான தென்னிந்திய சோழ கலாச்சாரம் கட்டியெழுப்பப்பட்டுள்ளது. சோழ கலாச்சாரத்தின் மூலம் இலங்கையில் ஏற்பட்ட கலாசார மாற்றத்தினால் கலை நிர்மாணம் தொடர்பான விடயத்திலும் அதிக தாக்கம் ஏற்பட்டுள்ளதைக் காணக்கூடியதாகவுள்ளது. \nஇவற்றில் இன்று நன்கு பாதுகாக்கப்பட்ட சிலைமனையாக 12ம் நூற்றாண்டில் அமைக்கப்பட்ட பொலனறுவை தூபராமசிலைமனை காணப்படுகின்றது. இது முதலாம் பராக்கிரமபாகு மன்னனின் (1183 – 1186) அமைச்சர் மகிந்தவினால் அமைக்கப்பட்டதாகக் கூறப்படுகின்றது. புனித தந்தத்தைப் பாதுகாக்கும் புனித தந்த ஆலயமாக இது அமைக்கப்பட்டிருக்கலாம் என ஊகிக்கப்படுகின்றது. \nஇதன் கட்டிட அமைப்பினை பார்க்கும் போது இதில் வாயில் மண்டபம், அந்தராளம், கர்ப்பக்கிரகம் ஆகிய மூன்று பகுதிகளைக் கொண்டுள்ளது. முழுவதும் செங்கற்களால் கட்டப்பட்ட இக் கட்டிடத்தின் கூரையமைப்பு வில்வடிவில் கற்களால் அமைக்கப்பட்டுள்ளது. இதனை சாலபஞ்சிகா என அழைப்பர். கட்டிடத்தின் சுவரின் தடிப்பு 7 அடி (2அ) ஆகும். கருங்கற்களுக்குப் பதிலாக செங்கற்களைக் கொண்டு சுண்ணாம்புக் கலவையால் இந்தச் சுவர் நிர்மாணிக்கப்பட்டுள்ளது. கட்டிடத்தின் வெளிச்சுவர்ப் பகுதியில் உள்ள கட்டிட சிற்ப அம்சங்கள் தென்னிந்திய கட்டிட அம்சங்களை நினைவூட்டுவனவாக அமைந்துள்ளது. இவற்றில் அரைப்புடைப்புச் சிற்பங்களாகச் செதுக்கப்பட்ட மிருக உருவங்ளையும், பொறதம் எனப்படும் வெளித்தள்ளிய சிற்ப அம்சங்களையும், சிறிய தூண்களின் மேல் அமைக்கப்பட்ட விமானங்களையும் காணலாம். சுவரில் உள்ள விமான அமைப்புக்களினுள் இந்து, தேவ உருவங்கள் காணப்படுகின்றது. இதிலிருந்து பொலனறுவை ஆலயம் ஓர் இந்து ஆலயத்தின் முழுவடிவத்தையும் கொண்டிருப்பதினைக் காணலாம். ஆனால், ஆலயத்தினுள் அமர்ந்த நிலைப் புத்தர்சிலைகள் உள்ளன. \nதூபராம ஆலயம் பற்றி பேர்சி பிரவுன் என்னும் ஆங்கிலக் கலைப் புலவர் கூறுகையில் 'தூபராம ஆலயம் சோழர்கள் அமைத்த திராவிட சிற்ப முறையைப் பின்பற்றி திராவிட சிற்ப முறையில் அமைந்திருப்பினும் அமைப்பு முறையில் கருங்கற்களால் கட்டப்படாததினால் வேறுபாடு உள்ளது. இவ்வேறுபாட்டைத் தவிர மற்றெல்லா வித்திலும் தூபராமய ஆலயம் சோழர் முறையைப் பின்பற்றியதாயினும் சோழர் ஆலயங்களின் சிறப்பு அதற்குப் பொருந்தவில்லை' எனக் கூறியுள்ளார். \n\nவிஐயொத்பாய (பராக்கிரமபாகு மாளிகை)\nஇது 1ம் பராக்கிரமபாகுவினால் கட்டப்பட்ட மாளிகையாகும். இதனை வைஐந்தி மாளிகை எனவும் அழைப்பர். சூளவம்சத்தில் இம்மாளிகை அமைப்பு பற்றி சிறப்பாகக் கூறப்பட்டுள்ளது. சுவரின் அகலத்தையும் உறுதியையும் நோக்கும் போது இது ஏழு மாடிகள் கொண்ட கட்டிடமாக இருந்திருக்கலாம் என நம்பப்படுகின்றது. செங்கற் சுவர்கள் எங்கும் காணாதவாறு இங்கு அகலமுடையன. மேல்மாடியைத் தாங்கி உறுதியாக நிற்கக்கூடியவாறு சுவரினுள் மரக்கட்டைகள் பொருத்தப்பட்டதாக பரணவிதான கூறுகின்றார். மேல் மாடியின் அடித்தளம் சுண்ணாம்பு சேர்த்துக் கட்டப்பட்டுள்ளது. இதன் மத்திய பகுதியில் நூறு அடி நீளமன சற்சதுரக் கட்டிடம் உள்ளது. கட்டிடத்தின் உள் நுழைவதற்கு கிழக்குப் பக்கமாகவும் வாசல் உள்ளது. உள்ளே கட்டிடத்தின் தளத்திற்கு ஒருவகைக் கொங்கிறீட் இடப்பட்டுள்ளது. முன் வாசல் வழியாக நுழையும் போது காணப்படும் உள் மண்டபம் 102 அடி நீளமும் 42 அடி அகலமும் கொண்டது. மரத்தின் மூலம் தாங்கப்பட்ட மறைப்பொன்றும் காணப்படுகின்றது. இதன் தூண்கள் சிதைவடைந்து காணப்படுகின்றது. மேல் மாடிக்கு ஏறும் படிக்கற்கள் கற்களால் கட்டப்பட்டவை. இதனைக் கீழ் மாடியில் காணக் கூடியதாய் உள்ளது. நடு மண்டபத்தைத் தவிர மறறெல்லா மண்டபங்களையும் சுற்றி ஐம்பதிற்கும் அதிகமான களஞ்சிய அறைகள் காணப்படுகின்றது. இவை இரண்டு வரிசைகளில் அமைக்கப்பட்டுள்ளதைக் காணக்கூடியதாக உள்ளது. பொலனறுவைக் காலத்தில் உள்ள ஏனைய கட்டிடங்களை விட சிறப்பினைப் பெற்று விளங்கிய இக் கட்டிடத்தின் பாரிய தோற்றம் பார்ப்போரை வியப்படையச் செய்கின்றது. \n\nமெதிரிகிரிய வட்டதாகே (பொலனறுவை)\n\nவட்டதாகே அமைப்புக்களில் மிகச் சிறந்த வட்டதாகேயாக மெதிரிகிரிய வட்டதாகே உள்ளது. இலங்கையில் உள்ள சிற்ப அலங்காரங்கள் பொருந்திய பௌத்த தாபகங்கள் யாவற்றிலும் முதன்மையானது இதுவாகும். 12ம் நூற்றாண்டில் முதலாம் பராக்கிரமபாகுவினால் கட்டப்பட்டது. மெதிரிகிரியா நகரத்திற்கு சுமார் 3 கிலோ மீற்றர் வடக்காக இது காணப்படுகின்றது. இயற்கை வனப்புள்ள சூழலில் பார்ப்பவர் மனதைக் கவரும் வகையில் அமைந்துள்ளது. \nமிக உயரமான தளத்தில் வட்டதாகே அமைந்திருப்பதால் கருங்கற் படிகளில் நீண்ட தூரம் ஏறிச் செல்ல வேண்டியுள்ளது. மிகவும் அழகாகச் செதுக்கப்பட்ட நான்கு அமர்ந்த நிலைப் புத்தர் சிலைகள் பிரதான நான்கு பக்கமும் வைக்கப்பட்டு அவற்றிற்கு எதிரே வாயில்கள் அமைக்கப்பட்டுள்ளது. இங்கு உயர்ந்த மேடையமைப்பில் மேல் மூன்று வரிசைகளில் 68 தூண்கள் உள்ளன. இவற்றில் மத்திய தூபியைச் சுற்றி உள்சுற்றில் 17 அடி உயரமான 16 கற்றுண்களும் மத்தியசுற்றில் 16 அடி உயரமான 20 தூண்களும் வெளிச்சுற்றில் 9 அடி உயரமான 32 தூண்களும் காணப்படுகின்றன. இத் தூண்களின் தண்டுப்பகுதி எண்கோண வடிவமானது. இத் தூண்களின் உச்சியமைப்பு அநுராதபுரக்கால தூணின் உச்சியமைப்பினை ஒத்தவை. தூண் வரிசையில் இரண்டாம், மூன்றாம் வரிசை தூண்கள் செங்கற்களால் ஆனவை சொரசொரப்பான கல்லாளான அடித்தளத்தின் மீது இது கட்டியெழுப்பப்பட்டுள்ளது. இத் தூண்கள் நடுப்பகுதியை நோக்கிச் செல்லச் செல்ல உயர்ந்து செல்கின்றன. இதன் மூலம் கூரையானது சரிவான தன்மை கொண்டதாக அமைக்கப்பட்டிருந்துள்ளது என நம்பலாம். கூரையானது இரு பகுதிகளைக் கொண்டதாகவும் அரைக்கோள வடிவமுடையதாகவும் காணப்படுகின்றது. தூண்களுக்கு வெளியே வட்ட வடிவில் செங்கற் சுவர் மறைப்பு அமைக்கப்பட்டுள்ளது. இதன் உட்புறத் தரைக்கு கற்கள் பதிக்கப்பட்டு அவை பதிக்கப்பட்ட இடைப்பகுதித் துவாரங்களில் சுண்ணாம்புக்கற்களால் நிரப்பப்பட்டுள்ளது. இவற்றிற்கு நடுவே 7 அடி உயரமான தாதுகோபத்தின் சிதைவுகளைக் காணக்கூடியதாகவுள்ளது.\nமெதிரிகிரியாவினுள் நுழைவதற்கான வாயில் வடக்குப் பகுதியில் மட்டுமே உள்ளது. இந்த வாசலில் கைபிடிவரிசை, காவற்கல், சந்திரவட்டக்கல், அலங்காரப் படிகள் என்பன அமைக்கப்பட்டு மிகவும் சிறிய நுட்பம் வாய்ந்த செக்கல்கள் செதுக்கப்பட்டுள்ளது. 27 படிகள் கொண்ட வாசலாக இது உள்ளது. \nமெதிரிகிரிய வட்டதாகே பிற்காலத்தில் நிஸங்கமல்லனால் புனரமைக்கப்பட்டு சிற்ப வேலைப்பாடுகள் செய்யப்பட்டதாக கூறப்படுகின்றது. \n\nமுதலாம் சிவாலயம்\nபொலனறுவை முதலாம் சிவாலயம் 2ம் பராக்கிரமபாகுவின் காலத்தில் கட்டப்பட்டிருத்தல் வேண்டும் என நம்பப்படுகின்றது. அவ்வரசன் பாண்டியருடன் நல்லுறவு பூண்டு பாண்டிய நாடு சென்று அவர்களிடம் இருந்து புனித புத்ததந்தத்தைப் பெற்று வந்து பொலனறுவையில் அதற்கொரு ஆலயம் அமைந்து ஆட்சி செய்தான் என சரித்திரம் கூறுகின்றது. அந்த புனித தந்த ஆலயமே முதலாம் சிவாலயம் எனக் எண்ணப்படுகின்றது. இதனால் முதலாம் சிவாலயத்திற்கு புத்ததந்த ஆலயம் எனவும் அழைப்பர். \nஇரண்டாம் இலக்கச் சிவன் கோயில்"}
{"id": "386585", "url": "https://ta.wikipedia.org/wiki?curid=386585", "title": "வங்காளதேச தேசியக் கட்சி", "text": "வங்காளதேச தேசியக் கட்சி\n\nசுருக்கமாக பி.என்.பி (BNP) என அறியப்படும் வங்காளதேச தேசியக் கட்சி தற்காலத்தில் வங்காளதேசத்தில் உள்ள இரண்டு பெரிய கட்சிகளுள் ஒன்று. 1978 ஆம் ஆண்டின் சனாதிபதித் தேர்தலைத் தொடர்ந்து நாட்டின் ஏழாவது சனாதிபதியான சியாவுர் ரகுமானால் 1978 செப்டெம்பர் 1 இல் இக்கட்சி தொடங்கப்பட்டது. நாட்டின் தேசியக் கருத்துக் கொண்ட மக்களை ஒன்றிணைப்பதே இதன் நோக்கம். கட்சி உருவான பின்னர், அது இரண்டாம், ஐந்தாம், ஆறாம், எட்டாம் தேசியத் தேர்தல்களிலும், 1978 இலும், 1981 இலும் இடம்பெற்ற சனாதிபதித் தேர்தல்களிலும் வெற்றி பெற்றது. 1996 ஆம் ஆண்டில் இடம்பெற்ற தேர்தலில் தோல்வியடைந்த போதும், நாட்டின் வரலாற்றில் அதுவரை இல்லாதபடி 116 உறுப்பினர்களைக் கொண்ட மிகப்பெரிய எதிர்க்கட்சியாக உருவானது. 2014 இல் இடம்பெற்ற தேசியத் தேர்தலைப் புறக்கணித்ததனால், அதன் பின்னர் உருவான நாடாளுமன்றத்தில் இக்கட்சிக்கு உறுப்பினர்கள் எவரும் இல்லை.\n"}
{"id": "386591", "url": "https://ta.wikipedia.org/wiki?curid=386591", "title": "எதிர்க்கட்சி (நாடாளுமன்றம்)", "text": "எதிர்க்கட்சி (நாடாளுமன்றம்)\n\nநாடாளுமன்ற எதிர்க்கட்சி என்பது, வெஸ்ட்மின்ஸ்டர் முறையில் அமைந்த நாடாளுமன்றங்களில் அரசுக்கு எதிர்க் கருத்துக்கொண்ட கட்சி அல்லது கட்சிகளைக் குறிக்கும். இவ்வாறான நாடாளுமன்றங்களில் அரசுக்கு எதிரான கட்சிகள் பல இருக்கும்போது அவற்றுள் அதிக நாடாளுமன்ற உறுப்பினர்களைக் கொண்ட கட்சி அதிகாரபூர்வ எதிக்கட்சியாக இயங்கும். அதன் நாடாளுமன்றக் குழுத் தலைவர் எதிர்க்கட்சித் தலைவர் என்னும் தகுதியைப் பெறுவார். ஐக்கிய இராச்சிய நாடாளுமன்றச் சொற்தொகுதி, அதிகாரபூர்வ எதிர்க்கட்சி என்பது \"மக்கள் சபையில் உள்ள அரசாங்கத்தில் இல்லாத மிகப்பெரிய கட்சி\" என வரைவிலக்கணம் தருவதுடன் பொதுவாக அரசாங்கத்தின் பகுதியாக இல்லாத எந்தக் கட்சியையும் எதிர்க்கட்சி எனக் குறிப்பிடலாம் எனவும் கூறுகிறது.\n\nகூடிய எண்ணிக்கை வாக்குகளைப் பெறுபவர் தேர்வுசெய்யப்படும் ஒற்றை உறுப்பினர் தொகுதி அடிப்படையிலான தேர்தல் முறை பயன்படும் நாடுகளில் பெரும்பாலும் இரண்டு குழுக்கள் வலுவாக அமைவதற்குச் சாத்தியம் உண்டு. இவை மாறி மாறி அரசாங்கக்கட்சியாகவும் எதிர்க்கட்சியாகவும் ஆகும் போக்குக் காணப்படுகிறது. \nதேர்தல்களில் விகிதாசாரப் பிரதிநிதித்துவ முறை பயன்படுத்தப்படும் நாடுகளில் அரசாங்கக்கட்சிக்கு எதிரானவையும், தம்முள் ஒத்த கருத்து இல்லாதவையுமான பல கட்சிகள் நாடாளுமன்றத்தின் எதிர்க்கட்சி வரிசையில் அமர்வது உண்டு.\n\nசிங்கப்பூர் போன்ற சில நாடுகளில் ஒரே கட்சியே பெரும்பான்மை பெற்றுத் தொடர்ந்து ஆட்சி அமைப்பதையும், எதிர்க்கட்சி மிகவும் பலவீனமாக இருப்பதையும் காணலாம். சில நாடுகளில், மக்களாட்சித் தன்மையைப் போலியாகக் காட்டிக்கொள்வதற்காக எதிர்க்கட்சிகளைத் தாமே உருவாக்கிக்கொள்வதும் உண்டு.\n\nSection::::எதிர்க்கட்சிகளின் பணி.\nஅரசாங்கத்தின் செயற்பாடுகளைக் கவனித்து அச் செயற்பாடுகளின் சாதக பாதகங்கள் குறித்து நாடாளுமன்றத்தின் கவனத்துக்குக் கொண்டு வருவதும், கேள்வி எழுப்புவதுமே நாடாளுமன்ற எதிர்க்கட்சிகளின் பொதுவான பணி. அரசின் செயற்பாடுகள் மக்களுக்கும், நாட்டின் நலனுக்கும் பாதகமில்லாமல் இருப்பதை உறுதிசெய்வதே இதன் அடிப்படை நோக்கம். எனினும், மக்களாட்சி சரியாக வேரூன்றாத நாடுகளில் எதிர்க்கட்சிகள், அரசாங்கத்தை எதுவும் செய்யவிடாமல் எல்லாவற்றையும் எதிர்த்துக்கொண்டும், குழப்பம் செய்துகொண்டும் இருப்பதையும் காணமுடியும். அதேவேளை சில அரசாங்கங்கள், முக்கிய பிரச்சினைகளில்கூட எதிர்க்கட்சிகளைக் கருத்துக்கூற வாய்ப்பளிக்காமலும், அவர்களது கருத்துக்களை கணக்கில் எடுக்காமலும் தன்னிச்சையாகச் செயற்படுவதையும் சில நாடுகளில் காணக்கூடியதாக உள்ளது. எதிர்க்கட்சி பலமின்றி இருக்கும் வேளைகளிலேயே இது பெரும்பாலும் சாத்தியமாகிறது.\n"}
{"id": "386592", "url": "https://ta.wikipedia.org/wiki?curid=386592", "title": "மொட்டை கழுத்துக் கோழி", "text": "மொட்டை கழுத்துக் கோழி\n\nமொட்டை கழுத்துக் கோழி என்பது கோழி இனங்களில் கழுத்து பகுதியில் சிறகுகள் இல்லாமல் இருப்பது ஆகும். இதனை கழுத்தருத்தான் கோழி, கழுத்துக் கோழி என்றும் அழைக்கின்றனர். \n\nபருவ நிலையை அடையும் பொழுது, சேவலின் தோல் சிவப்பு நிறத்திற்கு மாறிவிடுகிறது. கேரளாவின், திருவனந்தபுரம் பகுதி இவ்வகை இனத்தின்தாயகமாகும்.\n"}
{"id": "386602", "url": "https://ta.wikipedia.org/wiki?curid=386602", "title": "சமூக மானிடவியல்", "text": "சமூக மானிடவியல்\n\nசமூக மானிடவியல் என்பது, மானிடவியலின் முக்கியமான ஒரு துணைத்துறை. சிறப்பாக, ஐக்கிய இராச்சியத்திலும், அது சார்ந்த பொதுநலவாய நாடுகளிலும், பெரும்பாலான ஐரோப்பிய நாடுகளிலும் சமூக மானிடவியல், பண்பாட்டு மானிடவியலில் இருந்து வேறுபட்ட தனித் துறையாகப் பார்க்கப்படுகிறது. ஐக்கிய அமெரிக்காவில் இத்துறை பண்பாட்டு மானிடவியலின் அல்லது புதிதாக உருவான சமூகபண்பாட்டு மானிடவியலின் பகுதியாகக் கொள்ளப்படுகிறது. பண்பாட்டு மானிடவியலின் கருத்துக்கு முரணாக, பண்பாட்டையும் அதன் தொடர்ச்சியையும் பிற விடயங்களில் தங்கியிருக்கும் ஒரு மாறியாகவே சமூக மானிடவியல் பார்க்கிறது. சமூக மானிடவியலின் மேற்படி கருத்தின்படி, பண்பாடானது சமூக வாழ்க்கையின் பல்வேறுபட்ட அமைவிடங்கள், நோக்குகள், பிணக்குகள், முரண்பாடுகள் போன்றவை உள்ளிட்ட வரலாற்று, சமூகப் பின்னணிகளில் பொதிந்துள்ளது.\n\nவழமைகள், பொருளாதார மற்றும் சமூக அமைப்புக்கள், சட்டமும் பிணக்குத் தீர்த்தலும், நுகர்வு பரிமாற்றக் கோலங்கள், உறவுமுறையும் குடும்ப அமைப்பும், பாலினத் தொடர்புகள், குழந்தை பெறுதலும் சமூகமயமாக்கமும், சமயம் போன்ற விடயங்களில் சமூக மானிடவியலாளர்கள் ஆர்வம் கொண்டுள்ளனர். அதேவேளை உலகவியம், இனவன்முறை, பால்சார்ந்த ஆய்வுகள், இணையவெளியில் உருவாகும் பண்பாடுகள் போன்றவற்றிலும் தற்கால சமூக மானிடவியலாளர்கள் கவனம் செலுத்துகின்றனர்.\n"}
{"id": "386605", "url": "https://ta.wikipedia.org/wiki?curid=386605", "title": "சமூகமயமாக்கம்", "text": "சமூகமயமாக்கம்\n\nசமூகவியலில் சமூகமயமாக்கம் (\"socialization\") என்பது சமூகத்தின் விதிமுறைகள், கருத்தியல் ஆகியவற்றை உள்வாங்கும் வழிமுறையைக் குறிக்கும். சமூகமயமாக்கம், கற்றலையும் கற்பித்தலையும் உள்ளடக்கி இருப்பதால் சமூக, பண்பாட்டுத் தொடர்ச்சியை எய்துவதற்கு இது வழியாக உள்ளது. சமூகமயமாக்கத்துக்கு வளர்ச்சி உளவியலுடன் நெருங்கிய தொடர்பு உண்டு. தமது பண்பாட்டைக் கற்றுக்கொள்வதற்கும் வாழ்வதற்கும் மனிதருக்குச் சமூக அனுபவம் தேவையாக உள்ளது. சமூகமயமாக்கமே வாழ்க்கை முழுவதுமான கற்றலின் வெளிப்பாடாக உள்ளது. அத்துடன் இதுவே வளர்ந்தோரினதும், சிறுவரினதும் நடத்தைகள், நம்பிக்கைகள், செயற்பாடுகள் மீது முதன்மையான செல்வாக்கைச் செலுத்துகிறது.\n\nசமூகமயமாக்கம் அது இடம்பெறும் சமூகத்தைப் பொறுத்தவரை விரும்பத்தக்க விளைவுகளை ஏற்படுத்தக்கூடும். அச்சமூகத்தில், சிலவேளைகளில் அது ஒழுக்கம் எனப்படுகின்றது. தனி மனிதரின் நோக்குகள் சமூகத்தின் ஒருமனதான நோக்குகளின் செல்வாக்குக்கு உட்பட்டவை. இந்த ஒருமனதான நோக்குகளே சமூகத்தினால் எற்ற்கப்படவையாகவும், வழமையானவை என்றும் கருதப்படுகின்றன.\n"}
{"id": "386626", "url": "https://ta.wikipedia.org/wiki?curid=386626", "title": "கவன ஈர்ப்பு சுற்றறிக்கை", "text": "கவன ஈர்ப்பு சுற்றறிக்கை\n\nகவன ஈர்ப்பு சுற்றறிக்கை (Look out circular (LOC)) குற்ற வழக்கில் தேடப்படும் குற்றவாளியாக அறிவிக்கப்பட்ட நபர், சொந்த நாட்டை விட்டு வேறு நாடுகளுக்கு பயணம் செல்வதோ அல்லது வெளி நாட்டிலிருந்து உள்நாட்டிற்கு வருவதை தடுக்கும் நோக்கத்துடன், இந்தியக் காவல் துறையால் விடுக்கப்படும் சுற்றறிக்கையாகும். \n\nகுற்றம் சாட்டப்பட்ட நபர் நாட்டை விட்டு தப்பிக்க இயலாதவாறு, வானூர்தி நிலையங்கள், துறைமுகங்கள் போன்ற பன்னாட்டு எல்லைச் சாவடிகளில் செயல்படும் குடிவரத் துறை அதிகாரிகளுக்கு கவன அறிவிப்பு சுற்றறிக்கைகள் அனுப்பி வைக்கப்படும்.\n\nகவன அறிவிப்பு சுற்றறிக்கையில் குற்றம்சாட்டப்பட்டவரின் புகைப்படம், பெயர், கடவுச் சீட்டு விவரங்கள் இருக்கும். \nகவன ஈர்ப்பு சுற்றறிக்கையில் குறித்த நபர் வானூர்தி அல்லது கப்பல்களில் பயண செய்ய முற்பட்டால் குடிவரவுத் துறை அதிகாரிகளால் தடுத்து நிறுத்தப்பட்டு, காவல் துறையிடம் ஒப்படைப்பர்.\n\nSection::::கவன ஈர்ப்பு சுற்றறிக்கையின் ஆயுட்காலம்.\nகவன ஈர்ப்பு சுற்றறிக்கை வெளியிட்ட நாளிலிருந்து, ஓராண்டு காலத்திற்கு மட்டுமே செல்லுபடியாகும். \n\n\n\n"}
{"id": "386634", "url": "https://ta.wikipedia.org/wiki?curid=386634", "title": "எம். எம். எஸ். அபுல் ஹசன்", "text": "எம். எம். எஸ். அபுல் ஹசன்\n\nஎம். எம். எஸ். அபுல் ஹசன் (இறப்பு: சனவரி 19, 2001) ஒரு இந்திய அரசியல்வாதியும், தமிழ்நாடு சட்டமன்ற உறுப்பினராகவும் இருந்தார். 1991 தேர்தலில் மயிலாடுதுறை (சட்டமன்றத் தொகுதி)யில் இருந்து இந்திய தேசிய காங்கிரசு வேட்பாளராகவும், 1996 தேர்தலில் தமிழ் மாநில காங்கிரஸ் வேட்பாளராகவும் தேர்ந்தெடுக்கப்பட்டார்.,\n"}
{"id": "386636", "url": "https://ta.wikipedia.org/wiki?curid=386636", "title": "கார்த்தி சிதம்பரம்", "text": "கார்த்தி சிதம்பரம்\n\nகார்த்தி சிதம்பரம் (பிறப்பு: 16 நவம்பர் 1971) ஓர் இந்திய அரசியல்வாதியும், தொழிலதிபரும் மற்றும் 17வது நாடாளுமன்ற உறுப்பினரும் ஆவார். இவர் பல்வேறு நிறுவனங்களில் இயக்குனரான கார்த்தி விளையாட்டுகளிலும் ஆர்வம் உடையவர். இவர் இந்திய தேசிய காங்கிரசு கட்சியைச் சேர்ந்தவர் ஆவார். கார்த்தி சிதம்பரம் குறித்து கவன ஈர்ப்பு சுற்றறிக்கை வெளியிடப்பட்டுள்ளது.\n\nSection::::இளமை.\nஇவர் நவம்பர் 16, 1971 ஆம் ஆண்டு இந்திய அரசின் முன்னாள் நிதித் துறை அமைச்சர் ப. சிதம்பரம் - நளினி ஆகியோருக்கு மகனாகப் பிறந்தார். இவர் சென்னையின் தொன் போஸ்கோ பள்ளிக்கூடத்தில் பள்ளிப்படிப்பையும், டெக்சாஸ் பல்கலைக்கழகத்தில் இளங்கலைப் பட்டத்தையும், கேம்பிரிட்ஜ் பல்கலைக்கழகத்தில் சட்டத்தில் முதுகலைப் படிப்பையும் முடித்தார். கார்த்தி சிதம்பரத்தின் மனைவி மருத்துவர் ஸ்ரீநிதி ரங்கராஜன் ஆவார். இவர்களுக்கு அதிதி என்ற குழந்தை உள்ளது. இந்தியாவில் பல டென்னிஸ் போட்டிகளில் வெற்றி பெற்றிருக்கும் கார்த்தி சிதம்பரம், அகில இந்திய டென்னிஸ் சங்கத்திலும், தமிழ்நாடு டென்னிஸ் சங்கத்திலும் துணைத் தலைவராகப் பதவி வகித்தவர்.\n\nSection::::தொழில் & வணிகம்.\nஇந்திய தொழில்துறையில் ஆர்வமிக்க கார்த்தி சிதம்பரம், அ. சி. முத்தையாவின் மணலி பெட்ரோ கெமிக்கல்ஸ் நிறுவனத்தில் பணியாற்றியவர். தற்போது தனியாக தொழில் நிறுவனங்கள் நடத்தி வருகிறார்.\n\nSection::::அரசியல் வாழ்க்கை.\nஇவர் 2019 ஆம் ஆண்டு நடந்த இந்திய மக்களவைத் தேர்தலில், சிவகங்கை தொகுதியிலிருந்து, இந்திய தேசிய காங்கிரசு கட்சி சார்பில் போட்டியிட்டு, இந்திய நாடாளுமன்றத்திற்குத் தேர்ந்தெடுக்கப்பட்டார்.\n\nஇதற்கு முன்பு 2014 ஆம் ஆண்டு நடந்த இந்திய மக்களவைத் தேர்தலில், இதே சிவகங்கை தொகுதியில், இந்திய தேசிய காங்கிரசு கட்சி சார்பில் போட்டியிட்டார். ஆனால் அத்தேர்தலில் அதிமுக வேட்பாளரான செந்தில்நாதனிடம் தோல்வியடைந்தார்.\n\n"}
{"id": "386642", "url": "https://ta.wikipedia.org/wiki?curid=386642", "title": "வியட்நாமியத் திரைப்படம்", "text": "வியட்நாமியத் திரைப்படம்\n\nவியட்நாமியத் திரைப்படம் (cinema of Vietnam) 1920 களில் தோன்றியது. வியட்நாமியத் திரைப்படம் 1940 களில் இருந்து 1970 கள் வரையில் நடந்த வியட்நாம் போரால் வடிவமைந்ததாகும். பிரெஞ்சு நாட்டில் பயிற்சிபெற்ற வியேத் கியேயு இயக்குநர் திரான் ஆன் குங் அவர்கள் வியட்நாம் மொழியில் இயக்கி வெளியிட்ட சைக்ளோ (Cyclo) பச்சைப் பப்பாளியின் மணம் (The Scent of Green Pappaya) சூரியச் செங்கதிர் (Vertical Ray of the Sun) ஆகியவை பரவலாக அறியப்பட்ட மிகச் சிறந்த படங்களாகும். அண்மையில் அரசின் பரப்புரைப் படங்களைத் தவிர. திரைத்துறை நிகழ்கால வியட்நாம் இயக்குநர்களால் பெரிதும் புதுக்கப்பட்டு பரவலான மக்கள் ஆதரவு பெருகிய பல படங்களை வெளியிட்டுள்ளது. இவற்றில் \"எருமைப் பையன் (The Buffalo Boy)\", \"நடன மகளிர் (Bar Girls)\", \"வெண்பட்டாடை (The White Silk Dress)\" ஆகியவை மிகவும் பெயர்பெற்றவையாகும்.\n\nSection::::வரலாறு.\nSection::::தொடக்கநிலைத் திரைப்படங்கள்.\nவியட்நாமிய அறிவாளிகளின் குழுவொன்று 1920 களில் குவாங்கி திரைப்படக் குழுமத்தை கனாய் நகரில் உருவாக்கியது. அது கை தின் பேரரசரின் இறுதிச் சடங்கையும் பாவோ தைய் அரசரின் அரசிழப்பையும் ஆவணப்படங்களாகப் பிடித்து வெளியிட்டது. மேலும், \"மோத் தோங் கேம் தாவு துவோசு நிகுவா\" (\"குதிரைக்கொரு பணம்\") எனும் பேசாத படத்தையும் வெளியிட்டது.\nமுதல் பேசும்படங்கள் 1937 முதல் 1940 வரையிலான காலகட்டத்தில் வெளியிடப்பட்டன. \"திரான் வோய் தின்\" (\"காதலில் உண்மையாக\"), \"கூசு காய் கோவான்\" (\"வெற்றிப் பாடல்\") \"தோயத் சோ மா\" (\"தோயத்தின் கமுக்கமான பேய்கள்\") ஆகிய படங்களைக் கனாய் நகர ஆசியத் திரைப்படக்குழு கலைஞர் தாம்தன் அவர்களின் பங்களிப்போடு எடுத்து வெளியிட்டது. திரான் தான் கியாவு தலைமையில் இயங்கிய வியட்நாம் திரைப்படக் குழு \"மோத் புவோய் சியேவு திரேன் சாங் சூவுலோங்\" (\"மேக்காங் ஆற்றில் மாலையில்\"), \"தாய் பாப் இரவு தோ\" (\"செந்தாடி கட்டுவிப்பாளன்\") ஆகிய படங்களை வெளியிட்டது.\n\n\"சான் தோங் மா\" (\"பேய் வயல்\"), \"திரான் போங் பா\" (\"புயல்\")எனும் இரண்டு படங்கள் ஆங்காங்கில் 1937 இலும் 1938 இலும் வியட்நாம் நடிகர்களையும் வியட்நாம் உரையாடலையும் கொண்டு எடுக்கப்பட்டன. இவை நிதியீட்ட முடியாமல் தோல்வியுற்றன.\n\nஅரசின் தகவல் பரப்புரை அமைச்சகம் 1945 இல் திரைப்படத் துறையை உருவாக்கி இந்தோசீனப் போர்களைத் \"திரான் மோசு கோவா\" (\"மோசு கோவாப் போர்\") ஆகிய ஆவணப்படங்களில் 1948 இல் பதிவு செய்தது; பிறகு, \"திரான் தோங் கே\" (\"தோங் கே போர்\") ஆவணப்படம் 1950 இலும் \"சேன் தாங் தாய் பாசு\" (\"வடமேற்கு வெற்றி\") ஆவணப்படம் 1952 இலும் \"வியட்நாம் திரேன்துவோங் தாங் இலோய் \" (\"வெற்றி நோக்கி வியட்நாம்\") ஆவனப்படம் 1953 இலும் \"தியேன் பியேன் பூ\" ஆவணப்படம் 1954 இலும் எடுக்கப்பட்டன.\n\nSection::::போராட்டக் காலத்தில்.\nஇந்தோசீனப் போர் முடிவுற்று, தென்வியட்நாமும் வடக்கு வியட்நாமும் உருவாகிய பிறகு, இரு வியட்நாமியத் திரைப்பட்த் தொழிலகங்கள் கனாயிலும் சாய்கோனிலும் இயங்கின; முன்னது ஆவணப்படங்களிலும் திரைநாடகங்களிலும் கவனம் செலுத்த, பின்னது போர், நகைச்சுவைக் கேளிக்கைப் படங்களிலும் கவனம் செலுத்தியது.\n\nகனாயில் வியட்நாம் திரைப்படக் கலைக்கூடம் 1956 இல் நிறுவப்பட்டது; கனாய்த் திரைப்படப் பள்ளி 1959 இல் திறக்கப்பட்டது. வியட்நாம் மக்கள் குடியரசு முதல் திரைப்படமாக, நிகுயேன் கோங் நிகியால் இயக்கப்பட்ட, \"சுங் மோத் தோங் சாங்\" (\"ஒருங்கே ஒரே ஆற்றில்\") வெளியாகியது. மேலும், 1950 இல் \"தாங் தோய் தாங் சாவோ\" (\"நரிக்கான சரியான தண்ட்னை\") எனும் அசைவூட்டப் படமும் வெளியாகியது.\n\nSection::::வியட்நாம் ஒருங்கிணைப்பின் பிறகு.\nவியட்நாம் போர் முடிவுற்று, தென்வியட்நாமும் வடக்கு வியட்நாமும் ஒருங்கிணைந்த்தும், முந்தைஅய் தென்வியட்நாமின் கலைக்கூடங்கள் சமவுடைமை நடப்பியல் சார்ந்த திரைப்படங்களை வெளியிட்டன. வியட்நாம் திரைப்படங்கள் எண்ணிக்கையி கூடி, போர்க்காலத்தில் 3 ஆக இருந்த்ந் நிலை மாறி 1978 ஆம் ஆண்டுக்குப் பிறகு, 20 அளவுக்கு உயர்ந்தது.\n\nபோருக்குப் பின்னரான திரைப்படங்கள் புரட்சியில் விளைந்த வீரப்பெற்றிகளைக் கொண்டாடின; போர்த்துன்பங்களினை விரிவாக்க் காட்டின; போருக்குப் பிந்தைய மீள்கட்டுமானச் சிக்கல்களை விதந்தோதின. இக்காலத்துக்குப் பின்னரான திரைப்படங்களாக, \"மூவா கியோசுவோங்\" (\"சுறாவளிப் பருவம்\") 1978 இலும் \"சான் தோங் கோவாங்\" (\"கடும்வயற் பணி\") 1979 இலும் வெளியாகின.\n\nSection::::நிகழ்காலத் திரைப்படங்கள்.\nவியட்நாம் சந்தைப் பொருளியலுக்கு 1986 இல் மாறியதும், வியட்நாம் திரைப்படத் தொழிலை முடக்கியது; அதுமுதல் இத்துறை தொலைக்காட்சி, காணொளித் தொழிநுட்பங்களோடு போட்டியிட நேர்ந்தது. 1987 ஆம் ஆண்டுக்குப் பின்னர் திரைப்படங்களின் வெளியீடு வேகமாக வீழ்ச்சி கண்டது.\n\nஎன்றாலும் கலைச் சுற்றகம் வழியாக பல திரைப்படங்கள் வெளியிடப்பட்டு பார்க்கப்பட்டன. இவற்றில், [திரான் வான் தோயின் \"Hà Nội trong mắt ai?\" (\"கனாய், யார் பார்வையில்?\", 1983), \"Chuyện tử tế\" (\"நன்னடத்தையின் கதை\", 1987), திரான் ஆன் திராவின் \"Người công giáo huyện Thống Nhất\" (\"தோங் நிகாத் மாவட்டக் கத்தோலிக்கர்\", 1985), திரான் வூவின் \"Anh và em\" (\"நாற்றுகள்\", 1986), தாங் நாத் மின் அவர்களின் \"Cô gái trên sông\" (\"ஆற்றங்கரையில் ஓர் இளம்பெண்\", 1987), நிகுயேன் காசு உலோயின் \"Tướng về hưu\" (\"ஓய்வுபெற்ற படைத்தளபதி\"), தாங் நாத் மின்னின் \"Mùa ổi\" (\"கொய்யாக்கனி பருவம்\", 2001) ஆகியன அடங்கும்.\n\n\n\n"}
{"id": "386644", "url": "https://ta.wikipedia.org/wiki?curid=386644", "title": "கிழக்குப் பிராந்தியம், சிங்கப்பூர்", "text": "கிழக்குப் பிராந்தியம், சிங்கப்பூர்\n\nகிழக்குப் பிராந்தியம் என்பது சிங்கப்பூர் நகர அரசின் ஐந்து பிராந்தியங்களில் ஒன்றாகும். சிறிய நிலப்பகுதியாக இருந்தபோதிலும் \nஐந்து பிராந்தியங்களில் மிக அதிக மக்கள்தொகை கொண்ட இரண்டாவது பிராந்தியம் ஆகும். பிடோக் இப்பகுதியின் மிக அதிக மக்கள்தொகை கொண்ட நகரம் ஆகும். இப்பகுதியின் பிராந்திய மையமாக தெம்பினிஸ் உள்ளது. இப்பகுதி 11,000 ஹெக்டேர் \nநிலப்பகுதி உள்ளடக்கி இதில் ஆறு திட்டமிடல் பகுதிகள் உள்ளன. சிங்கப்பூர் சாங்கி விமான நிலையமும், பயா லேபர் விமானத் தளமும் இப்பிராந்தியத்தில் அமைந்துள்ளன. \n\nஅதுமட்டுல்லாமல் சாங்கி விமானப்படைத்தளம், சாங்கி கடற்படைத்தளம், 1936 இல் பிரித்தானியர்களால் கட்டப்பட்ட சிங்கப்பூரின் பழமையான சிறைச்சாலை ஆகியவை அமைந்துள்ளன. \n\nSection::::புவியியல்.\n93.1 கிமீ 2 (35.9 சதுர மைல்) பரப்பளவில் அமைந்துள்ள இப்பகுதி சிங்கப்பூர் தீவின் கிழக்கு மூலையில் அமைந்துள்ளது வட மேற்குப் பகுதியில் வட-கிழக்கு பிரந்தியம் தென் மேற்குப்பகுதியில் மத்தியப் பிராந்தியம் மற்றும் வடக்குப் பகுதியில் வடகிழக்கு தீவுகளுடன் நதி எல்லைகளை பகிர்ந்து கொண்டுள்ளன.\n\nSection::::அரசு.\nகிழக்கு பிராந்தியமானது இரண்டு வெவ்வேறு சமூக மேம்பாட்டு மன்றங்களால் உள்நாட்டில் நிர்வகிக்கப்படுகிறது. வடகிழக்கு சமூக மேம்பாட்டு மன்றம் ( North East CDC) மற்றும் தென் கிழக்கு சமூக மேம்பாட்டு மன்றம் (South East CDC) ஆகியவை ஆறு வெவ்வேறு திட்டமிடல் பகுதிகளாக பிரிக்கப்பட்டுள்ளன.\n\nSection::::பொருளாதாரம்.\nபிடோக், சாங்கி, பாசிர் ரிஸ், தெம்பினிஸ் மற்றும் பயா லெபார் ஆகிய திட்டமிடல் பகுதிகளிலுள்ள தொழில் பேட்டைகளின் உற்பத்திகள் மூலம் இப்பிராந்தியத்தின் பெரும்பகுதி பொருளாதார செயல்பாடுகளை உருவாக்குகின்றன. பாசிர் ரிஸ் மற்றும் தெம்பினிஸ் பகுதிகளில் மெல்லப்பச் சில்லு புனைவு பூங்கா, பல பெரிய அரைக்கடத்தி தயாரிப்பு நிறுவனங்களான குளோபல் பவுண்டரீஸ், யுஎம்சி, எசுஎசுஎம்சி மற்றும் சில்ட்ரானிக் போன்றவை இயங்குகின்றன. ஐபிஎம் நிறுவனம் 90 மில்லியன் அமெரிக்க டாலர் மதிப்பிலான தொழில்நுட்ப பூங்காவை தெம்பினிஸ் தொழிற்சார் நிழற்சாலையில் நிறுவி அதன் சீ அமைப்புச் சட்டகம் மற்றும் உயர்தர திறன் அமைப்புகளை ஆசியா முழுவதும் அதன் வாடிக்கையாளர்களுக்கு வழங்கி வருகிறது.\n\nசிங்கப்பூர் வான்வழி நிறுவனத்தின் தலைமையிடம் சாங்கியில் உள்ள சாங்கி விமான நிலையத்தில் செயல்படுகிறது. சில்க் ஏர் நிறுவன தலைமையிடமும் சிங்கப்பூர் வான்வழிச் சேவையின் சூப்பர்அப் 1இல் ஐந்தாவது மாடியில் இயங்குகிறது. சிங்கப்பூர் வான்வழி சரக்குப் போக்குவரத்தின் தலைமை அலுவலகம் சாட்ஸ் வானூர்திக் கட்டண சரக்கு முனையம் 5 ல் (SATS Airfreight Cargo Terminal 5) அமைந்துள்ளது. ஜெட் ஸ்டார் ஆசியா, ஸ்கூட் மற்றும் வலூ ஏர் ஆகிய வான்வழி நிறுவனங்களின் தலைமை அலுவலகங்களும் சாங்கி விமான நிலையத்தின் முதலாவது முனையத்தில் இயங்கி வருகின்றன. டைகர் வான்வழியின் தலைமை அலுவலகம் சாங்கி மையத் தொழிற்பூங்கா ஒன்றில் அமைந்துள்ள ஹனிவெல் கட்டிடத்தில் இயங்கி வருகிறது.\n\nSection::::கல்வி.\nகிழக்குப்பிராந்தியத்தில் அமைந்திருக்கும் பல நகரங்களில் இப்பகுதி வாழ் மக்களுக்கு முன் பருவக் கல்வி முதல் தொடக்கக் கல்வி தொடக்கம் மேல்நிலைக் கல்வி வரை வழங்கும் கல்வி நிறுவனங்கள் அமைந்துள்ளன. ஐடிஈ கல்லூரி கிழக்கு, மெரிடியன் இளையோர் கல்லூரி, சிங்கப்பூர் தொழில்நுட்பம் மற்றும் வடிவமைப்பு பல்கலைக்கழகம், தெம்பினிஸ் இளையோர் கல்லூரி, தெமாசெக் இளையோர் கல்லூரி, தெமாசெக் பல்தொழில்நுட்பக் கல்லூரி மற்றும் விக்டோரியா இளையோர் கல்லூரி, 6 சர்வதேச பள்ளிகளான உலகலாவிய இந்திய சர்வதேசப் பள்ளி (GIIS), கிழக்கு கடற்கரை வளாகம், என்.பி.எஸ் சர்வதேசப் பள்ளி, செக்கோலா இந்தோனேசிய சிக்கப்புரா, வெளிநாடுவாழ் குடும்ப பள்ளி மற்றும் தென்கிழக்காசியாவின் ஐக்கிய உலக கல்லூரி வளாகம் மேலும் சிறப்புத் தேவையுடையோர் பள்ளி, கட்டோங் பள்ளி போன்ற மூன்றாம் நிலை கல்வி நிறுவனங்களும் இப்பிராந்தியத்தில் செயல்படுகின்றன.(APSN).\n"}
{"id": "386650", "url": "https://ta.wikipedia.org/wiki?curid=386650", "title": "கூவைனான்", "text": "கூவைனான்\n\nகூவைனான் (\"Huainan\", , \"ஹுவைனான்\") என்ற ஆட்சியரங்கத் தலைமை சார்ந்த நகரமானது சீனக் குடியரசு, அன்ஹுயி மாகாணத்தில் உள்ளது. 2010 ஆம் ஆண்டின் மக்கள் தொகைக் கணக்கெடுப்பின்படி1,938,212 மக்கள் தொகை உள்ளது\n\nSection::::நிர்வாகப் பிரிவுகள்.\nகூவைனானின் நிர்வாக அலுவலர்கள் ஏழு வகையான நிர்வாகப் பிரிவுகளைக் நிவகிக்கின்றனர். அதில் ஐந்து மாவட்ட அளவிலான நிர்வாகப் பிரிவுகளும், இரண்டு பாளையங்களும் (கவுண்டி) அடங்கும். \n\n\nSection::::உயர் தொழில்நுட்ப வளர்ச்சி மண்டலம்.\nஷானன் மாவட்டம் (山南 新区)\n\n"}
{"id": "386656", "url": "https://ta.wikipedia.org/wiki?curid=386656", "title": "சுசோ, அன்ஹூயி மாகாணம்", "text": "சுசோ, அன்ஹூயி மாகாணம்\n\nசுசோ() எனும் ஆட்சியரங்கத் தலைமை சார்ந்த நகரம் சீனக் குடியரசு,அன்ஹுயி மாகாணத்தில் உள்ளது. இதற்கு முன்பு சுசோவ் என்று அழைக்கப்பட்டது. 2010 ஆம் ஆண்டின் மக்கள் தொகைக் கணக்கெடுப்பின் படி 5,352,924 மக்கள் இருந்தனர். \n\nSection::::நிர்வாகம்.\nஇதில் ஒரு மாவட்டம், நான்கு பாளையங்களையும் உள்ளடக்கியது. \n"}
{"id": "386668", "url": "https://ta.wikipedia.org/wiki?curid=386668", "title": "காளிபங்கான்", "text": "காளிபங்கான்\n\nகாளிபங்கான் (Kalibangān), தற்கால தார் பாலைவனத்தில் பாயும் காகர் நதியின் தென்கரையில் அமைந்த சிந்துவெளி பண்பாட்டுக் கள நகரம் ஆகும். காளிபங்கான் நகரம் ஹரப்பா 1 - 3சி இடைப்பட்டகாலத்தில் செழித்து இருந்தது.\n\nராஜஸ்தான் மாநிலத்தின் தார் பாலைவனத்தில் உள்ள அனுமான்காட் மாவட்டத்தில் உள்ள பிலிபங்கான் வருவாய் வட்டத்தில் அமைந்துள்ளது. பிகானேர் நகரத்திலிருந்து 205 கிமீ தொலைவில் காளி பங்கான் அமைந்துள்ளது.\n\nபண்டைய திருஷ்டாவதி ஆறு மற்றும் சரசுவதி ஆறுகள் கூடுமிடத்தில் காளிபங்கானின் அமைவிடமாக கருதுகிறார்கள். சிந்து வெளி பண்பாட்டு காலத்திய காளி பங்கான் தொல்லியல் களத்தின் 34 ஆண்டு கால அகழாய்விற்குப் பின், முழு அறிக்கை இந்தியத் தொல்லியல் ஆய்வகம் 2003ல் வெளியிட்டது.\n\nலியுஜி பியோ தெஸ்சிதோரி எனும் இத்தாலிய இந்தியவியல் அறிஞரான லியுஜி பியோ தெஸ்சிதோரி (Luigi Pio Tessitori) என்பரால் கிபி 1887 - 1919களில் காளி பங்கான் அகழ்வாரய்ச்சி செய்யப்பட்டது.\n\nசிந்து வெளி பண்பாட்டுக் காலத்தின் போது, காளி பங்கான் நகரம், ஒரு மாகாணத்தின் தலைநகரமாக இருந்திருக்கும் என்றும் தொல்லியலாளர்கள் கருதுகிறார்கள். மேலும் \nகாளி பங்கான் அதன் தனித்தன்மையான பலிபீடங்களாலும், உலகின் முதன்மையான சான்றளிக்கப்பட்ட உழவு நிலங்களாலும் தனித்துவமாக திகழ்கிறது.\n\nகாளிபங்கான் 1 என்ற பகுதி முந்தைய ஹரப்பா பண்பாட்டு காலத்தியது என கண்டுபிடிக்கப்பட்டுள்ளது. காளிபங்கானில் சுடுமண் எருது சிற்பம் கிடைத்துள்ளது.\nகாளிபங்கான் அகழாய்வில் சுடுமண் வளையல்கள் அதிக அளவில் கிடைத்துள்ளது. \nஇங்கு கிடைத்த உருளை வடிவ முத்திரைகளில் கைகளில் ஈட்டிகள் ஏந்திய ஒரு பெண் மற்றும் இரண்டு ஆண்கள் உருவங்கள் உள்ளது\n\nSection::::தற்கால காளிபங்கான்.\nகாளிபங்கான் எனும் சொல்லிற்கு கறுப்பு வளையல்கள் எனப்பொருள்படும். காளிபங்கான் தொல்லியல் களத்திற்கு அருகில் உள்ள பிலிபங்கான் என்ற நகரியமும் தொடருந்து நிலையமும் உள்ளது. பிலிபங்கான் என்பதற்கு மஞ்சள் வளையல்கள் எனப் பொருள்.\n\nகாளிபங்கான் தொல்லியல் அகழாய்வில் கிடைத்த பொருட்களைக் கொண்டு, 1983ல், இந்தியத் தொல்லியல் ஆய்வகம் ஒரு அருங்காட்சியகத்தை நிறுவியுள்ளது.\n\n\n\n"}
{"id": "386672", "url": "https://ta.wikipedia.org/wiki?curid=386672", "title": "பொது நல வழக்கு, இந்தியா", "text": "பொது நல வழக்கு, இந்தியா\n\nபொது நல வழக்கு (Public interest litigation) இந்திய அரசியல் அமைப்பு சட்டப் பிரிவு 32ன் படி, பொதுமக்களின் நலத்தை பாதிக்கும் விடயம் குறித்து, பாதிக்கப்பட்டவரோ அல்லது வேறு ஒரு தனி நபரோ அல்லது தொண்டு நிறுவனமோ மாநில உயர்நீதிமன்றத்தில் வழக்கு தொடர்தை குறிக்கும். சில நேரங்களில் பொதுமக்கள் உயர்நீதிமன்றங்களுக்கு அனுப்பும் ஆவணங்களின் அடிப்படையில், உயர்நீதிமன்றமே தன்னிச்சையாக பொதுநல வழக்கு தொடர்ந்து பொதுநலத்தை காக்க இயலும்.\n\nஎடுத்துகாட்டாக அரசு நிலங்கள் ஆக்கிரமிப்பு, பொது நீர் நிலைகள் ஆக்கிரமிப்பு, கொத்தடிமை வேலை, ஆற்று மணல் திருட்டு, கல் குவாரியில் கல் திருட்டு, சாயப்பட்டறை கழிவு நீரை வடிகால்களில் வெளியேற்றுவது, குழந்தை தொழிலாளர்கள், சுற்றுச் சூழல் பாதிப்பு, தாழ்த்தப்பட்டோர் மீது - சக கிராமத்தார் செய்யும் கொடுமைகள் குறித்து பொதுநல வழக்குகள் தொடரலாம்.\n\n"}
{"id": "386676", "url": "https://ta.wikipedia.org/wiki?curid=386676", "title": "ரோமப் பண்பாடு", "text": "ரோமப் பண்பாடு\n\nஐரோப்பாவிலும் மத்தியதரைக் கடல் பகுதியிலும் பரவியிருந்த ஒரு முன்னாள் ஏகாதிபத்திய அரசு ஆகும். இது பிரித்தானியா, ஸ்பெயின், போர்த்துக்கல், பிரான்சு, இத்தாலி, கிரேக்கம், துருக்கி, ஜேர்மனி மற்றும் எகிப்து என பல்வேறு நாடுகளையும் தனது கைவசம் வைத்திருந்த பண்டைக் காலத்து மாபெரும் பேரரசாகும். ரோமப் பேரரசானது 500-ஆண்டுகள் பழமை வாய்ந்த ரோமக் குடியரசை (கிமு 510 – கிமு 1ம் நூற்றாண்டு) அடுத்து ஆட்சிக்கு வந்தது. உள்நாட்டுப் போர்களால் இப்பேரரசு வலிமை குன்றி பின்னர் பைசண்டைன் பேரரசாக கொன்ஸ்டண்டினோபிள் வீழ்ச்சி (1453) வரை ஆட்சியில் இருந்தது. குடியரசில் இருந்து பேரரசாக மாறிய காலப்பகுதி பலராலும் பலவிதமாகத் தரப்பட்டுள்ளது. கிமு 44 இல் ஜூலியஸ் சீசர் பேரரசின் மன்னனாக முடிசூடல், சீசரின் வாரிசான ஆகுஸ்டஸ் செப்டம்பர் 2, கிமு 31 இல் ஆக்டியம் போரில் வென்றமை ஆகியவை சிலவாகும்.\nகுடியரசாக இருக்கும் போது ரோமின் விரிவாக்கம் இடம்பெற்றது. ஆனாலும் அதன் உச்ச நிலை டிராஜான் என்ற பேரரசின் காலத்தில் ஏற்பட்டது. இவனது காலத்தில் ரோமப் பேரரசு அண்ணளவாக 5,900,000 கிமீkm² (2,300,000 sq மைல்) நிலப்பரப்பைக் கொண்டிருந்தது. இவ்வளவு பரந்த நிலப்பரப்பை பல நூற்றாண்டுகளாக இப்பேரரசு கொண்டிருந்தமையால், மொழி, சமயம், கட்டிடக்கலை, மெய்யியல், சட்டம், மற்றும் அரசுத் துறைகளில் இதன் செல்வாக்கு இன்று வரையில் மிகுந்து காணப்படுகிறது.\nரோமப் பேரரசின் முடிவு காலம் கிட்டத்தட்ட செப்டம்பர் 4 கிபி 476 ஆகக் கணிக்கப்பட்டுள்ளது. இக்காலப்பகுதியில் மேற்கு ரோமப் பேரரசின் கடைசி மன்னன் ரொமூலஸ் ஆகுஸ்டஸ் என்பவன் பதவியில் இருந்து இறக்கப்பட்டான். ஆனாலும் பதிலுக்கு எவரும் நியமிக்கப்படவில்லை. இந்நாளுக்கு முன்னர் ரோமப் பேரரசு மேற்கு, கிழக்கு என இரண்டாகப் பிரிந்திருந்தாலும் டயோகிளேசியன் என்ற கடைசிப் பேரரசன் கிபி 305 ஆம் ஆண்டில் இளைப்பாறும் வரையில் அவனே முழுமையான பேரரசின் கடைசி மன்னனாக இருந்தான். மேற்கு ரோமப் பேரரசு 5ம் நூற்றாண்டில் வீழ்ச்சியடைந்தது. பைசண்டைன் பேரரசு என அழைக்கப்படும் கிழக்கு ரோமப் பேரரசு 1453 இல் ஓட்டோமான் பேரரசிடம்வீழ்ச்சியடையும் வரையில் கிரேக்க-ரோமன் சட்டபூர்வ மற்றும் கலாசார பாரம்பரியத்தைப் பேணி வந்திருந்தது."}
{"id": "386684", "url": "https://ta.wikipedia.org/wiki?curid=386684", "title": "உகு", "text": "உகு\n\nஉகு (Wuhu) என்பது சீனக் குடியரசு, அன்ஹுயி மாகாணத்தில் உள்ள ஒரு நகரப் பிரிவு ஆகும். 2014 ஆம் ஆண்டின் மக்கள் தொகைக் கணக்கெடுப்பின்படி 3,617,000 மக்கள் தொகை இருந்தனர். \n\nSection::::பொருளாதாரம்.\nஅன்ஹூயி மாகாண தலைநகரான ஹீஃபிக்குப் பின்னர் இது இரண்டாவது பெரிய நகரம் ஆகும். 2015 இல், உகுவின் மொத்த உள்நாட்டு உற்பத்தியில் ரென்மின்பி 269.9 பில்லியனை அடைந்தது. அதன் தனிநபர் வருமானம் ரென்மின்பி 67,250 (~ $ 9,765). ஆகும்.\n\n"}
{"id": "386688", "url": "https://ta.wikipedia.org/wiki?curid=386688", "title": "வியட்நாமியப் பல்லூடகக் கூட்டிணையம்", "text": "வியட்நாமியப் பல்லூடகக் கூட்டிணையம்\n\nவியட்நாம் பல்லூடகக் கூட்டிணையம் \"(Vietnam Multimedia Corporation)\" (வியட்நாம் தொலைக்காட்சிக் கூட்டிணையம் (VTC))என்பது 1988 பிப்ரவரியில் நிறுவப்பட்ட ஒரு பல்லூடக்க் கூட்டிணையம் ஆகும். இதற்குத் தொலைக்காட்சி நிலையங்களைக் கட்டியமைக்கும் பணி தரப்பட்டது. இதை (VTC)) 2003 ஜூலையில் வியட்நாம் அஞ்சல், தொலைவரித் துறை விலைக்கு வாங்கியது.\n\nSection::::தோற்றம்.\nஅஞ்சல் அமைச்சகம் (வியட்நாம் தொலைத்தொடர்புகள்) 1988 பிப்ரவரியில் தொலைக்காட்சி ஒளிபரப்பை (வியட்நாம் தேசியத் தொலைக்காட்சி) நிறுவியது. இதுவே பின்னர் வியட்நாம் தொலைக்காட்சி கூட்டிணையமாக (VTC) மாறியது.இது 1992 செப்டம்பரில் தொழில்நுட்பத் தகவல், வளர்ச்சிக்கான முதலீட்டுக் குழுமமாக (INTEDICO) பண்பாட்டு (தகவல்) அமைச்சகத்தின் கீழ் இயங்கலானது. பிறகு, 1993 நவம்பரில் வியட்நாமில் தொலைக்காட்சித் தொழில்நுடப வளர்ச்சிக்கான முதலீட்டுக் குழுமமாக மாறியது. இது 1996 திசம்பர் 10 இல் TELEXIM RATIMEX உடன் இணைந்தது (முடிபு எண் 918 - QD / தொகு-வியட்நாம் தொலைக்காட்சி). மேலும் சில சட்டவியலான மாற்றங்கள் 2003 இல் (முடிபு எண் 129/2003/QD- TTg 26 ஜூன் 2003)இல் மேற்கொள்ளப்பட்டன. பின்னர், 2005 இல் INTENDICO அர்சு தாய்க்குழுமத்தின் பகுதியாகியது, அதாவது தொலைத்தொடர்பு கூட்டிணையத்தின் பகுதியாக (முடிபு எண் 192/2005/QD-TTg 29 ஜூலை 2005) மாறியது.\n\nSection::::தொலத்தொடர்புக் கூட்டிணையத்தின் துணைக் குழுமங்கள்.\nஇதன் துணைக்குழுமங்களாவன:\n\n\n\nSection::::பிற ஆக்கங்கள்.\nVTC நிறுவனத்தின் பிற ஆக்கங்களாவன: செய்தித் தாள்கள், தொகா இதழிலும் இணையத் தொலைக்காட்சியிலும் செய்தி நிகழ்ச்சிநிரல்கள்; நகர்பேசி சேவையை ஏற்றவல்ல படிமங்களும் குரலொலிகளும்; இணைய வங்கி, இலவசக் கட்டணத் தொகைசெலுத்த இணையதளம்; நகர்பேசிவழித் தொலைக்காட்சியும் ஊடாட்டத் தொலைக்காட்சியும்.\n\n\n"}
{"id": "386699", "url": "https://ta.wikipedia.org/wiki?curid=386699", "title": "ஆவிவேக மானி", "text": "ஆவிவேக மானி\n\nஆவிவேக மானி aeolipile (அல்லது aeolipyle, அல்லது eolipile), ஈரோனின் இயந்திரம் என்றும் அழைக்கப்படுகிறது, இது தகடில்லாத அமைப்பாகும், நீருள்ள கொள்கலனை சூடேற்றும் போது, துழலும் வகையில் அமைக்கப்பட்டுள்ளது. நீராவி விசைப்பீறியிலிருந்து சுழல்சக்கரம் (Turbine) வழியாக வெளியேறும் நீராவி, சுழல திருப்பு விசையை (Torque) உண்டாக்கும். அல்லது ஏவூர்திப் பொறி. \nமுதலாம் நூற்றாண்டில் ரோமானிய எகிப்தைச் சேர்ந்த அலெசாண்டிராவின் ஈரோனால் இக்கருவி உருவாக்கப்பட்டது. பல வரலாற்றுப் பதிவுகள் இவருடைய கண்டுபிடிப்பை பாராட்டியுள்ளன.\n\nஈரோனின் ஆவிவேக மானி இயந்திரமானது முதன்முதலில் பயன்படுத்தப்பட்ட நீராவிப் பொறியாகும். \nஈரோனின் கண்டுபிடிப்புக்கு முன்பே முதலாம் நூற்றாண்டைச் சேர்ந்த மார்க்கஸ் விட்ருவியஸ் பொல்லியோவினால் இக்கருவி பற்றிய விளக்கம் தரப்பட்டது. ஆனால் சுழலும் பாகங்களைப் பற்றிய விளக்கம் அவரால் தரப்படவில்லை.\n\nSection::::இயங்கும் விதத்திற்கான விளக்கம்.\nஆவிவேக மானி என்பது ஒரு அச்சில் சுழலும் வகையில், உருளை அல்லது கோள வடிவம் கொண்ட பாத்திரத்தைக் கொண்டது. அதில் எதிரெதிரே அமைக்கப்பட்டுள்ள இரு கூம்புக்குழாய்களும் அதன் வாயில் ஒரு விசைப்பீறியும் அமைக்கப்பட்டுள்ளது. பாத்திரத்திலிருந்து வெளியேறும் அதிகம் அழுத்தப்பட்ட நீராவியானது, ஏவூர்தியில் வெளியேறும் வாயுவைப் போல் அதிக உந்துவிசையுடன் வெளியேறுகிறது.\nசுழலும் பாத்திரத்தின் அடியில் ஒரு வெப்பப்படுத்தி மூலம் நீர் சூடாக்கப்படுவதாக ஈரோன் விளக்கினார். \n\nSection::::வரலாறு.\n(கிமு 285–222) ல் வாழ்ந்த செட்சிபியசு என்ற எகிப்திய கணிதவியலாளாின் காற்றழுத்தக் கருவிக்கான விளக்கத்திலிருந்து, ஈரோன் மற்றும் விட்றுவியசு ஆகியோர் காற்றழுத்தக் கருவிக்கான விளக்கப்படத்தை வரைந்தனர். செட்சிபியசு காற்றழுத்தத்தின் பயன் மற்றும் இறைப்பானின் பயன் பற்றி தனது கட்டுரைகளில் எழுதியிருந்தார்.\n\nSection::::மார்க்கஸ் விட்ருவியசு பொல்லியோவின் விளக்கம்.\nகிமு 80 முதல் கிபி 15 வரை வாழ்ந்த மார்க்கசு விட்ருவியசு பொல்லியோ ஆவிவேக மானியைப் பற்றி விளக்கியுள்ளார். ஆவிவேக மானி\nநீரை நிரப்பும் வகையில் சிறு துளையைக் கொண்ட உள்ளீடற்ற பாத்திரத்தால் ஆனது . நீரை சூடாக்கும் போது சிறிது சிறிதாக அழுத்தம் அதிகரித்து பாத்திரம் சுழலத் தொடங்குகிறது.\n\nSection::::ஈரோனின் விளக்கம்.\nகிபி 10 முதல் 70 வரை வாழ்ந்த ஈரோன், நடைமுறையில் செயல்படுவதற்கேற்ற ஆவிவேக மானியை வடிவமைத்தார்.\n\nSection::::ஆவிவேக மானியின் பொதுவான பயன்பாடு.\nபண்டைய காலத்தில் இக்கருவியின் பயன்பாட்டைப் பற்றி எந்தக் குறிப்பும் இல்லை, ஆனால் நவீன இயந்திரங்களை உருவாக்க முதற்படியாக இருந்தது என்பது உறுதியாகிறது.\n"}
{"id": "386753", "url": "https://ta.wikipedia.org/wiki?curid=386753", "title": "காமநாயக்கன் பாளையம் பேரூராட்சி", "text": "காமநாயக்கன் பாளையம் பேரூராட்சி\n\nநுற்றாண்டுகண்ட காமநாயக்கன் பாளையம்\n\nகாமநாயக்கன் பாளையம் (மூன்றாம் நிலை) பேரூராட்சி தமிழ்நாடு, திருப்பூர் மாவட்டத்தில் அமைந்துள்ள 17 பேரூராட்சிகளில் இதுவும் ஒரு பேரூராட்சி ஆகும். 2016ம் ஆண்டு பெப்ரவரி மாதம் 24-ம் தேதி பேரூராட்சியாக அறிவிக்கப்பட்டது. இப்பேரூராட்சி கோவை மாவட்டத்திற்கும், திருப்பூர் மாவட்டத்திற்கும் இடையில் அமைந்துள்ளது. இப்பேரூராட்சியில் மொத்தம் 15 வார்டுகள் அமைந்துள்ளன. காமநாயக்கன் பாளையம் பேரூராட்சியில் பீஹார்,உத்திரப் பிரதேசம்,மத்திய பிரதேசம்,ஒரிசா என வடமாநிலத்தைச் சார்ந்தோர் கிட்டத்தட்ட 5000 மேற்பட்டோர் வசித்து வருகின்றனர். காமநாயக்கன் பாளையத்தைச் சுற்றி 15 மேற்பட்ட தொழிற்சாலைகள் உள்ளது.2016ம் ஆண்டு நடைபெற்ற சட்டமன்ற தேர்தலில் சூலூர் தொகுதியில் 36,000 வாக்கு வித்தியாசத்தில் வென்ற அதிமுக எம்.எல்.ஏ திரு ஆர்.கனகராஜ் அவர்களின் சொந்த ஊரும் காமநாயக்கன் பாளையம் ஆகும்.\n\nSection::::பெயர்க்காரணம்.\nகாமம் என்பது மோகம் என்று பொருள் படும் மோகம் என்பதற்கு ஆசை என கூறுவர். விஜய நகர ஆட்சியில் பாளையக்காரரர்கள் தங்களது ஆதிக்கத்தை நிலை நாட்டியும் பெரும் நாயக்கர் இங்கு குடி கொண்டு இருந்ததால் காம-வீரிய-நாயக்கன்-பாளையம் என பெயர் பெற்றது. பின் காலப்போக்கில் பெயர் மறுவுதலின் காரணமாக இவ்வூர் காம நாயகன் பாளையம் என பெயர் பெற்றது. இருப்பினும் இவ்வூரின் முழு பெயர் காம வீரிய நாயகன் பாளையம் ஆகும்.\n\nSection::::காமநாயக்கன் பாளையம் சந்திப்பு.\nகாமநாயக்கன் பாளையம் சந்திப்பு என்பது நான்கு ரோட்டின் சந்திப்பு ஆகும்.இவ்வூர் வழியாக தான் பொள்ளாச்சி, கேரள மாநில வாகனங்கள் செல்ல சாலை அமைந்துள்ளது. இதனால் இந்த ரோட்டில் தினமும் ஆயிரக்கணக்கான வாகனங்கள் செல்லும் மிக முக்கியமான சாலை ஆகும். இவ்வூரில் இருந்து காமநாயக்கன் பாளையம் முதல் பல்லடம் வழியாக அவினாசி செல்ல ஒரு ரோடும் காமநாயக்கன் பாளையம் முதல் பொள்ளாச்சி செல்ல ஒரு ரோடும் காமநாயக்கன் பாளையம் முதல் அன்னூர் செல்ல ஒரு ரோடும் காமநாயக்கன் பாளையம் முதல் வாவி பாளையம் வழியாக உடுமலைப்பேட்டை செல்ல ஒரு சாலை என நான்குமே மிக முக்கியமான சாலைகள் உள்ளது. இதனாலையே நால்ரோட்டில் அவ்வப்போது போக்குவரத்து நெரிசல் ஏற்படும். அவற்றை எல்லாம் கடந்து நூற்றாண்டு காணும் நகரமாக தற்போது உருவெடுத்துள்ளது குறிப்பிடத்தக்கது.\n\nSection::::சிறப்புக்கள்.\nகாமநாயக்கன் பாளையம் அர்த்தநாரீஸ்வரர் ஆலயம் இப்பகுதியில் சிறப்பு பெற்றது. மேலும் \"மாரியம்மன்\", \"வடுக பாளையம் மாகாளியம்மன்\" கோவில்களும் சிறப்பு பெற்றது. மேலும் இவ்வூரில் இருக்கும் பழமையான வேப்ப மரத்தில் விநாயகர் சிலை இருக்கும் மிகவும் பிரசித்தி பெற்ற ஊர் \"காமநாயக்கன் பாளையம்\".\n\nSection::::காவல் நிலையம்.\nகாமநாயக்கன் பாளையம் காவல் நிலையம் ஆங்கிலேய அட்சி காலத்தில் ராணி விக்டோரியா மஹாராணி அவர்களின் வேண்டுகோளுக்கினங்க திறந்து வைக்கப்பட்டது.இந்த காவல் நிலையம் 15.05.1926ம் ஆண்டு திறந்து வைக்கப்பட்டது. தற்பொழுது 93 வருடங்கள் ஆகின்றன. தமிழக காவல்துறை வரலாற்றிலேயே மிகப்பழமையான காவல் நிலையம் காமநாயக்கன் பாளையம் காவல் நிலையம் ஆகும்.நம் பாரத நாடு இந்தியா சுதந்திரம் அடைவதற்கு முன்பே காமநாயக்கன் பாளையத்தில் காவல் நிலையம் துவங்கப்பட்டது குறிப்பிடத்தக்கது\n\nSection::::வசதிகள்.\nஇவ்வூருக்கு காவல் நிலையம் உள்ளது. மேலும் திரையரங்குகள் உள்ளது. மேலும் நால்ரோடு, வாரச்சந்தை, எச்சரிக்கை விளக்கு, கடை வீதி, பல்பொருள் அங்காடி, வங்கிகள் ஆகிய வசதிகளும் உள்ளது. இவ்வூரில் உள்ள வாரச்சந்தை 98 வருட மிகவும் பழமையான வாரச்சந்தை ஆகும். இந்த வாரச்சந்தை ஆங்கிலேய ஆட்சியில் உருவாக்கப்பட்டது.\n\nSection::::பேரூராட்சி அமைப்பு.\nபேரூராட்சியானது 83 தெருக்களையும் 15 மாமன்ற உறுப்பினர்களையும் தேர்ந்தெடுக்கப்படுகின்றனர். அவர்கள் பேரூராட்சியின் நிர்வாக தலைமையிடமான பல்லடம் ஒன்றிய சபைக்கு அனுப்பப்படுகின்றனர்.மேலும் பேரூராட்சி 12,000 ற்கும் மேற்பட்ட மக்கள் தொகையைக் கொண்டுள்ளது.\n\nSection::::மக்கள் தொகை.\n2001 ம் ஆண்டு மக்கள் தொகை கணக்கெடுப்பு படி இவ்வூரில் 12,378 பேர் வசிக்கின்றனர். இதில் 53% ஆண்களும் 47% பெண்களும் வசிக்கின்றனர்.மேலும் பேரூராட்சி எல்லைக்குள் மட்டும் 8,453 பேர் வசிக்கின்றனர்.\n\nSection::::போக்குவரத்து.\nஇவ்வூரிலிருந்து 28கிமீ இல் திருப்பூரில் தொடர்வண்டி நிலையமும், 38கிமீ-ல் கோவை சர்வதேச விமான நிலையம் உள்ளது. மேலும் காமநாயக்கன் பாளையம் பேரூராட்சியில் இருந்து பொள்ளாச்சி, திருச்சூர், குருவாயூர், பல்லடம், திருப்பூர், கோபிச்செட்டி பாளையம், குன்னூர், கோயம்புத்தூர், பெங்களூர், தர்மபுரி, ஒசூர், உடுமலை, ஈரோடு, சேலம், நகரப் பேருந்துகள் என அனைத்து பகுதிகளுக்கும் பேருந்து வசதி உள்ளது. திருப்பூர்-பொள்ளாச்சி வழிதடத்தில் 5 நிமிடங்களுக்கு ஒருமுறை என பேருந்து போக்குவரத்து உள்ளது. சிறப்பு தினங்களில் பழநி,ஆனைமலை,திருவண்ணாமலை என சிறப்பு பேருந்து உள்ளது.\n\nSection::::அரசியல்.\nஇவ்வூர் இரு மாவட்ட இடையில் உள்ளதால் 50% பல்லடம் சட்டமன்ற தொகுதிக்கும் 50% சூலூர் சட்டமன்ற தொகுதிக்கும் மக்கள் வாக்களிக்கின்றனர்.\n\nஆகிய பகுதிகள் பேரூராட்சி பகுதியில் உள்ளடக்கி உள்ளது.\n\nSection::::ஊராட்சி மன்றங்கள்.\nகாமநாயக்கன் பாளையம் பேரூராட்சியில் இருபத்து நான்கு ஊராட்சிகள் அடங்கியுள்ளன.\n"}
{"id": "386755", "url": "https://ta.wikipedia.org/wiki?curid=386755", "title": "மலாக்கா விலங்கியல் பூங்கா", "text": "மலாக்கா விலங்கியல் பூங்கா\n\nமலாக்கா விலங்கியல் பூங்கா (மலாய்: ஜூ மெலாக்கா , சீனம் 马六甲动物园 என்பது மலேசியாவின் மலாக்கா மாநிலத்தின் அயெர் கெரோ தேசிய நெடுஞ்சாலை 143 ன் இருமருங்கிலும் 54 ஏக்கர் பரப்பளவில் அமைந்துள்ள விலங்கியல் பூங்கா ஆகும். 215 இனங்களைச் சேர்ந்த 1200 க்கும் மேற்பட்ட விலங்குகள் இப்பூங்காவில் கானப்படுகின்றன. மலேசிய தேசிய விலங்குக் காட்சி சாலைக்கு அடுத்தபடியாக மலேசியாவின் இரண்டாவது பெரிய விலங்கியல் பூங்காவாகும். 2007 ஆம் ஆண்டு “மலேசியாவிற்கு வருக” (Visit Malaysia) என்ற பரப்புரை மூலம் இதுவரை இல்லாத உச்ச அளவாக 619,194 பார்வையாளர்கள் மலாக்கா பூங்காவிற்கு வருகை தந்துள்ளனர்.\n\nSection::::வரலாறு.\n1963 ஆம் ஆண்டில் மலேசிய தேசிய விலங்குக் காட்சி சாலையுடன் (ஜூ நெகரா) இணைந்து இப்பூங்கா அமைக்கப்பட்டது. ஆனால் 1979 ஆம் ஆண்டில் இப்பூங்கா நிர்வாகம் பின்னர் மலேசியாவின் வனவிலங்கு மற்றும் தேசிய பூங்காக்கள் துறையால் நிர்வகிக்கப்பட்டது. இதனால் இப்பூங்கா தனது நடவடிக்கைகளை மேம்படுத்தி பொதுமக்களின் பயன்பாட்டிற்கு நன்மை அளிக்கும் சேவைகளை அளித்து வருகிறது. இது 1987 ஆம் ஆண்டு ஆகஸ்ட் 13 அன்று அப்போதைய மலேசிய பிரதம மந்திரி மகாதீர் பின் முகமதுவால் பொது மக்களுக்கு திறக்கப்படுவதற்கு முன்பாக ஒரு வனவிலங்கு மீட்பு தளமாகப் பயன்படுத்தப்பட்டது. இது பொதுமக்கள் பார்வைக்காக நீண்ட காலமாக திறக்கப்பட்டிருந்தாலும், இன்றும் அதன் வன விலங்கு மீட்புப் பணிகள் மற்றும் விலங்கு சரணாலயப் பணிகளுக்கான மையமாக செயல்படுகிறது. தற்போது இப்பூங்கா பல பறவைகள், இருவாழ்வி, ஊர்வன, பாலூட்டிகள், பூச்சிகள் போன்றவற்றின் வாழிடமாக உள்ளது.\n\nSection::::விலங்கியல் பூங்கா.\nஅருகிவரும் இனமான சுமாத்திரா காண்டாமிருகங்களை காட்கிப்படுத்திய முதல் பூங்காவாக மலாக்கா விலங்கியல் பூங்கா திகழ்கிறது. வெள்ளைக் காண்டாமிருகம், ஆசிய யானைகள், சிவப்பு பாண்டா, மலேசியக் காட்டெருது, மறிமான், அணில் குரங்கு, இந்திய மலைப் பாம்பு , சாம்பல் ஓநாய், மங்கோலியக் காட்டு குதிரை, பச்சை நிற மர மலைப்பாம்பு, ஒட்டகச்சிவிங்கி, நீல-மஞ்சள் மக்காவு பஞ்சவர்ணக்கிளி, இந்தோ சீனப் புலி, மலாய் புலி போன்ற உள்ளூர் மற்றும் வெளிநாட்டு விலங்கினங்களின் வாழிடங்களாகச் செயல்பட்டு வருகிறது.\n\nசராசரியாக ஒரு நாளைக்கு 1093 பார்வையாளர்கள் வீதம் வருடத்திற்கு 400,000 பார்வையாளர்கள் இப்பூங்காவிற்கு வருகை தருகின்றனர். பூங்கா திறக்கப்பட்டதிலிருந்து உச்ச அளவாக 2007 ஆம் ஆண்டில் ஒரு நாளைய சராசரியாக 1619 பார்வையாளர்களுடன் மொத்தம் 619,194 பார்வையாளர்கள் இப்பூங்காவைப் பார்வையிட்டுள்ளனர். அந்தாண்டில் மட்டும் இந்த மிருகக்காட்சி சாலை 3.99 மில்லியன் மலேசிய ரிங்கிட் (அமெரிக்க $ 886,666) வருவாய் ஈட்டியது. அதில் 130,000 ரிங்கிட் இலாபமாகக் கிடைத்தது. ஒரு ஆரோக்கியமான, குளுமைமிக்க பசுமையான பின்னணி இப்பூங்காவால் பராமரிக்கப்படுவதால் மிகவும் வெப்பமான கோடை காலங்களில் கூட குளிர்ச்சியான மழைக்காடுகளைப் போன்று அடையாளப்படுத்துவதற்கு இது உதவுகிறது. பார்வையாளர்கள் ஒரு இடத்திலிருந்து இன்னொரு இடத்திற்கு வருவதற்கு உதவக்கூடிய அமிழ் தண்டூர்தி வசதி செய்யப்பட்டு உள்ளது. இதன் கட்டண விலைகள் 2.00 க்கும் குறைவாக மலேசிய ரிங்கிட்டுகளாகும். அதோடு மட்டுமல்லாமல் உணவகங்கள், சிற்றுண்டிக் கூடங்கள் போன்றவை மரினா செனோராய் அருகில் அமைந்துள்ளன.\n\nSection::::ஈர்ப்புகள்.\nகீழ்கானும் சாட்சிகள் உள்ளிட்ட ஈர்ப்புகள் பூங்காவில் ஏற்படுத்தப்பட்டுள்ளன. \n"}
{"id": "386762", "url": "https://ta.wikipedia.org/wiki?curid=386762", "title": "சிதாராதேவி", "text": "சிதாராதேவி\n\nசிதாராதேவி (Sitara Devi) (8 நவம்பர் 1920 – 25 நவம்பர் 2014) இந்தியாவின் புகழ் பெற்ற கதக் நாட்டியக் கலைஞர் ஆவார். தனது 16வது அகவையில் முதல் கதக் நாட்டியம் அரங்கேற்றம் செய்தவர். கதக் நாட்டியத்தின் இராணி என்ற அடைமொழியுடன் விளங்குபவர்.இரவீந்திரநாத் தாகூரால் \"நாட்டியப் பேரரசி\" எனப் பாராட்டு பெற்றவர்.\n\nசிதாராதேவி, இந்தியா மற்றும் வெளிநாடுகளில் கதக் நாட்டிய நிகழ்ச்சிகளை நடத்தியுள்ளர். குறிப்பாக 1967ல் இலண்டன் ஆல்பர்ட் அரச மண்டபத்திலும், 1976ல் நியூயார்க் கமேஜி மண்டபத்திலும் கதக் நடனம் ஆடி இந்தியாவிற்கு பெருமை சேர்த்தவர்.\n\nSection::::இளமை.\nசிதாரா தேவி, வாராணசியின் அந்தணத் தம்பதியரான சுகதேவர் - மத்சயகுமாரிக்கு கொல்கத்தாவில் 8 நவம்பர் 1920ல் தனலெட்சுமி எனும் இயற்பெயருடன் பிறந்தவர். சுகதேவர் நேபாள மன்னரவை நாட்டியக் கலைஞராக இருந்தவர். பின்னர் மீண்டும் வாரணாசியில் தங்கி தன் மகள்களான சிதராதேவியுடன், தாரா மற்றும் அலக்நந்தா ஆகியவர்களுக்கு நாட்டியப் பயிற்சி அளித்தார்.\nசிதாராதேவி தனது 16வது அகவையில் மும்பையின் ஒரு மண்டபத்தில் கதக் நாட்டியத்தை முதல் முறையாக அரங்கேற்றம் செய்தார்.\n\nமும்பை இந்தி திரைப்பட இயக்குனரான நிரஞ்சன் சர்மா, சிதாரா தேவிக்கு திரைப்பட நடன யுக்திகளை கற்று கொடுத்தார். உஷா ஹரன் (1940), நாகினா (1951), ரோட்டி (1942), அஞ்சலி (1957), மதர் இந்தியா (1957) முதலிய் இந்தித் திரைப்படங்களில் சிதாராதேவி நாட்டியக் கலைஞராக நடித்தார்.\n\nSection::::குடும்பம்.\nசிதாரா தேவி, பிரதாப் பரோத் என்பவரை மணந்து இரு குழந்தைகளுக்கு தாயாக இருந்தார்.\n\n\nSection::::பிந்தைய வாழ்க்கை.\nசிதாரா தேவி கதக் நாட்டியக் கலைஞராக இருந்த போதும், பரத நாட்டியம், உருசியாவின் பாலே நடனத்தையும் அறிந்தவர்.\nஇந்தி திரைப்பட கலைஞர்களுக்கு கதக் நாட்டியப் பயிற்சி வழங்கியவர்.\n\nசிதாரா தேவி நீண்ட கால நோய் காரணமாக தனது 94வது அகவையில் மறைந்தார்.\n\n\n"}
{"id": "386765", "url": "https://ta.wikipedia.org/wiki?curid=386765", "title": "கந்திகோட்டா", "text": "கந்திகோட்டா\n\nகந்திகோட்டா (Gandikota) என்பது ஆந்திரப் பிரதேசத்தின் கடப்பா மாவட்டத்தில் ஜம்மமலமடுவில் இருந்து 15 கி.மீ. தொலைவில் பெண்ணாறுக்கு அருகிலுள்ள ஒரு கிராமமாகும்.\n\nகந்திகோட்டாவானது சக்திவாய்ந்த தெலுங்கு மரபினரான பெம்மாசனி மரபினரின் ஆட்சியின் கீழ் இருந்தது. இவர்களால் இங்கு கட்டப்பட்ட கோட்டையானது நாட்டின் மிக முக்கியமான கோட்டையாகவும் இருந்தது.\n\nSection::::சொற்பிறப்பு.\nகந்திகோட்டா என்ற பெயரில் உள்ள ‘கந்தி’ என்றால் தெலுங்கில் பள்ளத்தாக்கு என்று பொருள். கோட்டா என்றால் கோட்டை என்பதாகும். இங்கு ஒரு பெரிய பள்ளத்தாக்கு உள்ளதால் இப்படி அழைக்கப்படுகிறது. இங்கு பாயும் பென்னாறு நதியானது இங்குள்ள எர்ராமலையின் குறுக்கே ஓடுவதால் இந்தப் பள்ளத்தாக்கு ஏற்பட்டுள்ளது. பாறைகளை வெட்டி, அவற்றைக் கைகளால் அடுக்கி வைத்ததுபோல் உள்ளது. இங்கு சிவப்பும் மஞ்சளும் பழுப்புமாகப் பல்வேறு வண்ணங்களில் பாறைகள் மிக அழகாகக் காணப்படுகின்றன. இரண்டு பக்கமும் உள்ள பாறை அடுக்குகளுக்கு நடுவே 300 அடி பள்ளத்தாக்கில் பென்னாறு ஓடுவது அற்புதமான காட்சியாக உள்ளது. வனப்பகுதிகளில் அமைந்திருக்கும் இந்த அழகிய நிலப்பரப்பு பரந்த இயற்கை வளங்களைக் கொண்டுள்ளது.\n\nSection::::வரலாறு.\nSection::::துவக்கக்கால வரலாறு.\nகந்திக்கோட்டா பகுதியின் சிறப்பை முதன்முதலில் கண்டறிந்து, கி.பி. 1123 ஆம் ஆண்டில் அருகில் உள்ள பொம்மனப்பள்ளியில் ஒரு மணல் கோட்டையை காபா ராஜா கட்டினார் இவர் கல்யாணியில் இருந்து ஆண்ட மேலைச் சாளுக்கிய மன்னனான அகவமல்ல சோமேஸ்வரனின் ஆதரவாளராவார்.\n\nஇந்த கிராமமானது சிலகாலம் மைக்லினீனி நயாக்கர்களால் ஆளப்பட்டது. அதற்குப் பின்னரே பெம்மாசனி மரபினரின் ஆட்சியின்கீழ் ஆளப்பட்டது. அண்மையில், வரலாற்று ஆய்வாளரான ஓபுல் ரெட்டி என்பவர் கந்திக்கோட்டா சம்மந்தப்பட்ட ஒரு செப்பேட்டைக் கண்டுபிடித்தார். இதன் காலம் 16 ஆம் நூற்றாண்டுக்கு முற்பட்டதாகும்.\n\nகடப்பா மாவட்டத்தைச் சார்ந்த புகழ்பெற்ற தெலுங்கு கவிஞரான வேமனா, குறுகிய காலம் கந்திக்கோட்டாவில் வாழ்ந்ததாக நம்பப்படுகிறது.\n\nகந்திக்கோட்டாவை உலக பாரம்பரிய களமாக்கும் முயற்சிகள் முன்னெடுக்கப்படுகின்றன.\n\nSection::::முக்கிய கட்டுமானங்கள்.\nகோட்டை வளாகத்தில் இரண்டு பழங்காலக் கோயில்கள் உள்ளன இதில் ஒன்றான ரங்கநாதர் கோயில் மிகவும் பழமையானதாகவும் அழகான கட்டிடக்கலையுடனும் காட்சியளிக்கிறது. இன்னொன்றான மாதவ சுவாமி கோயில் கட்டிடக்கலையில் ஹம்பிக்கு ஈடாக இருக்கிறது. கோட்டையில் உள்ள ஜாமியா மசூதியை ஒட்டி மிகப் பெரிய தானியக் கிடங்கு ஒன்றும் உள்ளது. இந்தக் கோட்டைக்கு அரணாக இந்தக் கந்திகோட்டா பள்ளத்தாக்கு அமைந்துள்ளது. ஒவ்வொரு ஆண்டும் கோட்டையில் பாரம்பரிய விழா நடத்தப்படுகிறது.\n\nசிதிலமடைந்து காணப்படும் கோட்டையின் மதில் சுவரானது ஐந்து கி.மீ. சுற்றளவில் அமைந்துள்ளது. 20 அடி உயரத்தில் கோட்டையின் நுழை வாயில் உள்ளது. கோட்டையில் 101 இடங்களில் 40 அடி உயரத்துக்கு முகப்பு அமைப்புகள் உள்ளன. செங்கல்லால் கட்டப்பட்ட ஒரு பரந்த அரண்மனை மற்றும் ஒரு பழைய பீரங்கியும் உள்ளது.\n\nSection::::அணுகல் மற்றும் போக்குவரத்து.\nஅருகில் உள்ள தொடர்வண்டி நிலையமானது கடப்பா மாவட்டத்தில் உள்ள முத்தனூரு (ரயில்வே குறியீடு: MOO) ஆகும் இது கந்திக்கோட்டாவிலிருந்து 26 கி.மீ. தொலைவில் உள்ளது. இந்த நிலையத்துக்கு கூட்டி சந்திப்பிலிருந்து இருந்து நிறைய ரயில்கள் உள்ளன.\n\nஅருகிலுள்ள நகரம் ஜம்மளமடுகு ஆகும்.\nஜம்மளமடுகுவின் பழைய பேருந்து நிலையத்திலிருந்து (காந்தி சிலை ஜங்ஷன்) கந்திக்கோட்டாவுக்கு பேருந்துகள் உள்ளன.\n\nகோட்டைக்குள் நடந்துதான் செல்லவேண்டி இருக்கும். கோட்டைப் பகுதி பெரியதாக இருப்பதால் ஒரு வழிகாட்டியை வைத்துக்கொள்வது சிறந்தது.\n\nSection::::வளர்ச்சி.\n2015 நவம்பரில், ஆந்திரப்பிரதேச முதல்வர், சந்திரபாபு நாயுடு, ஆந்திரப் பிரதேசத்தின் அடுத்த முக்கிய சுற்றுலா மையமாக கந்திக்கோட்டையை வளர்ப்பதற்கான திட்டத்தைத் தீட்டியுள்ளார்.\n\n\n"}
{"id": "386768", "url": "https://ta.wikipedia.org/wiki?curid=386768", "title": "பொருத்தம்", "text": "பொருத்தம்\n\nபொருத்தம், 1985 ஆம் ஆண்டு வெளிவந்த தமிழ் திரைப்படம்.  \n\nதிரைக்கதை, வசனம், இயக்கம் - மௌலி. \n\nநரேஷ் குமார், பூர்ணிமா, ரேகா முக்கிய வேடத்தில் நடித்துள்ளார்கள். \n\nபடத்தின் இசை - கங்கை அமரன், \n\nபாடல்கள் எழுதியவர்கள் - வாலி,  புலவர் புலமைப்பித்தன், கங்கை அமரன், வைரமுத்து. \n\n\"புன்னகை ஒரு பூவோ பெண்ணோ, பெண்ணொரு ரதியோ...\"  என்ற SPB யின் பாடல் பிரபலமானது.  "}
{"id": "386776", "url": "https://ta.wikipedia.org/wiki?curid=386776", "title": "வியட்நாம் ஒருங்கிணைப்பு நாள்", "text": "வியட்நாம் ஒருங்கிணைப்பு நாள்\n\nஒருங்கிணைப்பு நாள் (Reunification Day) (\"Ngày Thống nhất\"), வெற்றி நாள் (Victory Day) (\"Ngày Chiến thắng\") அல்லது விடுதலை நாள் (Liberation Day) (\"Ngày Giải phóng\" அல்லது \"Ngày Giải phóng miền Nam\") அல்லது தேச ஒருங்கிணைப்புக்கு தெற்கின் விடுதலைபெற்ற நாள் (\"Giải phóng miền Nam, thống nhất đất nước\") எனும் அலுவல்பெயர் உள்ள நாள் என்பது வியட்நாமில் ஒரு பொது விடுமுறை நாளாகும். இது வியட்காங் படையும் வடக்கு வியட்நாம் படையும் சாய்கோன் தலைநகரைக் கைப்பற்றிய நாளைக் குறிக்கிறது. சாய்கோன் வீழ்ந்த, 1975 ஏப்பிர்ல் 30 இல் இருந்து இது ஓ சி மின் நகரம் என வழங்குகிறது. இது வியட்நாம் போரின் முடிவைச் சுட்டுகிறது. வியட்நாம் போர் வியட்நாம் மொழியில் \"Chiến tranh Việt Nam\" (Vietnam War) அல்லது \"Kháng chiến chống Mỹ cứu nước\" (\"அமெரிக்க முற்றுகையைத் தகர்த்த போர்\") எனப்படுகிறது. இது வியட்ந்நம் ஒருங்கிணைப்புக்கான மாற்றக்காலத் தொடக்க நாளாகும். வியட்நாம் 1976 ஜூலை 2 இல் ஒருங்கிணைந்தது. அப்போது தென்வியட்நாம் குடியரசு, வடக்கு வியட்நாம் குடியரசு ஆகிய இரண்டின் புரட்சி அரசுகள் இணைந்து, தற்கால வியட்நாம் அல்லது வியட்நாம் சமவுடைமைக் குடியரசு உருவாகியது.\n\nஇந்த விடுதலை நாள் பல்வேறு விழாக்களாகக் கொண்டாடப்படுகிறது.\n\nபன்னாட்டு புலம்பெயர் வியட்நாமியர்கள் இந்நாளை \"சாய்கோன் வீழ்ச்சி\", \"கருப்பு ஏப்பிரல் \"(Tháng Tư Đen)\"\" அல்லது தேசிய வெட்குதல் நாள் (Ngày Quốc Nhục) அல்லது தேசிய வருத்த நாள் (Ngày Quốc Hận) என நினைவுகூர்கின்றனர். இது புலம்பெயர் வியட்நாமியருக்கு தங்கள் அவலத்தின் நினைவுகூர் நாளாக அமைகிறது.\n"}
{"id": "386780", "url": "https://ta.wikipedia.org/wiki?curid=386780", "title": "வியட்நாமிய உடை", "text": "வியட்நாமிய உடை\n\nவியட்நாமிய உடை \"(Vietnamese clothing)\" வியட்நாமில் அணியப்படும் மரபான உடையைச் சுட்டும்.\n\nSection::::வரலாறு.\nநிகுயேன் பேரரசில் சீனப் பாணி உடை வியட்நாம் மக்கள் மீது திணிக்கப்பட்டது. வைட் குமோங் மக்கள் காற்சட்டைகளை ஏற்றனர். வைட் குமோங் பெண்கள் தங்களது பாவாடைகளுக்கு மாற்றாக காற்சட்டைகள் அணிய வற்புறுத்தப்பட்டனர். சீனாவின் மிங் மரபு சார்ந்த ஃஏன் பேரரசு மேற்கச்சையும் (கஞ்சுகத்தையும்) காற்சட்டையையும் வியட்நாமியர் அணிந்தனர். 1920 இல், சீனப் பாணி உடையோடு, இறுகப் பொருத்திய குறுகிய உடைகள் அறிமுகப்படுத்தியபோது ஆவொ தாய் ( Ao Dai) உடை உருவாகியது.> வியட்நாமியர் அணியும் சாரோங் வகை உடைகளுக்கு மாற்றாக அணிய, சீனப் பாணிக் காற்சட்டைகளும் மேற்கஞ்சுகங்களும் 1774 இல் வூ வூவோங் பேரரசரால் ஆணையிட்டு கொள்முதல் செய்யப்பட்டன. சீனவகை காற்சட்டைகளையும் மேற்கஞ்சுகங்களையும் கட்டாயமாக அணியவேண்டுமென விடநாமிய நிகுயேன் அரசு ஆணையிட்டது. 1920 வரை வடக்கு வியட்நாமில் சில பகுதிகளில் தனியாக பிரிந்திருந்த சிற்றூர்க்குடில்களில் மகளிர் பாவாடை அணிந்துவந்துள்ளனர்.நிகுயேன் தோங் அரசர் சீன மிங், தாங், ஃஏன் பேரரசு பாணி உடைகளை படை வீரர்களும் அரசு அலுவலரும் அணியவேண்டுமெனக் கட்டளையிட்டார்.\n\n\n\n\n\n\n\n\n\nSection::::20 ஆம் நூற்றாண்டு.\nஇருபதாம் நூற்றாண்டில் வியட்நாமியர் பன்னாட்டளவில் பரவலாக அணியபட்ட உடைகளை அணியலாயினர். ஆவோ தாய் உடை சாய்கோன் வீழ்ச்சிக்குப் பின்னர் தடைசெய்யப்பட்டது. என்றாலும் ஆவோ தாய் உடை அணியும் வழக்கம் மீண்டும் புத்துயிர்ப்பு பெற்றுள்ளது. இது இப்போது வெள்ளை நிறத்தில் உயர்நிலைப்பள்ளி மாணவியரால் அணியப்படுகிறது. பெண்வரவேற்பாளரு குழுமப் பெண்செயலர்களும் கூட ஆவோ தாய் உடையை அணிகின்றனர். தென்வியட்நாமிலும் வடக்கு வியட்நாமிலும் அணியும் உடைப் பாணிகள் வேறுபட்டுள்ளன. அண்மையில் ஆவோ தாய் உடையை மகளிரும், புத்தியற் கூட்டுடைகள் அல்லது ஆவோ காம்/ ஆவோ தே உடைகளை ஆடவரும் அணிகின்றனர்.\n"}
{"id": "386785", "url": "https://ta.wikipedia.org/wiki?curid=386785", "title": "லௌரியா-ஆராராஜ்", "text": "லௌரியா-ஆராராஜ்\n\nலௌரியா-ஆராராஜ், இந்தியாவின் பிகார் மாநிலத்தில், கிழக்கு சம்பாரண் மாவட்டத்தில் அமைந்த ஊராகும். பண்டைய லௌரியா ஆராராஜ் நகரம், இந்திய-நேபாள எல்லையின் அருகில் உள்ளது.\n\nலௌரியா ஆராராஜ் நகரம், கிமு 299 - 200ல் மௌரியப் பேரரசர் அசோகர் நிறுவிய தூபியால் புகழ் பெற்றது. இங்குள்ள தூபி மெருகேற்றிய வலுவான மணற்கல்லில் செதுக்கப்பட்டடது. இத்தூபியின் உயரம் 36.6 அடியும், சுற்றளவு 3.6 அடியும் கொண்டது.\n\nதூபியின் உச்சியில் இருக்க வேண்டிய சிங்கமுகச் சிற்பம் இல்லை எனினும், அசோகரின் ஆறு கல்வெட்டுக் குறிப்புகள் இத்தூணில் காணப்படுகிறது.\n\nஇத்தூபியில், மௌரிய வம்ச மன்னர்களின் வரலாற்று குறிப்புகள் உள்ளது. இந்தியத் தொல்லியல் ஆய்வகம் இத்தூபியை பராமரிக்கிறது.\n\nSection::::பின்னனி.\nஅசோகர் கலிங்கப் போரின் முடிவில் போர்களத்தில் கண்ட காட்சிகளைக் பார்த்து மிகுந்த துயரம் கொண்டார். பின் பௌத்த சமயத்தில் சேர்ந்து, மௌரியப் பேரரசு முழுவதும் கௌதம புத்தர் அருளிய தரும நெறிகளை, பிக்குகள் மூலம் பரப்பினார். பௌத்த உபாசகர்கள் வாழ்க்கை பின்பற்ற வேண்டிய தரும நெறிகள் குறித்து பேரரசின் அனைத்து திசைகளில் பாறைகளிலும், தூபிகளிலும், குகைச் சுவர்களிலும், அந்தந்தப் பகுதி மக்களின் வட்டார மொழிகளில் எழுதி வைத்தார்.\n"}
{"id": "386793", "url": "https://ta.wikipedia.org/wiki?curid=386793", "title": "முகவெட்டுத்துருவல்", "text": "முகவெட்டுத்துருவல்\n\nமுகவெட்டுத்துருவல் (end mill) ஒரு விதமான வெட்டுக்கருவி தொழுல்சார்ந்த துருவல் பயன்பாட்டிற்காக பயன்படுத்தப்படுகின்றது. இது துளைப்புள்ளியில் இருந்து பயன்பாடு, வடிவியல் மற்றும் உற்பத்தி ஆகியவற்றில் வேறுபட்டு இருக்கும்."}
{"id": "386794", "url": "https://ta.wikipedia.org/wiki?curid=386794", "title": "அடி குழாய் இறைப்பி", "text": "அடி குழாய் இறைப்பி\n\nஅடிகுழாய் இறைப்பி (\"hand pump\") என்பது கைமுறையாக திரவங்களை ஒரு இடத்திலிருந்து மற்றொரு இடத்திற்கு நகர்துவதற்கு பயன்படும் ஓர் இயந்திரம் ஆகும். இதில் கைப்பிடியை மேல் நோக்கி தூக்கும் போது உந்து தண்டு கீழ்நோக்கி நகரும். அப்போது உந்து தண்டோடு பொருத்தப்பட்டிருக்கும் அடைப்பான் திறந்து கொள்ளும். கீழ் பகுதியில் இருக்கும் அடைப்பான் மூடியிருக்கும். கைப்பிடி கீழ்நோக்கி நகரும் போது உந்து தண்டோடு பொருத்தப்பட்டிருக்கும் அடைப்பான் மூடிக்கொள்ளும். கீழ் பகுதியில் இருக்கும் அடைப்பான் திறந்து கொள்ளும். இதனால்  தண்ணீர் மேலேறுகிறது.\n"}
{"id": "386796", "url": "https://ta.wikipedia.org/wiki?curid=386796", "title": "ஜி. பாலகிருட்ணன்", "text": "ஜி. பாலகிருட்ணன்\n\nகார்ட்டூனிஸ்ட் பாலா என்று பொதுவாக அறியப்படும் ஜி பாலகிருட்ணன் (தமிழ்நாடு, இந்தியா) ஒரு கேலிச் சித்திர வரைஞர் மற்றும் ஊடகவியலாளர். இவர் குமுதம் இதழில் கார்ட்டூனிஸ்ட் ஆகவும் ஊடகவியலாளராகவும் 12 ஆண்டுகளுக்கு மேல் பணி புரிந்தார். பின்னர் தனியாக லைன்ஸ்மீடியா என்னும் இணைய ஊடகத்தை நடத்தி வருகிறார். இவரது படைப்புக்கள் தமிழக மற்றும் நடுவண் அரசின் அரசியல்வாதிகளையும் ஆட்சியாளர்களையும் கடுமையாக விமர்சித்து அமைகின்றன.\n\nSection::::கேலிச் சித்திரம் தொடர்பான கைது.\nநெல்லை மாவட்ட ஆட்சியர் அலுவலகத்தின் முன் கடன் தந்தவரின் தொல்லை தாங்க முடியாமல் கூலித்தொழிலாளி இசக்கிமுத்து, அவரது மனைவி மற்றும் இரு பிஞ்சுக்குழந்தைகள் என நான்குபேரும் தீக்குளித்து இறந்த சம்பவதத்தில் அரசின் செயலற்றதன்மையைக் கண்டித்து இவர் வெளியிட்ட ஒரு கேலிச் சித்திரத்துகாக இவர் நவம்பர் 2017 இல் கைது செய்யப்பட்டார். இவரது கைது பரந்த கவனத்தைப் பெற்றது. இவரது கைதை ஊடகவியலாளர்கள், சிவில் சமூக அமைப்புகள், சில அரசியல் கட்சிகள் கண்டித்து உள்ளன. அதிமுக மற்றும் பிஜேபி தலைவர்கள் ஆதரித்து உள்ளார்கள்.\n\n"}
{"id": "386799", "url": "https://ta.wikipedia.org/wiki?curid=386799", "title": "அங்காரா ஆறு", "text": "அங்காரா ஆறு\n\nஅங்காரா ஆறு (\"ஆங்கிலம்: Angara River; புரியாத்தியம்: Ангар, Angar, lit. \"Cleft\"; உருசியம்: Ангара́, Angará\") எனப்படும் இது, தென் சைபீரிய இர்கூத்சுக் மாகாணத்தின் வடமேற்கு, மற்றும் புரியாத்தியா குடியரசின் தென்கிழக்கிலுமாக இவற்றிற்கு நடுவில் உள்ள நன்னீர்ப் பேரேரியான பைக்கால் ஏரியின் ஒரே வடிகாலாக, அமைந்துள்ள இந்த ஆறு, 1, 779-கிலோ-மீட்டர்கள் (1, 105 மைல்கள்) நீளமுடையதாகும். சைபீரியாவின் பிரதான ஆறுகளில் ஒன்றான \"யெனீசீ\" ஆற்றின் முக்கிய துணை ஆறாக உள்ள இது, கிராஸ்னயார்ஸ்க் பிரதேசத்திலுள்ள எனிசேய்சுக் (\"Yeniseysk\") நகரின் அருகே யெனீசீ ஆற்றுடன் இணைகிறது.\n\nபைக்கால் ஏரியின் தென்மேற்குப் பகுதியில் உருவாகும் இந்த அங்காரா ஆறு, இர்கூத்சுக் மற்றும் \"பிராட்சுக்\" (\"Bratsk\") எனும் இரு மாநகரங்களின் வடபுறத்தில் பயணித்து, பிறகு இலிம் ஆற்றை (\"Ilim River\") இணைத்துக்கொண்டு மேற்கு நோக்கி திரும்பி, சுற்றெல்கா (\"Strelka\") அருகே யெனீசீ ஆற்றில் பாய்கிறது. பைக்கால் ஏரியின் வடிகாலாக உள்ள இது, யெனீசி ஆற்றின் தலைவாசல் நீர்வீழ்ச்சியாகும். மேலும், இது முன்னாளில் கீழ் அங்காரா அல்லது நிஜ்யானயா அங்காரா (\"Nizhnyaya Angara\") என்று அறியப்பட்டது. (மேல் அங்காராவிலிருந்து வேறுபட்டது) இலிம் ஆற்றின் (\"Ilim River\") சந்திக்கு கீழே உள்ள பகுதியை, முன்னாளில் \"மேல் துங்குசுகா (\"Upper Tunguska\") என அழைக்கப்பட்டது. (\"உருசியம்: Верхняя Тунгуска, Verkhnyaya Tunguska, இது கீழ் துங்குசுகாவிலிருந்து வேறுபட்டது,\") மற்றும் இதுபோன்ற பெயர்களுடன் கீழ் துங்குசுகா எதிர்மறையானது. \n\nலிஸ்ட்வியங்கா (\"Listvyanka\") என்ற குடியிருப்பிற்கு அருகே பைக்கால் ஏரியை விட்டு வெளியேறும் இந்த அங்காரா ஆறு,( ) இர்கூத்சுக் மாகாணத்தின் நகரங்களான இர்குத்சுக் (\"Irkutsk\"), அங்கார்சுக் (\"Angarsk\"), பிராட்சுக் (\"Bratsk\"), மற்றும் உத்ட்-இலிம்சுக் (\"Ust-Ilimsk\") ஆகிய இடங்களில் உள்ள நகரங்களுக்கு வடக்கே பாய்கிறது. அதன் பின்னர் மேற்கு நோக்கி திரும்பி, கிராஸ்னயார்ஸ்க் பிரதேசத்தின் நிலப்பரப்பில் நுழைந்து, லெசொசிபிராக்கின் (\"Lesosibirsk\") தென் மேற்கே (, 40 கிலோமீட்டர் தொலைவிலுள்ள உள்ள சுற்றேல்கா (\"Strelka\") அருகே யெனிசியில் விழுகிறது.\n\nSection::::அணைகள் மற்றும் நீர்த்தேக்கங்கள்.\n1950 ஆம் ஆண்டு முதல் கட்டப்பட்டு வந்துள்ள நான்கு முக்கிய நீர் மின்னுற்பத்தி நிலையங்கள், அங்காரா அணைகள் மூலம் கட்டப்பட்டுள்ளது.\n\nஅங்காரா ஆறு, மற்றும் அதன் கிளை ஆறுகளால் அவ்வப்போது ஏற்படும் வெள்ளத்தால் பல கிராமங்களும், மற்றும் ஆற்றின் பள்ளத்தாக்கில் பல விவசாயப் பகுதிகளும், (இலிமாவில் உள்ள இலிம்க்ஸின் வரலாற்று கோட்டை உட்பட). இந்த நீர்த்தேக்கங்களால் பாதிப்படைந்துள்ளதாக கருதப்படுகிறது. அங்காரா பள்ளத்தாக்கின் கிராமப்புற பகுதிகளில் வசிப்பவர்களின் வாழ்க்கை, அணை கட்டுமானத்தினால் வெகுவாக பாதிக்கப்பட்டதாக பல சோவியத் அறிவாளர்களால் விமர்சிக்கப்பட்டது, குறிப்பாக, இர்கூத்சுக்கின் பிரபல எழுத்தாளர் \"வாலண்டைன் ரஸ்புடின்\" (\"Valentin Rasputin\"); \"அவருடைய நாவலான \"பார்வெல்லிருந்து மத்யோரா\" (\"Farewell to Matyora \") மற்றும் சைபீரியாவில், சைபீரியா (\"Siberia, Siberia\") எனும் புனைவுக் கதை ஆகியவற்றில் பிரசித்தி பெற்றவர்.\n\nSection::::நீர்த்தடம்.\nஅங்காரா ஆறு, பல தனித்தனி பிரிவுகளில் நவீன நீர்வழி மூலம் இயங்கக்கூடியது:\n"}

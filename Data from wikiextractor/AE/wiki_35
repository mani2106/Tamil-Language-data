{"id": "389144", "url": "https://ta.wikipedia.org/wiki?curid=389144", "title": "இந்திய சுதந்திரப் போர்", "text": "இந்திய சுதந்திரப் போர்\n\nமுன்னுரை\n\nகாரணங்கள்\n\n1.அரசியல்\n\n2.நிர்வாகம்\n\n3.பொருளாதாரம்\n\n4.ராணுவம்\n\n5.சமூகம் மற்றும் சமயம்\n\n6. உடனடி காரணங்கள்\n\nமுக்கிய தலைவர்கள்\n\nமுக்கிய நகரங்கள் \n\n1.டில்லி\n\n2.லக்னோ\n\n3.கான்பூர்\n\n4.மத்திய இந்தியா\n\n5.பீகார்\n\n6.ப்ரெய்லி\n\nபுரட்சியின் விளைவுகள்\n\nவிக்டோரியா மகாராணி பேரறிக்கை\n\nமுன்னுரை;\n\n1857-ம் ஆண்டு நடைபெற்ற பெரும் புரட்சியை இந்தியாவின் முதல் சுதந்திரப் போர் என்று இந்திய வரலாற்று அறிஞர்கள் அழைத்தனர்.ஆங்கில வரலாற்று அறிஞர்கள் இதனை படை வீரர்கள் கிளர்ச்சி என்று அழைத்தனர்.புரட்சியின் போது இந்தியாவின் தலைமை ஆளுநர் கானிங்பிரபு ஆவார்.\n\nகாரணங்கள்;\n\n1.அரசியல்;\n\nமுக்கியமான அரசியல் காரணங்கள் டல்ஹெளசி பிரபுவின் நாடு இணைக்கும் கொள்கை.இதன் மூலம் சதாரா, நாக்பூர்,ஜான்சி,அயோத்தி போன்றவை இணைக்கப்பட்டன.வெல்லெஸி பிரபுவின் துணைப்படைத் திட்டம்.மராத்திய தலைவர் இரண்டாம் பாஜிராவிற்கு பின் அவர் வளர்ப்பு மகன் நானாசாகிப்பிற்கு அளித்து வந்த ஓய்வூதியம் நிறுத்தப்பட்டது.முகாலாய பேரரசின் கடைசிப் பேரரசர் பகதூர்ஷா.\n\n2.நிர்வாகம்; \n\nநீதிமன்றங்களில் வழக்காடு மொழியான பாரசீக மொழிக்கு பதிலாக ஆங்கில மொழியை புகுத்தியது.நில வரி முறையை பின்பற்றியது.\n\n3.பொருளதாரம்;\n\nஇந்தியப் பொருட்களுக்கு இங்கிலாந்தில் அதிக காப்பு வரியும்,ஆங்கில பொருட்களுக்கு குறைந்த இறக்குமதி வரியும் விதிக்கப்பட்டன.\n\nபெண்டிங்பிரபு கொண்டு வந்த வங்காள நிலகுத்தகை சட்டம்.கி.பி.19-ம் நூற்றாண்டில் முதல் பாதியில் தொடர்ந்து ஏற்பட்ட ஏழு பஞ்சங்கள்..\n\n4.ராணுவம்;\n\n1856-ம் ஆண்டு கானிங்பிரபு கொண்டு வந்த பொது ராணுவ பணியாளர் சட்டம்.ஆங்கில படை வீரர்களின் எண்ணிக்கையை விட இந்திய வீரர்களின் எண்ணிக்கை ஐந்து மடங்கு இருந்தது.போர் முக்கியத்துவம் வாய்ந்த இடங்களான டில்லி,அலாகாபாத் போன்றவை இந்திய வீரர்களின் கட்டுப்பாட்டில் இருந்தன.\n\n5.சமூகம் மற்றும் சமயம்;\n\nசதி ஒழிக்கப்பட்டது,பெண்சிசுக் கொலை தடுக்கப்பட்டது,விதவைகள் மறுமணம் சட்டமாக்கப்பட்டது.இந்துக்களின் சொத்துரிமை மாற்றப்பட்டு கிறித்துவர்களாக மாறியவருக்கும் தங்கள் முன்னோர்களின் சொத்தில் உரிமை வழங்கப்பட்டது.ஆலயங்கள் மற்றும் மசூதிகளுக்கு சொந்தமான நிலங்களின் மீது வரி விதிக்கப்பட்டது.\n\n6.உடனடிக் காரணம்;\n\nஆங்கிலேயர்களால் அறிமுகப்படுத்தப்பட்ட புதிய என்ஃபீல்டூ ரக துப்பக்கிகளுக்கான கொழுப்பு தடவிய தோட்டாக்களும் ஆகும்.1857-ம் ஆண்டு மார்ச் 29-ம் நாள் கல்காத்தாவிற்கு அருகிலுள்ள பராக்பூரில் வங்காள படைப் பிரிவைச் சேர்ந்த மங்கள்பாண்டே எனும் பிராமண வீரர் கொழுப்பு தடவிய தோட்டாவை பயன்படுத்த மறுத்து கலகத்தில் ஈடுப்பட்டார்.இதனால் இவர் தூக்கிலிடப்பட்டார். \n\n1857-ம் ஆண்டு புரட்சி வங்காளத்தில் பராக்பூரில் வெடித்தது"}
{"id": "389150", "url": "https://ta.wikipedia.org/wiki?curid=389150", "title": "கேப்ரிமுல்கிபார்மஸ்", "text": "கேப்ரிமுல்கிபார்மஸ்\n\nகேப்ரிமுல்கிபார்மஸ் (\"Caprimulgiformes\") என்பது பறவைகளின் ஒரு வரிசை ஆகும். இவை அண்டார்க்டிகா தவிர அனைத்துப் பகுதிகளிலும் காணப்படுகின்றன. இவை பொதுவாக பூச்சியுண்ணிகள் மற்றும் இரவாடுபவையாக உள்ளன.\n"}
{"id": "389154", "url": "https://ta.wikipedia.org/wiki?curid=389154", "title": "குட்டி ஊசித்தட்டான்", "text": "குட்டி ஊசித்தட்டான்\n\nகுட்டி ஊசித்தட்டான் (Agriocnemis pygmaea (pygmy wisp) என்பது கோனகிரியினீடியின் குடும்பத்தைச் சேர்ந்த ஒரு ஊசித்தட்டான் ஆகும். இது ஆசியாவில் பரவலாகவும் மற்றும் ஆஸ்திரேலியாவின் ஒரு பகுதியிலும் காணப்படுகிறது.\n\nஇது சதுப்பு நிலங்களிலும், குளங்களிலும் இனப்பெருக்கம் செய்கிறது. இந்த இனம் இயற்கை சார்ந்த இடங்கள் மற்றும் மனிதன் வாழ்விடங்களிலும் காணப்படும்.\nSection::::விளக்கம்.\nஊசித் தட்டான்கள் பச்சையும் கறுப்பும் கலந்த உடலைக் கொண்டது. அதன் உடல் கண்டங்களின் கடைசிப் பகுதி செங்கல் நிறத்தில் காணப்படும். பெண் ஊசித்தட்டான்களின் உடல் சிவப்புத் தோற்றத்திலும்கூட இருக்கும். 16-18 மி.மீ. (2 செ.மீ.க்குள்) நீளம் கொண்டது.\n\n"}
{"id": "389155", "url": "https://ta.wikipedia.org/wiki?curid=389155", "title": "வடக்கு வாத்துப்பாறு", "text": "வடக்கு வாத்துப்பாறு\n\nவடக்கு வாத்துப்பாறு (ஆங்கிலப் பெயர்: Northern goshawk, உயிரியல் பெயர்: Accipiter gentilis) என்பது மிதமான-பெரிய அளவுள்ள கொன்றுண்ணிப் பறவை ஆகும். இது புவியின் வட அரைகோளத்தில் காணப்படுகிறது. இது 1758ல் லின்னேயசால் வகைப்படுத்தப்பட்டது.\n\n"}
{"id": "389159", "url": "https://ta.wikipedia.org/wiki?curid=389159", "title": "சாகைங் பிரதேசம்", "text": "சாகைங் பிரதேசம்\n\nசாகைங் பிரதேசம் (முன்னர் சாகைங் பிரிவு) என்பது மியான்மரின் ஒரு நிர்வாகப் பிரிவாகும். இந்தப் பிரதேசம் மியான்மர் நாட்டின் வடமேற்குப் பகுதியில் அட்சரேகை 21° 30' வடக்கிலும் மற்றும் தீர்கரேகை 94 ° 97 'கிழக்கில் இடையே அமைந்துள்ளது. இதன் எல்லைகளாக வடகிழக்கு இந்தியாவின் மாநிலங்களான நாகாலாந்து, மணிப்பூர், அருணாச்சல பிரதேசம் ஆகியவை வடக்கிலும், கிழக்கில் காசின் மாநிலம், ஷான் மாநிலம் மற்றும் மண்தாலே பிரதேசம் ஆகியவையும், தெற்கில் மண்தாலே பிரதேசம் மற்றும் மாகுவே மண்டலம் ஆகியவையும், ஐராவதி ஆறு கிழக்கு மற்றும் தெற்கு எல்லைகளாகவும், மேற்கில் சின் மாநிலம் மற்றும் இந்தியாவும் எல்லைகளாக அமைந்துள்ளது.\n\nஇப்பகுதி 93,527 கிமீ பரப்பளவில் உள்ளது. 1996 ஆண்டில், அதன் மக்கள்தொகை 5,300,000 க்கும் மேல் கொண்டிருந்தது, 2012 ஆண்டில் அதன் மக்கள் தொகை 6,600,000 ஆக இருந்தது. 2012 ஆண்டில் நகர்ப்புற மக்கள்தொகை 1,230,000 மற்றும் கிராமப்புற மக்கள்தொகை 5,360,000 ஆகவும் இருந்தது. \n\nஇதன் தலைநகரம் \"மோநிவா\"\n\n"}
{"id": "389162", "url": "https://ta.wikipedia.org/wiki?curid=389162", "title": "பஸ்ஸார்ட்", "text": "பஸ்ஸார்ட்\n\nபொது பசார்டு (\"common buzzard\", \"buteo buteo\") என்பது ஒரு மிதமான-பெரிய கொன்றுண்ணிப் பறவை ஆகும். இது ஐரோப்பாவின் பெரும்பாலான பகுதிகள் மற்றும் ஆசியாவின் சில பகுதிகளிலும் காணப்படுகிறது. இது 40 மற்றும் 58 செ.மீ. (16 மற்றும் 23 அங்குலம்) நீளம், இறக்கை நீளம் 109-140 செ.மீ. (43–55 அங்குலம்) மற்றும் எடை 427–1,364 கிராம் (0.941–3.007 பவுண்ட்) கொண்டது ஆகும்.\n\n"}
{"id": "389168", "url": "https://ta.wikipedia.org/wiki?curid=389168", "title": "ஐரோவாசியச் சிட்டுப்பருந்து", "text": "ஐரோவாசியச் சிட்டுப்பருந்து\n\nஐரோவாசியச் சிட்டுப்பருந்து (\"Eurasian sparrowhawk\", \"Accipiter nisus\") அல்லது வடக்குச் சிட்டுப்பருந்து அல்லது சிட்டுப்பருந்து என்பது சிறிய கொன்றுண்ணிப் பறவை ஆகும். இதில் பெண் பருந்து ஆணைவிட 25% வரைப் பெரியதாக உள்ளது. இவை 0.5 கிலோவுக்கு மேல் எடையுள்ள பறவைகளைக் கூட கொல்ல வல்லவை ஆகும்.\n\n\n"}
{"id": "389174", "url": "https://ta.wikipedia.org/wiki?curid=389174", "title": "உத்தரப்பிரதேச உள்ளாட்சி தேர்தல், 2017", "text": "உத்தரப்பிரதேச உள்ளாட்சி தேர்தல், 2017\n\nஉத்தர பிரதேச மாநிலத்தின் 649 நகர்புற உள்ளாட்சி அமைப்புகளில், 16 மாநகராட்சிகளுக்கும், 198 நகராட்சிகளுக்கும், 438 நகரப் பஞ்சாயத்துக்களுக்கும் 22, 24 மற்றும் 26 நவம்பர் மாதத்தில் மூன்று கட்டங்களாக தேர்தல்கள் நடைபெற்றது\nஇத்தேர்தலில் ஆளும் கட்சியான பாரதிய ஜனதா கட்சி, பகுஜன் சமாஜ் கட்சி, சமாஜ்வாதி கட்சி, இந்திய தேசிய காங்கிரசு கட்சிகளும் மற்றும் சுயேச்சை வேட்பாளர்களும் போட்டியிட்டனர். \n\nSection::::வாக்குப் பதிவு.\n22 நவம்பர் 2017 அன்று நடைபெற்ற முதல் கட்ட வாக்குப்பதிவில் சுமார் 52.59 சதவீதம் வாக்குகளும், 24 நவம்பர் 2017 அன்று நடைபெற்ற இரண்டாம் கட்ட வாக்குப்பதிவில் சுமார் 49.3 சதவீதம் வாக்குகளும், 26 நவம்பர் 2017 அன்று நடைபெற்ற மூன்றாம் கட்ட வாக்குப்பதிவில் சுமார் 53 சதவீதம் வாக்குகளும் பதிவானது. வாக்கு எண்ணிக்கை 1 டிசம்பர் 2017 முதல் துவங்கியது.\n\nSection::::தேர்தல் முடிவுகள்.\nSection::::மாநகராட்சி தேர்தல் முடிவுகள்.\nமுதலில் 16 மாநகராட்சிளுக்கான மேயர் பதவிக்கான தேர்தல் முடிவுகள் 1 டிசம்பர் 2017 அன்று வெளியிடப்பட்டது. 16 மாநகராட்சிகளில், அயோத்தி, வாரணாசி, கோரக்பூர், காசியாபாத், பரேலி, சகாரன்பூர், ஜான்சி, மதுரா, லக்னோ, கான்பூர் மற்றும் மொராதாபாத் என 14 மாநகராட்சிகளின் மேயர் தேர்தலில் பாரதிய ஜனதா கட்சி வென்றுள்ளது. பகுஜன் சமாஜ் கட்சி அலிகார் மற்றும் மீரட் மாநகராட்சிகளின் மேயர் பதவிகளை வென்றுள்ளது.\n\nSection::::நகராட்சி தலைவர் தேர்தல் முடிவுகள்.\nஇம்மாநிலத்தின் மொத்தமுள்ள 198 நகராட்சிகளில் பாரதிய ஜனதா கட்சி 70 நகராட்சிகளையும், சுயேச்சைகள் 49 நகராட்சிகளையும், சமாஜ்வாதி கட்சி 42 நகராட்சிகளையும், பகுஜன் சமாஜ் கட்சி 28 நகராட்சிகளையும், இந்திய தேசிய காங்கிரசு கட்சி 9 நகராட்சிகளையும் வென்றுள்ளது. \n\nSection::::நகராட்சி உறுப்பினர் தேர்தல் முடிவுகள்.\nமொத்தமுள்ள 198 நகராட்சிகளில் உள்ள 5,260 வார்டு உறுப்பினர் தேர்தலில், 64.25% வாக்குகள் பெற்ற 3,380 சுயேச்சை உறுப்பினர்களும், 17.53% வாக்குகள் பெற்ற பாரதிய ஜனதா கட்சி 922 உறுப்பினர்களும் வெற்றி பெற்றனர். \n\n\n"}
{"id": "389188", "url": "https://ta.wikipedia.org/wiki?curid=389188", "title": "அடா ஒகஸ்ரா லவ்லேஸ்", "text": "அடா ஒகஸ்ரா லவ்லேஸ்\n\nஅடா ஒகஸ்ரா லவ்லேஸ்\n\nஅடா ஒகஸ்ரா லவ்லேஸ் என்பவர் முதலாவது கணனி நிகழ்ச்சி நிரலர் எனச்சிறப்பிக்கப்படுகிறார். 1815.12.10 பிறந்த இவர் கணனியின் தந்தையான சார்ஸ் பபேஜ் அவர்களின் நெருங்கிய நண்பி ஆவார். பபேஜ் அவர்கள் உருவாக்கிய பகுப்புப்பொறி(Analytical Engine-1837)க்கு உரிய நிகழ்ச்சி நிரலை அடா எழுதியமையினால் அவர் உலகின் முதலாவது நிகழ்ச்சி நிரலர் எனப்போற்றப்படுகிறார்.\nஅடா ஒகஸ்ரா லவ்லேஸ் ஆங்கில கவிஞர் லார்ட் ஜார்ஜ் கோர்டன் பைரன் என்பவரின் சட்டபூர்வமான குழந்தை மட்டுமே.தாய் லேடி அன்னே இசபெல்லா மில்பாங்க் பைரன் ஆவார்.அடா ஒகஸ்ரா லவ்லேஸ் 1852 நவம்பர் 27 அன்று இறைவனடிசேர்ந்தார்.\n"}
{"id": "389192", "url": "https://ta.wikipedia.org/wiki?curid=389192", "title": "சாதாரண ரேவன்", "text": "சாதாரண ரேவன்\n\nசாதாரண ரேவன் (ஆங்கிலப் பெயர்: \"common raven\", உயிரியல் பெயர்: \"Corvus corax\") அல்லது வடக்கு ரேவன் என்பது ஒரு பேஸ்ஸரின் பறவை ஆகும். இது புவியின் வடக்கு அரைக்கோளத்தில் காணப்படுகிறது. கோர்விடே இனப்பறவைகளிலேயே இதுதான் அதிகமான இடங்களுக்குப் பரவியுள்ளது. இதில் 8 துணையினங்கள் உள்ளன.\n\n\n"}
{"id": "389193", "url": "https://ta.wikipedia.org/wiki?curid=389193", "title": "நடுவண் தெற்குக் கடற்கரை", "text": "நடுவண் தெற்குக் கடற்கரை\n\nநடுவண் தெற்குக் கடற்கரை \"(South Central Coast)\" என்பது வியட்நாமின் எட்டு வட்டாரங்களில் ஒன்றாகும். இதில் தற்சார்பு மாநகராட்சியாகிய தா நாங் நகராட்சியும் ஏழு மாகாணங்களும் உள்ளன. \n\nமரபாக, இவ்வட்டாரம் நடுவன் மேட்டுச் சமவெளிக்குச் செல்லும் வாயில்களில் ஒன்றாக விளங்கியது. இது போக்குவரத்தோ பிற அகக்கட்டமைப்புகளோ ஏற்படுத்த மிக அறைகூவலாக உள்ள, கடற்கரை வரை மலைத்தொடர்கள் நீளும் சிக்கலான புவிப்பரப்பைப் பெற்றுள்ளது; ஆனால், இது நல்ல சுற்ருலாத் தளமாக விளங்குகிறது; குறிப்பாக, பாந்தியேத், நாத்திராங், [தா நாங்]] ஆகிய பகுதிகள் சுற்றுலாவுக்கு ஏற்றன. சாம்பாக் கவின் கட்டிடங்கள், நிகழ்த்து கலைகள், அருங்காட்சியகங்கள் போன்ற பண்பாட்டு மரபு வளமும் சுற்றுலாவை ஈர்க்கும் வண்னம் அமைந்துள்லது. இது, ஓ சி மின் நகரைச் சுற்ரியமைந்த தென்கிழக்கு வட்டாரம் அல்லது சிவப்பாற்றுக் கழிமுகப் படுகையைப் போல தொழில்மயமானதோ வளர்ச்சிவாய்ப்பு மிக்கதோ அல்ல; ஆனால், இவ்வட்டாரத்தின் தா நாங், நாத்திராங், குயிநிகோன் பகுதிகளில் சில வட்டாரத் தொழிலகங்கள் அமைந்துள்ளன.\n\nநடுவண் தெற்குக் கடற்கரை (நாம்திரங்போ) வட்டாரத்தின் 8 மாகாணங்கள்: தா நாங், குவாங்நாம் மாகாணம், குவாங் நிகாய் மாகாணம், பின்தின் மாகாணம், பூயேன் மாகாணம், காங்கோவா மாகாணம், நின்துவான் மாகாணம், பின்துவான் மாகாணம். நிகுயேன் அரசகுல ஆட்சியில், இப்பகுதி தாத்திரூசு கய் (தூவதியேனுக்கு வலதில் உள்ள பகுதி) எனப்பட்டது.\n"}
{"id": "389199", "url": "https://ta.wikipedia.org/wiki?curid=389199", "title": "சாதாரண இசுடார்லிங்", "text": "சாதாரண இசுடார்லிங்\n\nசாதாரண இசுடார்லிங் (ஆங்கிலப் பெயர்: \"common starling\", உயிரியல் பெயர்: \"Sturnus vulgaris\") அல்லது ஐரோப்பிய இசுடார்லிங் அல்லது இசுடார்லிங் எனப்படுவது மத்திய அளவுள்ள ஒரு பேஸ்ஸரின் பறவை ஆகும். இது இசுடார்லிங் குடும்பமான ஸ்டுர்னிடாயின் கீழ் வகைப்படுத்தப்பட்டுள்ளது. இது சுமார் 20 செ.மீ. (8 அங்குலம்) நீளம் கொண்டது. \n\n\n"}
{"id": "389208", "url": "https://ta.wikipedia.org/wiki?curid=389208", "title": "ஐபீரிய சிவிங்கிப் பூனை", "text": "ஐபீரிய சிவிங்கிப் பூனை\n\nஐபீரிய சிவிங்கிப் பூனை (ஆங்கிலப் பெயர்: \"Iberian lynx\", உயிரியல் பெயர்: \"Lynx pardinus\") என்பது ஒரு வகை காட்டுப் பூனை ஆகும். இது தென்மேற்கு ஐரோப்பாவின் ஐபீரிய மூவலந்தீவுப் பகுதியில் வசிக்கிறது. இது கிட்டத்தட்ட எப்பொழுதுமே ஐரோப்பிய குழிமுயலையே உணவாகக் கொள்கிறது. 20ம் நூற்றாண்டில் நோய், அதிகப்படியான வேட்டையாடுதல், புல்வெளிகள் மற்றும் காடுகளின் அழிப்பு, மற்றும் சட்டவிரோத வேட்டை ஆகியவற்றின் காரணமாக குழிமுயல்களின் எண்ணிக்கை குறைந்ததனால் இதன் எண்ணிக்கையும் குறைந்துவிட்டது. \n"}
{"id": "389211", "url": "https://ta.wikipedia.org/wiki?curid=389211", "title": "நேபாள நாடாளுமன்றத் தேர்தல், 2017", "text": "நேபாள நாடாளுமன்றத் தேர்தல், 2017\n\nநேப்பாள நாடாளுமன்ற தேர்தல், 2017 (Nepalese legislative election, 2017) 334 உறுப்பினர்களைக் கொண்ட நேபாள நாடாளுமன்றம், 275 உறுப்பினர்கள் கொண்ட நேபாள பிரதிநிதிகள் சபை எனும் கீழவையும், 59 உறுப்பினர்களைக் கொண்ட நேபாள தேசிய சபை எனும் மேலவை என ஈரவை முறைமையுடன் கூடியது. \n\nதற்போது நேபாள பிரதிநிதிகள் சபையின் 275 உறுப்பினர்களை தேர்ந்தெடுக்கும் வகையில், 26 நவம்பர் 2017 மற்றும் 7 டிசம்பர் 2017 அன்று இரண்டு கட்டங்களாக தேர்தல்கள் நடைபெற்றது. தேர்ந்தெடுக்கப்பட்ட 275 நேபாள பிரதிநிதிகள் சபையின், பெரும்பான்மையான உறுப்பினர்களின் ஆதரவுடன் பிரதம அமைச்சர் தேர்வு செய்யப்படுவார்.\n\nஇத்தேர்தலுடன் நேபாளத்தின் ஏழு மாநில சட்டமன்ற உறுப்பினர்களைத் தேர்ந்தெடுக்கும் தேர்தலும் நடைபெற்றது.\n\n\nSection::::இட ஒதுக்கீடு.\nநேபாள நாடாளுமன்றத்திற்கு மகளிர், தலித், மாற்றுத் திறனாளிகள் மற்றும் சமயச் சிறுபான்மையின மக்களின் பிரதிநிதிகளுக்கு இட ஒதுக்கீடு செய்யப்பட்டுள்ளது.\n\nSection::::அரசியல் கட்சிகளும், கூட்டணிகளும்.\nஇடதுசாரி கூட்டணியில் நேபாள கம்யுனிஸ்ட் கட்சி (மார்க்சிஸ்ட்-லெனினிஸ்ட்), நேபாள கம்யுனிஸ்ட் கட்சி (மாவோயிஸ்ட்) மற்றும் நேபாள நவ சக்தி கட்சிகள் போட்டியிடுகிறது. \nஜனநாயக கூட்டணியின் சார்பில் நேபாளி காங்கிரஸ், ராஷ்டிரிய பிரஜாதந்திர கட்சி, மற்றும் மதேசி மக்களின் அரசியல் கட்சிகள், இடதுசாரி கூட்டணிக்கு எதிராக களம் இறங்கியுள்ளது. \n\nSection::::வாக்கு எண்ணிக்கை.\n26 நவம்பர் 2017 அன்று முதல் கட்டமாக நடைபெற்ற தேர்தலின் வாக்கு எண்ணிக்கை 7 டிசம்பர் 2017 அன்றும், 7 டிசம்பர் 2017 அன்று நடைபெற்ற இரண்டாம் தேர்தலின் வாக்கு எண்ணிக்கை 8 டிசம்பர் 2017 அன்றும் துவங்கியது. வாக்கு எண்ணிக்கை முடிவுகள் 15 டிசம்பர் 2017க்குள் வெளியிடப்படும். \n\nஇத்தேர்தலில் பதிவான மொத்த வாக்குகள் 10,587,521 (68.63%) ஆகும்.\n\nSection::::பிரதிநிதிகள் சபை தேர்தல் முடிவுகள்.\nSection::::நேரடித் தேர்தலில் வெற்றி பெற்றவர்கள்.\n275 உறுப்பினர்களைக் கொண்ட நேபாள நாடாளுமன்றத்தின், 165 உறுப்பினர்களை நேரடித் தேர்தல் முறையில் பிரதிநிதிகள் சபைக்கு வாக்காளர்களால் தேர்ந்தேடுக்கப்பட்டனர்.\n\nSection::::மறைமுகத் தேர்வில் தேர்தலில் வெற்றி பெற்றவர்கள்.\nநேபாள பிரதிநிதிகள் சபைத் தேர்தலில் 10,587,521 (68.63%) வாக்குகள் பதிவானது. நேபாளத்தின் புதிய 2015 நேபாள அரசியலமைப்புச் சட்டத்தில் கூறியுள்ள வாக்களிப்பு முறைப் படி, மார்க்சிஸ்ட்-லெனிஸ்ட் ஓன்றியம், நேபாளி காங்கிரஸ், மாவோயிஸ்ட், ராஷ்டிரிய பிரஜா தந்திரக் கட்சி, சோசலிச கூட்டமைப்பு கட்சி என ஐந்து அரசியல் கட்சிகள் மட்டுமே, பதிவான வாக்குகளில் மூன்று விழுக்காடு மற்றும் அதற்கு அதிகமாக வாக்குகள் பெற்றுள்ளதால், அக்கட்சிகள் பெற்ற விகிதாசார வாக்குகளுக்கு ஏற்றவாறு 110 இடங்கள் ஒதுக்கப்பட்டுள்ளது. \n\nபதிவான வாக்குகளில் மூன்று சதவீத விகிதாசார வாக்குகள் பெறாத காரணத்தினால், ராஷ்டிரிய பிரஜா தந்திர ஜனநாயக கட்சி, புதிய சக்தி கட்சி, ராஷ்டிரிய ஜன்மோர்ச்சா கட்சி மற்றும் \nநேபாள தொழிலாளர்கள் விவசாயிகள் கட்சிகளுக்கு விகிதாசார பிரதிநித்துவ இடங்கள் ஒதுக்கப்படவில்லை. மேலும் மூன்று சதவீத (%) வாக்குகள் பெறாத அரசியல் கட்சிகளின் நேரடித் தேர்வில் தேர்வில் தேர்ந்தெடுக்கப்பட்ட உறுப்பினர்களை, நேபாள பிரதிநிதிகள் சபையில் சுயேட்சை உறுப்பினர்களுக்கான தகுதி வழங்கப்படும். \n\nSection::::நேபாள தேசிய சபை தேர்தல் முடிவுகள்.\nநேபாள தேசிய சபையின் 59 உறுப்பினர்களை, ஏழு நேபாள மாநில சட்டமன்ற உறுப்பினர்கள், மாநகராட்சி மற்றும் நகராட்சி மற்றும், கிராமிய நகராட்சிகளின் மேயர்/துணை மேயர் மற்றும் தலைவர்/துணைத் தலைவர்களால் தேர்ந்தெடுக்கப்படுவர். இத்தேர்தல் பிரதிநிதிகள் சபை முடிந்த பிறகு அறிவிக்கப்படும்.\n\n"}
{"id": "389218", "url": "https://ta.wikipedia.org/wiki?curid=389218", "title": "வியட்நாம் மாநகராட்சிகள்", "text": "வியட்நாம் மாநகராட்சிகள்\n\nமுதல் அடுக்கு ஆட்சிப் பிரிவில், வியட்நாம் 58 மாகாணங்களாகவும் (தின்) 5 மாநகராட்சிகளாகவும் (தான்போதிரூசு துவோசுதிரங் ஊவோங்) பிரிக்கப்பட்டுள்ளது. மாநகராட்சிகள் வியட்நாமில் உயரிய தரவரிசை மாநகரங்களாகும். இது மாகாணத் தகுதி கொண்டது. இது அரசின் நேரடி மையக் கட்டுபாட்டில் உள்ளது.\n\nஇவை நகரக மாவட்டங்களாகவும் நகரியங்களாகவும் ஊரக மாவட்டங்களாகவும் இரண்டாம் ஆட்சியடுக்கில் பிரிக்கப்படுகின்றன. மூன்றாம் ஆட்சியடுக்கில், நகரக மாவட்டங்கள் (குவான்) சிறகங்களாகவும் (பூவோங்) நகரியம் சிறகங்களாகவும் குமுகங்களாகவும் (திசா) ஊரக மாவட்டங்கள் (குயேன்) நகரியங்களாகவும் (தித்திரான்) குமுகங்களாகவும் (சா) பிரிக்கப்படுகின்றன.\n\n\n"}
{"id": "389221", "url": "https://ta.wikipedia.org/wiki?curid=389221", "title": "சுண்ணாம்புக் கோடிடும் கருவி", "text": "சுண்ணாம்புக் கோடிடும் கருவி\n\nசுண்ணாம்புக் கோடிடும் கருவி (chalk line அல்லது chalk box) தட்டையான பரப்புகளில், நீளமான நேர்க்கோடுகளை வரையப் பயன்படுகிறது. இருப் புள்ளிகளுக்கிடையே நேர்க்கோடு வரைய இக் கருவி உதவுகிறது. தூக்குக்குண்டு செங்குத்துக் கோடுகளை வரைய பயன்படுகிறது.\n\nதச்சு வேலையில் இக் கருவி மிகவும் பயன்படுகிறது. கரடு முரடான வெட்டு மரங்களைப் பயன்படுத்தும் முன் நேராக்கவும், சதுர விளிம்புகளையும் ஏற்படுத்தவும் உதவுகிறது.\n\nSection::::பயன்கள்.\nசுண்ணாம்புக் கோடிடும் கருவிகளில் நேர்க்கோடுகளை வரைய வண்ணச் சாயம் (பொதுவாக சுண்ணாம்புக் கோடு) ஏற்கனவேப் பூசப்பட்டு, இறுகக்கட்டிய நைலான் கயிறு அல்லது நூல் (இழை) பயன்படுத்தப்பட்டு வருகிறது. கோடிடப்பட வேண்டிய பரப்பில் கயிறு இறுக்கமாகப் பிடிக்கப்படுகிறது. கயிறு திடீரென இழுக்கப்பட்டு, பரப்பில் வண்ணம் விழுமாறு செய்யப்படுகிறது. கயிறு பரப்பில் விழும் போது நேர்க்கோடு வரையப் படுகிறது.\nசீரற்ற மற்றும் துளைகள் நிறைந்த பரப்பிலும் கோடுகள் வரைய உதவுகிறது.\nஅதிகமாக இழுக்கப்படும் போதும், காற்றிலுள்ள ஈரப்பதம் காரணமாகவும் கயிறுகள் அடிக்கடி அறுந்து போகிறது.\nசுண்ணாம்புக் கோடிடும் கருவி மற்றும் தூக்குக்குண்டும் ஒரே கருவியாக விற்பனை செய்யப்படுகிறது.\n\nSection::::வரலாறு.\nபண்டைய எகிப்திலேயே சுண்ணாம்புக் கோடுகள் பயன்படுத்தப்பட்டதற்கான ஆதாரங்கள் கிடைத்துள்ளன.\n\nSection::::மைக்கோடுகள்.\nகிழக்காசியாவில் சுண்ணாம்புக் கோடுகளுக்குப் பதிலாக மையால் ஆன கோடுகள் வரையப்படுகிறது. சுமிட்சுபோ (sumitsubo) என்று சப்பானிய மொழியில் அழைக்கப்படும் அலங்காிக்கப்பட்ட மைப்புட்டிகளில், பஞ்சு நனைக்கப்பட்டு கோடுகள் வரையப்படுகிறது. As with many such tools, they're often made by their users while apprentices.\nகோயில் போன்ற பெரிய கட்டடங்களின் முகடு நாட்டல் என்ற விழாவின் போது தச்சரின் கருவிகளை வைப்பது வழக்கம். அதில் புதிதாக உருவாக்கப்பட்ட சுமிட்சுபோவும் (sumitsubo) ஒன்று.\n\n\n"}
{"id": "389223", "url": "https://ta.wikipedia.org/wiki?curid=389223", "title": "ஆண்ட்ரியசு வெசாலியசு", "text": "ஆண்ட்ரியசு வெசாலியசு\n\nஆண்ட்ரியசு வெசாலியசு \"(Andreas Vesalius)\" 31 டிசம்பர் 1514 – முதல் 15 அக்டோபர் 1564 வரையிலான காலகட்டத்தில் வாழ்ந்த மருத்துவ அறிஞர் ஆவார். 16 ஆம் நூற்றாண்டில் வாழ்ந்த இவர் பெல்சியம் நாட்டைச் சேர்ந்தவர் ஆவார். உடற்கூற்றியல், மருத்துவரான இவர் மனித உடற்கூற்றியல் பற்றி ஆராய்ந்து பல நூல்களை எழுதியுள்ளார். மருத்துவத் துறையில் ஏற்பட்டுள்ள நவீன மாற்றங்களுக்கு இவருடைய நூல்கள் பெரிதும் உதவியதால் இவரை நவீன மனித உடற்கூற்றியலின் நிறுவனர் என்று சிறப்பித்துக் கூறுவார்கள். பெல்சியத்தின் ஒரு பகுதியாக இருந்த பிரசெல்சு நகரில் வெசாலியசு பிறந்தார். பாதுவாப் பல்கலைக்கழகத்தில் பேராசிரியராகவும் பின்னர் பேரரசர் ஐந்தாம் சார்லசின் அவையில் மருத்துவராகவும் வெசாலியசு பணியாற்றினார்.\n\nஆண்ட்ரியசு வெசாலியசு என்ற பெயர் ஆண்ட்ரீசு வான் வெசெல் என்ற பெயரின் டச்சு வடிவமாகும். அக்காலத்தில் ஐரோப்பிய அறிஞர்கள் தங்கள் பெயர்களை இவ்வாறு இலத்தினாக்கம் செய்து கொள்வது பொதுவான பழக்கமாக இருந்தது. ஆண்ட்ரி வெசேல், ஆண்ட்ரியா வெசாலியோ, ஆண்ட்ரியாசு வெசெல், ஆண்ட்ரி வெசாலியோ, ஆண்ட்ரி வெசாலிப்போ என்று பலவறாக ஆண்ட்ரியா வெசாலியசு அழைக்கப்பட்டார்.\n\nSection::::இளமைக் காலமும் கல்வியும்.\nவெசாலியசு 1514 ஆம் ஆண்டு டிசம்பர் மாதம் 15 ஆம் நாள் பிரசெல்சில் ஆண்ட்ரியசு வான் வெசல் மற்றும் இசபெல் கிரெப் ஆகியோருக்கு மகனாகப் பிறந்தார். நெதர்லாந்து ஆப்சுபர்கு அரசமரபின் ஒரு பகுதியாக பிரசெல்சு அப்போது இருந்தது. வழிவழியாக வெசாலியசின் குடும்பத்தைச் சேர்ந்தவர்கள் மருத்துவப்பணி புரியும் அறிஞர்களாக இருந்துள்ளனர். இளம் வயதிலேயே வெசாலியசு லூவெயின் பல்கலைக் கழகத்திற்கு அனுப்பப்பட்டார்.\n\nலூவெயின் பல்கலைக்கழகத்தில் கலையையும் இலத்தீன், கிரேக்கம் போன்ற மொழிகளையும் வெசாலியசு கற்றார். 1533 ஆம் ஆண்டில் பாரிசு மருத்துவப் பல்கலைக்கழகத்தில் பயிலுவதற்காகச் சேர்ந்தார். காலெனின் உடற்கூற்றியல் கோட்பாடுகளை யாக்குவசு துபாயிசு மற்றும் யீன் பெர்னெல் ஆகியோர் வெசாலியசுக்கு கற்பித்தனர். அந்த நேரத்தில்தான் வெசாலியசுக்கு உடற்கூற்றியல் பிரிவில் ஆர்வம் பிறந்தது. தன் கையில் கிடைத்த உயிரினங்களின் உடலை அறுத்து ஆராய்ச்சிகள் செய்தார்.\n\nபுனித ரோம் பேரசிற்கும் பிரான்சுக்கும் இடையேயான போர் தொடக்கம் காரணமாக வெசாலியசு 1537 ஆம் ஆண்டில் பாரிசை விட்டு வெளியேற வேண்டிய கட்டாயம் ஏற்பட்டது. லூவெயின் திரும்பிய வெசாலியசு அங்கு தன்னுடைய பட்டப் படிப்பை முடித்தார். காலெனுக்கு எதிராக புதிய கருத்துகளை எடுத்துக் கூறியதால் அவருடைய பேராசிரியருடன் கருத்து வேறுபாடு ஏற்பட்டது. ஆகையால் வெசாலியசு குறுகிய காலத்தில் லூவெயினிலிருந்து இத்தாலிக்குப் பயணமானார். பாதுவாப் பல்கலைக்கழகத்தில் தன்னுடைய மருத்துவ மேற்படிப்பை முடித்தார்.\n\nSection::::மருத்துவ வாழ்க்கை.\nவெசாலியசு பட்டம் பெற்ற தினத்திலேயே பாதுவாப் பல்கலைக்கழகம் உடற்கூறு பேராசிரியராகப் பணிபுரிவதற்காக நியமிக்கப்பட்டார். போலோக்னா பல்கலைக்கழகத்திலும் பிசா பல்கலைக்கழகத்திலும் கௌரவரப் பேராசிரியராகவும் பணிபுரிந்தார். இக்காலத்தில் வெசாலியசின் வாழ்க்கை சிறப்பாக இருந்தது. பாதுவாப் பல்கலைக்கழகத்தில் பணியேற்பதற்கு முன்னர் வெசாலியசு இத்தாலியில் பல இடங்களுக்கு பயணம் செய்தார். போப் நான்காம் பால் மற்றும் லொயோலா இஞ்ஞாசி ஆகியோருக்கு தொழு நோய்க்கான சிகிச்சையளித்தார். வெனிசு நகரில் யோகான் வான் கால்கர் என்ற ஓர் ஓவியரைக் கண்டு தன்னுடைய நூலுக்குத் தேவையான விளக்கப் படங்களை வரைந்து கொடுக்கும்படி கேட்டுக் கொண்டார். 1538 இல் உடற்கூறு பற்றிய இவருடைய முதலாவது நூல் வெளியிடப்பட்டது \n\nமுன்னதாக இந்த தலைப்புகள் யாவும் முதன்மையாக காலெனின் பாரம்பரிய நூல்களை அடிப்படையாகக் கொண்டே போதிக்கப்பட்டன. அவை பேராசிரியர் ஒருவரின் வழிகாட்டுதலின்படி ஒரு விலங்கை அறுத்து அதனடிப்படையிலே எழுதப்பட்ட நூல்கள் ஆகும். காலெனின் கூற்றுகளை உறுதிப்படுத்த எந்தவொரு முயற்சியும் அதுவரை மேற்கொள்ளப்படவில்லை. மாறாக வெசாலியசு முதன்மை போதனை கருவியாக அறுவை செய்தலை பயன்படுத்தினார். மாணவர்கள் தாங்களே அறுவை செய்து கற்பதையும் வலியுறுத்தினார்.\n\nஎசுப்பானிய சார்லசு சக்கரவர்த்தியின் அரண்மனையில் மருத்துவராக சிலகாலம் வெசாலியசு பணியாற்றினார். மீண்டும் இத்தாலிக்குத் திரும்பி சிலகாலம் பாதுவாப் பல்கலைக்கழகத்தில் பேராசிரியர் பணியை செய்து விட்டு யெருசலத்திற்குப் புனிதப் பயணம் மேற்கொண்டார். பயணம் முடித்து வெசாலியசு திரும்பி வந்தபோது அவர் பயணம் செய்த கப்பல் புயலில் சிக்கி விபத்துக்காளானது. இவ்விபத்தில் வெசாலியசு உயிரிழந்தார். \n"}
{"id": "389226", "url": "https://ta.wikipedia.org/wiki?curid=389226", "title": "பிரியா பவானி சங்கர்", "text": "பிரியா பவானி சங்கர்\n\nபிரியா பவானி சங்கர் (\"Priya Bhavani Shankar\", பிறப்பு: டிசம்பர் 31, 1990) இந்தியத் திரைப்பட நடிகையும் இந்திய தொலைக்காட்சி நிகழ்ச்சித் தொகுப்பாளரும் ஆவார். \"கல்யாணம் முதல் காதல் வரை\" எனும் தொலைக்காட்சித் தொடரில் நடித்தமைக்காக மிகப் பிரபலமாக அறியப்பட்டவர்.\n\nSection::::பிறப்பு மற்றும் இளமைக்காலம்.\nபவானி சங்கர் மற்றும் தங்கம் பவானி சங்கர் என்போருக்கு மகளாகப் பிறந்தார். மயிலாடுதுறையை (மாயவரம்) சொந்த இடமாகக் கொண்டவர்.\n"}
{"id": "389228", "url": "https://ta.wikipedia.org/wiki?curid=389228", "title": "ஐரோவாசியச் சிவிங்கிப் பூனை", "text": "ஐரோவாசியச் சிவிங்கிப் பூனை\n\nஐரோவாசிய சிவிங்கிப் பூனை (ஆங்கிலப் பெயர்: \"Eurasian lynx\", உயிரியல் பெயர்: \"Lynx lynx\") என்பது மிதமான அளவுள்ள ஒரு காட்டுப் பூனை ஆகும். இது சைபீரியா, மத்திய மற்றும் கிழக்கு ஐரோப்பாவில் வசிக்கிறது. இவை மத்திய மற்றும் தென்கிழக்கு ஐரோப்பாவின் காட்டு மலைப் பகுதிகளில் மீண்டும் அறிமுகப்படுத்தப்பட்டு உள்ளன. இவ்வாறு அறிமுகப்படுத்தப்பட்ட இவற்றின் எண்ணிக்கை 200க்கும் குறைவாகவே உள்ளது. இது மிகவும் சக்திவாய்ந்த கொன்றுண்ணி ஆகும். 150 கிலோ எடையுள்ள மான்கள் கூட லின்க்ஸால் கொல்லப்பட்டுள்ளன.\n\n"}
{"id": "389233", "url": "https://ta.wikipedia.org/wiki?curid=389233", "title": "முதுமொழி மாலை", "text": "முதுமொழி மாலை\n\nமுதுமாெழி மாலை 18ம் நூற்றாண்டில் வாழ்ந்த உமறுப் புலவர் என்பவரால் இயற்றப்பட்ட நூல் ஆகும். எண்பது பாக்களைக் கொண்டமைந்தது. இசுலாமிய மதம் சார்ந்தது. அல்லாவின் திருத்தூதரைக் காணவேண்டும் என்ற வேணவா எழுப்பிய கீதமே முதுமொழி மாலை ஆகும்.\n"}
{"id": "389235", "url": "https://ta.wikipedia.org/wiki?curid=389235", "title": "பிசர் ஆக்சசோல் தொகுப்பு", "text": "பிசர் ஆக்சசோல் தொகுப்பு\n\nபிசர் ஆக்சசோல் தொகுப்பானது (Fischer oxazole synthesis) சயனோஐதரினிலிருந்து கிடைக்கப்பெறும் ஆக்சசோல் மற்றும் ஒரு ஆல்டிகைடு ஆகியவை நீரற்ற ஐதரோகுளோரிக் காடி முன்னிலையில் ஈடுபடும் ஒரு வேதித் தொகுப்பு ஆகும். இந்த தொகுப்பு முறையானது எர்மான் எமில் பிசர் என்பவரால் 1896 ஆம் ஆண்டில் கண்டறியப்பட்டது. சயனோஐதரினானது, ஒரு தனித்த ஆல்டிகைடில் இருந்து பெறப்பட்டதாகும். ஆக்சசோல் தொகுப்பு வினையில் ஈடுபடக்கூடிய வினைபடுபொருட்கள், ஆல்டிகைடில் இருந்து பெறப்படும் சயனோஐதரின் மற்றும் ஒரு ஆல்டிகைடு ஆகியவை வழக்கமாக மோலார் சமான அளவுகளில் காணப்படும்.  இரண்டு வினைப்பொருட்களுமே வினைவிளைபொருளாகக் கிடைக்கக்கூடிய பல்வளையத்தின் குறிப்பிட்ட பகுதிகளில் இடம்பெறக்கூடிய அரோமேட்டிக் தொகுதிகளைக் கொண்டிருக்கும்.\n\nபிசர் ஆக்சசோல் தொகுப்பிற்கான குறிப்பிடத்தக்க உதாரணமாக மாண்டலிக் அமில நைட்ரைல் பென்சால்டிகைடு உடன் வினைப்பட்டு 2,5-டைபினைல்-ஆக்சசோல் உருவாகும் வினை உள்ளது.\n\nSection::::வரலாறு.\nபிசர் பெர்லின் பல்கலைக்கழகத்தில் இருந்த காலத்தில் பிசர் ஆக்சசோல் தொகுப்புமுறை உருவாக்கப்பட்டது.இத்தொகுப்பு முறையானது,  2,5-இருபதிலியிடப்பட்ட ஆக்சசோல்களைத் தயாரிக்க உதவும் தொகுப்பு முறைகளில் ஒன்றாகும்.\n\nSection::::வினைவழிமுறை.\nபிசர் ஆக்சசோல் தொகுப்பு முறையானது ஒரு நீர்நீக்க வினை வகையாகும். இவ்வினையில், மிதமான நிலைகளில், சாத்தியமாகாது எனத் தோன்றும் தொகுதிகளின் இடமாற்றங்கள் நிகழ்ந்து விடுகின்றன. வினைபடு பொருட்களை உலர் ஈதரில் கரைத்து கரைசலை உலர், வாயு நிலை ஐதரசன் குளோரைடின் வழியாகச் செலுத்துவதன் மூலம் நிகழ்கிறது. வினைவிளை பொருளான 2,5-இருபதிலியிடப்பட்ட ஆக்சசோலானது ஐதரோகுளோரைடாக வீழ்படிவாகிறது. பின்னர் இதனுடன் நீரைச்சேர்த்து மதுசாரத்துடன் கொதிக்க வைப்பதால், அடிப்படைச் சேர்மமாக மாற்றப்படுகிறது.\n\nவழக்கமாக இத்தொகுப்பில் பயன்படுத்தப்படும்  சயனோஐதரின்கள் மற்றும் ஆல்டிகைடுகள் அரோமேடிக் தன்மையுடையவையாக காணப்படும். இருப்பினும் சில நேர்வுகளில் அலிபாட்டிக் சேர்மங்களும் பயன்படுத்தப்படுவதுண்டு. இந்த வினையின் முதல் படியின் வழிமுறையானது, சயனோஐதரின் உடன் வாயுநிலை HCl இன் சேர்க்கையாகும் 1. சயனோஐதரின் ஐதரசனை தன்னுடன் இணைத்துக்கொள்ளும் போது குளோரைடு அயனி சயனோ தொகுதியில் உள்ள கார்பனைத் தாக்குகிறது. இந்த முதல் படியின் விளைவாக இமினோகுளோரைடு இடைநிலைப் பொருள் உருவாகிறது 2, அனேகமாக ஐதரோகுளோரைடு உப்பாக இருக்கலாம். இந்த இடைநிலைப் பொருள் ஆல்டிகைடுடன் வினைப்படுகிறது.ஐதராக்சைல் தொகுதி 2 யானது நைட்ரசனை ஐதரசனிடமிருந்து பிரிக்கிறது. இதே நேரத்தில், நைட்ரசனின் தனித்த இரட்டை ஆல்டிகைடின் எதிர்மின்னி கவர் கார்பனைல் கார்பன் அணுவினைத் தாக்குகிறது. பின்வரும் படிநிலையானது  ஒரு S2  தாக்கம் அதனைத் தொடர்ந்து, நீரினை இழந்து குளோரோ-ஆக்சசோலின் இடைநிலைப் பொருள் தரும் படிநிலையாகும் 4. அடுத்த நிலையானது, வரைய புரோட்டானின் தானொத்தியமாதல் நிகழ்வாக இருக்கிறது. இறுதிப் படிநிலையானது, நீக்க வினையாகும். ஐதரசன் குளோரைடு மூலக்கூறு இழக்கப்பட்டு இறுதி விளைபொருளான 2,5-டைஅரைல்ஆக்சசோல் கிடைக்கப்பெறும் வினையாகும்.\n\nSection::::பயன்பாடுகள்.\nடைஅரைல்அசோல்கள் இயற்கை விளைபொருட்களிலும், மருந்துப் பொருட்களிலும் பொதுவான அமைப்புக்கூறுகளாகும். இருப்பினும் இவற்றை தொகுப்பு முறையில் தயாரித்தல் என்பது சிரமமான காரியமாகும். டைஅரைல் அசோல்கள் பொதுவாக பிசர் ஆக்சசோல் தொகுப்பு முறை அல்லது இராபின்சன்-கேப்ரியேல் தொகுப்பு முறை இவற்றின் மூலமாகத் தயாரிக்கப்படுகின்றன. இந்த தொகுப்பு வினைகளில், ஆக்சசோல் வளையமானது ஏதாவது ஒரு தொகுப்பு முறையில் உருவாக்கப்படுகிறது.\n\nபிசர் ஆக்சசோல் தொகுப்பானது, பென்சால்டிகைடு சயனோஐதரின் மற்றும் 4-புரோமோபென்சால்டிகைடு இவற்றிலிருந்து தொடங்கி பெறப்படும் 2-(4-புரோமோபினைல்)5-பினைல்ஆக்சசோலின் தயாரிப்பிலும் உபயோகப்படுகிறது. இருப்பினும், ஆக்சசோல் வளைய குளோரினேற்றமானது 2,5-பிஸ்(4-புரோமோபினைல்)-4-குளோரோஆக்சசோல் 7 மற்றும் 2,5-பிஸ்(4-புரோமோபினைல்)-4-ஆக்சசோலிடினோன் 8 ஆகியவற்றைத் தருகிறது. பிந்தைய சேர்மமானது ஒரு பொதுவான துணை விளைபொருளாகும்.\nமற்றுமொரு பயனுள்ள உதாரணம் ஆல்போர்டினாலின் இரண்டு படிநிலைத் தொகுப்பாகும். ஆல்போர்டினாலானது ரூடசீ (அல்கலாய்டு) என்ற சேர்மத்தின் தாய் சேர்மமாகும். தொடக்கப் படிநிலைகள் பிசர் ஆக்சசோல் தொகுப்பினைப் பின்பற்றி நிகழ்கின்றன. இருப்பினும் அமிலத்தினால் வினையூக்கம் செய்யப்பட்ட வளையமாதல் வினை ஒரு படிநிலைக்குப் பதிலாக இரண்டு படிநிலைகளில் நிகழ்கிறது. இது டைகுளோரோ இடைநிலைப் பொருள் உருவாதலை உறுதிப்படுத்துகிறது. மேலும் இடமாற்றியங்கள் உருவாதலைத் தடுத்து நிறுத்துகிறது.\nசமீபத்திய ஆய்வுகளில், பிசர் ஆக்சசோல் தொகுப்பு முறையை சற்று மாற்றி அமைப்பது மூலம் ஆல்டிகைடுகள் மற்றும் α-ஐதராக்சி அமைடுகளிலிருந்து 2,5-இருபதிலியிடப்பட்ட ஆக்சசோல்களை தயாரிப்பதற்கு வழிவகை செய்தது. இருப்பினும், பிசர் ஆக்சசோல் தொகுப்பினைப் போலல்லாமல், புதிய முறையானது, டைஅரைல்ஆக்சசோல்களுக்கு மட்டும் வரையறுக்கப்பட்டதாக அல்லாமல் இருந்தது.\n"}
{"id": "389243", "url": "https://ta.wikipedia.org/wiki?curid=389243", "title": "சிவப்புப் பருந்து", "text": "சிவப்புப் பருந்து\n\nசிவப்புப் பருந்து (ஆங்கிலப் பெயர்: \"red kite\", உயிரியல் பெயர்: \"Milvus milvus\") என்பது மிதமான-பெரிய அளவுள்ள கொன்றுண்ணிப் பறவை ஆகும். இது அச்சிபிட்ரிடாய் (Accipitridae) குடும்பத்தில் வகைப்படுத்தப்பட்டு உள்ளது. கழுகுகள், பசார்டுகள் மற்றும் பூனைப்பருந்துகளைப் போன்றே இதுவும் ஒரு பகலாடிப் பறவை ஆகும். இது மேற்கு பாலியார்க்டிக் பகுதி ஐரோப்பா மற்றும் வடமேற்கு ஆப்பிரிக்காவில் காணப்படும் ஒரு அகணிய உயிரி ஆகும். இது இதற்கு முன்னர் வடக்கு ஈரானுக்கு வெளியிலும் காணப்பட்டது. வடகிழக்கு மற்றும் மத்திய ஐரோப்பாவின் பருந்துகள் குளிர்காலத்தைக் கழிக்க தெற்கே துருக்கி வரை செல்கின்றன. சில பறவைகள் விபத்தாக வடக்கே பின்லாந்திலும், தெற்கே இசுரேல், லிபியா மற்றும் காம்பியாவிலும் பார்க்கப்பட்டுள்ளன.\n\n"}
{"id": "389244", "url": "https://ta.wikipedia.org/wiki?curid=389244", "title": "இங்கிலாந்துத் துடுப்பாட்ட அணியின் ஆத்திரேலிய சுற்றுப்பயணம் 2017–18", "text": "இங்கிலாந்துத் துடுப்பாட்ட அணியின் ஆத்திரேலிய சுற்றுப்பயணம் 2017–18\n\nஇங்கிலாந்து துடுப்பாட்ட அணி ஆத்திரேலியாவில் 2017 நவம்பர் முதல் 2018 பெப்ரவரி வரை சுற்றுப்பயணம் செய்து ஆத்திரேலியத் துடுப்பாட்ட அணியுடன் ஐந்து தேர்வுப் போட்டிகளிலும், ஐந்து ஒரு-நாள் போட்டிகளிலும் விளையாடியது. அத்துடன் இவ்விரு அணிகளும் நியூசிலாந்துடன் இணைந்து மூன்று அணிகள் பங்குபற்றும் பன்னாட்டு இருபது20 தொடரிலும் விளையாடுகின்றன. ஆத்திரேலியாவுடனான தேர்வுப் போட்டிகள் 2017–18 ஆஷஸ் தொடர் என அழைக்கப்பட்டது. இத்தொடரை ஆத்திரேலியா 4–0 என்ற கணக்கில் வென்றது. ஒருநாள் தொடரை இங்கிலாந்து அணி 4–1 என்ற கணக்கில் வென்றது.\n\n"}
{"id": "389249", "url": "https://ta.wikipedia.org/wiki?curid=389249", "title": "கருநீலப் பூனைப்பருந்து", "text": "கருநீலப் பூனைப்பருந்து\n\nகருநீலப் பூனைப்பருந்து (ஆங்கிலப் பெயர்: \"hen harrier\", உயிரியல் பெயர்: \"Circus cyaneus\") என்பது ஒரு கொன்றுண்ணிப் பறவை ஆகும். இது வடக்கு ஐரோவாசியாவில் வசிக்கிறது. இவை மற்ற பருந்துகளைப் போல் வளர்ப்புக் கோழிகளைக் கொல்வதில்லை, இதனால் இவை \"நல்ல பருந்துகள்\" என்றும் அழைக்கப்படுகின்றன.\n\n"}
{"id": "389257", "url": "https://ta.wikipedia.org/wiki?curid=389257", "title": "சிந்து உயர் நீதிமன்றம்", "text": "சிந்து உயர் நீதிமன்றம்\n\nசிந்து உயர் நீதிமன்றம் பாகிஸ்தான் நாட்டின் சிந்து வில் உள்ள ஒரு உயர் நீதி மன்றமாகும். இது பாகிஸ்தான் அரசியலமைப்புச் சட்டத்தின் படி இயங்கி வருகிறது.\n\nSection::::நீதிபதிகள்.\nSection::::\"தலைமை நீதிபதி\".\nதிரு. அகமது அலி ஷேக்\n\n\n"}
{"id": "389260", "url": "https://ta.wikipedia.org/wiki?curid=389260", "title": "சாஸ்தா நகர் ஐயப்பன் திருக்கோயில், சேலம்", "text": "சாஸ்தா நகர் ஐயப்பன் திருக்கோயில், சேலம்\n\nசாஸ்தாநகர் ஐயப்பன் திருக்கோயில், சேலம் சேலம் குரங்குசாவடி அடுத்த சாஸ்தா நகரில் அமைந்துள்ளது. \nSection::::திருவிழா.\nகார்த்திகை மாதம்\nSection::::திறக்கும் நேரம்.\nகாலை 6 மணி முதல் 11 மணி வரை, மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.\n\n"}
{"id": "389262", "url": "https://ta.wikipedia.org/wiki?curid=389262", "title": "ஹெரான்", "text": "ஹெரான்\n\nஹெரான்கள் என்பவை ஒரு வகைக் கொக்குகள் ஆகும். இவை நீளமான கால்களுடையவை ஆகும். இவை நன்னீர் மற்றும் கடற்கரைப் பகுதிகளில் காணப்படுகின்றன. இவை சிறிய நாரைகளைவிடப் (egret) பெரியவை. இவற்றிற்கு நீண்ட அலகுகள் உள்ளன.\n\nஹெரான்கள் என்பவை நாரைகள், அரிவாள் மூக்கன்கள் மற்றும் துடுப்புவாயன்கள் குடும்பங்களில் உள்ள பறவைகளைப் போன்றே இருந்தாலும், இவை பறக்கும்போது கழுத்தை உள்ளிளுத்தவாறு பறக்கின்றன, முன்னால் கூறிய வகைகளைப்போல் கழுத்தை நீட்டியவாறு அல்ல. இவற்றின் இறகுகளில் இருந்து தூசி பறக்கிறது.\n\nSection::::விளக்கம்.\nஇவை நீண்ட கால்கள், கழுத்துகள் கொண்ட நடுத்தர-பெரிய அளவுள்ள பறவைகள் ஆகும். இவற்றில் ஆண் பெண் வேறுபாடு (பால் ஈருருமை ) அறிவது கடினம் ஆகும். இக்குடும்பத்தில் சிறிய குருகு தான் மிகச் சிறியது ஆகும். அது வழக்கமாக 30 செமீ (12 அங்குலம்) நீளத்தைக் கொண்டிருக்கும். ஹெரான்களில் மிகப்பெரிய இனம் கோலியத் ஹெரான் ஆகும். இது 152 செமீ (60 அங்குலம்) உயரம் உள்ளது. இவற்றின் கழுத்து S- வடிவத்தில் இருக்கும். பகலாடி ஹெரான்களின் கழுத்து இரவாடி ஹெரான்கள் மற்றும் குருகுகளைவிட நீளமாக இருக்கும். இவற்றின் கால்கள் முடியற்றுக் காணப்படுகின்றன (விதிவிலக்கு ஜிக்சாக் ஹெரான்). இவை பறக்கும்போது கால்களும் பாதமும் பின்னோக்கி நீட்டப்பட்டு இருக்கும்.\n\n\n"}
{"id": "389264", "url": "https://ta.wikipedia.org/wiki?curid=389264", "title": "லைலா மஜ்னு (1949 திரைப்படம்)", "text": "லைலா மஜ்னு (1949 திரைப்படம்)\n\nலைலா மஜ்னு 1949 ஆண்டில் வெளிவந்த தெலுங்கு வரலாற்றுத் திரைப்படத்தின் தமிழ் மொழிமாற்றத் திரைப்படம் ஆகும். பி. எஸ். ராமகிருஷ்ணாவின் இயக்கத்தில் வெளிவந்த இத்திரைப்படத்தில் நாகேசுவரராவ், பானுமதி முக்கிய பாத்திரங்களில் நடித்திருந்தனர். பாடல்களுக்கு சி. ஆர். சுப்பராமன் இசையமைத்திருந்தார். தமிழ்த் திரைப்படத்தில் வசனங்களையும் பாடல்களையும் எஸ். டி. சுந்தரம் எழுதியிருந்தார்.\n\n\nSection::::தகவல்கள்.\nலைலா மஜ்னு திரைக்கதை ஊமைப் படமாக முதலில் 1922 ஆம் ஆண்டில் ஜே. ஜே. மதன் தயாரிப்பிலும், பின்னர் 1927 இல் மணிலால் ஜோசியின் இயக்கத்திலும் வெளிவந்தது. 1931 ஆம் ஆண்டில் கஞ்சிபாய் ரத்தோட் இயக்கத்தில் இந்தியில் பேசும் படமாக வெளிவந்தது. ஜே. ஜே. மதன் 1931 இல் மீண்டும் இந்தியில் வெளியிட்டார். 1936 இல் ஈஸ்ட் இந்தியா பிக்சர்சு பாரசீக மொழியில் வெளியிட்டது. 1940 இல் தர்மவீர் சிங் பஞ்சாபி மொழியில் வெளியிட்டார். 1941 இல் பஷ்தூ மொழியில் வெளியிடப்பட்டது. 1945 இல் சுவரன் லதா, நசீர் அகமது ஆகியோரின் நடிப்பில் வெளியான இந்தத் திரைப்படம் பெரும் வெற்றியடைந்தது.\n\n1949 அக்டோபரில் இத்திரைப்படம் தெலுங்கில் வெளியிடப்பட்டு, பின்னர் தமிழில் மொழிமாற்றம் செய்யப்பட்டு 1949 நவம்பரில் வெளியிடப்பட்டது. 1950 இல் எஃப். நாகூரின் இயக்கத்தில் லைலா மஜ்னு என்ற பெயரில் டி. ஆர். மகாலிங்கம், எம். வி. ராஜம்மா ஆகியோரின் நடிப்பில் வெளிவந்தது. இதே திரைக்கதை 1953 இலும், 1976 இலும் (இந்தி, வங்காளம்), பின்னர் 1982 இலும் வெளிவந்தன.\n\n\n"}
{"id": "389265", "url": "https://ta.wikipedia.org/wiki?curid=389265", "title": "இந்திய ஒரு ரூபாய் தாள்", "text": "இந்திய ஒரு ரூபாய் தாள்\n\nஇந்திய ஒரு ரூபாய் பணத்தாள் (Indian 1-rupee note) என்பது முதன்முதலில் 1917 நவம்பர் 30 அன்று இங்கிலாந்தில் அச்சடிக்கப்பட்டு, இந்தியாவில் புழக்கத்திற்கு வந்தது ஆகும். இந்த நோட்டின் மீது இங்கிலாந்து அரசர் ஐந்தாம் ஜார்ஜ் மன்னரின் தலை முத்திரையிடப்பட்டிருந்தது. பிரித்தானிய இந்தியப் பேரரசில் வெளியிடப்பட்ட ஒரு ரூபாய் நாணயங்கள் வெள்ளி நாணயங்களாக வெளியிடப்பட்டன. முதல் மற்றும் இரண்டாம் உலகப் போர்களின் காரணமாக, வெள்ளிக்கு பற்றாக்குறை இருந்தது. இதனால் இந்த கால கட்டத்தில் வெள்ளி நாணயங்களுடன் ரூபாய் நோட்டுகளும் புழக்கத்தில் விடப்பட்டன. இதுவரை 44 முறை ஒரு ரூபாய் தாளின் நிறம், அளவு, அடையாளங்கள் ஆகியவற்றை இந்திய ரிசர்வ் வங்கி மாற்றி உள்ளது.\n"}
{"id": "389269", "url": "https://ta.wikipedia.org/wiki?curid=389269", "title": "நீர்க்காகம்", "text": "நீர்க்காகம்\n\nநீர்க்காகம் (cormorant) என்பது ஒருவகை நீர்ப்பறவை ஆகும். இச்சொல் பலக்ரோகோராசிடாய் (Phalacrocoracidae) குடும்பத்தைச் சேர்ந்த சுமார் 40 வகையான நீர்ப்பறவை இனங்களைக் குறிக்கப் பயன்படுத்தப்படுகிறது.\n\nநீர்க்காகங்கள் நடுத்தரம் முதல் பெரிய அளவுடைய பறவைகள் ஆகும். இவற்றின் உடல் எடை 0.35-5 கிலோகிராம் மற்றும் இறக்கை நீளம் 45-100 செ.மீ. (18-39 அங்குலம்) ஆகும். இவற்றில் பெரும்பகுதி இனங்கள் கருப்பு இறகுகளைக் கொண்டுள்ளன. அலகானது நீளமாகவும், ஒல்லியாகவும் மற்றும் வளைந்தும் காணப்படுகிறது. இவற்றின் நான்கு கால்விரல்களுக்கு நடுவிலும் தோல் உள்ளது. அனைத்து இனங்களும் மீன்களை உண்கின்றன. நீரின் மேற்பரப்பில் இருந்து முக்குளிப்பதன் மூலம் இரையைப் பிடிக்கின்றன. சில நீர்க்காகங்கள் சுமார் 45 மீ ஆழம் வரை செல்கின்றன. இவற்றின் இறக்கைகள் குட்டையாக உள்ளன. \n\nஇவை கரையோரத்தில், மரங்களில், தீவுகளில் அல்லது செங்குத்தான பாறைகளில் கூட்டமாக வாழ்பவை ஆகும். இவை கடலில் வாழ்வதில்லை. மாறாகக் கடலோரப் பகுதிகளில் வாழ்கின்றன. இதன் உண்மையான மூதாதையர் ஒரு நன்னீர்ப் பறவை ஆகும். இவை மத்திய பசிபிக் தீவுகளைத் தவிர, உலகெங்கிலும் உள்ளன.\n\nSection::::மனித கலாச்சாரத்தில்.\nSection::::மீன்பிடித்தல்.\nஉலகில் பல்வேறு இடங்களில் மனிதர்கள் நீர்க்காகங்களின் மீன் பிடிக்கும் திறனைப் பயன்படுத்துகின்றனர். பண்டைய எகிப்தில், பெருவில், கொரியா மற்றும் இந்தியாவில் நீர்க்காக மீன்பிடி நடைமுறையில் இருந்ததாக தொல்பொருள் சான்றுகள் தெரிவிக்கின்றன. ஆனால் சீனா மற்றும் சப்பானில் இது இன்னும் நடைமுறையில் உள்ளது. சப்பானில், நீர்க்காக மீன்பிடித்தல் உகை (鵜 飼) என்று அழைக்கப்படுகிறது. கிபு நகரிலுள்ள நாகரா ஆற்றின் மீது 1,300 ஆண்டுகளுக்கும் மேலாக நீர்க்காக மீன்பிடித்தல் தொடர்ந்து நடைபெறுகிறது. சீனாவின் குய்லின் நகரில் ஆழமற்ற லிஜியாங் ஆற்றின் நீர்க்காக மீன்பிடித்தல் மிகவும் பிரபலமானது ஆகும். கிபு நகரில், ஜப்பானிய நீர்க்காகங்கள் (P. capillatus) பயன்படுத்தப்படுகின்றன; சீன மீனவர்கள் பெரும்பாலும் பெரிய நீர்க்காகங்களை (P. carbo) பயன்படுத்துகின்றனர். ஐரோப்பாவில், இதே மாதிரியான மீன்பிடித்தல் மாசிடோனியாவின் டோரோன் ஏரியில் பயன்படுத்தப்பட்டது.\n\nஒரு பொதுவான நுட்பத்தில், நீர்க்காகத்தின் அடித்தொண்டைக்கு அருகே ஒரு சுருக்கு கட்டப்படுகிறது, இதனால் நீர்க்காகத்தால் சிறிய மீனை மட்டுமே விழுங்க முடிகிறது. நீர்க்காகம் ஒரு பெரிய மீனை விழுங்குவதற்கு முயற்சிக்கும் போது, ​​மீன் பறவையின் தொண்டைக்குள் சிக்கிக் கொள்கிறது. பறவை மீனவரின் படகுக்குத் திரும்பும்போது, ​​மீனவர் நீர்க்காகத்தின் தொண்டையில் இருந்து சுருக்கை அகற்றுகிறார். இந்த முறையானது இன்றும் பொதுவாகப் பயன்படுத்தப்படுவதில்லை. ஏனென்றால் மீன் பிடிக்கக்கூடிய பல திறமையான முறைகள் இன்று வளர்ந்திருக்கின்றன. ஆனால் இன்னும் ஒரு கலாச்சாரப் பாரம்பரியமாக இது நடைமுறையில் உள்ளது.\n\n"}
{"id": "389271", "url": "https://ta.wikipedia.org/wiki?curid=389271", "title": "நேபாள உள்ளாட்சி தேர்தல், 2017", "text": "நேபாள உள்ளாட்சி தேர்தல், 2017\n\nநேபாள உள்ளாட்சி தேர்தல், 2017 (Nepalese local elections, 2017) நேபாளத்தின் 7 மாநிலங்களில் உள்ள 6 மாநகராட்சிகள், 11 துணை-மாநகராட்சிகள், 276 நகர்புற நகராட்சிகள் மற்றும் 481 கிராமிய நகராட்சிகளுகளின் 763 மேயர்/தலைவர்கள், துணை மேயர்/துணைத் தலைவர்கள், 6,742 வார்டு தலைவர்கள் மற்றும் 26,790 வார்டு உறுப்பினர்களை வாக்காளர்களால் தேர்ந்தெடுக்க, 14 மே, 28 சூன், 18 செப்டம்பர் 2017 நாட்களில், மூன்று கட்டங்களாக தேர்தல்கள் நடைபெற்றது. 2015ல் நேபாளத்திற்கான புதிய அரசியல் அமைப்பு சட்டம் நடைமுறைக்கு வந்த பிறகு, இருபது ஆண்டுகளுக்குப் பின், நடைபெறும் முதல் உள்ளாட்சி தேர்தல் ஆகும். \n\nSection::::தேர்வு முறை.\nநகர்புற நகராட்சிகள் மற்றும் கிராமிய நகராட்சிகள் ஒரு மேயர்/தலைவர், ஒரு துணை மேயர்/துணைத் தலைவர், வார்டு தலைவர் மற்றும் நான்கு வார்டு உறுப்பினர்கள் கொண்டிருக்கும். நான்கு உறுப்பினர்களில் இரண்டு பெண் உறுப்பினர்களுக்கு ஒதுக்கீடு செய்யப்பட்டுள்ளது. அனைத்து பதவிகளும் ஐந்தாண்டு காலம் மட்டுமே. \nவாக்காளர்களால் உள்ளாட்சி அமைப்புகளின் மேயர்/தலைவர் மற்றும் உறுப்பினர்கள் நேரடியாகத் தேர்ந்தெடுக்கப்படுவர். பதிவான வாக்குகளில், செல்லத்தக்க வாக்குகளில் பெரும்பாலன வாக்குகள் பெற்றவரே வெற்றியாளர் என அறிவிக்கப்படுவர். \n\nSection::::தேர்தல் முடிவுகள்.\n! colspan=\"2\" style=\"text-align:left;\" | அரசியல் கட்சிகள்\n! மேயர்/தலைவர் \n! துணை மேயர்/துணைத் தலைவர் \n! வார்டு தலைவர்\n! வார்டு உறுப்பினர்\n! colspan=\"2\" style=\"text-align:left;\" | மொத்தம்\n! 763\n! 763\n! 6,742\n! 26,790\n\nSection::::மாநிலங்கள் வாரியான முடிவுகள்.\n7 மாநிலங்களில் நடைபெற்ற, 263 நகர்புற நகராட்சி அமைப்புகளில் உள்ள 763 \nமேயர்/தலைவர் பதவிகளுக்கு நடைபெற்ற தேர்தலில் வெற்றி பெற்ற அரசியல் கட்சிகள் மற்றும் சுயேட்சைகளின் விவரம்: \n! colspan=\"2\" style=\"text-align:left;\" | கட்சிகள்\n! மாநில எண் 1\n! மாநில எண் 2\n! மாநில எண் 3\n! மாநில எண் 4\n! மாநில எண் 5\n! மாநில எண் 6\n! மாநில எண் 7\n! மொத்தம்\n! colspan=\"2\" style=\"text-align:left;\" | மொத்தம்\n! 137\n! 136\n! 119\n! 85\n!109\n!89\n!88\n! 763\n\n"}
{"id": "389277", "url": "https://ta.wikipedia.org/wiki?curid=389277", "title": "கின்னிக்கோழி", "text": "கின்னிக்கோழி\n\nகின்னிக்கோழி (ஆங்கிலப் பெயர்: Guineafowl) என்பது கல்லிபார்மஸ் (Galliformes) வரிசையில் உள்ள நுமிடிடாய் (Numididae) குடும்பப் பறவைகள் ஆகும். இவை ஆப்பிரிக்கக் கண்டத்தின் அகணிய உயிரி ஆகும். இது கல்லினாசியஸ் பறவைகளிலேயே மிகவும் பழமையானது ஆகும். நவீன கின்னிக்கோழி இனங்கள் ஆப்பிரிக்காவில் மட்டுமே உள்ளபோதிலும், தலைக்கவசக் கின்னிக்கோழி உலகம் எங்கும் பரவலாக அறிமுகப்படுத்தப்பட்டுள்ளது.\n\n\n"}
{"id": "389281", "url": "https://ta.wikipedia.org/wiki?curid=389281", "title": "தலைக்கவசக் கின்னிக்கோழி", "text": "தலைக்கவசக் கின்னிக்கோழி\n\nதலைக்கவசக் கின்னிக்கோழி (ஆங்கிலப் பெயர்: \"helmeted guineafowl\", உயிரியல் பெயர்: \"Numida meleagris\") என்பது பொதுவாக அறியப்பட்ட கின்னிக்கோழி ஆகும். இது ஆப்பிரிக்காவை பிறப்பிடமாகக் கொண்டது ஆகும். குறிப்பாகச் சகாரா பாலைவனத்திற்குத் தெற்கே வாழ்கிறது. இது மேற்கு இந்தியத் தீவுகள், பிரேசில், ஆத்திரேலியா மற்றும் ஐரோப்பாவில் (எ.கா. தெற்கு பிரான்ஸ் ) பரவலாக அறிமுகப்படுத்தப்பட்டுள்ளது.\n\n"}
{"id": "389287", "url": "https://ta.wikipedia.org/wiki?curid=389287", "title": "கனிமச் சுழற்சி", "text": "கனிமச் சுழற்சி\n\nகனிமச் சுழற்சி \"(Mineral cycle)\" என்பது ஓர் உயிர் வேதியியல் மற்றும் சுற்றுச்சூழல் செயல்முறை ஆகும், பூமியின் மேற்பரப்பு முழுவதும் கனிம ஊட்டச்சத்துக்களின் பரவல், விநியோகம் மற்றும் இடப்பெயர்வு ஆகியவற்றை இச்செயல்முறை ஒழுங்குபடுத்துகிறது .\n\nகனிமங்கள் இயற்கையாகவே தோன்றும் வேதிச் சேர்மங்கள் ஆகும். இவை தனிமங்களால் ஆக்கப்பட்டுள்ளன. இத்தனிமங்கள் சுற்றுச்சூழலுக்குள் தொடர்ச்சியான சுழற்சியை மேற்கொண்டு பல்வேறு காரணிகளால் பாதிக்கப்படுகின்றன .\n\nஆக்சிசன் சுழற்சி, தண்ணீர் சுழற்சி, பாசுபரசு சுழற்சி, மற்றும் கந்தகச் சுழற்சி என நான்கு முக்கியமான கனிமச் சுழற்சிகள் அறியப்படுகின்றன .\n"}
{"id": "389288", "url": "https://ta.wikipedia.org/wiki?curid=389288", "title": "கீர்த்திபூர்", "text": "கீர்த்திபூர்\n\nகீர்த்திபூர் (Kirtipur) (நேபாளி: कीर्तिपुर, நேபால் பாசா: किपू \"Kipoo\") நேபாளத்தின் காத்மாண்டு சமவெளியில் அமைந்த பண்டைய நகரமும், நகராட்சியும் ஆகும். \nகீர்த்திபூர் நகரம், காட்மாண்டு நகரத்திலிருந்து தென்மேற்கே ஐந்து கிலோ மீட்டர் தொலைவில் காத்மாண்டு மாவட்டத்தில் அமைந்துள்ளது. \n\nSection::::மக்கள் தொகையியல்.\nநேவாரிகளின் பண்பாட்டு மையமாக விளங்கும் கீர்த்திபூர் நகரத்தின், 2011ம் ஆண்டின் மக்கள் தொகை கணக்கெடுப்பின் படி, மொத்த மக்கள் தொகை 67,171 ஆகும். இங்குள்ள மக்கள் நேபாளி மற்றும் நேபால் பாசா மொழிகள் பேசுகின்றனர்.\n\nSection::::வரலாறு.\nகீர்த்திபூர் நகரத்தின் வரலாறு கிபி 1099 முதல் தொடங்குகிறது. கிபி 1767ல், ஷா வம்சத்தின் கோர்க்கா மன்னர் பிரிதிவி நாராயணன் ஷா கீர்த்திப்பூர் போரில் இந்நகரத்தை கைப்பற்றும் வரை, இது லலித்பூர் நகரத்தின் அங்கமாக, நேவார் இராச்சியத்தில் இருந்தது. \n"}
{"id": "389289", "url": "https://ta.wikipedia.org/wiki?curid=389289", "title": "அணுவினுடைய நீரூற்று", "text": "அணுவினுடைய நீரூற்று\n\nஅணுவினுடைய நீரூற்று (atomic fountain) என்பது அணுவின் கூட்டத்தை புவியீர்ப்பு விசைக்கு எதிரே சீரொளியின் உதவியோடு அனுப்பும் செயலாகும. இவை காணக்கூடியதானால் தண்ணீரால் ஏற்படும் நீரூற்றைப் போன்ற தோற்றத்தைப் பெற்றிருக்கும். அணுக்கள் எடை மிகக்மிகக் குறைவாக இருந்தாலும், அணுக் கடிகாரங்களின் அதிர்வெண்ணை சரியாக அமைக்க உதவுகிறது.\n\nராம்சே குறுக்கீட்டு முறையால் (Ramsey interferometry) அணுக்களுக்கிடையே நடைபெறும் நிலைமாற்றத்தின் (transitions) அதிர்வெண்ணைக் அளவிடும் ஆய்வே அணுவினுடைய நீரூற்று உருவாக காரணமாக இருந்தது.\n\nராம்சே குறுக்கீட்டு முறையில் முதலில் அணுக் கூட்டங்கள் ஒரு ரேடியோ அலைகள் அதிர்வெண் கொண்ட மின் காந்தப் புலத்தில் படுமாறு செய்யப்படுகிறது. அதன்பின் மீண்டும் 'T\" என்ற காலத்திற்கு மின் காந்தப் புலத்தில் படுமாறு செய்யப்பட்டு, அணுக்களுக்கிடையே ஏற்படும் நிலைமாற்றங்கள் கணக்கிடப்படுகின்றன.\n\nஅணுக்களின் நிலைமாற்ற அதிர்வெண்ணும் (atomic transition frequency), ரேடியோ அலைகள் அதிர்வெண்ணும் சமமாக இருக்கும் போது, அணுக்கள் 100% நிலைமாற்றம் அடைகிறது. அவ்வாறு இல்லாத போது சில அணுக்கள் நிலைமாற்றம் அடைவதில்லை.\n\nஅணுக்களின் கூட்டங்களை மீண்டும் மீண்டும் அனுப்புவதன் மூலம், அவை செல்லும் புலமானது, அணுக்களின் நிலைமாற்ற அதிர்வெண்ணுடன்\nபொருந்தும் வரை சரி செய்யப்படுகிறது.\n\nஅணுக்களின் கூட்டம் நிற்கும் காலத்தை \"T\" அதிகரிப்பதன் மூலம் ராம்சே குறுக்கீட்டு முறையின் துல்லியமும் அதிகரிக்கப்படுகிறது.\n\nஅணுவினுடைய நீரூற்று, சீரொளி குளிர்விப்பு (laser cooling) மூலம் அணுக்களின் கூட்டம் சில நொடிகள் அதிகமாக இருக்குமாறு செய்யப்படுகிறது.\n\nஇந்தக் காரணத்தால் NIST-F1 என்ற அணுக் கடிகாரம் சீசியம் நீரூற்று கடிகாரம், NIST-7 என்ற சீசியம் wikt:கற்றை கடிகாரத்தை விட மிகத் துல்லியமானது.\n\nSection::::வரலாறு.\n1950 ஆம் ஆண்டு செரால்டு சக்காரியசு (Jerrold Zacharias) என்ற அணுக்கரு இயற்பியலாளர் அணுவினுடைய நீரூற்று பற்றி முதலில் எடுத்துக் கூறினார்.\nசக்காரியசு சூடேற்றப்பட்ட அணுக் கற்றைகளை பயன்படுத்தி அணுவினுடைய நீரூற்றை உருவாக்க முயற்சித்தார். குறைந்த வேகமுள்ள அணுக்களை, சூடேற்றப்பட்ட அணுக் கற்றைகள் சிதறடித்தன. அதனால் சக்காரியசுவின் முயற்சி வெற்றியடையவில்லை.\n\nSection::::மேலும் பார்க்க.\nஅணுக் கடிகாரம்\n\n"}
{"id": "389290", "url": "https://ta.wikipedia.org/wiki?curid=389290", "title": "வளர்ப்புக் கின்னிக்கோழி", "text": "வளர்ப்புக் கின்னிக்கோழி\n\nவளர்ப்புக் கின்னிக்கோழி என்பது ஆப்பிரிக்காவில் தோன்றிய ஒரு கோழி ஆகும். இவை தலைக்கவசக் கின்னிக்கோழியின் கொல்லைப்படுத்தப்பட்ட வகை ஆகும். இது மற்ற பிற விளையாட்டுப் பறவைகளான பெசன்ட்கள் (pheasants), வான்கோழிகள் மற்றும்\nகௌதாரிகளுடன் தொடர்புடையது ஆகும். இவை எப்போது கொல்லைப்படுத்தப்பட்டன என்று தெரியவில்லை என்றாலும், கி.மு. 5 ஆம் நூற்றாண்டில் வளர்ப்புக் கின்னிக்கோழியானது கிரேக்கத்தில் இருந்ததற்கான சான்றுகள் உள்ளன. இவை 25-30 முட்டைகளை இடுகின்றன. இவற்றின் முட்டைகள் சிறிய, கருப்பான மற்றும் மிகவும் தடித்த ஒடுடையவையாக உள்ளன. பெண் கோழிகளுக்குத் தங்கள் கூட்டை மறைத்து வைக்கும் ஒரு பழக்கம் உள்ளது. ஒரு குறிப்பிட்ட அளவு முட்டைகள் வரும்வரை மற்ற கோழிகளுடன் அதைப் பகிர்ந்து கொள்ளும். அடைகாக்கும் காலம் 26-28 நாட்கள் ஆகும். குஞ்சுகளுக்கு ஈரம் ஒத்துக்கொள்வதில்லை. ஏனெனில் இவை ஆப்பிரிக்காவின் வறண்ட பகுதிகளிலிருந்து வந்தவை ஆகும். ஈரமான புற்களின் வழியே தாயைப் பின்தொடர்வதன் மூலம் குஞ்சுகள் இறந்துவிடலாம். முதல் இரண்டு முதல் ஆறு வார வளர்ச்சிக்குப் பிறகு, வளர்ப்புக் கோழிகளிலேயே ஒரு கடினமான வகையாக இவை உருவாகின்றன.\n\nகின்னிக்கோழிகளில் ஆண் பெண் வேறுபாடு அறிவது சேவல்களிலிருந்து பெண் கோழிகளை வேறுபடுத்துவதுபோல் அவ்வளவு எளிதல்ல. இவை பெரியவையாக வளரும்போது, ​​ஆண்களின் தலைக்கவசம் மற்றும் தாடி போன்ற சதையானது பெண்களைக் காட்டிலும் பெரியவையாக உள்ளன. பெண் மட்டுமே இரண்டு வகைச் சத்தமான \"பக்-விட்\" அல்லது \"பொட்-ரக்!\" ஐ எழுப்புகின்றன. இதைத் தவிர ஆண் பெண் இரண்டும் பெரும்பாலும் தோற்றத்தில் ஒன்றாகவே உள்ளன.\n\nவளர்ப்புக் கோழியாக இவை பல பூச்சிகளை உண்பதன் மூலம் மதிப்புமிக்க பூச்சி கட்டுப்படுத்திகளாக உள்ளன. இவை லைம் நோயை ஏற்படுத்தும் உண்ணிகளையும் மற்றும் குளவிகளையும் உண்கின்றன. இவை அரிதாகவே அதிக எண்ணிக்கையில் வளர்க்கப்படுகின்றன. எனினும் இவை குறிப்பிட்ட எண்ணிக்கையில் மற்ற கோழிகளுடன் வளர்க்கப்படும்போது கொன்றுண்ணிப் பறவைகளுக்கு எதிரான ஒரு பாதுகாப்பு முறையாகப் பயன்படுத்தப்படுகின்றன. ஊடுருவல்கள் ஏற்படும்போது இவை இவற்றின் உரத்த குரலில் அழைக்கின்றன. இவை மிகவும் சமூகமாக இருக்கும் பறவைகள் ஆகும். தனியாக இருக்கும் போது இவை வாடத்தொடங்கி விடுகின்றன.\n\nவளர்க்கப்படும் இனங்களில் தலைக்கவசக் கின்னிக்கோழியின் \"முத்து\" அல்லது இயற்கையான வண்ணம் தவிர பல வண்ண வேறுபாடுகள் உடைய கின்னிக்கோழிகள் வளர்க்கப்பட்டுள்ளன. வெள்ளை, ஊதா, கரும்பலகை நிறம், சாக்கலேட், வெளிர் ஊதா, பவள நீலம், வெண்கலம், காரீயம், பப் டுன்ட்டோட், பொன்னிறம் மற்றும் பல்வேறு வண்ணங்கள் ஆகியவை இதில் அடங்கும்.\n\n"}
{"id": "389292", "url": "https://ta.wikipedia.org/wiki?curid=389292", "title": "தி இம்பீரியல்", "text": "தி இம்பீரியல்\n\nதி இம்பீரியல் \"(The Imperial)\" இந்தியாவில் உள்ள மும்பையில் கட்டப்பட்டுள்ள ஓர் இரட்டை கோபுர அடுக்குமாடி கட்டிட வளாகம் ஆகும். இந்தியாவில் முழுவதுமாக கட்டி முடிக்கப்பட்டுள்ள மிக உயரமான கட்டிடங்கள் இவையாகும். தெற்கு மும்பையிலுள்ள குடியிருப்புப் பகுதியும் வர்த்தக மையமுமான டார்தியோவில் இக்கட்டிடங்கள் அமைந்துள்ளன. கட்டுமானம் முடிவடைந்து இக்கோபுரங்கள் 2010 ஆம் ஆண்டில் திறக்கப்பட்டன\n\nSection::::அமைவிடம்.\nதி இம்பீரியல் மும்பையின் டார்தியோ பகுதியில் அமைந்துள்ளது. மும்பையைச் சேர்ந்த கட்டிட வடிவமைப்பாளரான அபீசு என்ற ஒப்பந்தக்காரரால் வடிவமைக்கப்பட்ட இம்பீரியல் கோபுரங்கள், இன்றுவரையில் மிகவும் புகழ்மிக்க ஓர் அறியப்பட்ட திட்டமாக வடிவமைக்கப்பட்டு கட்டப்பட்டுள்ளது, மும்பையின் உயரமான கோபுரங்களாகவும் வடிவமைக்கப்பட்டுள்ளன. இம்பீரியல் இரட்டை கோபுரங்கள் முன்னாள் குடிசைப் பகுதி ஒன்றின் நிலப்பகுதியில் கட்டப்பட்டுள்ளன, தற்போது பரவலாக நடைமுறையிலுள்ள ஆக்ரமிப்புப் பகுதியின் குடியிருப்பாளர்களுக்கு இலவச நிலம் வழங்குதல் மற்றும் மறுசீரமைத்தல் போன்ற நடைமுறைகள் முதன்முதலில் இங்குதான் நடைமுறைப்படுத்தப்பட்டன. இது போன்ற திட்டம் பின்னர் நகரம் முழுவதிலும் சேரி மற்றும் ஆலை நில மேம்பாட்டுக்காக பயன்படுத்தப்பட்டது. பின்னர் மேலும் இந்தியா முழுவதிலும் பயன்படுத்தப்பட்டது. இத்திட்டம் வியத்தகு முறையில் வெற்றி பெற்றது, எதிர்காலத்தில் வரும் பலதிட்டங்களுக்கு இதுவொரு முன்னோடித் திட்டமாகும். \n"}
{"id": "389295", "url": "https://ta.wikipedia.org/wiki?curid=389295", "title": "ரோ மான்", "text": "ரோ மான்\n\nரோ மான் (ஆங்கிலப் பெயர்: \"roe deer\", உயிரியல் பெயர்: \"Capreolus capreolus\") அல்லது ஐரோப்பிய ரோ மான் அல்லது மேற்கு ரோ மான், \"செவ்ரெயுயில்\", அல்லது ரோ என்பது ஒரு ஐரோவாசிய மான் இனம் ஆகும். இந்த இன ஆண் சில நேரங்களில் ரோபக் என்று அழைக்கப்படுகிறது. ரோ மான் ஒப்பீட்டளவில் சிறிய அளவுடையது ஆகும். இது சிவப்பு மற்றும் சாம்பல்-பழுப்பு நிறத்தில் உள்ளது. இது குளிர்ந்த சூழல்களுக்கு மிகவும் ஏற்றதாகத் தகவமைந்து உள்ளது. இது ஐரோப்பா முழுவதும் காணப்படுகிறது. மத்திய தரைக்கடல் முதல் ஸ்காண்டினேவியா வரையிலும், ஐக்கிய இராச்சியம் முதல் காக்கேசியா வரையிலும், மற்றும் கிழக்கில் வட ஈரான் மற்றும் ஈராக்கிலும் இந்த இனம் பரவலாகக் காணப்படுகிறது. இது சற்றே பெரிய சைபீரியன் ரோ மானில் இருந்து வேறுபட்டது ஆகும்.\n\n\n"}
{"id": "389298", "url": "https://ta.wikipedia.org/wiki?curid=389298", "title": "படகு அலகுக் கொக்கு", "text": "படகு அலகுக் கொக்கு\n\nபடகு அலகுக் கொக்கு (ஆங்கிலப் பெயர்: \"boat-billed heron\", உயிரியல் பெயர்: \"Cochlearius cochlearius\") என்பது ஹெரான் குடும்பத்தின் ஒரு வித்தியாசமான கொக்கு ஆகும். இது மெக்ஸிக்கோவில் இருந்து தெற்கில் பெரு மற்றும் பிரேசில் வரையிலான சதுப்பு நிலப்பகுதிகளில் வாழ்கிறது. இது ஒரு இரவாடிப் பறவை ஆகும். இது சதுப்புநில மரங்களில் வளர்கிறது. இது 2-4 நீல வெள்ளை முட்டைகளை குச்சிகளாலான ஒரு கூட்டில் இடுகிறது.\n\nSection::::உசாத்துணை.\nகுறிப்புகள்நூற்பட்டியல்\n\n"}
{"id": "389300", "url": "https://ta.wikipedia.org/wiki?curid=389300", "title": "ஐதரோபுளோரிக் அமிலம்", "text": "ஐதரோபுளோரிக் அமிலம்\n\nஐதரோபுளோரிக் அமிலம் (\"Hydrofluoric acid\") நீரில் ஐதரசன் புளோரைடின் (HF) கரைசல் ஆகும். இச்சேர்மமானது புளோக்செடின் (புரோசேக்) போன்ற  மருந்துச் சேர்மங்கள், டெஃப்லான், தனிம நிலை புளோரின் உள்ளிட்ட  அனைத்து புளோரின் சேர்மங்களின் முன்னோடிச் சேர்மமாகும். இச்சேர்மம், நிறமற்ற, மிகுதியான அரிக்கும் தன்மையுடைய, பலவிதமான பொருட்களை (குறிப்பாக ஆக்சைடுகளை) கரைக்கும் தன்மையுடைய திரவமாகும். 1771 ஆம் ஆண்டில், காரல் வில்லெம் சீலெ இச்சேர்மத்தை அதிகளவில் தயாரிக்கத் தொடங்கும் முன்பே 17 ஆம் நுாற்றாண்டில் கண்ணாடியைக் கரைக்கும் திறனைக் கொண்டிருந்தது அறியப்பட்டிருந்தது. கண்ணாடியுடனான இதன் அதிக வினைத்திறன் காரணமாகவும், பல உலோகங்களுடனான மிதமான வினைத்திறன் காரணமாகவும் இந்த அமிலமானது நெகிழி கொள்கலன்களில் சேமித்து வைக்கப்படுகிறது. (டெஃப்லானிலும் இலேசாக உட்புகும் தன்மை கொண்டது).\n\nஐதரசன் புளோரைடு வாயுவானது உடனடியாகவும், நிலையாகவும் நுரையீரல்கள், கண்விழிப் படலம் மற்றும் கண்களை பாதிக்கவல்ல கொடிய நச்சுத்தன்மை வாய்ந்தது ஆகும். நீரிய ஐதரோபுளோரிக் அமிலமானது ஆழமான, வலியற்ற தீக்காயங்கள் மற்றும் திசு இறப்பு நிகழும் காயங்கள் ஆகியவற்றுடன் தொடு நச்சாக உள்ளது. உடலின் கால்சிய வளர்சிதை மாற்றத்துடன் இடைவினையில் ஈடுபடும் போது, அடர் அமிலமானது, 160 சதுர செ.மீ(25 சதுர அங்குலம்) அளவிற்குத் தோலுடன் தொடர்புகொள்ளும்போது அமைப்புரீதியான நச்சுத்தன்மையை உருவாக்கி இறுதி விளைவாக இதய நிறுத்தம் மற்றும் மரணத்தை உண்டாக்குகின்றது. \n\nSection::::அமிலத்தன்மை.\nஐதரோபுளோரிக் அமிலமானது, மற்ற வலிமிகு அமிலங்களுடன் ஒப்பிடும் போது அதன் குறைவான பிரிகை மாறிலியின் காரணமாக வலிமை குறை அமிலமாக வகைப்படுத்தப்படுகிறது. இது நீர்க்கரைசல்களில் மற்ற பொதுவான அமிலங்கள் அயனியாகின்ற விதத்திலேயே அயனியாகின்றன.\n\nநீர்த்த நீர்க்கரைசல்களில், இது முழுமையாக அயனியாகாத காரணத்தால், HF மட்டுமே வலிமிகு அமிலமாக கருதப்படாத ஒரே ஒரு ஐதரோஆலோ அமிலமாகும். \nஐதரோபுளோரிக் அமிலத்தின் செறிவு 100% ஆகும் போது ஓரின இணைவியாதல் காரணமாக அமிலத்தன்மை வியக்கத்தக்க அளவிற்கு அதிகமாகிறது:\n\nபைபுளோரைடு (FHF) எதிர் மின் அயனியானது மிக வலிமையான ஐதரசன்-புளோரின் ஐதரசன் பிணைப்பின் காரணமாக நிலைத்தன்மையைப் பெறுகிறது.\n\nSection::::தயாரிப்பு.\nஐதரோபுளோரிக் அமிலமானது புளோரைட்டு கனிமத்தினை (CaF) அடர் சல்பூரிக் அமிலத்துடன் வினைப்படுத்துவதன் மூலமாகத் தயாரிக்கப்படுகிறது. 265 °செ வெப்பநிலையில் இந்த இரு வேதிப்பொருட்கள் இணையும் போது, அவை வினைபுரிந்து ஐதரசன் புளோரைடு மற்றும் கால்சியம் சல்பேட்டு ஆகியவற்றைப் பின்வரும் வேதி வினையின் படி தருகிறது:\n\nஉலகளவில் HF தயாரிப்பிற்கான பொருத்தமான மற்றும் முதன்மையான மூலப்பொருளாக புளோரைட்டு இருப்பினும், HF ஆனது அபடைட்டு கனிமத்திலிருந்து பாசுபாரிக் காடி தயாரிக்கப்படும் வினையில் துணை விளைபொருளாகவும் தயாரிக்கப்படுகிறது. அபடைட்டு மூலங்கள் சிறிய விழுக்காடு புளோரபடைட்டைக் கொண்டுள்ளதாலும், இது அமிலத்தால் சிதைக்கப்படும் போது கந்தக டைஆக்சைடு (HSOஇலிருந்து), நீர், HF மற்றும் துகள்மங்கள் ஆகியவற்றைக் கொண்டுள்ள வளிம பாய்ச்சானது வெளிப்படுகிறது. திண்மப் பொருட்கள் அனைத்தும் பிரிக்கப்பட்ட பிறகு, வளிமப் பொருட்கள் சல்பூரிக் அமிலம் மற்றும் புகையும் சல்பூரிக் அமிலம் கலந்த கலவையுடன் நீரற்ற HF ஐ விளைவிக்கும் பொருட்டு வினைப்படுத்தப்படுகிறது. HF இன் அரிக்கும் தன்மையின் காரணமாக, இதன் தயாரிப்பானது சிலிகேட்டு கனிமங்களின் கரைசலுடன் இயைந்திருக்கிறது. இதன் காரணமாக குறிப்பிடத்தக்க அளவுக்கு புளோரோசிலிசிக் அமிலம் உற்பத்தி செய்யப்படுகிறது.\n\nSection::::பயன்கள்.\nதொழிற்துறையிலும், ஆய்வுப்பணிகளிலும் ஐதரோபுளோரிக் அமிலம் பல்வேறு விதமான பயன்பாடுகளைக் கொண்டுள்ளது. தொழிற்துறை வேதியியலில் தொடக்க வினைப்பொருளாகவோ அல்லது இடைநிலைப் பொருளாகவோ பயன்படுகிறது. மேலும், சுரங்கத் தொழில், சுத்திகரிப்பு, கண்ணாடி தயாரிப்பில் இறுதிநிலை வேலைகள், சிலிக்கான் சில்லு உற்பத்தி மற்றும் துப்புரவுப் பணிகளில் பயன்படுத்தப்படுகிறது.\n\nSection::::எண்ணெய் சுத்திகரிப்பு.\nஎண்ணெய் சுத்திகரிப்பில் காணப்படும் வழக்கமான தரம் பார்த்தல் பணிகளில் பயன்படுகிறது. உதாரணமாக, ஐசோபியூட்டேனானது குறைந்த மூலக்கூறு எடையுள்ள அல்கீன்களோடு (முக்கியமாக புரோப்பிலீன் மற்றும் பியூட்டிலீன் இவற்றின் கலவை) ஐதரோபுளோரிக் அமிலத்திலிருந்து பெறப்பட்ட வலிமை மிகு அமிலத்தின் முன்னிலையில் அல்கைலேற்றத்தில், ஈடுபடுத்தப்படுகிறது. வினையூக்கியானது அல்கீன்களை (புரோப்பிலீன் மற்றும் பியூட்டிலீன்) வினைத்திறன் மிக்க கார்பன் நேரயனியைத் தருவதற்கு ஏதுவாக புரோட்டானேற்றம் செய்கிறது. இதன் காரணமாக, ஐசோபியூட்டேன் அல்கைலேற்றமடைகிறது. இந்த வினையானது மிதமான வெப்பநிலையிகளில் (0 மற்றும் 30 °செ) இரு நிலை வினையாக நிகழ்கிறது.\n\nSection::::கரிமபுளோரின் சேர்மங்கள் தயாரிப்பு.\nகரிமபுளோரின் வேதியியலில் ஐதரோபுளோரிக் அமிலம் மிகவும் முக்கியமான பயன்களைக் கொண்டுள்ளது. பல கரிமபுளோரோ சேர்மங்கள் டெஃப்லான், புளோரோபலபடிகள், புளோரோகார்பன்கள் மற்றும் ஃப்ரியான்களைப் போன்ற குளிர் பதனூட்டிகள் தயாரிக்கும் வினைகளில் ஐதரோபுளோரிக் அமிலம் புளோரினின் மூலமாகப் பயன்படுத்தப்படுகிறது.\n\nSection::::புளோரைடுகள் தயாரிப்பு.\nமிக அதிக கொள்ளளவுள்ள கனிம புளோரைடு சேர்மங்கள் ஐதரோபுளோரிக் அமிலத்திலிருந்து தயாரிக்கப்படுகின்றன. அவற்றில் முதன்மையானவை NaAlF, (கிரியோலைட்டு), மற்றும் AlF,(அலுமினியம் டிரைபுளோரைடு) ஆகியவை ஆகும். உருகிய நிலையில் உள்ள இந்த உலோகங்களின் கலவைகள் உலோக அலுமினியத்தைத் தயாரிப்பதற்கான உயர் வெப்பநிலைக் கரைப்பானாகப் பயன்படுகிறது. சுற்றுச்சூழலுக்கு புளோரைடுகள் தரும் தாக்கத்தின் காரணமாக, மாற்று தொழில்நுட்பங்கள் வரவேற்கப்படுகின்றன. ஐதரோபுளோரிக் அமிலத்திலிருந்து தயாரிக்கப்படும் இதர கனிம புளோரைடுகள் சோடியம் புளோரைடு மற்றும் யுரேனியம் எக்சாபுளோரைடு ஆகியவற்றை உள்ளடக்கியுள்ளன.\n\n"}
{"id": "389310", "url": "https://ta.wikipedia.org/wiki?curid=389310", "title": "மாவட்ட மட்ட ஆட்சிப் பிரிவுகள் (வியட்நாம்)", "text": "மாவட்ட மட்ட ஆட்சிப் பிரிவுகள் (வியட்நாம்)\n\nஇது 2007 அக்தோபர் 11 இன் நிலவரப்படியான வியட்நாமின் மாவட்ட மட்ட ஆட்சிப் பிரிவுகளைத் (தோன்விகான் சின்சாப் குயேன்) தருகிறது. இம்மட்ட ஆட்சிப் பிரிவு, மாவட்டநிலை மாநகரங்களையும் (தான்போதிரூசு துவோசுதின், நகரியங்கள் (தி சா), ஊரக மாவட்டங்கள் (குயேன்), நகரக மாவட்டங்கள் (குவான்) ஆகியவற்றை உள்ளடக்கும். இவை மேலும் ஊரகப் பகுதிக் குமுகங்களாகவும் (சா) (குயேன் உட்பிரிவுகளும், குவான், நகரியங்களின் புறநகர்களும்) நகரகப் பகுதி சிறகங்களாகவும் (பூவோங்) (மாநகரங்களிலும் நகரியங்களிலும் அமையும் உட்பிரிவுகள்), நகரியங்களாகவும் (தித்திரான்) பிரிக்கப்படுகின்றன. \n\nமாவட்ட மட்ட மாகாண மாநகரங்களும் நகரியங்களும் ஆக அமையும் நகரகப் பகுதிகள் 5 வகுப்புகளாக பிரிக்கப்படுகின்றன. இவற்ரில் முத மூன்று தரவரிசை வகுப்பு சார்ந்த நகரகப் பகுதிகளாக மாகாண மாநகரங்கள் அமையும்; நான்கம் வகுப்பில் நகரியங்கள் அமையும்; ஐந்தாம் வகுப்பில் மாவட்டநிலை சாராத நகரியங்கள் அமையும்.\n\n\n\n\nமாவட்ட மட்ட ஆட்சிப் பிரிவுகள் கீழே தரப்படுகின்றன:\n\n\nSection::::வெளி இணைப்புகள்.\n[[பகுப்பு:இரண்டாம் அடுக்கு ஆட்சிப் பிரிவுகள்]]\n[[பகுப்பு:வியட்நாம் மாவட்டங்கள்]]\n[[பகுப்பு:வியட்நாம் ஆட்சிப் பிரிவுகள்]]"}
{"id": "389311", "url": "https://ta.wikipedia.org/wiki?curid=389311", "title": "லிச்சாவி நாடு", "text": "லிச்சாவி நாடு\n\nலிச்சவி நாடு (Licchavi Kingdom) நேபாளத்தின் காத்மாண்டு சமவெளியில் கிபி 470 முதல் 750 முடிய இருந்த பண்டைய நாடாகும். இந்நாட்டை தற்கால இந்தியாவின் பிகார் மாநிலத்தின் மிதிலைப் பிரதேசத்தின் வைசாலி நகரத்தின் லிச்சாவி குலத்தினர், காத்மாண்டு சமவெளியை கைப்பற்றி கிபி நான்காம் நூற்றாண்டின் பிற்பகுதியில் லிச்சாவி இராச்சியத்தை நிறுவினர்.\n\nSection::::அரசு.\nலிச்சாவிகள் தலைமை அமைச்சர், தலைமைப் படைத்தலைவர் மற்றும் நிலக்கிழார்கள் உதவியுடன் \"மகாராஜா\" பட்டத்துடன் லிச்சாவி நாட்டை ஆண்டனர்.\n\nSection::::லிச்சாவிகளும் குப்தர்களும்.\nமகத நாட்டின் குப்தப் பேரரசர் முதலாம் சந்திரகுப்தர், நேபாள லிச்சாவிகளின் இளவரசி குமாரதேவியை மணந்தவர். \n\nசமுத்திரகுப்தர் வெளியிட்ட தங்க நாணயத்தில் ஒரு பக்கத்தில் இலக்குமியின் உருவமும், மறுபுறத்தில் முதலாம் சந்திரகுப்தர்-குமாரதேவியின் உருவமும் பதியப்பட்டிருக்கும். பேரரசர் அசோகர் நிறுவிய அலகாபாத் தூண்களில், சமுத்திரகுப்தர் தன்னை லிச்சாவிகளின் பேரன் எனக் குறித்துள்ளார்.\n\nSection::::ஆட்சியாளர்கள்.\nலிச்சாவி நாட்டை ஆண்ட லிச்சாவி குல மன்னர்கள் பின்வருமாறு: \n\n\n\n"}
{"id": "389312", "url": "https://ta.wikipedia.org/wiki?curid=389312", "title": "காசின் மாநிலம்", "text": "காசின் மாநிலம்\n\nகாசின் மாநிலம் மியான்மார் நாட்டின் வடக்கு எல்லையில் உள்ள மாநிலம். இதன் எல்லைகளாக சீனா வடக்கு மற்றும் கிழக்கிலும், ஷான் மாநிலம் தெற்கிலும், சாகைங் பிரதேசம் மற்றும் இந்தியா மேற்கிலும் உள்ளது. இது வடக்கு அட்சரேகை 23° 27' மற்றும் 28° 25' தீர்கரேகை 96° 0' மற்றும் 98° 44' இடையே அமைந்துள்ளது. காசின் மாநிலத்தின் பரப்பளவு 89,041 கிமீ (34,379 சதுர மைல்). மாநில தலைநகரம் \"மியீச்சினா\" ஆகும். பாமோ, மோஹயின் மற்றும் புடவோ ஆகியவை மற்ற முக்கிய நகரங்கள் ஆகும்.\n"}
{"id": "389318", "url": "https://ta.wikipedia.org/wiki?curid=389318", "title": "லிச்சாவிகள்", "text": "லிச்சாவிகள்\n\nலிச்சாவிகள் (Licchavis) ஆண்ட லிச்சாவி நாடு, பதினாறு மகாஜனபத நாடுகளில் ஒன்றாகும். லிச்சாவிகளின் தலைநகரமாக வைசாலி இருந்தது. \n\nலிச்சாவி நாட்டவர்களின் அருகில் வஜ்ஜி நாடு, மல்ல நாடு, சாக்கிய நாடு, கோலிய நாடுகள் போன்ற குறுநில மன்னர்கள் ஆண்டனர். \n\nபிற்காலத்தில் மகதப் பேரரசர் அஜாதசத்ரு வஜ்ஜி நாட்டை மகதப் பேரரசுடன் இணைத்துக் கொண்டார். \n\nலிச்சாவி குல கூட்டமைப்பினர், குடியரசு முறையில் லிச்சாவி நாட்டை ஆண்டதாகவும், லிச்சாவிகளின் தலைவன் ராஜா என்ற பட்டத்துடன் விளங்கியதாக, கௌடில்யர் தனது அர்த்தசாஸ்திரம் எனும் நூலின் 11வது அத்தியாத்தில் தெரிவிக்கிறார்.\nபௌத்த சாத்திரமான மகாபரிநிர்வாண சூத்திரத்தில், லிச்சாவிகள், சூரிய குல சத்திரியர்கள் என்றும், கௌதம புத்தர், லிச்சாவிகளில் ஒரு பிரிவினரான சாக்கியர் என்றும் தெரிவிக்கிறது. \n\nதிக்க நிக்காய எனும் பௌத்த சாத்திரத்தில் லிச்சாவிகள் வசிஷ்ட கோத்திரத்தை சேர்ந்தவர்கள் என்று கூறிப்பிடுகிறது. \n\nமனுதரும சாத்திரத்தில் அத்தியாயம் பத்து, சுலோகம் 22ன் படி, லிச்சாவிகள் விராத்திய சத்திரியப் பிரிவினர் என்று புக்லர் எனும் வரலாற்று ஆய்வாளர் கருதுகிறார்.\n\nலிச்சாவிகளின் பூர்வீகம் தற்கால வாரணாசி என்பர். தற்கால நேபாளத்தின் தெற்கிலும், வடக்கு பிகார் எல்லையில் அமைந்த தராய் சமவெளியில், லிச்சாவிகள் தங்களது லிச்சாவி நாட்டை நிறுவினர். லிச்சாவிகள், மகத நாட்டிற்கு கட்டுப்பட்ட குறுநில மன்னர்கள் ஆவார். \n\nமகாவீரர் மற்றும் கௌதம புத்தர் காலத்திற்கு முன்னரே, லிச்சாவிகள் வேளாண்மைத் தொழிலை நன்கு செய்து வாழ்ந்தனர். \nசமண அறிஞர் பத்திரபாகு எழுதிய கல்பசூத்திரம் எனும் நூலில், மல்லர்கள், வஜ்ஜ்ஜிகள், மல்லர்கள், காசிகள் மற்றும் கோசலர்கள், சாக்கியர்கள், கோலியர்கள் போன்ற மகாஜனபதங்களை இணைந்து ஒரு கூட்டமைப்பை நிறுவி, மகத நாட்டை எதிர்கொண்டனர் என குறிப்பிடுகிறார். மேலும் கூட்டமைப்பின் தலைவராக கோசல மன்னர் \"சோதகர்\" இருந்ததாகவும், அவரது தங்கை திரிசலா, மகாவீரரின் தாய் என்றும் குறிப்பிடுகிறார். \n\nSection::::லிச்சாவிகளும் குப்தர்களும்.\nமகத நாட்டின் குப்தப் பேரரசர் முதலாம் சந்திரகுப்தர், நேபாள லிச்சாவிகளின் இளவரசி குமாரதேவியை மணந்தவர். \n\nசமுத்திரகுப்தர் வெளியிட்ட தங்க நாணயத்தில் ஒரு பக்கத்தில் இலக்குமியின் உருவமும், மறுபுறத்தில் முதலாம் சந்திரகுப்தர்-குமாரதேவியின் உருவமும் பதியப்பட்டிருக்கும். பேரரசர் அசோகர் நிறுவிய அலகாபாத் தூண்களில், சமுத்திரகுப்தர் தன்னை லிச்சாவிகளின் பேரன் எனக் குறித்துள்ளார்.\n\n"}
{"id": "389319", "url": "https://ta.wikipedia.org/wiki?curid=389319", "title": "சிங்கப்பூர் துறைமுகம்", "text": "சிங்கப்பூர் துறைமுகம்\n\nசிங்கப்பூர் துறைமுகம் என்பது கடல்சார்  வர்த்தகங்களை கையாளுவதற்கான ஒருங்கிணைந்த கூட்டு வசதிகள் மற்றும் முனையங்களின் செயல்பாடுகளை குறிக்கிறது. இது கையாளும் எடையின் அடிப்படையில் உலகின் இரண்டாவது பரபரப்பான துறைமுகமாகவும், சரக்கு கப்பல் பெட்டகம் போக்குவரத்தில் உலகின் ஐந்தாவது இடத்திலும், உலகின் வருடாந்திர கச்சா எண்ணெய் போக்குவரத்தில் பாதியளவும் இந்த துறைமுகத்தின் வழியே நடைபெறுகிறது. உலகின் பரபரப்பான கப்பல் துறைமுகம். இது சரக்கு கப்பலின் கையாளப்படும் மொத்த எடை அளவில்  2005 வரை பரபரப்பான துறைமுகமாக இருந்துள்ளது, பின்னர் ஷாங்காய் துறைமுகம் இதனை முந்தியுள்ளது. துறைமுகத்தில் நங்கூரம் இட்டுள்ள ஆயிரக்கணக்கான கப்பல்கள் சிங்கப்பூர் துறைமுகத்தினை ஆறு கண்டங்களில் பரவியுள்ள 123 நாடுகளிலுள்ள 600 பிற துறைமுகங்களுடன் இணைக்கிறது.\n\nSection::::வரலாறு.\n13 ஆம் நூற்றாண்டின் பிற்பகுதியில், சிங்கபுரா என அழைக்கப்படும் ஒரு தேசம் சிங்கப்பூர் ஆற்றின் வட கரையோரத்தில் நிறுவப்பட்டது. மலாக்கா நீரிணைப்பில் தெற்குப் பகுதியில் கட்டப்பட்ட இந்த துறைமுகமானது இந்த பகுதியில் கப்பல்களுக்கும், வணிகர்களுக்கும் உதவியது.\n\nSection::::இயக்குபவர்கள்.\nPSA சிங்கப்பூர் சரக்கு பெட்டக வசதிகள் பின்வருமாறு:\nஜூரோங் துறைமுக வசதிகள் பின்வருமாறு:\n\n\n"}
{"id": "389325", "url": "https://ta.wikipedia.org/wiki?curid=389325", "title": "மேடம் துசாட்ஸ்", "text": "மேடம் துசாட்ஸ்\n\nமேடம் துஷாட்ஸ் (, ;) லண்டனிலுள்ள  ஒரு மெழுகு அருங்காட்சியகம் ஆகும், இதன் சிறிய கிளைகள் உலகின் பல முக்கிய நகரங்களிலுள்ளது. இது மெழுகு சிற்பி மேரி துசாட்ஸால் நிறுவப்பட்டது. மேடம் துஷாட்ஸ் லண்டனில் முக்கியமான சுற்றுலா இடமாகும், இங்கு மெழுகினால் ஆன பிரசித்திப்பெற்ற வரலாற்று நபர்கள் மற்றும் பிரபல சினிமா நடிகர்கள் நடித்த பாத்திரங்களின் சிலைகள் உள்ளன.  மேடம் துஷாட்ஸ் இந்தியாவில் அதன் முதன் அருங்காட்சியகத்தை தில்லியில் டிசம்பர் 2017 இல் திறந்தது.  இதனை நடத்திவரும் மெர்லின் பொழுதுபோக்கு நிறுவனம் இந்தியாவில் அடுத்த 10 ஆண்டுகளுக்குள்  50 மில்லியன் பவுண்டுகள் முதலீடு செய்ய திட்டமிட்டுள்ளனர்.\n\n\n\n\n\n\n"}
{"id": "389331", "url": "https://ta.wikipedia.org/wiki?curid=389331", "title": "மியான்மரின் நிர்வாகப் பிரிவுகள்", "text": "மியான்மரின் நிர்வாகப் பிரிவுகள்\n\nமியான்மார் இருபத்தி ஒன்று (21) நிர்வாக துணைப்பிரிவுகளாக பிரிக்கப்பட்டுள்ளது. அவை பின்வருமாறு:\n\n2010 ஆம் ஆண்டு ஆகத்து மாதத்திற்கு முன்னர் தற்போதைய பிரதேசங்கள் (மண்டலங்கள்) \"பிரிவுகள்\" என அழைக்கப்பட்டன. அவைகளில் ஐந்து மண்டலங்களின் பெயர்கள் அவற்றின் தலைநகரின் பெயராலேயே அழைக்கப்படுகின்றன இதில் ஐராவதி பிரதேசம் மற்றும் [[தாநின்தாரி பிரதேசம்] ஆகியவை] விதிவிலக்காகும். பிரதேசங்கள் அனைத்திலும் பர்மிய இன மக்கள் பெரும்பான்மையினராக இருப்பதால் அவர்களே அந்தப் பிரதேசம் முழுவதும் ஆதிக்கம் செலுத்துகின்றனர். மாநிலம், மண்டலம் மற்றும் வா பிரிவுப் பகுதிகளில் சிறுபான்மையினர் ஆதிக்கம் செலுத்துகின்றனர். \n\n[[யங்கோன் பிரதேசம்]] மற்ற பிரதேசங்களை விட மிகப்பெரிய மக்கட்தொகையை கொண்டிருக்கிறது; மற்றும் மிகவும் அடர்த்தியான மக்கட்தொகையும் இங்குதான் உள்ளது. மிகக் குறைந்த மக்கட்தொகை கொண்ட மாநிலம் காயா மாநிலம். நிலப்பரப்பளவில் ஷான் மாநிலம் மிகப் பெரியது மற்றும் [[யங்கோன் பிரதேசம்]] மிகச் சிறியதாகும்.\n\nSection::::நிர்வாகப் பிரிவுகள்.\nSection::::சுயாட்சி மண்டலம் மற்றும் சுயாட்சிப் பிரிவு.\n[[File:SAZs & SAD of Burma.png|thumb|சுயாட்சி மண்டலம் மற்றும் சுயாட்சிப் பிரிவு]]\n\nSection::::வெளிப்புற இணைப்புகள்.\n[[பகுப்பு:மியான்மரின் உட்பிரிவுகள்]]"}
{"id": "389332", "url": "https://ta.wikipedia.org/wiki?curid=389332", "title": "பேரரசர் பெரும்பிடுகு முத்தரையர்", "text": "பேரரசர் பெரும்பிடுகு முத்தரையர்\n\nபெரும்பிடுகு முத்தரையர் II (கி.பி. 705 AD-745) மேலும் பேரரசர் பெரும்பிடுகு முத்தரையர், சுவரன் மாறன், குவாவன் மாறன் என்றும் அழைக்கப்படுபவர், முத்துராஜா சமூகத்தைச் சேர்ந்த தஞ்சாவூரை ஆட்சி செய்த மன்னர் ஆவார். இவரை தஞ்சை கோ என்று அழைத்தனர். தஞ்சாவூர், திருச்சி மற்றும் புதுக்கோட்டை ஆகியவற்றை இவர் ஆட்சி செய்தார். நந்திவர்மன் II இன் முடிசூட்டு விழாவில் இவர் கலந்து கொண்டார். 1996 ஆம் ஆண்டு தமிழக அரசின் சார்பில் அப்போதைய முதலமைச்சர் ஜெயலலிதாவால், திருச்சி நகரில் இவரது சிலை நிறுவப்பட்டுள்ளது. பிறகு 2002 ஆம் ஆண்டிலிருந்து இவரது பிறந்தநாள் (சதய) விழாவாக கொண்டாடபடுகிறது.\n\nSection::::வாழ்க்கை.\nஇரண்டாம் பெரும்பிடுகு முத்தரையர் மே 23 கி.பி.675 பிறந்தார். இவரது தந்தை இளங்கோவதிராயர், மாறன் பரமேசுவரன் என்று பெயரிட்டார். 705 ஆம் ஆண்டில் தனது தந்தையின் பின் அரியணை ஏறினார். இவர் 12 போர்களில் வெற்றி பெற்று இருக்கிறார். மேலும் இவர்\nநந்திவர்மா பல்லவன் உடன் தோழமையாக இருந்தார். லெமூரியா என்று அழைக்கப்பட்ட குமரிகண்டதில் எழுதப்பட்ட நாலடியார் நூலில், இவரது மரபு வழி குறிப்பிடப்படுகிறது. மேலும் இந்த முத்தரையர் மரபு சார்ந்த வம்சாவழிகள் வளரி எனப்படும் ஆயுதத்தை கையாள்வதில் வல்லவர்களாக இருந்திருக்கிறார்கள் இதை குறிப்பதற்காக வளரியர்கள் என்று அழைக்கப்பட்டனர். இது காலப்போக்கில் வளையர்கள் என்று திரித்து போனது.\n\n\n"}
{"id": "389334", "url": "https://ta.wikipedia.org/wiki?curid=389334", "title": "மண்முனை பத்திரகாளி அம்மன் கோயில்", "text": "மண்முனை பத்திரகாளி அம்மன் கோயில்\n\nமண்முனை பத்திரகாளி அம்மன் கோயில் இலங்கையின் கிழக்கு மாகாணத்தில் மட்டக்களப்பு நகரிலிருந்து தெற்கே செல்லும் நெடுஞ்சாலையில் ஆரையம்பதி ஐந்தாம் கட்டையில் வலப்புறமாக பிரிந்து கொக்கட்டிச்சோலை நோக்கி செல்லும் பாதையில் 2 கிலோ மீற்றர் தொலைவில் மண்முனை எனும் கிராமத்தில் இவ்வாலயம் அமைந்துள்ளது.\n\nSection::::ஆலயத்தின் ஆரம்பமும் அமைப்பும்.\nகொக்கட்டியம் குளத்தருகே 1990 இல் மண்முனையில் வாழ்ந்த மக்களால் ஆரம்பிக்கப்பட்ட இக் கோயிலில் வருடாவருடம் ஆவணி பௌர்ணமியை ஒட்டியதாக சடங்கு நடைபெறும். அம்மன் வாக்குப்படி ஆலயத்தின் கருவறை தென்னோலைகள் கொண்டே அமைக்கப்பட்டிருப்பது இதன் சிறப்பம்சம் ஆகும். ஆதிகாலத்தில் இவ் ஆலய சூழலிலே கண்ணகி வழிபாடு நடைபெற்றிருந்தமையும் இங்கே குறிப்பிடத்தக்கது.\n"}
{"id": "389343", "url": "https://ta.wikipedia.org/wiki?curid=389343", "title": "வசவசமுத்திரம் தொல்லியல் களம்", "text": "வசவசமுத்திரம் தொல்லியல் களம்\n\nவசவசமுத்திரம் தொல்லியல் களம், இந்தியாவின் தமிழ்நாடு மாநிலத்தில் காஞ்சிபுரம் மாவட்டத்தில், திருக்கழுகுன்றம் ஊராட்சி ஒன்றியத்தில் உள்ள வசுவசமுத்திரம் ஊராட்சியில், பாலாற்றின் கரை அருகே அமைந்துள்ளது. இத்தொல்லியல் களம் மாமல்லபுரத்திற்கு தெற்கில் 18 கிமீ தொலைவில் உள்ளது.\n\nபிற்கால பல்லவ மன்னன் ராஜசிம்மனின் (கிபி 700 - 728) கல்வெட்டு ஒன்று, வசவசமுத்திரம் அருகில் உள்ள வயலூரில் உள்ளது. இந்தக் கல்வெட்டில், பல்லவ மன்னர்களின் வம்சாவழிகள் குறித்து, துவக்கம் முதல் இராசசிம்மன் வரை குறிப்பிடப்பட்டுள்ளன.\n\nதற்கால வசவசமுத்திரம், பண்டைய காலத்தில் வயலூரின் பகுதியாகவும், பின்னர் விசயநகர மன்னர்கள் காலத்தில்தான் வசவசமுத்திரம் எனப் பெயர் மாற்றம் பெற்றதாக கருதப்படுகிறது.\n\nSection::::தொல்லியல் பொருட்கள்.\nவசவசமுத்திர கிராமப் பகுதிகள்இன் அகழாய்வில் கண்டெடுத்த கிபி 1 - 2ஆம் நூற்றாண்டு காலத்திய தொல்லியல் பொருட்கள்:\n1. உரோமானிய நாட்டு மதுக்குடுவைகள் மற்றும் கருப்பு – சிவப்பு மட்கலன்கள்.\n2. உறை கிணறுகள்.\n3. கால்வாய்ப் பகுதி.\n4. அரிய கல்மணிகள்\n\nவசவசமுத்திரத்தில் தோண்டப்பட்ட அகழ்வுக்குழிகள் 4.25 மீட்டர் ஆழம் வரை தோண்டப்பட்டது. இவற்றில் இரண்டு உறை கிணறுகள் கண்டெடுக்கப்பட்டது. உறை கிணறுகளுக்கு அருகில் வாய்க்காலும், நீர் நிரப்பும் தொட்டியும் காணப்படுவதால், இவை நெசவுத் தொழிலுக்காகப் பயன்படுத்தப்பட்ட சாயத் தொட்டிகளாக இருந்திருக்க வேண்டும். ஏனெனில், இதேபோன்ற அமைப்பில்தான் அரிக்கமேடு அகழாய்விலும் சாயத்தொட்டி கண்டெடுக்கப்பட்டுள்ளது.\nஅவற்றில் ஒரு உறை கிணற்றின் 11 உறைகளையும், மற்றொன்று 5 உறைகளையும் கொண்டுள்ளது. இவற்றின் விட்டம்,\nகீழே செல்லச் செல்ல அதிகரிக்கிறது. இவ்வாறு இருந்தால், இது குடிநீர்க் கிணறாகத்தான் இருக்க வேண்டும் என தொல்லியல் அறிஞர்கள் கருதுகின்றனர். இங்கு கிடைத்த தொல்பொருட்களில் ஒன்று, இரண்டு கைப்பிடிகளுடன் உரோமானிய ஆம்போரா மதுக் குடுவையாகும்.\n\nதமிழ்நாடு அரசு தொல்லியல் துறையின் ஆய்வாளர்களான ஆர். நாகசாமி மற்றும் நடன காசிநாதன் ஆகியோர், 1969 – 1970ம் ஆண்டில் வசவசமுத்திரம் தொல்லியல் களத்தை அகழாய்வு செய்தனர்.\n\n\n"}
{"id": "389348", "url": "https://ta.wikipedia.org/wiki?curid=389348", "title": "ஊத்துமலை பால சுப்பிரமணியர் திருக்கோயில், சேலம்", "text": "ஊத்துமலை பால சுப்பிரமணியர் திருக்கோயில், சேலம்\n\nஊத்துமலை பால சுப்பிரமணியர் திருக்கோயில், சேலம் சீல்நாய்க்கன்பட்டி பைபாஸ் அருகே உள்ள ஊத்துமலை என்னும் மலை மேல் அமைந்துள்ளது. மலைக்கு செல்ல சாலை வசதி உள்ளது.\nSection::::திருவிழா.\nசித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, பங்குனி உத்திரம் , கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது.\nSection::::திறக்கும் நேரம்.\nகாலை 6 மணி முதல் 12.30 மணி வரை,மாலை 4 மணி முதல் இரவு 8.30 மணி வரை திறந்திருக்கும். விசேஷ நாட்களில் 9 மணி வரை நடை திறந்திருக்கும்.\n\nSection::::பிரார்த்தனை.\nSection::::நேர்த்திக்கடன்.\nவேண்டுதல் நிறைவேறியதும் முருகனுக்கு திருமுழுக்கு செய்தும், புது ஆடை அணிவித்தும் நேர்த்திக்கடன் நிறைவேற்றுகின்றனர்.\n\n"}
{"id": "389350", "url": "https://ta.wikipedia.org/wiki?curid=389350", "title": "வடசென்னிமலை பாலசுப்பிரமணியர் திருக்கோயில், சேலம்", "text": "வடசென்னிமலை பாலசுப்பிரமணியர் திருக்கோயில், சேலம்\n\n\"வடசென்னிமலை பாலசுப்பிரமணியர் திருக்கோயில்,\"' சேலம் ஆத்தூர் என்னும் வடசென்னிமலை என்ன்னும் குன்றின் மேல் அமைந்துள்ளது. \nSection::::திருவிழா.\nஇக்கோவிலில் ஒவ்வொரு ஆண்டும் பங்குனி மாதம் பங்குனி உத்திரத் தேர் திருவிழா வெகுசிறப்பாக நடைபெற்று வருகின்றது. பங்குனி உத்திரத் தேர் திருவிழா நடைபெற்ற இரண்டாம் நாள் சத்தாபரம் விழா நடைபெறும். அப்போது முருகப்பெருமான், வள்ளி மற்றும் தெய்வானையுடன் உற்சவ மூர்த்தியாக வலம் வரும் போது பலவகையான வானவெடிகள் வெடிக்கப்படும். இந்த வானவேடிக்கையை காணச் சுற்றுவட்டாரத்திலுள்ள கிராமங்களில் இருந்து பெருவாரியான மக்கள் வருகின்றனர்\n\nமேலும் சித்ரா பவுர்ணமி, வைகாசி விசாகம், தலை ஆடி, ஆடி 18, ஆவணி அவிட்டம், ஆடிவெள்ளிகள், விநாயக சதுர்த்தி, நவராத்திரி, சரஸ்வதி பூஜை, தீபாவளி, சூரசம்ஹாரம், கல்யாண உற்சவம், கார்த்திகை தீபம், மார்கழி மாத பூஜை, ஆங்கில புத்தாண்டு, தைப்பொங்கல், தைப்பூசம், சிவராத்திரி, கிருத்திகை, அமாவாசை, சஷ்டி ஆகிய நாட்களில் உற்சவம் நடக்கிறது. ஆண்டு முழுவதும் முறைப்படி பற்பல உற்சவங்கள் நடக்கிறது. தமிழ்ப் புத்தாண்டு விழாவின் போது மிகவும் சிறப்பான உற்சவமாக கொண்டாடுகின்றனர். ஆகிய விழா நாட்களில் உற்சவங்கள் நடக்கிறது.\n\nSection::::திறக்கும் நேரம்.\nகாலை 8 மணி முதல் 12.00மணி வரை,மாலை 5 மணி முதல் இரவு 8.00மணி வரை திறந்திருக்கும்.\n\nSection::::பிரார்த்தனை.\nSection::::நேர்த்திக்கடன்.\nவேண்டுதல் நிறைவேறியதும் முருகனுக்கு திருமுழுக்கு செய்தும், புது ஆடை அணிவித்தும் நேர்த்திக்கடன் நிறைவேற்றுகின்றனர்.\n\n"}
{"id": "389351", "url": "https://ta.wikipedia.org/wiki?curid=389351", "title": "தாநின்தாரி பிரதேசம்", "text": "தாநின்தாரி பிரதேசம்\n\nதாநின்தாரி பிரதேசம் மியான்மரின் ஒரு நிர்வாகப் பிரிவு பகுதியாகும் (முன்னர் தெனாசெரிம் பிரிவு மற்றும் தாநின்தாரீ பிரிவு). மாலே மொழியில் \"தன்னா சாரி\" என்றழைக்கப்படும். நாட்டின் நீண்ட குறுகிய தெற்குப் பகுதியான் கரு இஸ்தமஸ் பகுதியில் அமைந்துள்ளது. இதன் எல்லைகளாக அந்தமான் கடல் பகுதி மேற்கிலும், தெனாசெரிம் மலைத்தொடருக்கு அப்பால் கிழக்கில் தாய்லாந்தும், மொன் மாநிலம் வடக்கிலும் எல்லைகளாக அமைந்துள்ளது. கடற்கரையை ஒட்டி தீவுக்கூட்டங்கள் நிறைந்த பகுதியாக இருக்கிறது. அதில் தெற்கு மற்றும் மத்திய கடற்கரைப் பகுதியில் உள்ள பெரியத் தீவு மிரகு தீவுக்கூட்டமாகும் மற்றும் வடக்கு கடற்கரையில் மோஸ்காஸ் தீவு மிகச் சிறியதாகும். இந்தப் பிரதேசத்தின் தலைநகரம் \"தாவீ\" ஆகும். \n\n"}
{"id": "389352", "url": "https://ta.wikipedia.org/wiki?curid=389352", "title": "சின் மாநிலம்", "text": "சின் மாநிலம்\n\nசின் மாநிலம் மியான்மரின் மேற்குப் பகுதியில் உள்ள ஒரு மாநிலமாகும். இதன் நிலப்பரப்பு மொத்தம் 36,019 சதுர கிமீட்டர்கள் (13,907 சதுர மைல்கள்) கொண்டது. இதன் எல்லைகளாக கிழக்கில் சாகைங் பிரதேசம் மற்றும் மாகுவே பிரதேசமும், தெற்கில் ராகினி மாநிலமும் மற்றும் வங்காளதேசம் தென் மேற்கிலும், இந்தியாவின் மாநிலங்களான் மிசோரம் மேற்கிலும் மற்றும் மணிப்பூர் வடக்கிலும் உள்ளது. 2014 ஆம் ஆண்டின் மக்கள்தொகை கணக்கெடுப்பின் படி சின் மாநிலத்தின் மக்கட்தொகை 478,801 ஆகும். இதன் தலைநகரம் ஹகா. \n\n"}
{"id": "389356", "url": "https://ta.wikipedia.org/wiki?curid=389356", "title": "பல்லவமேடு தொல்லியல் களம்", "text": "பல்லவமேடு தொல்லியல் களம்\n\nபல்லவமேடு தொல்லியல் களம், இந்திய மாநிலமான தமிழ்நாட்டின் காஞ்சிபுரத்தின் புறநகர் பகுதியில் உள்ளது. இத்தொல்லியல் களம் பல்லவ ஆட்சியாளர்களின் நினைவுச் சின்னங்களைக் கொண்டிருப்பதாக பாரம்பரியமாக நம்பப்படுகிறது. தற்போதைய அகழாய்வில் முற்காலப் பல்லவர்கள், இடைக்காலப் பல்லவர்கள் மற்றும் பிற்காலப் பல்லவர்களின், மூன்று கால காலப்பகுதியை வெளிப்படுத்தியுள்ளது. கிபி 6 முதல் 9ம் நூற்றாண்டு வரை இந்த பகுதியில் கண்டெடுக்கப்பட்ட தொல்பொருட்களின் கண்டுபிடிப்புகள், பல்லவ ஆட்சிக் காலங்களை தொடர்புபடுத்தியுள்ளது.\n\nபல்லவமேட்டில் தமிழ்நாடு அரசு தொல்லியல் துறையால் 1970 – 1971ம் ஆண்டில் தொல்லியல் அகழாய்வு மேற்கொள்ளப்பட்டது.\n\n"}
{"id": "389361", "url": "https://ta.wikipedia.org/wiki?curid=389361", "title": "போளுவம்பட்டி தொல்லியல் களம்", "text": "போளுவம்பட்டி தொல்லியல் களம்\n\nபோளுவம்பட்டி தொல்லியல் களம், இந்திய மாநிலமான தமிழ்நாட்டின் கோயம்புத்தூர் மாவட்டத்தின், தொண்டாமுத்தூர் வருவாய் வட்டத்தில், உள்ள தொண்டாமுத்தூர் ஊராட்சி ஒன்றியத்தில் அமைந்த இக்கரை போளுவாம்பட்டி கிராமத்திலிருந்து மூன்று கிலோ மீட்டர் தொலைவில் உள்ள கோட்டைக்காடு எனுமிடத்தில் \nஅமைந்துள்ளது.\n\nபோளுவம்பட்டி தொல்லியல் களம், நொய்யல் ஆற்றின் மேற்கு கரையில் உள்ளது. இங்கு தமிழ்நாடு அரசு தொல்லியல் துறையால் 1979 – 1980 & 1980 – 1981 ஆகிய இரண்டு ஆண்டுகளில் அகழாய்வு மேற்கொள்ளப்பட்டது. \nஅகழ்வாராய்ச்சிகளில் ஐம்பதிற்கும் மேற்பட்ட கல் மணிகள், சுடுமண்னால் செய்யப்பட்ட காது மடல்கள், மூடிகளுடன் கூடிய கிண்ணங்கள், இரும்புப் பொருட்கள் மற்றும் சங்கு வளையல்கள் கண்டெடுக்கப்பட்டது.\n\nவில் மற்றும் அமர்ந்த நிலையில் ஒரு புலியின் உருவம் பொறித்த ஒரு சுடுமண் அரச முத்திரையில், கிபி எழாம் நூற்றாண்டின் தமிழ் எழுத்துகளுடன் கூடிய ஒரு சிறப்புமிக்க தொல்பொருள் கண்டெடுக்கப்பட்டது.\n\n"}
{"id": "389370", "url": "https://ta.wikipedia.org/wiki?curid=389370", "title": "கத்தூரி எலி", "text": "கத்தூரி எலி\n\nகத்தூரி எலி (ஆங்கிலப் பெயர்: \"Muskrat\", உயிரியல் பெயர்: \"Ondatra zibethicus\") என்பது ஒரு கொறிணி ஆகும். இது தன் எல்லைகளைக் குறிக்கக் கத்தூரி மணத்தைப் பயன்படுத்துகிறது. இதன் காரணமாகவே இது கத்தூரி எலி என்று அழைக்கப்படுகிறது.\n\nSection::::சொற்பிறப்பு.\nஇது தட்டையான வாலைக் கொன்டுள்ளது. இதன் காரணமாக இது கத்தூரி-நீரெலி என்று அழைக்கப்பட்டது. பின்னர் எலியைப் போன்றிருப்பதால் இது கத்தூரி எலி என்று அழைக்கப்படுகிறது.\n\nSection::::விளக்கம்.\nவளர்ந்த எலி 40-70 செ.மீ. (16-28 அங்குலம்) நீளம் இருக்கும். இந்த நீளத்தில் பாதியளவிற்கு வால் தான் இருக்கும். இதன் எடை 0.6-2 கிலோகிராம் (1.3-4.4 பவுண்ட்) இருக்கும். இவற்றின் நீளமான வால்கள் செதில்களால் மூடப்பட்டுள்ளன, உரோமத்தால் அல்ல. இவைகளால் நீரின் அடியில் 12-17 நிமிடங்களுக்கு நீந்த முடியும். இவைகளால் காதின் உள்ளே நீர் புகாமல் இருக்க நீரின் அடியில் இருக்கும் போது காதை மூடிக்கொள்ள முடியும். இவற்றின் பின்னங்கால்களின் விரல்கள் இடையே பாதியளவிற்குச் சவ்வுகள் உள்ளன. இவை வால்களின் மூலம் உந்தி நீந்துகின்றன.\n\n"}
{"id": "389371", "url": "https://ta.wikipedia.org/wiki?curid=389371", "title": "அம்மோனியம் சல்பேட்டு", "text": "அம்மோனியம் சல்பேட்டு\n\nஅம்மோனியம் சல்பேட்டு (Ammonium sulfate) ; (NH)SO, ஒரு கனிம உப்பாகும். இந்த உப்பு பல வணிகப் பயன்களைக் கொண்டுள்ளது. இந்த உப்பின் மிகவும் பொதுவான பயனானது சிறந்த மண் உரமாக உள்ளது. இது 21% நைட்ரசன் மற்றும் 24% கந்தகம் ஆகிய தனிமங்களைக் கொண்டுள்ளது.\n\nSection::::தயாரிப்பு.\nஅமோனியாவை கந்தக அமிலத்துடன் சேர்த்து சூடுபடுத்துவதால் அமோனியம் சல்பேட்டு உருவாகிறது. பெரும்பாலும் இவ்வினை கல்கரி உலைகளில் உடன் விளைபொருளாகக் கிடைக்கிறது.\n\nஅமோனியம் சல்பேட்டின் நிறைவுற்ற கரைசல் மற்றும் 2 முதல் 4 சதவீத கந்தக அமிலம் கொண்ட உலைக்குள் மோனியா வாயு மற்றும் நீராவி சேர்ந்த கலவை 60 பாகை செல்சியசு வெப்பநிலையில் அறிமுகப்படுத்தப்படுகிறது. கரைசல் தொடர்ந்து அமிலமாக நீடிக்க அடர் கந்தக அமிலம் அவ்வப்போது சேர்க்கப்படுகிறது. உலையின் மீது கந்தக அமிலத்தை தெளிப்பதால் உலர் நிலையில் அமோனியம் சல்பேட்டு உருவாகிறது. உலையின் வெப்பம் நீரை நீராவியாக்கி வெளியேற்றும். 1981 ஆம் ஆண்டு மட்டும் தோராயமாக 6000 மெட்ரிக் டன் அமோனியம் சல்பேட்டு தயாரிக்கப்பட்டது. \n\nகிப்சம் உப்பிலிருந்தும் அமோனியம் சல்பேட்டு உப்பைத் தயாரிக்க இயலும். இறுதியாகப் பிரித்தெடுக்கப்பட்ட கிப்சம் உப்பு (CaSO4•2H2O) அமோனியம் கார்பனேட்டு கரைசலுடன் சேர்க்கப்படுகிறது. கால்சியம் கார்பனேட்டு திண்மமாக வீழ்படிவாகிறது. கரைசலில் அமோனியம் சல்பேட்டு எஞ்சுகிறது. \n\nஎரிமலைகளின் நீராவித் துளைகளில், நிலக்கரி எரிதலில், சில குவியல்களில் மேசுகாக்னைட்டு என்ற அரிய கனிமமாக இயற்கையில் அமோனியம் சல்பேட்டு தோன்றுகிறது. \n\nSection::::பயன்கள்.\nஅம்மோனியம் சல்பேட்டின் முதன்மையான பயனானது காரத்தன்மையுள்ள மண்ணிற்கு இது சிறந்த உரமாகப் பயன்படுவதாகும். மண்ணில் அம்மோனியம் அயனியானது வெளியிடப்பட்டு சிறிய அளவிலான அமிலத்தை உருவாக்குகிறது. இதன் காரணமாக மண்ணின் pH சமநிலை மதிப்பானது குறைகிறது. மேலும், தாவர வளர்ச்சிக்கு அத்தியாவசியமான நைட்ரசனை வழங்குகிறது. அம்மோனியம் சல்பேட்டின் பயன்பாட்டின் முக்கியக் குறைபாடானது, அம்மோனியம் நைட்ரேட்டுடன் ஒப்பிடும் போது குறைவான நைட்ரசன் அளவைக் கொண்டுள்ளதாகும். இதன் காரணமாக உரங்களைக் கொண்டு செல்ல தேவைப்படும் போக்குவரத்துச் செலவினம் அதிகரிக்கிறது. \n\nஇது விவசாயத்தில் நீரில் கரையக்கூடிய பூச்சிக்கொல்லிகள், பூஞ்சைக்கொல்லிகள், களைக்கொல்லிகள் ஆகிவற்றுடன் கலந்து தெளிக்கக்கூடிய துணையூக்கியாகவும் பயன்படுகிறது. அவற்றில் இது தாவர செல்கள் மற்றும் கிணற்று நீர் ஆகியவற்றில் உள்ள இரும்பு மற்றும் கால்சியம் நேரயனிகளுடன் பிணைப்பினை ஏற்படுத்தும் செயலைச் செய்கிறது. குறிப்பாக இது 2,4-D (அமீன்), கிளைபாசேட்டு மற்றும் குளுபோசினேட்டு களைக்கொல்லிகளுடன் கலந்து பயன்படுத்தக்கூடிய துணையூக்கியாக உள்ளது.\n\nஅமோனியம் பெர்சல்பேட்டு போன்ற அமோனியம் உப்புகளை குறைந்த அளவில் தயாரிக்க அமோனியம் சல்பேட்டு பயன்படுகிறது. \n\nநோய்க் கட்டுப்பாட்டிற்கு உதவும் பல தடுப்பூசிகளில் அமோனியம் சல்பேட்டு பகுதிப் பொருளாக இருக்கிறது.\n\nகனநிரில் இடப்பட்ட அமோனியம் சல்பேட்டின் நிறைவுற்ற கரைசல் அணுக்கரு காந்த ஒத்ததிர்வு நிறமாலையியல் சோதனைக்குப் பயன்படுகிறது. \nமரப்பொருட்களைப் பாதுகாக்கவும் இதைப் பயன்படுத்துகிறார்கள்\nSection::::ஆய்வகப் பயன்பாடு.\nஅம்மோனியம் சல்பேட்டு வீழ்படிவாக்கல் புரதத்தை வீழ்படிவாக்கல் மூலம் துாய்மையாக்குவதற்கான ஒரு பொதுவான முறையாகும். கரைசலின் அயனிச் செறிவானது அதிகரிக்கும் போது, கரைசலில் புரதத்தின் கரைதிறனானது குறைகிறது. அம்மோனியம் சல்பேட்டானது தனது அயனித்தன்மையால் நீரில் மிகுதியாகக் கரையக்கூடியது. ஆகவே இது புரதத்தை உப்பாற்படிவு பெறல் மூலமாக வீழ்படிவாக்குகிறது. நீரின் உயர் மின்கடத்தாப் பொருள் மாறிலியின் காரணமாக, சிதைவுற்ற உப்பின் அயனிகள் அம்மோனியம் நேரயனிகளும், சல்பேட்டு எதிர்மின்னயனிகளும் உடனடியாக நீர் மூலக்கூறுகளின் நீரேற்ற கூடுகளுக்குள் கரைதிரவஞ் சேர்க்கப்பட்ட நிலை உருவாகிறது. சேர்மங்களைத் துாய்மைப்படுத்துவதற்கு பயன்படும் இச்சேர்மத்தின் முக்கியத்துவம் ஒப்பீட்டளவில் மற்ற முனைவற்ற மூலக்கூறுகளை விட எளிதில் நீரேற்றமடையும் இதன் திறனைச் சார்ந்துள்ளது. ஆகவே, முனைவுறும் தன்மையற்ற மூலக்கூறுகள் ஒன்றுகூடி செறிவான நிலையிலுள்ள கரைசலிலிருந்து வீழ்படிவாகிறது. இந்த முறையானது உப்பாற்படிவு பெறல் என அழைக்கப்படுகிறது. இம்முறை நிகழ்வதற்கு ஒரு நீர்க்கலவையில் நம்பத்தகுந்த அளவிற்கு கரையக்கூடிய அதிக உப்புச் செறிவானது அவசியமானதாகிறது.\n\nSection::::பண்புகள்.\nவெப்பநிலை -49.5 ° செல்சியசுக்கு கீழாக உள்ள போது அமோனியம் சல்பேட்டு பெரோமின் தன்மையைப் பெறுகிறது. அறைவெப்ப நிலையில் இது செஞ்சாய்சதுர வடிவில் படிகமாகிறது. இதன் அலகுக் கூடுகளின் அளவு a = 7.729 Å, b = 10.560 Å, c = 5.951 Å. பெரோமின் நிலைக்கு குளிர்விக்கும் போது படிகம் Pna2 இடக்குழுவுக்கு மாற்றம் அடைகிறது. \n\nSection::::வினைகள்.\n250 பாகை செல்சியசு வெப்பநிலைக்கு மேலாக அமோனியம் சல்பேட்டை சூடுபடுத்தினால் அது சிதைவடைகிறது. முதலில் அமோனியம் பைசல்பேட்டு உருவாகிறது. மேலும் அதிகமாகச் சூடாக்கும் போது அமோனியா, நைட்ரசன், கந்தக டை ஆக்சைடு, மற்றும் நீர் ஆகியன் உருவாகின்றன. \n\nவலிமையான அமிலமான கந்தக அமிலம் மற்றும் வலிமை குறைந்த காரமான அமோனியா ஆகியவற்றின் உப்பான அமோனியம் சல்பேட்டு கரைசலில் அமிலத்தன்மையோடு காணப்படுகிறது. 0.1 மோலார் கரைசலில் இதன் pH மதிப்பு 5.5 ஆகும். நீரியக் கரைசலில் NH4+ மற்றும் SO4−2 என்ற அயனிகள் வினைபுரிகின்றன. உதாரணமாக பெரியம் குளோரைடைச் சேர்க்கும்போது பெரியம் சல்பேட்டு வீழ்படிவாகக் கிடைக்கிறது. ஆவியாக்கி வடிகட்டும்போது அமோனியம் குளோரைடு கிடைக்கிறது. \n\nஅமோனியம் உலோக உப்புகள் எனப்படும் பல இரட்டை உப்புகளை அமோனியம் சல்பேட்டு உருவாக்குகிறது. உலோக சல்பேட்டுகளின் சம அளவு மோலார் கரைசல் அமோனியம் சல்பேட்டு உப்புக் கரைசலுடன் சேர்க்கப்பட்டு ஆவியாக்கப்பட்டால் இரட்டை உப்புகள் உருவாகின்றன. மூவிணைதிற உலோக அயனிகளுடன் பெரிக் அமோனியம்சல்பேட்டு போன்ற படிகாரங்கள் தோன்றுகின்றன. அமோனியம் கோபால்டசு சல்பேட்டு, பெரசுடையமோனியம் சல்பேட்டு, அமோனியம்நிக்கல் சல்பேட்டு போன்றவை இரட்டை உப்புகளுக்கு உதாரணங்களாகும். இவை டட்டன் உப்புகள் மற்றும் அமோனியம் செரிக் சல்பேட்டுகள் என்றும் அழைக்கப்படுகின்றன. லேங்பெய்னைட்டு குடும்பத்தில் அமோனியாவின் நீரற்ற இரட்டை சல்பேட்டு உப்புகளும் தோன்றுகின்றன. \n\nSection::::பயன்பாட்டுச் சட்டம்.\n2009 ஆம் ஆண்டு நவம்பர் மாதத்தில் அமோனியம் சல்பேட்டு, அமோனியம் நைட்ரேட்டு, கால்சியம் அமோனியம் நைட்ரேட்டு உரங்கள் பயன்படுத்துவதற்கு பாக்கித்தானில் அந்நாட்டு அரசு தடை விதித்தது. இவை வெடிமருந்துகள் தயாரிக்கப் பயன்படுத்தப்பட்டதாக தெரிவிக்கப்பட்டது. இதே காரணத்திற்காக ஆப்கானிசுத்தானிலும் இப்பொருட்களுக்குத் தடை விதிக்கப்பட்டன. \n"}
{"id": "389376", "url": "https://ta.wikipedia.org/wiki?curid=389376", "title": "குறுவால் பூனை", "text": "குறுவால் பூனை\n\nகுறுவால் பூனை (ஆங்கிலப் பெயர்: \"Bobcat\", உயிரியல் பெயர்: \"Lynx rufus\") என்பது ஒரு வகைக் காட்டுப் பூனை ஆகும். இது வட அமெரிக்காவில் காணப்படுகிறது. இது வீட்டுப் பூனையைப் போல் இரு மடங்கு அளவு இருக்கும். \n\nவளர்ந்த பூனை 47.5-125 செ.மீ. (18.7-49.2 அங்குலம்) நீளம் இருக்கும். சராசரியாக 82.7 செ.மீ. (32.6 அங்குலம்) நீளம் இருக்கும்; வால் ஆனது 9-20 செ.மீ. (3.5-7.9 அங்குலம்) நீளம் இருக்கும். The pupils are round, black circles and will widen during nocturnal activity to maximize light reception. தோள்கள் 30-60 செ.மீ. (12-24 அங்குலம்) உயரம் இருக்கும். வளர்ந்த ஆண்கள் 6.4-18.3 கி.கி. எடை இருக்கும். சராசரியாக 9.6 கி.கி. எடை இருக்கும். பெண்கள் 4-15.3 கி.கி. எடை இருக்கும். சராசரியாக 6.8 கி.கி. இருக்கும். சாதனை எடையாக ஒரு பூனை 22.2 கி.கி. இருந்துள்ளது. இவற்றின் பின்னங்கால்கள் நீளமாக உள்ளன. \n\n\n"}
{"id": "389395", "url": "https://ta.wikipedia.org/wiki?curid=389395", "title": "காயா மாநிலம்", "text": "காயா மாநிலம்\n\nகாயா மாநிலம் (முன்னர் காரீனி மாநிலம்) மியான்மரின் ஒரு மாநிலம், இந்த மாநிலம் மியான்மரின் கிழக்குப் பகுதியில் உள்ளது. இதன் எல்லைகளாக வடக்கில் ஷான் மாநிலம், கிழக்கில் தாய்லாந்து நாட்டின் மா ஹோங் சன் பகுதியும், தெற்கு மற்றும் மேற்கில் காயின் மாநிலமும் சூழ்ந்துள்ளது. இந்தப் பகுதி புவியியல் ரீதியாக தோராயமாக 18° 30' மற்றும் 19° 55' வடக்கு அட்சரேகை மற்றும் கிழக்கில் தீர்கரேகை 94°40' மற்றும் 97° 93' இடையே அமைபப்பட்டுள்ளது. இதன் மொத்த நிலப்பரப்பு 11,670 சதுர கிமீ (4,510 சதுர மைல்கள்). இதன் தலைநகர் \"லோகாவ்\". 1998 ஆம் ஆண்டின் மக்கட்தொகை கணக்கின் படி இப்பகுதியில் சுமார் 207,357 வசிப்பதாக ஐக்கிய நாடுகள் சிறுவர் நிதியம் தெரிவித்துள்ளது. இங்கு பெரும்பாலும் காரீனி இன மக்களே வசிக்கின்றனர் (காயா அல்லது சிகப்பு காரீன் என்றும் அறியப்படுகிறார்கள்). இவர்களின் பூர்வீகம் சீன-திபெத்தியப் பகுதியில் இருந்து வந்தவர்கள்.\n\n"}
{"id": "389400", "url": "https://ta.wikipedia.org/wiki?curid=389400", "title": "காயின் மாநிலம்", "text": "காயின் மாநிலம்\n\nகாயின் மாநிலம் (முன்னர் காரீன்) மியான்மரின் உள்ள ஒரு மாநிலம். இதன் தலைநகரம் ஹபா-ஆன், பா-ஆன் என்றும் உச்சரிக்கப்படும்.\n\nகாயின் மாநிலம் மலைதொடர்கள் அமைந்த மாநிலமாகும். இங்கு தாவநா மலைதொடர் NNW - SSE என்ற திசையில் செல்கிறது மற்றும் \nகாரீன் மலையில் தெற்கு முடிவு வடமேற்கிலும் உள்ளது. இந்த மாநிலத்தின் எல்லைகளாக தாய்லாந்தின் மா ஹோங் சன், டாக் மற்றும் காஞ்சனாபுரி பகுதிகள் கிழக்கிலும், மொன் மாநிலம் மேற்கிலும் மற்றும் பகோ பிரதேசம் தெற்கிலும், மண்தாலே பிரதேசம், ஷான் மாநிலம் மற்றும் காயா மாநிலம் வடக்கிலும் சூழ்ந்துள்ளது.\n\n"}
{"id": "389403", "url": "https://ta.wikipedia.org/wiki?curid=389403", "title": "ஜங் பகதூர் ராணா", "text": "ஜங் பகதூர் ராணா\n\nஜங் பகதூர் ராணா (Jung Bahadur Kunwar Ranaji) (இயற்பெயர்: வீர நரசிங் குன்வர் (Bir Narsingh Kunwar) (), (பிறப்பு:18 சூன் 1817 - இறப்பு:25 பிப்ரவரி 1877), நேபாள் இராச்சியத்தில் ராணா வம்சத்தை நிறுவியரும், ஷா வம்ச மன்னர்களின் பரம்பரை தலைமை அமைச்சர் மற்றும் படைத்தலைவராக இருந்தவர் ஆவார். பின்னர் ஷா வம்ச மன்னர்களை கைப்பாவையாகக் கொண்டு, ஜங் பகதூர் ராணாவும், அவரது வம்சத்தினரும் நேபாள இராச்சியத்தை, 1856 முதல் 1951 முடிய ஆண்டனர். \n\nகஸ்கி மற்றும் லம்ஜுங்கின் குறுநில மன்னராக இருந்த ஜங் பகதூர் ராணா, பின்னர் நேபாள இராச்சியத்தின் பரம்பரை தலைமை அமைச்சராகவும், தலைமைப் படைத்தலைவராகவும் பணியாற்றியவர். \n\nதற்கால கர்நாடகா மாநிலததின் குடகு நாட்டின் மன்னர் சிக்க வீர ராஜேந்திரனின் மகள் கங்காதேவியை, ஜங் பகதூர் ராணா, வாரணாசியில் திருமணம் செய்து கொண்டவர். \n\nநேபாள இராச்சியத்தின் ஷா வம்ச குடும்பத்தில் அரசியல் பிணக்குகள் ஏற்பட்ட போது, ஜங் பகதூர் ராணா, நேபாள இராச்சியத்தின் மன்னர்களை கைப்பாவையாகக் கொண்டு, அனைத்து ஆட்சி அதிகாரத்தை தானே எடுத்துக் கொண்டு, நாட்டை இருபதாண்டுகள் ஆண்டவர். \n\nநேபாள வரலாற்றில் கொடுங்கோல் மன்னர் எனப் பெயர் பெற்ற ஜங் பகதூர் ராணா, ராணா வம்சத்தை நிறுவினார். ஜங் பகதூர் ராணாவும் ராணா வம்சத்தினர் நேபாளத்தை கி பி 1856 முதல் 1951 முடிய ஆண்டனர். \n\nஜங் பகதூர் ராணாவின் தாத்தா ராமகிருஷ்ண குன்வர், பிரிதிவி நாராயணன் ஷா நிறுவிய நேபாள இராச்சியத்தின் பெரும் படைத்தலைவராக பணியாற்றியவர். \n\nஇவரது தந்தை பால நரசிங் குன்வர், ராணா பகதூர் ஷாவின் அரசவையில் செல்வாக்குடன் விளங்கியவர். \n\nகிபி 1857ல் நேபாள மன்னர் சுரேந்திர விக்ரம் ஷா, ஜங் பகதூர் குன்வருக்கு, ராணா என்ற பட்டம் வழங்கினார். இவரது வம்சத்தினரும் \"ராணா\" என்ற பட்டதுடன் அழைக்கப்பட்டனர். \n\n"}
{"id": "389404", "url": "https://ta.wikipedia.org/wiki?curid=389404", "title": "ஷான் மாநிலம்", "text": "ஷான் மாநிலம்\n\nஷான் மாநிலம் மியான்மரின் ஒரு மாநிலம். இந்த மாநிலத்தின் எல்லைகளாக வடக்கில் சீனா, கிழக்கில் லாவோஸ் மற்றும் தெற்கில் தாய்லாந்து உள்ளது. மேலும் மியான்மரின் ஐந்து பிரிவுகள் மேற்கு எல்லையாக உள்ளது. நிலப்பரப்பளவில் இந்த மாநிலமே மற்ற 14 ங்கு பிரிவுகளை விட மியான்மரில் மிகப் பெரியது. ஷான் மாநிலத்தின் மொத்த பரப்பளவு 155,800 சதுர கிமீ ஆகும். இது ஏறக்குறைய மியான்மர் நாட்டின் பரப்பளவில் நான்கில் ஒரு பகுதியாகும். இந்த மாநிலத்தின் பெயர் இங்கு வாழும் ஷான் இன மக்களின் பெயரால் அழைக்கப்படுகிறது ஏனென்றால் மற்ற இன குழுக்களை விட ஷான் மக்கள் பெரும்பான்மையினராக உள்ளனர். இந்த மாநிலத்தின் பெரும் பகுதி கிராமப் புறமாகவே இருக்கிறது. மொத்தம் மூன்று நகரங்களே இங்குள்ளது.\n\n"}
{"id": "389415", "url": "https://ta.wikipedia.org/wiki?curid=389415", "title": "தபா வம்சம்", "text": "தபா வம்சம்\n\nதபா வம்சம் ( Thapa dynasty) () ஷா வம்ச மன்னர்களின் நேபாள இராச்சியத்தின் ஆட்சி நிர்வாகத்தை 1806 முதல் 1837 முடியவும்; பின்னர் 1843 முதல் 1845 முடியவும், \"முக்தியார்\" எனும் பெயரில் தலைமை அமைச்சர்களாகவும், தலைமைப் படைத்தலைவர்களாகவும் பணியாற்றிய சத்திரியர்கள் ஆவர். \n\nராணா வம்சத்தவர்கள் நேபாள இராச்சியத்தின் பரம்பரை பிரதம அமைச்சர்களாக பணியாற்றுவதற்கு முன்பு, தபா வம்சத்தினர், ஷா வம்ச நேபாள இராச்சியத்தின் பிரதம அமைச்சர்களாக இருந்தனர். \n\n18 ஆம் நூற்றாண்டின் முடிவில், நேபாள அரசவையில் தீவிர ஆதிக்கம் செலுத்தி கொண்டிருந்த பாண்டே போன்ற பிரபுகளுக்கு எதிராக, தபா கஜிகள் போராடி வந்தனர். \n\nவகேலா தாபா குலத்தின் பீம்சென் தபா, நேபாள இராச்சியத்தில் தபா வம்சத்தை நிறுவியர் ஆவார். நேபாள மன்னர் ஜங் பகதூர் ராணாவின் மாமனார் ஆன தபா வம்சத்தின் பாலநரசிங் குன்வரை, நேபாள இராச்சியத்தின் அரசவையில் முக்கிய பதவி வழங்கினார்.\nஇவ்வம்சத்தினர் நேபாள அரசவையில் அதிகாரம் மிக்க உயர்குடி பிரபுக்களாக பாண்டேக்களுடன் நெருக்கம் கொண்டிருந்தனர். \n\nSection::::தபா வம்சத்தின் எழுச்சி.\nநேபாள இராச்சியத்தை நிறுவிய ஷா வம்ச மன்னர் பிரிதிவி நாராயணன் ஷா ஆட்சியில் செல்வாக்குடன் விளங்கிய தபா வம்சத்தினர், ராணா பகதூர் ஷா ஆட்சிக்காலத்தில் செல்வாக்குடன் விளங்கினர். \n\nபீம்சென் தபா, மன்னர் ராணா பகதூர் ஷாவை கொலை செய்த எதிரிகளின் கூட்டத்தைப் பிடித்துக் கொன்றதால், தனது பலத்தை நேபாள அரச குடும்பத்தினருக்கு உணர்த்தினார். இதனால் நேபாள இராச்சியத்தின் துணை பிரதம அமைச்சர் பதவியும், துணை தலைமைப் படைத்தலைவர் பதவியும், தபா வம்சத்தவர்களுக்கு பரம்பரையாக வழங்கப்பட்டது. and thus founded Thapa family/dynasty as in the political context of Nepal.\n\nSection::::அதிகாரத்தில் தாபா வம்சத்தினர்.\nபீம்சென் தாபாவின் சகோதரர் நயின் சிங் தாபாவின் மகளான ராணி திரிபுரசுந்தரி, நேபாள இராச்சியத்தின் மன்னர் ராணா பகதூர் ஷாவின் மனைவியும், அரசியும் ஆவார். \n\nமன்னர் ராணா பகதூர் ஷாவின் கொலைக்குப் பின் ஏற்பட்ட பெரும் கலகத்தை அடக்கிய பீம்சென் தாபா, நேபாளத்தின் துணை பிரதம அமைச்சர் ஆனார். அரசி ராணி திரிபுரசுந்தரி, நேபாள அரசின் காப்பாளராகவும், ராஜமாதாவாகவும் விளங்கினார். \n\nஆங்கிலேய-நேபாளப் போரில் (1814–16), நேபாள மன்னர் கீர்வான் யுத்த விக்ரம் ஷா இறக்கும் வரை, ராஜமாதா திரிபுரசுந்தரியின் ஆதரவுடன், நேபாள அரசவையில் தபா வம்சத்தினர் ஆதிக்கம் செலுத்தினர்.\n\nSection::::தாபா வம்சத்தினரின் விழ்ச்சி.\nநேபாள இராச்சியத்தின் அரசவையில் முக்கிய நபரான தாமோதர் பாண்டே மீது குற்றம் சுமத்தி மரண தண்டனை விதித்த தபா வம்சத்தின் பீம்சென் தபா, பாண்டே குடும்பத்தினர்களை கொடுமைப்படுத்தினார்.\nநேபாளத்தின் மூத்த இராஜமாதா சாம்ராஜ்ஜிய லெட்சுமியின் ஆதரவுடன், தாமோதர் பாண்டேவின் இளைய மகன் ராணா ஜங் பாண்டே, நேபாள அரசவையில் 31 ஆண்டுகால தபா வம்சத்தின் அதிகாரத்தை நீக்க திட்டமிட்டார். \nநேபாள அரசவையில் மூத்த இராஜமாதா, பாண்டே வம்சத்தினர்களையும், இளைய ராஜாமாதா தாபா வம்சத்தினரையும் ஆதரித்தனர். எனவே பீம்சென் தபா, நேபாளத்தின் தற்காலிக பிரதம அமைச்சராக ரணவீர சிங் தாபாவை நியமித்து விட்டு, கோர்க்காவிற்கு திரும்பினார். பாண்டே குலத்தின் ராணா ஜங் பாண்டேவும், அவரது தம்பியும் நேபாள இராச்சியத்தின் அரசவையில் அதிகாரம் மிக்கவர்களாக விளங்கினர்.\n\nமன்னர் ராஜேந்திர விக்ரம் ஷாவின் குழந்தை தேவேந்திர விக்கிரம் ஷா, 24 சூலை 1837ல் தீடீரென இறந்தது. குழந்தையின் இறப்பிற்கு தபா வம்சக் குடும்பத்தினரே காரணம் என குற்றம் சுமத்தப்பட்டது. இக்குற்றச்சாட்டுகள் பேரில், நேபாள அரசவையில் அனைத்துப் பொறுப்புகளில் இருந்த தபா வம்சத்தினர்களை நீக்கி, அனைவரையும் நாட்டை விட்டு துரத்தப்பட்டதுடன், அவர்களது உடைமைகள் அனைத்தும் பறிக்கப்பட்டது. \n\n\n"}
{"id": "389416", "url": "https://ta.wikipedia.org/wiki?curid=389416", "title": "தனஞ்சய முத்தரையர்", "text": "தனஞ்சய முத்தரையர்\n\nSection::::தனஞ்சய முத்தரையர்.\nகி.பி எட்டாம் நூற்றாண்டில் ஆண்ட முத்தரையர் அரசர் தனஞ்சயன் என்பவரால் உருவாக்கப்பட்ட ஊர் \"தனஞ்சய ஊர்\" என்று அழைக்கப்பட்டு அதுவே பின்னர் தஞ்சாவூர் ஆனது . பின்னர் இது சரித்திரப் புகழ் வாய்ந்த நகராக உருவெடுத்தது.\n"}
{"id": "389417", "url": "https://ta.wikipedia.org/wiki?curid=389417", "title": "மிசோராமின் வரலாறு", "text": "மிசோராமின் வரலாறு\n\nமிசோராமின் வரலாறு என்பது வடகிழக்கு இந்தியாவின் தொலைதூர பகுதியிலுள்ள மிசோராம் மாநிலத்தின் வரலாறைக் குறிக்கிறது. மேலும் இது பர்மாவின் சின் மாகாணத்திலிருந்து குடிபெயர்ந்த சின் மக்களில் பல இனக்குழுக்களின் வரலாறும் ஆகும். ஆனால் மேற்குப் புலப் பெயர்வு குறித்த தகவல்கள் வாய்மொழி வரலாறு மற்றும் தொல்லியல் கூற்றுகளின் அடிப்படையில் அமைந்திருக்கின்றன. இதன் பதியப்பட்ட வரலாறானது அண்மையில் அதாவது 19 ஆம் நூற்றாண்டின் பிற்பகுதியில், பிரித்தானியரால் கைப்பற்றப்பட்ட காலகட்டத்தில் இருந்து தொடங்குகிறது. இப்போது இப்பகுதியானது சின் மலை மற்றும் வங்காளதேச மக்களுடைய கலவையாக உள்ளது. அதன் வரலாறானது லுசிஸிய, ஹார், லாய், மாரா, சக்மா போன்ற பழங்குடியினரை பெரிதும் பிரதிபலிக்கிறது. 20 ஆம் நூற்றாண்டின் நடுவில் சமயம், அரசியல் மற்றும் கலாச்சாரப் புரட்சிகளைத் தொடர்ந்து, பெரும்பான்மையான மக்கள், ஒரு பெரும் பழங்குடி இனத்தவராக, மிசோவிற்குள் ஒருங்கிணைக்கப்பட்டனர்.\n\nமிசோராம் குறித்த துவக்கக் கால ஆவணப் பதிவானது 1850 களைச் சேர்ந்த பிரித்தானிய இராணுவ அதிகாரகளால் செய்யப்பட்டவை ஆகும். மிசோ பழங்குடிகளின் இடைவிடாத தாக்குதலின் விளைவாகவும், அதனால் ஏற்பட்ட மனித உயிரிழப்புகளின் காரணமாகவும், பிரித்தானிய ஆட்சியாளர்கள் பழங்குடிகளை அடக்கி அடிமைப்படுத்த நிர்பந்திக்கப்பட்டனர். 1871 மற்றும் 1889 ஆம் ஆண்டுகளில் நடத்தப்பட்ட பிரிட்டிஷ் இராணுவப் படையெடுப்புகளால் முழுமையாக லுஷாய் மலைகள் இணைத்துக் கொள்ளப்பட்டது. 1947 ஆண்டின் இந்திய சுதந்திரத்திற்குப் பிறகு, இப்பகுதி அசாம் மாநிலத்துக்கு உட்பட்ட லுஷாய் மலைகள் மாவட்டமாக ஆக்கப்பட்டது. 1972 ஆம் ஆண்டில் இந்த மாவட்டமானது ஒன்றியப் பகுதியாக அறிவிக்கப்பட்டது. மேலும் இப்பகுதியின் பெயர் மிசோரம் என்று கலாச்சார ரீதியாக பெயரிடப்பட்டது. 1986 இல் மிசோரம் இந்திய ஒன்றியத்தின் கூட்டாட்சிக்கு உட்பட்ட ஒரு மாநிலமாக மாறியது.\n\nSection::::மக்கள்.\nமிசோவின் மூதாதையர்கள் பிரிட்டனின் வருகைக்கு முன்னர் எந்தவொரு எழுத்து முறையும் இல்லாமல் இருந்தனர். அவர்கள் திபெத்திய-பர்மிய இனத்தின் உறுப்பினர்களாக மானிடவியலாளர்களால் அடையாளம் காட்டப்பட்டனர்.\n\nSection::::மிசோ மலை.\nதற்கால மிசோராமில் பிற மக்கள் நுழைவதற்கு முன் இருந்த ஆதி குடிகள் குகி மக்கள் என அழைக்கப்பட்டனர், குடியேறியவர்களில் இரண்டாவது தொகுதியினர் புதிய குகி என்று அழைக்கப்பட்டனர். மிசோ பழங்குடியினரில் லுஷாய் மலைகளில் வந்து கடைசியாக கலந்தவர்கள் லுஷெய்ஸ் பழங்குடியினர் ஆவர். அச்சமயத்தில் மியாமரின் எல்லையோரமாக இருந்த டியு ஆற்றைக் கடந்து வந்தவர்கள், ஆளும் சாய்லோ குலமாக அறியப்படும் சஹூமுகாவின் சந்ததியினர் ஆவர். இவர்கள் தங்களை திறமையுள்ள மற்றும் உறுதியான தலைவர்களாக நிரூபித்தனர். கிராமப்புற நிர்வாகத்திதை பாரம்பரிய முறையில் சிறப்பாக செய்தனர். கிராமத்தின் தலைவர் அல்லது லால் எனப்படுபவர் சாகுபடிக்கு நிலங்களை ஒதுக்கி, கிராமங்களில் உள்ள அனைத்து சச்சரவுகளையும் தீர்ப்பவராக, ஏழைகளிடம் அக்கறை காட்டுபவராக, புகலிடம் கோருவோருக்கு தங்குமிடம் வழங்குபவராக இருந்தார். 18 மற்றும் 19 ஆம் நூற்றாண்டுகளில் மிசோ வரலாற்றில் பல பழங்குடித் தாக்குதல்கள் மற்றும் பழிவாங்கும் முயற்சிகள் குறிப்பிடப்படுகின்றன.\n\nSection::::பிரித்தானியர் ஆட்சி.\nSection::::ஆரம்ப சந்திப்புகள்.\n19 ஆம் நூற்றாண்டின் நடுவில், பிரித்தானியப் பேரரசு சிட்டகொங் மற்றும் பர்மாவைச் சுற்றியிருந்த அனைத்து பகுதிகளையும் கைப்பற்றியது. ஆனால் அது பழங்குடியினர் வாழும் மலைப்பாங்கான பகுதிகளின் மீது ஆர்வம் கொண்டிருக்கவில்லை. காரணம் அவர்களை \"சீர்திருத்த இயலாத காட்டுமிராண்டிகள்\" எனக் கருதினர். மேலும் இந்தப் பழங்குடியினர் சிறுசிறு தனிமைப்படுத்திக்கொண்ட குழுவினராகவும் ஒவ்வொரு குழுவும் பிற குழுக்களுடன் போரிடுபவையாகவும் இருந்தனர். அவர்களுடைய சமய வாழ்வில் பாகால் ஆதிக்கம் செலுத்தியது. அவர்கள் விலங்குகளை பலியிடுதல் உட்பட பல சடங்குகளை மேற்கொள்பவர்களாகவும், இயற்கையை வணங்குபவர்களாகவும் இருந்தனர். முதலில் லுஷாய் என்பவர் 1826 ஆம் ஆண்டில் பிரிட்டனில் அசாமின் ஆட்சியைப் பதிவு செய்தார். 1850 இல் இருந்து உள்ளூர் அதிகாரிகளால் தெற்கில் உள்ள மலைவாசிகளின் கடுமையான தாக்குதல்களை தடுக்க முடியவில்லை. திடீர் தாக்குதல்கள் மற்றும் சீண்டுதல் ஆண்டு தோறும் நிகழ்ந்தன, மற்றும் ஒரு சமயம் சில்ஹெட்டின் நீதவான் பிரித்தானியப் பிரதேசமாகக் நடத்தப்பட்ட தொடர்ச்சியான படுகொலைகளை பதிவு செய்தார், இதில் 150 பேர் கொல்லப்பட்டனர். 1871 இல் நடந்த தொடர் தாக்குதல்களில் இரு தரப்பிலும் பல மரணங்கள் ஏற்பட்டன, தோட்டங்களும் பெருமளவில் சேதம் அடைந்தன. பல தொழிலாளர்கள் மற்றும் வீரர்கள் அவர்களில் ஒரு ஆறு வயது மேரி வின்செஸ்டர் உட்பட கைதிகளாக பிடிக்கப்பட்டனர். பெர்குஹியா போர்வீரர்களால் மேரி வின்செஸ்டர் பிணைக்கப்பட்டும், மற்ற கைதிகள் வழியில் தூக்கிலிடப்பட்டனர்.\n\nSection::::பிரித்தானிய இராணுவத் தாக்குதல்கள்.\n1871-1872 ஆண்டுகளில் பிரித்தானிய இராணுவம் லுஷாய் படையெடுப்பு என்ற பெயரிலான தாக்குதலினால் தண்டித்தது. இந்த தொடர் படையெடுப்பானது சிட்டகாங்கிலிருந்து வலப்பக்கமாகவும், கச்சரிலிருந்து இடதுப்பக்கமாகவும் நடந்தது. 1871 ஆம் ஆண்டு டிசம்பர் மாதம் 15 ஆம் நாள் துவக்கப்பட்ட இந்த நடவடிக்கையில் மிசோ கிராமங்கள் ஒன்றன் பின் ஒன்றாக ஒடுக்கப்பட்டன, பின் மேரி வின்செஸ்டர் மீட்கப்பட்டார். இதன் பிறகு சற்று அமைதி நிலவியது என்றாலும், பத்தாண்டுகளுக்குப் பிறகு, மறுபடியும் இடைவிடாத தாக்குதல்கள் வெடித்தன. 1889 ஆம் ஆண்டில் பிரித்தானிய இராணுவம் \"தண்டனை 1889\" என்ற பெயரில் இன்னொரு தொடர் படை நடவடிக்கையை மேற்கோண்டது. 1889 ஆம் ஆண்டின் இறுதியில் சின் மலை உள்ளிட்ட தெற்கு பகுதியிலுள்ள பெரும்பாலான பகுதிகளைக் கைப்பற்றப்பட்டன. இறுதியில் பழங்குடியினத்தின் அனைத்து பெரிய தலைவர்களுக்கும் அடிபணிந்தனர், தலைவர்கள் கைது செய்யப்பட்டனர், மேலும் அய்சால் மற்றும் லுங்க்லீவில் நிர்வாக மையங்கள் நிரந்தரமாக பலப்படுத்தப்பட்டன.\n\nSection::::லுஷாய் மலைகள்.\n1895 ஆம் ஆண்டு மிசோ மலைகள் பிரித்தானிய இந்தியாவின் ஒரு பகுதியாக முறைப்படி அறிவிக்கப்பட்டது. வடக்கு மற்றும் தெற்கு மலைகள் 1898 ஆம் ஆண்டில் லுஷாய் மலை மாவட்டத்தில் இணைக்கப்பட்டன, மாவட்டத்தின் தலைமையகமாக ஐசாவால் இருந்தது. அசாமில் பழங்குடி ஆதிக்கம் உள்ள பகுதியில் பிரித்தானிய நிர்வாகத்தை ஒருங்கிணைப்பதற்கான செயல்முறை 1919 இல் தொடங்கியது. மிசோராமின் லுஷாய் மலைப் பகுதிகளில் அரசியல் விழிப்புணர்வு ஏற்பட்டத் தொடங்கிபின் முதல் அரசியல் கட்சி வடிவுபெறத் தொடங்கியது, மிசோ பொது மக்கள் சங்கம் (Mizo Common People's Union) 1946 ஏப்ரல் 9 இல் உருவாக்கப்பட்டது. பின்னர் கட்சியின் பெயர் மிசோ யூனியன் (Mizo Union) என மாற்றப்பட்டது. இந்தியாவின் சுதந்திரம் நெருங்கி வந்தபோது, சிறுபான்மையினர் மற்றும் பழங்குடி உறுப்பினர்களுடனான விஷயங்களை சமாளிக்க இந்திய அரசியலமைப்பு நிர்ணய மன்றம் ஒரு ஆலோசனைக் குழுவை அமைத்தது. வடகிழக்குப் பிரதேசத்தின் பழங்குடி விவகாரங்கள் குறித்து அரசியலமைப்பு அவைக்கு ஆலோசனை வழங்குவதற்காக கோபிநாத் பர்தலை தலைமையில் ஒரு துணைக் குழு அமைக்கப்பட்டது. மிசோ யூனியன் இந்த துணைக் குழுவிடம் லுஷாய் மலைப் பகுதியை ஒட்டிய அனைத்து மிசோ வசிப்பிடங்களையும் ஒருங்கிணைக்க வேண்டுமென்ற தீர்மானத்தை அளித்தது. இருப்பினும், விடுதலைக்குப் பின்னர் லுஷாய் மலைப் பகுதிகளை பர்மாவுடன் இணைக்கும் கோரிக்கை விடுத்து ஐக்கிய மிசோ விடுதலை அமைப்பு (United Mizo Freedom Organisation) ஒரு புதிய கட்சி உருவானது.\n\nSection::::கிறித்துவமும் கல்வியும்.\nமிசோவின் முன்னோர்கள் எந்த எழுத்து முறையையும் கொண்டிருக்கவில்லை, அவர்களின் தொல் வழிபாட்டின் அடிப்படையில் இயற்கை சார்ந்த அனைத்துதையும் வணங்கினர். பிரித்தானியர் அவர்களை திறமையாக நிர்வாகம் செய்ய வசதியாக நவீனமயமாக்கல் என்ற பெயரில் கிறித்துவத்துவத்துக்கு மாற்ற வேண்டியிருந்தது. இதற்கு தெளிவான தீர்வாக கிறித்தவ மறை பணிகளை ஊக்குவிப்பது என்றானது. லுஷாய் மலைப் பகுதிக்கு முதலில் வந்த மறை பணியாளர் வில்லியம் வில்லியம்ஸ் ஆவார். அந்த சமயத்தில் அவர் காசி மலைகளில் (இப்போது மேகாலயா) இல் பணியாற்றினார். என்றாலும் அவர் 1891 ஆண்டு மார்ச்ச் மாதம் ஒரு வாரம் மட்டும் வந்திருந்தார். 1894 சனவரி 11 இல், எப்.டபில்யூ. சவிட்ஜ் மற்றும் ஜே.எச். ஆர்ய்ட்டன் ஆகியோர் அபோரிஜினஸ் மிஷனின் ஆணைக்கிணங்க, அய்சால் வந்தடைந்ததனர். இது மிசோராமில் முறையான கல்வி மற்றும் கிறித்துவம் ஆகியன வளர காரணமானது. அவர்கள் திங்பூய் ஹுவான் டிலாங்கில் (\"டீ கிரேடென்\"), மெக்டொனால்ட் மலை, சர்க்காவத்தில் தங்கினர். அவர்கள் உடனடியாக இலத்தீன் எழுத்துகள் அடிப்படையில் மிசோவுக்கு எழுத்துக்களை உருவாக்கும் பணியில் ஈடுபட்டனர். இரண்டு மாதங்களுக்குப் பிறகு, சேவிட்ஜ் 1894 ஏப்ரல் 1 அன்று முதல் பள்ளியைத் தொடங்கினார். அவர்களது முதல் மாணவர்களாக சுகா மற்றும் தங்பன்கா ஆகியோர் இருந்தனர். மேலும் அவர்கள் லூக்கா மற்றும் யோவானுடைய நற்செய்திகளையும் மற்றும் திருத்தூதர் பணிகளையும் மொழிபெயர்த்து வெளியிட்டனர். அவர்கள் 1898 ஆம் ஆண்டில் லுஷாய மொழி (துலீயன் டயலிக்) இலக்கணம் மற்றும் அகராதி போன்றவற்றை உருவாக்கி வெளியிட்டனர். இதுவே மிசோ மொழியின் அடித்தளமாக மாறியது. 1903 ஆம் ஆண்டில் லண்டனின் பாப்டிஸ்ட் மிஷனரி சொசைட்டி (பி.எம்.எஸ்) லுங்கிண்டிற்கு அருகில் உள்ள செர்கானுக்கு லாரன் மற்றும் சேவிட்ச் ஆகியோரை அனுப்பி பாப்டிஸ்ட் தேவாலயத்தை அமைத்தது. அங்கிருந்து அவர்களால் தேவாலயம், கல்வி மற்றும் சுகாதார சேவைகள் விரிவுபடுத்தப்பட்டன. ஜே.எச் லாரனின் தம்பியும் மிஷனண்ட் எவாஞ்சலிக்கல் சர்ச் நிறுவனருமான யான ஆர்தர் லாரன் லுரைன் மற்றும் லூலாய் மலைகளின் தெற்குப் பகுதியில் உள்ள மாரா மக்கள் மத்தியில் முதன் முதலில் மறைபணியாற்றினார். அவர் மார்லாந்துக்கு (தற்போது மிசோரமின் தெற்குப் பகுதி மற்றும் பர்மாவின் சின் மாநிலத்துடன் இணைந்த பகுதி) சென்று 1907 ஆம் ஆண்டு செப்டம்பர் மாதம் 26 இல் செக்கார் (சியாகோ) கிராமத்தில் குடியேறினார். லாரனால் மெராவுக்கு எழுத்துக்களை உருவாக்கி, பைபிள் மற்றும் பாடப்புத்தகங்கள் ஆகியவற்றை உருவாக்கினார். பெருமளவு மிசோ மக்களிடையே சுவிசேஷம் செய்யும் பணியை அவர் மேற்கொண்டார்.\n\nSection::::லுஷாய் மலை மாவட்டம்.\nபோர்டோலோய் துணைக் குழுவின் பரிந்துரையைத் தொடர்ந்து, ஒரு குறிப்பிட்ட அளவு தன்னாட்சி உரிமையை அளிக்க அரசாங்கம் ஏற்றுக் கொண்டது மேலும் இந்திய அரசியலமைப்பின் ஆறாம் அட்டவணையில் சேர்க்கப்பட்டது. லுஷாய் மலை மாவட்ட தன்னாட்சி கவுன்சில் 1952 ஆம் ஆண்டு தொடங்கப்பட்டது. மிசோக்களின் விருப்பமானது சுயாட்சியை விரும்புவதாக இருந்து. 1954 இல் மாநில மறுசீரமைப்பு ஆணையத்திடம் (SRC) திரிபுரா மற்றும் மணிப்பூரில் மிசோ மக்கள் மிகுதியாக உள்ள பகுதிகள் மற்றும் அஸ்ஸாமில் உள்ள மாவட்டக் கவுன்சில் பகுதி போன்றவற்றை ஒருங்கிணைந்த பிராந்தியமாக்க வேண்டி மாவட்ட கவுன்சில் மற்றும் மிசோ யூனியன் பிரதிநிதிகள் முறையிட்டனர். மாநில மறுசீரமைப்பு ஆணையம் செய்த பரிந்துரைக்களைக் கண்டு வடகிழக்கில் உள்ள பழங்குடி தலைவர்கள் மகிழ்ச்சி இழந்தனர். அவர்கள் 1955 ஆம் ஆண்டில் அய்சால் நகரில் சந்தித்து, ஒரு புதிய அரசியல் கட்சியாக, கிழக்கு இந்திய ஒன்றியம் (EITU) என்பதை உருவாக்கி, அசாமின் தங்கள் அனைத்து மலை மாவட்டங்களையும் உள்ளடக்கிய தனி மாநிலம் வேண்டி கோரிக்கை விடுத்தனர். மிசோ யூனியனில் ஏற்பட்ட பிளவைத் தொடர்ந்து பலர் கிழக்கு இந்திய ஒன்றிய கட்சியில் (EITU) இணைந்தன. இந்த நேரத்தில், ஐக்கிய மிசோ விடுதலை அமைப்பும் (UMFO) கிழக்கு இந்திய ஒன்றிய கட்சியுடன் (EITU) இணைந்தது. பின்னர் மலைப்பிரதேச சிக்கல்களை சுலியா அமைச்சகம் புரிந்து கொண்டதையடுத்து, EITU தனி மலை மாநிலக் கோரிக்கையை தற்காலிகமாக நிறுத்திவைத்தது.\n\nSection::::மௌடம் பஞ்சம்.\nமிசோ வரலாற்றில் மௌடம் பஞ்சம் என்று குறிப்பிடப்படும் பெரும் பஞ்சமானது 1959 ஆம் ஆண்டில் மிசோ மலைகளில் பேரழிவை ஏற்படுத்தியது. பஞ்சத்துக் காரணம், காட்டில் உள்ள மூங்கில்கள் பூத்ததுவே காரணமாகும், இதனால் எலிகளின் எண்ணிக்கை பெருகியது. எலிகளின் எண்ணிக்கைப் பெருக்கம் காரணமாக கடைகளில் உள்ள உணவுப் பொருட்கள் மற்றும் பயிர்கள் போன்றவை வெகுவாக அழிவை ஏற்படுத்தின. இதனால் பல மக்கள் பட்டினியால் இறந்தனர். இதற்கிடையில் 1955 இல் மிசோ கலாச்சார சங்கம் அதன் செயலாளரான பு லால்டெங்காவால் உருவாக்கப்பட்டது. 1960 மார்ச்சில், மிசோ கலாச்சார சங்கத்தின் பெயர் பஞ்சத்திற்கு எதிராக போராட 'மௌடம் முன்னணி' என மாற்றப்பட்டது. பின்னர் 1960 செப்டம்பரில் மிசோ தேசிய பஞ்ச முன்னணி (MNFF) என்று பெயர் மாற்றம் பெற்றது. அரிசி மற்றும் பிற அத்தியாவசிய பொருட்களை உள் கிராமங்களுக்கு கொண்டு செல்வதில் தேசிய பஞ்ச முன்னணியைச் சேர்ந்த பெரும் எண்ணிக்கையிலான மிசோ இளைஞர்கள் செய்த உதவிப் பணிகளால் முன்னணி கணிசமாக புகழ் பெற்றது.\n\nSection::::கிளர்ச்சி.\nபேரழிவிலிருந்து மீண்ட பிறகு மிசோ தேசிய பஞ்ச முன்னணி 1961 அக்டோபர் 22 அன்று மிசோ தேசிய முன்னணி (MNF) ஒரு புதிய அரசியல் அமைப்பாக மாறியது. இதன் குறிப்பிடத்தக்க இலக்காகாக சுதந்திரமும் இறையாண்மையும் கொண்ட அகண்ட மிசோராமாக இருந்தது. இது அரசுக்கு எதிரான ஆயுதமேந்திய கிளர்ச்சியாக 1966 பெப்ரவரி 28 அன்று உருவானது. இதைத் தொடர்ந்து அய்சால், லுங்க்லெய், சாவ்ங்தெ, சிக்மலாங் மற்றும் பிற இடங்களில் அரசு நிறுவங்கள் தாக்கப்பட்டன. 1966 மார்ச் 5 மற்றும் 6 அன்று அய்சால் நகரின் மீது இந்திய அரசு அயோவாலை டோபோனி மற்றும் ஹண்டர் ஜெட் வானூர்திகளைக் கொண்டு குண்டுவீசியது. தன் நாட்டைச் சேர்ந்த குடிமக்களை ஒடுக்க இந்தியா விமானப்படை கொண்டு தாக்கியது இதுவே முதன் முறையாகும். அடுத்த நாள், பல மணிநேரங்களுக்கு பாரிய குண்டு வீச்சுத் தாக்குதல்கள் நடந்தன, அதில் டஃப்ரூ மற்றும் ஷிஙா வேங் பகுதியில் உள்ள பெரும்பாலான வீடுகள் சாம்பலாயின, என \"அய்சால் நகரைச் சேர்ந்த 62 வயதான ரோதங்க்பூயாவை நினைவு கூர்ந்தார். மிசோ தேசிய முன்னணி 1967 ஆம் ஆண்டில் தடை செய்யப்பட்டது. மிசோ மாவட்ட கவுன்சில் குழுவானது 1971 ஆம் ஆண்டு மே மாதம் பிரதமர் இந்திரா காந்தியைச் சந்தித்ததுடன் மிசோரமுக்கு முழு மாநில அந்தஸ்தைக் கோரியது. இந்திய அரசாங்கம் மிசோ மலைகளை ஒன்றிய பிரதேசமாக 1971 சூலையில் மாற்ற முடிவு செய்தது. 1972 சனவரி 21 அன்று மிசோரம் என்ற பெயரில் ஒன்றிய ஆட்சிப் பகுதியாக அதிகாரப்பூர்வ அறிவிப்பு வெளியிடப்பட்டது. மிசோரமுக்கு பாராளுமன்றத்தில் இரண்டு இடங்கள் ஒதுக்கப்பட்டன, மக்களவைக்கு ஒன்று மாநிலங்களவைக்கு ஒன்று என ஒதுக்கப்பட்டன.\n\nSection::::மிசோரம் மாநிலப் பிறப்பு.\nஇந்தியப் பிரதமராக ராஜீவ் காந்தி 1984 இல் தேர்ந்தெடுக்கப்பட்டதைத் தொடர்ந்து இந்திய அரசியலில் ஒரு புதிய சகாப்தம் தொடங்கியது. லால்டங்கா பிரதமரை 1985 பெப்ரவரி 15 அன்று சந்தித்தார். இரு தரப்புக்கு இடையிலான பிரச்சனைகளுக்கு பேச்சுவார்த்தை மூலம் தீர்வு காணப்பட்டது. மிசோரம் சமாதான உடன்படிக்கையானது மிசோ தேசிய முன்னணி மற்றும் இந்திய ஒன்றிய அரசுக்கு இடையே 1986 சூனில் கையெழுத்தானது. 1984 பிப்ரவரி 20 ஆம் தேதி மிசோரம் இந்தியக் கூட்டாட்சியில் ஒரு மாநிலமாக உருவானது.\n"}
{"id": "389420", "url": "https://ta.wikipedia.org/wiki?curid=389420", "title": "நைப்பியிதா யூனியன் பிரதேசம்", "text": "நைப்பியிதா யூனியன் பிரதேசம்\n\nநைப்பியிதா யூனியன் பிரதேசம் மத்திய மியான்மரின் ஒரு நிர்வாகப் பிரிவாகும். இந்த யூனியன் பிரதேசத்தில் தான் மியான்மர் நாட்டின் தலைநகரமான நைப்பியிதோ உள்ளது. \n\nSection::::நிர்வாகப் பிரிவுகள்.\nநைப்பியிதா யூனியன் பிரதேசம் நிர்வாக வசதிக்காக கீழ்வரும் மாவட்டங்கள் மற்றும் நகராட்சிகளாக பிரிக்கப்பட்டுள்ளது. \n\n\nSection::::நிர்வாகம்.\nஜனாதிபதியின் நேரடி நிர்வாகத்தின் கீழ் நைப்பியிதா யூனியன் பிரதேசம் உள்ளது. ஒரு தலைவரின் தலைமையிலான நைப்பியிதா \nசபை சார்பில் ஜனாதிபதி சார்பில் தினசரி செயல்பாடுகள் செயல்படுத்தப்படுகின்றன. நைப்பியிதா சபையி தலைவர் மற்றும் உறுப்பினர்கள் ஜனாதிபதியால் நியமிக்கப்படுவர் மற்றும் பொதுமக்கள் மற்றும் ஆயுதப்படை பிரதிநிதிகள் ஆகியோரும் சபையில் உள்ளடக்கி உள்ளனர். \n"}
{"id": "389435", "url": "https://ta.wikipedia.org/wiki?curid=389435", "title": "மங்கோலியர்களின் இரகசிய வரலாறு", "text": "மங்கோலியர்களின் இரகசிய வரலாறு\n\nமங்கோலியர்களின் இரகசிய வரலாறு (பாரம்பரிய மொங்கோலியம்: \"மோங்யோல்-உன் நியுகா டோப்சியன்\", கால்கா மொங்கோலியம்: Монголын нууц товчоо, \"மோங்கோலைன் நூட்ஸ் டோவ்ச்சூ\") என்பது மொங்கோலிய மொழி இலக்கியங்களிலேயே மிகப் பழமையானது ஆகும். இது மங்கோலிய அரச குடும்பத்திற்காகச் செங்கிஸ் கானின் இறப்பிற்குச் சிலகாலம் கழித்து எழுதப்பட்டது. இதை எழுதியவர் யார் என்று தெரியவில்லை. இது உண்மையில் மொங்கோலிய எழுத்துமுறையில் எழுதப்பட்டது. ஆனால் இப்போதுள்ள இலக்கியமானது 14ம் நூற்றாண்டின் இறுதியில் மிங் வம்சத்தால் சீன எழுத்துக்களில் எழுதப்பட்ட \"யுவான் வம்சத்தின் இரகசிய வரலாற்றில் \"(சீனம்: 元朝秘史; பின்யின்: யுவான்சவோ மிஷி) இருந்து எடுத்தெழுதிய பொருளையும், மொழிபெயர்ப்புகளையும் கொண்டுள்ளது. இது யுவான் வம்ச வரலாறில் தோப்சியான் (சீனம்: 脫必赤顏 அல்லது 脫卜赤顏; பின்யின்: டுவோபிச்சியன், டுவோபோச்சியன்) என்றும் அழைக்கப்படுகிறது.\n\nஇரகசிய வரலாறானது செங்கிஸ் கானைப் பற்றி அவரது பிறந்த இடத்தில் மங்கோலியர்களால் எழுதப்பட்ட மிக முக்கியமான ஒற்றை இலக்கியமாகக் கருதப்படுகிறது. மொழியியல் ரீதியாக, இது பாரம்பரியத்திற்கு முந்தைய மற்றும் இடைக்கால மங்கோலிய மொழியைப் பற்றி ஏராளமான தகவல்களைத் தருகிறது. இது ஒரு செம்மையான இலக்கியமாக மங்கோலியா மற்றும் உலகெங்கிலும் கருதப்படுகிறது. \n\nSection::::உள்ளடக்கம்.\nஇந்த இலக்கியமானது தெமுசினின் மூதாதையர்களின் ஒரு மாய பூர்வீகத்தைப் பற்றி எழுதுவதன் மூலம் ஆரம்பம் ஆகிறது. தெமுசினின் வாழ்க்கையைப் பற்றிய பகுதியானது அவரது தாய் ஓவலுன் அவரது தந்தை எசுகெயால் கடத்தப்படுவதில் இருந்து ஆரம்பம் ஆகிறது. பிறகு தெமுசினின் இளவயது வாழ்க்கையைப் பற்றிக் குறிப்பிடப்படுகிறது. அவரது தந்தை கொல்லப்பட்டபின் அவர் பட்ட கஷ்டங்களைப் பற்றிக் குறிப்பிடுகிறது. அவருக்கு எதிரான மோதல்கள், போர்கள் மற்றும் சதித் திட்டங்கள் ஆகியவற்றைப் பற்றிக் குறிப்பிடுகிறது. பிறகு கி.பி. 1206ல் அவர் செங்கிஸ் கானாக முடிசூட்டிக் கொள்வதைப் பற்றிக் குறிப்பிடுகிறது. இந்த இலக்கியத்தின் கடைசிப் பகுதி செங்கிஸ் கான் மற்றும் அவரது மூன்றாவது மகன் ஒகோடியின் ஐரோவாசியா முழுவதுமான படையெடுப்புகளைப் பற்றிக் குறிப்பிடுகிறது. ஒகோடி கடைசியில் தான் எதைச் சரியாகச் செய்தார், எதைத் தவறாகச் செய்தார் என்று கூறுவதுடன் இலக்கியம் முற்றுப் பெறுகிறது. இது எவ்வாறு மங்கோலியப் பேரரசு உருவானது என்பதைப் பற்றிக் கூறுகிறது.\n\nஇதில் மொத்தம் 12 அத்தியாயங்கள் உள்ளன.\n\n\n"}
{"id": "389436", "url": "https://ta.wikipedia.org/wiki?curid=389436", "title": "ஒலகோனுடு", "text": "ஒலகோனுடு\n\nஒலகோனுடு (மொங்கோலியம்:Олхуноуд, Олхонууд, Олгонууд) என்பது செங்கிஸ் கானின் தாய் ஓவலுன் பிறந்த பழங்குடி இனம் ஆகும். இந்த இனம் நைமர்களைத் தோற்கடிக்கச் செங்கிஸ் கானுக்கு உதவி செய்தது. இவர்கள் கொங்கிராடு இனத்துடன் நெருங்கிய தொடர்பு உடையவர்கள் ஆவர். இந்த இன மக்கள் இன்னும் மங்கோலியாவின் கோவ்ட் மாகாணத்திலும் மற்றும் சீனாவின் உள் மங்கோலியா மாகாணத்திலும் வாழ்கின்றனர்."}
{"id": "389437", "url": "https://ta.wikipedia.org/wiki?curid=389437", "title": "தொகுருல்", "text": "தொகுருல்\n\nதொகுருல், அல்லது வாங் கான் அல்லது ஓங்\nகான்\n(மொங்கோலியம்: Тоорил хан டூரில் ஹான் அல்லது Ван хан வான் ஹான்; சீனம்: 王汗; பின்யின்: வாங் ஹான்; இறப்பு கி.பி. 1203) கெரயிடுகளின் கான் ஆவார். இவர் மங்கோலியத் தலைவர் எசுகெயின் ஆன்டா (உடன்பிறவா சகோதரன்) ஆவார். பிற்காலத்தில் செங்கிஸ் கான் என்று அழைக்கப்பட்ட எசுகெயின் மகன் தெமுசினுக்கு இவர் புரவலராகவும் மற்றும் கூட்டாளியாகவும் இருந்தார்.  \n\nசீனாவின் சுரசன் சின் வம்சத்தவர் இவருக்கு \"வாங் கான்\" என்ற பட்டத்தை வழங்கினர். தெமுசின் சமுக்காவைத் தாக்கியபோது, தொகுருலுக்கு வளர்ந்துவந்த தெமுசினின் மேல் பயம் ஏற்பட்டது. தெமுசினைக் கொல்லத் தொகுருல் சமுக்காவுடன் சேர்ந்து திட்டம் தீட்டினார். ஆனால் தெமுசினால் போரில் டதோற்கடிக்கப்பட்டு தப்பி ஓடினார். தொகுருல் கி.பி. 1203ல் நைமர் இனப் படைவீரர்களால் யார் என்று அடையாளம் தெரியாத காரணத்தால் கொல்லப்பட்டார். செங்கிஸ் கான் தொகுரிலின் சகோதரர் சகா கம்புவின் மகளான சோர்காக்டனி பெகியைத் தன் மகன் டொலுய்க்கு திருமணம் செய்து வைத்தார். அவர்களுக்கு மோங்கே, குப்லாய் மற்றும் ஹுலாகு ஆகியோர் மகன்களாகப் பிறந்தனர்.\n\n13ம் நூற்றாண்டில் பிரஸ்தர் ஜான் என்ற புராணக் கதாபாத்திரத்துடன் தொடர்புப்படுத்தப்பட்ட பல ஆசியத் தலைவர்களுள் இவரும் ஒருவர் ஆவார்.\n"}
{"id": "389438", "url": "https://ta.wikipedia.org/wiki?curid=389438", "title": "கொங்கிராடு", "text": "கொங்கிராடு\n\nகொங்கிராடு (மொங்கோலியம்: Хонгирад) என்பது மங்கோலியப் பழங்குடியினரில் ஒரு பிரிவு ஆகும். இவர்களது பகுதியானது சீனாவின் உள் மங்கோலியா மாகாணத்தின் ஹுலுன் ஏரி மற்றும் மங்கோலியாவின் கால்கா நதி ஆகியவற்றுக்கு அருகில் அமைந்திருந்தது. இங்கிருந்தபடி இவர்கள் ஆளும் வட சீன அரசுகளுடன் நெருங்கிய தொடர்பு வைத்திருந்தனர். பல்வேறு கொங்கிராடு இனங்கள் ஒரே தலைவரின் கீழ் ஒன்றிணையாமலேயே இருந்தன. இதனால் இவர்களால் ஒரு இராணுவ சக்தியாக உருவாக முடியவில்லை.\n\n"}
{"id": "389439", "url": "https://ta.wikipedia.org/wiki?curid=389439", "title": "கச்சியுன்", "text": "கச்சியுன்\n\nகச்சியுன் (மொங்கோலியம்: Хачиун) என்பவர் செங்கிஸ் கானின் உடன்பிறந்த சகோதரன் ஆவார். இவர் எசுகெய் மற்றும் ஓவலுனின் மூன்றாவது பிள்ளை ஆவார். மங்கோலியர்களின் இரகசிய வரலாறு இவர் செங்கிஸ் கானைவிட நான்கு வயது இளையவர் என்று குறிப்பிடுகிறது. இவருக்குக் கசருடன் நல்லுறவு இருந்தது. ஆனால் தெமுகேயுடன் அந்தளவிற்கு நல்லுறவு இல்லை.\n"}
{"id": "389440", "url": "https://ta.wikipedia.org/wiki?curid=389440", "title": "கசர்", "text": "கசர்\n\nகசர் (மொங்கோலியம்: Хасар) என்பவர் செங்கிஸ் கானின் உடன்பிறந்த மூன்று சகோதரர்களில் ஒருவர் ஆவார். சமி அல்-தவரிக் என்ற வரலாற்று நூலின்படி இவருக்கு முதலில் வைக்கப்பட்ட பெயர் சூச்சி. இவர் புகழ்பெற்ற துணிச்சல் மிகுந்தவராக இருந்த காரணத்தால் இவருக்குக் கசர் என்ற புனைப்பெயர் வைக்கப்பட்டது. இவர் ஒரு சிறந்த வில்லாளியாகவும் இருந்தார்.\n\n"}
{"id": "389443", "url": "https://ta.wikipedia.org/wiki?curid=389443", "title": "நேபாள அரசியலமைப்பு சட்டம், 2015", "text": "நேபாள அரசியலமைப்பு சட்டம், 2015\n\nநேபாள அரசியலமைப்பு சட்டம், 2015 (Constitution of Nepal 2015) (நேபாள மொழியில்:नेपालको संविधान २०७२) தற்கால நேபாள அரச நிர்வாகத்திற்கும், நீதி நிர்வாகத்திற்கும் வழி காட்டுகிறது. \nநேபாள அரசியலமைப்புச் சட்டம் 20 செப்டம்பர் 2015 அன்று முதல் நடைமுறைக்கு வந்ததது. இதன் மூலம் முந்தைய 2007ம் ஆண்டில் நடைமுறைப்படுத்தப்பட்ட தற்காலிக அரசியல் அமைப்பு நீக்கப்பட்டது. மேலும் நேபாள நாட்டு அரசை, நேபாள ஜனநாயக கூட்டாட்சிக் குடியரசு என பெயரிடப்பட்டு, சமயச் சார்பற்ற நாடாக அறிவிக்கப்பட்டது.\n2015 நேபாள அரசியலமைப்புச் சட்டம் 8 பகுதிகளாகவும், 305 தொகுப்புகளாகவும், 9 பட்டியல்களாகவும் இயற்றப்பட்டுள்ளது.\n\nSection::::வரலாறு.\nமுதல் அரசியலமைப்பு நிர்ண்ய மன்றம் தோல்வி அடைந்ததால், இரண்டாவது அரசியல் நிர்ணய மன்றம் கூட்டப்பட்டு, குறிப்பிட்ட காலத்தில் 2015ல் அரசியல் அமைப்புச் சட்டம் இயற்றப்பட்டது.\n\nஅரசியல் அமைப்பு நிர்ணய மன்றத்தின் மொத்த உறுப்பினர்களில் 90% உறுப்பினர்கள், 2015 அரசியல் அமைப்பு சட்டத்திற்கு ஆதரவு அளித்தனர். வாக்கெடுப்பில் கலந்து கொண்ட 598 அரசியல் அமைப்பு நிர்ணய மன்ற உறுப்பினர்களில், 538 உறுப்பினர்கள் புதிய அரசியலமைப்பு சட்டத்திற்கு ஆதரவாகவும், 60 உறுப்பினர்கள் எதிராகவும் வாக்களித்தனர். தராய் பகுதியின் உறுப்பினர்களில் சிலர் வாக்கெடுப்பில் கலந்து கொள்ளவில்லை.\n\n\nSection::::குடியுரிமைக்கான தகுதிகள்.\nநேபாளக் குடியுரிமை பெறத் கீழ்கண்ட தகுதிகள் நிர்ணயிக்கப்பட்டுள்ளது. (Section 11, Part 2, Constitution of Nepal, 2015)\"\n\n1 இந்த புதிய அரசியலமைச் சட்டம் நடைமுறைக்கு வந்த பின்னர், துவக்கத்தில் நேபாளத்தின் குடியுரிமை பெற்றவர்கள் மற்றும் நேபாளத்தின் குடியுரிமை பெற தகுதியுடைய நபர்கள் அனைவரும் நேபாளாக் குடிமக்களாகக் கருதப்படுவர்.\n\n2 நேபாளத்தில் தங்கள் நிரந்தர குடியேற்றத்தை வைத்திருக்கும் பின்வரும் நபர்கள் நேபாளத்தின் குடிமகனாக கருதப்படுவார்கள்: -\n\n(அ) இச்சட்டம் இயற்றுவதற்கு முன்னர், ஒரு நபர் நேபாள வம்சாவளினராக இருந்திருத்தல் வேண்டும்.\n\n(ஆ) நேபாள நாட்டின் குடியுரிமை பெற்ற ஒரு தாய் அல்லது ஒரு தந்தைக்குப் பிறந்த எவரும் நேபாள குடியுரிமை பெறத் தக்கவர்.\n\n3 இந்த அரசியலமைப்பின் ஆரம்பத்தில் நேபாளக் குடியுரிமை பெற்ற ஒரு குடிமகனின் குழந்தை, அவனது / அவளது தந்தை மற்றும் தாய் இருவருமே நேபாளத்தின் குடிமக்கள் எனில் அக்குழந்தை நேபாள குடியுரிமைக்கு தகுதியுடையவர் ஆவார்.\n4 நேபாளத்தில் உள்ள ஒவ்வொரு குழந்தையும், தன்னுடைய தந்தை மற்றும் தாயைப் பற்றிய தகவல்கள் தெரியாத வரை, அல்லது தாய் / தந்தை கண்டுபிடிக்கப்படும் வரை, நேபாளத்தின் குடிமகனாக கருதப்படுவார்.\n\n5 ஒரு நேபாள குடியுரிமை உள்ள தாய்க்கு பிறந்த குழந்தையின் தந்தை, யார் என அறியப்படாத வரை, அக்குழந்தை நேபாள வம்சாவளி குடிமகனாகக் கருதப்படுவார். ஒரு வேளை அக்குழந்தையின் தந்தை ஒரு வெளிநாட்டவர் என்று கண்டறியப்பட்டால், அத்தகைய நபரின் குடியுரிமை, நேபாள கூட்டாட்சி சட்டத்தின்படி இயல்பான குடியுரிமையாக மாற்றப்படும்.\n\n6 ஒரு வெளிநாட்டுப் பெண், நேபாளக் குடிமகனை திருமணம் செய்து கொண்டால், அந்த வெளிநாட்டுப் பெண் இயல்பாகவே நேபாளக் குடியுரிமை பெற தகுதி உள்ளவராகிறார்.\n\n7 அரசியலமைப்புச் சட்டத்தின் தொகுப்பில், வேறு எந்த உள்ளடக்கமும் இல்லாவிட்டாலும், வெளிநாட்டவரை மணந்த ஒரு நேபாளப் பெண்ணிற்கு பிறந்த குழந்தை இயல்பாகவே நேபாளக் குடியுரிமை பெற்று விடுகிறார். \n8 அரசியல் அமைப்புச் சட்டத்தில் குடியுரிமை குறித்து போதுமான விளக்கம் இல்லாத நிலையில், நேபாள அரசே ஒரு நபருக்கு இயல்பான குடியுரிமையை வழங்கலாம்.\n\n9 நேபாள அரசே ஒரு நபருக்கு மதிப்புறு குடியுரிமையை வழங்கலாம்.\n\n10 நேபாளத்தில் எந்தவொரு பகுதியும் ஒன்றிணைக்கப்படுமானால், அத்தகைய பகுதியில் குடியிருக்கும் நபர்கள் நேபாளத்தின் \nகுடிமக்களாக கருதப்படுவர்.\n\n\n\n"}
{"id": "389444", "url": "https://ta.wikipedia.org/wiki?curid=389444", "title": "ஜேனிஸ் பரியத்", "text": "ஜேனிஸ் பரியத்\n\nஇந்தியக் கவிஞர், எழுத்தாளர். அஸ்ஸாமில் பிறந்து மேகாலய மாநிலம் ஷில்லாங்கில் வளர்ந்தவர்.\n\nதரையில் படகுகள் (Boats on Land) எனும் இவரது முதல் சிறுகதைத் தொகுதி 2013-ஆம் ஆண்டுக்கான ஆங்கிலத்தில் எழுதப்பட்ட இளம் எழுத்தாளரின் படைப்புக்கான சாகித்திய அகாதமி விருதையும் சிறந்த புனைவுக்கான கிராஸ்வேர்ட் புக் விருதையும் வென்றது. மேகாலயாவைச் சேர்ந்த ஆங்கில எழுத்தாளர்களில் சாகித்ய அகாதமி விருதைப் பெற்ற முதல் எழுத்தாளர் இவர்.\n\nSection::::வாழ்வும் பணியும்.\nஅஸ்ஸாம் மாநிலத்தின் ஜோர்ஹாத்தில் பிறந்த பரியத் ஷில்லாங்கிலும் அஸ்ஸாமின் பல்வேறு தேயிலைத் தோட்டங்களிலும் வளர்ந்தார். ஷில்லாங்கின் லொரேடோ கான்வென்டிலும் அஸ்ஸாம் வேலி பள்ளியிலும் பயின்றார். பின்னார் தில்லி செயின்ட் ஸ்டீஃபன் கல்லூரியிலிருந்து ஆங்கில இளங்கலைப் பட்டமும் SOAS, லண்டன் பல்கலைக்கழகத்திலிருந்து கலை மற்றும் தொல்லியலில் முதுகலைப் பட்டமும் பெற்றார். 2010-இல் இவரால் துவங்கப்பட்ட Pyrta எனும் இணைய இலக்கிய இதழின் ஆசிரியர். Time Out, Delhi, The Caravan, Internatzionale போன்ற இந்திய மற்றும் பன்னாட்டு இதழ்களில் இவரது படைப்புகள் வெளியாகியுள்ளன.\n\nSection::::விருதுகள்.\n2013-இல் இவரது தரையில் படகுகள் எனும் முதல் சிறுகதைத் தொகுதி ஆங்கிலத்தில் எழுதப்பட்ட இளம் எழுத்தாளரின் படைப்புக்கான சாகித்திய அகாதமி விருதையும் சிறந்த புனைவுக்கான கிராஸ்வேர்ட் புக் விருதையும் வென்றது. அதே ஆண்டில் Shakti Bhatt First Book பரிசுககான தேர்வுப் பட்டியலில் இடம் பெற்றது. 2013-ஆம் ஆண்டின் Uday Lakhanpal உலகச் சிறுகதை விருதுக்கும், Tata Literature Live முதல் நூல் விருதுக்கும் தேர்வு செய்யப்பட்ட நூல்கள் பட்டியலில் இடம் பிடித்தது. இவரது கடற்கரை புதினம் The Hindu இலக்கியப் பரிசுக்கான தேர்வுப்பட்டியலில் இடம்பெற்றது.\n\nSection::::எழுத்து-நடை.\nஷில்லாங், சிரபுஞ்சி, அஸ்ஸாம் ஆகிய இடங்களை களனாகக் கொண்ட இவரது கதைகள் வடகிழக்கிந்தியாவில் 1850-களில் தொடங்கி மூன்று நூறாண்டுகளில் ஏற்பட்ட பெரும் மாற்றங்களை மீள் புனைவாக்கம் செய்பவை. நாட்டார் கூறுகளையும் மரபையும் ஊடுபாவாகக் கொண்டு சமூக-அரசியல் நிகழ்வுகளை விரித்துரைக்கும் பரியத்தின் எழுத்துக்கள் மாய யதார்த்தவாதம் சார்ந்தவை என்றும் ஹருகி முரகாமியின் எழுத்துக்களோடு ஒப்பிடத்தக்கவை என்றும் கருதப்படுகிறது. ஜீத் தையில் இவரது எழுத்துக்களை “மறைபொருள் உணர்த்துபவை, அசலானவை” என்று கூறுகிறார்.\n\nSection::::படைப்புகள்.\nSection::::புனைவு.\nகடற்கரை (Seashore) - புதினம்\n\nதரையில் படகுகள் (Boats on Land) - சிறுகதைத் தொகுதி\n\nSection::::கவிதை.\nமஞ்சள் முனை (The Yellow Nib)\n\nகவி கலா : மெய்நிகர் கவிதைத் திட்டம் (The Virtual Poetry Project)"}
{"id": "389453", "url": "https://ta.wikipedia.org/wiki?curid=389453", "title": "சங்கிலிமாடன்", "text": "சங்கிலிமாடன்\n\nசங்கிலிமாடன்என்பவர் சாம்பவர் குலத்தின் சிறந்த வீரராகவும் போர்கலைகளில் வல்லவராகவும் இருந்தார். அவரின் திறமையை கண்டு மெச்சிய கனகமுத்து தேவர் அவரை தாங்கள் செய்யும் திருமலை முத்துக்குமாரசுவாமி கோயில், பண்பொழி திருப்பணிக்கு காவலராக நியமித்தார்.\n\nSection::::References.\n\"Temples Magazine\"\n"}
{"id": "389459", "url": "https://ta.wikipedia.org/wiki?curid=389459", "title": "திரிபுராவின் வரலாறு", "text": "திரிபுராவின் வரலாறு\n\nதிரிபுரா மாநிலமானது நீண்ட வரலாற்றைக் கொண்டது.  திரிபுரா இராச்சியம் அதன் உச்சத்தில் இருந்த காலகட்டமான கி.பி. 14 மற்றும் 15 ஆம் நூற்றாண்டு காலகட்டத்தில் கிழக்கு வங்காளத்தின் முழு பகுதியைக் கொண்டும், வடக்கிலும் மேற்கிலும் பிரம்மபுத்திரா நதிவரையிலும், தெற்கே வங்காள விரிகுடா மற்றும் கிழக்கில் பர்மாவையும் எல்லைகளாக கொண்டு இருந்தது. \n\nதிரிபுராவின் சுதேச மன்னர் அரசின் இறுதி மன்னர் கிரித் விக்ரம் கிஷோர் மாணிக்ய தேவ வர்மன் 1947 முதல் 1949 வரை ஆட்சி செய்தார் பின்னர் 1949, செப்டம்பர் 9 அன்று தன் இராச்சியத்தை இந்திய ஒன்றியத்துடன் இணைந்தார்.\n\nSection::::புராண காலம்.\nதிரிபுராவின் இராச்சியக் காலப்பகுதியில் எழுதப்பட்ட தொன்மங்கள், இந்து இதிகாசங்கள் மற்றும் திரிபுரி நாட்டுப்புறத் தொன்மங்களில், ராஜ்யத்தின் தோற்றம் பற்றி குறிப்பிடப்பட்டுள்ளது.\n\nSection::::பண்டைய காலம்.\nதிரிபுராவின் பண்டைய காலமானது 7 ஆம் நூற்றாண்டில் வட திரிபுராவிலுள்ள கைலாஷகரில் இருந்து திரிபுரா மன்னர்கள் ஆட்சி செய்த காலம்வரை சொல்கிறது. மேலும் அவர்கள் \"ஃபா\" என்ற பட்டத்தைப் பூண்டிருந்தனர் <nowiki>\"</nowiki>பா<nowiki>\"</nowiki> என்றால் கொக்பரோக் மொழியில் \"தந்தை\" அல்லது \"தலை\" என்று பொருள் ஆகும்.\n\nSection::::வரலாற்றுக் காலம்.\nதிரிபுரா மன்னர்கள் \"மானிக்யா\" என்ற பட்டத்தை ஏற்று, 14 ஆம் நூற்றாண்டில் தங்கள் தலை நகரை  தென் திரிபுராவில் கோமி ஆற்றங் கரையில் உதய்பூருக்கு (முன்னர் ரங்கமாடி) மாற்றினர். இது அவர்கள் மிகவும் புகழுடன் விளங்கிய காலமாகும். மேலும் அவர்களின் அதிகாரமும் புகழும் வட இந்தியாவில் அவர்களின் சமகாலத்தவர்களாக இருந்த மொகலாயர்களால் ஒப்புக் கொள்ளப்பட்டது.\n\nSection::::நவீன காலம்.\nநவீன காலம் என்பது மொகலாயர் ஆட்சியை பிரித்தானியர் தோற்கடித்த பிறகு, இந்திய இராச்சியங்கள் பிரித்தானியரின் மேலாதிக்கத்தை ஏற்ற காலத்தில் இருந்து தொடங்குகிறது.  1871 இல், பிரிட்டிஷ் இந்திய அரசாங்கம் ஆட்சி நிர்வாகத்தில் திரிபுரா மன்னருக்கு உதவ ஒரு முகவரை நியமித்தது. இந்தக் காலகட்டத்தில் ராஜ்யத்தின் தலைநகரம் மேற்கு திரிபுராவில் தற்போதைய மாநிலத் தலைநகராக உள்ள அகர்தலாவிற்கு மாற்றப்பட்டது.\n\nஇந்தியா சுதந்திரம் அடைந்த பிறகு, திரிபுரா சுதேச அரசானது 1949 இல் இந்திய ஒன்றியத்துடன் இணைக்கப்பட்டது.  திரிபுரா 1963 சூலை 1 அன்று ஒன்றிய ஆட்சிப்பகுதியாக ஆனது, பின்னர் 1972 சனவரி 21 அன்று முழு மாநில அந்தஸ்தை பெற்றது.\n\n\n"}
{"id": "389481", "url": "https://ta.wikipedia.org/wiki?curid=389481", "title": "பார்சானா அசுலாம்", "text": "பார்சானா அசுலாம்\n\nபார்சானா அசுலாம் \"(Farzana Aslam)\" ஒரு பாக்கித்தான இயற்பியலாளரும் வானியலாளரும் ஆவார். இவர் கவென்ட்ரி பல்கலைக்கழகத்தில் கணிதவியல், இயற்பியல், வானியல் பட்டப்படிப்புப் பேராசிரியராகப் பணிபுரிந்தார். இதற்கு முன்பு, பாக்கித்தான கராச்சி பலகலைக்கழக விண்வெளி, கோள்சார் வானியற்பியல் நிறுவனத்தின் இயற்பியல், வானியலுக்கான வருகைதரு பேராசிரிராக இருந்துள்ளார்.\n\nSection::::இளமையும் கல்வியும்.\nஅசுலாம், வாகு படைத்தள நகர் எனும் மாநகரம் சார்ந்த அமைதிமிக்க உயர் எழுத்தறிவு வீதமுள்ள புறநகரில் பிறந்தார். இவர் தான் பிறந்த புறநகரில் அமைந்த பொறியியல் கல்லூரியில் பயின்றார். பிறகு, இவர் பஞ்சாப் பல்கலைக்கழகத்திற்கு இடமாற்றம் பெற்று , அங்கே இயற்பியலில் அறிவியல் இளவல் பட்டத்தைப் பெற்றார். பின்னர், இவர் இசுலாமாபாத்துக்குச் சென்று குவாய்தி அசாம் பலகலைக்கழகத்தில் சேர்ந்து, அங்கே இயற்பியலில் அறிவியல் முதுவர் பட்டத்தைப் பெற்றார்.\n\nபட்ட மேற்படிப்புக்குப் பிறகு, அங்கேயே ஒருங்கொளி இயற்பியலிலும் குவைய இயற்பியலிலும் இளநிலை ஆய்வர் பட்டத்தையும். பிறகு, இவர் பெரும்பிரித்தானிய நாட்டிற்குச் சென்று மன்செசுட்டர் பலகலைக்கழகத்தில் சேர்ந்தார். அங்கு, அவர் அந்தப் பலகலைக்கழகத்தின் இயற்பியல், வானியல் நிறுவனத்தில் இயற்பியலிலும் வானியலிலும் 2005 இல் இரண்டு முனைவர் பட்டங்களைப் பெற்றார். இவர் 2005 இல் அங்கே முனவாகச் செயல்பட்ட \"ஒளியன் இயற்பியல் குழு\"வில் சேர்ந்து ஈரொளியன் இயற்பியலிலும் ஒருங்கொளி ஓளியனியலிலும் சிறப்புப் பயிற்சியைப் பெற்றார். இவர் 2005 இல் ஒருங்கொளி இயற்பியலில் முனைவர் பட்ட்த்தைப் பெற்றார்.\n\nSection::::இயற்பியல் பணி.\nஇயற்பியலில் முதுநிலைப் பட்டம் பெற்றதும், அசுலாம் பஞ்சாப் பல்கலைக்கழகத்தில் விரிவுரையாளராகச் சேர்ந்தார். அங்கு, இவர் பட்டப் படிப்பு மாணவருக்கும் பட்ட மேற்படிப்பு மாணவருக்கும் இயற்பியலில் பாடம் எடுத்துள்ளார்.> மான்செசுட்டர் பலகலைக்கழகத்தில் வானியல், இயற்பியல் பள்லியில் சேர்ந்ததுமே, இவர் தன் ஆராய்ச்சியை முனைவாகத் தொடங்கிவிட்டார். இவரது ஆய்வு ஒருபால் கடத்திசார் மீநுண் துகள்களால் கிளர்வூட்டப்பட்ட பலபடிக் கூட்டமைவு, ஒளியன், ஒருங்கொளி அறிவியல் புலங்கள் ஆகியவற்றில் அமைந்தது. தகவல் தேக்கத்திலும் கையாளலிலும் தேவையான உயர்துலங்கல் வீதத்தையும் ஒளிவிளிம்பு விலகல் திறமையையும் மேம்படுத்தவே முதலில் குறிப்பிட்ட புலத்தில் ஆய்வு மேற்கொண்டார்.காப்போது அவர் கணிதவியல் பட்டப்படிப்பு மாணவ்ருக்கும் பாடம் எடுத்துள்லார். பலகலைக்கழக மாணவருக்கு இயற்பியல், கணிதவியல் தனிப்பயிற்சியும் வழங்கியுள்ளார்.\n\nமேலும் இவர் மான்செசுட்டர் பல்கலைக்கழகத்தின் பொறியியல், இயற்பிய அறிவியல் துறைகளில் பரவலான பங்கேற்பை வென்றெடுக்கும் ஓகுதென் பயிற்றல் ஆய்வுநல்கைப் பரப்புரைத் திட்டத்திலும் முனைனவாகச் செயல்பட்டார்பிந்த ஆய்வுநல்கையின் நோக்கம் அறிவியலாளரை இளைஞர்களுக்கான வழிகாட்டு ஆளுமைகளாக பெரும்பிரித்தானிய அரசுப் பள்ளிகளின் மாணவரிடையே அறிமுகப்படுத்தில் அவர்களை அரிவியலிலும் பொறியியலிலும் ஆர்வமுடன் பங்கேற்கச் செய்வதே ஆகும். இவரது இத்திட்டப் பங்களிப்புகளுக்காக 2004 செப்டம்பர் 5 முதல் 9 வரை கிளாசுக்கோவில் நடந்த ஒளியன் 04 மாநாட்டுக் கருத்தரங்கில் இயற்பியல் நிறுவனம் இவருக்குப் பாராட்டு விருதை நல்கியது.\n\nSection::::பாக்கித்தானியப் பெண்கள் பற்றிய பார்வை.\nபார்சானா பாக்கித்தானிய மகளிர் ஒவ்வொரு துறையிலும் பங்கேற்கவல்ல வல்லமையும் அறிதிறனும் வாய்ந்தவர்கள் எனஉறுதியாக நம்புகிறார். அவர்கள் சமூக வளர்ச்சிக்குப் பங்களிக்கவும் அதை வளர்த்தெடுப்பதில் முதன்மையான பாத்திரம் வகித்து அதன் அடித்தளத்தை வலிமைப்படுத்த முடியும். அவர்கள் தங்கள் முழுத் திறமைகளையும் அனைத்துத் துறைகளிலும் செலுத்தவேண்டும். அவர்கள் தங்கள் இசுலாமிய விழுமியங்களைப் போற்றியபடியே, சொந்த, சமூக, பொருளியல், அரசியல் களங்களில் பணியாற்ற முடியும்.\n\n\nSection::::மேற்கோள்கள்.\nUnder the reference the following link is expired;\nInstead the following link is live;\nhttp://prideofpakistan.com/women_corner_detail.php?name=FarzanaAslam&id=70\n\n"}
{"id": "389485", "url": "https://ta.wikipedia.org/wiki?curid=389485", "title": "தருமாபுரி நகராட்சி வார்டு", "text": "தருமாபுரி நகராட்சி வார்டு\n\nபுதுச்சேரி ஒன்றிய பிரதேசத்தில் இருக்கும் புதுச்சேரி மாவட்டத்தில்,வடக்கு வருவாய் கோட்டத்தில் இருக்கும் உழவர்கரை வட்டத்தில் இருக்கும் ஒரு தட்டாஞ்சாவடி வருவாய் கிராமத்தில் இருக்கும் ஒரு சிற்றூர் ஆகும். மேலும் உழவர்கரை நகராட்சி கீழ் வரும் நகராட்சி வார்டகளில் ஒன்று ஆகும் \nஇவ்வூரில் ஒரு மேல்நிலை நீர் தேக்க தொட்டி ,அரசு ஆரம்ப பள்ளி ,அரசு உயர்நிலை பள்ளி ,அரசு அங்கன்வாடி மையம் ,அரசு நியா விலை கடை உள்ளது.\nஒவ்வொரு வாரமும் வெள்ளிக்கிழமையும் இவ்வூரில் கால்நடை சந்தை நடப்பது வழக்கமாகும் .1973 ஆம் ஆண்டு புதுச்சேரி அரசின் பொருளாதாரம் மற்றும் புள்ளிவிவரம் இயக்ககம் நடத்திய திட்ட அரசியின் மூலம் ஒவ்வொரு வாரமும் 300 கால்நடை சந்தைப்படுத்தப்படுகிறது என்பது அறியப்பட்டது.இந்த சந்தைக்கு புதுச்சேரி பகுதியில் உள்ள 42 கிராமங்களிலும் தென்னாற்காடு பகுதியின் 37 கிராமங்களில் இருந்தும் விலங்குகள் விற்பனைக்கு கொண்டுவரப்பட்டன. \n\nSection::::புவியமைப்பு.\nஇவ்வூரின் அமைவிடம் 11.939568° N 79.77°E ஆகும். \n\n"}
{"id": "389487", "url": "https://ta.wikipedia.org/wiki?curid=389487", "title": "பாதீன்", "text": "பாதீன்\n\nபாதீன் (முன்னர் பாஸ்சீன்) மியான்மரின் ஐராவதி பிரதேசத்தில் உள்ள பெரிய நகரம் மற்றும் அந்தப் பிரதேசத்தின் தலைநகரம். இந்நகரம் 190 கிமீ (120 மைல்கள்) யங்கோன் மேற்கே பாதீன் ஆற்றங்கரையில் அமைந்துள்ளது, இது ஐராவதி ஆற்றின் மேற்குக் கிளையாகும். 2017 மக்கள்தொகை கணக்கின்படி இந்நகரத்தில் சுமார் 237,089 மக்கள் வசிக்கின்றனர். ஒரு முறை மொன் இராச்சியத்தின் அங்கமாக இருந்த போதினும், இன்று மொன் இன மக்கள் சிறிதளவே உள்ளனர். பெரும்பான்மையானவர்கள் பாமர், பர்மிய இந்தியர்கள் மற்றும் காரீன் இன மக்களே அதிகம் உள்ளனர். இருப்பினும், குறிப்பிடத்தக்க சிறுபான்மையினராக ராகின் இன மக்கள் உள்ளனர்.\n\n"}
{"id": "389489", "url": "https://ta.wikipedia.org/wiki?curid=389489", "title": "ஹகா", "text": "ஹகா\n\nஹகா மியான்மரின் உள்ள சின் மாநிலத்தின் தலைநகரம். இந்நகரம் சின் மாநிலத்தின் வட கிழக்குப் பகுதியில் அமைந்துள்ளது. நகரத்தின் வட்டார பெயர் ஹல்கா ஆகும். ஹகாவின் மொத்த பரப்பளவு 12.50 சதுர மைல்கள் (32.4 கிமீ ) ஆகும். கடல் மட்டத்திற்கு மேலே 1,800 மீட்டர் (6,000 அடி) உயரத்தில் உள்ளது, இது ஒரு சிறிய மேட்டு நிலப்பரப்பில் அமைந்துள்ளது, மேலும் இது நிலப்பகுதியில் ஒப்பீட்டளவில் சிறியதாக இருந்தாலும், இது முழு மாநிலத்தின் தலைநகரமும் அதன் பீடபூமியையும் சின் மாநிலத்தில் உள்ள மற்ற நகரங்களை விட குறிப்பிடத்தக்க அளவு பெரியது. தற்போதைய ஹகா நகரம் இன்னும் பத்து மடங்கு விரிவடைய தேவையான நிலப்பரப்பும் மற்றும் முழுத் திறனும் கொண்டுள்ளது. சின் மாநிலம் மிகவும் மலைப்பாங்கான பகுதியாக இருப்பதால், ஹகா நகரம் ஒரு பெரிய மலைச் சரிவில் ஒரு கொண்டை ஊசி (U) வளைவு போல மலையில் கட்டப்பட்டுள்ளது. நகரத்தின் மையப்பகுதியில் ஓடும் ஒரே ஒரு சாலை, ஒரு கொண்டை ஊசி வளைவு \"U\" போல் உள்ளது, இந்த நகரம் முழுவதும் இந்த சாலையை ஒட்டியே கட்டப்பட்டுள்ளது.\n"}
{"id": "389490", "url": "https://ta.wikipedia.org/wiki?curid=389490", "title": "நேபாள பிரதிநிதிகள் சபை", "text": "நேபாள பிரதிநிதிகள் சபை\n\nபிரதிநிதிகள் சபை (House of Representatives) (प्रतिनिधि सभा), நேபாள நாடாளுமன்றம் ஈரவை முறைமை கொண்டது. மேலவையை தேசிய சட்டமன்றம் என்றும், கீழவையை நேபாள பிரதிநிதிகள் சபை என்றும் அழைப்பர்.\nநேபாள நாடாளுமன்றத்திற்கான ஈரவை முறைமை, அரசியல் அமைப்புச் சட்டத்தின், பகுதி 8 மற்றும் 9ல் கூறியவாறு நிறுவப்பட்டது. \n\nSection::::நாடாளுமன்ற உறுப்பினர்களின் தேர்வு முறை.\nநேபாள நாடாளுமன்றம் மொத்தம் 334 உறுப்பினர்களைக் கொண்டது. அதில் பிரதிநிதிகள் சபை (கீழவை) 275 உறுப்பினர்களைக் கொண்டது. தேசிய சட்டமன்றம் (மேலவை) 59 உறுப்பினர்களைக் கொண்டது.\n\nநேபாள நாடாளுமன்றத் தேர்தல் முறையில், பிரதிநிதிகள் சபையின் 165 உறுப்பினர்களை, வாக்காளர்கள் நேரடியாக வாக்களித்துத் தேர்ந்தெடுக்கலாம். \n\nவிகிதாசாரப் பிரதிநிதித்துவத் தேர்தல் முறையில், நாடு முழுவதும் பதிவான மொத்த வாக்குகளில், மூன்று சதவீதம் அல்லது அதற்கு மேற்பட்ட வாக்கு சதவீதம் (%) பெற்ற அரசியல் கட்சிகளின் 110 உறுப்பினர்கள் நேபாள பிரதிநிதிகள் சபைக்கு மறைமுகமாகத் தேர்வு செய்யப்படுவர். \n\nபிரதிநிதிகள் சபை உறுப்பினர்களின் பதவிக் காலம் ஐந்தாண்டாகும். \n\nநேபாளப் பிரதமர், பெரும்பான்மையான பிரதிநிதிகள் சபையின் உறுப்பினர்களால் தேர்ந்தேடுக்கப்படுகிறார்.\n\nSection::::பிரதிநிதிகள் சபை தேர்தல் 2017.\nஐந்தாண்டு பதவிக்கால நேபாளத்தின் நாடாளுமன்றத்தின் பிரதிநிதிகள் சபைக்கு 275 உறுப்பினர்களை தேர்ந்தெடுக்கும் வகையில், 26 நவம்பர் 2017 மற்றும் 7 டிசம்பர் 2017 அன்று இரண்டு கட்டங்களாக தேர்தல்கள் நடைபெற்றது. \n\nSection::::பிரதிநிதிகள் சபை தேர்தல் முடிவுகள்.\nநேபாளத்தின் புதிய 2015 நேபாள அரசியலமைப்புச் சட்டத்தில் கூறியுள்ளவாறு, பிரதிநிதிகள் சபைத் தேர்தலில், மார்க்சிஸ்ட்-லெனிஸ்ட் ஓன்றியம், நேபாளி காங்கிரஸ், மாவோயிஸ்ட், ராஷ்டிரிய பிரஜா தந்திரக் கட்சி, சோசலிச கூட்டமைப்பு கட்சி என ஐந்து அரசியல் கட்சிகள் மட்டுமே, பதிவான வாக்குகளில் மூன்று மட்டும் அதற்கு அதிகமாக வாக்குகள் பெற்றுள்ளதால், அக்கட்சிகள் பெற்ற விகிதாசார வாக்குகளுக்கு ஏற்றவாறு இடங்கள் ஒதுக்கபப்ட்டுள்ளது. \n\n275 இடங்கள் கொண்ட நேபாள பிரதிநிதிகள் சபைத் தேர்தலில் 10,587,521 (68.63%) வாக்குகள் பதிவானது. பதிவான வாக்குகளில் மூன்று சதவீத விகிதாசார வாக்குகள் பெறாத காரணத்தினால், ராஷ்டிரிய பிரஜா தந்திர ஜனநாயக கட்சி, புதிய சக்தி கட்சி, ராஷ்டிரிய ஜன்மோர்ச்சா கட்சி மற்றும் \nநேபாள தொழிலாளர்கள் விவசாயிகள் கட்சிகளுக்கு விகிதாசார பிரதிநித்துவ இடங்கள் ஒதுக்கப்படவில்லை. \n\nமேலும் மூன்று சதவீத (%) வாக்குகள் பெறாத அரசியல் கட்சிகளின் நேரடித் தேர்வில் தேர்ந்தெடுக்கப்பட்ட உறுப்பினர்களை, நேபாள பிரதிநிதிகள் சபையில் சுயேட்சை உறுப்பினர்களுக்கான தகுதி வழங்கப்படும். \n\n"}
{"id": "389493", "url": "https://ta.wikipedia.org/wiki?curid=389493", "title": "ஒகி புயல்", "text": "ஒகி புயல்\n\nஒகி புயல் வடக்கு இந்தியப் பெருங்கடலில் இலங்கைக்கு அருகில் நவம்பர் 29ல் உருவான ஒரு வெப்ப மண்டலச் சூறாவளி ஆகும். நிலப்பகுதிக்கு அருகில் உருவானதால் ஆரம்பத்தில் இது வலுவடையவில்லை. எனினும் அரபிக் கடலை அடைந்தபோது திசம்பர் 1ம் தேதி இது வலுவடையத் தொடங்கியது. இலங்கையில் சேதம் ஏற்படுத்திய பிறகு இது இலட்சத்தீவுகள் மற்றும் இந்திய நிலப்பகுதியை நோக்கி நகரத் தொடங்கியது. இப்புயலின் இறுதிக்கட்டத்தில் இது குசராத்தைக் கடந்தது.\n\nஇப்புயலுக்கு ஒகி என்ற பெயர் வங்காளதேசத்தால் சூட்டப்பட்டுள்ளது. ஒகி என்ற சொல்லுக்கு வங்காள மொழியில் \"கண்\" என்று பொருள்.\n\nமிகவும் கடுமையான சுழல் புயல் ஒகி என்பது ஸ்ரீலங்கா மற்றும் இந்தியாவின் பகுதிகள் அழிவு ஏற்படுத்திய ஒரு வலுவான வெப்பமண்டல சூறாவளி ஆகும். இது 2015 ஆம் ஆண்டின் மெக் சூறாவளிக்குப் பிறகு அரேபிய கடலில் ஏற்பட்ட மிகவும் கடுமையான வெப்பமண்டல சூறாவளி ஆகும். 2017 வட இந்திய பெருங்கடல் சூறாவளி பருவத்தின் மூன்றாவது மற்றும் வலுவான பெயரிடப்பட்ட புயல் இதுவாகும். ஒகி கிழக்கு அந்தமான் கடலில் நவம்பர் 21, 2017 இல் உருவான குறைந்த அழுத்தப் பகுதியில் தோன்றியது. வங்காள விரிகுடாவின் தெற்குப் பகுதியை கடந்து செல்லும் போது, வளிமண்டல நிலைமைகள் இது ஒரு ஆழ்ந்த காற்றழுத்தத் தாழ்வு நிலையாக மாற உதவின. நவம்பர் 29 ம் தேதி இது இலங்கையில் சொத்து மற்றும் வாழ்க்கைக்கு சேதம் விளைவித்தது. அதிக வளிமண்டல ஈரப்பதம் மற்றும் இலங்கை மற்றும் முக்கியமாக இந்தியாவில் கன்னியாகுமரி இடையேயான வெப்பமான கடல் மேற்பரப்பு வெப்பநிலை காரணமாக நவம்பர் 30 ம் தேதி ஒகி ஒரு சூறாவளி புயலாகத் தீவிரமடைந்தது.\n\nஇந்தியாவில் கன்னியாகுமரி அருகே நெருங்கும் போது, சூறாவளி ஒகி தன் பாதையை மாற்றியது. அரபிக்கடலில் இலட்சத்தீவை நோக்கிச் செல்லும் போது தீவிரமடைந்தது. புயல் இந்தியாவின் பிரதான கடலோரப் பகுதியிலிருந்து தூரத்திற்குச் சென்ற போதும் கட்டமைப்புகள் மற்றும் சொத்துகளுக்கு கடுமையான சேதத்தை ஏற்படுத்தியது. இந்தியாவில் தமிழ்நாடு மற்றும் கேரளாவின் தென் பகுதிகளில் குறைந்தபட்சம் 218 பேர் இதனால் உயிரிழந்துள்ளனர். திசம்பர் 2 ம் தேதி இலட்சத்தீவை ஒகி தாக்கியது. தேங்காய் மரங்களைச் சாய்த்து, தீவுகளில் உள்ள வீடுகள், மின் இணைப்புகள் மற்றும் பிற உள்கட்டமைப்புகளுக்குச் சேதம் விளைவித்தது. நிலவிய சூழ்நிலைகள் காரணமாக கரையோரத்தில் நுழைவதற்கு முன்பு திசம்பர் 6 ம் தேதி இந்தியாவில் குஜராத்தின் தென் கடற்கரைக்கு அருகே ஒகி வலுவிழந்தது.\n\n28 நவம்பர் அன்று வங்காள விரிகுடாவின் தென்மேற்கு மற்றும் தென் இலங்கை மற்றும் பூமத்தியரேகை இந்திய பெருங்கடலின் அருகில் உள்ள பகுதிகளில் குறைந்த அழுத்தப் பகுதியிலிருந்து ஓகி புயல் தோன்றியது. திசம்பர் 6 ம் தேதி நன்கு அறியப்பட்ட குறைந்த அழுத்தப் பகுதியாக சூரத் மற்றும் தஹானு இடையே குஜராத்தின் தெற்கு கரையோரத்தை இது கடந்தது. புயல் 2,538 கிமீ தொலைவைக் கடந்தது. ஒரு குறைந்த அழுத்தப் பகுதியில் இருந்து முதிர்ந்த சூறாவளியாக பலப்பட்டது வரை இலங்கை, லட்சத்தீவு, தென் இந்தியா, மற்றும் மாலத்தீவில் பெரும் சேதத்தைத் தொடர்ந்தது. அரேபிய கடலில் அதன் இறுதி கட்டங்களில் இது வேகமாக பலவீனமடைந்த போதிலும் இந்தியாவின் மேற்கு கரையோரத்தில், குறிப்பாக மகாராஷ்டிரா மற்றும் குஜராத்தில் அதிக மழைபொழிவைக் கொடுத்தது. இந்தியாவில் 218 பேர் மற்றும் இலங்கையில் 27 பேர் உட்பட இதுவரை இதனால் 245 பேர் உயிரிழந்துள்ளனர். குறைந்தபட்சம் 551 பேர் காணாமல் போயுள்ளனர். இவர்களில் பெரும்பாலானோர் மீனவர்கள் ஆவர்.\n\nSection::::வானிலை வரலாறு.\nநவம்பர் 28 ம் தேதி, கொழும்பிற்கு தெற்கு-தென்கிழக்கே சுமார் தொலைவில் ஒரு தாழ்வழுத்தப்பகுதி உருவானது.<ref name=\"STWA 28/11 02z\"></ref> இது வெப்பமான கடல் மேற்பரப்பு வெப்பநிலைகள் மற்றும் மிதமானதிலிருந்து வலுவானது வரையான செங்குத்து காற்று வெட்டு ஆகியவற்றில் அமைந்திருந்தது. அது மோசமாக ஒழுங்கமைக்கப்பட்டதாக இருந்தது. வளிமண்டல வெப்பச்சலனம் இதன் தவறான வரையறுக்கப்பட்ட குறைந்த-நிலை சுழற்சி மையத்தை சுற்றி சிதறி இருந்தது. \nநவம்பர் 29 அன்று, இலங்கையின் தென்கிழக்கு கடற்கரையில் புயல் ஒரு காற்றழுத்தத் தாழ்வு நிலையாக மாறியது. இந்தியாவின் வானியல் துறையானது அடையாளங்காட்டி \"BOB 07\" ஐ இதற்கு வழங்கியது. புயலின் விரைவாக ஒருங்கிணைந்து கொண்டிருந்த குறைந்த அளவு சுழற்சி மையம் காரணமாக கூட்டு சூறாவளி எச்சரிக்கை மையம் (JTWC) ஒரு வெப்பமண்டல சூறாவளி உருவாக்க எச்சரிக்கை வழங்கப்பட்டது. பின்னர் நவம்பர் 29 அன்று வெப்ப மண்டல சூறாவளி 03B என இது வகைப்படுத்தப்பட்டது. இந்திய வானிலை ஆய்வு மையமும் இதைத்தொடர்ந்து புயலை ஒரு வலுவான தாழ்வுநிலை என மேம்படுத்தியது. பின்னர் சுழல் புயல் ஒகி என அறிவித்தது. ஸ்ரீலங்காவின் தென்மேற்கு மற்றும் மேற்கு கடற்கரை ஆகியவற்றில் புயல் மேற்கு-வடமேற்கு நோக்கி இந்தியாவில் அமைந்துள்ள ஒரு துணை வெப்பமண்டல முகப்பில் தெற்கு விளிம்பில் கண்காணிக்கப்பட்டது. மிகவும் சாதகமான நிலைமைகள் காரணமாக புயல் அதே நாளில் ஒரு நன்கு வரையறுக்கப்பட்ட கண் அம்சத்தை சுற்றியுள்ள ஒரு தடிமனான வெப்பச்சலன வளையத்தைக் காட்டியது. திசம்பர் 1 ம் தேதி ஆரம்பத்தில் புயல் மேற்குத் திசையில் சென்று ஒரு கடுமையான சூறாவளி புயலாக மேலும் தீவிரமடைந்தது. விரைவில், ஒகி மேலும் ஒரு மிகக் கடுமையான சூறாவளி புயலாகத் தீவிரமடைந்தது.\nஒகி அரேபிய கடலை நோக்கி மேலும் சென்றபோது அது 31°C (89°F) கடல் மேற்பரப்பு வெப்பநிலை பரப்பளவில் மற்றும் குறைந்த காற்று வெட்டில் பயணம் செய்தது; ஒரு அளவுடைய கண் செயற்கைக்கோள் படத்தில் தெரிய ஆரம்பித்தது. கூட்டு சூறாவளி எச்சரிக்கை மையம் திசம்பர் 2 ஆரம்பத்தில் இதை வகை 3க்குச் சமமான சூறாவளியாக மேம்படுத்தியது. திசம்பர் 4 ம் தேதி ஒகி ஒரு மூலத்தைத் தொடர்ந்து பராமரிக்கிறது என்பதை பகுப்பாய்வு காட்டியது. ஆனால் மேற்கில் இருந்து விரைவாக முன்னேறும் ஒரு ஆழமான தொட்டி காரணமாக மேற்கு விளிம்பில் கட்டுப்பாடான வெளிப்பாடு இருந்தது. மேற்கில் இருந்து விரைவாக முன்னேறும் ஒரு ஆழமான தொட்டி காரணமாக. கிழக்கில் ஆழமான அடுக்கு துணை வெப்பமண்டல விளிம்புடன் செங்குத்து காற்று வெட்டு அதிகரித்து கிழக்கு-வடகிழக்குப் பகுதிக்கு அது சென்றது. மேற்கில் இருந்து உலர்ந்த காற்று ஊடுருவ படிப்படியாக புயலைப் பலவீனப்படுத்தியது. அடுத்த நாள் பெருகிய முறையில் உயர் காற்று வெட்டு உட்பட சாதகமற்ற சூழ்நிலைகளை எதிர்கொண்டதால் புயல் விரைவில் சீர்குலைந்தது. ஒகி ஒரு ஆழமான நடு-அட்சரேகை தொட்டியில் உட்பொதிக்கப்பட புயல் வேகமாக ஒரு அதிக வெப்பமண்டல மாற்றத்திற்கு உட்பட்டது. துணைக்கண்டத்திலிருந்து வந்த உலர் மற்றும் குளிர் காற்றால் வேகமாக புயல் பலவீனப்படுத்தப்பட்டது. இது கடைசியாக திசம்பர் 6 அன்று காம்பே வளைகுடாவில் ஒரு நன்கு குறிக்கப்பட்ட குறைந்த அழுத்தப் பகுதி எனக் குறிப்பிடப்பட்டது.\n\nSection::::முன்னேற்பாடுகள்.\nSection::::இலங்கை.\nவங்காள விரிகுடாவின் தென்மேற்கு, தென் இலங்கை மற்றும் பூமத்தியரேகை இந்திய பெருங்கடலின் அருகில் உள்ள பகுதிகள் ஆகியவற்றில் குறைந்த அழுத்தப் பகுதி 28 நவம்பர் காலையில் (0830 IST) உருவானது. இது அதே பகுதியில் 29 ஆம் தேதி அதிகாலை (0530 IST) நன்கு குறிப்பிடத்தக்க குறைந்த அழுத்தப் பகுதியாக மாறியது.\n\nசாதகமான சுற்றுச்சூழல் நிலைமைகளின் கீழ் நவம்பர் 29 ஆம் தேதி (0830 IST) வங்காள விரிகுடாவின் தென்மேற்குப் பகுதியில் தென்கிழக்கு இலங்கையின் கடற்கரையில் இது ஒரு தாழ்வழுத்தமாக உருவானது. மேற்கு நோக்கி நகரும் போது, அது சிறிது காலத்திற்குப்பின் இலங்கை கடலோரத்தை கடந்தது. அது மேற்குதிசை இயக்கத்தின் தொடர்ச்சியாக 29 ஆம் தேதி மாலை (1730 IST) கன்னியாகுமரிப் பகுதியில் வெளிப்பட்டது. 30ம் தேதி தொடக்கத்தில் (0230 IST) ஒரு ஆழ்ந்த தாழ்வுநிலையாகத் தீவிரமடைந்தது. இது மேலும் வடமேற்கு திசையில் நகர்ந்து கன்னியாகுமரிப் பகுதியில் நவம்பர் 30 அன்று காலையில் (0830 IST) ஒரு சூறாவளிப் புயலாகத் தீவிரமடைந்தது. நவம்பர் 28 அன்று காலையில் (1130 IST) கடுமையான மழை, கடுமையான காற்று மற்றும் கடினமான கடல்நிலைக்கு இலங்கையின் வானிலை ஆய்வு மையம் வானிலை ஆலோசனையை அடுத்த 24 மணி நேரத்திற்கு சம்பந்தப்பட்ட கடல் பிரதேசங்களுக்கு செல்லுபடியாகும் படி வெளியிட்டது. ஆலோசனையானது நவம்பர் 29ம் தேதி காலை (0500 IST) நிலப் பகுதிகளுக்கும் நீட்டிக்கப்பட்டது. சூறாவளியின் விளைவு தீவில் குறையும் வரை இந்த காலப்பகுதியில் ஒரு தொடர்ச்சியான ஆலோசனைகள் வழங்கப்பட்டன.\n\nSection::::இந்தியா.\nசெல்லாம்பரத்தில் ஒரு புயல் எழுச்சி காரணமாக சுமார் 220 குடும்பங்கள் கொச்சி கடலோரப் பகுதியிலிருந்து முன்னெச்சரிக்கை நடவடிக்கையாக பாதுகாப்பான இடங்களுக்கு மாற்றப்பட்டனர். கிட்டத்தட்ட 100 வீடுகள், பெரும்பாலும் புத்தென்தோடு மற்றும் பஜார் ஆகிய பகுதிகளில் இருந்து காலி செய்யப்பட்டனர். பள்ளிகள் மறுவாழ்வு மையங்களாக பயன்படுத்தப்பட்டன. செல்லனத்தில் 180, கன்னமாலியில் 17 மற்றும் எடவனகாட்டில் 18 குடும்பங்கள் இந்த மையங்களுக்கு மாற்றப்பட்டன. உணவு மற்றும் மருந்து அங்கே அவர்களுக்குக் கிடைத்தது. மும்பை மெட்ரோபோலிட்டன் பிராந்தியத்தில் மற்றும் சில தேர்ந்தெடுக்கப்பட்ட மாவட்டங்களில் பள்ளிக்கூடங்களுக்குப் பாதுகாப்பு நோக்கங்களுக்காக, திசம்பர் 5 ம் தேதி மஹாராஷ்டிரா அரசாங்கம் விடுமுறை அறிவித்தது.\n\nSection::::தாக்கம்.\nSection::::இலங்கை.\nஇந்தப் புயலானது இலங்கையில் கனமான மழைப்பொழிவு மற்றும் மிகக் கடுமையான காற்றுகளை உருவாக்கியது. ஆரம்பத்தில் தெற்கு கடலோரத்தை பாதித்தது. மடாரா மற்றும் பொது மடாரா மாவட்டம் குறிப்பாக காற்று வேகத்தையும் சூறாவளியின் சுமையையும் அனுபவித்தது. வீழ்ந்த மரங்கள் மற்றும் மின்சக்தி செலுத்துதலுக்கான பாதையில் ஏற்பட்ட சேதங்கள் பாதிக்கப்பட்ட பகுதிகளில் மின் தடைகளை விளைவித்தன. மடாரா, கல்லே மற்றும் அம்பலங்கோடா ஆகிய இடங்களில் மோசமான பாதிப்புக்கள் ஏற்பட்டன. தென்மேற்கு மற்றும் மேற்கு கரையோரப் பகுதிகள் உட்பட கொழும்பு மற்றும் அதன் புறநகர் பகுதிகள் பாதிக்கப்பட்டன. தலைநகரம் மற்றும் அதன் புறநகர்ப் பகுதிகள் பலவற்றில் மின்தடை மற்றும் சொத்து சேதத்தை ஏற்பட்டது; several roads were obstructed by falling trees and power lines, including that leading to the Supreme Court complex at Aluthkade பல சாலைகள் சாய்ந்த மரங்கள் மற்றும் மின்சார வழிகளால் தடைக்கு உள்ளாயின. இதில் அலுத்கடேயில் உள்ள உச்ச நீதிமன்ற வளாகத்திற்குச் செல்லும் சாலையும் அடங்கும். மழை மற்றும் திடீர் காற்று காரணமாக ஏற்பட்ட மோசமான பார்வை காரணமாக பண்டாரநாயக்க சர்வதேச விமான நிலையம் நவம்பர் 30ம் தேதி ஆரம்பத்தில் இரண்டு ஸ்ரீலங்கன் ஏர்லைன்ஸ் விமான சேவைகளை மாத்தளை ராஜபக்ஷ சர்வதேச விமான நிலையத்திற்கு திசைதிருப்பியது. வானிலை ஆய்வு மையம் நவம்பர் 30 ம் தேதி ஆரம்பத்தில் சிவப்பு எச்சரிக்கை ஒன்றை வெளியிட்டது. மேற்கு, மத்திய, தென் மற்றும் உவா மாகாணங்களில் பாடசாலைகளுக்கு அன்று கல்வி அமைச்சகத்தின் உத்தரவின் படி விடுமுறை அளிக்கப்பட்டது. இதனால் அன்று நடைபெற இருந்த தேர்வுகள் தள்ளி வைக்கப்பட்டன.\n\nதிசம்பர் 1 அன்று, பல அரசாங்க முகவர் எச்சரிக்கைகளை தொடர்ச்சியாக வெளியிட்டன. நாட்டின் அனர்த்த மேலாண்மை மையம் ஒரு வெள்ள எச்சரிக்கையை நில்வலா, ஜின் மற்றும் கலு ஆறுகள் சார்ந்த இடங்களுக்கு வெளியிட்டது. நீர்ப்பாசனத் துறை குறிப்பாக மில்லகந்தா (கலு), பட்டேகமா (ஜின் மீது) மற்றும் பனடுகமா (நில்வலாவில்) ஆகியவற்றை வெள்ளத்தால் பாதிக்கப்பட்டுள்ள பகுதிகளாக அறிவித்தது. இதில் பட்டேகமா மற்றும் பனடுகமா ஆகியவை ஏற்கனவே சிறிய உள்ளூர் வெள்ளத்தால் பாதிக்கப்பட்டன. தேசிய கட்டட ஆராய்ச்சி அமைப்பு கலுடரா மாவட்டத்திற்கும் அதன் சுற்றுப்புறங்களுக்கும் (பலின்டனுவரா, புலத்சிங்களா, இங்கிரியா மற்றும் அகலவட்டா ஆகிய பகுதிகளுக்குக் குறிப்பாக) ஒரு எச்சரிக்கையை வெளியிட்டது. நிலச்சரிவு மற்றும் புதைகுழி உருவாக்கம் ஆகியவற்றை கணித்தது. வடக்கு, வட-மத்திய, உவா, தெற்கு, மேற்கு, சபரகமுவா மற்றும் மத்திய மாகாணங்களுக்கு வானிலைத் துறை கடுமையான மழை எச்சரிக்கைகளை வெளியிட்டது. கடினமான கடல் மற்றும் வரை வேகமான காற்று வீசும் என மீன்பிடி சமூகங்களுக்கு கூடுதலாக ஒரு எச்சரிக்கையும் விடப்பட்டது. திசம்பர் 2 ம் தேதி, காவலர்கள் மற்றும் தீயணைப்பு வீரர்கள் உத்தியோகபூர்வமாக இலங்கை கடற்படையினருடன் இணைந்தனர். தொடர்ந்து இராணுவம் மற்றும் விமானப்படையும் தேடல் மற்றும் மீட்பு நடவடிக்கைகளில் இணைந்தன. இவர்களுக்கு அரச முகவர்கள் மற்றும் இலங்கை செஞ்சிலுவைச் சங்கம் ஆகியவை உதவி புரிந்தன.\n\nதிசம்பர் 2, 2017ல், சூறாவளி இலங்கையில் இருந்து விலகி இந்தியாவின் மேற்கு கரையோரத்திற்குச் சென்றது.\n\nSection::::மாலத்தீவுகள்.\nநவம்பர் 30 அன்று பல படகுகள் கவிழ்ந்தன:\nமொத்தத்தில் ஒகி விளைவுகளின் காரணமாக மாலதீவிய கடலில் 14 தனி சம்பவங்கள் குறிப்பிடப்பட்டுள்ளன.\n\nதிசம்பர் 3 வரை, மாலத்தீவில் 62 தீவுகளில் உள்ள வீடுகள் ஒகியின் துணை விளைவுகளால் சேதமடைந்தன; 36 தீவுகள் மழையால் தூண்டப்பட்ட வெள்ளத்தை அனுபவித்தன. மேலும் 4 தீவுகள் புயல் அலைகளால் மூழ்கடிக்கப்பட்டன. உள்ளூர் குடிமகன்கள் தங்களால் சொந்தமாக நிர்வகிக்க முடியாத தீவுகளில் மாலதீவுகள் தேசிய பாதுகாப்புப் படை மீட்பு மற்றும் வெள்ள வடிகால் முயற்சிகள் செய்யப் பணிக்கப்பட்டது; காவலர்களும் உதவி புரிந்தனர்.\n\nSection::::இந்தியா.\nசூறாவளி ஒகி நவம்பர் 30ல் பெருநில இந்தியாவின் தெற்கு முனையான கன்னியாகுமரி அருகே கடலை கடந்தது. இது கன்னியாகுமரிக்கு அருகே திசை திரும்பி, அரேபிய கடலில் இலட்சத்தீவுகளை நோக்கி நகர்ந்தபோதிலும் சேதம் மற்றும் அழிவை தமிழ்நாடு மற்றும் கேரளாவின் தெற்கு மாவட்டங்களில் ஏற்படுத்தியது. குறிப்பாக தமிழ்நாட்டின் கன்னியாகுமரி மாவட்டம் மற்றும் கேரளாவின் திருவனந்தபுரம் மாவட்டத்தில் சேதம் ஏற்படுத்தியது.\nகேரளா முழுவதும் ஏற்பட்ட சேதம் ஆரம்பத்தில் ரூ.1843 கோடியாக மதிப்பிடப்பட்டது.\nதமிழகத்தில் சேதம் ரூ.1000 கோடி ரூபாய்க்கு அதிகமாக மதிப்பிடப்பட்டுள்ளது.\nஆழ்ந்த தாழ்வுநிலையாக, இந்த புயல் தமிழ்நாடு மற்றும் கேரளாவின் கரையோரத்தில் மோதியது. உள்கட்டமைப்பு சேதம் மற்றும் 34 பேர் உயிர்ப்பலி ஆகியவற்றை ஏற்படுத்தியது. இப்புயலில் கேரளாவில் 52 பேர் மற்றும் தமிழ்நாட்டில் 11 பேர் கொல்லப்பட்டதாகவும் பலர் காணாமல் போனதாகவும் மதிப்பிடப்பட்டுள்ளது. திசம்பர் 2 ம் தேதி சூறாவளி இலட்சத்தீவுகளைத் தாக்கியது.\n\nதெற்கு ரயில்வே பகுதியளவு ரயில் சேவைகளை ரத்து செய்ததாக அறிவித்தது. நாகர்கோவில் மற்றும் கன்னியாகுமரி, நாகர்கோவில் மற்றும் திருவனந்தபுரம், மற்றும் நாகர்கோவில் மற்றும் திருநெல்வேலி ஆகியவை இடையேயான இரயில் சேவைகள் சூறாவளி ஒகி காரணமாக இரத்து செய்யப்பட்டன. திடீர் காற்று மற்றும் இடைவிடாத இரவு மழை மாவட்டத்தைத் தாக்கியது. 550 மரங்கள் மற்றும் 950 மின்சாரக்கம்பிகளைச் சாய்த்து சாதாரண வாழ்க்கையைப் பாதித்தது. பல பகுதிகள் மின் வெட்டுக்களால் பாதிக்கப்பட்டன. திருநெல்வேலி, தூத்துக்குடி, விருதுநகர் மற்றும் தஞ்சாவூர் மாவட்டங்களில் கல்வி நிறுவனங்கள் மூடப்பட்டன. இந்திய கடற்படை மற்றும் கடலோர காவல் படையினர் இலட்சத்தீவின் கடலோரப் பகுதிகளில் சிக்கியுள்ள மீனவர்களைத் தேடினர். 400க்கும் மேற்பட்டவர்கள் மீட்கப்பட்டு, வெளியேற்றப்பட்டு, சில உடல்களும் கண்டுபிடிக்கப்பட்டன. கேரளாவில் எர்னாகுளம் மாவட்டத்தின் கடலோர பகுதிகள் சூறாவளியால் பாதிக்கப்பட்டன. சுமார் 2,648 பேர் கொச்சினின் ஏழு முகாம்களுக்கு அனுப்பப்பட்டனர். மரங்கள் விழுந்ததால் நவம்பர் 30 அன்று தமிழ்நாட்டின் கன்னியாகுமரி மாவட்டத்தில் ஐந்து பேர் இறந்தனர். திசம்பர் 2ம் தேதி இலட்சத்தீவுகளை சூறாவளி தாக்கியது. இலட்சத்தீவுகளின் மினிகோய், கல்பேனி, கவரட்டி ஆகிய மூன்று பெரிய தீவுகள் பெரும் பாதிப்புக்குள்ளாயின. கவரட்டியில் உள்ள ஒரு உப்பு நீக்கும் ஆலை சேதமடைந்தது. ஒகி புயல் திசம்பர் 4 ம் தேதி இலட்சத்தீவில் இருந்து விலகி இந்தியாவின் மேற்கு கரையோரத்தை அடைந்தது. மும்பை மற்றும் பிற அருகிலுள்ள பகுதிகளிளுக்கு அரிதான திசம்பர் மாத மழைப்பொழிவைக் கொண்டு வந்தது. கோவாவில், கடற்கரைக் குடில்கள் சூறாவளி ஒகி காரணமாக உயர் அலைகளால் தாக்கப்பட்டன. மாநிலத்தின் பல முக்கிய கடற்கரைகள் திடீரென நீர் உட்புகல் காரணமாகப் பாதிக்கப்பட்டன. இதனால் குடில்கள் மூழ்கடிக்கப்பட்டதுடன் மண் அரிப்பும் ஏற்பட்டது. மோர்ஜிம், மன்ரேம், அரம்போல் மற்றும் குவேரிம் கடற்கரைகளில் கிட்டத்தட்ட 50 குடில்கள் சேதமடைந்தன. பர்தெஸ் தாலுகாவில், அன்ஜுனா மற்றும் பகா கடற்கரைகளில் மண் அரிப்பு மட்டும் மற்றும் நெருலில் கோகோ கடற்கரையில் ஒரு தக்கவைத்தல் சுவர் சேதம் அடைந்ததாகத் தெரிவிக்கப்பட்டது. சூறாவளி ஒகியை அடுத்து ஏற்பட்ட திடீர் மழை மற்றும் கொந்தளிப்பான வானிலை காரணமாக மஹாராஷ்டிராவில் திராட்சை பண்ணைகள் கடுமையாக பாதிக்கப்பட்டன. நாசிக் மாவட்டம் ஒகி புயல் காரணமாக 125.5 மிமீ மழையைப் பெற்றது. பிரிஹான்மும்பை நகராட்சி கார்ப்பரேஷனின் (BMC) திட கழிவு மேலாண்மை (SWM) துறையால் வெளியிடப்பட்ட மதிப்பீடுகளின் படி மும்பை கடற்கரைக்கு கடலில் இருந்து சுமார் 80,000 கிலோ அல்லது 80 டன் கழிவுகள் சூறாவளி ஒகி காரணமாகச் சேர்க்கப்பட்டது.\n\nகுஜராத்தில், தெற்கு பகுதியின் சில பகுதிகளில் கணிசமான மழை பெய்தது. அதிகபட்சமாக உமர்கமில் 90 மி.மீ. மழை பெய்தது. காய்கறிகள் மற்றும் வாழை பயிர்களுக்கு சேதம் ஏற்படுத்தியது. மணிக்கு 25 கிமீ வேகத்தில் வலுவான காற்றுகளும் பதிவு செய்யப்பட்டுள்ளன. மழை மற்றும் குளிர் காலநிலை மக்கள் மற்றும் பயிர்களை பாதித்தது.\n\nSection::::விளைவு.\nSection::::இலங்கை.\nதிசம்பர் 3 ம் தேதி, பாதிக்கப்பட்ட குடிமக்களை இலக்காகக் கொண்ட நிவாரணப் பணிகளுக்கான தேசிய காப்பீட்டு அறக்கட்டளை நிதியில் ரூ. 170 மில்லியன் அரசால் ஒதுக்கீடு செய்யப்பட்டது. இது பாதிக்கப்பட்ட ஒவ்வொரு பிரதேச செயலகத்திலும் விநியோகிக்கப்பட்டது. ஒகியால் குறிப்பிடத்தக்க அளவிற்கு பாதிக்கப்பட்ட ஒவ்வொரு குடும்பத்தினருக்கும் ஆரம்ப கட்டமாக ரூ. 10,000 வழங்கப்பட்டது. அதே நாளில் நடத்தப்பட்ட ஒரு நாடாளுமன்ற விவாதத்தில், நாட்டின் வானிலை ஆய்வு மையத்தை மழை அளவீட்டு தானியங்கு அமைப்பின் மூலம் மேம்படுத்த அரசாங்கம் உறுதியளித்தது. சேதமடைந்த வீடமைப்பு மற்றும் வணிக அமைப்புகள், சூறாவளி அல்லது விளைவுகளின் காரணமாகச் சேதமடைந்த உள்நாட்டு உபகரணங்கள் மற்றும் இழந்த உயிர்களுக்கு மாநில இழப்பீடு அறிவிக்கப்படும் என உறுதியளித்தது.\n\n2017 ஆம் ஆண்டு திசம்பர் 4 ஆம் தேதி நிலவரப்படி, சூறாவளியால் 27 பேர் உயிரிழந்ததோடு மேலும் 77 பேர் காயமடைந்தனர்; 16 மாவட்டங்களில் 35,354 குடும்பங்களைச் சேர்ந்த 123,217 பேர் பாதிக்கப்பட்டுள்ளதாக பேரிடர் மேலாண்மை மையம் தெரிவித்துள்ளது. 1,424 இடம்பெயர்ந்த குடும்பங்களில் 5,650 நபர்கள் 65 அவசர நலத்துறை மையங்களில் தஞ்சம் வழங்கப்பட்டனர். 823 வீடுகள் முழுமையாக அழிக்கப்பட்டன. மேலும் 32,347 வீடுகள் மாறுபட்ட அளவுகளுக்கு சேதம் அடைந்தன.\n\nSection::::இந்தியா.\nகேரளா மற்றும் தமிழ்நாடு ஆகிய மாநிலங்கள் சிறப்பு மீட்புக் குழுக்களை திசம்பர் 2ஆம் தேதி காணாமல் போன மீனவர்களை கண்டுபிடிப்பதற்காக அனுப்பின. அம்மீனவர்கள் அனைவரும் புயலின் போது கடலில் இருந்தனர். அரசாங்க நடவடிக்கையில் திருப்தியற்ற மக்கள் கடற்கரையோரப் பகுதிகளில் போராட்டத்தில் ஈடுபட்டனர். இதன் காரணமாக மீட்புக் குழுக்கள் அனுப்பப்பட்டன. தேடுதல் பணியில் கடற்படை மற்றும் கடலோர காவல்படையினர் ஈடுபடுத்தப்பட வேண்டும் என ராஜ்நாத் சிங்கிடம் எடப்பாடி பழனிச்சாமி வலியுறுத்தினார். கேரள முதலமைச்சரான பினராயி விஜயன் 400 புயலில் சிக்கிய மீனவர்கள் மீட்கப்பட்டதாகக் கூறினார். அவரது அரசாங்கம் ₹7,340 கோடி நிவாரண நிதியாக கேட்டது. 138 மீனவர்களைக் கொண்ட 12 படகுகள் கல்பெனி பகுதிக்கு வந்து சேர்ந்தன. அதே நேரத்தில் 4 படகுகள் லட்சத்தீவில் உள்ள அன்ரோத், கிதான் மற்றும் சட்லெட் ஆகிய பகுதிகளுக்கு வந்து சேர்ந்தன. லட்சத்தீவில் பெருமளவு கடல் அரிப்பு, மின்சார துண்டிப்பு, கட்டடங்களுக்கு சேதம் மற்றும் குடிநீர் பற்றாக்குறை ஆகிய பாதிப்புகள் ஏற்பட்டன. மக்களுக்கு மனிதநேய உதவி மற்றும் பேரழிவு நிவாரண நடவடிக்கைகளை இந்திய கடற்படை லட்சத்தீவில் செய்தது. ஞாயிற்றுக்கிழமை அன்று கடற்படையானது நிவாரணப் பொருட்களை மினிகோய், கவரட்டி மற்றும் கல்பெனி ஆகிய பகுதிகளுக்குக் கொண்டு சென்றது. அரிசி, பருப்பு, உப்பு மற்றும் உருளைக்கிழங்கு, குடிநீர், போர்வைகள், மழை ஆடைகள், தூக்கி எறியக்கூடிய உடைகள், கொசுவலை ஆகிய 4 டன் நிவாரணப் பொருட்கள் உள்ளூர் அரசாங்கத்திற்கு கொடுக்கப்பட்டது. உலர் பொருட்கள் மற்றும் உடனடியாக உண்ணத்தகுந்த உணவுப்பொருட்கள் ஆகியவையும் ஹெலிகாப்டர் மூலம் கவரட்டி தீவின் த்வீப்ரக்சக் தளத்திலிருந்து கொண்டு செல்லப்பட்டதாகத் தகவல் வெளியானது. நிவாரணப் பொருட்களானது 2000 பேருக்கு ஒரு வாரத்திற்கான தேவையை பூர்த்தி செய்யும் என்று அரசாங்கம் கூறியது. தமிழ்நாடு அரசாங்கம் திசம்பர் 6ஆம் தேதி கிட்டத்தட்ட 4,501 வீடுகள் ஒகி புயல் தாக்கிய கன்னியாகுமரி மாவட்டத்தில் பகுதி அளவு அல்லது முழுவதுமாக சேதமடைந்து இருப்பதாகக் கூறியது. ₹41 லட்சம் வரையான நிவாரணம் வழங்கப்பட்டதாக கூறியது. 1,687 வீடுகள் முழுவதுமாக சேதமடைந்துள்ளதாகவும் 2,814 வீடுகள் பகுதியளவில் சேதமடைந்த இருப்பதாகவும் வெளியான அரசாங்க செய்தியில் கூறப்பட்டிருந்தது. அரசாங்கமானது ₹9,302 கோடியை நிவாரண நிதியாகக் கேட்டது.\n\nஅரசாங்க அதிகாரிகளின் கூற்றுப்படி, 30 நவம்பர் 2017 அன்று வரை 33,000 பேர் கேரளாவிலும், 2,800 பேர் தமிழ்நாட்டிலும் புயலால் பாதிக்கப் பட்டுள்ளனர். கேரளா மற்றும் தமிழ்நாட்டின் பகுதிகளைப் புயல் தாக்கிய பிறகு 39 பேர் இறந்ததாகவும், 167 பேர் காணாமல் போனதாகவும் மத்திய அரசு கூறியுள்ளது. தமிழ்நாடு, கேரளா மற்றும் இலட்சத்தீவு ஆகிய பகுதிகளில் மீட்புப் பணிகளை காணாமல் போனவர்களை கண்டுபிடிப்பதற்காக அதிகாரிகள் மேற்கொண்டனர். 74 மீனவர்கள் தமிழ்நாட்டிலும் 93 மீனவர்கள் கேரளாவிலும் காணாமல் போனதாகக் கணக்கிடப்பட்டுள்ளது. புயலால் இறந்தவர்களின் குடும்பத்திற்கு 20 இலட்சமும், நிரந்தரமாக ஊனம் அடைந்தவர்களுக்கு 5 இலட்சமும் நிவாரணமாக வழங்கப்படும் என கேரள முதலமைச்சர் பினராயி விஜயன் அறிவித்தார். மீனவர்கள் மற்றும் அவர்களது குழந்தைகளுக்கு 60 மற்றும் 45 கொடுப்பனவாக வாராவாரமும், கரையோர கிராம மக்களுக்கு இலவச உணவு மற்றும் பொருட்கள் ஒரு மாத காலத்திற்கு வழங்கப்படும் எனவும் அவர் அறிவித்தார்.\n\nSection::::அரசாங்க சர்ச்சை.\nஇடதுசாரிகள் ஆளும் மாநிலங்களிடம் அலட்சிய மனப்பான்மையைக் கடைபிடிப்பதாக கேரள முதலமைச்சர் பினராயி விஜயன் பிரதம மந்திரி நரேந்திர மோடியிடம் புகார் செய்தார். ஒகி புயல் மற்றும் அதற்குப் பின்னர் நடந்த இயற்கைப் பேரழிவு விஷயங்களில் மத்திய அரசு வேறுபட்ட அணுகுமுறையைக் கடைபிடித்ததாகப் புகார் கூறினார். மத்திய அரசு தமிழ்நாடு முதலமைச்சரிடம் நிலைமையைப் பற்றி விசாரித்தது ஆனால் கேரளாவிடம் அம்மாநில நிலைமையைப் பற்றி விசாரிக்க வில்லை. திருவனந்தபுரத்திற்கு அருகிலுள்ள மீனவ கிராமமான விழிஞ்சத்தில் மீனவர்கள் மற்றும் அவர்களது குடும்பங்கள் போராட்டம் நடத்தி விழிஞ்சத்திற்கு வந்த விஜயனின் காரை செல்ல விடாமல் தடுத்தனர். நவம்பர் 29ஆம் தேதி மீனவர்களுக்கு புயல் எச்சரிக்கை கொடுப்பதில் கேரள அரசு தாமதமாக செயல்பட்டதாகப் போராட்டக்காரர்கள் கூறினர். அந்நேரத்தில் புயலானது தாழ்வழுத்த மையமாக இலங்கைக்கு அருகில் இருந்தது. மீன் பிடிக்கும் அறிவுரை மட்டுமே வழங்கியதாகவும் எச்சரிக்கை எதுவும் வழங்கவில்லை என கேரள பேரழிவு மேலாண்மை மையம் இந்திய வானிலை மையத்தின் மீது குற்றம் சாட்டியது. கேரள பேரழிவு மேலாண்மை மையத்தின் உறுப்பினர் செயலாளரான சேகர் குரியகோஸ், வானிலை ஆய்வு மையத்தால் நவம்பர் 29ஆம் தேதி புயல் எச்சரிக்கையைக் கொடுத்திருக்கவே முடியாது, ஏனெனில் புயலானது நவம்பர் 30ஆம் தேதி நண்பகல் வரை தாழ்வு மயமாகவே இருந்தது என திசம்பர் 1ஆம் தேதியின் பத்திரிகை அறிவிப்பின்படி கூறினார்.\n\nஒருத்தரும் வரல என்பது ஒகி புயலின் விளைவுகளைப் பற்றிப் பேசிய ஒரு ஆவணப்படம் ஆகும். இது அரசாங்கங்களின் போதிய முயற்சிகளை எடுக்காத தன்மை மற்றும் அதைச் சுற்றி நடந்த அரசியலைப்பற்றி பேசியது.\n"}
{"id": "389500", "url": "https://ta.wikipedia.org/wiki?curid=389500", "title": "அஞ்சா செட்டி ஆண்டர்சன்", "text": "அஞ்சா செட்டி ஆண்டர்சன்\n\nஅஞ்சா செட்டி ஆண்டர்சன் \"(Anja Cetti Andersen)\" (பிறப்பு: 25 செப்டம்பர் 1965) ஓர்ழ்சோல்மில் பிறந்த டேனிசிய (டென்மார்க் நாட்டு) வானியலாளரும் வானியற்பியலாளரும் ஆவார்.\n\nSection::::வாழ்க்கை.\nஇவர் அறிவியல் இளவல் பட்டத்தை 1991 இலும் வானியலில் அறிவியல் முதுவர் பட்டத்தை 1995 இலும் முனைவர் பட்டத்தை 1999 இலும் கோபனேகன் பல்கலைக்கழகத்தில் இருந்து பெற்றார்]. இவரது முனைவர் பட்ட ஆய்வின் தலைப்பு \"அண்டத் தூசும் பிந்தையவகை விண்மீன்களும்\" என்பதாகும்.மிவர் தன் முது முனைவர் பட்டத்தைக் கார்ல்சுபெர்கு அறக்கட்டளை நிதி நல்கை பெற்று, முதலில் உப்சாலா பல்கலைக்கழக வானியல், விண்வெளி இயற்பியல் துறையில்லும் பின்னர் கோபனேகன் பல்கலைக்கழக வான்காணகத்திலும் மேற்கொண்டார். பிறகு, இவர் தன் தாய் நிறுவன நிதிந்ல்கை கொண்டு அறிவியல் புல உயர்க்கல்வி பயிற்றலில் பட்டயத்தைப் பெற்றார். இவரது வானியல் ஆர்வம் இவர் ஏழாம் வகுப்பு பயிலும் போது மேற்கொன்ட சுற்றுலாவில் டேனிசிய வானியலாளரான உபேகிரே யோர்கன்சனைச் சந்தித்த போது கால்கொண்டது. இப்போது இவர் கோபனேகனில் அவருடந்தான் பணி புரிந்து வருகிறார். இவருக்கு ஜூலி, செசிலி, யாகோப் என மூன்று குழந்தைகள் உண்டு.\n\nSection::::வாழ்க்கைப்பணி.\nஇவரது முதன்மையான பணி அண்டத் தூசு பற்றியதாகும்; சிக்கான மூலக்கூறுகளையும் விண்மீன்களையும் கோள்களையும் உருவாக்குவதில் அண்டத் தூசின் பாத்திரத்தைத் தன் ஆய்வால் நிறுவியுள்ளார். இவர் இப்போது நீல்சு போர் நிறுவனத்தில் இணைப்பேராசிரியராகப் பணிபுரிகிறார். இவர் தான் ஆய்வு செய்யும் கோபனேகனில் உள்ள கரும்பொருண்ம மைய மேலாண்மையிலும் பங்கேற்றுள்ளார். ளைவர் பல கல்வியியல் ஆய்வுகலி வெளியிட்டுள்ளார்; பல நூல்களை எழுதியுள்ளார்;இவர் ஒரு விரிவுரையாளராக மட்டுமன்றி, பொதுமக்களுக்கு அறிவியலின் நன்மைகளை நல்ல பரப்புரை நுட்பங்களால் விளக்கும் தலைசிறந்த பேச்சாளராகவும் விளங்குகிறார். இவரது ஆய்வு இயற்பியல், வேதியியல், புவியியல், உயிரியல் எனப் பலதுறை ஊடாட்டத்தில் அமைவது ஆகும். இவரது தொடக்க ஆய்வுகள் விண்கற்களின் முந்துசூரியக் குறுணைகளைப் பற்றியதாகும். இவர் 2003 இல் சுசான் ஓப்னரொடு ஆய்வு மேற்கொண்டு, \"அண்டத் துசின் துல்லியமான நுண்ணியற்பியல் விவரம், விண்மீன்களின் அணுகுகோட்டுப் பெருமீன் பொருண்மை இழப்பு வீதங்களை முன்கணிக்க இன்றியமையாததாகும்\" எனக் காட்டினார். ஓப்னருடனான ஆய்வைத் தொடர்ந்து மேற்கொன்டு, தூசு முடுக்கக் காற்றுச் செயல்பாடு பற்றிய புரிதலை வளர்த்தெடுத்தார். இவர் மற்ற உப்சாலா ஆய்வாளர்களோடு இணைந்து, விண்மீன்களை விட்டு வெளியேறி உடுக்கண இடைவெளியில் நுழையும்போது, \"எப்படி தூசுக் குறுணைகளின் ஒளியியல் பண்புகள் மாறுகின்றன\" எனக் காட்டினார். இவர் தொடக்கநிலைக் கோள் உருவாக்கத்தில் அண்டத் துசுகளின் விளைவை ஆய்வு செய்யும்போதே, புவி உயிரின அமினோ அமிலங்கள் ஏன் இடதுகைத் திருப்பத்தையும் சர்க்கரை மூலக்கூறுகள் வலதுகைத் திருப்பத்தையும் கொண்டுள்ளன என்பதையும் ஆய்வு செய்தார். இவரது பலதுறை ஆய்வு அணுகுமுறையிலும் பொதுவான ஆய்வு முறையியலிலும் மரபு சாராத இழை எப்போதும் ஊடாடியது. இவர் தன்னைப் பற்றி, நானொரு புதுவகை வானியலாளர் ஆவேன்; ஏனெனில், நான் நோக்கீட்டு ஆய்வை விட விண்கற்களின் வேதியியல் உட்கூறுகளைக் கண்டுபிடிக்கும் ஆய்வக ஆய்வை எனது தனித்த அணுகுமுறையாகக் கொண்டுள்ளேன் எனவும். இதைக் கொண்டே நான் சூரிய அமைப்புகளின் கோட்பாட்டுப் படிமங்களை உருவாக்க முனைகிறேன் எனவும் கூறுகிறார்\".\n\nஇவர், தன்னோடு பணிபுரியும் தானே பீட்டர் கிளவுசனுடன் இணைந்து பொதுமக்களுக்கான வானியல் நூல்களை எழுதிய அறிவியல் எழுத்தாளரும் ஆசிரியரும் ஆவார். இவர் இவருடைய புலங்களில் தலைசிறந்த ஆய்வாளராக ஏற்கப்பட்டதோடு, \"பொதுமக்களும் இளைஞர்களும் புதிய ஆராய்ச்சிகளைப் பற்றி தெரிவிக்கப்படவேண்டும்\" என நம்பும் அறிவியலாளராகவும் விளங்குகிறார். இவர் குழந்தைகளுக்கான வானியல் நூல்களையும் \"Stjernsov og Galakser\" (விண்மீன் தூசும் பால்வெளிகளும்) எனும் நூலையும் மிக அண்மையில், \"Livet er et Mirakel\" (உயிரெனும் அதிசயம்) எனும் நூலை ஆன்னா மெய்ல்கெதே எனும் இறையியல் மெய்யியலாளருடன் இணைந்து எழுதியுள்ளார்.லிவருக்கு அவரது கல்வித் திறனமைக்காகவும் பொதுமக்கள் பரப்புரைக்காகவும் அறிவியலை எளிமையாக விளக்கியதற்காகவும் பல விருதுகள் வழங்கப்பட்டுள்ளன. பாலினச் சமமைக்கான 2007 ஆம் ஆண்டு தியோப் கருத்தரங்கில் இருந்து இவர் அறிவியல் புலங்களில் மகளிர் தலைமைப் பதவிகளின் எண்ணிக்கையைக் கூட்டுவதற்காக தொடர்ந்து போராடி வருகிறார். \"நான் பெண் என்பதால் மேற்பதவியை ஏற்று அதில் என் வல்லமையைக் காட்டுவேனே ஒழிய, அந்த வாசல் கதவுக்கு வெளியே இருந்து வாய்ப்பு கிடைக்கவில்லையே என்று மருகிக் கொண்டிருக்க மாட்டேன். இதற்காக நான் சாட்டையைப் பயன்படுத்துகிறேனா அல்லது காரட்டுக் கிழங்கைப் பயன்படுதுகிறேனா என்பதல்ல நோக்கம், எப்படியும் செயல்நிறைவேற்றமாகவே அது அமையவேண்டும்.\" பின்வரும் கல்விசார் நிகழ்படத்தில் இவர் கருப்பாற்றல், கரும்பொருண்மம், அண்டத் தூசு, இன்னும் பல வானியல் பொருண்மைகளைப் பற்றிய தனது ஆய்வுகளை விரிவாக விளக்குகிறார்: அஞ்சா செட்டி ஆண்டர்சன் நேர்காணல் – நூலாசியரியர், பேராசிரியர், ஆய்வாளர் – கோபனேகன் பல்கலைக்கழகம்\". மேலும், சிறுகோள் 8820 அஞ்சாண்டர்சன் இவரது நினைவாகப் பெயர் இடப்பட்டுள்ளது; இதன் மாற்றுப் பெயரீடுகள் 1985 VG = 1961 CE1 = 1978 YO1 = 1992 SG24 = 1994 CS1 ஆகும்.\n\n\nSection::::உறுப்பாண்மைகள்.\nபுலமைக் கழகங்கள்\n\n\n"}
{"id": "389535", "url": "https://ta.wikipedia.org/wiki?curid=389535", "title": "காசி விசுவநாதர் திருக்கோயில், அக்ரஹாரம், சேலம்", "text": "காசி விசுவநாதர் திருக்கோயில், அக்ரஹாரம், சேலம்\n\nஅருள்மிகு காசி விசுவநாதர் திருக்கோயில் சேலம் மாவட்டம் நகரின் மையப் பகுதியில் 2 வது அக்ரஹாரம் அமைந்துள்ளது.\n\nSection::::திறக்கும் நேரம்.\nகாலை 6 மணி முதல் 12 மணி வரை, மாலை மணி 4 முதல் இரவு 8.30 மணி வரை திறந்திருக்கும்\n\n\nSection::::பூஜைகள்.\nதினமும் காலை, மாலை வேளைகளில் பூஜை நடைபெறும்.\n\nபோன்ற நாட்களில் சிறப்பு பூஜைகள் நடைபெறும்.\n\n"}
{"id": "389541", "url": "https://ta.wikipedia.org/wiki?curid=389541", "title": "செவ்வாய்ப்பேட்டை பிரசன்ன வெங்கடாசலபதி திருக்கோயில், சேலம்", "text": "செவ்வாய்ப்பேட்டை பிரசன்ன வெங்கடாசலபதி திருக்கோயில், சேலம்\n\n"}
{"id": "389542", "url": "https://ta.wikipedia.org/wiki?curid=389542", "title": "தொங்கல் (வேதியியல்)", "text": "தொங்கல் (வேதியியல்)\n\nவேதியியலில், தொங்கல் என்பது ஒரு  படிதலுக்குத் தகுதியான அளவு பெரிய திண்மத் துகள்களைக் கொண்ட பலபடித்தான கலவையாகும். வழக்கமாக இத்துகள்கள் ஒரு மைக்ரோமீட்டருக்கும் அதிகமான உருவளவைக் கொண்டிருக்க வேண்டும். ஒரு தொங்கல் கரைசல் என்பது கரைபொருள் துகள்களானவை கரையாமல், ஊடகம் முழுவதும் தொங்கிய நிலையில் காணப்படும் பலபடித்தான கலவையாகும். தொங்கலின் துகள்களை வெறும் கண்ணால் பார்க்க இயலும்.  அதாவது, கரைப்பானில் துகள்கள் கட்டற்று மிதக்கும் நிலையில் தொடர்ந்து அனுமதிக்கப்பட்டால் இது சாத்தியமாகிறது. அக நிலையானது (திண்மம்) புற நிலை (திரவம்) முழுவதுமாக சில குறிப்பிட்ட கலக்கிகளைக் கொண்டோ அல்லது தொங்கலை உருவாக்கும் காரணிகள் கொண்டோ  இயந்திரவியல் கலக்கலின் மூலமாக விரவச் செய்யப்படுகிறது. கூழ்மங்களைப் போலல்லாமல், தொங்கல்கள் இறுதி விளைவாக கீழே தங்கி விடுகின்றன. நீரில் மணல் என்பது தொங்கலுக்கான உதாரணமாகும். தொங்கலின் துகள்கள் நுண்ணோக்கியின் வழியாகப் பார்க்கக் கூடியவையாகவும், சிறிது நேரம் தொந்தரவு செய்யாமல் விட்டுவிட்டால் கலனில் அடியில் சேகரமாகிவிடும். இந்தப் பண்பே தொங்கலையும், கூழ்மத்தையும் வேறுபடுத்தும் பண்பாகும். அதாவது, கூழ்மத்தின் துகள்கள் தொங்கலை விடச் சிறியதாக இருப்பதால் அவை கீழே தங்குவதில்லை.  கூழ்மங்களும், தொங்கல்களும் கரைசல்களிலிருந்து வேறுபட்டவை. அதாவது, கரைசல்களில், கரைந்த பொருளானது (கரைபொருள்) திண்மமாக இருப்பதில்லை. மேலும், கரைப்பானும் கரைபொருளும் ஒருபடித்தாக கலந்து விடுகின்றன.\n\nவாயு ஊடகத்தில் கலந்துள்ள திரவத்துளிகள் அல்லது நுண்ணியத்  திண்மத் துகள்கள் கலந்த தொங்கலானது வளிமக் கரைசல் எனப்படுகிறது. புவியின் வளிமண்டலத்தில் துாசு, புகைத்துகள்கள், கடல் உப்பு, எரிமலைத்துாசு (சல்பேட்டுகள், நைட்ரேட்டுகள்) மற்றும் முகில் நீர்த்துளிகள் ஆகியவை கலந்த வளிமக் கரைசலாக காணப்படுகிறது.\n\nதொங்கல்களானவை விரவியுள்ள பொருளின் நிலை, பிரிகை ஊடகம்ஆகியவற்றைப் பொறுத்து வகைப்படுத்தப்படுகிறது. விரவியுள்ள பொருளானது நிச்சயமாகத் திண்மமாகவும், பிரிகை ஊடகமானது திண்மமாகவோ, திரவமாகவோ அல்லது வாயுவாகவோ இருக்க வேண்டும். \n\nநவீன வேதியியல் செயல்முறை தொழில் நிறுவனங்களில், உயர்-நறுக்கு கலவை தொழில்நுட்பமானது பல புதுமையான தொங்கல்களை உருவாக்கப் பயன்படுத்தப்படுகின்றது.\n\nவெப்ப இயக்கவியல் கொள்கையின் படி தொங்கல்கள் நிலைத்தன்மையற்றவையாகும். இருப்பினும், அவை இயக்கவியல்ரீதியாக ஒரு குறிப்பிட்ட நீண்ட கால இடைவெளி வரை நிலைத்தன்மை உடையதாக இருக்கிறது. இந்த கால அளவே தொங்கலின் தேக்க ஆயுளை நிர்ணயிக்கிறது.  இந்த கால வீச்சு இறுதி நிலை நுகர்வோருக்கு பொருளின் சிறப்பான தரம் குறித்து உறுதிப்படுத்தும் பொருட்டு அளந்தறியப்பட வேண்டியுள்ளது. \"விரவுதல் நிலைத்தன்மையானது தனது பண்புகளில் ஒரு குறிப்பிட்ட கால அளவிற்கு மாற்றத்தை எதிர்க்கக் கூடிய திறனைக் குறிக்கிறது.\"\n\nSection::::நிலைப்புத்தன்மையை கண்காணிக்கும் உத்தி.\nபல் ஒளிச்சிதறலுடன் இணைந்த செங்குத்து திசையிலான நுணுக்கல்நோக்க முறையே தொங்கல் ஒன்றின் விரவு நிலையை கண்காணிக்க மிகவும் பரவலாகப் பயன்படுத்தப்படும் நுட்பமாகும், இதுவே நிலைப்புத்தன்மை நீக்க நிகழ்வினை அடையாளம் காணவும் மற்றும் அளவிடவும் பயன்படுகிறது. இம்முறையானது நீர்த்தல் இல்லாமல் செறிவு அதிகமாக உள்ள விரவல்களில் நன்கு வேலை செய்கிறது. ஒளியானது தொங்கலின் மாதிரி வழியாக அனுப்பப்படும் போது, அது தொங்கலின் துகள்களால் சிதறடிக்கப்படுகிறது. இவ்வாறான சிதறடித்தலின் அடர்வானது தொங்கல் துகள்களின் அளவு மற்றும் கன அளவு பின்னம் ஆகியவற்றுடன் நேர்விகிதத் தொடர்பில் உள்ளது. ஆகையால், தொங்கலில் நடைபெறும் செறிவு மாற்றங்கள், வீழ்படிவாக்கல், திரிதல், கூட்டாதல் ஆகியவை கண்டறியப்பட்டு கண்காணிக்கப்படுகின்றன.\n"}
{"id": "389582", "url": "https://ta.wikipedia.org/wiki?curid=389582", "title": "பினா ராய்", "text": "பினா ராய்\n\nபினா ராய் (இந்தி: बीना राय; 13 ஜூலை 1932 - 6 டிசம்பர் 2009), இந்தி சினிமாவின் கருப்பு மற்றும் வெள்ளை சகாப்தம் களில் முன்னணி \nநடிகையாய் இருந்தவர் .இவர் நடித்த அனார்கலி (1953) தாஜ் மஹால் (1963) போன்ற படங்களில் முக்கிய கதாபாத்திரங்களில் நடித்து புகழ் பெற்றவர் . கங்கட் திரைப்படத்தில் நடித்ததற்காக சிறந்த நடிகைக்கான பிலிம்பேர் விருது (1960) பெற்றவர் \n\nSection::::பிறப்பும் ,வளர்ப்பும்.\nபீனா ராயின் இயற் பெயர் கிருஷ்ணா சாரின் என்பதாகும் . இவர் பிறந்த இடம் பாகிஸ்தானில் உள்ள லாகூர் . இந்தியா- பாகிஸ்தான் பிரிவினையின் போது லாகூரிரிலிருந்து ,உத்திரபிரதேசத்தில் உள்ள லக்னோ வில் குடி பெயர்ந்தனர் இவருடைய பெற்றோர்கள் .\n\nSection::::கல்வி.\nஅவர் லாகூரில் பள்ளி படிப்பையும் , பின்னர் உத்திரப்பிரதேச மாநிலத்தில் லக்னோவில் ஐ.டி. கல்லூரியில் படித்தார் . ஆனால் பெற்றோர்கள் கான்பூரில் வசித்து வந்தனர் பினா ராய் நடிப்பதற்கு செல்லும் வரை கான் பூரில் தான் வசித்தார் . பினா ராய் 1950 ஆம் ஆண்டில் லக்னோ இசபெல்லா தொபர்ன் கல்லூரியில் முதலாம் ஆண்டு படித்துக்கொண்டிருந்த போது பம்பாயில் நடைபெற்ற அழகிப்போட்டியில் கலந்து கொண்டு ,முதல் பரிசான 25 ,000 ரூபாயை பரிசாகப் பெற்றார் \n\nSection::::சினிமா மோகம்.\nஅழகிப்போட்டியில் வெற்றி பெற்றதால் காலி கடா 1951என்ற படத்தில் முக்கிய வேடத்தில் நடிக்க வாய்ப்பு வந்தது . அவர் படங்களில் நடிக்க அவரது பெற்றோர்கள் அனுமதிக்கவில்லை .எனவே பெற்றோரிடம் சம்மதம் பெரும் வரையில் அவர் உண்ணா விரதம் மேற்கொண்டார் \n\nSection::::திருமண வாழ்கை, மற்றும் சினிமா தயாரிப்பும்.\nபீனாராய் பிறந்த தேதி ஜூலை 13 ,1932 ஆகும் .அவருடைய முதல் படம் காலி கடா விற்கு கையெழுத்து போட்டது ஜூலை 13 ,1950 . இந்த திரைப்படம் ஜூலை 13 ,1952 இல் ரிலீஸ் ஆனது - அதே தேதியில் நடிகர் பிரேம்நாத் உடன் இவருக்கு திருமண நிச்சய தார்த்தமும் நடைபெற்றது.\nநடிகர் பிரேம்நாத் ,தன்னுடைய தங்கை கிருஷ்ணாவை பிரபல நடிகர் ராஜ் கபூருக்கு கொடுத்திருந்தார் . எனவே பீனா ராய் இவ்வகையில் கபூர் குடும்பத்தின் நெருங்கிய உறவினர் ஆனார் . பீனா ராயும் பிரேம்நாத்தும் 1952 இல் aurat என்ற திரைப்படத்தில் நடித்தனர் .அப்போது தான் இருவருக்கும் இடையில் காதல் மலர்ந்தது .இப்படம் வெற்றிபெற வில்லை . இவர்கள் 1952 செப்டம்பர் 2 இல் திருமணம் செய்து கொண்டபின் பி .என் பிலிம்ஸ் என்ற பட தயாரிப்பு நிறுவனம் தொடங்கினர் .இதில் எடுத்த படங்களில் இருவரும் ஜோடியாக நடித்தாலும் அவைகள் தோல்வி அடைந்தன .நிஜ வாழ்க்கையில் இணைந்த இவர்கள் நடிப்பை இந்தி ரசிகர்கள் புறக்கணித்தனர் .அவ்வாறு தோல்வியுற்ற திரைப்படங்கள் ஷகுபா , பிரிசனர் ஆப் கோல்கொண்டா ,சமுண்டெர் மற்றும் வாதான் .அனைத்து படங்களும் தோல்வி . எனவே 1968 வரை அவ்வப்போது திரைப்படங்களில் நடித்தார் .பின்னர் திரைப்படங்களில் நடிப்பதை நிறுத்தி கொண்டார் . \n\nபின்னர் பிரேம்நாத் சின்னத்திரைக்கு சீரியல் எடுத்து கொடுத்து வந்தார் .இவரது மகன் பிரேம் கிஷன் நடித்த துல்ஹான் ஒஹி ஜோ பியா மண் பாயே (1977) என்ற படம் வெற்றி பெற்றது .தன் மகள் அகான்சா மல்கோத்ராயாவையும் நடிகை ஆக்கினார் .\n\nSection::::மரணம்.\nபீனாராய் 2009 டிசம்பர் 6 இல் மரணம் அடைந்தார். பீனா ராய்க்கு பிரேம் கிஷன் ,கைலாஷ் என்ற மகன்களும் ஒரு மகளும் உள்ளனர் .சித்தார்த் ,அகான்சா என்ற பேரக்குழந்தைகளும் உள்ளனர்"}
{"id": "389603", "url": "https://ta.wikipedia.org/wiki?curid=389603", "title": "காட்கே மஹராஜ்", "text": "காட்கே மஹராஜ்\n\nகாட்கே மஹராஜ் பாபா(Gadge Maharaj) (13 Feb 1876 - 20 Dec 1956),ஒரு சமூக சீர்திருத்தவாதி மற்றும் அம்பேத்கரின் குருவாகவும் திகழ்ந்தார். \nதூய்மை இந்தியா திட்டத்தின் தந்தையாகவும் மக்களால் அழைக்கப்படுகிறார்.\n\nSection::::வாழ்க்கை.\nகாட்ஜி மகாராஜ் அமராவதி மாவட்டத்தில் செங்கையில் பிறந்தார் . அவர்களது முழு பெயர் டெபூஜி ஜிகராஜஜி ஜானோகார்,பாபா இளம் வயதில் இருந்தபோது, ​​அவரது தந்தை மது போதைப் பழக்கத்தால் இறந்தார்,அதன் பின்பு அவர் அவருடைய மாமா வின் விவசாய வேலைகளை செய்துவந்தார். பாபா க்கு நான்கு மகள்கள் உள்ளனர் ஆனால் அவர்களை பற்றிய எந்த ஒரு தகவல்களும் குறிப்பிடபடவில்லை.\n\nSection::::சமூக மேம்பாடு.\nஅவர்கள் 1892 இல் திருமணம் செய்து கொண்டார்கள் .அவர் மக்களிடம் \nஅறியாமை, மூடநம்பிக்கை, அப்பாவி நம்பிக்கைகள், மரபுகள் மற்றும் விரும்பத்தகாத சமூகத்தில் உங்கள் வாழ்நாள் முழுவதையும் வெளியே போடுங்கள்\n\nSection::::பாபா சாஹேப் மற்றும் துக்ளஜி மஹாராஜ்.\nபாபா மற்றும் துக்யோஜி மகாராஜிற்கு இடையிலான உறவு மிகவும் நெருக்கமாக இருந்தது.1941 ஜூலை 14 ஆம் தேதி நிலை சரி இல்லை.பாபா வின் இந்த நிலைமை அம்பேத்கருக்கு தெரிந்தது.அப்போது பாபா சாஹேப் இந்தியாவின் சட்ட அமைச்சராக இருந்தார். அவர்கள் ஒரு மாலை ரயிலில் தில்லிக்கு செல்ல வேண்டியிருந்தது.பாபாவின் இந்த செய்தியைப் பெற்றவுடன், அவர் எல்லா வேலைகளையும் செய்தார். அவர் இரண்டு போர்வைகளை வாங்கினார் மற்றும் பெரும் துயரத்துடன் மருத்துவமனையில் சென்றார். பாபா சாஹேபிலிருந்து பாபா சாஹேப் இரண்டு போர்வைகளை ஏற்றுக்கொண்டார். ஆனால் அவர் சொன்னார்,நீ ஏன் வந்தாய்? நான் ஒரு சாதாரணமான மனிதன்.இந்த நிமிடம் உனக்கு என்னால் வீணாகிறது என்றார் அதற்கு அவர் நீங்கள் சரியாக வேண்டும் என்றார்.இந்த சந்தர்ப்பத்தில் பாபா சாஹேப்பின் கண்களில் கண்ணீர் வந்தது\n\n"}
{"id": "389614", "url": "https://ta.wikipedia.org/wiki?curid=389614", "title": "கலப்பு உறுப்பினர் விகிதாசார பிரதிநிதித்துவம், நேபாளம்", "text": "கலப்பு உறுப்பினர் விகிதாசார பிரதிநிதித்துவம், நேபாளம்\n\nகலப்பு உறுப்பினர் விகிதாசார பிரதிநிதித்துவம் , நேபாள நாடாளுமன்றத்தின் கீழவையான நேபாள பிரதிநிதிகள் சபை 275 உறுப்பினர்களைக் கொண்டது. நேபாள மாநில சட்டமன்றங்களில் 550 உறுப்பினர்கள் உள்ளனர். \n\nSection::::நேரடி தேர்வு முறையில்.\nபிரதிநிதிகள் சபையின் 165 உறுப்பினர்களை, வாக்காளர்கள் நேரடியாக வாக்களித்துத் தேர்ந்தெடுக்கலாம். அதே போன்று நேபாளத்தின் ஏழு மாநிலங்களின் 330 சட்டமன்ற உறுப்பினர்களை நேரடியாக வாக்காளர்கள் தேர்தெடுக்கலாம். \n\nSection::::விகிதாசாரப் பிரதிநிதித்துவத் தேர்தல் முறையில்.\nவிகிதாசாரப் பிரதிநிதித்துவத் தேர்தல் முறையில், நாடு முழுவதும் பதிவான மொத்த வாக்குகளில், மூன்று சதவீதம் அல்லது அதற்கு மேற்பட்ட வாக்கு சதவீதம் (%) பெற்ற அரசியல் கட்சிகளின் 110 உறுப்பினர்கள் நேபாள பிரதிநிதிகள் சபைக்கு மறைமுகமாகத் தேர்வு செய்யப்படுவர். \n\nஇதே போன்று ஏழு மாநில சட்டமன்றங்களின் 220 உறுப்பினர்களை மறைமுகமாகத் தேர்ந்தெடுக்கலாம்.\n\n\n"}
{"id": "389619", "url": "https://ta.wikipedia.org/wiki?curid=389619", "title": "பைலோஸ் போர் இரத்தினக்கல்", "text": "பைலோஸ் போர் இரத்தினக்கல்\n\nபைலோஸ் போர் இரத்தினக்கல் ( Pylos Combat Agate) என்பது பண்டைய கிரேக்க காலத்திய மினோவன் நாகரிக முத்திரை ஆகும். இதில் போரில் ஈடுபட்ட வீரர்களை சித்தரித்து உள்ளது. இது மியோவான் பைஸ்ஸில் உள்ள நெஸ்ஸேரின் அரண்மனைக்கு அருகில் உள்ள தொல்லியல் களத்தில் கண்டுபிடிக்கப்பட்டது. இது சுமார் கி.மு 1450 காலத்தியதாக கருதப்படுகிறது. இந்த முத்திரையில் உள்ள நுணுக்கமான செதுக்கல்கள் இதன் குறிப்பிடத்தக்க அம்சமாகும்.\n\nSection::::பின்னணி.\nஅமெரிக்காவின் சின்சினாட்டி பல்கலைக்கழகத்தைச் சேர்ந்த ஆராய்ச்சியாளர்களால் கிரேக்க நாட்டின் பைலோஸ் நகரில் ஒரு வீரனின் கல்லறை கண்டுபிடிக்கப்பட்டது. இதில் 3.6 சென்டிமீட்டர் நீளம் (1.4 அங்குலங்கள்) அளவைக் கொண்ட ஒரு முத்திரை ரத்தினக்கல் கண்டுபிடிக்கப்பட்டது. கி.மு 1450 க்கு முற்பட்ட வெண்கல காலத்திய வீரரின் கல்லறையில் நான்கு தங்க முத்திரை மோதிரங்களுடன் இந்தக் கல்லும் கண்டுபிடிக்கப்பட்டது. இந்த ரத்தினக்கலில் சிற்பம் ஒன்று செதுக்கப்பட்டுள்ளது. இந்தச் சிற்பத்தில் இருவர் நேருக்கு நேர் வாள் சண்டையிடுகிறார்கள். இன்னொருவர் சண்டையில் தோற்று கீழே விழுந்து கிடக்கிறார். வீரர்கள் திடகாத்திரமான உடலுடன் காட்சி தருகிறார்கள். இதில் உள்ள சிற்பமானது உருப்பெருக்கி கண்ணாடி மூலம் பார்த்தால்தான் தெரியும். சுண்ணாம்புப் பொருளால் மூடப்பட்ட இந்த ரத்தினக்கல்லை மிகக் கவனமாகச் சுத்தம் செய்து, ஓராண்டு கழித்து இந்தச் சிற்பத்தைக் கண்டுபிடித்திருக்கிறார்கள். இந்த இரத்தினக் கல்லில் காணப்படும் சித்திரம் கல்லறை வீரரை சித்தரிக்கிறது என்று நம்பப்படுகிறது, இருப்பினும் அவர் ஒரு பூசாரியாக இருக்கவும் சாத்தியம் உள்ளது .\n\nSection::::தாக்கம்.\nகிரேக்க கலாச்சார அமைச்சகம் இது கடந்த 65 ஆண்டுகளில் கண்டறியப்பட்ட கிரேக்கத்தில் மிக முக்கியமான கண்டுபிடிப்பு என்று குறிப்பிடுகிறது. எந்தத் தொழில் நுட்பமும் இல்லாத காலகட்டத்தில், மிகச் சிறிய இடத்துக்குள் இவ்வளவு நுணுக்கமான ஒரு சிற்பத்தை எப்படி வடிக்க முடிந்தது என்று எல்லோரும் வியக்கின்றனர். சில தொல்லியல் ஆய்வாளர்கள் இத்தகைய சிறிய சிற்பத்தை உருபெருக்கும் கண்ணாடி உதவியுடன் உருவாக்கப்பட்டிருக்ககலாம் என்று நம்புகிறார்கள், \"கிரேக்க கலைகளைப் பற்றிய வரலாறு, இப்போது இன்னும் ஆயிரம் ஆண்டுகளுக்கு முன்னோக்கிச் சென்றுவிட்டது.\" என்கின்றனர். இந்த கண்டுபிடிப்பு மினோவன் நாகரிகத்தின் கலை வளர்ச்சியைப் பற்றி முன்னர் நிறுவப்பட்ட முடிவுகளுக்கு சவால்களாக இருப்பதாக ஆராய்ச்சியாளர்கள் உறுதிப்படுத்தியுள்ளனர்.\n"}
{"id": "389621", "url": "https://ta.wikipedia.org/wiki?curid=389621", "title": "நேபாள அரசியலமைப்பு நிர்ணய மன்றம்", "text": "நேபாள அரசியலமைப்பு நிர்ணய மன்றம்\n\nநேபாள அரசியல் நிர்ணயமன்றம், 2013 (Legislature Parliament of Nepal) () ஓரவையுடன் கூடியது. \nநேபாளத்தின் முதல் அரசியலமைப்பு நிர்ணய மன்றம், புதிய அரசியலமைப்பு சட்டத்தை இயற்ற தவறியதால், 2013ல் நடைபெற்ற நேபாள நாடாளுமன்றத் தேர்தல் மூலம் தேர்ந்தெடுக்கப்பட்ட உறுப்பினர்களைக் கொண்டு இந்த இரண்டாவது புதிய அரசியலமைப்பு நிர்ணய மன்றம் அமைக்கப்பட்டது. இந்த அரசியலமைப்பு நிர்ணய மன்றம் இயற்றிய நேபாள அரசியலமைப்புச் சட்டம், 20 செப்டம்பர் 2015 அன்று முதல் நடைமுறைக்கு வந்ததது. \n\nநேபாளத்தின் புதிய அரசியலமைப்புச் சட்டப்படி நேபாள நாடாளுமன்றத்திற்கு 275 உறுப்பினர்களை தேர்ந்தெடுக்கும் வகையில், 26 நவம்பர் 2017 மற்றும் 7 டிசம்பர் 2017 அன்று இரண்டு கட்டங்களாக தேர்தல் நடத்த, அந்நாட்டு தேர்தல் ஆணையம் அறிவித்துள்ளதால், அரசியலமைப்பு நிர்ணய மன்றத்தின் பணிக் காலம் 14 அக்டோபர் 2017ல் முடிவடைந்தது. \n\nSection::::தோற்றம்.\nமுன்னாள் நேபாள பிரதம அமைச்சரும், நாடாளுமன்றத்தின் மூத்த உறுப்பினரும் ஆன சூரிய பகதூர் தாபா, 20 சனவரி 2014ல் அரசியல் நிர்ணய மன்றத்தின் தலைவராகத் தேர்ந்தெடுக்கப்பட்டார். இம்மன்றத்தின் முதல் கூட்டத்தில் 565 உறுப்பினர்கள் 21 சனவரி 2014 அன்று பதவியேற்பு உறுதிமொழி ஏற்றனர். நேபாளத்தின் அனைத்து அரசியல் கட்சிகளின் தலைவர்களும் ஓராண்டிற்குள் அரசியலமைப்பின் வரைவு நகலை தயாரிக்க உறுதியளித்தனர். இதன் பதவிக் காலம் நான்கு ஆண்டுகள் ஆகும்.\n\nSection::::சிறப்புகள்.\nSection::::நாடாளுமன்றம் & உறுப்பினர்கள்.\nஅரசியல் அமைப்பு நிர்ணய மன்றத்தின் வரைவு அறிக்கையின் படி, நேபாள நாடாளுமன்றம் கீழவை மற்றும் மேலவை என இரண்டு சபைகளைக் கொண்டிருக்கும். வாக்காளர்களால் நேரடியாக தேர்ந்தெடுக்கபடும் உறுப்பினர்கள் கொண்ட, பிரதிநிதிகள் சபையும் (கீழவை), கலப்பு உறுப்பினர் விகிதாசார பிரதிநிதித்துவ விகிதாசாரப் பிரதிநிதித்துவத் தேர்தல் முறையில் தேர்ந்தெடுக்கப்படும் உறுப்பினர்கள் கொண்ட, தேசிய சட்டமன்றமும் (மேலவை) கொண்டிருக்கும்.\n\nநாடாளுமன்றத்தின் இரு அவைகளின் பெரும்பான்மையான உறுப்பினர்களால் நேபாளப் பிரதமர் தேர்ந்தெடுக்கப்படுவார்.\n\nSection::::மாநிலங்களின் சட்ட மன்றங்கள்.\nஓரவை கொண்ட நேபாள மாநிலங்களின் சட்டமன்ற உறுப்பினர்கள், வாக்களாளர்கள் நேரடியாகத் தேர்ந்தெடுக்கப்படுவார்கள். மாநில சட்டமன்றத் தேர்தல்களில் விகிதாசாரப் பிரதிநிதித்துவத் தேர்தல் முறை நடைமுறை இல்லை.\n\nSection::::குழுக்கள்.\nபுதிய அரசியல் அமைப்புச் சட்டம் இயற்றுவதற்கு உதவியாக கீழ் கண்ட குழுக்கள் நியமிக்கப்பட்டது.\n\n\nSection::::சிறப்புகள்.\nSection::::நாடாளுமன்றம் & உறுப்பினர்கள்.\nஅரசியல் அமைப்பு நிர்ணய மன்றத்தின் வரைவு அறிக்கையின் படி, 275 உறுப்பினர்கள் கொண்ட நேபாள நாடாளுமன்றம் கீழவை மற்றும் மேலவை என இரண்டு சபைகளைக் கொண்டிருக்கும். வாக்காளர்களால் நேரடியாக தேர்ந்தெடுக்கபடும் 165 உறுப்பினர்கள் கொண்ட, பிரதிநிதிகள் சபையும் (கீழவை), கலப்பு உறுப்பினர் விகிதாசார பிரதிநிதித்துவ பிரதிநிதித்துவத் தேர்தல் முறையில் தேர்ந்தெடுக்கப்படும் 110 உறுப்பினர்கள் கொண்ட, தேசிய சட்டமன்றமும் (மேலவை) கொண்டிருக்கும்.\n\nSection::::நடைமுறைக்கு வருதல்.\nநேபாள அரசியல் நிர்ணய மன்றத்தின் வரைவு அரசியலமைப்பு சட்டம், நேபாள அரசியலமைப்பு சட்டம், 2015 என்ற பெயரில், 20 செப்டம்பர் 2015 முதல் நடைமுறைக்கு வந்ததது. இதன் மூலம் முந்தைய 2007ம் ஆண்டின் தற்காலிக அரசியல் அமைப்பு சட்டம் நீக்கப்பட்டது.\n\nநேபாள அரசியலமைப்பு நிர்ணய மன்றம், நேபாள அரசை சமயச் சார்பற்ற, ஜனநாயக கூட்டாச்சிக் குடியரசு என பெயரிட ஏற்றது.\n\n\nSection::::மேற்கோள்கள்.\n \n"}
{"id": "389624", "url": "https://ta.wikipedia.org/wiki?curid=389624", "title": "லோய்கா", "text": "லோய்கா\n\nலோய்கா மியான்மரின் காயா மாநிலத்தின் தலைநகரமாகும். இந்நகரம் காரீன் மலைதொடரில் மாநிலத்தின் வடக்கு நுனிப்பகுதியில் பில்லு ஆற்றின் கரையின் மேல் அமைந்துள்ளது. இங்கு வாழும் பெரும் பகுதி மக்கள் காரீன் இனத்தை சேர்ந்தவர்கள். \n\nSection::::வரலாறு.\nபர்மாவில் பிரித்தானிய ஆட்சியின் போது 1922 ஆம் ஆண்டில், பிரித்தானிய பர்மாவின் இளவரசர் மாகாணத்தின் ஒரு பகுதியான காரீனி மாகாணத்தின் அரசியல் அதிகார தலைமையிடமாக லோய்கா இருந்தது. காரீனியில் ஒரு சிறு பகுதியில் இந்நகரம் அமைந்துள்ளது.\n\n"}
{"id": "389629", "url": "https://ta.wikipedia.org/wiki?curid=389629", "title": "நேபாள நாடாளுமன்றம்", "text": "நேபாள நாடாளுமன்றம்\n\nநேபாள கூட்டாச்சி நாடாளுமன்றம் (Federal Parliament of Nepal) கூட்டாச்சி தத்துவத்தின் படி நிறுவப்பட்ட நேபாளத்தின் உயர் அதிகாரம் படைத்த மக்கள் பிரதிநிதிகளின் அமைப்பாகும்.\n\nநேபாள நாடாளுமன்றம், தேசிய சபை, (மேலவை) மற்றும் பிரதிநிதிகள் சபை (கீழவை) எனும் ஈரவைகள் கொண்டது.\n\nSection::::நாடாளுமன்றத்தின் அமைப்பும் & பதவிக் காலமும்.\n2015 நேபாள அரசியலமைப்புச் சட்டத்தின் படி, நாடாளுமன்றம் ஈரவைகள் கொண்டது.\n\n\nஇந்த 59 உறுப்பினர்களில் 3 உறுப்பினர்கள் நேபாளக் குடியரசுத் தலைவரால் நியமிக்கப்படுகிறார். மீதமுள்ள 56 உறுப்பினரகள் ஏழு மாநிலங்களின் சட்டமன்ற உறுப்பினர்கள் மற்றும் உள்ளாட்சி அமைப்புகளின் மேயர் மற்றும் துணை மேயர்களால் நேரடியாகத் தேர்ந்தெடுக்கப்படுகின்றனர். ஏழு மாநிலத்திலிருந்து எட்டு உறுப்பினர்கள் வீதம் தேர்ந்தெடுக்கப்படுகின்றனர். ஒரு மாநிலத்திலிருந்து தேர்ந்தேடுக்கப்படும் எட்டு உறுப்பினர்களில் மூன்று பெண்களுக்கு மற்றும் ஒரு தலித் அல்லது மாற்றுத் திறனாளிகளுக்கு இட ஒதுக்கீடு வழங்கப்பட்டுள்ளது. \n\nSection::::வரலாறு.\n2002ல் நேபாளத்தின் முன்னாள் நாடாளுமன்றம், மாவோயிஸ்ட் தீவிரவாதிகளின் நாடளாவிய கலவரங்களை அடக்க இயலாதபடியால், நேபாள மன்னர் ஞானேந்திரா, நாடாளுமன்றத்தை 2002ல் கலைத்தார். \n\n2006 நேபாள ஜனநாயகப் போராட்டத்தின் விளைவாக, கலைக்கப்பட்ட நாடாளுமன்றத்தை நேபாள மன்னர் மீண்டும் நிறுவ அனுமதித்தார். \n[[நேபாள நேபாள [[கட்க பிரசாத் சர்மா ஒளி]] நேபாளத்தின் [[நேபாள பிரதம அமைச்சர்கள்|பிரதம அமைச்சராக]] தேர்ந்தெடுக்கப்பட்டார்.\n\n15 சனவரி 2007ல் நாடாளுமன்றம் கலைக்கப்பட்டு, ஏப்ரல் 2008ல், 330 உறுப்பினர்கள் கொண்ட இடைக்கால இடைக்கால அரசியலமைப்பு நிர்ணயமன்றம் அமைக்கப்பட்டது. \n\n28 மே 2008ல் நேபாள இடைக்கால் அரசியலமைப்பு நிர்ணயமன்றம், நேபாளத்தின் 238 ஆண்டு கால [[நேபாள மன்னர்கள்| மன்னராட்சி முறை]] ஒழிக்கப்பட்டு, குடியாட்சி முறை நடைமுறைப்படுத்தப்பட்டது. \n\nகெடு காலமான இரண்டு ஆண்டு காலத்தில் அரசியலமைப்பு நிர்ணய மன்றம், நேபாளத்தின் புதிய அரசியலமைப்புச் சட்டத்தை இயற்றாத காரணத்தால், 27 மே 2012ல் கலைக்கப்பட்டது.\n\n2013ல் நடைபெற்ற நேபாள நாடாளுமன்றத் தேர்தல் மூலம் தேர்ந்தெடுக்கப்பட்ட உறுப்பினர்களைக் கொண்டு இந்த இரண்டாவது [[நேபாள அரசியலமைப்பு நிர்ணய மன்றம்|புதிய அரசியலமைப்பு நிர்ணய மன்றம்]] அமைக்கப்பட்டது. இந்த அரசியலமைப்பு நிர்ணய மன்றம் இயற்றிய [[நேபாள அரசியலமைப்பு சட்டம், 2015|நேபாள அரசியலமைப்புச் சட்டம்]], 20 செப்டம்பர் 2015 அன்று முதல் நடைமுறைக்கு வந்ததது. \n[[நேபாள அரசியலமைப்பு நிர்ணய மன்றம்| நேபாள அரசியலமைப்பு நிர்ணய மன்றத்தின்]] பதவிக்காலம் 21 சனவரி 2018ல் முடிவடைந்தது. \nநேபாள அரசியலமைப்புச் சட்டம் 20 செப்டம்பர் 2015 அன்று முதல் நடைமுறைக்கு வந்ததது. இதன் மூலம் முந்தைய 2007ம் ஆண்டில் நடைமுறைப்படுத்தப்பட்ட தற்காலிக அரசியல் அமைப்பு நீக்கப்பட்டது. மேலும் நேபாள நாட்டு அரசை, [[நேபாள ஜனநாயக கூட்டாட்சிக் குடியரசு]] என பெயரிடப்பட்டு, சமயச் சார்பற்ற நாடாக அறிவிக்கப்பட்டது.\nநேபாள நாடாளுமன்றத்திற்கு நவம்பர் & டிசம்பர் 2017ல் தேர்தல் நடைபெற்றது. மக்களால் நேரடியாகவும் & [[விகிதாசாரப் பிரதிநிதித்துவத் தேர்தல் முறை]]யிலும் தேர்வு பெற்ற பெரும்பான்மையான நாடாளுமன்ற உறுப்பினர்களின் ஆதரவுடன் [[கட்க பிரசாத் சர்மா ஒளி]] நேபாளத்தின் [[நேபாள பிரதம அமைச்சர்கள்|பிரதம அமைச்சராக]] பிப்ரவரி, 2018ல் தேர்ந்தெடுக்கப்பட்டார். \n\n\n[[பகுப்பு:நேபாள அரசியல்|*]]\nSection::::வெளி இணைப்புகள்.\n[[பகுப்பு:நேபாள அரசு|*]]\n[[பகுப்பு:நேபாள நாடாளுமன்றம்]]"}
{"id": "389631", "url": "https://ta.wikipedia.org/wiki?curid=389631", "title": "உத்தரப் பிரதேசத்தின் வரலாறு", "text": "உத்தரப் பிரதேசத்தின் வரலாறு\n\nஉத்தரப் பிரதேசத்தின் வரலாறு என்பது வட இந்திய மாநிலமான இந்த மாநிலம் 1937 ஏப்ரல் 1 அன்று உருவாக்கப்பட்டது, ஆனால் இப்பகுதியானது 85,000 மற்றும் 73,000 ஆண்டுகளுக்கு முன்பிருந்தே மனித இனம் வாழ்ந்ததுள்ளது.\n\nSection::::முன்வரலாறு.\nதொல்லியல் கண்டுபிடிப்புகளானது உத்திரப்பிரதேசத்தில் கற்கால ஓமோ சப்பியன்சு வேட்டைக்காரர்கள் வாழ்ந்ததை காட்டுகின்றன. இவர்கள் ஏறக்குறைய 85 மற்றும் 73 ஆயிரம் ஆண்டுகளுக்கு இடைப்பட்ட காலத்தில் இவர்கள் வாழ்ந்துள்ளனர். மேலும் இடைக் கற்காலம்/குறுனிக்கல் கால வேட்டைக் காரர்களின் குடியேற்றமானது கி.மு. 10550-9550 காலகட்டத்தில் பிரதாப்கர் அருகே இருந்துள்ளது. செம்மறி, வெள்ளாடுகள் போன்ற கால்நடை வளர்ப்பு மற்றும் விவசாயத்துடன் கூடிய கிராமங்கள் குறித்த ஆதாரங்கள் கி.மு. 6000 ஆம் ஆண்டளவில் இருந்து தொடங்கி, கி.மு 4000 மற்றும் 1500 இல் சிந்து சமவெளி நாகரிகம் மற்றும் சிந்துவெளி நாகரிகம் தொடங்கி வேதகாலம் வரை; இரும்புக் காலம் விரிவடைகிறது.\nமகாஜனபாத காலத்திய, கோசல நாடு தற்கால உத்தரப் பிரதேசத்தின் எல்லைகளுக்குள் அமைந்துள்ளது. இந்து புராணத்தின் படி, இராமாயண இதிகாசத்தின் தெய்வீக அரசனான இராமன் கோசலையின் தலைநகரான அயோத்தியில் இருந்து ஆட்சி செய்தான். மற்றொரு இதிகாசமான மகாபாரதக் கதையின் ஒரு முக்கிய பாத்திரத்திரமும் இந்து புராணத்தின் மற்றொரு தெய்வீக மன்னும், இந்து கடவுளான விஷ்ணுவின் எட்டாவது அவதாரம் என மதிக்கப்படும் கிருஷ்ணன், உத்திரப்பிரதேசத்தில் மதுரா நகரில் பிறந்தவர் என்று கூறப்படுகிறது. மகாபாரத இதிகாசக் கதையில் பாண்டவர்களுக்கும் கௌரவர்களுக்கும் இடையில் நடந்த குருச்சேத்திரப் போரானது நட்த இடமானது மேல் தோவாப்புக்கும் தில்லிக்கும் இடையில் நடந்தது என்று நம்பப்படுகிறது.\n\nபெரும்பாலான தென்னிந்திய படையெடுப்பாளர்கள் இன்றைய உத்தரப்பிரதேசத்தின் கங்கைச் சமவெளிகளை கடந்து சென்றுள்ளனர். இந்த பிராந்தியத்தின் கட்டுப்பாட்டை இந்தியாவின் பிரதான பேரரசுகளான மௌரியர் (கி.மு. 320-200), குசானர் (கி.பி. 100-250), குப்தர் (கி.பி.350-600) கூர்ஜரா-பிரதிகர்ர்கள் (கி.பி.650-1036) போன்ற பேரரசுகள் கொண்டிருந்தன. ஹூணர்களின் படையெடுப்பையடுத்து குப்தப் பேரரசு வீழ்ச்சியுற்றது. கங்கை-யமுனை டோப் கன்னோசியின் எழுச்சியைக் கண்டது. ஹர்ஷவர்த்தனரின் ஆட்சியின் போது (590-647), கன்னோசிப் பேரரசு அதன் உச்சநிலையை அடைந்தது. இது வடக்கில் பஞ்சாப் மேற்கில் குஜராத் கிழக்கில் வங்காளம் தெற்கில் ஒடிசாவரை பரவியிருந்தது. இது நர்மதை ஆற்றின் வடக்கே முழு சிந்து-கங்கை சமவெளியை உள்ளடக்கி முழுமையாக நடு இந்தியப் பகுதிகளை உள்ளடக்கியதாக இருந்தது. இந்தியாவின் பல்வேறு பகுதிகளிலுள்ள பல சமூகங்கள் கான்னோசியிலிருந்து குடியேறியவர்களிடமிருந்து வந்தவை. ஹர்ஷவர்தனின் மரணத்துக்குப்பிறகு விரைவிலேயே, அவருடைய பேரரசு பல பகுதிகளாக சிதைந்து போனது. அதன் பின்னர் இப்பகுதியானது கர்ஜார-பிரத்திகரா சாம்ராஜ்ஜியத்தால் ஆக்கிரமிக்கப்பட்டது என்றாலும் இப்பகுதியை தங்கள் கட்டுப்பாட்டில் வைத்திருப்பதற்கு வங்காளத்தின் பாலப் பேரரசு பெரும் சவாலாக இருந்தது. தென்னிந்தியாவின் இராஷ்டிரகூடப் பேரரசானது கி.பி. 8 ஆம் நூற்றாண்டு முதல் 10 ஆம் நூற்றாண்டு வரையான காலகட்டத்தில் கன்னோசிமீது பல முறை படையெடுத்தது.\n\nதைமூர் மற்றும் ஜென்னிஸ் கான் ஆகியோரின் வம்சத்தை சேர்ந்த பாபர் 16 ஆம் நூற்றாண்டில், பெர்கானாப் பள்ளத்தாக்கில் (நவீனகால உஸ்பெகிஸ்தான்) இருந்து கைபர் கணவாயைக் கடந்து வந்து முகலாய சாம்ராஜ்ஜியத்தை தோற்றுவித்தார், இவரின் மரபினர் தற்கால இந்தியா, ஆப்கானிஸ்தான், பாக்கிஸ்தான், வங்கதேசம் உள்ளிட்டப் பகுதிகளை ஆண்டனர். இந்த மொகலாயர்கள் பாரசீகமயமான மத்திய ஆசிய துருக்கியர்களிடமிருந்து (குறிப்பிடத்தக்க மங்கோலிய குருதிக் கலப்போடு) வந்தனர். முகலாயர் காலத்தில், உத்தரப்பிரதேசம் பேரரசின் மையப்பகுதியாக மாறியது. முகலாய பேரரசர்களான பாபர் மற்றும் ஹுமாயூன் ஆக்ராவில் இருந்து ஆட்சி செய்தனர். 1540-ல் ஆப்கானிஸ்தானைச் சேர்ந்த சேர் சா சூரி முகலாய அரசான உமான்யூனை தோற்கடித்தது உத்திரப்பிரதேசத்தின் ஆட்சியைக் கைப்பற்றினார். சேர் சா சூரி மற்றும் அவரது மகன் இஸ்லாம் ஷா ஆகியோர் உத்திரப் பிரதேசத்தை குவாலியரை தலைநகராக கொண்டு ஆட்சி செய்தனர். இஸ்லாம் ஷா சூரி இறந்த பிறகு, அவருடைய முதலமைச்சரான ஹெமு, உத்திரப்பிரதேசம், பீகார், மத்தியப் பிரதேசம், வங்காளத்தின் மேற்கு பகுதி ஆகியவற்றின் ஆட்சியாளராக ஆனார். தில்லியில் உள்ள புராணா கிலாவில் விக்ரமாதித்யன் என்ற பட்டத்துடன் முடிசூட்டிக் கொண்டார். ஹெமு இரண்டாம் பானிபட் போரில் இறந்த பின்னர், உத்தரப் பிரதேசம் அக்பர் ஆட்சியின் கீழ் வந்தது. அக்பர் ஆக்ரா மற்றும் ஃபதேபூர் சிக்ரி ஆகியவற்றிலிருந்து ஆட்சி செய்தார். 18 ஆம் நூற்றாண்டில், முகலாயர்களின் வலிமை குன்றிய காலகட்டத்தில், அதிகார வெற்றிடத்தை மராத்தியப் பேரரசு நிரப்பப்பியது. 18 ஆம் நூற்றாண்டின் மத்தியில், மராத்தா படைகள் உத்தரப்பிரதேசத்தின் மீது படையெடுத்தன, இதன் விளைவாக ரோகில்கண்டின் கட்டுப்பாட்டை ரோஹிலாக்கள் மராத்திய ஆட்சியாளர்களான ரகுநாத் ராவ் மற்றும் மல்கர் ராவ் ஓல்கர் ஆகியோரிடம் இழந்தனர். மராட்டிய தளபதி மகாதாஜி சிந்தியாவால் நஜீப்-உத்-துளையின் பேரனான குலாம் காடிர் 1788 திசம்பர் 18 அன்று தோற்கடிக்கப்பட்டு கைது செய்யப்பட்டதுடன் ரோஹிலாஸுக்கும் மராட்டியர்களுக்கும் இடையிலான மோதல் முடிவுக்கு வந்தது. 1803 ஆம் ஆண்டு இரண்டாம் ஆங்கில மராத்தா போரைத் தொடர்ந்து, பிரிட்டிஷ் கிழக்கிந்திய கம்பெனி மராட்டியப் பேரரசை தோற்கடித்தபின்னர் அப்பகுதியில் பெரும்பகுதி பிரித்தானிய ஆட்சியின் கீழ் வந்தது.\n\nSection::::பிரித்தானியர் ஆட்சி.\n18 ஆம் நூற்றாண்டின் பிற்பகுதியில் வங்காளத்திலிருந்து தொடங்கி, தொடர்ச்சியான போர்களின் வழியாக இறுதியில் வட இந்திய நிலப்பரப்புக்குள் வந்த பிரிட்டிஷ் கிழக்கிந்திய கம்பெனி மாநிலத்தின் எல்லைகளுக்குள் நுழைந்தது. அஜ்மீர் மற்றும் ஜெய்ப்பூர் ராஜ்யங்களும் இந்த வடக்குப் பிராந்தியத்தில் சேர்க்கப்பட்டன, அவை \"வட மேற்கு மாகாணங்கள்\" (ஆக்ராவின்) என பெயரிடப்பட்டன. வட மேற்கு மாகாணங்கள் பகுதியானது பிரிட்டிஷ் இந்தியப் பேரரசின் மிகச் சிறிய மாநிலங்களில் ஒன்றாக இருந்தது. ஆனால் பிறகு உத்திரப் பிரதேசமானது இந்தியாவின் ஐந்தாவது பெரிய மாநிலமாக உருவெடுத்தது. அதன் தலைநகரம் ஆக்ரா மற்றும் அலாகாபாத் இடையே இரண்டு முறை மாறியது.\n\nபிரித்தானிய ஆட்சியின் மீது ஏற்பட்ட அதிருப்தியின் காரணமாக, வட இந்தியாவின் பல்வேறு பகுதிகளில் மிகப்பெரிய கிளர்ச்சி வெடித்தது; வங்காள ரெஜிமென்டின் சிப்பாயான மங்கள் பாண்டே என்பவர்தான் அதன் ஆரம்ப புள்ளி என பரவலாக அறியப்படுகிறது. இது சிப்பாய்க் கிளர்ச்சி, 1857 என அறியப்படுகிறது. கிளர்ச்சி தோல்வியடைந்த பிறகு, பிரித்தானிய பகுதியில் உள்ள நிர்வாக எல்லைகளை மறுசீரமைப்பதன் வழியாக, கிளர்ச்சிப் பகுதிகளை பிரிப்பதற்கு முயற்சி மேற்கொள்ளப்பட்டன. வட மேற்கு மாகாணங்கள் பகுதியில் இருந்து சில பகுதிகளை பிரித்து, பஞ்சாபுடன் இணைக்கப்பட்டன. அஜ்மீர்-மார்வர் பகுதி இராஜபுதனம் மாநிலத்துடன் இணைக்கப்பட்டது. ஔத் மாநிலமாக இணைக்கப்பட்டது. புதிய மாநிலமாக 'ஆக்ரா மற்றும் ஔத் என்ற வடமேற்கு மாகாணங்கள்' என்று அழைக்கப்பட்டது, இப்பெயர் 1902 ஆம் ஆண்டில் ஐக்கிய ஆக்ரா மற்றும் அயோத்தி மாகாணம் என்று மாற்றப்பட்டது. இது பொதுவாக ஐக்கிய மாகாணங்கள் அல்லது அதன் சுருக்கமான UP என குறிப்பிடப்பட்டது.\n\n1920 இல், மாகாணத்தின் தலைநகரானது அலகாபாத்திலிருந்து லக்னோவிற்கு மாற்றப்பட்டது. உயர் நீதிமன்றம் அலகாபாத்திலேயே தொடர்கிறது, ஆனால் லக்னோவில் ஒரு பெஞ்ச் நிறுவப்பட்டது. அலகாபாத் தற்போதும் உத்தரபிரதேசத்தின் முதன்மையான நிர்வாக மையமாக விளங்குகிறது. இங்கு பல நிர்வாக தலைமையகங்கள் உள்ளன. இந்திய அரசியலில் உத்தரப்பிரதேசத்தின் முக்கியமான இடமானது தற்போதுவரை தொடர்கிறது. குறிப்பாக இந்திய சுதந்திர இயக்கத்தின் மையமாக நவீன இந்திய வரலாற்றில் முக்கியத்துவமாக இடத்தைக் கொண்டுள்ளது. இத்திரப் பிரதேசமானது பனாரசு இந்து பல்கலைக்கழகம், அலிகர் முஸ்லிம் பல்கலைக்கழகம் மற்றும் தாருல் உலூம் தேவ்பந்த் போன்ற நவீன கல்வி நிறுவனங்களை நடத்தியது. தேசிய அளவில் அறியப்பட்ட முக்கியப் புள்ளிகளான சந்திரசேகர ஆசாத். மோதிலால் நேரு, ஜவஹர்லால் நேரு, மதன் மோகன் மாளவியா, கோவிந்த் வல்லப் பந்த் ஆகிய தலைவர்கள் உத்திரப் பிரதேசத்திலிருந்து வந்த இந்திய தேசிய காங்கிரஸின் முக்கிய தேசிய தலைவர்கள் ஆவர். 1936 ஏப்ரல் 11 இல் காங்கிரஸ் கட்சியின் லக்னோ கூட்டத்தில் அகில இந்திய விவசாயிகள் சங்கம் (ஏ.ஐ.கே.எஸ்) அமைக்கப்பட்டது. தேசியவாத சுவாமி சஹஜானந்த் சரஸ்வதி இதன் முதல் தலைவராக தேர்ந்தெடுக்கப்பட்டார், விவசாயிகளின் நீண்டகால வேதனைகளுக்கு காரணமான, ஜமீந்தார் நிலப்பிரபுக்களிடமிருந்து தங்கள் உரிமைகளை மீட்க இந்தியாவில் விவசாயிகளின் புகழ்மிக்க இயக்கம் உருவானது. 1942 ஆம் ஆண்டின் வெள்ளையனே வெளியேறு இயக்கத்தின்போது , பல்லியா மாவட்டமானது காலனிய அதிகாரத்திலிருந்து கைப்பற்றப்பட்டு சிட்டு பாண்டேயின் கீழ் ஒரு சுயாதீன நிர்வாகம் நிறுவப்பட்டது. இந்த முக்கியத்துவம் வாய்ந்த நிகழ்வு \"பாஹி பல்லியா\" ( பல்லியா கலகம்) என அறியப்பட்டது.\n\nSection::::விடுதலைக்குப் பிறகு.\nஇந்தியாவின் சுதந்திரத்திற்குப் பிறகு, ஐக்கிய மாகாணங்கள் 1957 இல் உத்தரப் பிரதேசமாக மறுசீரமைக்கப்பட்டது. உத்திரப் பிரதேசமானது இந்தியப் பிரதமர்களில் 7 பேரை வழங்கியுள்ளது. மக்களவையில் அதிக எண்ணிக்கையிலான இடங்களையும் மாநிலம் கொண்டுள்ளது. உத்திரப் பிரதேசமானது அரசியல் செல்வாக்கு கொண்ட மாநிலமாக இருந்தாலும், அதன் குறைந்த பொருளாதார வளர்ச்சி மற்றும் மோசமான நிர்வாகம், ஒழுங்கமைக்கப்பட்ட குற்றங்கள் மற்றும் ஊழல்கள் போன்றவற்றால் இந்தியாவின் பின்தங்கிய மாநிலங்களில் ஒன்றாக உள்ளது. மாநிலமானது சாதி மற்றும் இனவாத வன்முறைகள் மீண்டும் மீண்டும் நிகழக்கூடிய பகுதியாக உள்ளது. 1999 இல், மாநிலத்தின் வடக்கு மாவட்டங்களைக் கொண்டு உத்தரகண்ட் மாநிலம் பிரிக்கப்பட்டது.\n\n"}
{"id": "389636", "url": "https://ta.wikipedia.org/wiki?curid=389636", "title": "ரச மட்டம்", "text": "ரச மட்டம்\n\nஒரு ரச மட்டம்,  குமிழி மட்டம் அல்லது மட்டம் என்பது அளவிடும் கருவிகள் ஆகும். இது ஒரு பரப்பு கிடைமட்டமாக (மட்டம்) அல்லது செங்குத்தாக (தூக்கு குண்டு) இருப்பதை அறிய பயன்படுகிறது. இக் கருவியின் பல்வேறு வகைகள் தச்சர்கள், கல் கொத்து வேலை செய்பவர், கொத்தனார், கட்டடங்களை விற்பனை செய்பவர், நில அளவியல் செய்பவர்\nஆலை அமைப்பாளர்கள், உலோக வேலை செய்பவர் மற்றும் ஒளிப்படவியல் துறையில் உள்ளவர்கள் என பலராலும் பயன்படுத்தப்படுகிறது.\n\nஆரம்ப காலங்களில் கண்ணாடியால்ஆன சிறு குழலே (vials) பயன்படுத்தப்பட்டது. இக் குழல்களில் பாதரசம் அல்லது  நிறமேற்றப்பட்ட மதுசாரம் நிரப்பப்பட்டு ஒரு காற்றுக் குமிழி மட்டும் இருக்குமாறு விடப்படுகிறது. குழல் மேல் நோக்கி வளைந்துள்ளவாறு அமைக்கப்படுகிறது. இதனால் காற்றுக் குமிழி, குழலின் நடுவில், அதாவது உயரமானப் புள்ளியில் நிற்குமாறு செய்யப்படுகிறது. பரப்புகள் கிடைமட்டமாக இல்லாத போது  காற்றுக் குமிழி, தனது மையப் பகுதியை விட்டு விலகி சென்று விடும்.\n\nதண்ணீருக்குப் பதில் எத்தனால் என்ற மதுசார வகையே பயன்படுத்தப்படுகிறது.  மதுசாரத்தின் பிசுக்குமை மற்றும் மேற்பரப்பு இழுவிசை  ols குறைவாக இருப்பதால்,  காற்றுக் குமிழி எளிதாகப் பரவவும், கண்ணாடி குழலுடன்  ஒட்டாமலும் இருக்கும். மதுசாரம் எளிதில் ஆவியாகமலும், உறையாமலும் இருப்பதாலும் இவை பயன்படுத்தப்படுகின்றன.  காற்றுக் குமிழி நன்றாகக் கண்ணுக்குப் புலனாக, ஒளிரும்  தன்மையுள்ள பச்சை அல்லது மஞ்சள்\n நிற  நிறமிகள்  பயன்படுத்தப்படுகின்றன.\n\nகண்ணாடிக் குமிழ் புடைப்பு ரச மட்டம் (bull's eye level)  என்பது சாதாரணமான ரசமட்டத்தின் சிறப்பு தயாரிப்பாகும். இது வட்ட வடிவிலும், தட்டையான அடிப்பாகத்தையும்  கொண்டுள்ளது.  இதனுள் திரவம் நிரப்பப்பட்டுள்ளது. நடுவில் ஒரு வட்டத்தைக் கொண்ட குவி வடிவமுள்ள, கண்ணாடியிலான முகப்பு வைக்கப்பட்டுள்ளது. குழாய் வடிவ ரச மட்டம் அதன் திசையில் மட்டுமே கிடைமட்டம் பார்க்க உதவுகிறது. ஆனால் குமிழ் புடைப்பு ரச மட்டம், ஒரு பரப்பின் கிடைமட்டத் தன்மைையக் காண பயன்படுகிறது.\n\nSection::::அளவிடுதல்.\nதச்சர் பயன்படுத்தும் ரசமட்ட வகையைச் சோதனை செய்ய பரப்பானதுகச்சிதமான கிடைமட்டமாக இருக்க வேண்டிய அவசியமில்லை.\nசொரசொரப்பான மற்றும் தட்டையான தரையிலே ரச மட்டத்தின் காற்றுக் குமிழ்  சோதிக்கப்படுகிறது.  \nரசமட்டத்தை 180 டிகிரி கோணத்திற்கு சுழற்றும் போதும் காற்றுக் குமிழ், அதே நிலையில் இருந்தால்,  மட்டம் சமமாக இருப்பதாகக் கொள்ளப்படுகிறது.அவ்வாறு இல்லையெனில் மட்டம் சமமாக இல்லையெனக் கொள்ளப்படுகிறது.\n\nதியோடலைட்டு அல்லது நில அளவையாளர் மட்டம் ஒவ்வொரு முறை பயன்படுத்தப்படும் போதும் மேற்கண்ட முறையிலேயே சரிசெய்யப்படுகிறது. \nரச மட்டம் கொண்டே கிடைமட்டமாகவும், செங்குத்தாகவும் மட்டம் செய்யப்படுகிறது.\n\nSection::::கருவி நுட்பம்.\nநுட்பமாக மட்டம் காட்டுவது ரச மட்டத்தின் முக்கிய பண்பாகும்.  ஒரலகு தூரத்திற்கு ரச மட்டத்தை நகர்த்தும் போது அதிலுள்ள \nகாற்றுக் குமிழில் ஏற்படும் மாறல் விகிதம் (gradient) அல்லது கோண மாற்றமே, அதன் நுட்பத்தன்மையை நிரூபிக்கிறது.  நில அளவையாளர்  ரச மட்டத்தை 0.005 டிகிாி நகர்த்தும் போது, காற்றுக்குமிழ் குழாயில் 2 மிமீ  தூரம் நகரும்.\n\nSection::::வகைகள்.\nரச மட்டத்தின் பல்வேறு வகைகள்\n\nSection::::நில அளவையாளரின் மட்டம் பார்க்கும் கருவி.\nசாய்க்கும் மட்டம், டம்பி மட்டம்(dumpy level) அல்லது தானியங்கு மட்டம் இந்தப் பெயர்கள் நில அளவியல் துறையில் பயன்படும் பல வகை ரச மட்டக்  கருவிகளாகும். ஒரு தொலை நோக்கியுடன், முக்காலித் தாங்கியில் (tripod) ரச மட்டம் இணைக்கப்பட்டுள்ளது. இது தூரத்திலுள்ள செங்குத்து அளவுகோலை பார்த்து உயர அளவீடு செய்ய உதவுகிறது.\n\nSection::::தச்சரின் ரச மட்டம்.\nமரபார்ந்த தச்சரின் ரச மட்டம் என்பது சிறிய  மரப் பலகையில் அமைக்கப்பட்ட ரசமட்டக் கருவியாகும். இதன் அகல அமைப்பு எந்தவொரு பரப்பின் மட்டத்தன்மையையும் அளக்க உதவுகிறது. காற்றுக் குமிழைப் பார்க்க பலகையில் சிறிய துளையும், காற்றுக் குமிழின் துல்லிய இடத்தைக் காட்ட இரு சிறுவெட்டுகள் கண்ணாடி குழாயில் ஏற்படுத்தப்பட்டிருக்கும்.   ரச மட்டத்தை 45 டிகிரி கோணத்திற்கு உயர்த்தும் போது காற்றுக் குமிழிசெல்லுமிடமும் குறிப்பிடப்பட்டிருக்கும். \n\nSection::::பொறியாளரின் துல்லிய ரச மட்டம்.\nசாதாரண ரசமட்டத்தை விட பொறியாளரின் துல்லிய ரச மட்டம் மிகவும் துல்லியமானது. கட்டுமானங்களின் அடித்தளத்திலும், கருவிகளின் அடிபாகத்திலும் இவ்வகை ரச மட்டங்கள் பயன்படுத்தப்படுகின்றன. \n\nSection::::வரலாறு.\nமெல்சிடெக் தவெனட் (Melchisédech Thévenot) என்ற பிரெஞ்சு அறிவியலாளர் 2 பிப்ரவரி 1661 ஆம் ஆண்டுக்கு முன் இக் கருவியை உண்டாக்கினார்.  இந்தத் தகவல் கிறித்தியான் ஐகன்சுடன் அவர் அனுப்பிய கடிதங்கள் மூலம் அறியப்படுகிறது.   \n\nபெல் (Fell) அனைத்துவகை துல்லியமான மட்டம் தான் அமெரிக்காவில் முதன்முதலில் வடிவமைக்கப்பட்ட கண்ணாடிக் குமிழ் புடைப்பு ரச மட்டம் வகையாகும். இது 1939 ஆம் ஆண்டு வில்லியம்.பி.பெல்  (William B. Fell) என்பவரால் வடிவமைக்கப்பட்டது.\n\nSection::::நவீனக் கருவிகள்.\nஇன்றைய கால கட்டத்தில் ரச மட்டங்கள் சுட்டிப்பேசியிலேயே (smart phones) அமைக்கப்பட்டுள்ளது. இதற்காக பல மொபைல் செயலிகள்  (mobile apps) வடிவமைக்கப்பட்டுள்ளது. OnlineBubbleLevel.com என்ற வலைத்தளம், இவ்வகை கருவிகளை இணையதளத்தின் மூலம் செயல்படுத்திட உதவுகிறது.\n\nSection::::மாற்று கருவிகள்.\nஎண்ணிம கருவிகள் (Digital levels) மரபார்ந்த ரச மட்டங்களுக்குப் பதிலாகப் பயன்படுத்தப்படுகிறது. இவ்வகை கருவிகள் மிகவும் துல்லியமாக அளவிடக் கூடியவை.\n\n\n"}
{"id": "389637", "url": "https://ta.wikipedia.org/wiki?curid=389637", "title": "ஐரோவாசியக் கொக்கு", "text": "ஐரோவாசியக் கொக்கு\n\nஐரோவாசியக் கொக்கு (ஆங்கிலப் பெயர்: common crane அல்லது Eurasian crane, உயிரியல் பெயர்: \"Grus grus\") என்பது குருயிடாய் (\"Gruidae\") குடும்பத்தில் உள்ள ஒரு கொக்கு ஆகும்.\n\nஇது ஒரு நடுத்தர அளவுள்ள கொக்கு ஆகும். டோமிசெல்லி கொக்கைத் (\"Anthropoides virgo\") தவிர இது மட்டுமே ஐரோப்பாவில் பொதுவாகக் காணப்படும் கொக்கு ஆகும். \n\nSection::::விளக்கம்.\nஇது 100-130 செ.மீ. (39-51 அங்குலம்) உயரம் இருக்கும். இதன் இறக்கையின் நீளம் 180-240 செ.மீ. (71-94 அங்குலம்) இருக்கும். இதன் எடை 3-6.1 கி.கி. இருக்கும். சராசரியாக 5.4 கி.கி. இருக்கும். இதன் துணையினமான கிழக்கு ஐரோவாசியக் கொக்கு (\"G. g. lilfordi\") சராசரியாக 4.6 கி.கி. இருக்கும். \n\n"}
{"id": "389644", "url": "https://ta.wikipedia.org/wiki?curid=389644", "title": "நேபாள தேசிய சபை", "text": "நேபாள தேசிய சபை\n\nதேசிய சபை (National Assembly) (राष्ट्रिय सभा), நேபாள அரசியலமைப்புச் சட்டத்தின் பகுதி 8 மற்றும் 9ல் கூறியவாறு தேசிய சபை நிறுவப்பட்டுள்ளது. தேசிய சபை, ஈரவை முறைமை கொண்ட நேபாள நாடாளுமன்றத்தின் மேலவை ஆகும். மேலவை உறுப்பினர்களின் மொத்த எண்ணிக்கை 59 ஆகும். தேசிய சபைக்கு ஏழு மாநிலங்களிலிருந்து, தலா எட்டு உறுப்பினர்கள் வீதம் 56 உறுப்பினர்கள் தேசிய சபைக்குத் தேர்ந்தெடுக்கப்படுவர். மீதம் உள்ள மூன்று உறுப்பினர்கள், நேபாள அமைச்சரவையின் கருத்தின் அடிப்படையில், நேபாளக் குடியரசுத் தலைவரால் நியமிக்கப்படுவர்.\n\nSection::::வரலாறு.\nமுந்தைய தேசிய சபை 15 சனவரி 2007ல் கலைக்கப்பட்டு, ஓரவை கொண்ட இடைக்கால சட்டமன்றம் நிறுவப்பட்டது. பின்னர் அரசியலமைப்புச் சட்டத்தின் படி, 275 உறுப்பினர்களுடன் பிரதிநிதிகள் சபை மற்றும் 59 உறுப்பினர்களுடன் தேசிய சபை என ஈரவை முறைமை கொண்ட நாடாளுமன்றத்தை நிறுவ வழி வகை செய்யப்பட்டுள்ளது.\n\nSection::::வாக்காளர்கள்.\nநேபாளாத்தின் 7 மாநில சட்டமன்ற உறுப்பினர்கள், நேபாள உள்ளாட்சி அமைப்புகளான மாநகராட்சி மற்றும் துணை மாநகராட்சிகளின் மேயர்கள் மற்றும் துணை மேயர்கள், நகர்புற நகராட்சிகள் மற்றும் கிராமிய நகராட்சிகளின் தலைவர்கள் மற்றும் துணைத் தலைவர்களே, தேசிய சபையின் 56 உறுப்பினர்களை தேர்ந்தெடுக்கும் வாக்காளர்கள் ஆவார். மீதம் உள்ள மூன்று உறுப்பினர்கள், அமைச்சரவையின் கருத்தின் அடிப்படையில், நேபாளக் குடியரசுத் தலைவரால் நியமிக்கப்படுவர்.\n\nSection::::இட ஒதுக்கீடு.\nநேபாள அரசியல் அமைப்புச் சட்டம், தேசிய சபை உறுப்பினர்களில் 21 பொதுப் பிரிவினர், 21 பெண்கள், 7 தலித்துகள் மற்றும் 7 மாற்றுத் திறனாளிகள் அல்லது சமயச் சிறுபான்மையினர்களுக்கு இட ஒதுக்கீடு வழங்கியுள்ளது.\n\nSection::::பதவிக் காலம்.\nதேசிய சபை உறுப்பினர்களின் பதவிக் காலம் ஆறு ஆண்டுகள் ஆகும். இரண்டு ஆண்டுகளுக்கு ஒரு முறை, சுழற்சி முறையில் மூன்றில் ஒரு பங்கு உறுப்பினர்களின் பதவிக் காலம் முடிகிறது.\n\nSection::::தேசிய சபை உறுப்பினர் தேர்தல், 2018.\nநேபாள தேசிய சபையின் 59 உறுப்பினர்களில் 56 உறுப்பினர்களைத் தேர்ந்தெடுக்க 7 பிப்ரவரி 2018 அன்று தேர்தல் நடைபெறுகிறது. தேசிய சபைக்கான 2,056 வாக்காளர்களில், 550 ஏழு மாநில சட்டமன்ற உறுப்பினர்கள் மற்றும் 1,506 மாநகராட்சி மற்றும் துணை மாநகராட்சிகள், நகர்புற நகராட்சிகள் மற்றும் கிராமிய நகராட்சிகளின் தலைவர்கள் மற்றும் துணைத் தலைவர்கள் ஆவார். \n\nஇத்தேர்தலில் வாக்காளர்கள் வாக்களிக்க, ஏழு நேபாள மாநிலங்களின் தலைநகரங்களில் வாக்குச் சாவடிகள் அமைக்கப்பட்டுள்ளது. மேலும் அரசியல் கட்சிகளின் வேட்பாளர்களுக்கு பெயருடன் கூடிய தேர்தல் சின்னம் ஒதுக்கப்பட்டுள்ளது. \n\nSection::::தேர்தல் முடிவுகள்.\nநேபாள தேசிய சபையின் 56 உறுப்பினர்களைத் தேர்ந்தெடுக்க 7 பிப்ரவரி 2018 அன்று நடைபெற்ற தேர்தலில், அரசியல் கட்சி வாரியாக வெற்றி விவரம்:\n\n"}
{"id": "389659", "url": "https://ta.wikipedia.org/wiki?curid=389659", "title": "தும்புத் தொழில்", "text": "தும்புத் தொழில்\n\nதும்புத் தொழில் என்பது தென்னந் தும்பை மூலப் பொருளாகப் பயன்படுத்தி முன்னெடுக்கப்படும் கைத்தொழில் ஆகும். தேங்காய் மட்டை அல்லது உரிமட்டைகளை பதப்படுத்தி தென்னந் தும்பைப் பெறுவதில் இருந்து தும்பைப் பயன்படுத்தி முடிவுப்பொருட்களை உற்பத்தி செய்தல் வரையிலான செயற்பாடுகள் தும்புத் தொழில் என்பதற்குள் வருகின்றன. இது இலங்கை, இந்தியா, மற்றும் தென்னை அதிகம் வளரும் நாடுகளில் முக்கிய ஒரு கைத்தொழில் ஆக விளங்குகிறது. \n\nSection::::வரலாறு.\nஇலங்கை மற்றும் தென்னிந்தியப் பிராந்திய வரலாற்றில் தும்புத் தொழில் ஒரு முக்கிய கைத்தொழிலாக வழங்கி வந்தமைக்கான பல வரலாற்றுச் சான்றுகள் காணக் கிடைக்கின்றன. \n\nSection::::முதலாம் நூற்றாண்டு.\nமுதலாம் நூற்றாண்டைச் சேர்ந்த இசுலாமிய பல்துறை அறிஞரான அல்-பிறூனி () மாலைதீவுகளையும் லக்காதீவுகளையும் இருவகையாகப் பிரித்து, முதலாவது பிரிவை டிவா-கௌசா (Dyvah-kouzah) அல்லது சோழிகள் உற்பத்தி செய்யும் தீவுகள் எனவும், இரண்டாவது பிரிவை டிவா-கன்பர் (Dyvah-kanbar) அல்லது தென்னந்தும்பை உற்பத்தி செய்யும் தீவுகள் எனவும் வகைப்படுத்தி அழைத்துள்ளார்.\n\nSection::::11 ஆம் நூற்றாண்டு.\n11 ஆம் நூற்றாண்டைச் சேர்ந்த அராபிய புவியியலாளரான முகம்மது அல்-இட்றிசி () தென்னந்தும்பிலிருந்து தயாரிக்கப்பட்ட கப்பல் கட்டுளைத்தொகுதி (cordage) பற்றிக் குறிப்பிட்டுள்ளார். கப்பல் கட்டுளைத்தொகுதியானது கப்பல் கட்டுவதற்குப் பயன்படுத்தப்படும் நூல் கயிறுகளின் தொகுதியாகும். இதற்கான மூலப்பொருளான தென்னந்தும்பைப் பெறுவதற்கு ஓமான் மற்றும் யெமென் நாட்டைச் சேர்ந்தவர்கள் இலங்கையை நாடினர் என அல்-இட்றிசி விபரித்துள்ளதாக குறிப்புகள் உள்ளன.\n\nSection::::14 ஆம் நூற்றாண்டு.\n14 ஆம் நூற்றாண்டைச் சேர்ந்த மொரோக்கோ நாட்டு அறிஞரும் நாடுகாண் பயணியுமான இப்னு பதூதாவும் தென்னந்தும்பின் பயன்பாடு பற்றி விரிவாக எழுதியுள்ளார். யெமென் நாட்டிலுள்ள சபார் (Zafar) என்னும் நகரில் கப்பல் பலகைகளை இணைத்துத் தைத்துக் கட்டுவதற்கு கயிறுகள் பயன்படுத்தும் வழக்கம் இருந்ததாக பதூதா தனது பயணக் குறிப்புகளில் பதிவு செய்துள்ளார்.\n\nSection::::16 ஆம் நூற்றாண்டு.\n16 ஆம் நூற்றாண்டைச் சேர்ந்த போர்த்துக்கேய வரலாற்றாசிரியரான கஸ்டன்ஹெடா () தனது என்னும் நூலில் சொவலா (Sofalah) என்னும் துறைமுக நகரைச் சேர்ந்த இசுலாமியர்களின் தனித்துவமான கப்பல் கட்டுமான நுட்பங்கள் பற்றி விபரித்துள்ளார். இக்கப்பல்களின் தனிச்சிறப்பு அவை மேல்தளமற்றுக் காணப்படுவதுடன், அவற்றின் கட்டுமானத்தில் ஆணிகள் பயன்படுத்தப்படவில்லை. மாறாக, கப்பல்களை “கேரோ/கயிரோ” (cayro) வினால் தைத்து இணைக்கும் முறையை அவர்கள் பயன்படுத்தியுள்ளனர். இக் கேரோ/கயிரோ என்பது இந்தியாவிலுள்ள கக்கோ என்னும் காயின் பட்டையாகும் எனவும், அவற்றிலிருந்து கயிறுகள் தயாரிக்கப்பட்டன எனவும் கஸ்டன்ஹெடா குறித்துள்ளார்.\n\n“கேரோ/கயிரோ” (cayro) என்னும் பதம் தமிழ்ச் சொல்லான கயிறு என்னும் சொல்லில் இருந்து மருவி வந்திருக்கக் கூடும். இதனைக் கருத்திற் கொண்டு ஜேம்ஸ் எமர்சன் ரெனென்ற் போர்த்துக்கேயர் இச்சொல்லை இந்துக்களிடமிருந்து சுவீகரித்திருக்க வேண்டும் எனக் குறிப்பிட்டுள்ளார்.\n\nஇப் பண்டைய வணிகத் தொடர்புகள் காரணமாக தென்னாசியாப் பிராந்தியத்தில், குறிப்பாக இலங்கையிலும் இந்தியாவிலும் வாழ்ந்தவர்கள் தென்னந்தும்பைப் பதப்படுத்தும் முறைமைகளையும், அதிலிருந்து கயிறு திரிப்பதற்கான நுட்பங்களையும் பல்நூற்றாண்டு காலமாக அறிந்திருக்கக்கூடும்.\n\nSection::::17 ஆம் நூற்றாண்டு.\nகாலனிய அரசுகளின் ஆதிக்கத்திற்கு முற்பட்ட யாழ்ப்பாண இராச்சிய காலத்தில் தென்னைப் பயிர்ச்செய்கை வீட்டுத் தோட்டங்களிலேயே பெருமளவு மேற்கொள்ளப்பட்டது. தென்னை உற்பத்திகளுள் ஒன்றான பொச்சுக் கயிறு தனியாரால் தென்னிந்திய கரையோரப் பிரதேசங்களுக்கு, குறிப்பாக சோழ மண்டலத்திற்கும் தொண்டை நாட்டிற்கும் ஏற்றுமதி செய்யப்பட்டது. உள்நாட்டில் திருக்கோணமலையிலும் மட்டக்களப்பிலும் விற்பனை செய்யப்பட்டது. இதன் விலையும், விற்பனையால் பெறப்பட்ட இலாபமும் தொடர்ச்சியாக அதிகரித்துக் கொண்டிருந்தமையை டச்சு கிழக்கிந்தியக் கம்பனியின் ஆளுநராக இருந்த ஹென்ட்றிக் சுவார்திகுறூன் ) பதிவு செய்துள்ளார்.\n\nSection::::19 ஆம் நூற்றாண்டு.\nஇலங்கையில் ஏறத்தாழ 20 மில்லியன் தென்னை மரங்கள் இருந்ததாக பிரித்தானிய காலனிய அரசின் ஐந்தாவது செயலாளராக 1846 இலிருந்து 1850 வரை பதவி வகித்த ஜேம்ஸ் எமர்சன் ரெனென்ற் கணிப்பிட்டிருந்தார். \n\n19 ஆம் நூற்றாண்டில் இலங்கையின் தென் மற்றும் தென்மேற்குக் கரையோரப் பகுதிகளில் வாழ்வோருக்கு தும்புத்தொழில் பரவலான தொழில் வாய்ப்புகளை வழங்கும் தொழிலாக இருந்துள்ளது. இப்பிரதேசத்திலுள்ள வீதியோரங்களில் குழிகள் வெட்டி, அவற்றுள் தென்னை மட்டைகளை புதைக்கும் வழக்கம் இருந்திருக்கிறது. தென்னை மட்டைகளின் நார்த்திசுக்களை மக்கிச் சிதைத்து கயிறாக்கும் நோக்குடன் இச்செயற்பாடு மேற்கொள்ளப்பட்டுள்ளது.\n\nஇவ்வகையில் பெறப்பட்ட தென்னந்தும்பானது கட்டில், மெத்தை, தூரிகை, வலை, கயிறு, கம்பிவடம், கப்பல் கட்டுளைத் தொகுதி, கன்வசு (ஓவியம் தீட்டப் பயன்படும் துணி), தரைவிரிப்பு போன்றவற்றின் தயாரிப்புக்கு பயன்பட்டு வந்துள்ளது. இவைதவிர, மக்களின் நாளாந்த வாழ்வில் ஒரு முக்கிய எரிபொருளாகவும் தென்னந்தும்பு பயன்பட்டு வந்துள்ளது.\n\nSection::::பெருந்தொழில் தும்பு உற்பத்தி.\nதென்னைப் பயிர்ச்செய்கையானது மேற்கத்திய காலனித்துவத்துடன் பாரிய பொருளாதார உருமாற்றங்களுக்கு உள்ளானது.\n\nபிரித்தானியர் ஆட்சியின்போது பெருந்தோட்ட உற்பத்திப் பொருளாதார மையமாக இலங்கையின் மலைநாடே காணப்பட்டது. கண்டியின் மலைகளுக்கு வடக்கேயும் கிழக்கேயும் உள்ள நிலப்பகுதியானது 1840 வரை அவர்களால் அதிகம் ஆராயப்படாத பிரதேசமாக இருந்துள்ளது. பிரித்தானியர் தென்னையை ஒரு முதன்மையான பெருந்தோட்டப் பயிராகக் கருதவில்லை. ஆயினும், இந்நிலப்பகுதியை அபிவிருத்தி செய்யும் நோக்குடன் 1840 - 60 காலப்பகுதியில் பெரும் தென்னந்தோட்டங்கள் அமைக்கும் முயற்சியில் அவர்கள் ஈடுபட்டனர். \n\nஇலங்கையின் கரையோர நிலப்பகுதியிலும், குறிப்பாக கிழக்கிலுள்ள மட்டக்களப்பிலும், வடக்கிலுள்ள யாழ்ப்பாணத்திலும், வடமேற்கிலுள்ள சிலாபத்திலும் தென்னந்தோட்டங்கள் அமைக்கப்பட்டன. இதனைத் தொடர்ந்து முதலாளித்துவ பெருந்தோட்ட பொருளாதாரத்தை அடிப்படையாகக் கொண்ட பெருந்தொழில் தும்பு உற்பத்தியும் அறிமுகப்படுத்தப்பட்டது.\n\nSection::::தற்போதைய நிலை.\nSection::::இலங்கை.\nஇலங்கையில் தும்புத் தொழிலின் நீண்ட வரலாறும் 19 ஆம் நூற்றாண்டில் அறிமுகப்படுத்தப்பட்ட பெருந்தொழில் தும்பு உற்பத்தி முறைமையும் உலக தும்புச் சந்தையில் இலங்கையை ஒரு முக்கிய தும்பு உற்பத்தி நாடாக நிலைநிறுத்தியுள்ளது. குறிப்பாக, மண்ணிற தென்னந்தும்பு ஏற்றுமதியில் உலகளாவிய ரீதியில் முதலிடம் வகிக்கும் நாடாக இலங்கை விளங்குகிறது.\n\nஇலங்கையில் உற்பத்தி செய்யப்படும் தும்பானது தடித்த, நீளமான, தூய்மையான இழைகளைக் கொண்டிருப்பதாக உலக தும்புச் சந்தையில் கருதப்படுகிறது. இத்தும்பானது பெருமளவு மரபார்ந்த தும்புக் கைத்தொழில் நுட்பங்களைப் பின்பற்றியே உற்பத்தி செய்யப்படுகிறது.\n\nஇலங்கையின் தும்புத் தொழிற்துறை ஏறத்தாழ 35,000 தொழிலாளர்களைக் கொண்டுள்ளது. இதில் ஏறத்தாழ 75-90% பெண்கள் ஆவர்.\n\nSection::::நடைபெறும் இடங்கள்.\nSection::::இலங்கை.\nSection::::கிழக்கு மாகாணம்.\nSection::::ஆரையம்பதி.\nஆரையம்பதியில் தும்புத்தொழில் ஒரு முக்கிய பாரம்பரியக் கைத்தொழிலாக மேற்கொள்ளப்பட்டு வருகிறது. தும்புத்தொழிலை மேற்கொள்வதற்குச் சாதகமான புவியியல் அமைவையும் நீர், நில வளங்களையும் மூலப்பொருட்களின் செறிவையும் ஆரையம்பதி இயற்கையாகவே கொண்டுள்ளது. இது கிழக்கே ஆழ்ந்த வங்காள விரிகுடாக் கடலுக்கும் மேற்கே அகன்ற மட்டக்களப்பு வாவிக்கும் இடைப்பட்ட தாழ்ந்த நிலப்பகுதியில் அமைந்துள்ளது. மட்டக்களப்பு வாவியானது பல இடங்களில் குடாவாக உட்புகுந்து செல்வதன் காரணமாக பல்வகையான சிறு நன்னீர் நீர் நிலைகளை உருவாக்கியுள்ளது. ஆரையம்பதியின் மணற்பாங்கான நிலப்பகுதி தென்னைப் பயிர்ச்செய்கைக்கு சாதகமாகவும் வாவி, குளம், மடு, குட்டை போன்ற நீர் நிலைகள் தும்புத் தொழிலின் முக்கிய செயற்பாடுகளான மட்டை புதைத்தல், தட்டல் போன்றவற்றுக்குத் தேவையான இயற்கைச் சூழமைவையும் கொண்டுள்ளன. \n\nஆரையம்பதியில் தும்புத்தொழில் ஒரு நீண்ட வரலாற்றைக் கொண்டுள்ளது. 1930 ஆம் ஆண்டிலேயே ஆரையம்பதி நாலாம் கட்டையில் ஒரு தென்னந்தும்பு ஆலையும் பயிற்சிப் பாடசாலையும் இருந்துள்ளன. \n\nஆரையம்பதியின் வடமேற்கு மூலையில் அமைந்துள்ள பரமநயினார் ஆலயத்திற்கு எதிர்ப்புறத்தில் உள்ள இடம் தீர்வைத்துறை என்னுமிடத்தில் ஏற்றுமதிப் பொருட்கள் கிட்டங்கி எனப்படும் களஞ்சியசாலையில் சேமித்து வைக்கப்பட்டன. தும்பும் கயிறும் இவ் ஏற்றுமதிப் பொருட்களில் முதன்மையாக விளங்கின. இப்பொருட்கள் பெரிய உருக்கள் எனப்படும் நாவாய்களிலும் வத்தைககளிலும் ஏற்றப்பட்டு தூத்துக்குடி, கொச்சின் முதலான இந்தியத் துறைமுகங்களுக்கும் பர்மா, சிங்கப்பூர் போன்ற நாடுகளுக்கும் கொண்டு செல்லப்பட்டன. அவ்வாறு புறப்பட்டுச் செல்லும் வத்தைகளுக்கும் உருக்களுக்கும் வரி அறவிடப்பட்டது. அதன் காரணமாகவே இவ்விடம் \"தீர்வைத்துறை\" என்று அழைக்கப்பட்டது. கிட்டங்கி அமைந்திருந்த இடம் கிட்டங்கியடி எனவும் அழைக்கப்பட்டது. இவ் ஏற்றுமதி வர்த்தகம் அன்றைய காலகட்டத்தில் பாரிய வருமானத்தை இக்கிராமத்துக்குப் பெற்றுத் தந்திருக்கின்றது. ஆரையம்பதியில் பாடப்படும் ஓர் ஊஞ்சல் பாடலிலும் இது தொடர்பான விவரணங்கள் காணப்படுகின்றன:\n\n“அதிமுருகு திரிகயிறு கொப்பரை தேங்காய்\n\nஅரிவேம்பு அரிசி தவிடு எண்ணெயாம்\n\nபொருட்கள்\n\nஆறுமுகச் சாமியார் அருள்கொண்டு வாழ்த்த\n\nபன்னிரண்டு கப்பலிலும் பாய்மரம் கட்டி\n\nபோகுதாம் கப்பல்கள் பெரியதுறை பார்க்க\n\nபொங்கி படைத்திங்கு பூசைகள் செய்வோம்.”\n\nபிற்காலத்தில் ஆரையம்பதியில் கிராமிய சிறு குடிசைக் கைத்தொழில் திணைக்களத்தின் மூலம் கயிற்றுச் சங்கங்கள் அமைக்கப்பட்டு தொழிற்பயிற்சிகள் வழங்கப்பட்டன. நெல் அறுவடை இயந்திரத்தின் அறிமுகத்திற்கு முன்னரான காலப்பகுதியில் நெல் அறுவடைக்குப் பயன்பட்ட கயிறுகளான உப்பட்டிக் கயிறு, வரிச்சிக் கயிறு, தேடாக்கயிறு போன்றன ஆரையம்பதியிலிருந்தே படுவான்கரைப் பகுதிக்கும் கரைவாகுப் பிரதேசத்திற்கும் விற்பனை செய்யப்பட்டன.\n\nதற்போது காயத்திரி சங்கம் என அழைக்கப்படும் சங்கமே இங்கு முதன்மையாகத் தொழிற்படும் சங்கமாகக் காணப்படுகிறது. இச்சங்கத்தின் கீழ் தொழிலாளர்கள் இணைந்து தும்புத்தொழிலில் ஈடுபட்டு வருகின்றனர்.\n\nSection::::மருதமுனை.\nமருதமுனையிலுள்ள பிரான்ஸ் சிற்றி என்னும் பிரதேசத்தில் சிறியளவிலான தும்புத் தொழிற்சாலை ஒன்று அமைக்கப்பட்டு தும்புப் பொருட்கள் உற்பத்தி செய்யப்பட்டு வருகின்றன. இத்தொழிற்சாலையில் சுமார் 30 தொழிலாளர்கள் பணிபுரிகின்றனர்.\n\nSection::::வட மாகாணம்.\nSection::::வல்வெட்டித்துறை.\nஇலங்கையின் வடபகுதியில் அமைந்துள்ள வல்வெட்டித்துறை ஒரு முக்கிய துறைமுக, கப்பல் கட்டும் நகராக இருந்தமையால் இங்கே தும்பு மற்றும் கயிறு திரிக்கும் கைத்தொழில் ஒரு முக்கிய கைத்தொழிலாக பல் நூற்றாண்டு காலமாக இருந்து வந்துள்ளது.\n\nSection::::கச்சாய்.\nகச்சாய் தும்பு உற்பத்தி நிலையம்.\n\nSection::::அல்லாரை.\nஅல்லாரை தும்பு கைத்தொழில் உற்பத்தி நிலையம்.\n\nSection::::வடமேல் மாகாணம்.\nSection::::விருதோடை.\nகொகோ லங்கா தும்புக் கைத்தொழில் அமைப்பு.\n\nSection::::தும்புத் தொழிலுடன் தொடர்புடைய இடப்பெயர்கள்.\nSection::::தும்பளை.\nதும்பளை இலங்கையின் வடபகுதியிலுள்ள பருத்தித்துறைக்கு அண்மையில் அமைந்துள்ள ஒரு கிராமம் ஆகும். தும்பளை என்னும் பெயர் \"தும்பு + அளை\" என்பதிலிருந்து மருவி வந்திருக்க வேண்டும். அளை என்பது வாய்க்கால் அல்லது ஓடையைக் குறிக்கும் சொல்லாகும். முற்காலத்தில் தும்புக் கைத்தொழிலே இக்கிராமத்தின் முதன்மைப் பொருளாதார நடவடிக்கையாக இருந்திருக்கலாமென இடப் பெயர் ஆய்வாளர்கள் கருதுகின்றனர். தேங்காய் மட்டைகளிலிருந்து தும்பைப் பெறுவதற்கு அவற்றை நீரில் சில காலம் ஊற வைக்க வேண்டும். இதற்காக சிறு ஓடைகளை வெட்டி, நீர் பாய்ச்சி அதனுள் மட்டைகளைப் புதைத்து வைப்பது வழக்கமாகும். இங்கு தும்பு அளைகள் (ஓடைகள்) பல காணப்பட்டமையால் இவ்விடத்திற்கு (தும்பு + அளை) தும்பளை எனப்படும் காரணப் பெயரை வழங்கியிருக்கலாம். மக்கள் எந்நேரமும் தும்பை அளைந்து தொழில் புரிந்தமையால் தும்பளை என்ற காரணப்பெயர் வந்தது எனவும் கருதப்படுகிறது.\n\nSection::::மட்டைத் துறை.\nஆரையம்பதிக்கு அருகிலுள்ள காங்கேயனோடைக்கும் ஆற்றங்கரைக்கும் இடையிலுள்ள மட்டை புதைக்கும் இடம் \"மட்டைத் துறை\" என அழைக்கப்படுகிறது.\n\nSection::::செயற்பாடுகள்.\nதேங்காய்களில் இருந்து அதன் மட்டைகள் அகற்றப்படுவதில் இருந்து மட்டைகளில் தும்பை வேறுபடுத்தி அவற்றை பதப்படுத்தி அத்தும்பை கொண்டு தும்புத்தடி, மெத்தை, கால்மிதி மற்றும் கயிறு போன்ற முடிவுப்பொருட்களின் உற்பத்திகளை மேற்கொண்டு அதனை விற்பனை செய்யும் செயற்பாடுகள் வரை இவ் தும்பு தொழிலின் செயற்பாடுகளாய் அமையும்.\n\nSection::::தேங்காய் உரித்தல்.\nதென்னையில் காய்க்கும் தேங்காய்கள் விற்பனை செய்யப்படும் நோக்கோடு தென்னம் தோட்டங்களில் தேங்காய்கள் சேகரிக்கப்பட்டு சந்தைக்கு கொண்டு செல்லப்படும். சந்தையில் குறித்த தேங்காய்களில் உள்ள மட்டைகள் கடப்பாரை (அலவாங்கு) அல்லது “உல்” எனப்படும் கூரான இரும்புக் கம்பி போன்ற ஆயுதத்தைக் கொண்டு தேங்காயில் இருந்து அகற்றப்படும். இச்செயற்பாடு “தேங்காய் உரித்தல்” என அழைக்கப்படும். பின்னர் தேங்காய்கள் விற்பனைக்கு எடுத்து செல்லப்படும். தேங்காயில் இருந்து அகற்றப்படும் உரிமட்டைகள் பிறிதாக சேகரிக்கப்படும்.\n\nSection::::மட்டை புதைத்தல்.\nஉரிமட்டைகள் குறிப்பிட்ட அளவு சேகரிக்கப்பட்ட பின் அவற்றை தும்புத் தொழில் மேற்கொள்பவர்களின் பாவனைக்காக ஒரு வணிகரால் அல்லது குறித்த தும்புத் தொழில்முனைவோரால் கொள்வனவு செய்யப்பட்டு அவற்றை உவர்ப்புத் தன்மை கொண்ட நீர் நிலைகளுக்கு அருகாமையில் கொண்டு சேகரிக்கப்படும்.\n\nமட்டைகளை வாங்கிய தும்புத் தொழில்முனைவோர்கள் தங்களுக்கென ஒதுக்கப்பட்டிருக்கும் இடங்களில் குறித்த நீர் நிலைகளின் ஒரத்தில் (கரைகளில்) தேங்காய் மட்டைகளை புதைத்து விடுவார்கள். புதைக்கப்பட்ட மட்டைகள் நீர் நிலைகளின் கரைகளில் 6 மாதம் தொடக்கம் 1 வரும் வரை அவை பதப்படும் காலம் வரை ஈரப்பதன் உள்ள நிலத்தின் அடியில் ஊறவிடப்படும். குறித்த மட்டைகள் 6 மாதம் தொடக்கம் 1 வருடம் வரை குறிப்பிட்ட பதத்தை அடைந்ததன் பின்னர். உரிமட்டைகளை மீண்டும் தோண்டி எடுத்து அவற்றை ஒவ்வொரு மட்டைகளாக பிரித்து எடுப்பார்கள்.\n\nSection::::மட்டை தட்டல்.\nஒவ்வொரு மட்டைகளிலும் உள்ள தோலையும் தும்பையும் தனித்தனியான கையால் பிரித்து எடுப்பார்கள். தும்பில் இருந்து பிரித்து எடுக்கப்படும் தோல் வீடுகளில் பூ மரங்கள் வளர்க்கும் போது பசளைகளாக பயன்படுத்தல் போன்று சேமிக்கப்பட்டு விற்பனை செய்யப்படும். பின்னர் தும்பில் ஊறிக் கணப்படும் நீரை கைகளால் புளிந்து வெளியேற்றியபின் பெறப்படும் தும்பை மரக்கட்டை அல்லது சீமெந்து கொங்கிறீற்றுக் கட்டி ஒன்றில் வைத்து இரும்பு பொல் ஒன்றால் தட்டி அடித்து பதப்படுத்துவார்கள். இதை மட்டை தட்டல் என அழைப்பார்கள். மட்டை தட்டுதல் இயந்திரங்களைக் கொண்டும் செய்யப்படுகின்றது. \n\nSection::::உலர விடுதல்.\nமட்டை தட்டிப் பதப்படுத்தி பெறப்படும் தும்பை வெயிலில் உலரவிட்டு அடுத்த கட்ட உற்பத்திக்கான ஆயத்த தும்பாக மாற்றி அவற்றை சேகரித்து எடுப்பார்கள். \n\nSection::::உற்பத்திப் பொருட்களும் பயன்களும்.\nஇயற்கை உற்பத்திப் பொருட்களுக்கான ஆர்வம் உலக சந்தையில் அதிகரித்தும் வரும் இன்றைய நிலையில் இயற்கையான தாவர மூலப்பொருளான தும்பு மற்றும் தும்பிலிருந்து பெறப்படும் உற்பத்திப் பொருட்கள் மீதான சந்தையும் அதிகரித்து வருகிறது.\n\nSection::::கயிறு.\nதும்பு உற்பத்திப் பொருட்களில் முதன்மையாக விளங்குவது தும்பிலிருந்து திரிக்கப்பட்ட பல்வகை கயிறுகளாகும். அவற்றில் சில பின்வருமாறு: \n\nSection::::உப்பட்டிக் கயிறு.\nஉப்பட்டிக் கயிறானது வேளாண்மையில், குறிப்பாக நெல் அறுவடையில் பயன்படுத்தப்படும் ஒரு வகைக் கயிறாகும். இது துண்டுக் கயிறு எனவும் அழைக்கப்படும். உப்பட்டி என்பது அறுவடை செய்த நெற்கதிர்களை வெட்டி அடுக்கடுக்காக, சிறு குவியலாக இட்டு வைப்பதாகும். இவற்றை இரண்டு அல்லது மூன்று நாட்கள் வெயிலில் நன்கு காயவிட்ட பின்னர் உப்பட்டிக் கயிறால் பெரும் கட்டாகக் கட்டி சூடுவைக்கும் இடத்திற்கு கொண்டு செல்வர்.\n\nSection::::இளைக்கயிறு.\nஇளைக்கயிறு அல்லது இளக்கயிறு என அழைக்கப்படும் கயிறானது பெரும்பாலும் வேலிகள் கட்டுவதற்குப் பயன்படும். இலங்கையின் வடகிழக்குப் பிரதேசத்தில் மக்களின் மரபுவழி வாழ்விடங்களைச் சுற்றிவர இருந்த வேலிகள் தென்னோலையினால் பின்னப்பட்ட கிடுகுகளால் அமைக்கப்பட்டன. இக்கிடுகுகளை இணைத்துக் கட்டுவதற்கு இளைக்கயிறுகள் பயன்பட்டன. \n\nஇலங்கையின் வடபகுதியில் அமைந்துள்ள வல்வெட்டித்துறையில் இளைக்கயிறைப் பயன்படுத்தி பிரேத ஊர்வலக் கட்டில் (சவக்கட்டில்) கட்டும் வழக்கம் இருந்துள்ளது. \n\nSection::::வலக்கயிறு/ மடங்கு.\nவலக்கயிறு அல்லது மடங்கு என அழைக்கப்படும் கயிறு வலைகள் தயாரிப்பதற்கு பயன்படும் கயிறு வகையாகும். \n\nSection::::தேர்க்கயிறு/ தேர்வடம்.\nதேர்க்கயிறு அல்லது தேர்வடம் என அழைக்கப்படும் கயிறு பெரும்பாலும் கோவில் திருவிழாக் காலங்களில் தேரை இழுப்பதற்குப் பயன்படும். \n\nSection::::வரிச்சிக்கயிறு.\nவரிச்சிக்கயிறானது வேளாண்மையில், குறிப்பாக நெல் அறுவடையில் பயன்படுத்தப்படும் ஒரு வகைக் கயிறாகும். \n\nSection::::தேடாக்கயிறு.\nதேடாக்கயிறானது நெல் அறுவடையில் பயன்படுத்தப்படும் ஒரு வகைக் கயிறாகும். இது ஆரையம்பதிக் கிராமத்தில் விளையாடப்படும் உத்தூஞ்சல் எனப்படும் விளையாட்டு/ கலை நிகழ்வின் ஊஞ்சலைக் கட்டுவதற்கும் பயன்படும். \n\nSection::::வடக் கயிறு.\nவடக்கயிறு என அழைக்கப்படும் கயிறு ஊஞ்சல் கட்டுவதற்குப் பயன்படும் கயிறு வகையாகும். \n\nஆரையம்பதி ஆ. தங்கராசா \"யுகமொன்று உடைகிறது\" என்னும் நூலில் வருடப்பிறப்பு நிகழ்வுகளுள் ஒன்றான ஊஞ்சல் கட்டுவதில் வடக்கயிறின் பயன்பாடு பற்றிப் பின்வருமாறு விவரிக்கிறார்:\n\n\"வருஷம் எண்டா ஒரே புதினந்தான். கோயில் வெட்டையில பெரிய தென்னங்குத்திகளை நாட்டி வடக்கயிறுகளால் புனைஞ்சு ஊஞ்சில் போடுவானுகள். அதில நல்லா பாடக் கூடிய அண்ணாவி நல்லார் இரிந்து. அர்ச்சுனன் சின்னத் தம்பியர் வரை பாட்டுப்பாடி ஆக்களையும் அதில ஏத்தி ஊஞ்சில் ஆடுற அழகு வருஷத்தத் தூக்கிக் காட்டாதா.\"\n\nSection::::உறிக்கயிறு.\nஉறிக்கயிறானது வீட்டிலுள்ள சட்டி பானைகளைக் கட்டி தூக்கும் உறிகளுக்கு பயன்படும் கயிறாகும். மாரிகாலத்திற்காகக் கொள்ளிகளைச் சேகரித்து வைக்கும் அசவுகளுக்கும் இக்கயிறுகள் பயன்படும்.\n\nSection::::மாடு கட்டும் கயிறு.\nஇது மாடுகளைக் கட்டுவதற்குப் பயன்படுத்தப்படும் கயிறு வகையாகும். \n\nSection::::கப்பல் கட்டும் தொழிற்துறையில் கயிறுகளின் பயன்பாடு.\nதமிழரின் கடல் வணிகம் சிறப்புற்றிருந்த காலத்தில் கப்பல் கட்டும் தொழிற்துறையில் கயிறுகள் பரவலாகப் பயன்படுத்தப்பட்டன. \n\nபாய்மரக் கப்பல்களின் பாய்களை இணைத்துத் தைப்பதற்கும், பாய்களை உயர்த்துவதற்கும், நங்கூரத்தை இணைப்பதற்கும் கயிறுகள் பயன்படுத்தப்பட்டன. \n\nஇவைதவிர, கப்பல் கட்டும் தொழிற்துறையின் ஏனைய கட்டுமான தேவைகளுக்கும் கயிறுகள் பயன்பட்டன. கப்பல் கட்டுளைத்தொகுதி எனப்படும் தென்னந்தும்பிலிருந்து தயாரிக்கப்பட்ட நூல் கயிறுகளின் தொகுதி கப்பல்கள் கட்டுவதற்குப் பயன்படுத்தப்பட்டது. இவற்றை அராபிய நாடுகளைச் சேர்ந்த வணிகர்கள் மற்றும் கப்பல் கட்டுவோர் பயன்படுத்தியமைக்கான பல வரலாற்றுச் சான்றுகள் உள்ளன.\n\nSection::::வலை.\nதென்னந்தும்பிலிருந்து மண்ணரிப்பைத் தடுக்கும் இயற்கையான வலை தயாரிக்கப்படுகிறது. ஆற்றங்கரைகளிலும் தோட்டங்களிலும் ஏனைய நிலப்பகுதிகளிலும் மண்ணரிப்பைத் தடுப்பதற்காக இது பயன்படுகிறது. இலங்கையில் தயாரிக்கப்படும் இத் தென்னந்தும்பு வலையானது சீனா, அமெரிக்கா, மற்றும் ஐரோப்பிய நாடுகளுக்கு ஏற்றுமதி செய்யப்படுகிறது.\n\nSection::::கால்மிதி.\nகால்மிதிகள் (மிதியடி) தடித்த இழைகளைக் கொண்ட மண்ணிற தும்பை கொண்டு தயாரிக்கப்படுகின்றன. இவை பல்வகையானவை. தனியே தும்பை மாத்திரம் கொண்டும் தும்பும் இறப்பரும் கொண்டும் தும்பும் உருக்குக் கம்பிச் சட்டகம் கொண்டும் தயாரிக்கப்படுகின்றன. இவை வீடுகளின் உட்புறத்திலும் வெளியேயும் பயன்படுத்தப்பட்டு வருகின்றன. பெரும்பாலும் வீட்டு வாசலுக்கு முன்னே கால் துடைப்பதற்காகப் பயன்படுத்தப்படுகின்றன. இவை காலணிகளில் சிக்குப்பட்டிருக்கும் வெளிப்புற மண், புழுதி, சேறு, பனி மற்றும் ஏனைய அழுக்குகளை அகற்றுவதற்கு உதவுகின்றன. அத்துடன் தரையை ஈரப்பதன், தூசுகள் இன்றி தூய்மையாக வைத்திருக்கவும் உதவுகின்றன.\n\nSection::::தென்னந் தும்பு.\nதென்னந்தும்பை மெத்தை தும்பு, கலப்புத் தும்பு, தடித்த தும்பு, ஓமற் தும்பு என நான்கு தரங்களைக் கொண்டதாக வகைப்படுத்துவது வழக்கமாக உள்ளது.\n\nSection::::தென்னந்தும்பு இழைமம்.\nவேளாண்மை, தோட்டக்கலை நடவடிக்கைகளில் தென்னந்தும்பு இழைமமானது இயற்கைப் பசளையாகவும் மண் திருத்தியாகவும் பயன்படுகிறது. இதனைப் பூச்சாடிகளைப் போன்று வார்த்து வீட்டுத் தாவரச் சாடிகளின் அடித்தளமாகப் பயன்படுத்துகின்றனர். ஓர்கிட் பூச்செய்கையிலும் இது பரவலாகப் பயன்படுத்தப்பட்டு வருகிறது.\n\nSection::::தும்புத் தூள் | தென்னங்கரி.\nகொக்கோ பீட் (தென்னங்கரி) என அழைக்கப்படும் தென்னந்தும்புத் தூளானது மண்ணிற தென்னந்தும்பின் ஒரு துணை விளைபொருளாகும். உலக சந்தையில் இயற்கை முறையில் சூழலியல் சார்ந்த பிரக்ஞையுடன் நாற்றுகள் வளர்ப்பதற்கும், பசுமைக்குடில் பயிர்ச்செய்கை மற்றும் ஏனைய வேளாண்மை முயற்சிகளுக்கும் வீட்டுத் தோட்டங்களிலும் இது பரவலாகப் பயன்படுகிறது. தென்னங்கரி அதிக நீர் தேங்கு தன்மையையும் காற்று புகக்கூடிய நெகிழ்வு தன்மையையும் கொண்டமையினால் விரைவான தாவர வளர்ச்சிக்கு உதவுகிறது. சிறு கட்டிகளாகவும் தட்டுக்களாகவும் பொதிகளாகவும் இது விற்பனை செய்யப்படுகிறது. இது அதிகமாக பிரான்ஸ், தென் கொரியா, யப்பான், மெக்சிகோ, நெதர்லாந்து போன்ற நாடுகளுக்கு ஏற்றுமதி செய்யப்படுகிறது.\n\nSection::::தானுந்துகளில் தென்னந்தும்பின் பயன்பாடு.\nஉலக தானுந்து தொழிற்துறையில் இயற்கையான தென்னந்தும்பின் பயன்பாடு தொடர்பான ஆர்வமும் ஆய்வுகளும் கடந்த பத்தாண்டு காலப்பகுதியில் அதிகரித்து வந்துள்ளன. தானுந்து தொழிலகங்களில் தானுந்து கூரைகளின் உள் உறையாகவும் தரை விரிப்புகளாகவும் இருக்கைகளிலும் இயந்திரப் பெட்டியின் காப்புறையாகவும் பொதி தட்டங்களிலும் பயணப்பெட்டிகளிலும் சில்லின் உள் உறையாகவும் பின் மற்றும் பக்கச் சுவர்களின் காப்புறையாகவும் தும்பைப் பயன்படுத்துவது தொடர்பில் பல ஆய்வுகளும் வளராக்கமும் தொடர்ந்து நடைபெற்று வருகின்றன.\n\nஉலகப் பிரசித்தி பெற்ற மேர்சிடீஸ் பென்ஸ் தானுந்து மாதிரிகளின் இருக்கைகளை இலங்கையில் உற்பத்தி செய்யப்பட்ட தும்பைக் கொண்டு வடிவமைத்துள்ளனர்.\n\n"}
{"id": "389660", "url": "https://ta.wikipedia.org/wiki?curid=389660", "title": "எருசலேம் நாள்", "text": "எருசலேம் நாள்\n\nஎருசலேம் நாள் (\"Jerusalem Day\"; , \"Yom Yerushalayim\") என்பது இசுரேலின் தேசிய நாளாகும். 1967 யூன் மாதத்தில் இடம் பெற்ற ஆறு நாள் போர் முடிவில் பழைய நகர் இசுரேலியர்களின் கட்டுப்பாட்டில் வந்ததையும் எருசலேமின் மீள் ஒன்றிப்பையும் கொண்டாடும் விழாவாக இது உள்ளது. இந்நாள் அதிகாரபூர்வமாக அரச விழாவாகவும் நினைவு சேவையாகவும் அடையாளமிடப்பட்டது.\n\nஇசுரேலின் தலைமைக்குரு எருசலேம் நாளை மேற்குச் சுவர் பகுதியில் அணுகுதலை மீளவும் பெற்றுக் கொண்டதை அடையாளப்படுத்தும் ஒரு சிறிய சமய விழாவாக அடையாளப்படுத்தினார்.\n\n\n"}
{"id": "389664", "url": "https://ta.wikipedia.org/wiki?curid=389664", "title": "பருமலா திருமேனி", "text": "பருமலா திருமேனி\n\nபருமலா திருமேனி என்று சிறப்பாக குறிப்பிடப்படும் புனித கீவர்கீஸ் மார் க்ரிகோரியஸ், (பருமலா பிசப்) மேலும் சத்துருதி கோச்சுத் திருமேனி என்றும் அழைக்கப்பட்டார்  (15 சூன் 1848 – 2 நவம்பர் 1902) என்பவர் மலங்கரா சிரியன் தேவாலய பிஷப் ஆவார். அவர் 18 வயதில் கோர் எப்பிஸ்க்கோப்பா ஆகவும், 28 வயதில் ஒரு பிஷப்பாகவும் ஆனார்.  அவர் தன்  54 வயதில் இறந்தார் பின்னர் கேரளத்தின் பருமலா, புனித பீட்டர் மற்றும் புனித பவுல் தேவாலயத்தின் கல்லறைத் தோட்டத்தில் புதைக்கப்பட்டார். 1947 ஆம் ஆண்டில், அவர் மலங்கர ஆர்த்தடாக்ஸ் சிரியன் தேவாலயத்தால் புனிதராக அறிவிக்கப்பட்டார். 1987 ல், சிரியாக் மரபுவழி திருச்சபை அவரை ஒரு புனிதராக அங்கீகரித்தது.\n\nSection::::வாழ்க்கை.\nஇவர் மார் க்ரிகோரியோஸ் என்ற பெயரில் கேரளத்தில் 1848 சூன் 15 அன்று பிறந்தார்.\n\nபத்து வயதில் (1859 செப்டம்பர் 14)  கரிங்காரிரோ ஆலயத்தில் மலங்கர மெட்ரோபாலிட்டன் மாத்தியூஸ்மார் அத்தானாசியோஸ் என்பவரால் கொருயோ பட்டம் வழங்கப்பட்டது.  கிரேக்ரியோஸ் சிறுநீரக நோயால் பாதிக்கப்பட்டு பின்னர் பிழைத்துக்கொண்டார். 1865-ல் டீக்கன் பட்டமும் பாதிரியார் பட்டமும் பெற்றார். அதே ஆண்டு கோர் எப்பிஸ்க்கோப்பா பதவியும் வழங்கப்பட்டது.\n\nபிறகு வடக்கன் பரவூர் தேவாலயத்தில் ‘மார் க்ரிகோரியஸ்’ என்ற பெயரில் மெட்ரா போலிதாவாக (1876 திசம்பர் 10) (பிஷப் ) அவரது 28 ஆவது பயதில் பட்டம் சூட்டப்பட்டார். இளம் வயதில் பிஷப் பட்டம் பெற்றதால் அவரை மக்கள் ‘கொச்சுத் திருமேனி’ (இளம் பிசப்) என்று  அழைத்தனர்.\n\nஅவர் நிர்மானம் மறைமாவட்டத்துக்கு பிசப்பாக இருந்தார், அவர் பல்வேறு தேவாலயங்களை நிறுவினார் மேலும் மலங்கராவின் பல்வேறு பகுதிகளில் பள்ளிகளை நிறுவுவதற்கு காரணமாக இருந்தார். கல்வி கற்பதன் அவசியத்தை மக்களுக்கு எடுத்துக்கூறினார். குழந்தைகளைப் பள்ளிக்கு அனுப்பப் பெற்றோர்களை வலியுறுத்தினர்.\n\n1902 நவம்பர் 2 அன்று இறந்தார். அவரின் கடைசி விருப்பப்படி அவர் வாழ்ந்த பருமலை ஆலயத்தின் வடக்கு உட்புற திசையில் அவருடல் அடக்கம் செய்யப்பட்டது.\nSection::::பருமலை பண்டிகை.\nஅவரது நினைவு நாளான நவம்பர் 1, 2 ஆகிய இரண்டு நாட்களிலும் பருமலை பரிசுத்த பண்டிகை கொண்டாடப்படுகிறது. கேரளத்தில் இருந்தும் பிற மாநிலங்களில் இருந்தும் பக்தர்கள் கால்நடையாக பருமலை செல்கின்றனர்.\n"}
{"id": "389665", "url": "https://ta.wikipedia.org/wiki?curid=389665", "title": "தனு சுயாட்சி மண்டலம்", "text": "தனு சுயாட்சி மண்டலம்\n\nதனு சுயாட்சி மண்டலம் மியான்மரின் ஷான் மாநிலத்தில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக கீழ் உள்ள இரண்டு நகராட்சிகளுடன் ஷான் மாநிலத்தில் உள்ளது. \n\n\nமேலே உள்ள இரண்டு நகராட்சிகளும் டாங்கீ மாவட்டத்தின் பகுதியாக இருக்கிறது. இந்த சுயாட்சிப் பகுதி தனு இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது. \n\n"}
{"id": "389670", "url": "https://ta.wikipedia.org/wiki?curid=389670", "title": "கோகாங் சுயாட்சி மண்டலம்", "text": "கோகாங் சுயாட்சி மண்டலம்\n\nகோகாங் சுயாட்சி மண்டலம் மியான்மரின் ஷான் மாநிலத்தில் வடக்குப் பகுதியில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக உள்ளது.\n\nSection::::நிர்வாகப் உட்பிரிவுகள்.\nகோகாங் சுயாட்சி மண்டலம் கீழ் உள்ள இரண்டு நகராட்சிகளுடன் ஷான் மாநிலத்தில் உள்ளது. \n\n\nமேலே உள்ள இரண்டு நகராட்சிகளும் லாக்காங் மாவட்டத்தின் பகுதியாக இருக்கிறது. இந்த சுயாட்சிப் பகுதி கோகாங் இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது. \n\n"}
{"id": "389671", "url": "https://ta.wikipedia.org/wiki?curid=389671", "title": "ஆதித்தியன்", "text": "ஆதித்தியன்\n\nஆதித்தியன் (இயற்பெயர் டைட்டஸ், ஏப்ரல் 9, 1954 - டிசம்பர் 6, 2017) என்பவர் இந்திய திரைப்பட இசையமைப்பாளர் ஆவார. இவர் தமிழ் திரைப்படங்களுக்கு மட்டுமல்லாது தெலுங்கு, மலையாளம் போன்ற திரைப்படங்களுக்கும் இசையமைத்துள்ளார். மேலும் அவர் தான் இசையமைத்த படங்கள் மற்றும் பிற இசையமைப்பாளர்கள் இசையமைப்பிலும் பல பாடல்களை பாடியுள்ளார். அவர் இந்தியா மற்றும் மலேசியாவில் பல தமிழ் பாப் & ரீமிக்ஸ் ஆல்பங்களை உருவாக்கி வெளியிட்டுள்ளார். ஜெயா தொலைக்காட்சியில் இவரது சமையல் நிகழ்ச்சியான 'ஆதித்யன் கிச்சன்' என்ற நிகழ்ச்சியை 8 ஆண்டுகள் நடத்தினார். அவர் ஒரு ஓவியக் கலைஞராகவும் இருந்தார், அவரது ஓவியங்கள் பல வீடுட்டுச் சுவர்களை அலங்கரிக்கின்றன. அவர் 2017 திசம்பர் 5 அன்று உடல்நலக் குறைவால் ஹைதராபாத்தில் தன் 63 வயதில் காலமானார்.\n\nSection::::வாழ்க்கை.\nஒலி வடிவமைப்பாளராக தனது வாழ்க்கையைத் துவங்கிய அவர், \"வெத்தலா போட்ட\" மற்றும் \"சந்திரரே சூரியரே\" போன்ற பாடல்கள் இடம்பெற்ற அமரன் (1992) படத்தில் இசையமைப்பாளராக அறிமுகமானார். மேலும் அவர் மாமன் மகள், லக்கிமேன், அசுரன், சீவலப்பேரி பாண்டி, கோவில்பட்டி வீரலட்சுமி உள்ளிட்ட 30 க்கும் மேற்பட்ட படங்களுக்கு இசையமைப்பாளராக இருந்துள்ளார்.\n"}
{"id": "389675", "url": "https://ta.wikipedia.org/wiki?curid=389675", "title": "நாகா சுயாட்சி மண்டலம்", "text": "நாகா சுயாட்சி மண்டலம்\n\nநாகா சுயாட்சி மண்டலம் மியான்மரின் சாகைங் பிரதேசம் பகுதியில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக உள்ளது.\n\nSection::::நிர்வாகப் உட்பிரிவுகள்.\nநாகா சுயாட்சி மண்டலம் கீழ் உள்ள மூன்று நகராட்சிகளுடன் சாகைங் பிரதேசத்தில் உள்ளது. \n\n\nமேலே உள்ள மூன்று நகராட்சிகளும் ஹகான்தி மாவட்டத்தின் பகுதியாக இருக்கிறது. இந்த சுயாட்சிப் பகுதி நாகா இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது. \n\n"}
{"id": "389677", "url": "https://ta.wikipedia.org/wiki?curid=389677", "title": "ஆரையம்பதி மகா வித்தியாலயம்", "text": "ஆரையம்பதி மகா வித்தியாலயம்\n\nமட்டக்களப்பு - கல்முனை நெடுஞ்சாலையில் மட்டக்களப்பில் இருந்து 6 கிலோ மீற்றர் துாரத்தில் ஆரையம்பதி மகா வித்தியாலயம் ஆனது அமைந்துள்ளது.\n\nSection::::வரலாறு.\n1957 களில் ஆரையம்பதியில் இருந்து காத்தான்குடி பாடசாலைகளுக்கு சென்று உயர்கல்வியை பெற்றுக்கொள்வதில் எழுந்த இனவாதத்தை அடிப்படையாக கொண்ட தடைகளின் காரணமாக ஊர் பிரமுகர்கள் சேர்ந்து ஆரையம்பதியில் 23.10.1957 அன்று “தமிழ்கலவன் பாடசாலை“ எனும் நாமத்துடன் 12 மாணவர்களைக்கொண்டு இப்பாடசாலை ஆரம்பிக்கப்பட்டது.\n\n\nSection::::வெளி இணைப்புகள்.\n "}
{"id": "389690", "url": "https://ta.wikipedia.org/wiki?curid=389690", "title": "பா'ஒ சுயாட்சி மண்டலம்", "text": "பா'ஒ சுயாட்சி மண்டலம்\n\nபா'ஒ சுயாட்சி மண்டலம் மியான்மரின் ஷான் மாநிலப் பகுதியில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக உள்ளது.\n\nSection::::நிர்வாகப் உட்பிரிவுகள்.\nபா'ஒ சுயாட்சி மண்டலம் கீழ் உள்ள மூன்று நகராட்சிகளுடன் ஷான் மாநிலத்தில் உள்ளது. \n\n\nமேலே உள்ள மூன்று நகராட்சிகளும் டாங்கீ மாவட்டத்தின் பகுதியாக இருக்கிறது. இந்த சுயாட்சிப் பகுதி பா-ஒ இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது. \n\n"}
{"id": "389691", "url": "https://ta.wikipedia.org/wiki?curid=389691", "title": "சல்லீ பாலியுனாசு", "text": "சல்லீ பாலியுனாசு\n\nசல்லீ உலூயிசு பாலியுனாசு \"(Sallie Louise Baliunas)\" (பிறப்பு: பிப்ரவரி 23, 1953) ஓர் ஓய்வுபெற்ற வானியற்பியலாளர் ஆவார். இவர் முன்பு ஆர்வாடு-சுமித்சோனிய வானியற்பியல் மையத்தில் பணிபுரிந்தார். இடையில் இவர் மவுண்ட் வில்சன் வான்காணக துணை இயக்குநராகவும் இருந்துள்ளார்.\n\n"}
{"id": "389693", "url": "https://ta.wikipedia.org/wiki?curid=389693", "title": "பா லாங் சுயாட்சி மண்டலம்", "text": "பா லாங் சுயாட்சி மண்டலம்\n\nபா லாங் சுயாட்சி மண்டலம் மியான்மரின் ஷான் மாநிலப் பகுதியில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக உள்ளது.\n\nSection::::நிர்வாகப் உட்பிரிவுகள்.\nபா லாங் சுயாட்சி மண்டலம் கீழ் உள்ள இரண்டு நகராட்சிகளுடன் ஷான் மாநிலத்தில் உள்ளது. \n\n\nமேலே உள்ள இரண்டு நகராட்சிகளும் டாங்கீ மாவட்டத்தின் பகுதியாக இருக்கிறது. இந்த சுயாட்சிப் பகுதி பா லாங் இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது. \n\n"}
{"id": "389698", "url": "https://ta.wikipedia.org/wiki?curid=389698", "title": "கே. பி. கேசவன்", "text": "கே. பி. கேசவன்\n\nகே. பி. கேசவன் என்பவர் தமிழ்த் திரைப்பட நடிகர் மற்றும் நாடக நடிகராவார். இந்திய விடுதலைப் இயக்கம் நடந்தபோது பதி பக்தி, கதர் பக்தி, பம்பாய் மெயில், நாகபுரி கொடிப் போர் போன்ற தேசிய நாடகங்களில் கதாநாயகனாக நடித்தவர்.\nSection::::வாழ்க்கை.\nகே.பி.கேசவன் அன்றைய சென்னை மாகாணத்துக்கு உட்பட்ட பாலக்காட்டின் ஒரு பகுதியான ஒலவக்கோட்டில் பிறந்து வளர்ந்தவர். சிறுவயதிலேயே பாடும் திறமையைப் பெற்றிருந்த இவரை, இவரது பெற்றோர், மதுரை ஒரிஜினல் பாய்ஸ் நாடக கம்பெனியில் சேர்த்தனர். சிறு வயதுமுதலே புராண, இதிகாச நாடகங்களில் நடித்து வளர்த்திருந்து, ராஜபார்ட் நடிகராக உயர்ந்தார். அவர் நடித்த நாடகங்கள் திரைப்படங்களாக ஆனபோது சில படங்களில் கதாநாயகனாக நடித்தார்.\n"}
{"id": "389700", "url": "https://ta.wikipedia.org/wiki?curid=389700", "title": "சாரா பல்லார்டு", "text": "சாரா பல்லார்டு\n\nசாரா பல்லார்டு \"(Sarah Ballard)\"' (பிறப்பு:1984) ஓர் அமெரிக்க புறவெளிக்கோள் வானியலாளர் ஆவார். இவர் இப்போது மசாசூசட் தொழில்நுட்ப நிறுவனத்தில் தோரெசு நல்கை ஆய்வாளராகவும் பெண் அறிவியலாளருக்கான யுனசுகோவின் உலோரியல் ஆய்வு நல்கை ஆய்வாளராகவும் உள்ளார். Ballard has been a NASA Carl Sagan Fellow.\n\nஇவர் கடப்பு நேர வேறுபாட்டு முறையை வெற்றிகரமாகப் பயன்படுத்திய கூட்டாய்வுக் குழுவில் ஒருவராவார். இந்தக் கோட்பாட்டு தேடல் வழிமுறை சரியானது என நிறுவப்பட்டதோடு இம்முறையால் கெப்ளர்-19 கோளமைப்பும் கண்டுபிடிக்கப்பட்டது. கெப்ளர் விண்கலத் திட்டத்தின்கீழ் முதலில் கண்டுபிடிக்கப்பட்ட நான்கு புறவெளிக் கோள்கள் தேட்ட்த்தில் கலந்துகொண்டார். இத்திட்டத்தில் பின்னர் புறவெளி விண்மீன்களினைச் சுற்றிவரும் பல புறவெளிக் கோள்கள் கண்டறியப்பட்டன.\n\nஇவர் தனது பாலியல் வன்முறைக்காட்பட்ட பட்டறிவையும் வெளிப்படையாக பேசியுள்ளார்; மேலும் வன்திணிப்பு மனச்சிக்கல் பற்றியும் மவுனா கீ வான்காணகங்களுக்கான 30 மீ தொலைநோக்கியைக் குறித்த முரண்பாடு குறித்தும் அறிவித்துள்ளார்.\n\nSection::::ஆய்வாளர் நிலை.\nஇவர் வாசிங்டன் பல்கலைக்கழகத்தில் கார்ல் சாகன் ஆய்வாளராக இருந்தார். அங்கு இவர் முதுமுனைவர் ஆய்வை மேற்கொண்டார்; 2015 இல் இவருக்கு மசாசூசட் தொழில்நுட்ப நிறுவணத்தில் முதுமுனைவர் ஆய்வைத் தொடர உலோரியல் முதுமுனைவர் நல்கை நிதி பெண் அறிவியல் முதுமுனைவர் ஆய்வின்கீழ் நல்கப்பட்டது.\n\n"}
{"id": "389703", "url": "https://ta.wikipedia.org/wiki?curid=389703", "title": "பியேத்ரிசு பார்புய்", "text": "பியேத்ரிசு பார்புய்\n\nபியேத்ரிசு இலியோனார் சில்வேரா பார்புய் \"(Beatriz Leonor Silveira Barbuy)\"ஒரு பிரேசி வானியற்பியலாளர் ஆவார். இவர் 2009 இல் பிரேசில் சார்ந்த எப்போக்கா இதழால் தலைசிறந்த 100 பிரேசிலியர்களில் ஒருவராகத் தேர்வு செய்து அறிவிக்கப்பட்டுள்ளார். இவர் சாவோ பவுலோ பல்கலைக்கழகத்தின் வானியல் நிறுவனத்தில் புவி இயற்பியல், வளிமண்டலவியல் பேராசிரியராக உள்ளார். இவர் பன்னாட்டு வானியல் ஒன்றியத்தின் துணைத்தலைவரும் 2009 ஆம் ஆண்டில் யுனசுகோவின் பெண் அறிவியலாளருக்கான உலோரியல் விருதுபெற்ற ஐவரில் ஒருவரும் ஆவார்.\n\nSection::::வாழ்க்கைப் பணி.\nஇவர் பிரேசில் படைத்துறை ஆட்சியில் தன் ஆய்வுரையை எழுத முயன்றபோது பிரேசிலில் இயலாஅற் போனது. ஏனெனில் இவரது வகுப்புத்தோழர்களும் புல வல்லுனர்களும் சிறைபிடிக்கப்பட்டனர் அல்லது தலைமறைவாகினர்.\n\nஇவர்1978 இல் பிரான்சு சென்று தன் ஆராய்ச்சியை உரோசர் காய்ரெலின் குழுவில் பாரிசு வான்காணகத்தில் தொடர்ந்தார். இவர் தன் ஆராய்ச்சியை, விண்மீன்களில் உள்ள முதன்மைத் தனிமங்களான கரிமம், காலகம் உயிரகம் ஆகியவற்றில் சுழி முதல் 12 பில்லியன் ஆண்டு அகவை பால்வெளிகளில் நிகழ்த்தினார். இவர் தன் ஆய்வு வழியாக இந்தத் தனிமங்களின் அளவுகள் புடவிப் படிமலர்ச்சியின்போது பால்வெளிகளின் தோற்றக் காலத்தில் இருந்த அண்மைக் காலம் வரை எப்படி அமைந்தன என்பதை மீள்கட்டுமானம் செய்தார்.\n\nஇவர் 2001 இல் இருந்து 2005 வரை ஐரோப்பிய தெற்கு வான்காணகம் நடத்திய பன்னாட்டு முதல் தலைமுறை விண்மீன்கள் உருவாக்கத் திட்டத்தில் முதன்மையான பாத்திரம் வகித்து கணிசமான பங்களிப்புகளைச் செய்தார். இந்த நிகழ்ச்சி 10 பில்லியன் ஆண்டுகளுக்கு முன்பு உருவாகிய விண்மீன்களின் வேதி உட்கூறுகளைப் பற்றிய விரிவான தரவுகளைத் திரட்டியது. இவர் பன்னாட்டு வானியல் கழகத்தின் துணைத்தலைவராகவும் அதன் விண்மீன் பிரிவின் தலைவராகவும் தேர்வு செய்யப்பட்டார்.\n\nஇவருக்கு 2005 இல் பிரேசில் தேசிய அறிவியல் தகைமை ஆணை பிரேசிலிய அறிவியல் கல்விக்கழகத்தால் வழங்கப்பட்டது.\n\nஅறிவியலில் மகளிருக்கான யுனெசுகோ உலோரியல் விருதை 2009 இல் வென்ற ஐவரில் இவரும் ஒருவர் ஆவார். இந்த விருது இவரது இயற்பியல் பணிக்காக பாரீசில் உள்ள யுனெசுகோ தலைமையக விழாவில் மார்ச்சு 5 இல் வழங்கப்பட்டது. இவர் பின்னர் பிரேசிலுக்குத் திரும்பிவந்து, சாவோ பவுல்லோ பல்கலைக்கழகத்தில் பேராசிரியர் பதவியை ஏற்றார்.\n"}
{"id": "389709", "url": "https://ta.wikipedia.org/wiki?curid=389709", "title": "தெமுகே", "text": "தெமுகே\n\nதெமுகே (1168 – 1246) செங்கிஸ் கானின் கடைசித் தம்பி ஆவார். எசுகெய் மற்றும் ஓவலுனின் நான்காவது மகன் ஆவார். மங்கோலியர்களின் இரகசிய வரலாறின் படி இவர் தெமுசினை விட 6 வயது இளையவர் ஆவார். குடும்பத்தில் கடைசிப் பையனாக இருந்ததால் இவர் பெயருக்கு முன்னால் \"ஒட்சிகின்\" என்ற பெயருடன் அழைக்கப்பட்டார். இது \"ஒட்கோன்\" என்பதன் சுருக்கம் ஆகும். இதன் பொருள் \"இளையவர்\" என்பது ஆகும். இவர் ஒரு ஆடம்பர விரும்பியாக இருந்தார். எனினும் போரில் விரைவாகச் செயல்படுபவராக இருந்தார். இது இவரது குடும்பத்தின் எதிரிகளாலும் பாராட்டப்பட்டது. சாமன் கொகோசு தெப் தெங்கிரி அதிகாரத்தைத் தானே எடுக்க ஆரம்பித்தபோது, செங்கிஸ் கான் தெமுகேயை வைத்து ஒரு நடிப்பு மல்யுத்தப் போட்டியில் கொகோசுவைக் கொன்றார்.\n"}
{"id": "389710", "url": "https://ta.wikipedia.org/wiki?curid=389710", "title": "கேங்", "text": "கேங்\n\nகேங்என்பது ஒரு கருவி ஆகும். இது பொது இடத்தில் அவமானப்படுத்தவும், உடல் ரீதியான தண்டனைக்கும் இருபதாம் நூற்றாண்டு வரை கிழக்கு ஆசியா மற்றும் தென்கிழக்கு ஆசியாவின் சில பகுதிகள், சீனாவில் பயன்படுத்தப்பட்டது. இது சிலநேரங்களில் சித்திரவதைக்காகவும், சித்திரவதையின்போதும் பயன்படுத்தப்பட்டது. இது மனிதன் நடமாடுவதைத் தடைசெய்தது. இதனால் இதை அணிந்த மக்கள் பொதுவாக பட்டினியால் இறந்தனர். ஏனெனில் அவர்களால் நடந்து எதையும் எடுக்க முடியாது. \n\n\"கேங்\" என்பது பிரெஞ்சு வார்த்தை ஆகும். இது போர்த்துகீசிய வார்த்தையான \"கன்கா\"வில் இருந்து தோன்றியது. இதன் பொருள் நுகத்தடி ஆகும். இக்கருவியும் அதே விளைவுக்குப் பயன்படுத்தப்பட்டது. இரு கைகளும் நுகத்தடியின் இரு முனைகளில் பிணைக்கப்பட்டன. இதே கருவி ஐரோப்பாவிலும் பில்லோரி என்ற பெயரில் பயன்படுத்தப்பட்டது. ஒரே வேறுபாடு கேங்கில் பலகையானது தரையுடன் இணைக்கப்பட்டிருக்காது, கைதி பலகையைத் தூக்கிக் கொண்டு நடக்க வேண்டும்.\n"}
{"id": "389711", "url": "https://ta.wikipedia.org/wiki?curid=389711", "title": "தெமுலின்", "text": "தெமுலின்\n\nதெமுலின் செங்கிஸ் கானின் சகோதரி ஆவார். இவர் அவரது தந்தை இறப்பதற்குச் சில காலம் முன் பிறந்தார். இவர் ஒலகோனுடு இனத்தைச் சேர்ந்த வீரர் பலசுகு என்பவரைத் திருமணம் செய்து கொண்டார். செங்கிஸ் கான் தன் தாய் ஓவலுன், தன் மனைவி போர்தே மற்றும் தன் சகோதரர்களிடம் எவ்வாறு நெருக்கமாக இருந்தாரோ அவ்வாறே தன் தங்கையிடமும் நெருக்கமாக இருந்தார். மங்கோலியர்களின் கைகளில் படுதோல்வி அடைந்த பிறகு ஷா அலாவுதீனின் படைகள் போர்ப் பகுதிக்கு அருகில் மங்கோலியர்கள் தங்கியிருந்த இடங்களைத் தாக்கியபோது இவர் இறந்ததாகக் கூறப்படுகிறது. இந்நிகழ்ச்சிக்குப் பிறகு ஷா அலாவுதீனை அழிப்பேன் என்று செங்கிஸ் கான் சபதம் எடுத்தார். ஆனால் சில குறிப்புகள் அலாவுதீன் தாக்கியபோது செங்கிஸ் கானின் சாமன் கொகோசு அவரது நடத்தையைப் பற்றி செங்கிஸ் கானிடம் தெமுலின் தெரிவித்துவிடுவாறோ என்று பயந்து இவரைக் கொன்றதாகக் குறிப்பிடுகின்றன. \n"}
{"id": "389712", "url": "https://ta.wikipedia.org/wiki?curid=389712", "title": "பெலகுதை", "text": "பெலகுதை\n\nபெலகுதை எசுகெயின் மகன் ஆவார். செங்கிஸ் கானின் ஒன்றுவிட்ட சகோதரர் ஆவார். மேலும் இவர் செங்கிஸ் கானின் தளபதி ஆனார். பெலகுதை விவேகமான ஆலோசனையாளராகவும், தேர்ந்த தூதுவராகவும் கருதப்பட்டார். பெரும்பாலும் செங்கிஸ் கானால் ஒரு தூதுவராகப் பயன்படுத்தப்பட்டார். செங்கிஸ் கானின் ஆசியுடன் பெலகுதை மங்கோலியர்களின் முதன்மை மல்யுத்த வீரரான புரி போகோவை ஒரு மல்யுத்தப் போட்டியின்போது கழுத்தை ஒடித்துக் கொன்றார். இது முன்னாள் நடந்த ஒரு நிகழ்ச்சிக்குப் பழிதீர்ப்பதற்காக நடந்தது. அப்போது புரி போகோ பெலகுதையுடன் சண்டையிட்டு அவரை வாளால் கிழித்தார். ஒரு புராணத்தின்படி பெலகுதை வழக்கத்திற்கு மாறாக அதிக காலம் உயிர்வாழ்ந்தார். ரசித் அத்-தின் இவர் 110ம் வயதில் இறந்ததாகக் குறிப்பிடுகிறார். யுவான்ஷியானது கி.பி. 1251ல் கானின் முடிசூட்டுதலின்போது இவர் உயிருடன் இருந்ததாகக் குறிப்பிடுகிறது. அப்போது இவரது வயது 100ஐ நெருங்கியிருக்கலாம். அதன்படி இவர் அந்நேரத்தில் உலகிலேயே வயதான மனிதர்களுள் ஒருவராக இருந்திருக்கலாம். ஆனால் அந்நேரத்தில் மனிதர்களின் சராசரி வயது இதை நம்புவதற்குக் கடினமானதாக ஆக்குகிறது.\n"}
{"id": "389713", "url": "https://ta.wikipedia.org/wiki?curid=389713", "title": "பெக்தர்", "text": "பெக்தர்\n\nபெக்தர் (மொங்கோலியம்: Бэхтэр; ? - 1180) என்பவர் எசுகெயின் மகன் ஆவார். இவரது தாயார் பெயர் சோச்சிகெல். பிற சில வரலாற்றுக் குறிப்புகளின் படி இவரது தாயார் பெயர் கோவக்ஜின். இவர் செங்கிஸ் கானின் ஒன்றுவிட்ட அண்ணன் ஆவார். எசுகெயின் இறப்பிற்குப் பிறகு, தெமுசின், அவரது தாயார் ஓவலுன், அவரது உடன்பிறந்தவர்கள் மற்றும் இரண்டு ஒன்றுவிட்ட சகோதரர்கள் (பெக்தர் உட்பட) அவர்களது இனத்தால் கைவிடப்பட்டனர், தங்களைத் தாமே தற்காத்துக் கொள்ள வேண்டிய நிலைமைக்குத் தள்ளப்பட்டனர். இயற்கையாய் கிடைத்த உணவுகளை உண்டு அவர்கள் உயிர் வாழ்ந்தனர். எனினும் மூத்த ஒன்றுவிட்ட சகோதரர்கள், 14 வயது தெமுசினும் அவரது சகோதரர் கசரும் சேகரித்த உணவை எடுத்துக் கொண்டனர். தெமுசினும் கசரும் பின்தொடர்ந்து பெக்தரைக் கொன்றனர். இதற்காக ஓவலுன் அவர்களைத் திட்டினார். பெக்தர் என்ற ஒர்கோன் துருக்கிய வார்த்தைக்கு \"கவசம்\" என்று பொருள்.\n"}
{"id": "389719", "url": "https://ta.wikipedia.org/wiki?curid=389719", "title": "எசுதெல் அசுமோதெல்", "text": "எசுதெல் அசுமோதெல்\n\nஎசுதெல் அசுமோதெல் \"(Estelle Asmodelle)\" (பிறப்பு: 22 ஏப்பிரல் 1964), முன்பு எசுதெல் மரியா குரூட் \"(Estelle Maria Croot)\" எனப்பட்டவர் ஓர் ஆத்திரேலிய விளம்பர நடிகையும் இடுப்பு நடன வல்லுனரும் இசைக்கலைஞரும் சமூகச் செயல்முனைவாலரும் புதுமைப்புனைவாளரும் நுண்ணியல் (அருவக்) கலைஞரும் கல்வியியலாளரும் ஆவார். இவர் முதல் ஆத்திரேலிய நியூ சவுத் வேல்சு பிறப்பு, இறப்புப் பதிவுத் துறையின் சட்டப்படியான பிறப்புச் சான்றிதழைப் பெயர்பாலினராகப் போராடிப் பெற்றவர் ஆவார். இவரது பாலின மாற்ரம் ஆத்திரேலியப் பெயர்பாலினருக்குச் சிறந்த பொதுமக்கள் ஏற்பைப் பெற வழிவகுத்தது. இவர் 1986 இல் முதல் பாலின மாற்றச் சிறுமியாக அடையாளப்படுத்தி அறிவிக்கப்பட்டார். இவர் தான் ஆத்திரேலியாவிலேயே பேரளவில் ஒளிப்படம் பிடிக்கப்பட்ட பெயர்பாலினர் ஆவார்.\nSection::::இளமை.\nஆத்திரேலியா, போவ்ராலில் பிறந்து பெரிமாவில் வளர்க்கப்பட்ட அசுமோதெல் பாரிக்கும் சில்வியா குரூட்டுக்கும் பிறந்த முதல் குழந்தை ஆவார். இவருக்குப் பிறந்தபோது வைக்கப்பட்ட பெயர் இதுவரை வெளியாகவில்லை. இவருக்கு பெளிந்தா என்றோரு தங்கை உண்டு. இவர் அப்போது ஆண்களுக்கான கல்லூரியாகவிருந்த சாவ்லியர் கல்லூரியில் பயின்றார். பின்னர் இவர் மோசுவேல் உயர்நிலைப்பள்ளியில் பயின்றுள்ளார். அங்கு இவர் பல பாடங்களில் முதல் மதிப்பெண் எடுத்துள்ளார். இவர் தனது 16 ஆம் அகவையில் முதுகுநாண் அழற்சி எனும் கடும்நோய்க்கு ஆட்பட்டுள்ளார்.இதனால் ஓராண்டு மருத்துவமனையிலேயே கழித்துள்ளார். இவர் சில மாதங்களுக்கு உருள்நாற்காலியைப் பயன்படுத்தியுள்ளார். பிறகு, முழுமையாகத் தேறியுள்ளார்.\n\n"}
{"id": "389727", "url": "https://ta.wikipedia.org/wiki?curid=389727", "title": "புள்ளிக் கழுதைப்புலி", "text": "புள்ளிக் கழுதைப்புலி\n\nபுள்ளிக் கழுதைப்புலி அல்லது சிரிக்கும் கழுதைப்புலி (ஆங்கிலப் பெயர்: spotted hyena, உயிரியல் பெயர்: \"Crocuta crocuta\") என்பது ஒரு வகை கழுதைப்புலி ஆகும். குரோகுடா பேரினத்தின் ஒரே உறுப்பினர் இது மட்டுமே ஆகும். இது துணை சகார-ஆப்பிரிக்காவைத் தாயகமாகக் கொண்டது. இவற்றின் தற்போதைய எண்ணிக்கை 27,000 முதல் 47,000 வரை இருக்கும் என மதிப்பிடப்பட்டுள்ளது. இவை ஆசியாவில் தோன்றியதற்கான வாய்ப்புகள் உண்டு. பின் பிலெய்ஸ்டோசீன் வரை 10 இலட்சம் வருடங்களுக்கு இவை ஐரோப்பா முழுவதும் காணப்பட்டன. கழுதைப்புலி இனங்களிலேயே இதுவே மிகப்பெரியதாகும். \n"}
{"id": "389728", "url": "https://ta.wikipedia.org/wiki?curid=389728", "title": "ஊனுண்ணி (வரிசை)", "text": "ஊனுண்ணி (வரிசை)\n\nஊனுண்ணி என்பது சுமார் 280க்கும் மேற்பட்ட பாலூட்டி இனங்களை உள்ளடக்கிய ஒரு வரிசை ஆகும். இவ்வரிசை உயிரினங்கள் ஊனுண்ணிகள் என்று அழைக்கப்படுகின்றன. ஊனுண்ணி (பொதுவாக இக்குழுவில் உள்ள உறுப்பினர்களைக் குறிக்கப் பயன்படுத்தப்படும் வார்த்தை) என்ற வார்த்தையானது ஊன் உண்ணும் எந்த உயிரினத்தையும் அழைக்கப் பயன்படுத்தபடுகிறது. பாலூட்டி வரிசையிலேயே அளவில் இந்த வரிசைதான் வேறுபாடு அதிகம் உடையது. சிறிய மரநாயில் (\"Mustela nivalis\", எடை 25 கிராம், அளவு 11 செ.மீ. ) இருந்து பனிக்கரடி (\"Ursus maritimus\", எடை 1 டன்) வரையிலும், தெற்கு கடல் யானை (\"Mirounga leonina\", எடை 5 டன், நீளம் 6.9 மீ) வரையிலும் அளவுள்ள உயிரினங்கள் காணப்படுகின்றன.\n\n"}
{"id": "389730", "url": "https://ta.wikipedia.org/wiki?curid=389730", "title": "எலிசபெத் பார்டுவெல்", "text": "எலிசபெத் பார்டுவெல்\n\nஎலிசபெத் மில்லர் பார்டுவெல் \"(Elisabeth Miller Bardwell)\" (திசம்பர் 4, 1831, கோல்ரைன், மசாசூசட்சு) மே 27, 1899, கிரீன்பீல்டு, மசாசூசட்சு) ஓர் அமெரிக்க வானியலாளர் ஆவார். இவர் 1866 இல் மவுண்ட் கோலியோக் கல்லூரியில் பட்டம் பெற்றார்; இவர் அங்கே இறப்பு வரை பயிற்றுநராக பணிபுரிந்தார். அங்கு பணிபுரிந்த 33 ஆண்டுகளில் முதல் 20 ஆண்டுகளுக்கு இயற்கணிதம், முக்கோணவியல், இயற்பியல், வானியல் ஆகிய துறைகளில் கல்வி பற்றுவித்தார்.இவர் 1886 ஆம் ஆண்டுக்குப் பிறகு வானியலில் மட்டும் கல்வி பயிற்றுவித்தார். இவர் 1891 நவம்பரில் பசிபிக் வானியல்கழகத்தின் உறுப்பினராகத் தேர்வு செய்யப்பட்டார்; 1895 மார்ச்சில்பிரித்தானிய வானியல் கழகத்திலும் 1898 இலமெரிக்க அறிவியல் மேம்பட்டுக் கழகத்திலும் உருப்பினராகத் தேர்வு செய்யப்பட்டார். இவர் வானியலுக்கும் வானியற்பியலுக்கும் மக்கள் வானியலுக்கும் பெரும் பங்களிப்புகள் ஆற்றியுள்ளார் \n"}
{"id": "389741", "url": "https://ta.wikipedia.org/wiki?curid=389741", "title": "ஜான் ஆலிவர்", "text": "ஜான் ஆலிவர்\n\nஜான் வில்லியம் ஆலிவர் (பிறப்பு 23 ஏப்ரல் 1977) என்பவர் ஒரு பிரித்தானிய நகைச்சுவையாளர், எழுத்தாளர், தயாரிப்பாளர், அரசியல் விமர்சிப்பாளர், நடிகர் மற்றும் தொலைக்காட்சித் தொகுப்பாளர் ஆவார்.\n\nஇவர் ஐக்கிய இராச்சியம் மற்றும் அமெரிக்க ஐக்கிய நாட்டில் தன் வாழ்க்கையை ஒரு மேடை நகைச்சுவையாளராகத் தொடங்கினார். இவர் 2014ம் ஆண்டு முதல் எச்.பி.ஓ. தொடரான லாஸ்ட் வீக் டுனைட் வித் ஜான் ஆலிவர் ஐத் தொகுத்து வழங்குகிறார். இது பெரும்பாலானோரது பாராட்டைப் பெற்றுள்ளது. இது அமெரிக்கக் கலாச்சாரம் மற்றும் அரசாங்கக் கொள்கை மீது தாக்கத்தை ஏற்படுத்தியுள்ளது. இதை ஜான் ஆலிவர் விளைவு என்று அழைக்கின்றனர்.\n"}
{"id": "389742", "url": "https://ta.wikipedia.org/wiki?curid=389742", "title": "வீட்டுச் சிட்டுக்குருவி", "text": "வீட்டுச் சிட்டுக்குருவி\n\nவீட்டுச் சிட்டுக்குருவி (ஆங்கிலப் பெயர்: House sparrow, உயிரியல் பெயர்: \"Passer domesticus\") என்பது சிட்டுக்குருவிக் குடும்பமான பேஸ்ஸரிடேவில் உள்ள ஒரு பறவை ஆகும். இது உலகின் பெரும்பாலான பகுதிகளில் காணப்படுகிறது. வீட்டுச் சிட்டுக்குருவி ஒரு சிறிய பறவை ஆகும். பொதுவாக இதன் நீளம் 16 செ.மீ.ம், எடை 24-39.5 கிராமும் இருக்கும். பெண் சிட்டுக்குருவிகள் மற்றும் குஞ்சுகள் வெளிர் பழுப்பு மற்றும் சாம்பல் நிறத்திலும், மற்றும் ஆண் சிட்டுக்குருவிகள் பிரகாசமான கருப்பு, வெள்ளை, மற்றும் பழுப்பு அடையாளங்களுடனும் காணப்படும். பேஸ்ஸர் பேரினத்தில் உள்ள 25 இனங்களில் இதுவும் ஒன்றாகும். இதன் பூர்வீகம் பெரும்பகுதி ஐரோப்பா, மத்தியத்தரைக்கடல் பகுதிகள் மற்றும் பெரும்பகுதி ஆசியா ஆகும். இது மனிதனால் வேண்டுமென்றோ அல்லது விபத்தாகவோ ஆத்திரேலியா, ஆப்பிரிக்கா மற்றும் அமெரிக்கக் கண்டங்களின் பெரும்பகுதிகளுக்கு அறிமுகம் செய்யப்பட்டுள்ளது. இதன் காரணமாக வீட்டுச் சிட்டுக்குருவி உலகிலேயே அதிகபட்சமாகப் பரவிய காட்டுப் பறவையாக உள்ளது.\n\nவீட்டுச் சிட்டுக்குருவி மனித குடியிருப்புடன் வலுவாகத் தொடர்புடையது ஆகும். இதனால் நகர்ப்புற அல்லது கிராமப்புற அமைப்புகளில் வாழ முடியும். பரவலாக மாறுபட்ட வாழ்விடங்கள் மற்றும் காலநிலைகளில் காணப்படுகின்ற போதிலும் இது பொதுவாக மனித வளர்ச்சியிலிருந்து தொலைவில் இருக்கும் விரிவான காடுகள், புல்வெளிகள் மற்றும் பாலைவனங்கள் ஆகியவற்றைத் தவிர்க்கிறது. வீட்டுச் சிட்டுக்குருவி தானியங்கள் மற்றும் களைகளின் விதைகளைப் பெரும்பாலும் உண்கிறது. ஆனால் இது ஒரு சந்தர்ப்பவாத உண்ணி ஆகும். பொதுவாக பூச்சிகள் மற்றும் பல உணவுகளையும் சாப்பிடுகின்றது. இதன் கொன்றுண்ணிகள் வீட்டுப் பூனைகள், வல்லூறுகள், ஆந்தைகள் மற்றும் பல பிற கொன்றுண்ணிப் பறவைகள் மற்றும் பாலூட்டிகள் ஆகியவை ஆகும்.\n\nஇதன் எண்ணிக்கை, எங்கும் காணப்படும் தன்மை, மனித குடியேற்றங்களுடன் இருக்கும் இணைப்பு ஆகியவை காரணமாக வீட்டுச் சிட்டுக்குருவி கலாச்சார ரீதியில் முக்கியத்துவம் பெற்றுள்ளது. இது பரவலாக, பொதுவாக தோல்வியுற்ற முயற்சியாக விவசாயத்திற்கு பாதிப்பு ஏற்படுத்தியதன் காரணமாகக் கொல்லப்படுகிறது. வீட்டுச் சிட்டுக்குருவி பெரும்பாலும் ஒரு செல்லப்பிராணியாகவும் வளர்க்கப்படுகிறது. அதேபோல் ஒரு பொதுவாகக் காணப்படும் சின்னமாகவும் உள்ளது. பரவலாகவும் ஏராளமாகவும் இருந்தாலும், இதன் எண்ணிக்கை உலகின் சில பகுதிகளில் குறைந்துவிட்டது. பன்னாட்டு இயற்கைப் பாதுகாப்புச் சங்கத்தின் செம்பட்டியலில் இதன் பாதுகாப்பு நிலையானது ஒரு தீவாய்ப்புக் கவலை குறைந்த இனம் எனப் பட்டியலிடப்பட்டுள்ளது.\n\nSection::::விளக்கம்.\nSection::::அளவீடுகள் மற்றும் வடிவம்.\nவீட்டுச் சிட்டுக்குருவி சராசரியாக நீளமுள்ளதாக இருக்கும். பொதுவாக வரை நீளமுள்ளதாகக் காணப்படுகின்றன. இது ஒரு முழு மார்பு மற்றும் ஒரு பெரிய, வட்டமான தலை கொண்ட ஒரு சிறிய பறவையாகும். இதன் அலகு தடித்து மற்றும் கூம்பு வடிவத்துடனும், மேல் பகுதி அலகின் நீளம் அளவும் இருக்கும். விதைகளை சாப்பிடுவதற்கு ஒரு தழுவலாக இதன் அலகு கடினமாகக் கட்டமைக்கப்பட்டுள்ளது. இதன் வால் நீளத்தில் குட்டையாக உள்ளது. இறக்கை நாண் ம், மற்றும் கணுக்கால் நீளமும் இருக்கும். இதன் எடை இருக்கும். பெண் குருவிகள் பொதுவாக ஆண் குருவிகளைவிடச் சற்றே சிறியவையாக இருக்கும். ஐரோப்பியக் கண்டத்தில் உள்ள இரண்டு பாலின உயிரினங்களின் சராசரி எடையளவு சுமார் , மற்றும் தெற்குத் துணையினங்களின் எடையளவு சுமார் ஆகும். இளைய பறவைகள் சிறியவையாகவும், குளிர்காலத்தில் ஆண்கள் பெரியவையாகவும் உள்ளன. உயரமான அட்சரேகைகள், குளிர்ந்த காலநிலைகள் மற்றும் சில நேரங்களில் அதிக உயரங்களில் உள்ள பறவைகள் (பெர்க்மானின் விதிப்படி), துணையினங்களுக்கு இடையிலும், துணையினங்களுக்கு உள்ளேயும் பெரியவையாக உள்ளன.\n\nSection::::இறகு.\nஇவற்றின் சிறகு பெரும்பாலும் சாம்பல் மற்றும் பழுப்பு வண்ணங்களின் வெவ்வேறு அளவுகளாக உள்ளன. ஆண் பெண் வேறுபாடு இந்த இனத்தில் வலிமையாக வெளிப்படுகிறது: பெண்கள் பெரும்பாலும் மேலே மற்றும் கீழே மஞ்சள் பழுப்பு வண்ணத்தில் உள்ளன. அதே நேரத்தில் ஆண்கள் கண்ணில்படக்கூடிய தலை அடையாளங்களுடன் சிவப்பு முதுகு, மற்றும் சாம்பல் கீழ் பகுதிகளுடன் காணப்படுகின்றன. ஆணுக்கு அலகின் உச்சியிலிருந்து முதுகு வரை அடர் சாம்பல் வண்ணம், மற்றும் அதன் தலையின் உச்சியைச் சுற்றி பக்கவாட்டில் சிவந்த பழுப்பு வண்ணத்துடனும் காணப்படுகிறது. இதன் அலகைச் சுற்றி, தொண்டையில் மற்றும் அலகிற்கும் மற்றும் கண்களுக்கும் இடையே உள்ள இடைவெளிகளில் (லோரெஸ்) கருப்பு வண்ணத்துடன் காணப்படுகிறது. இதன் லோரெஸ் மற்றும் உச்சந்தலைக்கு இடையே ஒரு சிறிய வெள்ளைப் பட்டை உள்ளது மற்றும் கண்களின் பின்னால் உடனே (போஸ்டோகுலர்ஸ்) சிறிய வெள்ளை புள்ளிகள், அதன் மேலே மற்றும் கீழே கருப்பு திட்டுகள் உள்ளது. கீழ் பகுதிகள், கன்னங்கள், காது கவர்ட்கள் (இறகைப் பாதுகாக்கும் இறகுகள்), மற்றும் தலையின் அடிப்பகுதியில் உள்ள கோடுகள் போன்றவை வெளிர் சாம்பல் அல்லது வெள்ளை வண்ணத்தில் உள்ளன. மேல் முதுகு மற்றும் கவசமானது ஒரு சூடான பழுப்பு, பரந்த கருப்பு கோடுகளுடன் காணப்படுகிறது. அடிமுதுகு, மறைக்கப்பட்ட பின்பகுதி மற்றும் மேல் வால் கவர்ட்கள் சாம்பல் பழுப்பு வண்ணத்துடன் காணப்படுகிறது.\n\nஆண் புதியதான சாதாரண காலத்தோற்றத்தில் மங்கிய வண்ண இறகுகள் மற்றும் பல இறகுகள் மீது வெண்மை குறிப்புகளுடன் காணப்படுகிறது. பிரகாசமான பழுப்பு மற்றும் கருப்பு அடையாளங்கள் காலப்போக்கில் மற்றும் கோதி சுத்தப்படுத்துவதால் வெளிப்படுத்தப்படுகின்றன. இதில் பெரும்பாலான கருப்பு வண்ண தொண்டை மற்றும் மார்பு இணைப்பும் அடங்கும். இந்த இணைப்பு \"பிப்\" அல்லது \"சின்னம்\" என்றழைக்கப்படுகிறது. சின்னத்தின் அகலம் மற்றும் பொது அளவில் மாறி உள்ளது. இது சமூக நிலை அல்லது உடற்பயிற்சி அடையாளத்தைக் காட்டுவதாக இருக்கலாம். இந்த கருதுகோள் ஒரு \"மெய்யான ‘குடிசைத் தொழிற்துறை’’’ ஆய்வுகளுக்கு வழிவகுத்தது. வயது அதிகமாக அதிகமாக இணைப்புகளின் அளவு அதிகரிக்கும் என்பதை மட்டும் இந்த ஆய்வு நிரூபித்துள்ளது. ஆண்களின் அலகு காலத்தில் கருப்பு வண்ணத்திலும் மற்றும் எஞ்சியிருக்கும் ஆண்டு முழுவதும் அடர் சாம்பல் வண்ணத்திலும் இருக்கும்.\nபெண் குருவிக்குக் கருப்பு அடையாளங்களோ அல்லது சாம்பல் உச்சந்தலையோ கிடையாது. அதன் மேல்பகுதி மற்றும் தலை பழுப்பு வண்ணமாக இருக்கும். கவசத்தைச் சுற்றிலும் அடர் கோடுகளுடனும் மற்றும் தனித்தன்மையான வெளிர் புருவத்துடனும் காணப்படும். இதன் அடிப்பகுதிகள் வெளிர் சாம்பல்-பழுப்பு வண்ணத்தில் உள்ளன. பெண் குருவியின் அலகு பழுப்பு-சாம்பல் வண்ணத்தில் இருக்கும் மற்றும் கால இறகில் ஆண் குருவியின் அலகைப் போல் அடர் வண்ணமாக மாறுகிறது.\n\nஇளம் குருவிகள் வயது வந்த பெண் குருவியைப் போலவே இருக்கும். ஆனால் கீழ் பகுதியில் அடர் பழுப்பு வண்ணத்திலும், மேல் பகுதியில் வெளிர் வண்ணத்துடனும் காணப்படும். வெளிர்ந்த மற்றும் குறைந்த வரையரையுடைய புருவத்துடனும் காணப்படும். இளம் குருவிகள் பரந்த குண்டான சிறகு விளிம்புகளுடன் காணப்படும். இறகுதிர்க்கும் பெரிய குருவிகளைப் போலவே தளர்வான, அழுக்கான இறகுகளைக் கொண்டிருக்கும். இளம் ஆண் குருவிகள் வயதுவந்த ஆண் குருவிகளைப் போலவே அடர் வண்ணத் தொண்டை மற்றும் வெண்மையான கண்களின் பின்பகுதி ஆகியவற்றைக் கொண்டிருக்கும். அதேநேரத்தில் இளம் பெண் குருவிகள் வெண்மையான தொண்டைப் பகுதியைக் கொண்டிருக்கும். இருப்பினும், இளம் குருவிகளை இறகை வைத்து ஆண் பெண் என சரியாக வேறுபடுத்த முடியாது: சில இளம் ஆண் குருவிகள் வயதுவந்த ஆண் குருவிகளின் அடையாளங்களின்றி இருக்கலாம் மற்றும் சில இளம் பெண் குருவிகள் ஆண் குருவிகளின் அம்சங்களுடன் காணப்படலாம். இளம் குருவிகளின் அலகுகள் வெளிர் மஞ்சள் முதல் வைக்கோல் வண்ணம் வரை பெண் குருவிகளின் அலகைவிட வெளிர் வண்ணத்தில் காணப்படும். முதிர்ச்சியற்ற ஆண்கள் முதிர்ச்சியடைந்த ஆண்களின் அடையாளங்களின் வெளிர் பதிப்புகளைக் கொண்டிருக்கும். இவை புதிய இறகுகளில் தெளிவில்லாத வகையில் இருக்கலாம். அவைகளின் முதல் காலத்தில், இளம் பறவைகள் பொதுவாக மற்ற பெரிய பறவைகளிடமிருந்து வேறுபடுத்த முடியாதவையாக உள்ளன. முதல் வருடம் அவைகள் இன்னும் வெளிர்ந்தே இருக்கும் போதும் அவை இவ்வாறாக உள்ளன.\n\nSection::::குரல்.\nபெரும்பாலான குருவிகளின் குரல் அவற்றின் குறுகிய மற்றும் இடைவிடாத பாடும் அழைப்பின் மாறுபாடுகள் ஆகும். இது \"சிர்ரப்\", \"ட்ஸ்சில்ப்\", அல்லது \"பிலிப்\" என எழுத்துவடிவமாக்கப்படுகிறது. இந்த குறிப்பு பறவைகள் மொய்க்கும் அல்லது ஓய்வெடுக்கும் போது ஒரு தொடர்பு அழைப்பாக, அல்லது ஆண்கள் கூட்டின் உரிமையைப் பிரகடனப்படுத்தும்போது செய்யப்படுகிறது. காலத்தில், ஆண் இந்த அழைப்பை மீண்டும் மீண்டும் முக்கியத்துவம் மற்றும் வேகத்துடன் தாளமின்றிக் கொடுக்கிறது. இது ஒரு பாடல் அல்லது பாடலைப் போன்ற அழைப்பு என்று வர்ணிக்கப்படுகிறது. இளம் பறவைகளும் ஒரு உண்மையான பாடலைக் கொடுக்கின்றன, குறிப்பாக கூண்டில் வளர்க்கப்படும்போது. இது ஐரோப்பிய பச்சை ஃபின்ச் பறவையின் ஒலியைப் போலவே இருக்கும்.\n\nஆக்ரோஷமான ஆண்கள் அவற்றின் அழைப்பின் ட்ரில் பதிப்பைக் கொடுக்கின்றன. அதுபி\"\"சுர்\"-\"சுர்-ர்-ர்-இட்-இட்-இட்-இட்\"\" என எழுத்துவடிவமாக்கப்படுகிறது. இந்த அழைப்பு பெண் குருவிகளாலும் இளம் குருவிகளுக்கு உணவளிக்கும்போது அல்லது முட்டைகளை அடைக்காக்கும்போது ஆண்கள் மேல் ஆதிக்கம் காட்டப் பயன்படுத்தப்படுகிறது. சிட்டுக்குருவிகள் ஒரு நாசி எச்சரிக்கை அழைப்பைக் கொடுக்கின்றன. இதன் அடிப்படைச் சத்தம் \"குவேர்\" மற்றும் கிரீச்சிடுகின்ற \"ச்ரீ\" அழைப்பு என எழுத்துவடிவமாக்கப்படுகிறது. மற்றொரு குரல் \"சமாதான அழைப்பு\" எனப்படுகிறது. இது ஒரு மெல்லிய \"குயீ\" என எழுத்துவடிவமாக்கப்படுகிறது. ஓர் இணைப் பறவைகளிடையே ஆக்ரோஷத்தைத் தடுக்க இது உபயோகப்படுத்தப்படுகிறது. இந்த அனைத்துக் குரல்களுமே இவைகளுக்கு மட்டுமே உரித்தானவை அல்ல. இவை மற்ற இனச் சிட்டுக்குருவிகளாலும் சிறிய வேறுபாடுகளுடன் எழுப்பப்படுகின்றன.\n\nSection::::வேறுபாடு.\nவீட்டுச் சிட்டுக்குருவியின் 12 துணையினங்களில் சில மாறுபாடுகள் காணப்படுகின்றன. இவை இரண்டு குழுக்களாகப் பிரிக்கப்பட்டுள்ளன. அவை கிழக்கத்திய ‘’பே. டொ. இன்டிகஸ்’’ (\"P. d. indicus\") குழு, மற்றும் பாலியே ஆர்க்டிக் ‘’பே. டொ. டொமஸ்டிகஸ்’’ (\"P. d. domesticus\") குழு. ‘’பே. டொ. டொமஸ்டிகஸ்’’ (\"P. d. domesticus\") குழுப் பறவைகள் சாம்பல் கன்னங்களைப் பெற்றுள்ளன. அதேநேரத்தில் ‘’பே. டொ. இன்டிகஸ்’’ (\"P. d. indicus\") குழுப் பறவைகள் வெள்ளைக் கன்னங்களையும், உச்சந்தலையில் பிரகாசமான வண்ணத்தையும், சிறிய அலகையும் மற்றும் நீளமான கருப்பு பிப்பையும் பெற்றுள்ளன. துணையினமான ‘’பே. டொ. டிங்கிடனஸ்’’ (\"P. d. tingitanus\") சிறிதளவே குறிப்பிடப்பட்ட துணையினங்களில் இருந்து வேறுபடுகிறது. இவ்வின ஆண் குருவியின் கால இறகு வேறுபடுகிறது. அதன் தலை கருப்பாகவும், கீழ் பகுதிகள் வெளிரியும் காணப்படும். \"பே. டொ. பாலியிரோயிபெரிக்கஸ்\" இனக் குருவி குறிப்பிடப்பட்ட துணையினத்தில் இருந்து சற்றே வெளிரிக் காணப்படும். ஆனால் ‘’பே. டொ. பிபிலிகஸ்’’ (\"P. d. bibilicus\") இனத்தைவிட அடர் வண்ணத்துடன் காணப்படும். ‘’பே. டொ. பிபிலிகஸ்’’ (\"P. d. bibilicus\") இனக் குருவிகள் பெரும்பாலான துணையினங்களைவிட வெளிரிக் காணப்படும். ஆனால் ‘’பே. டொ. டொமஸ்டிகஸ்’’ (\"P. d. domesticus\") குழுப் பறவைகளின் சாம்பல் வண்ணக் கன்னங்களைக் கொண்டிருக்கும். இதைப்போலவே காணப்படும் ‘’பே. டொ. பெர்சிகஸ்’’ (\"P. d. persicus\") வெளிரிச் சிறியதாகக் காணப்படும். இதுவும் ‘’பே. டொ. நிலோடிகஸ்’’ (\"P. d. niloticus\") இனத் துணையினங்களும் ஒன்று போலவே காணப்படும். ஆனால் ‘’பே. டொ. நிலோடிகஸ்’’ (\"P. d. niloticus\"( சிறியதாக இருக்கும். ‘’பே. டொ. இன்டிகஸ்’’ (\"P. d. indicus\") குழுத் துணையினங்கள் குறைந்த அளவே பரவியுள்ளன. இக்குழுவின் ‘’பே. டொ. ஹைர்கனஸ்’’ (\"P. d. hyrcanus\") பறவைகள் ‘’பே. டொ. இன்டிகஸை’’ (\"P. d. indicus\") விடப் பெரியதாகவும், ‘’பே. டொ. ஹுஃபுஃபே’’யைவிட (\"P. d. hufufae\") பறவைகள் வெளிரியும், ‘’பே. டொ. பாக்ட்ரியானஸ்’’ (\"P. d. bactrianus\") பறவைகள் பெரியதாகவும் மற்றும் வெளிரியும், மற்றும் ‘’பே. டொ. பர்கினி’’ (\"P. d. parkini\") பெரியதாகவும் மற்றும் அடர் வண்ணத்துடன் மற்ற எந்த துணையினத்தையும் விட மார்பில் அதிகக் கருப்புடன் காணப்படும்.\n\nSection::::அடையாளப்படுத்துதல்.\nவீட்டுச் சிட்டுக்குருவி மற்ற பல விதை-உண்ணும் பறவைகளுடன் குழப்பிக் கொள்ளப்படலாம், குறிப்பாக ‘’பேஸ்ஸர்’’ (\"Passer\") பேரினத்தில் உள்ள இதன் உறவினர்களுடன். இந்த உறவினர்களில் பல சிறியவையாக உள்ளன. அவற்றின் தோற்றம் சுத்தமாகவோ அல்லது சாக்கடல் சிட்டுக்குருவி போன்று அழகாகவோ இருக்கிறது. இந்த இனத்தைச் சேர்ந்த மந்தமான வண்ணப் பெண் மற்ற இனப்பெண்களில் இருந்து அதிக நேரங்களில் வேறுபடுவதில்லை, மற்றும் இது எசுப்பானிய மற்றும் இத்தாலியச் சிட்டுக்குருவிகளைப் போலவே இருக்கும். ஐரோவாசிய மரச் சிட்டுக்குருவி ஒரு சிவந்த பழுப்பு வண்ண உச்சந்தலை மற்றும் ஒவ்வொரு கன்னத்திலும் ஒரு கருப்பு இணைப்புடன் சிறியதாகவும் மென்மையாகவும் இருக்கும். ஆண் எசுப்பானிய மற்றும் இத்தாலிய சிட்டுக்குருவிகள் தங்கள் சிவந்த பழுப்பு வண்ண உச்சந்தலைகள் மூலம் வேறுபடுத்தப்படுகின்றன . சிந்து சிட்டுக்குருவி இதுப்போலவே ஆனால் சிறியதாக இருக்கும். ஆண் குருவியின் மார்பில் கருப்பு வண்ணம் சிறிது குறைவாக இருக்கும். பெண் குருவியின் புருவம் குறிப்பிடத்தகுந்தவாறு வெளிரி இருக்கும்.\n\nSection::::வகைப்பாடு மற்றும் அமைப்புமுறை.\nSection::::பெயர்கள்.\nஉயிரியல் வகைப்பாட்டின் நவீன அமைப்பில் ஒரு அறிவியல் பெயர் வழங்கப்பட்ட முதல் விலங்குகளில் வீட்டுச் சிட்டுக்குருவியும் ஒன்றாகும். கரோலஸ் லின்னேயஸால் 1758ம் ஆண்டு ‘’சிஸ்டமா நேச்சரே’’வின் 10வது பதிப்பில் இது பற்றி விளக்கப்பட்டுள்ளது. இது \"Fringilla domestica\" என்ற பெயருடன் ஸ்வீடனில் சேகரிக்கப்பட்ட வகை மாதிரியில் இருந்து விவரிக்கப்பட்டது. பின்னர், \"ஃபிரிங்கில்லா\" (\"Fringilla\") என்ற பேரினப் பெயர் பொதுவான சாஃப்பிஞ்ச் மற்றும் அதன் உறவினர்களுக்கு மட்டுமே பயன்படுத்தப்பட்டதாக ஆகிவிட்டது. வீட்டுச் சிட்டுக்குருவியானது பொதுவாக பிரெஞ்சு விலங்கியலாளர் மதுரின் ஜாக்குவஸ் ப்ரிஸ்ஸனால் 1760ல் உருவாக்கப்பட்ட \"பேஸ்ஸர்\" (\"Passer\") பேரினத்தின் கீழ் வகைப்படுத்தப்படுகிறது.\n\nபறவையின் அறிவியல் பெயர் மற்றும் அதன் வழக்கமான ஆங்கில பெயர் ஆகியவை ஒரே பொருளையே கொண்டுள்ளன. ஆங்கில வார்த்தையான \"ஸ்பேரோ\" போன்றே இலத்தீன் வார்த்தையான \"பேஸ்ஸர்\", சிறிய செயலில் உள்ள பறவைகளைக் குறிக்கும் ஒரு சொல்லாகும் இது வேகத்தைக் குறிக்கும் ஒரு வேர்ச் சொல்லாகும். இலத்தீன் வார்த்தையான \"டொமஸ்டிகஸ்\" என்பதற்கு அதன் பொதுவான பெயர் மனிதர்களுடனான அதன் தொடர்பைக் குறிப்பதைப் போலவே \"வீட்டிற்குச் சொந்தமானது\" என்று பொருள்படுகிறது. வீட்டுச் சிட்டுக்குருவி பல மாற்று ஆங்கில பெயர்களாலும் அழைக்கப்படுகிறது. இது வட அமெரிக்காவில் பொதுவாக ஆங்கில சிட்டுக்குருவி என்று அழைக்கப்படுகிறது; இந்தியத் துணைக்கண்ட மற்றும் மத்திய ஆசியப் பறவைகள் இந்திய சிட்டுக்குருவி அல்லது இந்திய வீட்டுச் சிட்டுக்குருவி என அழைக்கப்படுகின்றன. பேச்சு வழக்கில் இவை \"ஸ்பேர்\", \"ஸ்பேரர்\", \"ஸ்பேட்ஜர்\", \"ஸ்பேட்ஜிக்\", மற்றும் \"பிலிப்\", என்ற பெயர்களால் முக்கியமாக தென் இங்கிலாந்திலும்; \"ஸ்பக்\" மற்றும் \"ஸ்பக்கி\", என்ற பெயர்களால் முக்கியமாக வட இங்கிலாந்திலும்; \"ஸ்பர்\" மற்றும் \"ஸ்ப்ரிக்\", என்ற பெயர்களால் முக்கியமாக ஸ்காட்லாந்திலும்; மற்றும் \"ஸ்பட்சி\" அல்லது செர்மானிய ‘’ஸ்பாட்ஸ்’’ல் இருந்து எடுக்கப்பட்ட \"ஸ்பாட்சி\", என்ற பெயர்களால் முக்கியமாக வட அமெரிக்காவிலும் அழைக்கப்படுகின்றன.\n\nSection::::வகைப்பாடு.\n‘’பேஸ்ஸர்’’ பேரினத்தில் சுமார் 25 உயிரினங்கள் வகைப்பாட்டைப் பொறுத்து உள்ளன. \"உலகின் பறவைகள் கையேட்டின்\" படி 26 உயினங்கள் உள்ளன. பெரும்பாலான \"பேஸ்ஸர்\" இனங்கள் மந்தமான வண்ணப் பறவைகளாக உள்ளன. அவை குட்டையான, சதுர வால்கள் மற்றும் நீள கட்டையான, கூம்பு அலகுகளைப் பெற்றுள்ளன. மைட்டோகாண்ட்ரியல் டி.என்.ஏ ஆய்வுகள் பிலெய்ஸ்டோசின் மற்றும் முந்தைய காலத்தில் இப்பேரினத்தில் இனமாதல் நிகழ்ந்ததாகக் பரிந்துரைக்கின்றன. மற்ற ஆதாரங்கள் 25,000 முதல் 15,000 ஆண்டுகளுக்கு முன்பு ஏற்பட்டதாக தெரிவிக்கின்றன. ‘’பேஸ்ஸர்’’ பேரினத்தினுள், வீட்டுச் சிட்டுக்குருவி ‘’பாலியே ஆர்க்டிக் கருப்பு-பிப் சிட்டுக்குருவிகள்’’ குழுவின் ஒரு பகுதியாகும். இது மத்தியத் தரைக்கடல் ‘’வில்லோ சிட்டுக்குருவிகளின்’’ ஒரு நெருங்கிய உறவினர் ஆகும்.\n\nவீட்டுச் சிட்டுக்குருவி மற்றும் அதன் மத்தியதரைக் கடல் உறவினர்களின் வகைப்பாடு மிகவும் சிக்கலானது ஆகும். \"வில்லோ குருவியின்\" பொதுவான வகை எசுப்பானிய குருவி ஆகும். இது பல வகைகளில் வீட்டுச் சிட்டுக்குருவியை ஒத்திருக்கிறது. இது வீட்டுச் சிட்டுக்குருவியை விட ஈரப்பதமான வாழ்விடங்களை விரும்புகிறது. இது பெரும்பாலும் காலனித்துவ மற்றும் நாடோடிப் பறவை ஆகும். பெரும்பாலான மத்தியதரைக் கடல் பகுதிகளில், சில அளவிலான கலப்பினத்துடன் ஒன்று அல்லது இரண்டு இனங்களுமே வாழ்கின்றன. வட ஆப்பிரிக்காவில், இரண்டு இனங்கள் பரவலாக கலப்பினமாகின்றன. தூய வீட்டுச் சிட்டுக்குருவிகளில் இருந்து தூய எசுப்பானிய சிட்டுக்குருவிகள் வரை மிகவும் வேறுபடும் கலப்புக் குருவிகளை உருவாக்குகின்றன.\n\nஇத்தாலி முழுவதும் வீட்டு மற்றும் எசுப்பானிய சிட்டுக்குருவிகளுக்கு இடைப்பட்ட வடிவத்தில் உள்ள ஒரு சிட்டுக்குருவி காணப்படுகிறது. இது இத்தாலிய சிட்டுக்குருவி என அழைக்கப்படுகிறது. இது இரு இனங்களுக்கு இடைப்பட்ட ஒரு கலப்பினம் போல் உள்ளது. மற்ற பண்புகளில் இது ஒரு இடைப்பட்ட இனமாக உள்ளது. இதன் குறிப்பிடத்தகுந்த நிலை மற்றும் தோற்றம் என்பது மிகுந்த விவாதத்திற்கு உட்படுத்தப்பட்ட ஒரு பொருள் ஆகும். ஆல்ப்ஸ் மலைப்பகுதிகளில் இத்தாலியச் சிட்டுக்குருவி சுமார் பரப்பளவை வீட்டுச் சிட்டுக்குருவியுடன் பகிர்ந்து கொள்கிறது, ஆனால் தெற்கில் தென் பாதி இத்தாலி மற்றும் சில மத்தியத்தரைக் கடல் தீவுகளில் இது வாழ்விடத்தை எசுப்பானிய சிட்டுக்குருவியுடன் பகிர்ந்து கொள்கிறது. மால்டா, கோசோ, க்ரீட், ரோட்ஸ் மற்றும் கர்பதோஸ் ஆகிய மத்தியத்தரைக் கடல் தீவுகளில் இந்தப் பறவைகளின் நிலை தெரியவில்லை.\n\nSection::::துணையினங்கள்.\nஒரு பெரிய எண்ணிக்கையிலான துணையினங்கள் பெயரிடப்பட்டுள்ளன. அதில் 12 இனங்கள் \"உலகின் பறவைகளின் கையேட்டில்\" அடையாளம் காணப்பட்டுள்ளன. இந்த துணையினங்கள் இரண்டு குழுக்களாகப் பிரிக்கப்பட்டுள்ளன. பாலியே ஆர்க்டிக் ‘’பே. டொ. டொமஸ்டிகஸ்’’ குழு மற்றும் கிழக்கத்திய ‘’பே. டொ. இன்டிகஸ்’’ குழு. \"பே. டொ. பிப்லிகஸ்\" உட்பட பல மத்திய கிழக்கு துணையினங்கள் மூன்றாவது, இடைப்பட்ட இனமாகச் சிலநேரங்களில் கருதப்படுகின்றன. துணையினமான \"பே. டொ. இன்டிகஸ்\" ஒரு தனி இனமாக வரையறுக்கப்பட்டது. இது 19ம் நூற்றாண்டில் ஒரு தனி இனமாக பல பறவை ஆராய்ச்சியாளர்களால் வரையறுக்கப்பட்டது.\n\n‘’பே. டொ. இன்டிகஸ்’’ குழுவில் உள்ள துணையினமான ‘’பே. டொ. பாக்ட்ரியானஸின்’’ இடம்பெயர்ந்து செல்லும் பறவைகள் தங்கள் வாழ்விடத்தை ‘’பே. டொ. டொமஸ்டிகஸ்’’ பறவைகளுடன் கலக்காமல் 1970களில் பகிர்ந்து கொண்டதாகப் பதியப்பட்டுள்ளது. இதன் காரணமாக அறிவியலாளர்கள் எட்வர்ட் ஐ. கவ்ரிலோவ் மற்றும் எம். என். கோரேலோவ் ஆகியோர் ‘’பே. டொ. இன்டிகஸை’’ தனியினமாகப் பிரிக்கப் பரிந்துரைத்தனர். இருப்பினும், \"பே. டொ. இன்டிகஸ்\"-குழு மற்றும் \"பே. டொ. டொமஸ்டிகஸ்\"-குழுப் பறவைகள் ஈரானின் பெரும் பகுதியில் ஒன்றோடொன்று வாழ்விடத்தைப் பகிர்ந்து கொள்கின்றன. எனவே இந்தப் பிரிப்பு அரிதாகவே அங்கீகரிக்கப்படுகிறது.\n\nவட அமெரிக்காவில், வீட்டுச் சிட்டுக்குருவிகள் ஐரோப்பாவில் உள்ளதை விட மிகவும் வேறுபடுத்திப் பார்க்கப்படுகின்றன. இந்த வேறுபாடு கணிக்கப்படும் முறைகளைப் பின்பற்றுகிறது. உயரமான அட்சரேகைகளில் உள்ள பறவைகள் பெரியதாகவும், வறண்ட பகுதிகளில் உள்ள பறவைகள் வெளிரியும் இருப்பதாகக் கூறப்படுகிறது. இருப்பினும், பரிணாமத்தால் அல்லது சுற்றுச்சூழலால் இது எந்த அளவிற்கு ஏற்படுகிறது என்பது தெளிவாகத் தெரியவில்லை. நியூசிலாந்து மற்றும் தென் ஆப்பிரிக்காவில் இதே போன்ற கணிப்புகள் செய்யப்பட்டுள்ளன. அறிமுகப்படுத்தப்பட்ட வீட்டுச் சிட்டுக் குருவிகள் குறிப்பாக வட அமெரிக்கா மற்றும் தென் ஆப்பிரிக்காவில் துணையினங்களாகப் பிரிக்கப்படும் நிலைக்கு தகுதியுடையதாக இருக்கலாம். அமெரிக்க பறவையியல் வல்லுநரான ஹாரி சர்ச் ஒபெர்ஹோல்சர் \"பே. டொ. பிலெக்டிகஸ்\" என்ற துணையினப் பெயரை கூட மேற்கு வட அமெரிக்காவின் வெளிரிய பறவைகளுக்கு வழங்கினார்.\n\n\nSection::::பரவல் மற்றும் வாழ்விடம்.\nஇது மத்திய கிழக்கு நாடுகளில் இருந்து உருவானது. வேளாண்மையுடன் சேர்ந்து, ஐரோவாசியா மற்றும் வட ஆப்பிரிக்காவின் பெரும்பாலான பகுதிகளுக்கும் பரவியது. 19 ஆம் நூற்றாண்டின் நடுப்பகுதியில் இருந்து, இது உலகின் பெரும்பாலான பகுதிகளை அடைந்தது. முக்கியமாக வேண்டுமென்றே அறிமுகப்படுத்தப்படுவதால், இயற்கை மற்றும் கப்பல் பரவல் மூலம் பரவுகிறது. இதன் அறிமுகப்படுத்தப்பட்ட வரம்பு வட அமெரிக்கா, மத்திய அமெரிக்கா, தெற்கு தென் அமெரிக்கா, தென் ஆப்பிரிக்கா, மேற்கு ஆப்பிரிக்காவின் பகுதி, ஆஸ்திரேலியா, நியூசிலாந்து மற்றும் உலகெங்கிலும் உள்ள தீவுகளை உள்ளடக்கியுள்ளது. இது 1850 ஆம் ஆண்டுகளில் இருந்து வடக்கு ஐரோவாசியாவில் அதன் எல்லைகளை பெரிதும் விரிவுபடுத்தியுள்ளது. 1990களின் ஐஸ்லாந்து மற்றும் ரிஷிரி தீவு, ஜப்பான் ஆகியவற்றில் இவற்றின் காலனித்துவங்கள் தொடர்ந்து இவை அவ்வாறு செய்வதை காட்டுகிறது. இதன் பரவலின் அளவு இதனை இந்த கிரகத்திலேயே மிகவும் பரவலாகக் காணப்படும் காட்டுப் பறவையாக்குகிறது.\n\nSection::::அறிமுகங்கள்.\nஅறிமுகம் செய்யப்பட்ட உலகின் பெரும்பாலான பகுதிகளில் இது மிகவும் வெற்றிகரமாகிவிட்டது. மனிதர்களுடன் வாழ ஆரம்பத்திலேயே தன்னை மாற்றிக்கொள்ளும் தன்மை மற்றும் ஒரு பரந்த அளவிலான நிலைமைகளுக்கு தன்னை மாற்றிக்கொள்ளும் தன்மை ஆகியவற்றின் காரணமாக இது சாத்தியமாகியிருக்கிறது. ஐரோவாசிய மரச் சிட்டுக்குருவியுடன் ஒப்பிடும்போது இதன் வலுவான நோயெதிர்ப்பு சக்தி உட்பட மற்ற காரணிகள் ஆகியவற்றையும் காரணமாகக் கூறலாம். அறிமுகம் செய்யப்படும் இடங்களில் இதனால் விரைவாக அதன் பரவல் வரம்பை நீட்டிக்க முடியும். சில நேரங்களில் ஆண்டுக்கு அளவுக்கு மேல். உலகின் பல பகுதிகளில், இது ஒரு பூச்சி (pest) என வகைப்படுத்தப்பட்டுள்ளது, மற்றும் அவ்விடத்தைப் பூர்வீகமாகக் கொண்ட பறவைகளுக்கு அச்சுறுத்தலை காட்டுகிறது. கிரீன்லாந்து மற்றும் கேப் வெர்டே போன்ற ஒரு சில அறிமுகப்படுத்தப்பட்ட இடங்களில் இவை இறந்துவிட்டன அல்லது குறைந்த அளவே வெற்றியடைந்துள்ளன.\n\nஇங்கிலாந்தில் இருந்து இப்பறவைகள் நியூயார்க் நகரத்தில் 1852 ஆம் ஆண்டில் லிண்டென் அந்துப்பூச்சியின் அழிவுகுணங்களைக் கட்டுப்படுத்த வெளியிடப்பட்டன, இவ்வாறே வட அமெரிக்காவிற்கு இவற்றின் பல வெற்றிகரமான அறிமுகங்களில் முதல் அறிமுகம் ஏற்பட்டது. இக்குருவி இப்போது வடமேற்கு பிரதேசங்களில் இருந்து தெற்கு பனாமா வரை காணப்படுகிறது, இது வட அமெரிக்காவில் மிகுதியாகக் காணப்படும் பறவைகளில் ஒன்றாகும். இக்குருவி ஆஸ்திரேலியாவில் முதலில் மெல்போர்னில் 1863 ஆம் ஆண்டில் அறிமுகப்படுத்தப்பட்டது. இது கண்டத்தின் கிழக்கு பகுதி முழுவதும் பொதுவானதாக வடக்கில் கேப் யார்க் வரை காணப்படுகிறது. ஆனால் மேற்கு ஆஸ்திரேலியாவில் தன்னை நிறுவுவதில் இருந்து தடுக்கப்பட்டுள்ளது. அங்கு மாநிலத்தில் காணப்படும் ஒவ்வொரு வீட்டுச் சிட்டுக்குருவியும் கொல்லப்படுகிறது. 1859 இல் நியூசிலாந்தில் இவை அறிமுகப்படுத்தப்பட்டன. அங்கிருந்து இது ஹவாய் உட்பட பல பசிபிக் தீவுகளை அடைந்தது.\n\nதென் ஆப்பிரிக்காவில், ஐரோப்பிய (‘’பே. டொ. டொமஸ்டிகஸ்’’) மற்றும் இந்திய (‘’பே. டொ. இன்டிகஸ்’’) துணையினப் பறவைகள் 1900 ஆம் ஆண்டுவாக்கில் அறிமுகப்படுத்தப்பட்டன. ஐரோப்பியப் பறவைகளை மூதாதையராகக் கொண்ட பறவைகள் ஒரு சில நகரங்களுக்குள் அடங்கிவிட்டன. அதேநேரத்தில் இந்தியப் பறவைகள் வேகமாக பரவின. அவை 1980களில் தான்சானியாவை அடைந்தன. இந்த வெற்றியின் அதேநேரத்தில் கேப் குருவி போன்ற தென் ஆப்பிரிக்க உறவினர் பறவைகளும் கூட நகரங்களில் காணப்படுகின்றன. இதனுடன் வெற்றிகரமாகப் போட்டியிடுகின்றன. தென் அமெரிக்காவில், இது 1870 ஆம் ஆண்டில் பியூனஸ் அயர்ஸ் அருகே முதலில் அறிமுகப்படுத்தப்பட்டது. கண்டத்தின் பெரும்பாலான தெற்கு பகுதிகளில் விரைவிலேயே பொதுவானதாக மாறியது. இது இப்போது தியேரா டெல் ஃபியூகோவில் இருந்து அமேசான் பேசின் எல்லைப்புறங்கள் வரை கிட்டத்தட்டத் தொடர்ச்சியாகக் காணப்படுகிறது. இது வடக்கில் கரையோர வெனிசுலா வரை தனிமைப்படுத்தப்பட்ட எண்ணிக்கையிலும் காணப்படுகிறது.\n\nSection::::வாழ்விடம்.\nவீட்டுச் சிட்டுக்குருவி மனித வாழ்விடத்துடனும், சாகுபடியுடனும் நெருக்கமாக தொடர்புடையது. ஒரு சிலர் கூறுவதைப் போல் இது எல்லா இடங்களிலும் மனிதர்களுடன் நெருங்கி வாழ்வது கிடையாது. மத்திய ஆசிய வீட்டுச் சிட்டுக்குருவிகள் பொதுவாக மனிதர்களிடம் இருந்து விலகி திறந்த வெளிகளில் வாழ்கிறது. வேறு இடங்களில் பறவைகள் சில நேரங்களில் மனிதர்களிடமிருந்து விலகி இருக்கின்றன. வீட்டுச் சிட்டுக்குருவி இல்லாத நிலப்பரப்பு வாழ்விடங்கள் அடர்த்தியான காடு மற்றும் தூந்திரப் பகுதிகள் மட்டுமே ஆகும். இது மனிதர்களைச் சுற்றி வாழ நன்கு கற்றுக்கொண்டுள்ளது. இது அடிக்கடி கட்டடங்களின் உட்பகுதியிலும் வாழ்கிறது. குறிப்பாக தொழிற்சாலைகள், கிடங்குகள் மற்றும் மிருகக்காட்சி சாலைகள் ஆகிய இடங்களில். இது பூமிக்குக் கீழே ஒரு நிலக்கரி சுரங்கத்தில் ஆழத்தில் வாழ்ந்ததாகவும் மற்றும் இரவு நேரத்தில் எம்பயர் ஸ்டேட் பில்டிங்கின் கவனிப்பு டெக் மீது உணவு உண்டதாகவும் பதிவு செய்யப்பட்டுள்ளது. இது நகர்ப்புற மையங்களில் மிகப்பெரிய அடர்த்தியில் வாழ்கிறது. ஆனால் இதன் பெருக்க வெற்றி புறநகர்ப்பகுதிகளில் அதிகமாக உள்ளது. ஏனெனில் அங்கேதான் பூச்சிகள் அதிகமாக உள்ளன . பெரிய அளவில், இது மத்தியமேற்கு அமெரிக்கா போன்ற கோதுமை வளரும் பகுதிகளில் மிக அதிகமாக உள்ளது.\n\nஇது பல்வேறு காலநிலைகளை பொறுத்துக்கொள்கிறது. ஆனால் உலர் நிலைகளை விரும்புகிறது. குறிப்பாக ஈரமான வெப்பமண்டல காலநிலைகளில். இது உலர்ந்த பகுதிகளில் வாழ உயர் உப்பு சகிப்புத்தன்மை உட்பட பல வகைகளில் தகவமைந்துள்ளது. தண்ணீர் குடிக்காமல் பெர்ரி பழங்களை விழுங்குவதன் மட்டும் மூலம் உயிர்வாழும் திறன் பெற்றுள்ளது. கிழக்கு ஆசியாவின் பெரும்பாலான பகுதிகளில், வீட்டுச் சிட்டுக்குருவி முற்றிலும் இல்லாமல் உள்ளது. அதற்குப் பதிலாக ஐரோவாசிய மரச் சிட்டுக்குருவி அங்கு காணப்படுகிறது. எங்கே இந்த இரண்டு இனங்கள் ஒன்றுடன் ஒன்று வாழ்விடத்தைப் பகிர்ந்து கொள்கின்றனவோ, ஐரோவாசிய மரச் சிட்டுக்குருவிக்குப் பதிலாக வீட்டுச் சிட்டுக்குருவி மிகவும் பொதுவானதாக உள்ளது. ஆனால் பறவையியலாளர் மவுட் டோரியா ஹாவிலாண்டின் இவற்றின் வாழ்விடப் பகிர்வை ‘’தோராயமாக, அல்லது ஏன், கணிக்கமுடியாதது’’ என்று கூடக் கூறுகிறார். சில குறைபாடுகள் இருந்த போதிலும் அதன் வரம்பில், வீட்டுச் சிட்டுக்குருவி மிகவும் பொதுவானதாக உள்ளது. ஆனால் மழைக்காடுகள் அல்லது மலைத்தொடர்கள் போன்ற குறுகலான வாழ்விடங்களில், இதன் பரவல் அங்கொன்றும் இங்கொன்றுமாக இருக்கலாம்.\n\nSection::::நடத்தை.\nSection::::சமூக நடத்தை.\nவீட்டுச் சிட்டுக்குருவி மிகவும் சமூக பறவை ஆகும். உண்ணும் போது அனைத்து பருவங்களிலும் இது கூடிவாழும். அடிக்கடி மற்ற வகை பறவைகளுடன் மந்தைகளை உருவாக்குகிறது. இது கூட்டமாக அடைகிறது. இதன் கூடுகள் பொதுவாக ஒன்றாக குழுவாக ஒன்றோடொன்று இணைந்த மரங்கள் அல்லது தாவரங்களில் கட்டப்படுகிறது. இது புழுதி அல்லது தண்ணீர் குளியல் போன்ற சமூக நடவடிக்கைகள் மற்றும் ‘’சமூக பாடுதலில்’’ ஈடுபடுகிறது. சமூக பாடலில், பறவைகள் புதர்களில் ஒன்றாகக் கூடிப் பாடுகின்றன. வீட்டுச் சிட்டுக்குருவி பெரும்பாலும் தரையிலேயே உண்கிறது. ஆனால் இது மரங்களிலும் மற்றும் புதர்களிலும் ஒன்றாகக் கூடுகிறது. பெண் வீட்டுச் சிட்டுக்குருவிகள் சிறிய அளவாக இருக்கும்போதிலும் உணவு உண்ணுமிடம் மற்றும் கூடுகள் ஆகிய இடங்களில் ஆதிக்கம் செலுத்துகின்றன.\n\nSection::::தூக்கம் மற்றும் அடைதல்.\nவீட்டுச் சிட்டுக்குருவிகள் ஸ்கேபுலர் இறகுகளுக்குக் கீழே அலகை வைத்துக் கொண்டு தூங்குகின்றன. பெரும்பாலான கூட்டப் பாடல்கள் மாலை வேளையில் பறவைகள் அடையும் முன்பும் பின்பும் மற்றும் காலையில் பறவைகள் கூட்டைவிட்டுப் புறப்படும் முன்னும் ஏற்படுகிறது. அடையும் இடம் தவிர மற்ற இடங்களுக்கு பறவைகள் இரவில் அடையும் முன்னர் கூட்டமாக விஜயம் செய்யலாம்.\n\nSection::::உடல் பராமரிப்பு.\nபுழுதி அல்லது தண்ணீர் குளியல் பொதுவானது மற்றும் அடிக்கடி கூட்டமாக இருக்கும்போது ஏற்படுகிறது. எறும்புகள் அல்லது பூச்சிகளை இறகு அல்லது தோலில் அப்பிக் கொள்ளுதல் அரிதாகவே நடக்கும். தலை அரிப்பு ஏற்படும் போது இறக்கையைத் தொங்கவிட்டவாறு இது காலால் சொரிந்து கொள்கிறது.\n\nSection::::உண்ணுதல்.\nபெரிய குருவியானவுடன், வீட்டுச் சிட்டுக்குருவி பெரும்பாலும் தானியங்கள் மற்றும் களைகளின் விதைகளை உணவாக உண்ணுகிறது, ஆனால் இது சந்தர்ப்பவாதமானது மற்றும் தன்னை மாற்றியமைத்துக் கொள்ளக்கூடியது, மற்றும் அந்நேரத்தில் எந்த உணவு கிடைக்கின்றதோ அதை உண்ணக்கூடியது. நகரங்களில் இது பெரும்பாலும் குப்பைக் கொள்கலன்களில் அடிக்கடி உணவு தேடுகிறது. உணவகங்கள் மற்றும் மற்ற உணவு நிறுவனங்களின் வெளியில் உள்ள எஞ்சிய உணவு மற்றும் ரொட்டித்துணுக்குகளை கூட்டமாக உண்ணும். உணவு பெற பல்பொருள் அங்காடிகளுக்குள் நுழைய தானியங்கி கதவுகளைத் திறத்தல், ஹோட்டல் சுவர்கள் மீது ஒட்டிக்கொண்டு தங்கள் மேல்மாடம் மீதுள்ள விடுமுறையாளர்களைக் கவனித்தல் மற்றும் கொவ்ஹை மலர்களில் தேன் கொள்ளையிடுதல் போன்ற சிக்கலான பணிகளை இதனால் செய்ய முடியும். பல பறவைகள் போலவே, வீட்டுச் சிட்டுக்குருவிக்கு உணவில் உள்ள கடினமான பொருட்களை ஜீரணிக்க வயிற்றுக் கற்கள் தேவைப்படுகிறது. கற்கள் என்பவை கல், கொத்தனார் வேலை செய்யும் போது சிதறும் தானியம் போன்ற சிறு கற்கள், அல்லது முட்டைகள் அல்லது நத்தையுடைய ஓடுகள் என எதுவாக வேண்டுமானாலும் இருக்கலாம்; பொதுவாக நீள்வட்ட மற்றும் கடினமான தானியங்கள் இவற்றின் விருப்பமான தேர்வுகளாக உள்ளன.\n\nமிதமான விவசாயப் பகுதிகளில் வீட்டுச் சிட்டுக்குருவி பற்றிய பல ஆய்வுகள் இதன் உணவில் விதைகளின் விகிதம் 90% எனக் கண்டுபிடித்துள்ளன. இது கிட்டத்தட்ட எல்லா விதைகளையும் சாப்பிடும். ஆனால் பலவிதமான விதைகள் ஒரே இடத்தில் கிடைக்கும் போது இது ஓட்ஸ் மற்றும் கோதுமையை விரும்புகிறது. விதைகளை விரும்புகிற போதிலும், நகர்ப்புறங்களில், வீட்டுச் சிட்டுக்குருவி பெரும்பாலும் மனிதர்களால் நேரடியாகவோ அல்லது மறைமுகமாகவோ அளிக்கப்படும் உணவை உண்கிறது. வீட்டுச் சிட்டுக்குருவி விதைகளைத் தவிர மொட்டுகள், பெர்ரிக்கள், திராட்சை மற்றும் செர்ரிக்கள் போன்ற பழங்கள் ஆகிய சில தாவர பாகங்களையும் உண்கிறது. மிதமான பகுதிகளில், வீட்டுச் சிட்டுக்குருவிகளுக்கு மலர்களைக் குறிப்பாக மஞ்சள் வண்ண மலர்களை வசந்தகாலத்தில் கிழித்தெறியும் ஒரு அசாதாரண பழக்கம் உள்ளது.\n\nவிலங்குகள் வீட்டுச் சிட்டுக்குருவியின் மற்றொரு முக்கிய உணவுப் பகுதியை உருவாக்குகின்றன. முக்கியமாக பூச்சிகள், அவற்றில் வண்டுகள், கம்பளிப்பூச்சிகள், டிப்டெரன் ஈக்கள், மற்றும் அபிட்கள் ஆகியவை. பல பூச்சியல்லாத கணுக்காலிகளும் உண்ணப்படுகின்றன. கிடைக்கும் போது மெல்லுடலிகள் மற்றும் ஓட்டுமீன்களும் உண்ணப்படுகின்றன. மண்புழுக்கள், கரட்டாண்கள் மற்றும் தவளைகள் போன்ற முதுகெலும்பிகள் கூட உண்ணப்படுகின்றன. இளம் வீட்டுச் சிட்டுக்குருவிகளுக்கு பெரும்பாலும் பூச்சிகளே பிறந்து 15 நாட்கள் வரை ஊட்டப்படுகின்றது. அவைகளுக்கு சிறிய அளவில் விதைகள், சிலந்திகள், மற்றும் கற்கள் ஆகியவற்றையும் கொடுக்கின்றன. பெரும்பாலான இடங்களில், வெட்டுக்கிளிகள் மற்றும் விட்டிகள் முதலியவையே இளம் குருவிகளுக்குக் கிடைக்கும் மிகுதியான உணவுகள் ஆகும். ஹெமிப்டெரா (உண்மையான பக்குகள்), எறும்புகள், இரம்ப ஈக்கள், மற்றும் வண்டுகள் ஆகியவையும் முக்கியமான உணவுகள் ஆகும். ஆனால் வீட்டுச் சிட்டுக்குருவிகள் தங்கள் இளங்குருவிகளுக்கு உணவளிக்க கிடைக்கும் எந்த உணவையும் பயன்படுத்திக் கொள்கின்றன. வீட்டுச் சிட்டுக்குருவிகள் அமெரிக்க இராபின் உட்பட மற்ற பறவைகளிடம் இருந்து திருடுவது பார்க்கப்பட்டிருக்கிறது.\n\nSection::::இடம்பெயருதல்.\nவீட்டுச் சிட்டுக்குருவியின் பறத்தல் நேரானதாகவும் (அலைபோல் அல்லாமல்) மற்றும் சிறகடிக்கக் கூடியதாகவும் உள்ளது. இதன் சராசரி வேகம் மற்றும் நொடிக்கு சுமார் 15 சிறகடித்தல்கள் ஆகும். தரையில், இது பொதுவாக நடப்பதை விட தாவுகிறது. கொன்றுண்ணிகள் துரத்தி அழுத்தம் கொடுக்கும்போது இதனால் நீந்த முடியும். வளர்ப்புப் பறவைகள் குதித்து நீரின் கீழ் குறுகிய தூரத்திற்கு நீந்தியதற்கான பதிவுகளும் உள்ளன.\n\nSection::::சிதறல் மற்றும் இடம்பெயர்வு.\nபெரும்பாலான குருவிகள் தங்கள் வாழ்நாளில் ஒரு சில கிலோமீட்டருக்கு மேல் நகர்வதில்லை. இருப்பினும், எல்லா இடங்களிலும் குறைந்த அளவு இடம்பெயர்வு ஏற்படுகிறது. சில இளம் பறவைகள் நீண்ட தூரம் குறிப்பாகக் கடற்கரையோரங்களில் இடம்பெயர்கின்றன. மலையில் வாழும் பறவைகள் குளிர்காலத்தில் உயரத்தில் இருந்து கீழே குறைந்த உயரத்திற்கு செல்கின்றன. \"பே. டொ. பாக்ட்ரியானஸ்\" மற்றும் \"பே. டொ. பர்கினி\" ஆகிய இரண்டு துணையினங்கள் முக்கியமாக வலசை போகக்கூடியவையாக உள்ளன. பெரும்பாலும் ஒரே இடத்தில் வாழ்ந்து எப்போதாவது வலசை போகும் மற்ற துணையினங்களைப் போல் அல்லாமல் இவை வலசை போவதற்கு முன் தம்மைத் தயார் செய்து கொள்ள தம் உடல் எடையைக் அதிகரித்துக் கொண்டு அதன் பின்னர் வலசை போகின்றன.\n\nSection::::கூடுகட்டுதல்.\nபல்வேறு வகைக் கூடு கட்டும் தளங்களை இவை தேர்வுசெய்தாலும் பொதுவாகத் துவாரங்களே அதிகமாகத் தேர்வு செய்யப்படுகின்றன. கூடுகள் அதிகமாக அடிக்கடி தாழ்வாரங்களிலும் மற்றும் பிற வீட்டுப் பிளவுகளிலும் கட்டப்படுகின்றன. பாறைகள் மற்றும் கரையோரங்களில் உள்ள ஓட்டைகள் அல்லது மரத் துவாரங்களும் பயன்படுத்தப்படுகின்றன. ஒரு குருவி சில நேரங்களில் மணல் கரைகள் அல்லது அழுகிய கிளைகளில் தனது சொந்த கூட்டை தோண்டும். ஆனால் தகைவிலான் குருவி போன்ற மற்ற பறவைகளின் கரைகள் மற்றும் பாறைகள், மற்றும் பழைய மர குழிக் கூடுகளையும் அடிக்கடி பயன்படுத்துகிறது. இது பொதுவாக கைவிடப்பட்ட கூடுகளைப் பயன்படுத்தும். சில நேரங்களில் இது செயலில் உள்ள கூடுகளையும் பற்றிக் கொள்கிறது. ஐரோப்பாவை விட வட அமெரிக்காவில் மரப் பொந்துகள் பொதுவாக பயன்படுத்தப்படுகின்றன. இதனால் நீலப்பறவைகள் மற்றும் பிற வட அமெரிக்கக் குழிக்கூட்டுப் பறவைகளுடனான போட்டிக்குச் சிட்டுக்குருவிகள் தள்ளப்படுகின்றன. இது அவற்றின் எண்ணிக்கைக் குறைப்பில் பங்களிக்கிறது.\n\nகுறிப்பாக வெப்பமான பகுதிகளில், வீட்டுச் சிட்டுக்குருவி திறந்த வெளிச்சத்தில், மரங்களின் கிளைகள் குறிப்பாக பசுமைமாறா மரங்கள் மற்றும் ஹாவ்தோர்ன் மரங்கள் அல்லது பெரிய நாரை அல்லது மேக்பை போன்ற பெரிய பறவைகளின் கூடுகளில் அதன் கூட்டைக் கட்டலாம். திறந்த வெளி கூடு தளங்களில், இளங்குருவிகளின் வெற்றி குறைவாக இருக்கும். ஏனெனில் அங்கு முட்டைகள் தாமதமாக இடப்படுகின்றன மற்றும் கூடு எளிதில் அழிக்கப்படும் அல்லது புயல்களால் பாதிக்கப்படும். குறைவான பொதுவான கூடு தளங்களுள் தெரு விளக்குகள் மற்றும் நியான் பலகைகள் அடங்கும். இவை அவற்றின் கதகதப்பிற்காகத் தேர்வு செய்யப்படுகின்றன. இவை பிற பாடும்பறவைகளின் பழைய மேலே திறந்தவாறு இருக்கும் குவிமாடம் போன்ற கூடுகளையும் தேர்ந்தெடுக்கின்றன.\n\nகூடு பொதுவாக குவிமாடம் போன்றுள்ளது. இது மூடப்பட்ட தளங்களில் கூரையிடாமல் இருக்கலாம். இதில் தண்டுகள் மற்றும் வேர்களால் ஆன ஒரு வெளிப்புற அடுக்கு உள்ளது. காய்ந்த புல் மற்றும் இலைகள், மற்றும் ஒரு வரிசையான இறகுகள், அதே போல் காகிதம் மற்றும் பிற மென்மையான பொருட்களான ஒரு நடு அடுக்கு உள்ளது. கூடுகள் பொதுவாக 20 × 30 செமீ (8 × 12 அங்குலம்) என்ற வெளிப்புற பரிமாணங்களைக் கொண்டுள்ளது. ஆனாலும் அவற்றின் அளவு மிகவும் மாறுபடுகிறது. பெண் கூடு கட்ட உதவுகிறது. ஆனால் ஆணை விட குறைவாக செயலில் ஈடுபடுகிறது. சில கூடு கட்டும் நிகழ்வு ஆண்டு முழுவதும் நடக்கிறது. குறிப்பாக இலையுதிர்காலத்தில் இறகுகளை உதிர்த்த பிறகு. குளிர்ச்சியுள்ள பகுதிகளில், வீட்டுச் சிட்டுக்குருவிகள் சிறப்பாக உருவாக்கப்பட்ட அடையும் கூடுகளை உருவாக்குகின்றன அல்லது குளிர்காலத்தில் வெப்பத்தை இழக்காதிருக்க தெரு விளக்குகளில் அடைகின்றன. வீட்டுச் சிட்டுக்குருவிகள் தங்களுக்கென பிரதேசங்களை பிரித்துக்கொண்டு சண்டையிடுவதில்லை ஆனால் அவை ஒரே பாலினத்தைச் சேர்ந்த ஊடுருவல் பறவைகளுக்கு எதிராக தீவிரமாக தங்கள் கூடுகள் பாதுகாக்கின்றன.\n\nவீட்டுச் சிட்டுக்குருவிகளின் கூடுகள் ஒரு பரந்த அளவிலான துடைத்தழிக்கும் பூச்சிகளை ஆதரிக்கின்றன. கூட்டுப் பூச்சிகளான \"நியோட்டியோபைலம் ப்ரவேஸ்டும்\", \"ப்ரோடோகல்லிபோரா\" அடி ஈக்கள், மற்றும் 1,400க்கும் மேற்பட்ட வண்டுகள் ஆகியவற்றை ஆதரிக்கின்றன.\n\nSection::::முட்டைகள் மற்றும் இளங்குருவிகள்.\nஇவை பொதுவாக நான்கு அல்லது ஐந்து முட்டைகளை (ஒரு பிடியில்) இடுகின்றன. எனினும் 1 முதல் 10 முட்டைகள் வரையிலும் பதிவு செய்யப்பட்டுள்ளன. குறைந்த பட்சம் இரண்டு பிடிகள் வழக்கமாக இடப்படுகின்றன மற்றும் ஏழு வருடங்கள் வரை வெப்ப மண்டலங்களில் முட்டைகள் இடப்படலாம் அல்லது நான்கு வருடங்கள் வரை மித வெப்ப மண்டல அட்சரேகைகளில் முட்டைகள் இடப்படலாம். குறைவான பிடிகளில் ஒரு வருடத்தில் முட்டைகள் இடப்படும் போது, குறிப்பாக உயர் அட்சரேகைகளில், பிடி ஒன்றுக்கு முட்டைகள் எண்ணிக்கை அதிகமாக உள்ளது. ஒரு வருடத்திற்கு ஒரே ஒரு பிடி முட்டைகள் மட்டும் இடும் மற்றும் வலசை செல்லும் மத்திய ஆசிய வீட்டுச் சிட்டுக்குருவிகள் ஒரு பிடியில் சராசரியாக 6.5 முட்டைகளை இடுகின்றன. பிடி அளவு சுற்றுச்சூழல் மற்றும் பருவ நிலைகளாலும் பாதிக்கப்படுகிறது.\nசில குறிப்பிடத்தகுந்த அடைகாக்கும் ஒட்டுண்ணி நிகழ்வுகளும் நடக்கின்றன மற்றும் ஒரு கூடுதலான அசாதாரணமான பெரிய எண்ணிக்கையிலான முட்டைகள் ஒரு கூட்டில் காணப்படும் நிகழ்வுகள், தங்கள் அண்டை கூடுகளில் பெண் குருவிகள் முட்டைகளை இடுவதால் நடக்கலாம். அத்தகைய வேற்று குருவி முட்டைகள் சில நேரங்களில் கண்டுபிடிக்கப்பட்டு, பெண்களால் அழிக்கப்படும். வீட்டுச் சிட்டுக்குருவி ஒட்டுண்ணிகளால் பாதிக்கப்படுகிறது, ஆனால் அரிதாக மட்டுமே. இது பொதுவாக ஒட்டுண்ணிகள் நுழைய முடியாத மிகவும் சிறிய அளவிலான ஓட்டைகளிலேயே கூடு கட்டுகிறது மற்றும் இளம் ஒட்டுண்ணிகளுக்கு இது தன் இளம் குருவிகளுக்குக் கொடுக்கும் உணவுகள் பொருத்தமற்றதாக உள்ளது. மாறாக, வீட்டுச் சிட்டுக்குருவி ஒருமுறை அமெரிக்க பாறை தகைவிலான் குருவியின் வளர்ப்பு ஓட்டுண்ணியாக இருந்ததாகப் பதிவு செய்யப்பட்டுள்ளது.\nமுட்டை வெள்ளை, நீல வெள்ளை அல்லது பச்சை வெள்ளை வண்ணத்துடனும், பழுப்பு அல்லது சாம்பல் புள்ளிகளுடனும் காணப்படும். Subelliptical in shape, அவை நீளத்துடனும் மற்றும் அகலத்துடனும், சராசரி எடையுடனும், மற்றும் சராசரி மேற்பரப்பு பகுதியுடனும் காணப்படும். வெப்பமண்டல துணையினக் குருவிகளின் முட்டை தனித்துவமாகச் சிறியதாக இருக்கும்.\n\nபெண் குருவி முட்டைகளை அடைகாப்பதில் முக்கிய பங்கு வகிக்கிறது. ஆண் உதவுகிறது, ஆனால் உண்மையில் முட்டைகளை மறைக்கிறதே தவிர அடைகாப்பதில்லை. இந்த காலத்தில் பெண் குருவி முட்டையை அடைகாப்பதில் இரவைக் கழிக்கிறது, அதேநேரத்தில் ஆண் கூடு அருகே நின்றுகொண்டிருக்கும். ஒரு குறுகிய 11-14 நாட்கள் நீடிக்கும் அடை காலத்திற்குப் பிறகு முட்டைகள் ஒரே நேரத்தில் பொறிக்கின்றன. விதிவிலக்காக 9 நாட்களிலும் அல்லது 17 நாட்களிலும் கூட முட்டைகள் பொறிக்கின்றன.\nஇளம் வீட்டுச் சிட்டுக்குருவிகள் 11 முதல் 23 நாட்களுக்கு கூட்டில் இருக்கும். இயல்பாக 14 முதல் 16 நாட்களுக்கு கூட்டில் இருக்கும். இந்த நேரத்தில், அவை இரு பெற்றோர்களாலும் ஊட்டி வளர்க்கப்படுகின்றன. புதிதாக பொரிக்கப்பட்ட வீட்டுச் சிட்டுக்குருவிகள் போதுமான காப்பு இல்லாத காரணத்தால் மேலும் சில நாட்களுக்கு அல்லது குளிர்ந்த சூழ்நிலைகளில் நீண்ட நாட்களுக்கு அடைகாக்கப்படுகின்றன.\n\nஇளங்குருவிகளுக்கு 4 நாட்களுக்குப் பிறகு கண்கள் திறந்திருக்கும் மற்றும் 8 நாட்களுக்குப் பிறகு இளங்குருவிகள் தங்கள் முதல் கீழ் இறகுகளைப் பெறுகின்றன. இரண்டு பெற்றோர்களும் இறந்து விட்டால் இளங்குருவிகள் சத்தம் எழுப்புகின்றன. இச்சத்தம் பெரும்பாலும் பதிலீட்டு பெற்றோர்களை ஈர்க்கும். அப்பெற்றோர்கள் இளங்குருவிகள் பெரியதாக வளரும் வரை அவற்றிற்கு உணவளிக்கும். கூட்டிலுள்ள அனைத்து இளங்குருவிகளும் ஒரு சில மணிநேரத்திற்குள் கூட்டைவிட்டு வெளிவருகின்றன. இந்த கட்டத்தில், அவைகள் பொதுவாகப் பறக்கக் கூடியவையாக உள்ளன. 1 அல்லது 2 நாட்களுக்கு பிறகு அவை தாங்களே தங்களுக்கு பகுதியளவிற்கு உணவளித்துக் கொள்கின்றன. 7 முதல் 10 நாட்களுக்குப் பிறகு அல்லது குறைந்தது 14 நாட்களிலாவது முற்றிலும் தாங்களே உணவு தேடிக் கொள்கின்றன.\n\nSection::::உயிர்வாழ்தல்.\nவயது வந்த வீட்டுச் சிட்டுக்குருவிகளில் ஓர் ஆண்டு பிழைத்தல் விகிதம் 45-65% ஆகும். பெற்றோரின் கவனிப்பில் இருந்து விடுபட்ட பிறகு இளம் குருவிகளின் இறப்பு சதவிகிதம் அதிகமாக உள்ளது. அவை வளர வளர இது குறைகிறது. பிறப்பதில் 20–25% பறவைகளே பெற்றோர் ஆகும் வயதுவரை உயிரோடிருக்கின்றன. அதிக காலத்திற்கு உயிர் வாழ்ந்ததாக அறியப்பட்ட ஒரு காட்டு வீட்டுச் சிட்டுக்குருவி கிட்டத்தட்ட இரண்டு தசாப்தங்களாக வாழ்ந்தது; அதற்கு டென்மார்க்கில் வளையமிடப்பட்டது. அது 19 வருடங்கள் மற்றும் 9 மாதங்களில் இறந்தது. அதிக காலத்திற்கு உயிர் வாழ்ந்ததாக அறியப்பட்ட ஒரு கூண்டில் வளர்க்கப்பட்ட வீட்டுச் சிட்டுக்குருவி 23 ஆண்டுகளுக்கு உயிர் வாழ்ந்தது. இவற்றின் எண்ணிக்கையில் ஆண் பெண் விகிதாச்சாரத்தைக் கண்டறிவது நிச்சயமாற்றதாக உள்ளது. ஏனெனில் தரவு சேகரிப்பதில் சிக்கல்கள் இருக்கிறது. ஆனால் எல்லா வயதுப் பறவைகளிலும் ஆண்களே சிறிது அதிகமாகக் காணப்படுவது ஒரு வழக்கமானது தான்.\n\nSection::::கொல்லப்படுதல்.\n வீட்டுச் சிட்டுக்குருவியின் பிரதான கொன்றுண்ணிகள் பூனைகள் மற்றும் கொன்றுண்ணிப் பறவைகள் ஆகும். ஆனால் காக்கைகள் மற்றும் அணில்கள் உட்பட இன்னும் பல விலங்குகள் இவற்றை உண்கின்றன. மனிதர்கள் கூட இவற்றை உண்கின்றனர். இது முற்காலத்தில் உலகின் பல பகுதிகளில் மக்களால் உண்ணப்பட்டது. இன்றும்கூட மத்தியத்தரைக் கடல் பகுதிகளில் உண்ணப்படுகிறது. இவற்றை பல கொன்றுண்ணிப் பறவைகள் உண்பது பதிவுகள் அதிகம் செய்யப்படும் இடங்களில் பதிவு செய்யப்பட்டுள்ளது. பூனைகள் வீட்டுச் சிட்டுக்குருவி எண்ணிக்கையில் அதிக தாக்கத்தை ஏற்படுத்தும் வாய்ப்பு இருந்தாலும் அசிபிடர் இனப்பறவைகள் மற்றும் முக்கியமாக மெர்லின் பறவை இவற்றின் முக்கியமான கொன்றுண்ணிகள் ஆகும். வீட்டுச் சிட்டுக்குருவி கூட சாலையில் கொல்லப்படும் பொதுவான பலியாகும்; ஐரோப்பிய சாலைகள் மீது, இந்தப் பறவை அடிக்கடி இறந்து காணப்படுகிறது.\n\nSection::::ஒட்டுண்ணிகள் மற்றும் நோய்.\nவீட்டுச் சிட்டுக்குருவி பெருமளவிலான ஒட்டுண்ணிகள் மற்றும் நோய்களுக்கு வாழ்விடம் தருகிறது. இதன் பெரும்பாலான விளைவுகள் தெரியவில்லை. பறவையியலாளர் டெட் ஆர். ஆண்டர்சன் ஆயிரக்கணக்கான விளைவுகளை பட்டியலிட்டுள்ளார். அவர் அந்தப் பட்டியல் முழுமையற்றது என்றும் குறிப்பிடுகிறார். வீட்டுச் சிட்டுக்குருவியில் சாதாரணமாகப் பதிவு செய்யப்பட்ட பாக்டீரியா நோய்க்கிருமிகள் பெரும்பாலும் மனிதர்களிடமும் பொதுவானவையாக உள்ளன. அவற்றுள் \"சால்மோனெல்லா\" மற்றும் \"எசரிசியா கோலி\" ஆகியவையும் அடங்கும். \"சால்மோனெல்லா\" வீட்டுச் சிட்டுக்குருவியில் பொதுவாகக் காணப்படுகிறது. வீட்டுச் சிட்டுக்குருவி நோயைப் பற்றிய ஒரு விரிவான ஆய்வு நடத்தப்பட்டது. இதில் ஆய்வு செய்யப்பட்ட வீட்டுச் சிட்டுக்குருவிகளில் 13% வீட்டுச் சிட்டுக்குருவிகள் இந்நோயைக் கொண்டிருந்தன. வசந்த மற்றும் குளிர்காலத்தில் ஏற்படும் ‘’சால்மோனெல்லா’’ தொற்றுநோய்கள் அதிக எண்ணிக்கையிலான வீட்டுச் சிட்டுக்குருவிகளைக் கொல்லக்கூடும். வீட்டுச் சிட்டுக்குருவி பறவை அம்மை மற்றும் பறவை மலேரியாவின் வாழ்விடமாக உள்ளது. இதில் பறவை மலேரியாவை இக்குருவிகள் ஹவாயைப் பூர்வீகமாகக் கொண்ட காட்டுப் பறவைகளுக்கும் பரப்பின. வீட்டுச் சிட்டுக்குருவியில் காணப்படும் பல நோய்கள் மனிதர்கள் மற்றும் வீட்டு விலங்குகளிடமும் காணப்படுகின்றன. இந்நோய்களுக்கு வீட்டுச் சிட்டுக்குருவி ஒரு தேக்க வாழ்விடமாகச் செயல்படுகிறது. பொதுவாக பூச்சிகள் மற்றும் பாலூட்டிகளை பாதிக்கின்ற, மேற்கு நைல் வைரஸ் போன்ற அர்போவைரஸ்கள், வீட்டுச் சிட்டுக்குருவி போன்ற பறவைகளில் செயலற்று செல்வதன் மூலம் மிதமான பகுதிகளில் குளிர்காலத்தில் உயிர்வாழ்கின்றன. ஒரு சில பதிவுகள் நோயானது வீட்டுச் சிட்டுக்குருவி கூட்டங்களை பூண்டோடு அழிப்பதாகக் குறிக்கிறது, குறிப்பாக ஸ்காட்லாந்துத் தீவுகளில், ஆனால் இது அரிதாகத் தோன்றுகிறது.\n\nவீட்டுச் சிட்டுக்குருவி வழக்கமாக வயது வந்த பறவைகளுக்கு சிறிய தீங்கு விளைவிக்கும் பல வெளிப்புற ஒட்டுண்ணிகள் மூலம் பாதிக்கப்படுகிறது. ஐரோப்பாவில், சிட்டுக்குருவிகளில் காணப்படும் மிகவும் பொதுவான சிலந்தி \"ப்ரோக்டோபைல்லோடெஸ்\", மிகவும் பொதுவான உண்ணிகள் \"அர்கஸ் ரெஃப்லெக்ஸஸ்\" மற்றும் \"இக்ஸோடெஸ் அர்போரிகோலா\", மற்றும் மிகவும் பொதுவான ஈ \"செரடோபைல்லஸ் கல்லினே\". \"டெர்மனைஸ்ஸஸ்\" போன்ற இரத்தம் குடிக்கும் சிலந்திகளும் வீட்டுச் சிட்டுக்குருவியில் காணப்படும் பொதுவான எக்டோ ஒட்டுண்ணி ஆகும். இந்த சிலந்திகளால் மனித குடியிருப்புகளுக்குள் புகுந்து மனிதர்களைக் கடிக்க முடியும். கமசோயிடோசிஸ் எனப்படும் ஒரு நிலைமையை ஏற்படுத்த முடியும். வீட்டுச் சிட்டுக்குருவியின் உடலில் பல பாகங்களைப் பற்றிக்கொண்டு பல மெல்லும் பேன்கள் வாழ்கின்றன. \"மெனகாந்தஸ்\" பேன் இதன் உடல் முழுவதும் காணப்படுகிறது. அவை இரத்தம் மற்றும் இறகுகளை உண்கின்றன. அதேநேரத்தில் \"ப்ருயீலியா\" பேன் இறகுகளை உண்கின்றது. \"பிலோப்டெரஸ் ஃப்ரிங்கில்லா\" பேன் தலையில் காணப்படுகிறது.\n\nSection::::உடலியல்.\nஇவை ஆய்வகத்தில் வலுவான சிர்காடிய தாள செயல்பாடுகளை (24 மணி நேர சுழற்சி) வெளிப்படுத்துகின்றன. இவை சிர்காடிய செயல்பாடு மற்றும் ஒளிக்கதிர் காலக்கோட்பாட்டின் (ஒரு நாள் நீளத்தில் பருவகால மாற்றங்களுக்கு ஒரு உயிரினத்தின் பதில். உதாரணமாக இதுவே உயிரினங்கள் தங்கள் இறகு வண்ணத்தை மாற்றத் தூண்டுகிறது.)அடிப்படையில் தீவிரமாக ஆய்வு செய்யப்பட்ட முதல் பறவை வகைகளில் ஒன்றாகும். இவற்றின் எளிதாகக் கிடைக்கும் தன்மை மற்றும் கூண்டுகளில் வாழக் கற்றுக்கொள்ளும் தன்மை ஆகியவையும் இதற்கு ஒரு பகுதி காரணம் ஆகும். ஆனால் \"தங்கள் வழியைக் கண்டுபிடிக்கும்\" தன்மை மற்றும் நிலையான இருளில் தாளத்துடன் இருக்கும் தன்மை ஆகியவையும் இதற்கு மற்றொரு பகுதி காரணம் ஆகும். இத்தகைய ஆய்வுகள் கூம்புச் சுரப்பி இதன் சிர்காடிய அமைப்பின் மைய பகுதியாக இருப்பதைக் கண்டறிந்துள்ளன: கூம்புச் சுரப்பியின் நீக்கம் சிர்காடிய தாள செயல்பாடுகளை நீக்குகிறது. கூம்புச் சுரப்பியை மற்றொரு குருவிக்கு மாற்றுவதால், அதைப் பெற்ற குருவிக்கு நன்கொடை பறவைகளின் தாள கட்டம் அளிக்கப்படுகிறது. ஹைபோதலாமஸின் சுப்ராசிஸ்மாடிக் கருக்களும் இவற்றின் சிர்காடிய அமைப்பின் ஒரு முக்கிய அங்கமாகக் காட்டப்பட்டுள்ளன. வெளிப்புற ஒளி-இருள் சுழற்சிக்கான சிர்காடிய கடிகாரத்தை ஒருங்கிணைப்பதில் ஈடுபடும் ஒளி வாங்கிகள் மூளையில் அமைந்துள்ளன. மண்டை ஓடு வழியே ஒளி நேரடியாக அவற்றை அடைவதன் மூலம் இதனைத் தூண்டலாம். கண்பார்வையற்ற குருவிகளும் சாதாரணமாக ஒளி-இருள் சுழற்சிக்கு ஒத்திசைக்க முடியும். ஆனால் இந்தியா மை குருவிகளின் மண்டை ஓட்டின் மேலுள்ள தோலின் கீழ் ஒரு திரையாக உட்செலுத்தப்பட்ட பின் அவற்றால் இந்த ஒத்திசைவைச் செய்ய முடிவதில்லை. இதன்மூலம் மண்டை ஓடு வழியே ஒளி நேரடியாக அவற்றை அடைவதன் மூலம் ஒளி வாங்கிகளைத் தூண்டலாம் என்பது இந்த ஆய்வுகள் மூலம் புலப்படுகிறது.\n\nஇதேபோல், காண்பார்வையற்று இருக்கும்போது கூட, வீட்டுச் சிட்டுக்குருவிகள் ஒளிக்கதிர் காலத்திற்கு ஏற்ப செயல்படுகின்றன. உதாரணமாக காலங்களுக்கேற்ப இறகு வண்ணத்தை மாற்றிக் கொள்ளுதல் மற்றும் வலசை செல்லத் தயாராகுதல் ஆகியவை. தலையின் மேல் உள்ள இறகுகள் பிய்க்கப்பட்டவுடன் இது ஒளிக்கதிர் காலத்திற்கு ஏற்ப இன்னும் வலுவாக செயல்படுகின்றன. இந்தியா மை, தலையின் மேற்புறத்தில் உள்ள தோலின் கீழ் உட்செலுத்தப்படும் போது இச்செயல்பாடு இல்லாமல் போகிறது. இது நாளுக்கு ஏற்றவாறு ஒளிக்கதிர் காலப்பதிலில் ஈடுபடும் ஒளி வாங்கிகள் மூளையின் உள்ளே இருப்பதைக் காட்டுகிறது.\n\nவீட்டுச் சிட்டுக்குருவிகள் ஒளிசம்பந்தமற்ற மாற்றங்கள் (உதாரணமாக ஒளி மற்றும் இருள் தவிர மற்ற ஒரு வெளிப்புற சுழற்சிக்கு ஒத்திசைத்தல்) பற்றிய ஆய்வுகளுக்குக் கூட பயன்படுத்தப்பட்டுள்ளன: உதாரணமாக, நிலையான இருள் நிலைமையில் பறவைகள் சாதாரணமாக உள்ளார்ந்த, 24 மணிநேர, \"சுதந்திரமாக இயங்கும்\" செயல்பாடு தாளங்களை வெளிப்படுத்தும், இவை ஒவ்வொரு 24 மணி நேரத்திலும் இரண்டு மணிநேர ‘’சிர்ப்’’ பின்னணிகளுக்கு உட்பட்டிருந்தால் இவை பதிலாக 24 மணிநேர கால இடைவெளியைக் காட்டுகின்றன, அன்றாட இயக்க தொடக்கங்களை தினசரி பின்னணி தொடக்கங்களுடன் பொருத்துகிறது. நிலையான மங்கலான ஒளியில் இருக்கும் வீட்டுச் சிட்டுக்குருவிகள் கூட உணவு கிடப்பதன் அடிப்படையிலான தினசரி சுழற்சிக்கு மாற்றப்படலாம். இறுதியாக, நிலையான இருளில் இருக்கும் வீட்டுச் சிட்டுக்குருவிகள் ஒரு உயர்ந்த மற்றும் குறைந்த வெப்பநிலை சுழற்சிக்கு மாற்றப்படலாம். ஆனால் இரண்டு வெப்பநிலைகளுக்கு இடையிலான வேறுபாடு பெரியதாக இருந்தால் மட்டுமே (38 மற்றும் 6°C); சோதனையிடப்பட்ட சில குருவிகள், அவர்களின் செயல்பாட்டைச் சூடான கட்டத்திற்கும், மற்றவை குளிர் கட்டத்திற்கும் பொறுத்துகின்றன.\n\nSection::::மனிதர்களுடன் உறவுகள்.\nவீட்டுச் சிட்டுக்குருவி மனிதர்களுடன் நெருக்கமாகத் தொடர்புடையது ஆகும். இவை சுமார் 10,000 ஆண்டுகளுக்கு முன் இருந்து மனிதர்களுடன் தொடர்புடையதாக இருப்பதாக நம்பப்படுகிறது. துணையினம் ‘’பே. டொ. பாக்ட்ரியானஸ்’’ மனிதர்களுடன் குறைந்த தொடர்புடையது ஆகும். அது தற்காலச் சிட்டுக்குருவிகளின் மூதாதையர் அல்லாத குருவிகளுக்கு பரிணாமரீதியாக நெருக்கமாகக் கருதப்படுகிறது. பூச்சிகளை உண்டு வீட்டுச் சிட்டுக்குருவி மனிதர்களுக்கு நன்மை பயக்கிறது.\n\nSection::::தமிழ் இலக்கியங்களில்.\nதொல்காப்பியத்தில் சிட்டுக்குருவியின் பெருமைகள் பற்றிக் கூறப்பட்டுள்ளது. பாரதியாரும் தன் கவிதைகளில் சிட்டுக்குருவியின் பெருமைகளைச் சுட்டிக்காட்டியுள்ளார். புறநானூற்றுப் பாடலில் இவை ‘குரீஇ’ என்று குறிப்பிடப்பட்டுள்ளன. இச்சொல்லே பின்னர் மருவிக் குருவியானது. சங்க இலக்கியங்கள் ‘மனையுறைக் குருவி’ என்று சிட்டுக்குருவியயைக் குறிப்பிடுகின்றன. மனிதர்கள் வசிக்கும் வீடுகளில் பயமின்றி வாழ்ந்த காரணத்தால் இவை அவ்வாறு குறிப்பிடப்பட்டுள்ளன.\n\nSection::::தற்போதைய நிலை.\nஉலகின் பல பகுதிகளிலும் இவற்றின் எண்ணிக்கை குறைந்து வருகிறது. இந்த வீழ்ச்சிகள் முதலில் வட அமெரிக்காவில் காணப்பட்டன. இதற்கு ஆரம்பத்தில் வீட்டு ஃபிஞ்ச் பறவைகளின் பரவல் காரணம் எனச் சொல்லப்பட்டது. ஆனால் மேற்கு ஐரோப்பாவில் இவற்றின் வீழ்ச்சி மிகவும் கடுமையானதாக இருந்தது. ஆஸ்திரேலியாவில் கூட இவற்றின் எண்ணிக்கையில் சரிவு ஏற்பட்டுள்ளது. அங்கு இவை தற்போதுதான் அறிமுகப்படுத்தபட்டன.\n\nகிரேட் பிரிட்டனில், 1970 களின் பிற்பகுதியில் இவற்றின் எண்ணிக்கை உச்சத்தைத் தொட்டது. ஆனால் 68% பறவைகள் ஒட்டுமொத்தமாக அழிந்துவிட்டன. சில பகுதிகளில் 90% பறவைகள் அழிந்துவிட்டன. லண்டனில், வீட்டுச் சிட்டுக்குருவி மத்திய நகரத்திலிருந்து கிட்டத்தட்ட மறைந்துவிட்டது. நெதர்லாந்தில் வீட்டுச் சிட்டுக்குருவிகளின் எண்ணிக்கை 1980 களில் இருந்து பாதியாகக் குறைந்துவிட்டது. இதனால் வீட்டுச் சிட்டுக்குருவி ஒரு ஆபத்தின் விளிம்பில் இருக்கும் இனமாகக் கூடக் கருதப்படுகிறது. உலகளாவிய சாதனையை அமைக்கும் முயற்சியில் ஒரு பகுதியாக ஒழுங்குபடுத்தப்பட்ட டோமினோகளைத் தட்டியபோது \"டோமினோமஸ்\" என்ற ஒரு பெண் வீட்டுச் சிட்டுக்குருவி கொல்லப்பட்டது. அதன்பின்னர் இந்த நிலை பலரது கவனத்திற்கு வந்தது.\n\nகைபேசிகளில் இருந்து வெளிவரும் மின்காந்தக் கதிர்வீச்சு உட்பட இவற்றின் வியத்தகு குறைவுக்கான பல்வேறு காரணங்கள் முன்மொழியப்பட்டுள்ளன. நகர்ப்புற கட்டட வடிவமைப்புகளில் ஏற்படும் மாற்றங்களால் ஏற்படுகின்ற கூடு கட்டும் இடங்களின் பற்றாக்குறை ஒருவேளை ஒரு காரணியாக இருக்கலாம். சிட்டுக்குருவிகளுக்கு என சிறப்பு கூடு பெட்டிகளை பயன்படுத்துவதை பாதுகாப்பு நிறுவனங்கள் ஊக்கப்படுத்தியுள்ளன.\n\nவீட்டுச் சிட்டுக்குருவிக்கு ஏற்படும் அச்சுறுத்தல்கள் பற்றிய விழிப்புணர்வுக்காக ‘’உலக சிட்டுக்குருவி தினம்’’ உலகெங்கும் மார்ச் மாதம் 20ம் தேதி 2010 ஆம் ஆண்டு முதல் கொண்டாடப்படுகிறது.\nசமீபத்திய ஆண்டுகளில், பல ஆசிய நாடுகளில் வீட்டுச் சிட்டுக்குருவிகளின் எண்ணிக்கை வீழ்ச்சியடைந்திருக்கிறது. இந்த சரிவு இந்தியாவில் மிகவும் தெளிவாகத் தெரிகிறது. இந்த பறவைகள் பாதுகாக்கப்படுவதற்கு, 2012 இல், வீட்டுச் சிட்டுக்குருவி தில்லியின் மாநில பறவை என அறிவிக்கப்பட்டது.\n\nSection::::கலாச்சாரப் பிணைப்புகள்.\nஉலகம் முழுவதும் பலருக்கு வீட்டுச் சிட்டுக்குருவி மிகவும் பிரபலமான காட்டு உயிரினம் ஆகும். வீட்டுச் சிட்டுக்குருவிகளை அறிமுகப்படுத்தியதன் காரணங்களில் ஒன்று, பல குடியேறிகளின் பூர்வீகமான ஐரோப்பிய நாட்டுப் பகுதியுடன் இவற்றின் தொடர்பு. பிற்காலங்களில் பொதுவாக சிட்டுக்குருவிகளாக விவரிக்கப்படுகின்ற பறவைகள் ஐரோப்பா மற்றும் மேற்கு ஆசியாவில் உள்ள பண்டைய இலக்கியம் மற்றும் சமய நூல்களின் பல படைப்புகளில் குறிப்பிடப்பட்டுள்ளது. இந்தக் குறிப்புகள் எப்போதுமே வீட்டுச் சிட்டுக்குருவிகளைக் குறிப்பிட்டுச் சொல்வதாகக் கூற முடியாது. இக்குறிப்புகள் சிறிய, விதை உண்ணும் பறவைகளைப் பற்றியதாகக்கூட இருந்திருக்கலாம். ஆனால் பின்னர் இந்த நூல்களால் ஈர்க்கப்பட்ட எழுத்தாளர்கள் பெரும்பாலும் வீட்டுச் சிட்டுக்குருவியை மனதில் வைத்து எழுதியிருக்கலாம். மத்தேயு சுவிசேஷத்தில் தெய்வீக தரிசனத்திற்கான ஒரு உதாரணமாக இயேசு \"சிட்டுக் குருவிகளைப்\" பயன்படுத்துகிறார். அது ஷேக்ஸ்பியரின் பிற்காலக் குறிப்புகளான \"ஹேம்லட்\" மற்றும் சுவிசேஷ பாடலான \"அவரது கண் சிட்டுக்குருவியின் மீது\" போன்றவற்றை ஈர்த்தது.\n\n"}
{"id": "389749", "url": "https://ta.wikipedia.org/wiki?curid=389749", "title": "காட்டு வான்கோழி", "text": "காட்டு வான்கோழி\n\nகாட்டு வான்கோழி (ஆங்கிலப் பெயர்: wild turkey, உயிரியல் பெயர்: \"Meleagris gallopavo\") என்பது வட அமெரிக்காவைத் தாயகமாகக் கொண்ட, கல்லிபார்மசு வரிசையைச் சேர்ந்த ஒரு பறவை ஆகும். கல்லிபார்மசு வரிசைப்பறவைகளிலேயே இதுதான் அதிக எடையுள்ளது ஆகும். இதுவும் வளர்ப்பு வான்கோழியும் ஒரே இனம் ஆகும். வளர்ப்பு வான்கோழியானது தெற்கு மெக்சிகக் காட்டு வான்கோழித் துணையினத்தில் இருந்து உருவானது ஆகும். இது வட அமெரிக்காவில் தோன்றியது என்றாலும், வளர்ப்பு வான்கோழியானது இசுப்பெயின் வழியாக லெவன்டில் இருந்து பிரித்தானியாவிற்கு கப்பல்கள் மூலம் இறக்குமதி செய்யப்பட்டது. அந்நேரத்தில் பிரித்தானிய மக்கள் காட்டு வான்கோழியை துருக்கி நாட்டுடன் தொடர்புபடுத்தி அழைத்தனர். இவ்வாறாகவே இதன் ஆங்கிலப் பெயர் உருவானது.\n"}
{"id": "389751", "url": "https://ta.wikipedia.org/wiki?curid=389751", "title": "நேபாள மாநிலங்களின் சட்டமன்றத் தேர்தல்கள், 2017", "text": "நேபாள மாநிலங்களின் சட்டமன்றத் தேர்தல்கள், 2017\n\nநேபாள மாநிலங்களின் சட்டமன்றத் தேர்தல்கள், 2017, நேபாளம், ஓரவையுடன் கூடிய ஏழு மாநில சட்டமன்றங்களைக் கொண்டுள்ளது. இந்த ஏழு மாநிலங்களின் 550 சட்டமன்ற உறுப்பினர்களில், \n330 உறுப்பினர்கள் நேரடியாகவும், 220 உறுப்பினர்கள் விகிதாசாரப்படியும் தேர்தலில் தேர்ந்தெடுக்கும் பொருட்டு, நாடாளுமன்றத் தேர்தலுடன் சேர்த்து, 26 நவம்பர் 2017 மற்றும் 7 டிசம்பர் 2017 ஆகிய நாட்களில் இரண்டு கட்டங்களாக, ஏழு மாநில சட்டமன்றங்களின் தேர்தல் நடைபெற்றது. \n\nநேபாள சட்டமன்ற உறுப்பினர்களின் பதவிக் காலம் ஐந்தாண்டுகள் ஆகும். மாநிலங்களின் பெரும்பான்மையான சட்டமன்ற உறுப்பினர்களின் ஆதரவுடன் மாநில முதலமைச்சர் தேர்வு செய்யப்படுவார். \n\nSection::::முதல் கட்ட வாக்குப் பதிவு.\nநேபாளத்தின் மலைப்பாங்கான 32 மாவட்டங்களின் முதல் கட்ட வாக்குப்பதிவு, 26 நவம்பர் 2017 அன்று நடைபெற்றது. முதல் கட்ட வாக்கு பதிவில் 65% வாக்காளர்கள் வாக்களித்தனர். 3.19 மில்லியன் வாக்காளர்கள் வாக்களித்தனர்.\n\nSection::::இரண்டாம் கட்ட வாக்குப் பதிவு.\nஇரண்டாம் கட்ட வாக்குப் பதிவு 7 டிசம்பர் 2017 அன்று நடைபெற்றது. இத்தேர்தல் காத்மாண்டு சமவெளி மற்றும் நேபாளத்தின் தெற்கு பகுதியில் உள்ள 45 நேபாள மாவட்டங்களில் நடைபெற்றது. இத்தேர்தலில் 2,35,993 வாக்காளர்கள் வாக்களித்தனர். \n\nSection::::வாக்கு எண்ணிக்கை.\nமாநில சட்டமன்றத் தேர்தல் வாக்கு எண்ணிக்கை 7 டிசம்பர் 2017ல் தொடங்கியது. முழு வாக்கு எண்ணிக்கை முடிவுகள் டிசம்பர், 2017க்குள் வெளிவரும். தற்போதைய வாக்கு எண்ணிக்கை நிலவரப்படி, ஆளும் மார்க்சிஸ்ட்-லெனினிஸ்ட் ஒன்றியம் மற்றும் மாவோயிஸ்ட் மைய கூட்டணிக் கட்சி வேட்பாளர்கள் பெரும்பாலான தொகுதிகளில் முன்னிலை வகிக்கின்றனர். இரண்டாவதாக நேபாளி காங்கிரஸ் கூட்டணி உள்ளது. \n\nSection::::மாநிலங்கள் வாரியான முடிவுகள்.\nமார்க்சிஸ்ட்-லெனினிஸ்ட் ஒன்றியம் - மாவோயிஸ்ட் மையம் தலைமையிலான இடதுசாரி முன்னணி கட்சிகள், ஏழு நேபாள மாநிலங்களின் சட்டமன்ற நேரடித் தேர்தல் முறையிலும், விகிதாசாரப் பிரதிநிதித்துவத் தேர்தல் முறையிலும் பெருவாரியாக இடங்களைக் கைப்பற்றியுள்ளது. நேபாளி காங்கிரஸ் தலைமையிலான ஜனநாயகக் கூட்டணி இரண்டாவது இடத்தில் உள்ளது.\n\n"}
{"id": "389763", "url": "https://ta.wikipedia.org/wiki?curid=389763", "title": "4-ஐதராக்சிபீனைலசிட்டிக் அமிலம்", "text": "4-ஐதராக்சிபீனைலசிட்டிக் அமிலம்\n\n4-ஐதராக்சிபீனைலசிட்டிக் அமிலம் \"(4-Hydroxyphenylacetic acid)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். ஆலீவ் எண்ணெயிலும் பீர் எனப்படும் மதுவகையிலும் இவ்வமிலம் காணப்படுகிறது. அட்டெனொலோல் என்ற மருந்து தயாரிப்பிலும் 3,4-டையைதராக்சிபீனைலசிட்டிக் அமிலம் தயாரிப்பிலும் ஓர் இடைநிலைப் பொருளாக இது பயன்படுத்தப்படுகிறது.\n\nSection::::தயாரிப்பு.\n4-ஐதராக்சிமாண்டெலிக் அமிலத்துடன் தனிமநிலை பாசுபரசு மற்றும் அயோடினைச் சேர்த்து ஒடுக்க வினைக்கு உட்படுத்துவதால் 4-ஐதராக்சிபீனைலசிட்டிக் அமிலத்தைத் தயாரிக்கலாம். \n"}
{"id": "389765", "url": "https://ta.wikipedia.org/wiki?curid=389765", "title": "4-ஐதராக்சிமாண்டெலிக் அமிலம்", "text": "4-ஐதராக்சிமாண்டெலிக் அமிலம்\n\n4-ஐதராக்சிமாண்டெலிக் அமிலம் \"(4-Hydroxymandelic acid )\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். அட்டெனொலோல் மருந்து தயாரிப்பில் இதைப் பயன்படுத்துகிறார்கள். இச்சேர்மம் குறிப்பாக ஓர் ஒற்றை நீரேற்றாக தோன்றுகிறது. (186.16 கி/மோலில் C8H8O4 • H2O ஆக) \n\nSection::::தயாரிப்பு.\nபீனால் மற்றும் கிளையாக்சாலிக் அமிலம் இடையே நிகழும் குறுக்க வினையில் 4-ஐதராக்சிமாண்டெலிக் அமிலம் உருவாகிறது\n"}
{"id": "389774", "url": "https://ta.wikipedia.org/wiki?curid=389774", "title": "பூர்ச்சு", "text": "பூர்ச்சு\n\nபூர்ச்சு (மொங்கோலியம்: Боорчи, பூர்ச்சி) என்பவர் செங்கிஸ் கானின் முதல் மற்றும் மிக விசுவாசமான நண்பர் மற்றும் கூட்டாளிகளுள் ஒருவர் ஆவார். இவர் செங்கிஸ் கான் இளம் வயதில் இருக்கும்போது சந்தித்தார். அந்நேரத்தில், செங்கிஸ் கான் (தெமுசின்) தன் தொலைந்துபோன குதிரைகளைத் தேடிக் கொண்டிருந்தார். பூர்ச்சு அக்குதிரைகளை மீட்பதற்கு உதவி புரிந்தார். தெமுசினுடன் தன் தந்தையைப் பார்க்கத் திரும்பினார். இவரது தந்தை, நகு பயன், இவர் இறந்திருப்பாரோ என்று பயந்திருந்த காரணத்தால் இவரை உலுக்கினார். பிறகு தெமுசின் கசரை அனுப்பி பூர்ச்சுவைத் தன் கூடாரத்திற்கு அழைத்து வந்தார்.\n\nதெமுசினின் மனைவி போர்த்தை மெர்கிடுகள் கைதியாகப் பிடித்தபோது தெமுசின் தப்பிக்க வேண்டிய கட்டயத்திற்குத் தள்ளப்பட்டார், பூர்ச்சு பெலகுதை மற்றும் செல்மேயுடன் சென்று மெர்கிடுகளை வேவு பார்த்தார். தெமுசின் செங்கிஸ் கான் மற்றும் மங்கோலியர்களின் பெரிய கானாகப் பட்டம் பெற்ற பிறகு, பூர்ச்சு செல்மேயுடன் கானைப் பின்பற்றுவோர்களின் தலைவர் ஆக்கப்பட்டார்.\n\nதெமுசின் தலன்னமுருகேசில் தாதர்களுடன் போர்புரிய இருந்தபோது, பெரும் மழை கொட்டியது, பூர்ச்சு ஒரு தோல் போர்வையை வைத்துப் பிடித்து தெமுசின் மேல் மழை விழுகாமல் பார்த்துக் கொண்டார். செங்கிஸ் கான் பின்னாளில் பூர்ச்சுவின் இந்த செயலுக்காகப் பரிசளித்தார், பூர்ச்சு அந்த இரவில் ஒரே ஒரு முறை மட்டுமே தன் பாதத்தை நகர்த்தியதாகக் கூறினார். காலகல்சித் மணலில் சமுக்காவிற்கு எதிராக நடந்த போரின்போது அம்பு எய்யப்பட்டு பூர்ச்சு தன் குதிரையில் இருந்து கீழே விழுந்தார். எதிரிகளின் குதிரையைத் திருடி மறுநாள் திரும்பி வந்து எதிரிகளின் இருப்பிடத்தைக் கண்டுபிடிக்க உதவினார். பூர்ச்சு ஒகோடியின் மிக நம்பகமான நண்பர்களுள் ஒருவரும் ஆவார்.\n\n"}
{"id": "389779", "url": "https://ta.wikipedia.org/wiki?curid=389779", "title": "சிலவுன்", "text": "சிலவுன்\n\nசிலவுன் (மொங்கோலியம்: Чулуун) என்பவர் மங்கோலியப் பேரரசில் ஒரு தளபதி ஆவார். செங்கிஸ் கானின் நான்கு வல்லமையான வீரர்களில் ஒருவர் ஆவார். இவரது உறவினர்கள், முக்கியமாக இவரது தந்தை சோர்கன்-சீரா, இளைய செங்கிஸ் கான் தாய்சியுடுகளிடம் அடிமையாக இருந்து தப்பிப்பதில் உதவி செய்தார். இவரது வழித்தோன்றல்களில் சுபன் என்பவரும் ஒருவர் ஆவார்.\n\n\"சுலூன்\" என்ற இவரது பெயருக்கு மொங்கோலிய மொழியில் \"பாறை/பாறை போன்ற\" என்று பொருள்.\n\n"}
{"id": "389780", "url": "https://ta.wikipedia.org/wiki?curid=389780", "title": "சிராம்பியடி", "text": "சிராம்பியடி\n\nசிராம்பியடி (\"Siraampiyadi\") என்பது மட்டக்களப்பு நகரில் இருந்து கல்முனை செல்லும் பாதையில் அமைந்துள்ள புதுக்குடியிருப்பு கிராமத்தில் மட்டக்களப்பு வாவிக்கு அருகாமையில் காணப்படும் ஒர் இடத்தின் பெயராகும். \n\nSection::::பெயர்க் காரணம்.\n16ம் நுாற்றாண்டின் ஆரம்பத்தில் ஒத்துக்குடா கந்தன் என்பவரும் அவரது புத்திரியும் சகோதரிகளும் ஏழு கண்ணகி விக்கிரங்களுடன் மட்டக்களப்பு வாவியல் வந்து இறங்கி \"சிராம்பி\" கட்டி கண்ணகி வழிபாடு நடாத்திய இடம் என்பதால் இவ்விடம் சிராம்பியடி என அழைக்கப்படுகின்றது.\nSection::::சிராம்பியடி பிள்ளையார் கோயில்.\nகண்ணகை வழிபாடு இடம்பெறறபோது கண்டி மன்னனின் ஆணையால் குறித்த கண்ணகை விக்கிரகங்கள் மட்டக்களப்பின் ஏழு ஊர்களுக்கு அனுப்பி வைக்கப்பட்டதன் பிற்காலங்களில் சிரம்பியடியில் தோற்றுவிக்கப்பட்ட ஆலயம் சிராம்பியடி பிள்ளையார் ஆலயம் ஆகும்.\n"}
{"id": "389783", "url": "https://ta.wikipedia.org/wiki?curid=389783", "title": "மெர்கிடு", "text": "மெர்கிடு\n\nமெர்கிடு (மொங்கோலியம்: Мэргид, பொருள். \"திறமையான/விவேகமான\") என்பது ஐந்து முக்கியமான நாடோடிக் கூட்டமைப்புகளில் (கான்லிக்) ஒன்று ஆகும். இவர்கள் ஆரம்பத்தில் துருக்கிய மக்களாக இருந்திருக்கலாம், பின்னர் மொங்கோலிய மக்கள் ஆக்கப்பட்டனர். இவர்கள் 12ம் நூற்றாண்டில் மொங்கோலியப் பீடபூமியில் வசித்தனர்.\n\nமெர்கிடுகள் செலெங்கே மற்றும் ஓர்கோன் ஆற்று (தற்போதைய தெற்கு புரியாத்தியா மற்றும் செலெங்கே மாகாணம்) வடிநிலப் பகுதிகளில் வாழ்ந்தனர். 20 வருடப் போராட்டங்களுக்குப் பிறகு இவர்கள் 1200ல் செங்கிஸ் கானால் தோற்கடிக்கப்பட்டு மொங்கோலியப் பேரரசில் இணைக்கப்பட்டனர்.\n"}
{"id": "389786", "url": "https://ta.wikipedia.org/wiki?curid=389786", "title": "கனிமச் சேர்மம்", "text": "கனிமச் சேர்மம்\n\nகனிமச் சேர்மங்கள் \"(Inorganic compounds)\" என்பவை இரண்டு அல்லது அதற்கு மேற்பட்ட கார்பனல்லாத தனிமங்கள் ஒரு குறிப்பிட்ட விகிதாச்சாரத்தில் இணைந்து உருவாகும் சேர்மங்களாகும். இச்சேர்மங்களில் பெரும்பாலானவை அயனிப்பிணைப்புகளால் பிணைக்கப்பட்டவையாகும் . வேறு விதமாகக் கூறுவதென்றால், கார்பன் - ஐதரசன் பிணைப்பைக் (C-H பிணைப்பு) கொண்டிராத ஒரு சேர்மமே கனிமச் சேர்மமாக கருதப்படுகிறது. மேலும், நிலத்திலிருந்து அல்லது பாறைகளிலிருந்து பெறப்பட்ட கனிமங்களின் சேர்மங்களாகவும் கருதப்படுகிறது . கார்பன் ஐதரசனுடன் இணைந்து உருவாகும் கார்பனின் சேர்மங்கள் கரிமச் சேர்மங்கள் என வகைப்படுத்தப்படுகின்றன. கரிமச்சேர்மங்கள் சகப்பிணைப்புகளால் பிணைக்கப்பட்டவையாகும்.\n\nசில கார்பைடுகள் (உதாரணம் சிலிகன் கார்பைடு SiC2), சில கார்பனேட்டுகள் (உதாரணம் கால்சியம் கார்பனேட்டு CaCO3), சில சயனைடுகள் (சோடியம் சயனைடு NaCN), கார்பனோராக்சைடு, கார்பனீராக்சைடு போன்றவை கனிமச் சேர்மங்களாக வகைப்படுத்தப்படுகின்றன.\n\nபின்வரும் அடிப்படைகளில் ஒன்றை அல்லது அதற்கு மேற்பட்டவற்றை ஒரு வேதிச்சேர்மம் நிறைவேற்றினால் அதை ஒரு கனிமச் சேர்மம் என்று வகைப்படுத்தலாம் எனப்படுகிறது:\n\n\nகரிம மற்றும் கனிம சேர்மங்களுக்கிடையில் தெளிவான அல்லது உலகளாவிய அளவில் ஏற்றுக்கொள்ளப்பட்ட வேறுபாடு எதுவும் இல்லை. கார்பனைக் கொண்டிருக்கும் சேர்மங்கள் அனைத்தும் கரிமச் சேர்மங்கள் என்று கரிம வேதியியலர்கள் பொதுவாகவும் மரபார்ந்த முறையிலும் குறிப்பிடுகின்றனர். எனவே இயல்பாக கனிம வேதியியல் என்பது கார்பன் இல்லாத மூலக்கூறுகளுடன் தொடர்புடையது எனப் பொருள் கொள்ளப்பட்டது . \nபல தாதுக்கள் உயிரியலில் தோற்றமளிப்பதால், உயிரியலாளர்கள் கரிம வேதியியலிலிருந்து கனிம வேதியியலை வேறொரு வகையில் வேறுபடுத்துகின்றனர்.\n\nSection::::பாரம்பரிய பயன்பாடு.\nஅமோனியம் சயனேட்டை யூரியாவாக மாற்றுவதற்கு வோலர் தொகுப்பு முறை பயன்படுகிறது. இத்தொகுப்பு வினை 1828 ஆம் ஆண்டில் பிரடெரிக் வோலர் என்பவரால் கண்டறியப்பட்டது. இதுவே கரிம வேதியியலின் தொடக்கப் புள்ளி எனக் கருதப்படுகிறது. \nவோலர் தொகுப்பு வினை வரலாற்றில் மிகவும் முக்கியத்துவம் வாய்ந்த ஒரு வினையாகக் கருதப்படுகிறது. ஏனெனில் முதன் முறையாக ஒரு கரிமச் சேர்மம் கனிம வேதியியல் வினைப்படு பொருள்களைப் பயன்படுத்தி தயாரிக்கப்பட்டது என்பது அதற்கான காரணம் ஆகும். அப்போது நம்பப்பட்டு வந்த உயிர்த்திற் வாதத்திற்கு இக்கண்டுபிடிப்பு எதிராக அமைந்தது. \nகரிம பொருள்களுக்கு ஒரு சிறப்பு சக்தி அல்லது இயற்கையாய் ஓர் உள்ளார்ந்த முக்கிய சக்தியை கொண்டிருக்கும் என்ற இவ்வாதம் நம்பப்பட்டு வந்தது இந்த காரணத்திற்காக கரிம மற்றும் கனிம சேர்மங்களிடையே ஒரு கூர்மையான எல்லையும் பிரிக்கப்பட்டு இருந்தது.\n\nSection::::நவீனப் பயன்பாடு.\nசேர்மங்களில் எவையெல்லாம் கரிமச் சேர்மம் இல்லையோ அவற்றையெல்லாம் கனிமச் சேர்மங்கள் என்று கூறலாம். சில எளிய சேர்மங்கள் கார்பனைக் கொண்டுள்ளன. அவற்றையெல்லாம் கனிமச் சேர்மம் என்றுதான் வகைப்படுத்துகிறார்கள். கார்பனோராக்சைடு, கார்பனீராக்சைடு, கார்பனேட்டுகள் சயனைடுகள், சயனேட்டுகள், கார்பைடுகள் மற்றும் தயோசயனேட்டுகள் போன்ற சேர்மங்கள் கார்பன் கொண்டுள்ள கனிமச் சேர்மங்கள் ஆகும். இவற்றில் பெரும்பாலானவை உயிரியல் அமைப்பு முறைகளின் இயல்பான பகுதிகளாகும். இவ்வமைப்புகள் உயிரினங்களை உள்ளடக்கியுள்ளன. அதாவது ஒரு வேதிப் பொருளை கனிமச் சேர்மமாக விவரிக்கின்றன. அதற்காக கட்டாயமாக அவை வாழும் உயிர்னங்களுக்குள் தோன்றியிருப்பதில்லை. குறிப்பிடுவது வேற்றுமைக்குரியது என்று பொருள்படாதது, அது உயிருள்ளவற்றில் ஏற்படாது என்பதாகும். மாறாக மீத்தேனும் பார்மிக் அமிலமும் கனிம வேதியியல் படிகக் கட்டமைப்பைக் கொண்டிருந்தாலும் அவை எளிய கரிமச் சேர்மங்களுக்கு உதாரணமாகக் கூறப்படுகின்றன . கனிம வேதியியல் கார்பன் சேர்மங்களுக்கான வரையறையின்படி இச்சேர்மங்கள் C-H அல்லது C-C பிணைப்புகளில் ஒன்றைத் தான் பெற்றிருக்கலாம். ஆனால் இரண்டையும் பெற்ரிருக்க இயலாது.\n\nSection::::அணைவு வேதியியல்.\nகனிம வேதியியலில் விரிவாக விவாதிக்கப்பட்டுள்ள சேர்மங்களில் பெரும்பாலானவை அணைவுச் சேர்மங்களாகும். உதாரணமாக முழுமையாக கனிமத் தன்மை உள்ள சேர்மங்களான கோபால்ட்டு(III) எக்சமீன்குளோரைடு, Co(NH)]Cl, ஆகியவற்றையும் ஆர்கனோஉலோகச் சேர்மங்களான பெரோசீன் (Fe(CH)), மற்றும் ஐதரோஜீனேசு நொதிகள் போன்ற உயிரியகனிமச் சேர்மங்கள் ஆகியவற்றைக் குறிப்பிடலாம்.\n\nSection::::உலோகவியல்.\nகனிமங்கள் பெரும்பாலும் ஆக்சைடுகள் மற்றும் சல்பைடுகளாகும். இவை உயிரியல் தோற்றமாக இருந்தாலும் இவற்றை கனிமச் சேர்மங்கள் என்றே கருதுகின்றனர். உண்மையில் புவியின் பெரும்பகுதியும் கார்பன் அல்லாத கனிமமே ஆகும். புவி மேலோட்டின் பகுதிக்கூறுகள் நன்கு தெளிவுபடுத்தப்பட்டுள்ளன. கனிமப்படுத்தல் மற்றும் புவியின் ஆழ்ந்த உள்ளகம் ஆகியவை ஆய்வுகளுக்குரிய தீவிரமான பகுதிகள் ஆகும், இவை முக்கியமாக புவியியல் சார்ந்த மையங்களில் புவி மேலோட்டால் மூடப்பட்டுள்ளன .\n\n"}
{"id": "389793", "url": "https://ta.wikipedia.org/wiki?curid=389793", "title": "மென்மயிர்", "text": "மென்மயிர்\n\nமென்மயிர்என்பது மனிதனைத் தவிர மற்ற பாலூட்டிகளின் உடலை மூடியிருக்கும் மென்மையான முடி ஆகும். பன்றி போன்ற விலங்குகளின் உடலை மூடியிருக்கும் முள் போன்ற முடிகள் மென்மயிர் என்று அழைக்கப்படுவதில்லை.\n\nமென்மயிர் ஆடையாக அல்லது அலங்காரமாகப் பயன்படுத்தப்படுவது சர்ச்சையாகச் சிலரால் கருதப்படுகிறது. பெரும்பாலான விலங்குநல ஆர்வளர்கள் மென்மயிருக்காக விலங்குகளைக் கொல்வதை எதிர்க்கின்றனர்.\n\n"}
{"id": "389815", "url": "https://ta.wikipedia.org/wiki?curid=389815", "title": "சிசுடமா நேச்சரேவின் 10வது பதிப்பு", "text": "சிசுடமா நேச்சரேவின் 10வது பதிப்பு\n\nசிசுடமா நேச்சுரேவின் 10வது பதிப்பு என்பது கரோலசு லின்னேயசால் எழுதப்பட்ட ஒரு புத்தகம் ஆகும். இது இரண்டு பகுதிகளாக 1758 மற்றும் 1759ல் வெளியிடப்பட்டது. இதுவே விலங்கியல் பெயரீட்டின் ஆரம்பப் புள்ளி ஆகும். இதில் லின்னேயசு விலங்குகளுக்கான இருசொற் பெயரீட்டை அறிமுகப்படுத்தினார். அவர் இதற்கு முன்னர் இதே போன்ற ஒன்றை தாவரங்களுக்காக இசுபீசியசு பிலந்தாரம் பதிப்பில் 1753ம் ஆண்டில் செய்தார்.\n\n"}
{"id": "389823", "url": "https://ta.wikipedia.org/wiki?curid=389823", "title": "ரூக்", "text": "ரூக்\n\nரூக் (ஆங்கிலப் பெயர்: rook, உயிரியல் பெயர்: \"Corvus frugilegus\") என்பது பேசரின் வரிசையில் கோர்விடே குடும்பத்தில் உள்ள ஒரு பறவை ஆகும். இதன் இருசொற் பெயரீடு 1758ல் கரோலசு லின்னேயசால் வழங்கப்பட்டது. \n\nSection::::விளக்கம்.\nஇது 45-47 செ.மீ. நீளம் இருக்கும். நல்ல சூரிய ஒளியில் பார்க்கும்போது இதன் கருப்பு இறகுகள் நீலம் அல்லது நீல-ஊதா நிறத்தில் இருக்கும். தலை, கழுத்து மற்றும் தோள்களில் உள்ள இறகுகள் பட்டுப் போன்று இருக்கும். கால்களும், பாதங்களும்பொதுவாகக் கருப்பாக இருக்கும், அலகானது சாம்பல்-கருப்பு நிறத்தில் இருக்கும்.\n"}
{"id": "389826", "url": "https://ta.wikipedia.org/wiki?curid=389826", "title": "பாறுக் குடும்பம்", "text": "பாறுக் குடும்பம்\n\nபாறுக் குடும்பம்(\"Accipitridae\") என்பது பறவைகளின் ஒரு குடும்பம் ஆகும். இவை அண்டார்டிகா தவிர அனைத்துக் கண்டங்களிலும் காணப்படுகின்றன. பாறுகள், கழுகுகள், பருந்துகள், பூனைப் பருந்துகள் மற்றும் பழைய உலக பிணந்தின்னிக் கழுகுகள் இந்த குடும்பத்தின் கீழ் வருகின்றன. \n\nSection::::வடிவயியல்.\nஅளவு 23 செ.மீ. மற்றும் எடை 85 கிராம் கொண்ட முத்துப் பருந்து மற்றும் சிறிய சிட்டுப்பருந்து முதல் அளவு 120 செ.மீ. மற்றும் எடை 14 கிலோ கொண்ட சினேரியசு பிணந்தின்னிக் கழுகு வரை இக்குடும்ப உறுப்பினர்கள் பல்வேறு அளவுகளில் காணப்படுகின்றன.\n\n"}
{"id": "389827", "url": "https://ta.wikipedia.org/wiki?curid=389827", "title": "ஓகன் ஆறு", "text": "ஓகன் ஆறு\n\nஓகன் ஆறு (Ogan River) இந்தோனேசியாவில் தெற்கு சுமத்திரா மாகாணத்தில் பாயும் ஒரு ஆறாகும்.\n\nஇந்த ஆறு தெற்கு சுமாத்திராவில் பாயும் முசி ஆற்றின் துணை ஆறாகும். இது புகிட் பேரிசான் மலைத்தொடரில் தோன்றி முழுவதுமாக தெற்கு சுமாத்திராவில் பாய்ந்து மெதுவாக கிழக்கு நோக்கி வளைந்து பலெம்பாங்கில் கேட்ராபடி என்றுமிடத்தில் முசி ஆற்றுடன் இணைகிறது.  இந்த ஆறு தெற்கு சுமத்திராவில் முசி மற்றும் கோமெரிங் ஆறுகளுக்கு அடுத்ததாக மூன்றாவது மிகப்பெரிய ஆறு என்ற தரநிலையைப் பெறுகிறது. இந்த ஆறு தெற்கு ஓகு, ஓகு, ஓகி மற்றும் ஓகன் இலிர் ஆகிய பகுதிகளுக்கோ, பகுதிகளின் ஓரங்களுக்கோ  குறுக்காகவோ அல்லது எல்லைகளாகவோ அமையவில்லை.\n\nஓகன் மற்றும் பெககான் பழங்குடியினர் ஓகன் மற்றும் அதன் கிளையாறுகளின் கரையோரங்களில் வாழ்ந்தார்கள். பெரும்பாலானோர் உழவர்களாகவோ அல்லது வணிகர்களாகவோ இருந்தனர். இந்த ஆறானது அவர்களுக்கு மிகவும் முதலான மற்றும் தலையாய போக்குவரத்து ஊடகமாகவும், தொடர்பு வழியாகவும் சேவையாற்றியது. இந்த ஆற்றின் அடர்ந்த வண்டல் மண் படிவுகளின் காரணமாக உருவாக்கப்பட்ட ஓகன் ஆற்றுப் பள்ளத்தாக்கானது இந்த மாகாணத்தின் மிகச்சிறந்த வளமான விவசாய மண்டலமாக அமைகிறது.\n"}
{"id": "389829", "url": "https://ta.wikipedia.org/wiki?curid=389829", "title": "கிளிசரிக் அமிலம்", "text": "கிளிசரிக் அமிலம்\n\nகிளிசரிக் அமிலம் \"(Glyceric acid)\" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். கிளிசராலை ஆக்சிசனேற்றம் செய்து கார்பாக்சில் குழுவைக் கொண்டிருக்கும் இந்த ஒற்றைச் சர்க்கரை வகை சர்க்கரை அமிலத்தைத் தயாரிக்கிறார்கள்.\n\nCHOH-CHOH-CHOH+[O]→CHOH-CHOH-COOH+HO \n\nகிளிசரிக் அமிலத்தைக் கொண்டு தயாரிக்கப்படும் உப்புகளும் எசுத்தர்களும் கிளிசரேட்டுகள் எனப்படுகின்றன.\n\nSection::::உயிர் வேதியியல்.\n2-பாசுப்போகிளிசரிக் அமிலம், 3-பாசுப்போகிளிசரிக் அமிலம், 1,3-பிசுபாசுப்போகிளிசரிக் அமிலம் உள்ளிட்ட பாசுப்பேட்டு உயிர்வேதியியல் இடைநிலைச் சேர்மங்கள் கிளைக்கலாற் பகுப்பு வினையில் தோன்றும் முக்கிய வேதிப் பொருட்களாகும் . \n\nசெரீன் போன்ற அமினோ அமிலங்களைத் தொகுக்கும் வினையில் 3-பாசுப்போ கிளிசரிக் அமிலம் ஒரு முக்கியமான மூலக்கூறாகத் திகழ்கிறது. சிசுடீன், கிளைசீன் போன்ற அமினோ அமிலங்கள் தயாரிப்பில் செரீன் பயன்படுத்தப்படுகிறது. \n"}
{"id": "389831", "url": "https://ta.wikipedia.org/wiki?curid=389831", "title": "சிவப்பு அணில்", "text": "சிவப்பு அணில்\n\nசிவப்பு அணில் அல்லது ஐரோவாசியச் சிவப்பு அணில் (ஆங்கிலப் பெயர்: red squirrel அல்லது Eurasian red squirrel, உயிரியல் பெயர்: \"Sciurus vulgaris\") என்பது மரங்களில் வாழக்கூடிய ஒரு அணில் ஆகும். இது ஐரோவாசியா முழுவதும் காணப்படுகிறது. இது மரங்களில் வாழக்கூடிய கொறிணி ஆகும். இது ஒரு அனைத்துண்ணி ஆகும்.\n"}
{"id": "389848", "url": "https://ta.wikipedia.org/wiki?curid=389848", "title": "இந்திய ஓநாய்", "text": "இந்திய ஓநாய்\n\nஇந்திய ஓநாய் (ஆங்கிலப் பெயர்: Indian wolf, உயிரியல் பெயர்: \"Canis lupus pallipes\") என்பது ஓநாயின் ஒரு துணையினம் ஆகும். இது தென்மேற்கு ஆசியாவில் இருந்து இந்தியத் துணைக்கண்டம் வரை காணப்படுகிறது. இது திபெத்திய மற்றும் அரேபிய ஓநாய்களுக்கு இடைப்பட்ட அளவில் காணப்படுகிறது. இதற்குத் திபெத்திய ஓநாயைப் போல் குளிர்கால உரோமம் கிடையது. ஏனெனில் இது வெப்பமான பகுதியில் வசிக்கிறது.\n\nSection::::இந்தியத் துணைக்கண்டம்.\n2004ம் ஆண்டின் கணக்கெடுப்பின் படி இந்தியா முழுவதும் சுமார் 2000-3000 ஓநாய்கள் இருப்பதாகக் கருதப்படுகிறது. \n"}
{"id": "389866", "url": "https://ta.wikipedia.org/wiki?curid=389866", "title": "ஆவி (வளிமம்)", "text": "ஆவி (வளிமம்)\n\nஇயற்பியலில் ஆவி என்பது பொருளொன்று அதன் நிலைமாறு வெப்பநிலைக்குக் கீழான வெப்பநிலையில் வளிம நிலையில் காணப்படும் நிலையாகும். அதாவது, ஆவியானது, வெப்பநிலையைக் குறைக்காமலேயே, அழுத்தத்தை மட்டும் அதிகரிப்பதன் காரணமாக, திரவமாக குளிர்விக்கப்படலாம் என்பதாகும். ஒரு வளிமக் கரைசல் என்பதிலிருந்து ஆவியானது வேறுபட்டதாகும். ஒரு வளிமத்தில் திரவத்தின் நுண்ணிய துகள்களோ அல்லது திண்மத்தின் நுண்ணிய துகள்களோ அல்லது இவை இரண்டுமோ தொங்கல் நிலையில் காணப்படும் நிலையே வளிமக்கரைசல் எனப்படுகிறது.\n\nஉதாரணமாக, நீரானது நிலைமாறு வெப்பநிலையாக 647 கெல்வினைக் (374°செல்சியசு அல்லது 705° பாரன்ஹீட்) கொண்டுள்ளது. இந்த வெப்பநிலையே நீரானது திரவ நிலையில் காணப்படக்கூடிய மிக உயர்ந்தபட்ச வெப்பநிலையாகும். புவியின் வளிமண்டலத்தில், சாதாரண வெப்பநிலைகளில், பகுதி அழுத்தமானது போதுமான அளவு அதிகரிக்கப்பட்டால், வளிம நிலையிலுள்ள நீர் (நீராவி என அழைக்கப்படுவது) குளிர்வித்தலின் காரணமாக திரவ நிலை நீராக சுருங்குகிறது.  \n\nஒரு ஆவியானது திரவத்துடனோ, திண்மத்துடனோ இயைந்தே இருக்கும் வாய்ப்பு உள்ளது. இந்தக்கூற்று உண்மையாக இருக்கும் போது, இந்த இரண்டு நிலைகளும் சமநிலையில் காணப்படும். வாயுவின் பகுதி அழுத்தமானது திரவம் அல்லது திண்மத்தின் சமநிலை ஆவியமுக்கத்திற்கு சமமாக இருக்கும் நிலை காணப்படும்.\n\nSection::::பண்புகள்.\nஒரு பொருளின் நிலைமாறு வெப்பநிலைக்கும் கீழான ஒரு பொருளானது திண்மம் மற்றும் திரவ நிலையிலும் இருக்க சாத்தியமான வெப்பநிலையொன்றில் காணப்படும் வளிம நிலையே ஆவி எனப்படுகிறது. (உதாரணமாக, நீரானது 374 °செல்சியசு (647 கெல்வின்) என்பதை நிலைமாறு வெப்பநிலையாகக் கொண்டுள்ளது. இதுவே, நீரானது மிக திரவ நிலையில் இருக்க வாய்ப்புள்ள மிக உயர்ந்தபட்ச வெப்பநிலையாகும்.)ஆவியானது திட அல்லது திரவ நிலையோடு தொடர்பில் இருக்கும் போது இந்த இரு நிலைகளும் வெப்ப இயக்கவியற் சமநிலையில் காணப்படும். வளிமம் அல்லது வாயு என்ற பதமானது, அமுக்கத்திற்குட்படும் திரவ நிலையைக் குறிக்கிறது. நிலையான வாயுக்கள் எனப்படுபவையால் அந்த வெப்பநிலையில் திரவத்தையோ, திண்மத்தையோ உருவாக்க இயலாது. ஒரு திண்மமோ அல்லது திரவமோ ஆவியாவதற்கு கொதிக்க வேண்டும் என்ற அவசியமில்லை.\n\nஆவியானது மேகம் மற்றும் ஆவி ஒடுக்கம் போன்ற நிகழ்வுகளுக்கு காரணமாக உள்ளது. இந்நிகழ்வு பொதுவாக வடித்திறக்கல் (distillation) துாய்மைப்படுத்த வேண்டிய திரவத்தை வளிம வண்ணப்படிவுப் பிரிகைக்கு உட்படுத்துவதற்கு முந்தைய நிலையில் சுற்றுப்புறத்தில் காணப்படும் காற்றில் கலந்துள்ள நாற்றத்திற்குக் காரணமான பொருட்களை தெளிவாக்குதல் செயல்முறை போன்ற இயற்பியல் செயல்முறைகளில் சாதாரணமாகப் பயன்படுத்தப்படுகிறது.\n\nஆவியின் கூறாக உள்ள மூலக்கூறுகள் அதிர்வியக்கம், சுழல் இயக்கம், நகர்வியக்கம் ஆகியவற்றைக் கொண்டுள்ளன. இந்த இயக்கங்கள் வளிமங்களின் இயக்கக் கோட்பாட்டில் நன்கு விவரிக்கப்பட்டுள்ளன.\n\nSection::::ஆவியமுக்கம்.\nஆவியமுக்கம் அல்லது சமநிலையின் ஆவியமுக்கம் என்பது ஒரு மூடிய அமைப்பில் ஒரு குறிப்பிட்ட வெப்பநிலையில் ஆவியும் அதன் ஒடுக்கப்பட்ட நிலையும் (திண்மம் அல்லது திரவம்) வெப்ப இயக்கவியல் சமநிலையில் உள்ள போது அந்த ஆவியால் வெளிப்படுத்தப்படும் அழுத்தம் என வரையறுக்கப்படுகிறது.\n\nஒரு திரவத்தின் இயல்பான கொதிநிலையானது எந்த வெப்பநிலையில் அதன் ஆவியமுக்கமானது திட்ட வளிமண்டல அழுத்தத்திற்கு சமமாக இருக்கிறதோ அந்த வெப்பநிலையாகும்.\n"}
{"id": "389870", "url": "https://ta.wikipedia.org/wiki?curid=389870", "title": "அசிபித்ரிபார்மசு", "text": "அசிபித்ரிபார்மசு\n\nஅசிபித்ரிபார்மசு என்பது பெரும்பாலான பகலாடிக் கொண்றுன்னிப் பறவைகளை உள்ளடக்கிய ஒரு வரிசை ஆகும். இதில் பாறுகள், கழுகுகள், பிணந்தின்னிக் கழுகுகள் ஆகிய சுமார் 225 உயிரினங்கள் உள்ளன. 2008ம் ஆண்டின் டி.என்.ஏ. ஆராய்ச்சியின்படி வல்லூறுகள் இவ்வரிசை உயிரினங்களைவிட கிளிகள் மற்றும் பேசரின் பறவைகளுடன் தொடர்புடையவை என்று கூறப்படுகிறது.\n\nSection::::வகைப்படுத்தல்.\nவரிசை அசிபித்ரிபார்மசு\n\n"}
{"id": "389876", "url": "https://ta.wikipedia.org/wiki?curid=389876", "title": "சர்க்கரை அமிலம்", "text": "சர்க்கரை அமிலம்\n\nசர்க்கரை அமிலங்கள் \"(Sugar acids)\" என்பவை கார்பாக்சில் குழு ஒன்றை கொண்டுள்ள ஒற்றைச் சர்க்கரைகள் ஆகும் . \nசர்க்கரை அமிலங்களின் முக்கிய வகைபாடுகளில் இவை அடங்கியுள்ளன:\n\n\n\n\n\n"}
{"id": "389879", "url": "https://ta.wikipedia.org/wiki?curid=389879", "title": "வா சுயாட்சிப் பிரிவு", "text": "வா சுயாட்சிப் பிரிவு\n\nவா சுயாட்சிப் பிரிவு மியான்மரின் ஒரு தன்னாட்சி அதிகாரம் பெற்ற சுயாட்சிப் பகுதியாக ஷான் மாநிலத்தில் உள்ளது. இந்தப் பகுதி 2008 அரசியல்சட்டத்தின் படி சுயாட்சிப் பகுதியாக உள்ளது.\n\nSection::::நிர்வாகப் உட்பிரிவுகள்.\nவா சுயாட்சி மண்டலம் கீழ் உள்ள நகராட்சிகளுடன் ஷான் மாநிலத்தில் உள்ளது.\n\n\nஇந்த சுயாட்சிப் பகுதி வா இன மக்களால் நிர்வகிக்கப் படுகிறது. இதன் அதிகாரப்பூர்வப் பெயர் 20 ஆகத்து 2010 ஆம் தேதியில் அறிவிக்கப் பட்டது.\n\n"}
{"id": "389884", "url": "https://ta.wikipedia.org/wiki?curid=389884", "title": "சிவப்பு நரி", "text": "சிவப்பு நரி\n\nசிவப்பு நரி (ஆங்கிலப் பெயர்: Red fox, உயிரியல் பெயர்: Vulpes vulpes) என்பது உண்மையான நரிகளிலேயே மிகப் பெரியதாகும். ஊனுண்ணி வரிசையின் மிகப் பரவலாக வாழுகின்ற ஒரு விலங்குகளில் ஒன்றாகும். ஆர்க்டிக் வட்டம் முதல் வட ஆப்பிரிக்கா, வட அமெரிக்கா மற்றும் ஐரோவாசியா எனப் புவியின் வட அரைக்கோளம் முழுவதும் காணப்படுகிறது. தீவாய்ப்புக் கவலை குறைந்த இனம் என பன்னாட்டு இயற்கைப் பாதுகாப்புச் சங்கத்தால் பட்டியலிடப்பட்டுள்ளது. மனிதப் பரவலுடன் இதுவும் பரவியுள்ளது. ஆத்திரேலியாவிற்கும் அறிமுகப்படுத்தப்பட்டுள்ளது. \n\n\n"}
{"id": "389895", "url": "https://ta.wikipedia.org/wiki?curid=389895", "title": "வெப்ப மண்டலப் பறவை", "text": "வெப்ப மண்டலப் பறவை\n\nவெப்ப மண்டலப் பறவைகள் (ஆங்கிலப் பெயர்: Tropicbirds) என்பவை பைதோன்டிடே (Phaethontidae) குடும்பத்தில் உள்ள வெப்ப மண்டலப் பறவைகள் ஆகும். இவை கடல் பறவைகள் ஆகும். பைதோன்டிபார்மசு ( Phaethontiformes) வரிசையில் இப்பறவையினம் மட்டுமே உள்ளது. பல ஆண்டுகளாக இவை பெலிகனிபார்மசு (Pelecaniformes) வரிசையைச் சேர்ந்தவை என்று கருதப்பட்டது, ஆனால் மரபியல் ஆய்வுகள் இவை யூரிபிகிபார்மசு (Eurypygiformes) வரிசையுடன் தொடர்புடையவை என்று கூறுகின்றன. வெப்ப மண்டலப் பறவைகள் 3 இனங்கள் ஆகும். இவை பைதோன் (Phaethon) பேரினத்தின் கீழ் வருகின்றன. பைதோன் என்ற பண்டைய கிரேக்கச் சொல்லுக்கு \"சூரியன்\" என்று பொருள். இவை பொதுவாக வெண்மையான இறகுகளுடன் காணப்படுகின்றன. இவற்றின் வால் இறகுகள் நீளமாக இருக்கும். இவற்றின் கால் மற்றும் பாதம் சிறியதாக இருக்கும்.\n\nSection::::விளக்கம்.\nஇவை 76-102 செ.மீ. நீளம், 94-112 செ.மீ. இறக்க நீளம் ஆகியவற்றைக் கொண்டிருக்கும். இவற்றின் நான்கு விரல்களும் சவ்வால் இணைக்கப்பட்டுள்ளன. இவற்றின் கால்கள் உடலின் கடைசிப் பகுதியில் இருக்கின்றன. ஆதலால் இவற்றால் நடக்க இயலாது. இவை கால்களால் உந்தி நகர்கின்றன.\n\n\n"}
{"id": "389898", "url": "https://ta.wikipedia.org/wiki?curid=389898", "title": "அசிபிடர்", "text": "அசிபிடர்\n\nஅசிபிடர் என்பது ஒரு பேரினம் ஆகும். இது அசிபித்ரிடே குடும்பத்தின் கீழ் வருகின்றது. இது கொன்றுண்ணிப் பறவைகளை உள்ளடக்கியுள்ளது. இதில் உள்ள பெரும்பாலான இனங்கள் வாத்துப்பாறுகள் அல்லது சிட்டுப்பாறுகள் என்று அழைக்கப்படுகின்றன. இவ்வினப் பறவைகளில் மற்ற இனங்களில் காணப்படும் கோரகோய்டு எனப்படும் ஒருவகைத் தோள்பட்டை எலும்பு இடைவெளிகள் காணப்படுவதில்லை. எனினும் இக்குடும்பத்தின் கீழ் வகைப்படுத்தப்பட்டுள்ள இரு பறவைகள் இந்த இடைவெளிகளைக் கொண்டுள்ளன. \n\n"}
{"id": "389899", "url": "https://ta.wikipedia.org/wiki?curid=389899", "title": "அசிபித்ரினே", "text": "அசிபித்ரினே\n\nபாறு வகையி என்பது பாறுக் குடும்பத்தின் கீழ் வரும் ஒரு துணைக் குடும்பம் ஆகும். இவை பொதுவாக மரக்காடுகளில் வாழும். மரங்களின் இடையில் இருந்து வந்து இரையைப் பிடிக்கும். இவை நீண்ட வால்கள், அகலமான இறக்கைகள் மற்றும் கூர்மையான பார்வைத்திறன் ஆகியவற்றைக் கொண்டுள்ளன. சமீபத்திய மரபியல் ஆய்வின் படி மில்வினே துணைக்குடும்பப் பருந்துகள் இதன் கீழ் வரலாம் என்று கருதப்படுகிறது.\n\n"}
{"id": "389900", "url": "https://ta.wikipedia.org/wiki?curid=389900", "title": "மீள்நிறமாற்றம்", "text": "மீள்நிறமாற்றம்\n\nமீள்நிறமாற்றம் \"(Chromotropism)\" என்பது சூழ்ந்துள்ள வெப்பநிலை, அழுத்தம், ஒளி, கரைப்பான், அயனிகள் மற்றும் எலக்ட்ரான்களின் இருப்பு போன்ற இயற்பியல் மற்றும் வேதியியல் பண்புகளால் ஒரு பொருள் நிறம் மாற்றம் அடைவதைக் குறிக்கும் .\n"}
{"id": "389901", "url": "https://ta.wikipedia.org/wiki?curid=389901", "title": "சரத்ரீபார்மசு", "text": "சரத்ரீபார்மசு\n\nசரத்ரீபார்மசு (Charadriiformes) என்பது பறவைகள் வகைப்பாட்டியலின் ஒரு வரிசை ஆகும். இதில் சிறியது முதல் நடுத்தர-பெரிய பறவைகள் என 350 இனங்கள் உள்ளன. இவை உலகெங்கிலும் காணப்படுகின்றன. இதில் உள்ள பெரும்பாலான பறவைகள் நீருக்கு அருகில் வாழ்கின்றன, முதுகெலும்பிலிகள் அல்லது மற்ற சிறிய விலங்குகளை உண்கின்றன; எனினும் சில கடற்பறவைகளாகவும், சில பாலைவனத்தில் வாழ்பவையாகவும் மற்றும் சில அடர்ந்த காடுகளிலும் வாழ்கின்றன.\n\n"}
{"id": "389903", "url": "https://ta.wikipedia.org/wiki?curid=389903", "title": "வட்டாராதனை", "text": "வட்டாராதனை\n\nவட்டாராதனை (Vaddaradhane) என்பது கன்னடத்தின் முதல் உரைநடை நூலாகும். இதை சிவகோட்டாச்சார் என்பவர் எழுதினார். இது பத்தொன்பது கதைகள் உள்ளடங்கிய நூலாகும். இது ஹரிசேனரின் பிரஹாத்கதாகோசாவை அடிப்படையாகக் கொண்டது.\n\nSection::::விளக்கம்.\nஇது சரவணபெலகுளாவுக்கு வந்த பத்திரபாகுவின் வாழ்க்கை பற்றி விரிவாக கூறுகிறது. இந்த நூல் 9 ஆம் நூற்றாண்டைச் சேர்ந்ததாக கருதப்படுகிறது. ஆனால் சில அறிஞர்கள் இது அதற்கும் முந்தைய ஆறாவது நூற்றாண்டைச் சேர்ந்த்து என்கின்றனர். அகச்சான்றுகளின் அடிப்படையில் சிவாக்கோதிய்யா, நவீன கர்நாடகத்தின் பெல்லாரி மாவட்டத்தில் உள்ள கோகலியாவைச் சேர்ந்தவராக இருக்கலாம் என கருதப்படுகிறது.\n\nஇதில் உள்ள 19 கதைகளின் பட்டியல்\n\n"}
{"id": "389906", "url": "https://ta.wikipedia.org/wiki?curid=389906", "title": "செங்கோட்டை நாய்", "text": "செங்கோட்டை நாய்\n\nசெங்கோட்டை நாய் என்பது தமிழ்நாட்டு நாய் இனங்களில் ஒன்றாகும். இந்த நாய் இனம் தற்போது அழிந்துவிட்டது. \n\nசெங்கோட்டை நாய் குறித்து உலகப்புகழ் பெற்ற விலங்கியல் நிபுனர் டெஸ்மாண்ட் மோரிஸ் எழுதிய குறிப்புகளில் \"இந்த இனம், திருவனந்தபுரம் மாவட்டத்தில் உள்ள மேற்குத் தொடர்ச்சி மலைகளின் தென்பகுதிகளில் பெரிய வேட்டைகளை நிகழ்த்தப் பயன்படுத்தப்படுகிறது. அந்தப் பகுதி மக்கள், புலியைக்கூட இவற்றின் துணையுடன் வேட்டையாடுகின்றனர். மேலும் இவை கோம்பை நாயின் தூரத்து உறவினராக இருக்கலாம்\" என டெஸ்மாண்ட் மோரிஸ் குறிப்பிட்டுள்ளார். இக்குறிப்பு டாக்ஸ் - தி அல்டிமேட் டிஸ்கவரி ஆப் ஆவர் 1000 டாக் பிரீட்ஸ் எனும் நூலில் உள்ளது.\n"}
{"id": "389920", "url": "https://ta.wikipedia.org/wiki?curid=389920", "title": "இந்தியக் கழுகு ஆந்தை", "text": "இந்தியக் கழுகு ஆந்தை\n\nஇந்தியக் கழுகு ஆந்தை அல்லது பாறைக் கழுகு ஆந்தை அல்லது வங்கக் கழுகு ஆந்தை (ஆங்கிலப் பெயர்: Indian eagle-owl அல்லது rock eagle-owl அல்லது Bengal eagle-owl, உயிரியல் பெயர்: Bubo bengalensis) என்பது இந்தியத் துணைக்கண்டத்தில் காணப்படும் பெரிய கொம்பு ஆந்தை ஆகும். இது இதற்கு முன்னர் ஐரோவாசியக் கழுகு ஆந்தையின் துணையினமாகக் கருதப்பட்டது. இது குன்று மற்றும் பாறை நிறைந்த காடுகளில் காணப்படுகிறது. இது பொதுவாக இரண்டு ஆந்தைகளாகச் சேர்ந்து காணப்படும். அதிகாலையிலும், அந்திமாலையிலும் இதன் சத்தத்தைக் கேட்க முடியும். இது பெரிய உருவம் கொண்டது. இதன் தலை மேல் கொம்பு போன்ற இறகுகள் காணப்படும். இதன் உடல் முழுவதும் பழுப்பு மற்றும் சாம்பல் நிறங்களாகக் காணப்படும். கழுத்துப் பகுதி வெண்மையாக கருப்புக் கோடுகளுடன் காணப்படும்.\n"}
{"id": "389922", "url": "https://ta.wikipedia.org/wiki?curid=389922", "title": "கொம்பு ஆந்தை", "text": "கொம்பு ஆந்தை\n\nஅமெரிக்கக் (வட மற்றும் தென்) கொம்பு ஆந்தைகள் மற்றும் பழைய உலகக் கழுகு ஆந்தைகள் புபோ (\"Bubo\") பேரினத்தின் கீழ் வருகின்றன. புபோ என்ற இலத்தீன் வார்த்தை ஐரோவாசியக் கழுகு ஆந்தையைக் குறிப்பதாகும்.\n\nஇந்தப் பேரினத்தில் ஒன்று அல்லது இரண்டு டசன் உண்மையான ஆந்தைகள் (ஸ்ட்ரிஜிடே குடும்பம்) வகைப்படுத்தப்பட்டுள்ளன. இவை உலகம் முழுவதும் காணப்படுகின்றன. ஸ்ட்ரிஜிபார்மஸ் வரிசையின் உயிர்வாழும் பெரிய ஆந்தைகளில் சில இப்பேரினத்தின் கீழ் வகைப்படுத்தப்பட்டுள்ளன. பொதுவாக கொம்பு போன்ற இறகுகள் உள்ள ஆந்தைகள் மட்டுமே இப்பேரினத்தின் கீழ் வகைப்படுத்தப்பட்டன, ஆனால் அத்தகைய விதிகள் தற்போது பின்பற்றப்படுவதில்லை.\n\nSection::::வகைப்படுத்தல்.\nமைட்டோகாண்ட்ரியா டி.என்.ஏ. சைட்டோக்ரோம் \"பி\" வரிசை தகவல்கள் ஆர்க்டிக் நிலைமைகளுக்கு ஏற்பத் தகவமைந்த ஒரு கழுகு-ஆந்தை தான் பனி ஆந்தை என எண்ணுவதற்கான முடிவுக்கு வலுச்சேர்க்கின்றன. அவ்வாந்தையை \"புபோ\" பேரினத்திற்கு மாற்றுவதற்கும் வலுச்சேர்க்கின்றன. எனவே ஒரே ஒரு உயிரினத்தைக் கொண்ட பேரினமான \"நைக்டியா\" தவறாகிறது.\n\nமுன்னர் \"கெடுபா\" என்ற பேரினத்தில் இருந்த நான்கு மீன்-ஆந்தைகள் தற்காலிகமாக \"புபோ\" பேரினத்தின் கீழ் கொண்டுவரப்பட்டுள்ளன. எனினும், மைட்டோகாண்ட்ரியா டி.என்.ஏ. சைட்டோக்ரோம் \"பி\" தகவல்களின் படி \"புபோ\" பேரினத்தை மோனோபைலெடிக் ஆக்க \"ஸ்கோடோபேலியா\" மீன் ஆந்தைகளும் இதனுள் கொண்டுவரப்பட வேண்டும். மறுபுறம், இப்பேரினம் பின்னர் மிகப் பெரியதானதாக மற்றும் தவறானதாக வரையறுக்கப்படுகிறது. \"புபோ\" விரிவாக்கப்படும்போது இரண்டு தனித்தனி கிளைகள் உள்ளன. ஒருசில அசாதாரண கழுகு-ஆந்தைகள் – குறைந்தது பட்டை, புள்ளிவயிற்று மற்றும் உசம்பர கழுகு-ஆந்தைகள், ஒருவேளை ஃப்ரேசரின் கழுகு-ஆந்தை கூட மற்றும் மற்றவையும் – \"கெடுபா\" பேரினத்திற்கு நகர்த்தப்பட்டால் மீன் மற்றும் மீன் பிடிக்கும் ஆந்தைகள் \"கெடுபா\" பேரினத்தில் ஐக்கியப்படுத்தப்படலாம். சில புதிரான கழுகு-ஆந்தைகள் ஆய்வுசெய்யப்படாததாலும் மற்றும் பிற – உதாரணமாக வெரியக்சின் கழுகு-ஆந்தை – தீர்க்கமான உறவுகளைக் கொண்டிருக்காததாலும் இன்னும் அதிகமான ஆய்வு தேவைப்படுகிறது.\n\nSection::::வாழும் இனங்கள்.\nபின்வரும் வாழும் ஆந்தைகள் வழக்கமாக \"புபோ\" பேரினத்தின் கீழ் வருகின்றன:\nசில நேரங்களில் இந்தப் பேரினத்தின் கீழ் வருபவை:\n\nSection::::தொல்பொருள் பதிவு.\nபெயரிடப்பட்ட மற்றும் தனித்துவமான \"புபோ\" இனங்கள் பின்வருமாறு:\n\nவரலாற்றுக்கு முந்தைய கொம்பு ஆந்தைகளின் சில குறிப்பிடத்தக்க விவரிக்கப்படாத, பொதுவாக மிகவும் துண்டு துண்டாக உள்ள படிமங்களும், பதிவு செய்யப்பட்டுள்ளன:\n\nமாதிரி UMMP V31030, ஒரு பின் பிலெய்ஸ்டோசின் காக்கையலகுருவெலும்பு, ரெக்ஸ்ரோட் உருவாக்கம், கான்சாஸ் (ஐக்கிய அமெரிக்கா). \"புபோ\"வா அல்லது \"ஸ்ட்ரைக்ஸ்\"ஆ எதன் கீழ் என்று முடிவெடுக்கப்படவில்லை. இந்தப் புதைபடிவம், பெரிய கொம்பு ஆந்தை (\"B. virginianus\") அல்லது பெரிய சாம்பல் ஆந்தையை (\"S. nebulosa\") ஒத்த அளவுடையது.\n\nசிங்க்லைர் ஆந்தை (\"Bubo sinclairi\"), பின் பிலெய்ஸ்டோசின், கலிபோர்னியா. பெரிய கொம்பு ஆந்தையின் பாலியோ துணையினமாக இருக்கலாம். தோராயமாக சமகாலத்திய மத்திய மற்றும் கிழக்கு மத்தியத்தரைக்கடல் பகுதியின்\"புபோ இன்சுலரிஸ்\" ஆனது பழுப்பு மீன் ஆந்தை பாலியோ துணையினத்தின் ஒரு இளைய ஒத்த பெயராகக் கருதப்படுகிறது.\n\nபல்வேறு \"புபோ\" புதைபடிவங்களாகக் கருதப்பட்ட புதைபடிவங்கள் கடைசியில் வெவ்வேறு பறவைகளிலிருந்து வந்தவையாக அடையாளம் காணப்பட்டுள்ளன. பின் இயோசின்/ஆரம்ப ஒலிகோசினின் காது ஆந்தைகளான \"\"புபோ\" இன்செர்டஸ்\" மற்றும் \"\"புபோ\" அர்வெர்னென்ஸிஸ்\" ஆகியவை தற்போது முறையே பார்ன் ஆந்தைப் பேரினமான \"நோக்டர்னவிஸ்\" மற்றும் \"நெக்ரோபையஸ்\" இன் கீழ் வகைப்படுத்தப்பட்டுள்ளன. \"\"புபோ\" லெப்டோஸ்டியஸ்\" தற்போது \"மினெர்வா\" (முந்தைய \"ப்ரோடோஸ்ட்ரிக்ஸ்\") பேரினத்தின் கீழ் பழங்கால ஆந்தை என அங்கீகரிக்கப்பட்டுள்ளது. பின் ஒலிகோசின் அல்லது ஆரம்ப மியோசினின்\"\"புபோ\" போயிரெயிரி\" (செயின்ட் ஜெரார்ட் லி புய், பிரான்ஸ்) தற்போது \"மியோக்லவுக்ஸ்\" இன் கீழ் வகைப்படுத்தப்பட்டுள்ளது.\n\nமற்றொரு புறம், பிலவ்-ரிப்பேர்ஸ்ரோடாவில் (செர்மனி) கிடைத்த பின் பிலியோசின் காலத்தைச் சேர்ந்த ஒரு ஹெரானின் புதைபடிவம் என்று கருதப்பட்ட \"\"அர்டியா\" லிக்னிடம்\" ஒரு ஆந்தையினுடையது என்று கண்டறியப்பட்டுள்ளது. அது \"புபோ\" உடன் நெருக்கமானது அல்லது அவை இங்கு வகைப்படுத்தக்கூடியவையாக இருக்கலாம். சுமார் 2 மில்லியன் வயதுடைய அது பொதுவாக ஐரோவாசியக் கழுகு ஆந்தையாக வகைப்படுத்தப்படலாம்.\n\nSection::::மனிதர்களுடன் தொடர்பு.\nஇவற்றின் இரவு உணவுப் பழக்கம் காரணமாக, பெரும்பாலான ஆந்தைகள் நேரடியாக மனிதர்களுடன் ஒரு பெரிய அளவிற்கு தொடர்பு கொள்வதில்லை. இருந்தும் இவை பல எலிகள் மற்றும் பிற பூச்சிகளை பிடிக்கின்றன. எனினும், 2015 ஆம் ஆண்டில், நெதர்லாந்தில் உள்ள பர்மெரென்டில் ஒரு கழுகு ஆந்தை சுமார் ஐம்பது மனிதர்களைத் தாக்கியது. பின்னர் ஒரு வல்லூறு வைத்திருப்பவரால் அது பிடிக்கப்பட்டது.\n\n"}
{"id": "389923", "url": "https://ta.wikipedia.org/wiki?curid=389923", "title": "நீலகிரி நீல இராபின்", "text": "நீலகிரி நீல இராபின்\n\nநீலகிரி நீல இராபின் (ஆங்கிலப் பெயர்: Nilgiri blue robin, உயிரியல் பெயர்: Sholicola major) என்பது ஒரு பேசரின் பறவை ஆகும். இது முசிகபிடே குடும்பத்தின் கீழ் வகைப்படுத்தப்பட்டுள்ளது. இது பாலக்காட்டுக் கணவாய்க்கு வடக்கே சோலைக்காட்டில் காணப்படும் ஒரு அகணிய உயிரி ஆகும். \n"}
{"id": "389924", "url": "https://ta.wikipedia.org/wiki?curid=389924", "title": "சாம்பவி ஆறு", "text": "சாம்பவி ஆறு\n\nசாம்பவி (Shambhavi), சாம்பு என்பதன் பெண்பால் பெயராகும். சமஸ்கிருதத்தில் சாம்பு என்பதன்  பொருள் \"உதவிகரமான, அன்பான, கருணையுள்ள\" என்பதாகும். சாம்பு என்பது சிவபெருமானின் பெயராகும். சாம்பவி என்பது சிவனின் துணைவியாரின் பெயராகும். சாம்பவி என்பது பெண் தெய்வம் துர்க்கையின் பெயரும்  ஆகும்.\n\nஇந்த ஆறு இந்தியாவின் கருநாடக மாநிலத்தில் தெற்கு கன்னடம் மாவட்டத்தில் பாய்கின்ற ஆறாகும். இந்த ஆற்றின் தெற்குப் பகுதியில் முல்கி நகரம் அமைந்துள்ளது. இந்த ஆறானது மேற்கு நோக்கி பாய்ந்து அரபிக்கடலில் கலக்கிறது. பாப்பநாடு துர்க்கை அம்மன் ஆலயம் இந்த ஆற்றின் அருகில் அமைந்துள்ளது.\n"}
{"id": "389926", "url": "https://ta.wikipedia.org/wiki?curid=389926", "title": "சோலிகோலா", "text": "சோலிகோலா\n\nசோலிகோலா (\"Sholicola\") என்பது முசிகபிடே குடும்பத்தில் உள்ள பறவைகளின் ஒரு பேரினம் ஆகும். இது 2017ம் ஆண்டு உருவாக்கப்பட்டது. இந்தப் பேரினத்தில் உள்ள இரண்டு பறவைகளுமே சோலைக்காட்டில் காணப்படுபவை ஆகும்.\n"}
{"id": "389927", "url": "https://ta.wikipedia.org/wiki?curid=389927", "title": "ஜொனிதா காந்தி", "text": "ஜொனிதா காந்தி\n\nஜொனிதா காந்தி (மே 23 அக்டோபர் 1989)  ஒரு இந்தோ-கனடிய பாடகர். அவர் ஆங்கிலம், இந்தி, தமிழ், பெங்காலி, தெலுங்கு, குஜராத்தி, மராத்தி மற்றும் கன்னடம் உள்ளிட்ட மொழிகளில் பாடியுள்ளார்.\n\nSection::::வாழ்க்கை.\n புது தில்லியைப் பிறப்பிடமாகக் கொண்ட, ஜொனிதா, தன் ஏழு வயதில்  கனடா செல்ல நேர்ந்ததுடன், அங்கு டொராண்டோ மற்றும் பிராம்ப்டனில் வாழ்ந்து வந்தார். அவரது தந்தை ஒரு தொழில்முறை மின்னணுப் பொறியாளர் எனினும், பொழுதுபோக்கு இசைக்கலைஞராக விளங்கியதால், சிறுவயதிலேயே ஜொனிதாவின் திறமையைக் கண்டறிந்து அவரை உற்சாகப்படுத்தி வந்தார்.  1995 இல் டொராண்டோவில் நிகழ்ந்த அவரது தந்தையின் நத்தார் இசை நிகழ்வே, ஜொனிதாவின் முதலாவது இசை நிகழ்வாக அமைந்தது. சுகாதார அறிவியல் மற்றும் வணிகத்தில் பட்டப்படிப்பை முடித்த ஜொனிதா, பாடுவதிலேயே அதிக ஆர்வம் காட்டி வந்தார்.  மேற்கத்திய பாரம்பரிய இசையில் மட்டுமன்றி, இந்துஸ்தானி இசையிலும் அவர் எடுத்து வந்த பயிற்சி அவரது இசை வாழ்க்கையைத் தொடங்க பேருதவி புரிந்தது.\n\nSection::::பாடகர்.\nஜொனிதா காந்தி 17 வயதில் இணையத்தில் பதிவேற்றிய காணொளிகள் அவருக்குப் பெரும்புகழை ஈட்டிக்கொடுத்தது. சென்னை எக்ஸ்பிரஸ் திரைப்படத்துடனேயே அவரது திரையுலகப் பயணம் ஆரம்பமானது. தொடர்ச்சியாகப் பல திரைப்படங்களில் பாடிய ஜொனிதா, ஏ.ஆர்.ரகுமானுடன் ஓர் இந்தித் திரைப்படத்தில் பணியாற்றக் கிடைத்த வாய்ப்பை அடுத்து, தமிழ்த் திரையுலகிலும் காலடி எடுத்து வைத்தார்.  மணி ரத்னம்' இயக்கிய \"ஓகே கண்மணி அவரது முதலாவது தமிழ்ப்பாடல் இடம்பெற்ற திரைப்படமாக அமைந்தது. \"\n\nSection::::இசைச் சரிதம்.\nஜொனிதா பாடிய முக்கியமான சில பாடல்கள் பட்டியல்\n"}
{"id": "389933", "url": "https://ta.wikipedia.org/wiki?curid=389933", "title": "பெராக்சைடு", "text": "பெராக்சைடு\n\nபெராக்சைடு (Peroxide)  என்பது R-O-O-R என்ற அமைப்பினை உடைய  சேர்மமாகும். பெராக்சைடு மூலக்கூற்றில் உள்ள O−O தாெகுதியானது பெராக்சைடு தாெகுதி அல்லது பெராக்சோ தாெகுதி என அழைக்கப்படுகிறது. ஆக்சைடு அயனிகளுக்கு மாற்றாக,பெராக்சைடு அயனியில் உள்ள ஆக்சிசன் அணுக்கள் −1 ஆக்சிசனேற்ற நிலையைக் கொண்டுள்ளன.\n\nமிகவும் பொதுவான பெராக்சைடு ஐதரசன் பெராக்சைடு (HO), ஆகும். இதுவே பேச்சு வழக்கில் \"பெராக்சைடு\" என அழைக்கப்படுகிறது. இச்சேர்மம் வெவ்வேறு செறிவுகள்  கொண்ட  நீர்க்கரைசல்களாக சந்தையில் விற்பனை செய்யப்படுகிறது. ஐதரசன் பெராக்சைடு நிறமற்ற திரவமாகும். இச்சேர்மம் ஒரு ஆக்சிசனேற்றியாகவும் மற்றும் ஒரு வெளுப்பாக்கியாகவும் பயன்படுத்தப்படுகிறது. கரிமச் சேர்மங்கள் இச்சேர்மத்தின் செறிவு மிக்க கரைசல்களுடன் தாெடர்பு கொள்ளும் போது மிகவும் ஆபத்தை விளைவிக்கக்கூடியதாகும். \nஐதரசன் பெராக்சைடினைத் தவிரவும், இன்னும் சில முக்கிய பெராக்சைடு வகை சேர்மங்கள் பின்வருமாறு:\n"}
{"id": "389934", "url": "https://ta.wikipedia.org/wiki?curid=389934", "title": "அசிட்டேட்டு", "text": "அசிட்டேட்டு\n\nஅசிட்டேட்டு \"(Acetate)\" என்பது அசிட்டிக் அமிலத்துடன் காரத்தன்மையுள்ள போரான் தொகுதி தனிமங்கள் அல்லது உலோகக் காரங்கள் வினைபுரிந்து உருவாகும் சேர்மம் ஆகும். பொதுவாக அசிட்டேட்டை அசிட்டிக் அமிலத்தினுடைய உப்பு அல்லது எசுத்தர் என்பர். மேலும் காரக் கரைசலில் உள்ள இணை காரம் அல்லது இணை அயனி (குறிப்பாக எதிர் மின்னயனி) என்றும் அசிட்டேட்டை வரையறுப்பர். C2H3O2− என்ற மூலக்கூற்று வாய்ப்பாடு அசிட்டேட்டைக் குறிக்கிறது. அசிட்டேட்டு அயனியும் ஒரு நேர்மின் அயனியும் சேர்ந்து உருவாகும் நடுநிலை மூலக்கூறுகளும் அசிட்டேட்டுகள் எனப்படுகின்றன. (காரிய அசிட்டேட்டு, அலுமினிய அசிட்டேட்டு போன்றவை) ஐதரசன் அசிட்டேட்டு ஒரு மிக எளிமையான அசிட்டேட்டு ஆகும். இதை அசிட்டிக் அமிலம் என்பர். இதனுடன் தொடர்புடைய உப்புகள் எசுத்தர்கள் எனப்படுகின்றன. மேலும் பல்லணு எதிர்மின் அயனியை CH3CO2−, அல்லது CH3COO− என்ற மூலக்கூற்று வாய்ப்பாட்டால் குறிக்கின்றனர்.\n\nஆண்டுதோறும் தயாரிக்கப்படும் சுமார் 5 பில்லியன் கிலோகிராம் அசிட்டிக் அமிலத்தின் பெரும்பகுதி அசிட்டேட்டு உற்பத்திகளில் பயன்படுத்தப்படுகிறது, இவை வழக்கமாக பலபடிகள் வடிவத்தை எடுத்துக் கொள்கின்றன. இயற்கையில், அசிட்டேட் என்பது உயிரித் தொகுப்பின் மிகவும் பொதுவான கட்டுறுப்புத் தொகுதி ஆகும். உதாரணமாக, கொழுப்பு அமிலங்கள் அசிட்டேட்டில் இருந்து கிடைக்கும் இரண்டு கார்பன் அணுக்களை இணைப்பதன் மூலம் கொழுப்பு அமிலங்கள் உற்பத்தி செய்யப்படுகின்றன .\n\nSection::::பெயரிடலும் பொதுவாய்ப்பாடும்.\nஅசிட்டேட்டு அயனியின் ஒரு பகுதி உப்பானது CH3CO2−, C2H3O2−அல்லது CH3COO−.என்ற மூலக்கூற்று வாய்ப்பாட்டால் குறிப்பிடப்படுகிறது. OAc− அல்லது AcO− என்று சுருக்கியும் வேதியியலர் அசிட்டேட்டை குறிப்பிடுவார்கள். இதனடிப்படையில் அசிட்டிக் அமிலம் HOAc என்றும் சோடியம் அசிட்டேட்டு NaOAc என்றும் எத்தில் அசிட்டேட்டு EtOAc என்றும் குறிப்பிட்டு எழுதப்படுகிறது. அசிட்டேட் அயனி (CH3CO2-), அல்லது அசிட்டைல் குழு (CH3CO) வைக் குறிப்பிடுவதற்கு \"Ac\" (அல்லது \"AC\") என்ற சுருக்கக் குறியீடு சில சமயங்களில் வேதிச் சமன்பாடுகளிலும் பயன்படுத்தப்படுகிறது. ஆக்டினைடு வரிசையின் முதல் தனிமமான ஆக்டினைடுக்கும் மூலக்கூறு வாய்ப்பாடு Ac என்பதால் அசிட்டேட்டுக்கான சுருக்கக் குறியீட்டை எழுதும்போது எச்சரிக்கையாக கவனித்தல் வேண்டும். உதாரணமாக சோடியம் அசிட்டேட்டை NaC2H3O2 என்பதற்குப் பதிலாக சுருக்கமாக NaAc\" என எழுதுவர். இதேபோல பெர் அசிட்டிக் அமிலத்தை எழுதும்போது OAc என்ற சுருக்கத்தையும் பயன்படுத்துவர். இச்சேர்மங்களை எழுதும்போதும் தெளிவுடன் இருத்தல் வேண்டும்.\nஎத்தனோயேட்டு என்று முறைபடுத்தப்பட்ட பெயர் அசிட்டேட்டுக்கு இருந்தாலும், ஐயுபிஏசி முறையிலும் அசிட்டேட்டு என்ற பெயரே நிலைபெற்று முன்நிற்கிறது .\n\nSection::::உப்புகள்.\n[CH3COO]−,(அல்லது [C2H3O2]−) என்ற அசிட்டேட்டு எதிர்மின் அயனி கார்பாக்சிலேட்டு குடும்பத்தில் ஒரு உறுப்பினராகும். அசிட்டிக் அமிலத்தின் இணை காரமாகவும் இது கருதப்படுகிறது. அசிட்டிக் அமிலத்தை அசிட்டேட்டாக மாற்றலாம் :\n\nபல அசிட்டேட்டு உப்புகள் அயனப் பண்பைக் கொண்டுள்ளன. தண்ணீரில் மிக நன்றாக இவை கரைந்து போவதன் மூலம் இப்பண்பை வெளிப்படுத்துகின்றன. பொதுவாக காணப்படும் அசிடேட்டு என்பது சோடியம் அசெட்டேட்டைக் குறிக்கும். வினிகரையும் சோடியம் பைகார்பனேட்டையும் இணைப்பதன் மூலம் தயாரிக்கக்கூடிய ஒரு வெள்ளை நிறமான திண்மம் சோடியம் அசிட்டேட்டு ஆகும்.\n\nஇடைநிலைத் தனிமங்கள் அசிட்டேட்டுகளால் அணைவுச் சேர்மங்களாக மாற்றப்படுகின்றன. குரோமியம்(II) அசிட்டேட்டும், அடிப்படை துத்தநாக அசிட்டேட்டுகளும் அசிட்டேட்டு அணைவுச் சேர்மங்களுக்கு உதாரணங்களாகும். \n\nசாயத் தொழிலில் பயன்படுத்தப்படும் அலுமினியம் அசிட்டேட்டு, அமோனியம் அசிட்டேட்டு, பொட்டாசியம் அசிட்டேட்டு போன்றவை வர்த்தக முக்கியத்துவம் வாய்ந்த அசிட்டேட்டுகளாகும். அசிட்டமைடு தயாரிப்பில் முன்னோடிச் சேர்ம்மமாக அமோனியம் அசிட்டேட்டு பயன்படுகிறது. பொட்டாசியம் அசிட்டேட்டு சிறுநீர்பெருக்கியாக உபயோகமாகிறது. இம்மூன்று உப்புகளுமே நிறமற்றவையாகும். தண்ணீரில் மிக நன்றாக கரையக்கூடியவையுமாகும்.\n\nSection::::எசுத்தர்கள்.\nஅசிட்டேட்டு எசுத்தர்களின் பொதுவான மூலக்கூற்று வாய்ப்பாடு CH3CO2R ஆகும். இங்குள்ள R ஒரு கரிமத் தொகுதியைக் குறிக்கிறது. எசுத்தர்கள் சந்தையில் அசிட்டேட்டு வடிவத்திலேயே ஆதிக்கம் செலுத்துகின்றன. அசிட்டேட்டு உப்புகளைப் போல இல்லாமல் அசிட்டேட்டு எசுத்தர்கள் பெரும்பாலும் நீர்மங்களாகவும் கொழுப்பில் கரையக்கூடியவையாகவும் சிலசமயங்களில் ஆவியாகக் கூடியனவாகவும் காணப்படுகின்றன. இனிய மணமும், குறைந்த விலையும் கொண்டு நச்சுத்தன்மை அதிகமற்று இருப்பதால் தவறற்றவையாக கருதப்பட்டு இவை அதிகமான பயன்பாட்டில் உள்ளன.\nஉற்பத்தி செய்யப்படும் அசிட்டிக் அமிலத்தில் ஏறத்தாழ பாதிக்கும் மேற்பட்ட அளவு வினைல் அசிட்டேட்டு உற்பத்தியில் பயன்படுத்தப்படுகிறது. வர்ணங்கள் பலவற்றில் பகுதிக்கூறாக உள்ள இது பாலிவினால் ஆல்ககால் தயாரிப்பில் முன்னோடிச் சேர்மமாகவும் உள்ளது. இதற்கு அடுத்ததாக செல்லுலோசு அசிட்டேட்டு தயாரிப்பில் அதிகமாக இதைப் பயன்படுத்துகிறார்கள். சொல்லப்போனால், \"அசிட்டேட்டு\" என்பது செல்லுலோசு அசிடேட் என்ற பொருளைக் குறிக்கிறது, இது இழைகள் உற்பத்தி அல்லது பல்வேறுபட்ட பொருட்களின் உற்பத்திகளில் பயன்படுத்தப்படுகிறது, உதாரணமாக, அசிட்டேட்டு தகடுகள் ஒலியைப் பதிவு செய்யும் தொழிலில் பயன்படுத்தப்படுகின்றன. பல வீட்டு உபயோகப் பொருட்கள் செல்லுலோசு அசிட்டேட்டால் தயாரிக்கப்படுகின்றன. மெத்தில் அசிட்டேட்டு, எத்தில் அசிட்டேட்டு, ஐசோபுரோப்பைல் அசிட்டேட்டு உள்ளிட்ட அசிட்டேட்டுகள் பல தொழில்துறை கரைப்பான்களாகப் பயன்படுகின்றன. பியூட்டைல் அசிடேட் என்ற அசிட்டேட்டு ஒரு வாசனையாக உணவுப் பொருட்களில் பயன்படுத்தப்படுகிறது.\n\nSection::::உயிரியலில் அசிட்டேட்டுகள்.\nஉயிரியியலில் ஒரு பொதுவான எதிர்மின் அயனியாக அசிட்டேட்டு பயன்படுகிறது. புரதமல்லா இணைநொதி ஏ என்ற வடிவில் உயிரினங்கள் இதைப் பிரதானமாகப் பயன்படுத்துகின்றன .\nஉடல் எடையில் ஒரு கிலோவுக்கு சோடியம் அசிட்டேட்டு 20 அல்லது 60 மி.கி அளவுக்கு உடல் உள்ளுறை ஊசியாக செலுத்தினால் அது உணர்திறன் கொண்ட எலிகளில் தலைவலியை தூண்டுவதாக கண்டறியப்பட்டது, மேலும் எத்தனாலின் ஆக்சிசனேற்றம் மூலம் கிடைக்கும் அசிட்டேட்டு பின் விளைவுகளை ஏற்படுத்துவதில் ஒரு முக்கிய காரணியாக உள்ளது. அதிகரித்த நிணநீர் அசிட்டேட்டு அளவுகள் மூளை உள்ளிட்ட பல திசுக்களில் அடினோசின் குவிப்பிற்கு வழிவகுக்கின்றன. அடினோசின் ஏற்பிகளை நிர்வகிப்பதற்காக எலிகளுக்கு காஃவீன் கொடுத்ததில் இரண்டாம் நிலை தூண்டுதல்களை குறைப்பதற்கு எத்தனால் காரணமென அறியப்பட்டது . \n\nSection::::அசிட்டேட்டு நொதித்தல்.\nதிடீர்மாற்றத்தடுப்பு வினைகளிலும் அசிட்டிக் அமிலம் ஈடுபட்டு மீத்தேனையும் கார்பனீராக்சைடையும் உற்பத்தி செய்கிறது \n\nவிகிதச்சமமற்ற இவ்வினை ஒருசெல் நுண்ணுயிரி மெத்தனோகெனின் வளர்சிதைமாற்றத்தால் வினையூக்கம் செய்யப்படுகிறது. கார்பாக்சில் தொகுதியின் கார்பனைல் வினையிலிருந்து ஒரு எலக்ட்ரான், அசிட்டிக் அமிலத்தின் மெத்தில் தொகுதிக்கு வழங்கப்பட்டு கார்பனீராக்சைடும் மீத்தேன் வாயுவும் உருவாகின்றன. \n\n"}
{"id": "389938", "url": "https://ta.wikipedia.org/wiki?curid=389938", "title": "ஹோபாங் நகராட்சி", "text": "ஹோபாங் நகராட்சி\n\nஹோபாங் நகராட்சி பர்மாவின் ஷான் மாகாணத்தின் வா சுய-நிர்வாகப் பிரிவுப் பகுதியின் ஒரு நகரமாகும். முதன்மை நகரம் ஹோபாங் ஆகும். இது வா சுயாட்சிப் பிரிவு உள்ள 6 நகரங்களில் இதுவும் ஒன்றாகும். இது 2011 ஆண்டில் குன்லாங் மாவட்டத்திற்கு பதிலாக ஹோபாங் மாவட்டத்தின் பகுதியாக மாறியது. \n\nஹோபாங் மற்றும் பிற பகுதிகளை இணைக்கும் 3 பிரதான பாதைகள் உள்ளன. அவை 804 மைல் நீளமான ஹோபாங்-லஷியோ-மண்டலை-டாங்கீ-மோங்பின்-மாத்மன் சாலை, 343 மைல் நீளமான ஹோபாங்-லாஷியோ-டாங்கியன்-பாங்சன்-மாத்மன் சாலை மற்றும் 257 மைல் நீளமுள்ள ஹோபாங்-மோங்மா-பங்சன்-மாத்மன் சாலை. \n\n1995 க்கு முன்னர் அதன் மொத்த மக்கள் தொகை 70,720 ஆக இருந்தது, மேலும் வா இன மக்களின் எண்ணிக்கை 24,024 ஆகும். \n\n2007 ஆம் ஆண்டின் கணக்கின்படி 3,713 ஏக்கர் ரப்பர் தோட்டங்கள் உள்ளன. \n"}
{"id": "389939", "url": "https://ta.wikipedia.org/wiki?curid=389939", "title": "ஆக் (பறவை)", "text": "ஆக் (பறவை)\n\nஆக் அல்லது அல்சித் என்பது சரத்ரீபார்மசு வரிசையில் அல்சிடே குடும்பத்தில் வகைப்படுத்தப்பட்டுள்ள ஒரு பறவை ஆகும். இதன் குடும்பத்தில் முர்ரேக்கள், கில்லேமோட்டுகள், ஆக்லெட்டுகள், பபின்கள் மற்றும் முர்ரேலெட்டுகள் ஆகியவை உள்ளன.\n\nஅற்றுவிட்ட இனமான பெரிய ஆக் தவிர, மற்ற அனைத்து ஆக்குகளும் நீருக்கு அடியில் மற்றும் காற்றில் அவற்றின் \"பறக்கும்\" திறனுக்காக அறியப்படுகின்றன. இவை சிறந்த நீச்சலடிப்பவையாகவும், முக்குளிப்பவையாகவும் இருந்தபோதிலும் இவற்றின் நடை விகாரமாக உள்ளது.\n\nSection::::விளக்கம்.\nதற்போது உயிர்வாழக்கூடிய ஆக்குகள் சிறிய ஆக்குலெட்டில் (எடை 85 கிராம், நீளம் 15செ.மீ.) இருந்து தடித்த அலகு முர்ரே (எடை 1 கி.கி., நீளம் 45 செ.மீ.) வரை வேறுபட்ட அளவுகளில் காணப்படுகின்றன. குட்டையான இறக்கைகள் காரணமாக, ஆக்குகள் பறப்பதற்கு வேகமாகச் சிறகடிக்க வேண்டியுள்ளது.\n\n"}
{"id": "389943", "url": "https://ta.wikipedia.org/wiki?curid=389943", "title": "ஸ்கூவா", "text": "ஸ்கூவா\n\nஸ்கூவாக்கள் (ஆங்கிலப் பெயர்: Skuas) என்பவை கடற்பறவைகளின் ஒரு குழு ஆகும். இவை இசுடெர்கோராரிடே குடும்பம், இசுடெர்கோராரியசு பேரினத்தின் கீழ் வகைப்படுத்தப்பட்டுள்ளன. மூன்று சிறிய ஸ்கூவாக்கள் அமெரிக்க ஆங்கிலத்தில் ஜேகர்கள் (Jaegers) என்றழைக்கப்படுகின்றன.\n\nஇவை மித வெப்ப மற்றும் ஆர்க்டிக் பகுதிகளின் நிலத்தில் கூடு கட்டக் கூடியவை. நீண்ட தூரத்திற்கு இடம்பெயரக்கூடியவ. இவை தென் துருவத்திலும் பார்க்கப்பட்டுள்ளன.\n\nSection::::உயிரியல் மற்றும் குணங்கள்.\nநீள வால் ஸ்கூவாவில் (எடை 310 கிராம்) இருந்து பழுப்பு ஸ்கூவா (எடை 1.63 கி.கி.) வரை எடையுள்ள ஸ்கூவாக்கள் உள்ளன. சராசரியாக ஒரு ஸ்கூவாவானது அலகில் இருந்து வால் வரை 56 செ.மீ. நீளமும், விரிந்த இறக்கையின் நீளமானது 121 செ.மீ.ம் இருக்கும். இதன் கூட்டின் அருகே செல்லும் கொன்றுண்ணிகளின் தலையைக் குறிவைத்து இவை ஒரு குண்டைப் போல் விழும். அவற்றை விரட்டும்.\n\n"}
{"id": "389944", "url": "https://ta.wikipedia.org/wiki?curid=389944", "title": "தெகுசா செயல்முறை", "text": "தெகுசா செயல்முறை\n\nதெகுசா செயல்முறை \"(Degussa process)\" என்பது பிளாட்டினம் வினையூக்கி முன்னிலையில் மீத்தேன் மற்றும் அமோனியாவைப் பயன்படுத்தி ஐதரசன் சயனைடு தயாரிக்கும் ஒரு செயல்முறையாகும். இவ்வேதிச் செயல்முறையை தெகுசா என்ற செருமன் நிறுவனம் உருவாக்கியது. அக்ரைலோநைட்ரைல், மெத்தில்மெத்தக்ரைலேட்டு, அடிப்போநைட்ரைல் போன்ற இடைநிலை வேதிப்பொருட்களைத் தயாரிக்கும் வேதித் தொழிற்சாலைகளில் ஐதரசன் சயனைடு பயன்படுகிறது.\n\nபிளாசௌர் (ஐதரசன் சயனைடு) சேர்மத்தை மெத்தான் (மீத்தேன்) மற்றும் அமோனியாக் (அமோனியா) சேர்மங்களிலிருந்து தயாரித்தல் என்ற வாக்கியத்தின் செருமன் மொழி சுருக்கமாக பி.மெ.அ. செயல்முறை என்ற பெயராலும் இவ்வினை அழைக்கப்படுகிறது.\n\nமீத்தேன் மற்றும் நீரின் நீராவிய மறுவாக்கம் வினையை ஒத்த சமன்பாட்டையே இச்செயல்முறையின் சமன்பாடும் பெற்றுள்ளது.\n\nஇச்செயல்முறையில் நிகழ்வது ஒரு வெப்பங்கொள் வினையாகும். பிளாட்டினம் சூழ்ந்துள்ள குழாயில் வினைபடு பொருள்கள் சுமார் 1400 பாகை செல்சியசு வெப்பநிலையில் வினைபுரிகின்றன. வினைகலவையில் கிட்டத்தட்ட 23% கன அளவு ஐதரசன் சயனைடும் 72% ஐதரசன் வாயுவும் சிறிய அளவில் அமோனியா, நைட்ரசன் மற்றும் வினையில் ஈடுபடாத மீத்தேன் ஆகியன கலந்துள்ளன .\n\nவாயு கலவையை ஒரு துப்புரவாக்கியில் செலுத்தி அமோனியா கரைசலுடன் சேர்த்து சூடுபடுத்துவதால் H2, CH4, மற்றும் N2 ஆகியவற்றிலிருந்து அமில ஐதரசன்சயனைடு பிரிக்கப்படுகிறது. இரண்டாவது படிநிலையில் கரைசலை அமிலமாக்கி தொடர்ந்து இறுதிவாலைவடித்தல் மூலமாக HCN விடுவிக்கப்படுகிறது. அதிக வெப்பங்கொள் வினையாக இருப்பதால், ஆண்ட்ரூசோ செயல்முறையுடன் ஒப்பிடுகையில் இச்செயல்முறைக்கு குறைந்த முக்கியத்துவமே கொடுக்கப்படுகிறது.\n\n"}
{"id": "389946", "url": "https://ta.wikipedia.org/wiki?curid=389946", "title": "லேரி", "text": "லேரி\n\nலேரி என்பது சரத்ரீபார்மசு வரிசையின் கீழ் வகைப்படுத்தப்பட்டுள்ள ஒரு துணை வரிசை ஆகும். இதில் கடல் புறாக்கள், ஆலாக்கள், ஸ்கூவாக்கள் மற்றும் ஸ்கிம்மர்கள் வகைப்படுத்தப்பட்டுள்ளன. லேரி, வடர்கள் மற்றும் ஸ்நைப்புகள் சேர்ந்து சரத்ரீபார்மசு வரிசையை உருவாக்குகின்றன. சமீபத்திய ஆய்வின்படி ஆக்குகளும் லேரியின் கீழ் வகைப்படுத்தப்பட்டுள்ளன. சிலநேரங்களில் கருங்காடைகளும் இதில் வகைப்படுத்தப்படுகின்றன. ஆனால் மூலக்கூறு தரவு மற்றும் தொல்லுயிர் எச்சம் இவற்றை உள்ளான்கள் மற்றும் நீர்ப்பறவைகள் போல் வேறு வகை என்று குறிப்பிடுகின்றது.\n\n"}
{"id": "389948", "url": "https://ta.wikipedia.org/wiki?curid=389948", "title": "பெலிகனிபார்மசு", "text": "பெலிகனிபார்மசு\n\nபெலிகனிபார்மசு என்பது நடுத்தர-பெரிய அளவுள்ள நீர்ப்பறவைகளின் வரிசை ஆகும். இவை உலகம் முழுவதும் காணப்படுகின்றன. இது பாரம்பரியமாக-ஆனால் தவறாக-நான்கு விரல்களுக்கிடையில் சாவ்வுடைய அனைத்துப் பறவைகளையும் கொண்டிருந்தது. இவற்றின் கழுத்து விரிவடையக் கூடியது ஆகும். இவற்றின் நாசிகள் இயங்காத துளைகளாகப் பரிணாமம் பெற்று விட்டன. ஆதலால் இவை வாய் மூலம் சுவாசிக்கின்றன. இவை மீன்கள், கண்வாய் மீன்கள் அல்லது மற்ற நீர் உயிரினங்களை உண்டு வாழ்கின்றன. இவை கூட்டமாக வாழ்பவை, ஒருதுணை மணம் புரிபவை. குஞ்சுகள் உதவி தேவைப்படுபவையாக, உரோமமின்றிப் பிறக்கின்றன. இவற்றின் அடிவயிறு சிறகற்றுக் காணப்படுவதில்லை.\n\n\n"}
{"id": "389951", "url": "https://ta.wikipedia.org/wiki?curid=389951", "title": "காலணி-அலகு நாரை", "text": "காலணி-அலகு நாரை\n\nகாலணி அலகு நாரை (ஆங்கிலப் பெயர்: shoebill, உயிரியல் பெயர்: Balaeniceps rex) என்பது மிகப் பெரிய நாரையைப் போன்ற ஒரு பறவை ஆகும். இது பெரிய காலணி போன்ற அலகைக் கொண்டுள்ளது. இது வடிவத்தில் நாரையைப் போன்று உள்ளது. இதற்கு முன்னர் இது வடிவத்தின் அடிப்படையில் சிகோனீபார்மசு வரிசையின் கீழ் வகைப்படுத்தப்பட்டிருந்தது. ஆனால், மரபியல் ஆதாரங்களின்படி இது பெலிகனிபார்மசின் கீழ் வருகின்றது. வளர்ந்த நாரைகள் சாம்பல் நிறத்திலும், இளம் நாரைகள் பழுப்பு நிறத்திலும் இருக்கும். இது வெப்ப மண்டலக் கிழக்கு ஆப்பிரிக்கவின் பெரிய சதுப்பு நிலங்களில் சூடான் முதல் ஜாம்பியா வரை காணப்படுகின்றன.\n\n"}
{"id": "389969", "url": "https://ta.wikipedia.org/wiki?curid=389969", "title": "பயணிப் புறா", "text": "பயணிப் புறா\n\nபயணிப் புறா (ஆங்கிலப் பெயர்: Passenger pigeon, உயிரியல் பெயர்: Ectopistes migratorius) என்பது ஒரு அற்றுவிட்ட புறா இனம் ஆகும். இது வட அமெரிக்காவில் வாழ்ந்த ஒரு அகணிய உயிரி ஆகும். இதன் ஆங்கிலப் பெயர் பிரெஞ்சு வார்த்தையான பேசஜரில் இருந்து தோன்றியது. இதற்குக் \"கடந்து செல்லும்\" என்று பொருள். இதன் உயிரியல் பெயர் இதன் இடம்பெயரும் பண்பையும் குறிக்கிறது. இதன் வடிவம் ஆமைப் புறாவை ஒத்திருக்கும். ஆமைப்புறா இதன் நெருங்கிய உறவினர் என்று கருதப்பட்டது. சில சமயங்களில் இரண்டும் குழப்பிக்கொள்ளப்படும். ஆனால் மரபியல் ஆய்வானது படஜியோனஸ் என்கிற பேரினமே பயணிப்புறாவுடன் நெருங்கிய தொடர்புடையது, ஆமைப்புறாவின் பேரினமான ஜெனைடா அல்ல என்கிறது.\n\nபயணிப்புறாவானது அளவு மற்றும் நிறத்தில் பால் ஈருருமை கொண்டது. ஆண் 390-410 மி.மீ. நீளம் இருக்கும். மேல்பகுதிகள் சாம்பல் நிறத்தில் இருக்கும். கீழ் பகுதிகள் வெளிர் நிறத்தில் இருக்கும். கழுத்துப்பகுதி இறகுகள் பட்டுப்போன்று ஒளிரும். இறக்கைகளில் கருப்புப் புள்ளிகள் இருக்கும். பெண் 380-400 மி.மீ. நீளம் இருக்கும். பொதுவாக ஆணைவிட மங்கிய மற்றும் பழுப்பு நிறத்தில் இருக்கும். குஞ்சானது பெண் புறாவைப்போலவே இருக்கும், ஆனால் இறகுகளில் பட்டுப்போன்ற ஒளிரும் தன்மை இருக்காது. இது பொதுவாகக் கிழக்கு வட அமெரிக்காவின் இலையுதிர் காடுகளில் வாழ்ந்தது. பிற பகுதிகளிலும் இவை பதிசெய்யப்பட்டுள்ளன. எனினும் அமெரிக்கப் பேரேரிகளைச் சுற்றியே இவை வளர்ந்தன. இவை இடம்பெயரும்போது பெரிய கூட்டமாக இடம்பெயரும், தொடர்ந்து உணவு மற்றும் இருப்பிடத்தைத் தேடும். ஒருகாலத்தில் வட அமெரிக்கவில் அதிகம் காணப்பட்ட பறவையாக இது இருந்தது. இதன் உச்ச நிலையில் இதன் எண்ணிக்கை 300-500 கோடியாக இருந்தது. இது எப்போதுமே தொடர்ந்து அதிகப்படியாக இல்லை. இதன் எண்ணிக்கைக் காலப்போக்கில் குறைந்தது. இது மணிக்கு 100 கி.மீ. வேகத்தில் பறக்கக் கூடியது. இது கொட்டைகள், பழங்கள் மற்றும் முதுகெலும்பிலிகளை உணவாக உட்கொண்டது. இது கூட்டமாகத் தங்கும், குஞ்சுகளைப் பெற்றோர் மட்டுமின்றி மற்ற புறாக்களும் பேணும். இதன் அதிகப்படியான சமூக விலங்குத் தன்மை உணவு தேடுவதுடனும், கொன்றுண்ணிகளிடமிருந்து தப்பிப்பதுடனும் தொடர்புபடுத்தப்படுகிறது.\n\nபயணிப் புறாக்கள் தொல்குடி அமெரிக்கர்களால் வேட்டையாடப்பட்டன. ஆனால் ஐரோப்பியர்களின் வருகைக்குப்பிறகே வேட்டை தீவிரமாக நடைபெற்றது, முக்கியமாக 19ம் நூற்றாண்டில். இதன் இறைச்சி, விலை குறைந்ததாக இருந்ததால் வணிகமயமாக்கப்பட்டது. இதனால் பல ஆண்டுகளுக்கு இவை பெரும் அளவில் வேட்டையாடப்பட்டன. இவற்றின் எண்ணிக்கைக் குறைவு மற்றும் அழிவிற்கு வேறு பல காரணங்களும் உண்டு. காடுகள் அழிப்பு இதன் வாழ்விடத்தை அழித்தது. 1800-1870ல் இவை மெதுவாக அழியத் தொடங்கின, 1870-1890ல் வேகமாக அழியத் தொடங்கின. கடைசிக் காட்டுப் பறவையானது 1901ல் சுடப்பட்டது. கடைசிக் கூண்டுப் பறவைகள் 20ம் நூற்றாண்டின் ஆரம்பத்தில் மூன்று குழுக்களாகப் பிரிக்கப்பட்டன. இதில் சில பறவைகள் உயிருடன் இருக்கும்போது புகைப்படங்களும் எடுக்கப்பட்டன. மார்த்தா, என்ற புறாவே கடைசிப் பயணிப்புறாவாகக் கருதப்படுகிறது. இது சின்சினாட்டி மிருகக் காட்சிச் சாலையில் செப்டம்பர் 1, 1914ல் இறந்தது. மனித நடவடிக்கைகளால் உயிரினங்கள் அழிவதற்கு இதுவே ஒரு குறிப்பிடத்தகுந்த எடுத்துக்காட்டாகும்.\n\n"}
{"id": "389970", "url": "https://ta.wikipedia.org/wiki?curid=389970", "title": "தாசுமேனியப் புலி", "text": "தாசுமேனியப் புலி\n\nதைலேசீன் (ஆங்கிலப் பெயர்: thylacine, உயிரியல் பெயர்: Thylacinus cynocephalus) என்பது தற்காலத்தில் அறியப்பட்ட ஊன் உண்ணும் மார்சூப்பிகளிலேயே மிகப்பெரியதாகும். இது தாசுமேனியப் புலி (இதன் அடிமுதுகின் கோடுகளின் காரணமாக) அல்லது தாசுமேனிய ஓநாய் என்றும் அழைக்கப்படுகிறது. இது ஆத்திரேலியக் கண்டம், தாசுமேனியா மற்றும் நியூ கினியா ஆகிய இடங்களில் காணப்பட்டது. 20ம் நூற்றாண்டில் அழிந்துவிட்டது. \n"}
{"id": "389979", "url": "https://ta.wikipedia.org/wiki?curid=389979", "title": "கூடுதுறை", "text": "கூடுதுறை\n\nகூடுதுறை (Kooduthurai), அல்லது முக்கூடல் (Mukkoodal)இந்தியாவில் தமிழ்நாட்டில் ஈரோட்டிற்கு அருகில் பவானி என்ற இடத்தில்  அமைந்துள்ள புனிதமான இடமாகும்.\n\nஇந்த இடமானது காவிரி ஆறு, பவானி ஆறு மற்றும் மாயநிலையிலான அமுதா ஆறு ஆகிய ஆறுகள் சங்கமிக்கும் இடத்தில் அமைந்துள்ளது. கூடுதுறையின் கரையில் பவானி சங்கமேசுவரர் கோயில் அமைந்துள்ளது. இந்த ஆற்றின் பெயரானது தமிழில் 'கூடு' என்ற சொல்லிலிருந்தும் (பொருள்: இணைதல்) 'துறை' என்ற சொல்லிலிருந்தும் (பொருள்: ஆற்றுப்படுகை) உருவாகியுள்ளது.\n"}
{"id": "389980", "url": "https://ta.wikipedia.org/wiki?curid=389980", "title": "கிம் ஆறு", "text": "கிம் ஆறு\n\nகிம்(Kim) மேற்கு இந்தியாவில், குசராத்து மாநிலத்தில் பாயும் ஆறு ஆகும். இந்த ஆறு சாபுதாரா குன்றுகளில் உற்பத்தியாகிறது. இதன் வடிநிலமானது அதிகபட்சமாக 107 கி.மீ (66.5 மைல்கள்) நீளமுடையது. இந்த வடிநிலப் பகுதியானது 1286 சதுர கிலோமீட்டர்கள் பரப்பளவை உடையது. இதன் சிற்றோடை இலாவ் என்ற கிராமத்திற்கருகே ஓடுகின்றது.\n"}
{"id": "389988", "url": "https://ta.wikipedia.org/wiki?curid=389988", "title": "நீலகிரி பூக்கொத்தி", "text": "நீலகிரி பூக்கொத்தி\n\nநீலகிரிப் பூக்கொத்தி (ஆங்கிலப் பெயர்: Nilgiri flowerpecker, உயிரியல் பெயர்: Dicaeum concolor) என்பது பூக்கொத்திகளின் குடும்பத்தில் உள்ள ஒரு சிறிய பறவை ஆகும். இது பெரும்பாலும் தேன் மற்றும் பழங்களைப் புசிக்கிறது. இது ஒரு முக்கியமான மகரந்தக்காவி ஆகும்.\n\nSection::::விளக்கம்.\nஇது 9 செ.மீ. நீளம் மட்டுமே உள்ள ஒரு சிறிய பறவை ஆகும். இவற்றில் பால் ஈருருமை அறிவது கடினம். இவை மேற்குத்தொடர்ச்சி மலைக் காடுகளிலும், நீலகிரி மலைப் பகுதிகளிலும் வசிக்கின்றன. இவற்றின் மேல்புறம் வெளிர் பழுப்பு நிறத்திலும், அடிப்பகுதி வெள்ளை நிறத்திலும் இருக்கும்.\n"}
{"id": "389997", "url": "https://ta.wikipedia.org/wiki?curid=389997", "title": "மான்டிசின்க்லா", "text": "மான்டிசின்க்லா\n\nமான்டிசின்க்லா என்பது லெயியோத்ரிசிடே குடும்பத்தில் உள்ள பறவைகளின் பேரினம் ஆகும். இதில் கீழ்வரும் பறவைகள் உள்ளன:\n"}
{"id": "390010", "url": "https://ta.wikipedia.org/wiki?curid=390010", "title": "பழனிச் சிரிப்பான்", "text": "பழனிச் சிரிப்பான்\n\nபழனிச் சிரிப்பான் (ஆங்கிலப் பெயர்: Palani laughingthrush, உயிரியல் பெயர்: Montecincla fairbanki) என்பது ஒரு வகைச் சிரிப்பான் ஆகும். இது பாலக்காட்டுக் கணவாய்க்குத் தெற்கே உள்ள மேற்குத் தொடர்ச்சி மலைப் பகுதிகளில் காணப்படுகிறது. இதனுடன் தொடர்புடைய மற்றொரு சிரிப்பானான அசம்புச் சிரிப்பான் அச்சன்கோயில் ஆற்றுக்குத் தெற்கே காணப்படுகிறது.\n\nSection::::வகைப்படுத்தல்.\nஇது கொடைக்கானலில் சாமுவேல் பேகன் பேர்பேங் என்பவரால் பெறப்பட்ட ஒரு மாதிரியை வைத்து வகைப்படுத்தப்பட்டது.\n\n"}
{"id": "390013", "url": "https://ta.wikipedia.org/wiki?curid=390013", "title": "சிரிப்பான் (பறவை)", "text": "சிரிப்பான் (பறவை)\n\nசிரிப்பான்கள் (ஆங்கிலப் பெயர்: Laughingthrushes) என்பவை பறவைகளின் ஒரு குடும்பம் ஆகும். இவை பழைய உலகப் பேசரின் பறவைகள் ஆகும். இவை பல்வேறு வகை அளவு மற்றும் நிறங்களில் காணப்படுகின்றன. இவை வெப்ப மண்டலப் பகுதிகளில் காணப்படுகின்றன. முக்கியமாக இந்தியத் துணைக்கண்டம் மற்றும் தென்கிழக்காசியாவில் பல்வேறு வகைகளாக உள்ளன. இந்தக் குடும்பம் முழுவதும் பழைய உலக வாயாடிகளின் குடும்பமான டிமலீடேயின் கீழ் வகைப்படுத்தப்பட்டிருந்தன.\n\nSection::::பண்புகள்.\nஇவை பொதுவாகப் பூச்சியுண்ணிகள் ஆகும். எனினும் பெரும்பாலானவை பெர்ரிகளையும், பெரிய இனப்பறவைகள் சிறிய ஓணான்களையும் மற்றும் பிற முதுகெலும்பிகளையும் உண்ணும்.\n\n\n"}
{"id": "390015", "url": "https://ta.wikipedia.org/wiki?curid=390015", "title": "மொங்மொ நகராட்சி", "text": "மொங்மொ நகராட்சி\n\nமொங்மொ நகராட்சி மியான்மரின் ஷான் மாநிலம் வா சுயாட்சிப் பிரிவு ஹோபாங் மாவட்டத்தில் உள்ளது. 2011 ஆம் ஆண்டிற்கு முன்னர், இந்நகரம் லாசியோ மாவட்டத்தை சேர்ந்திருந்தது. இதன் முதன்மை தலைநகர் மொங்மொ. \n\nSection::::வரலாறு.\n1995 ஆம் ஆண்டில் இந்நகரத்தின் மக்கள்தொகை 77,378 ஆக இருந்தது இதில் 59,105 பேர் வா இன மக்களாவர். இது மலைப்பாங்கான பகுதியில் இருப்பதால் இங்கு வயல் வெளிகள் என்று எதுவும் கிடையாது ஆகையால் நெற்பயிற்களுக்கு பதிலாக இப்பகுதியில் ரப்பர், தேயிலை, ஆரஞ்சு தோட்டங்கள் உள்ளது. ஹோபாங், மொங்மொ, பாங்வான், நாம்பன், மாத்மன் மற்றும் பாங்சாங்க் நகராட்சி ஆகியவற்றிற்காக ஒதுக்கப்பட்ட தேசிய சட்டமன்ற தொகுதியில் வா ஜனநாயகக் கட்சியின் பாங் நாப் தேர்ந்தெடுக்கப்பட்டார். \n\n"}
{"id": "390019", "url": "https://ta.wikipedia.org/wiki?curid=390019", "title": "சூழலியல் ஓரிடத்தான்கள்", "text": "சூழலியல் ஓரிடத்தான்கள்\n\nசூழலியல் ஓரகத்தனிமங்கள் (Environmental isotopes)  என்பவை நிலையான மற்றும் கதிரியக்க ஓரிடத்தான்களின்   தாெகுப்பு ஆகும். இவை புவி வேதியியலின் ஓரிடத்தான் தனிமங்களாகும்.\n\nமிகுந்த பயன்பாடுடைய சூழலியல் ஓரித்தான்கள் பின்வருமாறு:\n"}
{"id": "390023", "url": "https://ta.wikipedia.org/wiki?curid=390023", "title": "அசம்புச் சிரிப்பான்", "text": "அசம்புச் சிரிப்பான்\n\nஅசம்புச் சிரிப்பான் அல்லது திருவாங்கூர் சிரிப்பான் (ஆங்கிலப் பெயர்: Ashambu laughingthrush அல்லது Travancore laughingthrush, உயிரியல் பெயர்: Montecincla meridionale) என்பது லியோத்ரிசிடே குடும்பத்தில் உள்ள ஒரு பறவை ஆகும். இது தென் தமிழகத்திலும், தென் கேரளாவிலும் உள்ள மேற்குத் தொடர்ச்சி மலைப் பகுதிகளில் காணப்படுகிறது. இது பழனிச் சிரிப்பானுடன் தொடர்புடையது. இதன் கண்களுக்கு அருகில் வெள்ளை நிறப்புருவம் முடிகிறது. இதை வைத்தே இதனை பழனிச் சிரிப்பானில் இருந்து வேறுபடுத்த முடியும்.\n"}
{"id": "390024", "url": "https://ta.wikipedia.org/wiki?curid=390024", "title": "பானசுரச் சிரிப்பான்", "text": "பானசுரச் சிரிப்பான்\n\nபானசுரச் சிரிப்பான் (ஆங்கிலப் பெயர்: Banasura laughingthrush, உயிரியல் பெயர்: Montecincla jerdoni) என்பது லியோத்ரிசிடே குடும்பத்தில் உள்ள ஒரு பறவை ஆகும். இது தென்மேற்குக் கர்நாடகாவின் மேற்குத் தொடர்ச்சி மலைப் பகுதிகளில் காணப்படுகிறது. இது கருப்புத் தாடைச் சிரிப்பானின் துணையினம் என்று அழைக்கப்பட்டது. ஆனால் தற்போது தனி இனமாக வகைப்படுத்தப்பட்டுள்ளது.\n"}
{"id": "390028", "url": "https://ta.wikipedia.org/wiki?curid=390028", "title": "ஆங்கிலேய-நேபாளப் போர்", "text": "ஆங்கிலேய-நேபாளப் போர்\n\nஆங்கிலேய-நேபாளப் போர் (1814–16) (Anglo-Nepalese War) (), பிரித்தானிய கிழக்கிந்திய நிறுவனம் தங்கள் ஆட்சிப் பரப்பை விரிவாக்கும் நோக்கில், நேபாள இராச்சியத்திற்கு எதிராக, கிபி 1814 - 1846 ஆண்டுகளில் தொடுத்த போராகும். போரின் முடிவில் இருதரப்பினரும், மார்ச், 1816 இல் சுகௌலி உடன்படிக்கையின் படி, நேபாள இராச்சியத்தினரால் பிற இராச்சியத்தினரிடமிருந்து கைப்பற்றியிருந்த கார்வால், குமாவுன், சிக்கிம், டார்ஜிலிங் மற்றும் மேற்கு தராய் சமவெளிப் பகுதிகள் ஆங்கிலேயர்களுக்கு விட்டுத் தரப்பட்டது. \n\nமேற்கு தராய் பகுதி, கிழக்கிந்தியக் கம்பெனி ஆட்சியாளர்களுக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு நட்ட ஈடு வழங்க கிழக்கிந்தியக் கம்பெனி ஆட்சியினரால் ஒப்புக் கொள்ளப்பட்டது. \nகிழக்கிந்தியக் கம்பெனிப் படைகள் காத்மாண்டு சமவெளியைக் கைப்பற்றும் நோக்கில் நேபாள இராச்சியத்தின் மீது படையெடுத்தனர். இதற்காக கம்பெனி ஆளுநர் மொய்ரா அதிக விலை கொடுக்க வேண்டியதாயிற்று.\n\nSection::::வரலாற்றுப் பின்னணி.\nஷா வம்சத்தை நிறுவிய கோர்க்காலிகளின் மன்னர் பிரிதிவி நாராயணன் ஷா, கிபி 1767ல் நடைபெற்ற கீர்த்திப்பூர் போர் மற்றும் 1768ல் நடைபெற்ற காத்மாண்டு போர்களில், நேவாரிகளான மல்லர்களின் காத்மாண்டு சமவெளியை கைப்பற்றி, தனது தலைநகரை காட்மாண்டுவில் நிறுவினார். பின்னர் நேபாளத்தின் பெரும் பகுதிகளை வென்று நேபாள இராச்சியத்தை நிறுவினார்.\nஇப்போர்களில் மல்லர்களுக்கு உதவ வந்த 2,500 படைகள் கொண்ட ஆங்கிலேய கம்பெனிப் படைகள், மலைப்பாங்கான பகுதிகளில் போரிடப் பயிற்சி இல்லாததால் தோற்றன.\n\n1791ல் நேபாளத்தின் மேற்கு பகுதியின் குமாவுன், கார்வால் மற்றும் நேபாளத்தின் கிழக்கில் சிக்கிம் போன்ற பெரும் பகுதிகளை கைப்பற்றிய, பிரிதிவி நாராயணன் ஷாவின் பேரன் ராணா பகதூர் ஷா, நேபாள இராச்சியத்தை மேலும் விரிவாக்கினார்.\n\nSection::::போருக்கான காரணங்கள்.\nகம்பெனி ஆட்சியாளர்கள், இந்தியாவில் தங்களது ஆட்சிப் பரப்பை விரிவாக்கிக் கொண்டிருந்த நேரத்தில், நேபாளிகள், மேற்கில் உள்ள குமாவுன் இராச்சியம் மற்றும் கார்வால் இராச்சியங்களை வென்றதுடன், கிழக்கில் உள்ள சிக்கிம் நாட்டையும் வென்று நேபாள இராச்சியத்துடன் இணைத்துக் கொண்டனர். இதனால் நேபாளிகள் மீது ஆங்கிலேயர்கள் எரிச்சல் அடைந்தனர். \n\nSection::::வணிகம்.\nகிபி 1792 மற்றும் 1795ல் கிழக்கிந்திய கம்பெனியினர், திபெத்திற்கான தங்கள் வணிக வழித்தடங்களை, நேபாளம் வழியாக நடத்த, நேபாள மன்னரிடம் அனுமதி கோர தூதுக் குழுக்களை அனுப்பினர். ஆங்கிலேயர்களின் கோரிக்கையை நேபாள மன்னர் ஏற்க மறுத்துவிட்டார். \n\nSection::::எல்லைப் பிணக்குகள்.\nகிபி 1800களின் முடிவில், நேபாள ராஜாமாதா ராணி ராஜேந்திர லெட்சுமி ஆட்சிக் காலத்தில், பால்பா மலைப்பகுதி மற்றும் தராய் சமவெளியின் ரூபந்தேஹி பகுதிகள் நேபாள இராச்சியத்துடன் இணைக்கப்பட்டது. \nகிழக்கிந்திய கம்பெனி ஆட்சியின் பாதுகாப்பு பகுதியில் இருந்த ரூபந்தேகி பகுதியை 1804 முதல் 1812 முடிய ஷா வம்ச மன்னர்கள் தங்கள் கட்டுப்பாட்டில் வைத்திருந்தனர். இதுவே 1814 ஆங்கிலேய-நேபாளப் போருக்கான முக்கியக் காரணம் ஆகும்.\n\nSection::::போர்.\nதராய் சமவெளிகள் எளிதாக வெற்றி பெற்ற 8,000 படைவீரர்களைக் கொண்ட ஆங்கிலேயர்கள், மக்வான்பூரை கைப்பற்றி, காத்மாண்டுவை கைப்பற்ற முயன்றனர். \n\nஆங்கிலேயர்களின் 4500 வீரர்கள் கொண்ட இரண்டாவது படையினர், நேபாளிகள் கைப்பற்றிருந்த குமாவுன் மற்றும் கார்வா இராச்சித்தை நேபாளிகளிடமிருந்து கைப்பற்றினர். \n\nSection::::போர் உடன்படிக்கை.\nஆங்கிலேய-நேபாளப் போரில், நேபாளிகள் கை ஓங்கியிருந்ததாலும், போரில் ஆங்கிலேயர்களால் முன்னேற இயலாதபடியாலும், காலரா எனும் வயிற்றுப் போக்கு நோயால் அவதியுற்ற ஆங்கிலேயப் படைகள் தளர்ச்சி அடைந்ததாலும், ஆங்கிலேயர்கள் போர் நிறுத்த உடன்படிக்கை மேற்கொண்டனர். இதன் படி, ஆங்கிலேயர்கள் நேபாளத்துடன், சுகௌலி எனும் இடத்தில் வைத்து 4 மார்ச் 1816 அன்று ஒரு போர் உடன்படிக்கை செய்து கொண்டனர். \n\nஇவ்வுடன்படிக்கையின் படி, நேபாள இராச்சியம் ஏற்கனவே கைப்பற்றியிருந்த சிக்கிம், டார்ஜிலிங், குமாவுன், கார்வால் மற்றும் மேற்கு தராய் பகுதிகளை ஆங்கிலேயர்களுக்கு விட்டுத்தர ஒப்புக் கொள்ளப்பட்டது. \n\nமேலும் நேபாள இராச்சியத்தின் கிழக்கு எல்லையாக மேச்சி ஆறும், மேற்கு எல்லையாக மகாகாளி ஆறும் நேபாள இராச்சியத்தின் எல்லையாக உறுதிப்படுத்தப்பட்டது. மேற்கு தராய் பகுதி ஆங்கிலேயருக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு, நட்ட ஈடு வழங்க கம்பெனி ஆட்சியினரால் ஒப்புக் கொள்ளப்பட்டது. மேலும் நேபாள இராச்சியத்தில், ஒரு கிழக்கிந்தியக் கம்பெனியின் தூதுவர் ஒருவரை நியமிக்க ஒப்புக் கொள்ளப்பட்டது.\n\n\n\n"}
{"id": "390029", "url": "https://ta.wikipedia.org/wiki?curid=390029", "title": "மயூர் ஆறு", "text": "மயூர் ஆறு\n\nமயூர் ஆறு (Mayur River) வங்காளதேசத்தில் பாயும் ஆறு ஆகும். இது முன்னதாக கங்கை ஆற்றின் கிளையாறாக இருந்தது. இந்த ஆறு குல்னா பெருநகரப் பகுதியின் வடமேற்கு எல்லைப்புறத்திற்கு அருகில் ஓடுகிறது. இந்தப் பெருநகரப் பகுதியின் வடிகால்களெல்லாம் இந்த ஆற்றில் கலக்கிறது. இந்த ஆறானது வண்டல் படிவுகளால் ஏற்பட்ட தடைகளால் தடுக்கப்படுகிறது.  இந்த ஆற்றின் இயற்கையான அலைப்போக்கானது கதவுகளால் தடுக்கப்படுகிறது.\n"}
{"id": "390038", "url": "https://ta.wikipedia.org/wiki?curid=390038", "title": "தில்லையில் மலர்கள் (பெரிய புராணம்)", "text": "தில்லையில் மலர்கள் (பெரிய புராணம்)\n\nதில்லை என்பது இக்காலச் சிதம்பரம். தில்லை என்பதே ஒருவகை மலர். இது மிகுயாக இருந்த ஊர் ஆதலால் இந்த ஊருக்கு இந்தப் பெயர் வழங்கலாயிற்று. பெரிய புராணம் இந்த ஊரிலும் அங்கிருந்த நந்தவனத்திலும் பூத்திருந்ததாக இரண்டு பாடல்களில் தெரிவிக்கிறது. \n\nஅந்தப் பூக்களை அகர வரிசைப்படுத்திக் காணும்போது இவ்வாறு அமைகிறது. \n\nஆரம் <br>\nஇலவங்கம் <br>\nகற்பு <br>\nகன்னிகாரம் <br>\nகுரவம் <br>\nகூவிளம் <br>\nகொன்றை <br>\nசண்பகம் <br>\nசரளம் <br>\nசாதி <br>\nசூத வகுளம் <br>\nசெருந்தி <br>\nநந்திகரம் <br>\nநரந்தம் <br>\nநாகம் <br>\nநாளிகேரம் <br> \nபலாசு <br>\nபாடலம் <br>\nபுன்னை <br>\nபூக ஞாழல் <br>\nமந்தாரம் <br>\nமரு <br>\nமாலதி <br>\nமேகசாலம் <br>\nமௌவல் <br>\nவஞ்சி <br>\nவழை <br>\nவன்னி <br>\nவாழை <br>\nவீரம் <br>\n"}
{"id": "390043", "url": "https://ta.wikipedia.org/wiki?curid=390043", "title": "என். எல். கானசரஸ்வதி", "text": "என். எல். கானசரஸ்வதி\n\nஎன். எல். கானசரஸ்வதி ஒரு இந்திய திரைப்படப் பின்னணிப் பாடகியாவார். 1950 களிலும், 1960 களின் முற்பகுதியிலும் இவர் பல திரைப்படங்களில் பின்னணி பாடியுள்ளார். அநேகமாக தமிழ்த் திரைப்படங்களில் பாடியுள்ள இவர் ஏனைய தென்னிந்திய மொழிப் படங்கள் சிலவற்றிலும் பாடியுள்ளார். இவர் பாடிய பாடல்கள் பெரும்பாலும் கருநாடக இசையை அடிப்படையாகக் கொண்டவை. அவை திரைப்படங்களில் நடனக் காட்சிகளுக்குப் பயன்படுத்தப்பட்டன.\n\nபின்வரும் பாடல் விபரங்கள் \"திரைக்களஞ்சியம் தொகுதி 1\" \"திரைக்களஞ்சியம் தொகுதி 2\" ஆகிய நூல்களிலிருந்து திரட்டப்பட்டன.\n\nSection::::பாடல்கள்.\nதெலுங்கு\n"}
{"id": "390049", "url": "https://ta.wikipedia.org/wiki?curid=390049", "title": "எம். பி. சிவம்", "text": "எம். பி. சிவம்\n\nஎம். பி. சிவம் ஒரு இந்திய நாடக, திரைப்படக் கலைஞர் ஆவார். நாடக ஆசிரியராகவும், பாடலாசிரியராகவும், இசை ஆசிரியராகவும் தமிழ் நாடக, திரை உலகில் பணியாற்றியவர்.\n\nஇவரது முழுப்பெயர் மதிலகத்துவீடு பரமசிவம். கேரள மாநிலம் பாலக்காடு அருகில் \"கிழக்கு யாக்கரை\" என்பது இவரின் சொந்த ஊராகும்.\n\nதாய்மொழி மலையாளம் என்றாலும் தமிழிலும் புலமை பெற்றவர். இசை ஞானமும் உள்ளவர். யதார்த்தம் பொன்னுசாமி பிள்ளையின் மதுரை பால கான சபாவில் ஆர்மோனியக் கலைஞராகப் பணியாற்றினார். அத்துடன் நாடக ஆசிரியராகவும், பாடல்கள் இயற்றுபவராகவும் திறமை பெற்றிருந்தார். நாடக நடிகர்களுக்கு இவரே பாட்டு சொல்லிக் கொடுப்பார்.\n\nஇசையமைப்பாளர் கே. வி. மகாதேவனின் உதவியாளராகப் பணியாற்றிய புகழேந்தியின் மைத்துனர் இவருக்குச் சகோதரர். புகழேந்திக்கு முறையாக இசை கற்பித்ததோடு அவரை மகாதேவனிடம் அறிமுகப்படுத்தினார்.\n\n1953 ஆம் ஆண்டு வெளியான மதன மோகினி என்ற படத்துக்கு பாடல்கள் எழுதினார். அந்தப் படத்தில் கே. வி. மகாதேவன் மூன்று பாடல்கள் பாடியிருந்தார். அவற்றுள் \"கண்ணோடு கண்ணாய் ரகசியம் பேசி\" என்ற பாடல் மிகப் பிரபலமானது.\n\nமகதல நாட்டு மேரி என்ற படத்திலும் இவர் ஐந்து பாடல்கள் எழுதினார். எஸ். ஜானகி தமிழில் பாடிய முதல் பாடல் \"கண்ணுக்கு நேரே மின்னிடும் தாரை\" என்ற பாடலும் பிரபலமானது. இப்பாடலை எஸ். ஜானகியோடு பி. பி. ஸ்ரீநிவாசும் இணைந்து பாடியிருந்தார்.\n\n1954 ஆம் ஆண்டு வெளியான நல்லகாலம் திரைப்படத்துக்கு புரட்சிதாசன், வி. எஸ். ஜெகநாதன் ஆகியவர்களோடு இணைந்து வசனமும் எழுதினர்.\n\n\nSection::::பக்திப் பாடல்கள்.\nதமிழ்த் திரையுலகில் வாய்ப்புகள் குறைந்ததால் எம். பி. சிவம் கேரளத்துக்குத் திரும்பிச் சென்று விட்டார். பின்னர் பக்திப் பாடல்கள் எழுதி வந்தார்.\n\nடி. எம். சௌந்தரராஜன் பாடிய \"கந்தன் திருநீறணிந்தால்\", \"முருகனைக் கூப்பிட்டு முறையிட்ட பேருக்கு\", \"தித்திக்கும் தேன்பாகும்\" போன்ற பாடல்கள் இவர் எழுதியவைகளே.\n"}
{"id": "390052", "url": "https://ta.wikipedia.org/wiki?curid=390052", "title": "இராமச்சந்திரம்", "text": "இராமச்சந்திரம்\n\nஇராமசந்திரம் (\"Ramasandiram\", ರಾಮಚನ್ತಿರಮ್ రామచన్తిరమ్) கிருட்டிணகிரி மாவட்டம், வேப்பனப்பள்ளி ஒன்றியம், நாடுவனப்பள்ளி ஊராட்சிக்கு உட்பட்ட கிராமம் ஆகும். நாடுவனப்பள்ளி ஊராட்சியில் இது பெரிய கிராமமாகவும் உள்ளது. தமிழ் மொழி பேசுவோர் பெரும்பான்மையாகவும், தெலுங்கு, கன்னட மொழிகள் பேசும் மக்கள் சிறுபான்மையினராகவும் வாழ்கின்றனர். இக்கிராமம் கர்நாடக மாநிலத்திற்கு அருகிலும், ஆந்திர மாநிலத்திற்கு மிக அருகிலும் உள்ளது.\n\nSection::::மக்கள்.\nஇக்கிராமத்தில் நானுற்றுக்கும் மேற்பட்ட குடும்பங்கள் வசிக்கின்றனர். இங்கு பஞ்சாயத்து முறையில் குற்றங்களை விசாரிப்பது இன்றும் வழக்கத்தில் இருந்து வருகிறது. அனைவரும் விவசாயத்தை முதன்மை தொழிலாகவும் கூலித்தொழில் மற்றும் சிறுதொழில் முனைவோராகவும் இருக்கின்றனர். சாதாரண வேலைக்கு செல்பவர்களாக இக்கிராமத்து இளைஞர்கள் இருக்கின்றனர். வீட்டுப் பெண்கள் பசுக்களை பராமரிப்பதும் வீட்டு வேலைகளை செய்வதும் முக்கிய வேலையாக கொண்டுள்ளனர். சில வீடுகளில் பெண்கள் குடும்ப தலைவியாகவும் கணவர் பணியில் இருப்பவராகவும் இருக்கின்றனர். பெரும்பாலான ஆண்கள் இராணுவ வீரர்களாகப் பணியாற்றுகின்றனர். போக்குவரத்து வசதி கிராமத்தில் இருந்து 1 கி.மி தொலைவிலும் மருத்துவமனை 3 கிமீ தூரத்திலும் உள்ளது. அருகில் உள்ள சிறு நகரமான வேப்பனப்பள்ளியில் பொருட்கள் வாங்கவும் விற்கவும் மக்கள் அன்றாடம் சென்று வருகின்றனர். கிராமத்தில் நியாய விலை கடையும் இயங்கி வருகிறது.\nSection::::பள்ளிக் கூடங்கள்.\nகிராமத்தில் ஆரம்ப பள்ளி ஒன்றாம் வகுப்பு முதல் எட்டாம் வகுப்பு வரை இயங்கி கொண்டு வருகிறது. முன்னுற்றுக்கும் மேற்பட்ட குழந்தைகள் படித்து வருகின்றனர். அங்கன்வாடி குழந்தைகள் காப்பகமும் இயங்கி வருகிறது.\n\nSection::::கோவில்கள்.\nவிநாயகர் கோவிலும், திரகுபதி அம்மன் கோவிலும், மாரியம்மன் மற்றும் எல்லம்மாள் கோவிலும் ஊரின் எல்லைகளில் எல்லை கடவுள்களும் உள்ளன.\n\nSection::::ஏரிகள்.\nகிராமத்தின் முக்கிய நீர் ஆதாரமான பெரிய ஏரியும் இருக்கிறது. ஆங்காங்கே மழைநீர் சேகரிப்பு குட்டைகளும் அமைக்கப்பட்டுள்ளது. மக்கள் ஆழ்குழாய் கிணறுகள் மூலமாக தண்ணீரை எடுத்து பயன்படுத்திக் கொள்கின்றனர். எட்டு ஏக்கர் பரப்பில் ஏரி இயற்கை எழில் மிகுந்து காணப்படுகிறது. \n\nSection::::விவசாயம்.\nநெல் முக்கிய பயிராகவும் கம்பு சோளம் கேழ்வரகு தோட்ட வகைகள் வாழை தென்னை மஞ்சள் கரும்பு போன்ற வகைகளும் பட்டுபூச்சி வளர்ப்பு தொழில் அதிகமாக உள்ளது.\n\nSection::::இந்திய தேர்தல் ஆணைய பதிவேட்டில்.\n<nowiki>*</nowiki> ஊராட்சி ஒன்றிய துவக்கப்பள்ளி,தடதாரை 635121 http://www.elections.tn.gov.in/pdf/ac54.htm\n"}
{"id": "390067", "url": "https://ta.wikipedia.org/wiki?curid=390067", "title": "குவாண்டம் நிலை", "text": "குவாண்டம் நிலை\n\nகுவாண்டம் நிலை (Quantum State) என்பது ஒரு தனிப்பட்ட குவாண்டம் அமைப்பின் நிலைமை ஆகும். இந்த நிலைமை குவாண்டம் அமைப்பின் அளவிடப்படக்கூடிய (Measurable) பண்புகளை, உதாரணமாக ஒரு அணுவின் சுழற்சி (இயற்பியல்) போன்ற காரணிகளின் வெளிப்பாடு (probability) ஆகும். இது போன்ற காரணிகளைக் காலத்துடன் அழைப்பதன் மூலமாக அந்தக் குவாண்டம் அமைப்பின் வரலாற்றை அறிய முடியும்.\n\nஇந்தக் குவாண்டம் நிலை இரண்டு வகைப்படும். 1. தூய நிலை (Pure state) என்பது, ஒரு குவாண்டம் நிலையை மற்றொரு குவாண்டம் நிலையுடன் சேர்ந்து வருவது அல்ல. அதாவது இந்த வகையான குவாண்டம் நிலை தனித்து அல்லது தன்னுள் அணைத்து தகவல்களையும் கொண்டது. 2. மாறாகச் சேர்ந்த நிலை (Mixed state) என்பது இரண்டு அல்லது அதற்கு மேற்பட்ட நிலைகள் இணைத்து உருவாக்கப்படும். அதாவது முற்றுப் பெறாத தகவல்களைக் கொண்டது.\n"}
{"id": "390077", "url": "https://ta.wikipedia.org/wiki?curid=390077", "title": "உத்திராகண்ட வரலாறு", "text": "உத்திராகண்ட வரலாறு\n\nஉத்ராகண்டம் என்பது இந்தியாவின் உத்தரப்பிரதேச மாநிலத்தின் மலை மாவட்டங்களில் இருந்து புதியதாக உருவாக்கப்பட்ட மாநிலத்தின் புதிய மற்றும் பாரம்பரியப் பெயராகும். உத்ராகாண்ட் என்ற பெயர் சமஸ்கிருத மொழியில் வடக்கு நிலம் அல்லது வடக்குப் பகுதி என பொருள் தருவதாகும், உத்தரகாண்ட் என்ற பெயரை துவக்கக்காலத்தில் கேதர்கண்ட் மற்றும் மனஸ்கண்ட் ஆகியவற்றின் ஒருங்கிணைந்த நிலப்பரப்பை குறிப்பிட இந்து வேதங்களில் பயன்படுத்தப்பட்டுள்ளது.\n\nஇந்திய இமயமலைப் பகுதியில் உள்ள உத்ரகாண்டமானது பழங்கால இந்திய புராணங்களில் சிறப்பான இடத்தைப் பெற்றுள்ளது. அதன் சிகரங்கள் மற்றும் பள்ளத்தாக்குகள் கங்கை ஆற்றின் ஆதாரமாக விளங்குகிறது. இங்கு பல இந்து யாத்திரைத் தலங்கள் உள்ளதால் பழங்காலத்திலிருந்து, இது \"கடவுள்களின் தேசம்\" (தேவ்பூமி) என அழைக்கப்படுகிறது. இப்பகுதியை பௌரவர், குசான், குலிந்தர், குப்தர், கடியூரிகள், பாலா, சேண்ட்டுகள், பரமரா அல்லது பன்வா, பிரித்தானியர் ஆகியோர் ஆட்சிபுரிந்துள்ளனர்.\n\nSection::::ஆரம்பகால வரலாறு.\nஇந்த பிராந்தியத்தில் முதலில் முண்டா மொழி குடும்பத்தைச் சேர்ந்த ஒரு மொழி பேசும் கோல் மக்கள் குடியேறி வாழ்ந்து வந்தனர். பின்பு கோல் மக்களுடன் வேத காலத்தில் வடக்கில் இருந்து வந்த இந்தோ-ஆரிய (காஸ்) பழங்குடியினர் இணைந்தனர். அந்த நேரத்தில், இன்றைய உத்தரகண்ட்டானது ரிஷிகள் மற்றும் சாதுக்களுக்கு ஏற்ற இடமாக இருந்தது. இங்கிருந்துதான் மகாபாரதத்தை வியாசர் எழுதினார் என்று நம்பப்படுகிறது, மேலும் இப்பகுதியில் பாண்டவர்கள் பயணித்து தங்கி இருந்தார்கள் என நம்பப்படுகிறது. இப்பகுதியானதியை முதலில் ஆண்ட மரபுகள் கார்வால், குமாவுன் ஆகியவை ஆகும். கி.மு. 2 ஆண்டாம் நூற்றாண்டில் குலிந்த மரபினர் ஆண்டனர். இவர்கள் பழல்கால சைவ சமயத்தை ஆதரித்தனர். அவர்கள் மேற்கு திபெத்துடன் உப்பு வணிகம் செய்தனர். இப்பகுதியில் அசோகரின் காலத்தில் பௌத்தம் நுழைந்தது. கோல் மக்களால் சாமனிசம் பின்பற்றப்பட்டு வந்தது. இருப்பினும் சங்கராச்சாரியாரின் பணிகள் மற்றும் சமவெளிகளில் இருந்து குடியேறியவர்களின் வருகை காரணமாக. கார்வால் மற்றும் குமாவோன் ஆகியன பிராமணிய ஆட்சிக்கு திரும்பின. நான்காம் நூற்றாண்டில், குய்ந்தா நாகா வம்ச ஆட்சிக்கு வழிவகுத்தார். இங்கு குடியேறிய பிற மக்களான கிராதகர்கள் என அறியப்படும் திபெத்-பர்மிய குழு மக்கள் இப்பிரதேசத்தின் வடக்கு மலைப்பகுதிகளில் குடியேறியிருப்பதாக அறியப்படுகிறது, இவர்களின் சந்ததிகளாக தற்கால பூட்டியா, ராஜி, புஷ்சா, தாரு ஆகிய மக்கள் என நம்பப்படுகிறது.\nஇடைக்காலத்தில், இப்பிராந்தியமானது மேற்கில் கார்வால் ராஜ்யத்தாலும், கிழக்கில் குமாவோன் ராஜ்யத்திலும் ஒருங்கிணைக்கப்பட்டது. 13-ஆம் நூற்றாண்டில், குமாவோன் இராச்சியமானது சமவெளியில் தோன்றிய சந்த் மன்னர்களால் வெற்றி கொள்ளப்பட்டது. இந்தக் காலகட்டத்தில் புதிய ஓவிய பாணியானது (பஹாரி பள்ளி ஓவியம்) வளர்ச்சியுற்றது. சமவெளிகளில் இருந்து பிராமணர் மற்றும் ராஜபுத்திரர்கள் பெருமளவில் குடியேற்றியதால், தற்கால கார்வால் பகுதியானது பர்மார் / பன்வார் ராஜக்களின் ஆட்சியின் கீழ் வந்தது. 1791 ஆம் ஆண்டில், நேபாளத்தின் கூர்கா பேரரசு, குமாவோன் இராச்சியத்தை வெற்றிகொண்டது, 1803 ஆம் ஆண்டில், கர்வால் ராஜ்யமும் கூர்காக்களிடம் விழுந்தது. 1816 ஆம் ஆண்டு ஆங்கிலேய-நேபாள போர் முடிவுக்கு வந்தவுடன், கர்வால் ராஜ்யத்தின் ஒரு பகுதியானது டெஹ்ரியில் மறுபடியும் நிறுவப்பட்டது, ஒப்பந்தத்தின் காரணமாக பிரித்தானியரின் வசம் கர்வால் மற்றும் குமாவோன் ஆகியவை வந்தன.\n\nSection::::விடுதலைக்குப் பிறகு.\nசுதந்திரத்திற்குப் பிந்தைய காலப்பக்கட்டத்தில் டெஹ்ரி சுதேச அரசானது உத்தரப்பிரதேச மாநிலத்தினுடன் இணைக்கப்பட்டது, இதில் உத்தரகாண்ட் பகுதிகள் கார்வால் மற்றும் குமாவுன் கோட்டங்களாக இருந்தன. உத்தரகாண்ட் கிராந்தி தால் (உத்தரகாண்ட் புரட்சிகர கட்சி 1979) உட்பட, பல்வேறு அரசியல் குழுக்கள் அதன் பதாகையின் கீழ் தனி மாநிலம் வேண்டி கிளர்ச்சியைத் தொடங்கின. உத்ரகாண்டத்தின் கர்வால் மற்றும் குமாவுன் போன்ற மலைப் பகுதிகளானது அவற்றுக்குள் இருந்த பல்வேறு மொழி மற்றும் கலாச்சாரங்களின் தாக்கங்களுடன் பாரம்பரிய போட்டியாளர்களாக இருந்தாலும், அவற்றின் புவியியல், பொருளாதாரம், கலாச்சாரம், மொழி மற்றும் மரபுகள் ஆகியவற்றினால் பிரிக்க முடியாத முழுமையான தன்மை கொண்டவையாக இருந்தன. இந்த இரு பகுதிகளுக்கு இடையில் இருந்த பத்தமானது உத்தரகண்டின் புதிய அரசியல் அடையாளத்தை உருவாக்கியது. இது 1994 இல் வேகம் பெற்றது. தனி மாநிலத்திற்கான கோரிக்கையானது தேசிய அளவிலும், உள்ளூர் மக்களிடையேயும், அரசியல் கட்சிகளாலும் கிட்டத்தட்ட ஒருமனதாக ஏற்றுக்கொள்ளப்பட்டது. இந்த காலகட்டத்தில் மிகவும் குறிப்பிடத்தக்க சம்பவமாக 1994 ஆம் ஆண்டு அக்டோபர் 1 ம் திகதி ராம்பூர் திராமா துப்பாக்கி சூட்டு வழக்கு இருந்தது, இந்தப் படுகொலைகள் 2000 ஆம் ஆண்டில் உத்தரப் பிரதேச மாநிலப் பிரிவினையை விரைவுப் படுத்தின. புதிய மாநிலம் உர்ராஞ்சல் என்ற பெயரில் உருவாக்கப்பட்டது.\n\nஉத்ராஞ்சல் என்ற பெயரே உத்ரகண்ட் என மாற்றவேண்டுமென்ற கோரிக்கை எழுப்பப்பட்டது. இதைத் தொடர்ந்து, 2006 அக்டோபரில் மாநில சட்ட மன்றத்தில் பெயர்மாற்றச் சட்டம் இயற்றப்பட்டது. பாராளுமன்ற குளிர்கால கூட்டத்தில் பெயர் மாற்ற மசோதா கொண்டு வரப்பட்டது.   இந்த மசோதா பாராளுமன்றத்தால் நிறைவேற்றப்பட்டது மற்றும் 2006 டிசம்பரில் ஜனாதிபதியால் சட்டப்படி கையெழுத்திட்டது. அதன் பின்னர், உத்தரகண்ட் என்ற பெயர் மாற்றம் நிகழ்ந்தது.\n"}
{"id": "390081", "url": "https://ta.wikipedia.org/wiki?curid=390081", "title": "பாங்வான் நகராட்சி", "text": "பாங்வான் நகராட்சி\n\n<nowiki>வடிவமைக்கப்படாத உரையை இங்கு உள்ளிடுக</nowiki>\n\nபாங்வான் நகராட்சி பான்வாய் மற்றும் பான்வைன், ஷான் மாநிலத்தில் உள்ள வா சுய-நிர்வாகப் பிரிவில் அமைந்திருக்கும் ஒரு நகராட்சி. இதற்கு முன்னர் ஹோபாங் மாவட்டத்தின் ஒரு பகுதியாக இருந்தது. 2011 ஆம் ஆண்டிற்கு முன்னர் லாசியோ மாவட்டத்தை சேர்ந்திருந்தது. இதன் முக்கிய நகரம் பாங்வான். \n\n1995 ஆம் ஆண்டிற்கு முன்னர் இந்நகரத்தின் மக்கள்தொகை 33,418 இதில் வா மக்களின் எண்ணிக்கை 25,526 அடங்கும். \n\nமக்கள் சட்டமன்றம் மற்றும் ஷான் மாநில சட்டமன்றத்திற்கான 2010 பொதுத் தேர்தலில் இருந்து பாங்வான் தொகுதி விலக்கழிக்கப்பட்டது. \n"}
{"id": "390093", "url": "https://ta.wikipedia.org/wiki?curid=390093", "title": "ஆண்டிமோனைடு கனிமம்", "text": "ஆண்டிமோனைடு கனிமம்\n\nஆன்டிமோனைடு கனிமம் \"(Antimonide mineral)\" ஆன்டிமோனைடு எதிர்மின் அயனியை பிரதானமாகப் பெற்றுள்ள ஒரு கனிமமாகும். ஆன்டிமோனைடுகள் கட்டமைப்பில் சல்பைடுகளின் கட்டமைப்பை ஒத்துள்ளன. தனா மற்றும் சிட்ரன்சு கனிம வகைப்பாட்டு திட்டங்கள் இரண்டிலும் இவையிரண்டும் ஒரே குழுவில் வைக்கப்படுகின்றன . \n\nஉதாரணங்கள்:\n\n"}
{"id": "390098", "url": "https://ta.wikipedia.org/wiki?curid=390098", "title": "அமோனியம் பர்மாங்கனேட்டு", "text": "அமோனியம் பர்மாங்கனேட்டு\n\nஅமோனியம் பர்மாங்கனேட்டு \"(Ammonium permanganate)\" என்பது NHMnO, அல்லது NH•HMnO என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். தண்ணீரில் கரையக்கூடிய இச்சேர்மம் ஒரு வலிமையான ஆக்சிசனேற்றியும் மிதமான ஒரு வெடிபொருளுமாகும். உலர்ந்த நிலையிலுள்ள அமோனியம் பர்மாங்கனேட்டு வெப்பம், அதிர்ச்சி அல்லது உராய்வு போன்ற செயல்களால் வெடிக்க நேரிடும். சுமார் 60 பாகை செல்சியசு அல்லது 140 பாகை பாரன்கீட்டு வெப்பநிலையில் இச்சேர்மம் வெடிக்கலாம் .\n\nவெடிக்கும்போது அமோனியம் பர்மாங்கனேட்டானது மாங்கனீசு டை ஆக்சைடு, நைட்ரசன் மற்றும் தண்ணீராகச் சிதைவடைகிறது.\n\n1824 ஆம் ஆண்டு முதன்முதலில் இல்லார்டு மிட்செர்லிச் அமோனியம் பர்மாங்கனேட்டைத் தயாரித்தார். இதற்காக வெள்ளி பெர்மாங்கனேட்டுடன் சம மோலார் அளவு அமோனியம் குளோரைடை வினைபுரியச் செய்தார். வினையில் உருவான வெள்ளி குளோரைடை வடிகட்டிப் பிரித்தார். நீரை ஆவியாக்கி அமோனியம் பர்மாங்கனேட்டைத் தயாரித்தார். இதே முறையில் பேரியம் பர்மாங்கனேட்டு மற்றும் அம்மோனியம் சல்பேட்டு சேர்மங்களை வினைபுரியச் செய்தும் அமோனியம் பர்மாங்கனேட்டைத் தயாரிக்கிறார்கள்.\n\nசாதாரண வெப்பநிலையிலும் அமோனியம் பர்மாங்கானேட்டு மெதுவாக சிதைவடைகிறது. 3 மாதங்களுக்கு சேமித்து வைக்கப்பட்ட ஒரு மாதிரியானது 96% மட்டுமே தூய்மைநிலையில் இருக்கும். 6 மாதங்களுக்கு பிறகு இதுவே அயோடினின் நிறத்தையும் நைட்ரசன் ஆக்சைடுகளின் மணத்தையும் பெறுகிறது. வெப்பத்தால் சிதைவடையும்போது நச்சுப்புகையை வெளியிடுகிறது .\n"}
{"id": "390100", "url": "https://ta.wikipedia.org/wiki?curid=390100", "title": "வெள்ளி பர்மாங்கனேட்டு", "text": "வெள்ளி பர்மாங்கனேட்டு\n\nவெள்ளி பர்மாங்கனேட்டு \"(Silver permanganate)\" என்பது AgMnO.என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். ஊதா நிறப்படிகங்களான இச்சேர்மம் ஒற்றைச் சரிவு படிக அமைப்பில் காணப்படுகிறது. சூடுபடுத்தும்போது அல்லது தண்ணீருடன் சேர்த்துவினைபுரியச் செய்யும்போது வெள்ளி பர்மாங்கனேட்டு சிதைவடைகிறது. உயர் வெப்பநிலைகளுக்கு சூடுபடுத்தினால் இதுவெடிக்கும். வாயு முகமுடிகளில் வெள்ளி பர்மாங்கனேட்டைப் பயன்படுத்துகிறார்கள்.\n\nSection::::தயாரிப்பு.\nவெள்ளி நைட்ரேட்டும் பொட்டாசியம் பர்மாங்கனேட்டையும் வினைபுரியச் செய்து வெள்ளி பர்மாங்கனேட்டு தயாரிக்கப்படுகிறது:\n"}
{"id": "390119", "url": "https://ta.wikipedia.org/wiki?curid=390119", "title": "சீசியம் எக்சாபுளோரோகுப்ரேட்டு(IV)", "text": "சீசியம் எக்சாபுளோரோகுப்ரேட்டு(IV)\n\nசீசியம் எக்சாபுளோரோகுப்ரேட்டு (\"Caesium hexafluorocuprate)\" என்பது CsCuF என்ற மூலக்கூற்று வாய்ப்பாடுடன் செப்பின் +4 ஆக்சிசனேற்ற நிலையைக் கொண்டிருக்கும் ஓர் அரிய கனிமச் சேர்மமாகும். அறை வெப்பநிலையில் இது சிவப்பு நிறத்தில் காணப்படுகிறது. அதிக அழுத்தத்தில் , சீசியம் புளோரைடு, புளோரின் ஆகிய மூன்றையும் கலந்து வினைபுரியச் செய்வதன் மூலம் இதனைத் தயாரிக்கலாம் :\n\n"}
{"id": "390124", "url": "https://ta.wikipedia.org/wiki?curid=390124", "title": "நேபாள மன்னர்கள்", "text": "நேபாள மன்னர்கள்\n\nநேபாள மன்னர் அல்லது மகாராஜாதிராஜா (King of Nepal) என்ற பட்டத்துடன் நேபாளத்தில் நேபாள இராச்சியத்தை நிறுவிய ஷா வம்சத்து மன்னர்கள் முடியாட்சி முறையில் நேபாள நாட்டை 1768 முதல் 2008 முடிய 240 ஆண்டுகள் ஆண்டனர்.\n\n2008ல் நேபாள அரசியலமைப்பு நிர்ணய மன்றத்தின் தீர்மானத்தின் படி, நேபாளத்தில் முடியாட்சி முறை ஒழிக்கும் வரை ஷா வம்சத்து மன்னர்கள் நேபாளத்தை ஆண்டனர். \n\nSection::::வரலாறு.\nஷா வம்சத்தின் கோர்க்கா மன்னர் பிரிதிவி நாராயணன் ஷாவால் நிறுவப்பட்டது. இவர் காத்மாண்டு சமவெளியை ஆண்ட நேவாரிகளான மல்ல வம்சத்தின் மன்னர் ஜெயப்பிரகாஷ் மல்லாவை, கீர்த்திப்பூர் போர் மற்றும் காட்மாண்டுப் போர்களில் வென்று காத்மாண்டு சமவெளியின் காட்மாண்டு, கீர்த்திபூர், பக்தபூர், லலித்பூர் நகரங்களைக் கைப்பற்றி, 25 செப்டம்பர் 1768ல் ஒன்றிணைந்த நேபாள இராச்சியத்தை நிறுவினார். \n\nஇவரது மகன் ராணா பகதூர் ஷா நேபாளத்தின் மேற்கில் உள்ள கார்வால், குமாவுன், சிர்முர் பகுதிகளையும் மற்றும் நேபாளத்தின் கிழக்கில் உள்ள மொரங், சிக்கிம் மற்றும் டார்ஜிலிங் பகுதிகளைக் கைப்பற்றி நேபாள இராச்சியத்தை விரிவாக்கினார்.\n1846 முதல் நேபாள இராச்சியத்தின் பரம்பரை தலைமை அமைச்சராகவும், தலைமைப் படைத்தலைவராகவும் இருந்த ஜங் பகதூர் ராணா நேபாள மன்னர்களை கைப்பாவையாகக் கொண்டு, அவரும் அவரது வம்சத்தவர்களும் நேபாள இராச்சியத்தை மறைமுகமாக ஆண்டனர். 1951ல் நேபாளத்தில் நடைபெற்ற உள்நாட்டு கிளர்ச்சியின் காரணமாக, ராணா வம்சத்தினரது அதிகாரம் நீக்கப்பட்டு, மீண்டும் ஷா வம்ச மன்னர்களின் முடியாட்சி நிலைநாட்டப்பட்டது. \n\n1990ல் நடைபெற்ற மக்கள் இயக்கத்தின் காரணமாக, நவம்பர், 1990ல் \"அரசியலமைப்புக்கு உட்பட்ட முடியாட்சி\" முறை கொண்டு வரப்பட்டது. \n\n1996 - 2006 முடிய மாவோயிசவாதிகள் நடத்திய \nநேபாள மக்கள் புரட்சி காரணமாக, 1 நவம்பர் 2005ல் மன்னர் ஞானேந்திரா நெருக்கடி நிலை சட்டத்தை நடைமுறைப்படுத்தி, நேபாள அரசியலமைப்பு சட்டத்தையும் நீக்கி, நாட்டின் முழு ஆட்சி அதிகாரத்தை தன் கையில் கொண்டு வந்தார். . \n\n24 ஏப்ரல் 2006ல் துவங்கிய ஜனநாயக இயக்கத்தவர்களின் கடுமையான தொடர் போராட்டங்களால், நேபாள மன்னர் ஞானேந்திரா 2006ல் தன் மன்னர் பதவியைத் துறந்தார். கலைக்கப்பட்ட நேபாள நாடாளுமன்ற பிரதிநிதிகள் சபையை மீண்டும் நிறுவப்பட்டது. 21 நவம்பர் 2006ல் நேபாள அரசு, மாவோயிசவாதிகளுடன் செய்து கொண்ட விரிவான அமைதி உடன்படிக்கையின் படி, நேபாளத்தில் உள்நாட்டுப் போர் முடிவிற்கு வந்தது. \n\n15 சனவரி 2007ல் புதிதாக நிறுவப்பட்ட நேபாள இடைக்கால சட்டமன்றம், மன்னரின் ஆட்சி அதிகாரங்களை நீக்கியது.\nஇறுதியாக, 28 மே 2008ல், நேபாளத்தின் முதல் அரசியலமைப்பு நிர்ணய மன்றம் கூடி, அதிகாரப்பூர்வமாக முடியாட்சி முறையை நீக்கி, நேபாளத்தை ஜனநாயக கூட்டாட்சி குடியரசு நாடாக அறிவிக்கப்பட்டது.\n\n"}
{"id": "390125", "url": "https://ta.wikipedia.org/wiki?curid=390125", "title": "மேற்கு வங்காள வரலாறு", "text": "மேற்கு வங்காள வரலாறு\n\nமேற்கு வங்காள வரலாறு என்பது பிரித்தானிய வங்காள மாகாணத்தில் இருந்து இந்துக்கள் பெரும்பான்மையாக உள்ள மேற்குப் பகுதிகளை  1947 இல் பிரித்து இந்தியாவின் ஒரு மாநிலமாக மேற்கு வங்காளத்தை உருவாக்கியதிலிருந்து தொடங்குகிறது.\n\n1947 இல் இந்தியா சுதந்திரம் பெற்றபோது, சமய அடிப்படையில் வங்காளம் பிரிக்கப்பட்டது. மேற்கு பகுதி இந்தியாவுடனும் ( மேற்கு வங்காளம் என்ற பெயருடன்) கிழக்கு வங்காளப் பகுதி கிழக்கு வங்காளம் என்ற பெயருடன் பாக்கித்தானுடன் இணைக்கப்பட்டது. (பின்னர் கிழக்கு பாக்கித்தான் என்று பெயர் மாற்றப்பட்டது,  1971 இல் சுதந்திர வங்களாதேசம் உருவானது).\n\nSection::::பிதான் சந்திர ராய் காலம் (1947-1962).\nSection::::மேற்கு வங்கத்துடன் மன்னராட்சிப் பகுதி இணைப்பு.\n1950 ஆம் ஆண்டு, கோச் பீகார் இராச்சிய அரசர் ஜகட்டுப்பேந்திர நாராயண் இந்தியாவுடன் இணைய ஒப்புக்கொண்டு கையெழுத்திட்ட பிறகு அப்பகுதி மேற்கு வங்கத்துடன் இணைந்தது.   1950 ஆம் ஆண்டுக்குப் பின்னர் இந்தியக் கட்டுப்பாட்டிற்குள் வந்த சந்தன்நகர் என்ற முன்னாள் பிரஞ்சு மண்டலப் பகுதி மேற்கு வங்கத்தில் 1955 ஆம் ஆண்டில் இணைக்கப்பட்டது. \nபீகாரின் ஒரு சில பகுதிகள் மேற்கு வங்கத்துடன் இணைக்கப்பட்டன.\n\nராய் முதலமைச்சராக இருந்தபோது மாநிலத்தில் ஒரு சிலத் தொழிற்சாலைகள் அமைக்கப்பட்டன.  1954 இல், காங்கிரசின் டாக்டர் பி.சி. ராய் முதல்வராக இருந்தபோது, மாநிலம் ஒரு  பெரிய உணவு நெருக்கடியைச் சந்தித்தது. வங்காளத்தை ஒட்டிய பகுதிகளில்  பஞ்சம் நிலவியது.\n\nSection::::ஐக்கிய முன்னணி (1967).\nSection::::1967 பொதுத் தேர்தல்.\n1967 ல் நடந்த மாநில சட்டமன்றத் தேர்தல்களுக்குப் பின்னர், ஐக்கிய முற்போக்குக் கூட்டணி ஆட்சியமைத்தது. இக்காலகட்டத்தில்  இந்திய பொதுவுடமைக் கட்சி (மார்க்சிஸ்ட்) முக்கிய சக்தியாக ஆனது. கூட்டணியில் பங்களா காங்கிரஸ் கட்சியின் அஜோ முகர்ஜிக்கு முதல்வர் பதவி வழங்கப்பட்டத.\n\nSection::::நக்சல்பாரி எழுச்சி.\n1967 ல் மேற்கு வங்கத்தின் வடபகுதியில் உள்ள நக்சல்பாரி பகுதியில் விவசாயிகள் எழுச்சி ஏற்பட்டது.  இந்தக் கிளர்ச்சியை சிபிஐ (மா)யின் மாவட்ட அளவிலான தலைவர்களான சாரு மசூம்தார் மற்றும் கானு சன்யால் ஆகியோர் தலைமையேற்று நடத்தினர். நக்சல்பாரி இயக்கத்தை மேற்கு வங்க அரசாங்கமானது வன்முறையால் எதிர்கொண்டது. 1970 கள் மற்றும் 1980 களில் கடுமையான மின் பற்றாக்குறை, வேலைநிறுத்தங்கள் மற்றும் மார்க்சிஸ்ட்-நக்சலைட் இயக்கத்தின் வன்முறை ஆகியவை மாநிலத்தின் உள்கட்டுமானத்தை பெருமளவில் சேதப்படுத்தியதால், மாநிலத்தின் பொருளாதாரம் தேக்க நிலையை அடைந்தது.\n\n1971 ஆம் ஆண்டு ஏற்பட்ட வங்கதேச விடுதலைப் போரினால் மேற்கு வங்காளத்துக்கு லட்சக்கணக்கான அகதிகள் வந்தடைந்தனர். இதனால் அதன் உள்கட்டமைப்பில் கணிசமான சேதங்கள் ஏற்பட்டன. 1974 ஆண்டு ஏற்பட்ட சிறுநீரக தொற்றுநோயால் ஆயிரக்கணக்கானவர்கள் இறந்தனர்.  1977 ஆம் ஆண்டு சட்டமன்றத் தேர்தலில்  இந்திய தேசிய காங்கிரசை தோற்கடித்து, இடது முன்னணி வெற்றி பெற்றது, இது மேற்கு வங்காள அரசியலில் பெரும் மாற்றத்தை ஏற்படுத்தியது.  இந்திய பொதுவுடமைக் கட்சி (மார்க்சிஸ்ட்) தலைமையிலான இடது முன்னணி, மூன்று தசாப்தங்களுக்கு மேலும் மாநிலத்தை ஆண்டது.\n\nSection::::ஐக்கிய முன்னணி ஆட்சிக் கலைப்பு.\n1967 நவம்பரில் மேற்கு வங்க ஐக்கிய முன்னணி ஆட்சியானது மத்திய அரசால் கலைக்கப்பட்டது. பின்னர் இந்திய தேசிய காங்கிரசால் பிரபல்லா சந்திர கோஷ் தலைமையில் சிறுபான்மை அரசாங்கம் அமைக்கப்பட்டது, ஆனால் அந்த அமைச்சரவை நீண்ட காலம் நீடிக்கவில்லை.   கோஷின் அமைச்சரவையின் வீழ்ச்சிக்குப் பின்னர், மேற்கு வங்கத்தில் சனாதிபதி ஆட்சி அமல்படுத்தப்பட்டது.\n\nSection::::1969 சட்டசபை தேர்தல்.\n1969 இல் மேற்கு வங்கத்தில் புதிதாக தேர்தல் நடைபெற்றது. மேற்கு வங்க சட்டமன்றத்தில் மிகப்பெரிய கட்சியாக சிபிஐ (மா) உருவானது. இதனால் சிபிஐ மற்றும் பங்களா காங்கிரஸ் ஆகியவற்றின் முழு ஆதரவுடன், அஜோ முகர்ஜி மீண்டும் முதல்வரானார். 1970  மார்ச் 16, 19 இல் முகர்ஜி ராஜினாமா செய்தார், இதைத் தொடர்ந்து மீண்டும் மாநிலம் சனாதிபதி ஆட்சியின் கீழ் வந்தது.\n\nSection::::சித்தார்த்ராசங்கர் ரே காலம் (1972-1977).\n1972 சட்டமன்றத் தேர்தலைத் தொடர்ந்து இந்திய தேசிய காங்கிரசின் சித்தார்த்த சங்கர் ரே  முதலமைச்சராக பதவி ஏற்றார்.  இந்த காலகட்டத்தில், இந்திய பிரதமர், இந்திரா காந்தி 1975 ஆம் ஆண்டில் நாடு முழுவதும் அவசரநிலை பிரகடனம் செய்தார்.\n\nஇக்காலக் கட்டத்தில் காவல் துறையினர் நக்ஸலைட்டுகளுடன் சண்டையிட்டதால்,  பெருமளவில் வன்முறைகள் நிகழ்ந்தன ..\n\nSection::::இடது முன்னணியின் காலம்.\nSection::::ஜோதி பாசு (1977-2000).\nSection::::1977 தேர்தல்.\n1977 ஆம் ஆண்டு மாநிலச் சட்டமன்றத் தேர்தலில் இந்திய பொதுவுடமைக் கட்சி (மார்க்சிஸ்ட்) தலைமையிலான இடது முன்னணி 243 இடங்களை வென்றது. இடது முன்னணியின் முதல் அரசின் முதல்வராக ஜோதி பாசு பொறுப்பேற்றார்.\n\nஇடது முன்னணி அரசாங்கத்தை தொடர்ச்சியாக ஐந்து முறை வழிநடத்திய பின்னர், ஜோதி பாசு மூப்பின் காரணமாக அரசியலில் இருந்து ஓய்வு பெற்றார். அவருக்குப் பின்னர் புத்ததேவ் பட்டாசார்யா முதல்வரானார். ஐந்து ஆண்டுகளுக்குப் பின்னர் நடந்த தேர்தலில், இடதுசாரி முன்னணி மீண்டும் ஆட்சிக்கு வந்தது, முதலமைச்சராக மீண்டும் பட்டாச்சார்யா பொறுப்பேற்றார்.\n\nSection::::புத்ததேவ் பட்டாசார்யா (2000-2011).\n1990 களின் தொடக்கத்தில் இந்தியாவில் பொருளாதார சீர்திருத்தங்கள் மத்திய அரசால் அறிமுகப்படுத்தப்பட்டு தொடர்ந்தன, அதன் பின்னர், மாநிலத்தின் பொருளாதார வளர்ச்சியை அதிகரிக்க 2000 ஆம் ஆண்டில் புதிய சீர்திருத்தங்களை முதலமைச்சர் புத்ததேவ் பட்டாசார்யா முயன்றார்.  2007 ஆம் ஆண்டு வரை, மாநிலத்தின் சில பகுதிகளில் பயங்கரவாத தாக்குதல்களை ஆயுதம் தாங்கிய போராளிகள் நடத்தினர், தொழிற்துறைக்கு நிலங்களைக் கையகப்படுத்தல் பிரச்சினையில் பல இடங்களில் அரசு நிர்வாகத்தை எதிர்ந்து மோதல்கள் நடந்தன.\n\nSection::::நந்திகிராம வன்முறை.\nநந்திகிராம வன்முறை என்பது மேற்கு வங்காளத்தின் நந்திகிராமத்தில் நிகழ்ந்த ஒரு சம்பவம் ஆகும். அங்கு மேற்கு வங்க அரசானது இந்தோனேசிய தளமான சலிம் குரூப் மூலம் அமையவுள்ள சிறப்பப் பொருளாதார மண்டலத்துக்காக     பரப்பளவிற்கான நிலத்தை அரசு கையகப்படுத்த முயன்றபோது அங்குள்ள கிராம மக்கள் பெரும் எதிர்ப்பைத் தெரிவித்தனர். இதனால் அங்கு இடது முன்னணி அரசாங்கத்தின் உத்தரவின் பேரில், 4000 க்கும் அதிகமான ஆயுதமேந்திய காவல் துறையினர் உதவியுடன் எதிர்ப்புக்களை முடக்கிவிட முயன்றனர். இதில். காவல்துறையினரால் குறைந்தபட்சம் 14 கிராமவாசிகள் சுட்டுக் கொல்லப்பட்டனர் மற்றும் 70 பேர் காயமடைந்தனர்.\n\nமேற்கு வங்காள அரசாங்கம், கிழக்கு மிட்னாபூர் மாவட்டத்தில் உள்ள கிராமப்புறப் பகுதியான நந்திகிராமில் சிறப்புப் பொருளாதார மண்டலம் அமைத்து அதில் இந்தோனேசியாவின் சலிம் குழுமத்தால் . ஒரு இரசாயன மையத்தை அமைக்கும் என்று முடிவு செய்தபோது SEZ சர்ச்சை தொடங்கியது. கிராமவாசிகள் இப்பகுதியின் நிர்வாகத்தைத் தங்கள் கைகளில் எடுத்துக் கொண்டு கிராமங்களின் எல்லா சாலைகளையும் துண்டித்தனர்.\n\nSection::::திரிணாமுல் காங்கிரஸ் காலம்.\n2011 மேற்கு வங்க சட்டமன்றத் தேர்தலில் இடது முன்னணி தோற்கடிக்கப்பட்டது; திரிணாமுல் காங்கிரசு ஒரு பெரும்பான்மை இடங்களை வென்றது. திரிணாமுல் காங்கிரஸ் தலைவரான,  மம்தா பானர்ஜி முதலமைச்சராக ஆனார். அதைத் தொடர்ந்து நடந்த  2013 ஆம் ஆண்டு நடந்த உள்ளாட்சித் தேர்தல் (கிராமப்புற ஊராட்சி, நகராட்சித் தேர்தல்கள்) மற்றும் 2014 இந்திய நாடாளுமன்றத் தேர்தல் (இதில் மாநிலத்தில் 42 மக்களவை தொகுதிகளில் 34 தொகுதிகளை திரிணாமூல் வென்றது) வென்றது.\n\n"}
{"id": "390129", "url": "https://ta.wikipedia.org/wiki?curid=390129", "title": "எர்பியம் எக்சாபோரைடு", "text": "எர்பியம் எக்சாபோரைடு\n\nஎர்பியம் எக்சாபோரைடு \"(Erbium hexaboride)\" என்பது ErB என்ற மூலக்கூற்று வாய்ப்பாடு கொண்டு புவியின் மேலோட்டில் காணப்படும் ஓர் அரிய எக்சா போரைடு சேர்மமாகும். இச்சேர்மம் கால்சியம் எக்சாபோரைடு படிகக் கட்டமைப்பைப் பெற்றுள்ளது.\n\nஎர்பியமும் போரானும் வினைபுரிவதால் உண்டாகும் அடிப்படைச் சேர்மங்களில் எர்பியம் எக்சாபோரைடும் ஒரு சேர்மமாகும். இலந்தனம் எக்சாபோரைடு, சமாரியம் எக்சாபோரைடு, சீரியம் எக்சாபோரைடு போன்ற பிற அரியமண் எக்சாபோரைடுகள் போன்ற படிகக் கட்டமைப்பை எர்பியம் எக்சாபோரைடும் பெற்றுள்ளது. அரியமண் எக்சாபோரைடுகளின் ஒத்த படிகக் கட்டமைப்பு பண்பினாலும், படிகத்திற்குள் எண்முக போரானின் வலிமையான இடைவினையாலும் இச்சேர்மங்கள் உயர் அணிக்கோவை பொருத்தங்களை வெளிப்படுத்துகின்றன. இதனால் படிகத்திற்குள் மற்றோர் அரியமண் உலோகத்தைப் பதிலீடு செய்து கலப்பு செய்ய வாய்ப்பு இருக்கிறது. சமீப காலம்வரை எர்பியம் எக்சாபோரைடு சேர்மம் நிலைத்தன்மை அற்றது என்று கருத்தியலாக நம்பப்பட்டு வந்தது. அரியமண் எக்சாபோரைடு சேர்மங்களை உருவாக்கும் மற்ற அரியமண் தனிமங்களின் அயனி ஆரத்தை ஒப்பிடுகையில் Er3+ நேர்மின் அயனியின் அயனி ஆரம் சிறியதாக இருப்பது இதற்கான காரணமாகக் கருதப்பட்டது . தற்போது இதற்கான காரணம் விளக்கப்பட்டுள்ளது. இருப்பினும், இப்போதைய புதிய நுண்ணளவு செயற்கை முறைமைகள், உயர்-தூய்மைமிக்க நிலையான எர்பியம் எக்சாபோரைடு நுண்கம்பிகளை உற்பத்தி செய்யும் திறன் இருப்பதாக நிரூபிக்கப்பட்டுள்ளது. வேதியியல் நீராவிப் படிவு முறையைப் பயன்படுத்தி உற்பத்தி செய்யப்படும் இந்த கம்பிகள் அணிக்கோவை மாறிலி மதிப்பு 4.1 Å இருப்பதாக அறியப்பட்டுள்ளன.\n"}
{"id": "390144", "url": "https://ta.wikipedia.org/wiki?curid=390144", "title": "நீர்க்காரம்", "text": "நீர்க்காரம்\n\nநீர்க்காரம் என்பவை கார உலோகங்கள் (உதாரணம்: இலித்தியம், சோடியம், பொட்டாசியம், ருபீடியம், சீசியம் போன்றவை) ஐதராக்சைடுகளுடன் சேர்ந்து உருவாகும் சேர்மங்களைக் குறிக்கும் சொல்லாகும். ஆல்கலிகள் சிவப்பு லிட்மசை நீல நிறமாக மாற்ற வல்ல வலிமையான காரங்களாகும். இவை அமிலங்களுடன் வினைபுரிந்து நடுநிலையான உப்புக்களைத் தருகின்றன. இவை எரிதன்மையுடையவையாகவும் மற்றும் உயிருள்ள திசுக்களை அரிக்கும் தன்மை உடையனவாகவும் காணப்படுகின்றன. நீர்க்காரம் என்ற சொல்லானது கார மண் உலோகங்களின் (பேரியம், கால்சியம், இசுட்ரான்சியம் போன்றவை) கரையக்கூடிய ஐதராக்சைடுகளையும், மற்றும் அம்மோனியம் ஐதராக்சைடையும் கூடக் குறிக்கப் பயன்படுகிறது. உண்மையில் நீர்க்காரம் என்ற சொல்லானது சோடியம் அல்லது பொட்டாசியத்தைத் தரக்கூடிய தாவரங்கள் எரிக்கப்பட்டுக் கிடைக்கும் சாம்பலைக் குறிக்கக்கூடியதாகும்.\n\nSection::::நீர்க்காரங்களின் பொதுவான பண்புகள்.\nநீர்க்காரங்கள் அனைத்துமே அறீனியசு காரங்களாகும். இவை நீரில் கரைக்கும் போது ஐதராக்சைடு அயனிகளைத் (OH) தரவல்லவை. பொதுவான காரத்தன்மையுள்ள ஆல்கலி நீர்க்கரைசல்களின் பொதுவான பண்புகள் பின்வருமாறு:\n\nSection::::நீர்க்காரங்கள் மற்றும் காரங்கள் இவற்றுக்கிடையேயான வேறுபாடு.\n\"காரம்\" மற்றும் \"நீர்க்காரம்\" என்ற சொற்கள் வேதியியல் மற்றும் வேதிப் பொறியியல் தவிர பொதுவெளியில் அடிக்கடி ஒன்றுக்கு மாற்றான மற்றொன்றாக பயன்படுத்தப்பட்டு வருகின்றன.\nநீர்க்காரம் என்ற கருத்துக்கான மேலும் குறிப்பிடப்பட்ட பல்வேறு வரையறைகள் உள்ளன. வழக்கமாக, காரங்கள் என்ற வகைப்பாட்டின் உட்பிரிவாக நீர்க்காரங்கள் வரையறுக்கப்படுகின்றன. \n\nகாரங்களின் இரண்டாவது உட்பிரிவானது அறீனியசு காரம் எனவும் அழைக்கப்படுகிறது.\n\nSection::::நீர்க்கார உப்புகள்.\nநீர்க்கார உப்புகள் நீர்க்கார உலோகங்களின் கரையக்கூடிய ஐதராக்சைடுகள் ஆகும். இவற்றில் சில உதாரணங்கள்:\n\nSection::::காரத்தன்மையுள்ள மண்.\n7.3 ஐக் காட்டிலும் அதிகமான pH மதிப்பைக் கொண்ட மண்ணானது காரத்தன்மையுள்ள மண் என வரையறுக்கப்படுகிறது. இத்தகைய மண்ணானது கார வகை உப்புக்களின் இருப்பினால் தோன்றுகிறது. பல தாவரங்கள் (முட்டைக்கோசு மற்றும் எருமைப்புல் போன்றவை) இலேசான காரத்தன்மை உடைய மண்ணில் நன்கு வளரும் தன்மையைக் கொண்டிருப்பினும், மிதமான அமிலத்தன்மையைக் கொண்ட (pH மதிப்பு 6.0 முதல் 6.8 வரை) மண்ணில் வளரும் தன்மை பெற்ற தாவரங்களுக்கு கார வகை மண் உகந்ததாக இருப்பதில்லை.\n"}
{"id": "390146", "url": "https://ta.wikipedia.org/wiki?curid=390146", "title": "சாமின் குறுக்கீட்டுமானி", "text": "சாமின் குறுக்கீட்டுமானி\n\nசாமின் குறுக்கீட்டுமானி (Jamin interferometer) என்பது ஒரு குறுக்கீட்டுமானியின் வகையாகும்.1856 ஆம் ஆண்டில் சூல்சு சாமின் (Jules Jamin) என்ற பிரெஞ்சு இயற்பியற்லாளரால் இது உருவாக்கப்பட்டது. மேக்-சென்டர் (Mach-Zehnder) குறுக்கீட்டுமானியைப் போன்றதாகும்.\n\nஇவ்வகை குறுக்கீட்டுமானிகள் அதிக தடிமனைக் கொண்ட இரு கண்ணாடிகளைக் கொண்டுள்ளது. ஃபிரெனெல்லின் சமன்பாட்டின் படி கண்ணாடியின் முதற்பரப்பு கற்றைப் பிரிப்பானாக (beam splitter) செயல்படுகிறது.\n\nமுதல் கண்ணாடியில் படும் ஒளிக்கதிரானது இரு கற்றைகளாக பிரிக்கப்படுகிறது. இரு கற்றைகளும் ஒன்றுக்கொன்று இணையாக செல்கிறது. அவை இடம்பெயரும் அளவு கண்ணாடியின் தடிமனைப் பொறுத்தது. இரண்டாம் கண்ணாடி இரு கற்றைகளையும் இணைக்கிறது. இறுதியாக கற்றைகள் இணைந்து திரையில் பிம்பத்தை உருவாக்குகிறது. \nகட்ட வேறுபாட்டை (phase shift) உருவாக்கும் பொருட்கள் குறுக்கீட்டுமானியின் ஒரு புறத்தில் அமைக்கப்பட்டிருக்கும். அவை உருவாக்கும் இடப்பெயர்ச்சி குறுக்கீட்டுப் பட்டை வரிகளின் எண்ணிக்கையைக் கொண்டுக் கணக்கிடப்படுகிறது.\n\nவாயுக்களின் ஒளி விலகல் எண், நிறப்பிரிகை ஆகியவற்றைக் காண சாமின் குறுக்கீட்டுமானி பயன்படுகிறது. இதற்காக ஒளிபுகும் அழுத்தக் கலன் அதன் பாதையில் வைக்கப்படுகிறது. அழுத்த வேறுபாட்டால் ஏற்படும் கட்ட வேறுபாட்டையும் கணக்கிட உதவுகிறது.\n\n"}
{"id": "390147", "url": "https://ta.wikipedia.org/wiki?curid=390147", "title": "டைகுளோரோபிசு(எத்திலீன்டையமீன்)நிக்கல்(II)", "text": "டைகுளோரோபிசு(எத்திலீன்டையமீன்)நிக்கல்(II)\n\nடைகுளோரோபிசு(எத்திலீன்டையமீன்)நிக்கல்(II) \"(Dichlorobis(ethylenediamine)nickel(II))\" என்பது NiCl(en) என்ற மூலக்கூற்று வாய்ப்பாடு கொண்ட ஓர் அணைவுச் சேர்மமாகும். இங்கு en = எத்திலீன்டையமீனைக் குறிக்கிறது. நீல நிறத்தில் காணப்படும் இச்சேர்மம் தண்ணீரிலும் முனைவுக் கரிமக் கரைப்பான்களிலும் கரைகிறது. அணைவுப்பகுதி மின்சுமையற்று நடுநிலையுடன் காணப்படுகிறது. டைகுளோரோபிசு(எத்திலீன்டையமீன்)நிக்கல்(II) நீரிலி நிலையிலும் ஒற்றை நீரேற்றாகவும் இரண்டு வகைகளிலும் கிடைக்கிறது. நிக்கல் குளோரைடு கரைசலுடன் எத்திலீன்டையமீன் கரைசலுடன் சேர்த்து சூடுபடுத்தி இதைத் தயாரிக்கலாம். [Ni(en)3]Cl2•2H2O மற்றும் நீரேறிய நிக்கல் குளோரைடு ஆகியவற்றிலிருந்து ஈந்தணைவிகளை மறுபகிர்வு செய்வதனால் படிகவடிவ சேர்மத்தைத் தயாரிக்கிறார்கள்:\n\nவிரைவான ஈந்தணைவி மறுபகிர்வு என்பது எண்முக நிக்கல்(II) அணைவுகளின் இயக்கவியல் தன்மைக்கு அடையாளமாகும்.\n"}
{"id": "390149", "url": "https://ta.wikipedia.org/wiki?curid=390149", "title": "நிதித் தீர்வு மற்றும் சேமிப்பு காப்பீட்டு வரைவுச் சட்டம், 2017", "text": "நிதித் தீர்வு மற்றும் சேமிப்பு காப்பீட்டு வரைவுச் சட்டம், 2017\n\nநிதித் தீர்வு மற்றும் சேமிப்புக் காப்பீட்டு வரைவுச் சட்டம், 2017 (Financial Resolution and Deposit Insurance (FRDI) Bill 2017), இந்தியாவின் அனைத்து வங்கிகள், காப்பீட்டு நிறுவனங்கள் மற்றும் நிதி நிறுவனங்கள் திவாலா நிலைக்கு தள்ளப்படும் போது, நிதி நிறுவனங்களின் நிதிச் சுமையை எதிர்கொள்வதற்கு ஏற்ப, விரிவான தீர்வுகள் மற்றும் வழிமுறைகளை வகுப்பதே இந்திய அரசின் வரைவுச் சட்டத்தின் நோக்கமாகும்.\nஇந்த வரைவுச் சட்டம், 10 ஆகஸ்டு 2017 அன்று நாடாளுமன்றத்தில் அறிமுகம் செய்யப்பட்டது. மேலும் வரைவுச் சட்டம் நாடாளுமன்றக் கூட்டுக் குழுவின் பரிசீலனையில் உள்ளது. நாடாளுமன்றக் கூட்டுக் குழு, வரைவுச் சட்டத்தில் குறிப்பிட்டுள்ள நடைமுறைகள் குறித்து, அனைத்து வங்கிகள் மற்றும் நிதி நிறுவனங்களின் கருத்துக்களை கேட்டு, தனது முடிவினை நாடாளுமன்றத்தில் சமர்ப்பிக்க உள்ளது. \nஇச்சட்ட மசோதா நாடாளுமன்றத்தின் 2017 குளிர்கால கூட்டத் தொடரில் தாக்கல் செய்து விவாதிக்கப்படும். பின்னர் பெரும்பான்மையான நாடாளுமன்ற உறுப்பினர்களின் ஆதரவுடன் சட்டமாக இயற்றப்படும்.\n\n\nSection::::எதிர்ப்புகள்.\nசர்ச்சைக்குரிய நிதித் தீர்வு சேமிப்புக் காப்பீட்டு வரைவு சட்டத்தால், வங்கி வாடிக்கையாளர்களில் சேமிப்புகளுக்கு உத்தரவாதம் இன்மையால் வங்கி ஊழியர்களும், அரசியல் கட்சிகளும் எதிர்ப்பு தெரிவித்து வருகின்றனர்.\n\n\n"}
{"id": "390155", "url": "https://ta.wikipedia.org/wiki?curid=390155", "title": "குரோமியம்(II) சல்பேட்டு", "text": "குரோமியம்(II) சல்பேட்டு\n\nகுரோமியம்(II) சல்பேட்டு \"(Chromium(II) sulphate)\" என்பது CrSO•n HO என்ற மூலக்கூற்று வாய்ப்பாடு கொண்ட கனிமவேதியியல் சேர்மமாகும். இதனுடன் நெருங்கிய தொடர்புடைய பல நீரேற்று உப்புகளை காணமுடிகிறது. பெண்டா ஐதரேட்டு அல்லது ஐந்துநீரேற்று உப்பானது நீலநிறத்துடன் எளிதில் நீரில் கரையக்கூடியதாக உள்ளது. குரோமியம்(II) கரைசல்கள் காற்றினால் எளிமையாக ஆக்சிசனேற்றம் செய்யப்பட்டு குரோமியம்(III) இனங்களைக் கொடுக்கின்றன. கரிமத் தொகுப்பு வினைகளில் குரோமியம்(II) கரைசல்கள் சிறப்பு ஒடுக்கும் முகவர்களாகப் பயன்படுத்தப்படுகின்றன . \n\nகுரோமியம் உலோகத்தை நீரிய கந்தக அமிலத்துடன் சேர்த்து சூடுபடுத்தினால் குரோமியம்(II) சல்பேட்டு உப்பு கிடைக்கிறது :\n\nசல்பேட்டு உப்புகளை குரோமியம்(II) அசிட்டேட்டுகளுடன் வினைபுரியச் செய்வதனாலும் அல்லது தளத்திலேயே பயன்படுத்திக் கொள்ளும் நிகழ்வுகளில் குரோமியம்(III) சல்பேட்டை துத்தநாகத்துடன் சேர்த்து குறைத்தல் வினை நிகழச் செய்தும் கூட குரோமியம்(II) சல்பேட்டு உப்பு தயாரிக்கலாம். \n\nSection::::கட்டமைப்பு.\nநீரிய கரைசல்களில் குரோமியம்(II) சல்பேட்டு நீர் உலோக அணைவுச் சேர்மங்களாக உருவாகிறது. ஆறு நீர் ஈந்தணைவிகள் மட்டுமே உலோக அணுவைச் சூழ்ந்துள்ளன. படிக உப்புகளின் கட்டமைப்புகள் தொடர்புடைய நீரேற்றுகளான தாமிரம்(II) சல்பேட்டின் கட்டமைப்பை ஒத்துள்ளன. குரோமசு சல்பேட்டின் ஐந்து நீரேற்று, முந்நீரேற்று, ஒற்றை நீரேற்றுகள் மற்றும் நீரிலி வழிப்பொருட்கள் அறியப்படுகின்றன. இச்சேர்மங்கள் எல்லாவற்றிலும் Cr(II) மையம் எண்முக ஒருங்கிணைவு வடிவத்தை ஏற்று நீர் மற்றும் சல்பேட்டு ஈந்தனைவிகளால் ஆறு ஆக்சிசன் மையங்களை ஒருங்கிணைக்கிறது .\n"}
{"id": "390167", "url": "https://ta.wikipedia.org/wiki?curid=390167", "title": "குரோமியம் நைட்ரைடு", "text": "குரோமியம் நைட்ரைடு\n\nகுரோமியம் நைட்ரைடு \"(Chromium nitride)\" என்பது CrN என்ற மூலக்கூற்று வாய்ப்பாடு கொண்ட கனிமவேதியியல் சேர்மமாகும். குரோமியம் மற்றும் நைட்ரசன் தனிமங்கள் சேர்ந்து இச்சேர்மம் உருவாகிறது. மிகவும் கடினமான இச்சேர்மம் அரித்தலுக்கு எதிரான உயர் தடையை வழங்குகிறது. இச்சேர்மமானது குரோமியம் அணிக்கோவையின் எண்முகங்களுக்கு இடையிலுள்ள துளைகளில் நைட்ரசன் அணுக்கள் ஆக்ரமித்துள்ள இடுக்குசார் சேர்ம வகையாகக் கருதப்படுகிறது . இதனடிப்படையில் நைட்ரைடு (N3−) அயனிகளைக் கொண்டிருந்தாலும் இது கண்டிப்பாக ஒரு குரோமியம் (III) சேர்மமல்ல. குரோமியம் இரண்டாவதாக ஒரு இடுக்குசார் நைட்ரைடான டைகுரோமியம் நைட்ரைடையும் Cr2N. உருவாக்குகிறது. \n\nSection::::தயாரிப்பு.\n800 பாகை செல்சியசு வெப்பநிலையில் குரோமியமும் நைட்ரசனும் நேரடியாக வினைபுரிந்து குரோமியம்(III) நைட்ரைடு உருவாகிறது. \nநேர்மின்முனை வில் படிவு போன்ற இயற்பிய ஆவி படிதல் முறைகளிலும் இதைத் தயாரிக்க முடியும். \n\nSection::::பயன்கள்.\nஅரிப்பைத் தடுப்பதற்கான மேற்பூச்சுப் பொருளாக குரோமியம்(III) நைட்ரைடு பயன்படுத்தப்படுகிறது. மேலும், உலோக உருவாக்கம் மற்றும் நெகிழி வார்ப்புகள் உருவாக்கம் போன்றவற்றிலும் இதைப் பயன்படுத்துகிறார்கள் . பெரும்பாலும் மருத்துவத் துறையில் பயன்படும் மருத்துவக் கருவிகள், உட்பொருத்திகள் போன்றவற்றைத் தயாரிக்கவும் இது பயன்படுகிறது. CrAlN போன்ற தனிச்சிறப்பு மிக்க கலப்புலோக மேர்பூச்சுகள் தயாரித்தலிலும் இதைப் பயன்படுத்துகிறார்கள். கத்தரிக்கும் கருவிகளின் மேற்பூச்சாக இப்பூச்சை பயன்படுத்துகிறார்கள் .\n\nSection::::காந்தப்பண்பு.\nCrN இன் அடிப்படைப் பொருளியல் இயற்பியல் பண்புகள் பொருளியலின் சாதகமான பண்புகளை உயர்த்துவதாக உள்ளன. இயற்கை பொருட்கள் போன்ற உயர்ந்த அறிவியல் பத்திரிகைகளில் இது குறித்து சமீபத்தில் விவாதிக்கப்பட்டது. குறிப்பாக, குறைந்த வெப்பநிலையிலும், உயர் வெப்பநிலையிலும் காந்தத்தன்மையின் முக்கியத்துவமானது, இச்சேர்மத்தின் மின்னணு கட்டமைப்பின் குவாண்டம் இயக்கவியல் கணக்கீடுகளின் மூலம் நிரூபிக்கப்பட்டுள்ளது In particular, the importance of magnetism in both the low temperature and the high temperature phases has been demonstrated by means of quantum mechanical calculations of the electronic structure of the compound..\n\nSection::::இயற்கைத் தோற்றம்.\nசிலவகை விண்வீழ் கற்களில் குரோமியம் நைட்ரைடு இயற்கையாக கேரிசுபெர்கைட் என்ற கனிம வடிவில் அரிதாகக் காணப்படுகிறது .\n"}
{"id": "390174", "url": "https://ta.wikipedia.org/wiki?curid=390174", "title": "குரோமியம்(III) நிக்கோட்டினேட்டு", "text": "குரோமியம்(III) நிக்கோட்டினேட்டு\n\nகுரோமியம்(III) நிக்கோட்டினேட்டு \"(Chromium(III) nicotinate)\" என்பது CHCrNO என்ற மூலக்கூற்று வாய்ப்பாடு கொண்ட கரிமவேதியியல் சேர்மமாகும். அயனச் சேர்மமான இதை சில சத்துப் பொருட்களில் குரோமியக் குறையை நிவர்த்தி செய்யும் உணவாகப் பயன்படுத்துகிறார்கள். இங்கெல்லாம் இதை குரோமியம் பல்நிக்கோட்டினேட்டு என்ற பெயராலும் அழைக்கிறார்கள். நீரிழிவு நோய் வகை 2 உடன் தொடர்புடைய பாதிப்புக்கு உட்பட்டவர்களுக்கு ஊட்டச்சத்து ஆதரவுக்காக பயன்படுத்தப்படும் ஒரு மருத்துவ உணவு என்று குரோமியம்(III) நிக்கோட்டினேட்டு கருதப்படுகிறது. இந்த உணவுக் கூட்டுப் பொருளை நியாசின்-பிணைப்பு குரோமியம் என்றும் அழைக்கிறார்கள் .\n\nSection::::வேதியியல்.\nஒரு குரோமியம் அயனிக்கு மூன்று நிக்கோட்டினிக் அமில அலகுகள் சேர்ந்து குரோமியம்(III) நிக்கோட்டினேட்டு சேர்மம் உருவாகிறது. எனவே இதை குரோமியம்(III) இன் டிரைநிக்கோட்டினேட்டு உப்பு என்று கூறலாம். பல்நிக்கோட்டினேட்டு எனப்படும் உணவுக் கூட்டுப் பொருள் டிரைநிக்கோட்டினேட்டும் டைநிக்கோட்டினேட்டும் சேர்ந்த ஒரு கலவையாகும். இக்கலவையில் டிரைநிக்கோட்டினேட்டு அதிக அலவில் கலந்துள்ளது.\n"}
{"id": "390183", "url": "https://ta.wikipedia.org/wiki?curid=390183", "title": "ஹோபாங்", "text": "ஹோபாங்\n\nஹோபாங் ஹோபாங் நகராட்சியின் தலைநகர். இந்நகரம் மியான்மரின் ஷான் மாநிலத்தில் உள்ளது. மேலும் இந்நகரம் வா சுயாட்சிப் பிரிவு அரசாங்கத்தின் அதிகாரப்பூர்வ தலைநகரமாகவும் உள்ளது.\n\nSection::::புவியியல்.\nஹோபாங் நகரம் நம் திங் ஆற்றுப் பள்ளதாக்கில் அமைந்துள்ளது. இது சால்வின் நதியின் கிளை நதியாகும் \n\n\n"}
{"id": "390185", "url": "https://ta.wikipedia.org/wiki?curid=390185", "title": "குரோமியம்(III) அசிட்டைலசிட்டோனேட்டு", "text": "குரோமியம்(III) அசிட்டைலசிட்டோனேட்டு\n\nகுரோமியம்(III) அசிட்டைலசிட்டோனேட்டு \"(Chromium(III) acetylacetonate)\" என்பது Cr(CHO) என்ற மூலக்கூற்று வாய்ப்பாடு கொண்ட கரிமவேதியியல் சேர்மமாகும். இருங்கிணைவுச் சேர்மமான இதை சில சமயங்களில் Cr(acac)3.எனச் சுருக்கக் குறியிட்டும் அழைப்பர். அணுக்கருக் காந்த உடனிசைவு நிறமாலையியலில் தளர்வு முகவராக இந்த கருஞ்சிவப்பு அணைவுச் சேர்மம் பயன்படுத்தப்படுகிறது. முனைவற்ற கரிமக் கரைப்பான்களில் கரையும் பண்பும் இதன் காந்த ஈர்ப்புத் திறனும் இதற்குரிய காரணங்களாகும். \n\nSection::::தயாரிப்பும் கட்டமைப்பும்.\nகுரோமியம்(III) ஆக்சைடும் அசிட்டைலசிட்டோனும் சேர்ந்து வினைபுரிவதால் குரோமியம்(III) அசிட்டைலசிட்டோனேட்டு உருவாகிறது :\n\nD3 படிகச் சீரொழுங்கை குரோமியம்(III) அசிட்டைலசிட்டோனேட்டு வெளிப்படுத்துகிறது. Cr-O அணுக்களுக்கு இடையில்1.93 Å இடைவெளி காணப்படுகிறது . இந்த அணைவுச் சேர்மத்தை டைபென்சாயில்டார்ட்டரேட்டுடன் சேர்ப்பதன் மூலம் கூட்டுவிளை பொருளாக இதன் தனித்தனி எதிருருக்களைப் பிரிக்கவியலும் . \nமற்றும் பல Cr(III) சேர்மங்களைப் போல இதுவும் நாற்கூட்டு கீழ்நிலை ஆற்றலைக் கொண்டுள்ளது. \nமேலும் பதிலீட்டிற்கு இச்சேர்மம் ஒப்பீட்டளவில் மந்தமாகச் செயல்படுகிறது. ஆனால் வெட்டும் வளையங்களில் 3 ஆவது நிலையில் புரோமினேற்றம் செய்யும் வினையில் நன்றாக ஈடுபடுகிறது. \n"}
{"id": "390191", "url": "https://ta.wikipedia.org/wiki?curid=390191", "title": "ரெஜினா கஸ்ஸாண்ட்ரா", "text": "ரெஜினா கஸ்ஸாண்ட்ரா\n\nரெஜினா கஸ்ஸாண்ட்ரா தெலுங்கு, தமிழ் மற்றும் கன்னட படங்களில் தோன்றும் ஒரு இந்திய திரைப்பட நடிகை ஆவார். அவர் பிளாஷ் என்ற குழந்தைகள் 'சேனலுக்கு ஒன்பது வயதாக இருந்த போது, ​​அவர் விளம்பரங்களில் பணிபுரிந்தார். பல குறும் படங்களில் அவர் நடித்தார், குறிப்பாக பாலாஜி மோகனின் காதலில் சொதப்புவது எப்படி? அது பின்னர் அதே பெயரில் 2012 இல் ஒரு சிறப்புப் படமாக உருவாக்கப்பட்டது.\n\nSection::::பிறப்பு மற்றும் இளமை பருவம்.\nரெஜினா கஸ்ஸாண்ட்ரா, தமிழ்நாட்டில் சென்னையில் டிசம்பர் 13, 1990 இல் பிறந்தார் . இவர் சென்னை மகளிர் கிறிஸ்டியன் கல்லூரியில் உளவியல் துறையில் இளங்கலை பட்டம் பெற்றார். முதல் தமிழ் திரைப்பட த்தில்- கண்ட நாள் முதல் படத்தில் தன் 16 வயதில் லதா என்ற 21 வயது கர்ப்பஸ்திரீ வேடத்தில் ஒப்பனையின்றி மிக அருமையாய் நடித்தார் . 2012 சிவா மனசுல சுருதி என்ற தெலுங்கு படம் இவருக்கு SIIMA விருதை பெற்று தந்தது \n\nSection::::சினிமாவாழ்க்கை.\nஅழகிய அசுரா திரைப்படத்தில் நடிகர் யோகியுடன் இணைந்து நடித்து, நல்ல விமர்சனங்களைப் பெற்றார். ரெஜினா அடுத்த கன்னட படமான சூரிய காந்தியில்,இயக்குனர் கே .எம் .சைதன்யா இயக்கத்தில் நடிகர் சேதனுடன் ஜோடி சேர்ந்தார் . மேலும் அவர் கன்னட மொழியில் பேச முடியாததால் ஆங்கிலத்தில் வசனங்களை பேசி ,கன்னட வசனமாய் மாற்றப்பட்டது . இந்த படம் நல்ல விமர்சனங்களைப் பெற்றது மற்றும் வசூலில் வெற்றி பெற்றது.\nஆதித் அருணுடன் மாலை பொழுதின் மயக்கத்திலே படத்தில் நடித்தார் . பின்னர் அப்படம் தாமதமாயும்,புதிய நடிகர் நடிகையுடன் நடித்து \n2012 இல் வெளிவந்தது. அடுத்து சிவா மனசுல சக்தி தெலுங்கில் சிவா மனசுல சுருதியாய் வெளிவந்து இவருக்கு SIIMA விருது பெற்றது 2012.\n2013 ஆம் ஆண்டில் இவர் நடிப்பில் இரண்டு தமிழ் படங்கள் வெளிவந்தன .அதில் பாண்டிராஜின் கேடி பில்லா கில்லடி ரங்கா, வெற்றி பெற்றது \nஅடுத்து நிர்ணயம் என்ற படம் ,வசூலில் வெற்றி பெற வில்லை . பின்னர் அதிகமாக தமிழ் படங்களை குறைத்து கொண்டார் .தெலுங்கில் கவனம் செலுத்த ஆரம்பித்தார்"}
{"id": "390192", "url": "https://ta.wikipedia.org/wiki?curid=390192", "title": "சிறுசுனை புரவரி கல்வெட்டு", "text": "சிறுசுனை புரவரி கல்வெட்டு\n\nஇந்தியாவின், தமிழ்நாடு மாநிலம், புதுக்கோட்டை மாவட்டம், அன்னவாசல் அருகே, சிறுசுனை கிராமத்தில் பதிமூன்றாம் நூற்றாண்டைச்சேர்ந்த உள்ளூர் நிர்வாகத்திடம் வரி வசூலிக்கும் உரிமை இருந்ததை வெளிப்படுத்தும் கல்வெட்டு உள்ளது .\nSection::::புரவரி கல்வெட்டு உள்ள சிதைந்த ஆரண்ய விடங்கர் கோவில்.\nசிதைந்து போன நிலையிலுள்ள சிறுசுனையூர் ஆரண்ய விடங்கர் சிவன் கோவில் எனும் சிதைந்த கோயிலில் \nகல்வெட்டு கண்டெடுக்கப்பட்டுள்ளது. இவ்விடம் ஊரின் வடக்கு புறமும், உள்ளூர் குளத்தின் தெற்கு புறமும் அமைந்துள்ளது. இதே இடத்தில் கோயில் இருந்ததை உறுதி படுத்தும் விதமாக கோயில் அருகே நான்முக சூலக்கல் கண்டெடுக்கப்பட்டு வழிபாட்டிலுள்ளது. அருகே, கி.பி 1243 ஆம் ஆண்டில் விளக்கு எரிக்க பெரியபிள்ளை மருந்தாழ்வான் என்பவர் பக்கல் கொண்ட இருநூறு காசு கொடுத்த கல்வெட்டும், கோவிலுக்கு அளிக்கப்பட்ட நிலக்கொடையின் நாற்கல நெல் வழங்கிய செய்தியடங்கிய கல்வெட்டும் உள்ளது. \nமேலும் இவ்விடத்தில் சதுர ஆவுடை, பகுதியளவு சிதைந்த நந்தி, மயில்வாகனத்துடன் கூடிய முருகன் சிலை உள்ளிட்டவை கண்டெடுக்கப்பட்டுள்ளது. \nஇவை கிராம மக்களால் பாதுகாப்பாக வைக்கப்பட்டுள்ளது. அதே சிதைவுகளிடையேதான் இந்த புரவரி கல்வெட்டும் அடையாளம் காணப்பட்டுள்ளது.\nSection::::உள்ளூர் நிர்வாகத்திடம் இருந்த புரவரி உரிமை.\nஅரசிறை எனப்படும் காணிக்கடன் நீக்கப்பட்ட ஊர்களில் அவ்வூரின் நன்செய் புன்செய் முதலிய நிலங்களின் விளைச்சல் வருவாய்க்கு ஏற்றவாறு உள்ளூர் நிர்வாகத்தணிக்கையின் அடிப்படையில், வசூலிக்கப்படும் வரியே “புரவரி”யாக பெறப்பட்டுள்ளது. இதனை வசூலிக்கும் அதிகாரமும் தணிக்கை செய்யும் அதிகாரமும் பெற்ற அதிகாரி சீகரணத்தார் என அழைக்கப்பட்டுள்ளனர். \nசோழர் ஆட்சியில் இவர்களுக்கு வழங்கப்பட்ட அதிகாரத்தை பிரகடனப்படுத்தி , ஊர் குடிமக்களின் நிர்வாகத்தலைமை இடமாக விளங்கிய கோயிலில் இந்த ஆசிரியம் கல்வெட்டு நடப்பட்டுள்ளது. \nSection::::கல்வெட்டுச் செய்தி.\nமங்கல வரியுடன் ” சிறுசுனையூரான விருதராஜ பயங்கர சதுர்வேதி மங்கலம் புரவரி சிகரணத்தார் ஆசிரியம்“ என்பதாகும் , இக்கல்வெட்டிலுள்ள செய்தியின் மூலம் சிறுசுனையூர் என்ற இவ்வூர் விருதராஜ பயங்கரன் என்ற பெயருடன் விளங்கிய முதலாம் குலோத்துங்கனின் பெயரால் அழைக்கப்பட்டிருப்பதும், விருத ராஜ பயங்கர சதுர்வேதி மங்கலம் என்ற பெயருடன் சிறு ஊர்களின் தலைமை இடமாக விளங்கியிருப்பதும், இவ்வூரின் “” “சிகரணத்தார்” என்று அக்காலத்தில் நியமிக்கப்பட்டிருந்த கிராம நிர்வாக அதிகாரியே வசூலித்து கொள்ள உரிமை வழங்கியிருப்பதை ஊர் குடிமக்களுக்கு அறிவிக்கவே இந்த நடப்பட்டுள்ளது. \nஇக்கல்வெட்டின்மூலம் மூலம் சோழர்கால மன்னராட்சி நிர்வாகத்திலேயே வரி வசூலிக்கும் உரிமையை உள்ளூர் நிர்வாகத்திடம் வழங்கி அந்தந்த கிராமங்களின் உள்ளூர்த்தேவைகளை பூர்த்தி செய்துகொள்ளும் ஜனநாயக நடைமுறை இருந்துள்ளது.\n\n"}
{"id": "390194", "url": "https://ta.wikipedia.org/wiki?curid=390194", "title": "நாராயணன்ஹிட்டி அரண்மனை", "text": "நாராயணன்ஹிட்டி அரண்மனை\n\nநாராயணன்ஹிட்டி அரண்மனை (Narayanhiti Palace or Narayanhiti Durbar) (நேபாளி: नारायणहिटी दरवार), காத்மாண்டில் உள்ள நேபாள மன்னர்களின் வாழிடமாகும். தற்போதைய நாராயணன்ஹிட்டி அரண்மனை, மன்னர் மகேந்திரன் 1963ல் புதிதாக நிறுவினார்.\n\nSection::::பெயர்க் காரணம்.\nநாராயணன் என்பதற்கு திருமாலையும், நேவாரி மொழியில் ஹிட்டி என்பதற்கு நீர்த் தாரையையும் குறிக்கும். இந்நீர்த் தாரை, கோயிலின் கிழக்கு நுழைவு வாயிலில் உள்ளது.\n\nSection::::வரலாறு.\nSection::::முதல் அரண்மனை.\nநேபாள இராச்சியத்தின் ஷா வம்சக் காலத்திற்கு முன்னர், நாராயணன்ஹிட்டி அரண்மனை அமைந்த பகுதியை, தற்கால இந்தியாவின் உத்தரகாண்ட் மாநிலத்தின் குமாவுன் மற்றும் கார்வால் நாட்டின் படைத்தலைவரின் இளையமகன் சிவராம் சிங் பஸ்யந்த் என்பவர் நாராயணன்ஹிட்டி அரண்மனையை நிறுவினார். பின்னர் நேபாள இராச்சியத்தின் ஆறாவது தலைமை அமைச்சரான பதே ஜங் ஷா, காட்மாண்டுப் போரில் நாராயணன்ஹிட்டி அரண்மனையை, மல்லர் வம்ச மன்னர் ஜெயப்பிரகாஷ் மல்லாவிடமிருந்து கைப்பற்றினார். \n19 செப்டம்பர் 1846ல் தலைமை அமைச்சர் பதே ஜங் ஷா நாடு கடத்தப்பட்ட பின்னர், புதிய தலைமை அமைச்சர் ஜங் பகதூர் ராணாவின் தம்பி ரணதீப் சிங் குன்வர், நாராயணன்ஹிட்டி அரண்மனையின் பழுதுகளை நீக்கி தனது குடியிருப்பாகக் கொண்டார்.\n\nSection::::நேபாள மன்னர்களின் அரண்மனையாக.\nநேபாள தலைமை அமைச்சர் ரண தீப் சிங் குன்வரின் மறைவிற்குப் பிறகு, பட்டத்திற்கு வந்த தலைமை அமைச்சர் வீர சூம்செர் ஜங் பகதூர் ராணா என்பவர் 22 நவம்பர் 1885ல் நாராயணன்ஹிட்டி அரண்மனையை தனது மாளிகையாகக் கொண்டார்.\n1886ல் வீர சூம்செர் ஜங் பகதூர் ராணா, நாராயணன்ஹிட்டி அரண்மனையை இடித்து விட்டு, நேபாள கட்டிடக் கலைஞர் ஜோக்வீர் ஸ்தபதியில் தலைமையில், புதிய நாராயணன்ஹிட்டி அரண்மனையைக் கட்டினார். புதிய அரண்மனை நேபாள மன்னர் பிரிதிவி வீர விக்கிரம ஷாவின் குடியிருப்பானது. \nSection::::நிலநடுக்கம், 1934.\n1934ல் நேபாள நிலநடுக்கத்தில் நாராயணன்ஹிட்டி அரண்மனையின் சில பகுதிகள் சேதமடைந்தததுடன், மன்னர் திரிபுவனின் இரண்டு இளவரசிகளும் மாண்டனர். நிலநடுக்கத்தில் சேதமுற்ற அரண்மனையைக் கட்டிடப் பொறியாளர் சூரிய ஜங் தாபா சீர் செய்து, அரண்மனைக்கு முன் முகப்பு மண்டபமும், மாடிகளுக்குச் செல்ல அகலமான மாடிப்படிகளும் கட்டினார்.\n\nSection::::தற்போதைய அரண்மனை.\nநேபாள மன்னர் மகேந்திரா காலத்தில், 1963ல் அரண்மனையை முழுமையாக இடித்து விட்டு, அதே இடத்தில் நேபாளக் கட்டிடக் கலைநயத்தில், புதிய அரண்மனையை, கலிபோர்னியாவின் கட்டிடக் கலைஞர் பெஞ்சமின் போல்க் என்பவரால் 1969ல் கட்டி முடிக்கப்பட்டது. \nபுதிய அரண்மனையின் புதுமனை புகு விழா நிகழ்வின் போது, நேபாள இளவரசர் பிரேந்திராவின் திருமணம் நடைபெற்றது. \n\nSection::::உட்புற வடிவமைப்பு.\nஇந்த அரண்மனையின் தரைத் தளம் 3,794 சதுர மீட்டர் (40,838 சதுர அடி) பரப்பளவுடன் கூடியது. விருந்தினர் மாளிகை, அரசவை மற்றும் அந்தப்புரம் என மூன்று பகுதிகளைக் கொண்டது. \nஇவ்வரண்மனையில் 52 அறைகள் கொண்டது. நேபாளத்தின் மாவட்டங்களின் பெயர்களை, 52 அறைகளுக்கு சூட்டப்பட்டுள்ளது. \nஅரண்மனையின் உட்புறங்களில் விக்டோரியன் அழகுக் கலையில், ஓவியங்களால் மெருகேற்றப்பட்டுள்ளது. \n\nSection::::உரிமையாளர்.\n1972ல் நாராயணன்ஹிட்டி அரண்மனையை மன்னர் மகேந்திரா, 7 கோடி நேபாள ரூபாய்க்கு நேபாள அரசிடம் விற்றுவிட்டார்.\nஇவ்வரண்மனை தனது தந்தை வழி பாட்டனார் பிரிதிவி வீர விக்கிரம ஷா, ராணி திவ்யேஷ்வரியை மணந்த வகையில் கிடைத்த சீர் வரிசை என்பதால், இவ்வரண்மனை தனது தனிப்பட்ட சொத்து என உரிமை கோரினார். \n\nSection::::நேபாள அரச குடும்ப படுகொலைகள்.\n1 சூன் 2001 அன்று 2001இல் நாராயணன்ஹிட்டி அரண்மனையில் அரச குடும்ப விருந்து நடக்கும்பொழுது நேபாள மன்னர் பிரேந்திராவின் மகன் இளவரசர் திபேந்திரா துப்பாக்கியால் விருந்தில் கலந்து கொண்டவர்களை நோக்கிச் சுட்டார். இந்நிகழ்வில் திபேந்திராவின் தந்தையாரும், நேபாள மன்னருமான பிரேந்திரா, அரசி ஐஸ்வரியா உட்பட 10 பேர் உயிரிழந்தனர். பின்னர் திபேந்திரா தன்னைத் தானே சுட்டுக் கொண்டு, நான்கு நாட்களுக்கு பிறகு இறந்தார். \nSection::::அரண்மனையின் தற்போதைய நிலை.\n2006ல் நேபாளத்தில் நடைபெற்ற தொடர் ஜனநாயக புரட்சியின் காரணமாக, மன்னர் ஞானேந்திரா பதவி பறிக்கப்பட்டதுடன், நேபாளத்தின் புதிய நாடாளுமன்றம், ஞானேந்திராவை நாராயணன்ஹிட்டி அரண்மனையிலிருந்து 15 நாட்களுக்குள் வெளியேற கட்டளையிட்டது. \nதற்போது நாராயணன்ஹிட்டி அரண்மனை பொது அருங்காட்சியகமாக மாற்றப்பட்டுள்ளது. இவ்வருங்காட்சியகத்தில் நேபாள அரண்மனைவாசிகளின் நகைகள் மற்றும் அரிய பொருட்கள் காட்சிக்கு வைக்கப்பட்டுள்ளன.\n\n"}
{"id": "390197", "url": "https://ta.wikipedia.org/wiki?curid=390197", "title": "ஒப்பீட்டு வலிமை குறியீடு", "text": "ஒப்பீட்டு வலிமை குறியீடு\n\nஒப்பீட்டு வலிமை என்பதை அறிய இங்கு செல்லவும்.\n\nஒப்பீட்டு வலிமை குறியீடு (Relative Strength Index) என்பது \"ஜே. வெல்ஸ் வில்டர்\" உருவாக்கிய ஒரு தொழினுட்பப் பகுப்பாய்வுக் (நுட்பப் பகுப்பாய்வு) கருவி ஆகும். இந்த தொழினுட்பப் பகுப்பாய்வு (Technical Analysis) மூலம் ஒரு பங்கின் விலையில் உள்ள ஏற்றத் தாழ்வுகளின் வேகங்களைக் (momentum oscillator) கொண்டு அந்தப் பங்கினை ஆய்வு செய்வதாகும். இதன் மதிப்பு பூஜியத்தில் இருந்து நூறு வரை வேறுபடும். பொதுவாக ஒப்பீட்டு வலிமை குறியீடு 70 அல்லது அதற்கு மேல் சென்றால் அந்தப் பங்கு, அதன் மதிப்பிற்கும் அதிகமாக (overbought) வாங்கப்பட்டதாகவும், 30ஐ விடக் குறைவாக இருந்தால் அதன் மதிப்பிற்கும் குறைவாக வாங்கப்பட்டதாகவும் (oversold) கொள்ளப்படுகிறது. எனவே ஒரு பங்கினை வாங்கும் பொழுது அதன் ஒப்பீட்டு வலிமை குறியீடு 30ஐ விடக் குறைவாக இருந்தால் அப்பங்கு வாங்குவதற்கு உகந்தது என்றும் 70 அல்லது அதற்கு மேல் சென்றால் விற்பதற்கு உகந்தது என்றும் கொள்ளவேண்டும்.\n\nRelative Strength Index என்பது Relative Strength அல்ல. இரண்டும் முற்றிலும் வேறு.\n"}
{"id": "390198", "url": "https://ta.wikipedia.org/wiki?curid=390198", "title": "கார்பமோயில் அசுபார்டிக் அமிலம்", "text": "கார்பமோயில் அசுபார்டிக் அமிலம்\n\nகார்பமோயில் அசுபார்டிக் அமிலம் \"(Carbamoyl aspartic acid)\" என்பது CHNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். யூரிடோசக்சினிக் அமிலம் என்ற பெயராலும் இதை அழைக்கிறார்கள். கார்பமேட்டு வழிப்பொருளான இச்சேர்மம் பிரிமிடின் உயிரியத் தொகுப்புவினையில் இடைநிலை பொருளாகப் பயன்படுகிறது.\n"}
{"id": "390305", "url": "https://ta.wikipedia.org/wiki?curid=390305", "title": "ஈத்தேன்சல்போனிக் அமிலம்", "text": "ஈத்தேன்சல்போனிக் அமிலம்\n\nஈத்தேன்சல்போனிக் அமிலம் \"(Ethanesulfonic acid)\" என்பது CHCHSOH. என்ற மூலக்கூற்று வாய்ப்பாடு கொண்ட ஒரு சல்போனிக் அமிலமாகும். இசைலிக் அமிலம் என்ற பெயராலும் இதை அழைக்கிறார்கள். ஈத்தேன்சல்போனிக் அமிலத்தின் இணை காரத்தை ஈத்தேன்சல்போனேட்டு என்கிறார்கள். மருத்துவ முறைமைகளில் பயன்படுத்தும்போது இந்த இணை காரத்தை இசைலேட்டு என்ற பெயரால் அழைக்கிறார்கள்.\n\nதெளிவான பழுப்பு நிறத்திலான நீர்மமாக ஈத்தேன்சல்போனிக் அமிலம் காணப்படுகிறது . \n\n"}
{"id": "390313", "url": "https://ta.wikipedia.org/wiki?curid=390313", "title": "சித்திகாளி கோவில்", "text": "சித்திகாளி கோவில்\n\nசித்திகாளி கோவில் \"(Siddhikali Temple)\" நேபாள நாட்டிலுள்ள பக்தபூர் மாவட்டத்தில் இருக்கும் மத்தியப்பூர் திமி நகராட்சியில் அமைந்துள்ள ஒரு இந்து கோவிலாகும். திமி நகராட்சிக்கு மேற்கு பகுதியில் இநாயக்வோ என்ற இடத்தில் இக்கோவில் கட்டப்பட்டுள்ளது. இரண்டு அடுக்கு மாடிகளாக கட்டப்பட்டுள்ள இக்கோவில் காளி, சிவன், கணேசன் ஆகிய தெய்வங்களுக்காக அர்ப்பணிக்கப்பட்டுள்ளது . நேபாள பாசா மொழியில் இநாயக் தியோ என்ற பெயரால் இக்கோவில் அழைக்கப்படுகிறது \n"}
{"id": "390347", "url": "https://ta.wikipedia.org/wiki?curid=390347", "title": "ரேடார் எச்சரிக்கை கருவி", "text": "ரேடார் எச்சரிக்கை கருவி\n\nரேடார் எச்சரிக்கை கருவி (Radar Warning Receiver) என்பது ரேடாரின் மின்காந்தக் கதிர்வீச்சு அலைகளைப் பெற்று ரேடாரின் இருப்பிடத்தை அறியப் பயன்படும் ஒரு கருவி ஆகும். இந்தக் கருவி பொதுவாகப் பாதுகாப்புத் படைத்துறையில் பயன்படுத்தப் படுகிறது. போர் விமானங்களிலும், போர் கப்பல்களிலும், தரைவழி ஊர்திகளிலும் அதன் பதுகர்ப்பிற்காக இக்கருவி பயன்படுத்தப் படுகிறது. இந்தக் கருவி எதிரிகளின் ரேடார் சமிக்ஞைகலை கொண்டு அதன் இருப்பிடத்தை மட்டுமல்லாது, அது எந்த வகை ரேடார் என்றும், அதன் ஆற்றல் எப்படிப்பட்டது என்பதும் கண்டுபிடிக்கப்படுகிறது. மேலும் இந்த எச்சரிக்கையைக் கொண்டு, எவ்வாறு அந்த ரேடாரிடம் இருந்து தப்பித்துச் செல்லலாம் என்ற அடுத்த கட்ட நடவடிக்கைகளை எடுக்கவும் உதவுகிறது. இக்கருவி மின்னணு போர்முறையின் ஓர் அங்கமாகும்.\n"}
{"id": "390350", "url": "https://ta.wikipedia.org/wiki?curid=390350", "title": "நாமஹசன்", "text": "நாமஹசன்\n\nநாமஹசன் டாவங்பெங் மாவட்டத்தின் தலைநகர். இந்நகரம் மியான்மரின் ஷான் மாநிலத்தில் வடக்குப் பகுதியில் உள்ளது. மேலும் இந்நகரம் புகழ்பெற்ற ஹசிபா மலையேறுதலுக்கான தொடக்கப் புள்ளியாகவும் உள்ளது.\n\nஇந்நகரில் பாலாங் இனமக்களோடு காரீன், லிசு மற்றும் ஷான் இனப் பழங்குடியினரும் வாழ்கின்றனர், மேலும் இவர்களோடு இந்திய மற்றும் சீன மக்களும் வசிக்கிறார்கள்.\nSection::::வரலாறு.\nபிரித்தானியப் பேரரசு ஆட்சியின் போது பர்மா (மியன்மார்) இல், நாமஹசன் டாவங்பெங் மாநிலத்தின் தலைநகரமாக இருந்தது, இது பிரிட்டிஷ் பர்மாவின் ஷான் மாநிலத்தின் பாலாங் உட்பகுதி; மற்றும் முன்னாள் ஷான் மாநிலத்தில் உள்ள ஒரே பாலாங் ராச்சியம். நகரத்தின் பெரும்பான்மை மக்கள் கா-டூர் (சாம்லாங்) பழங்குடியினர். பழங்குடி மக்கள் பெரும்பாலும் தங்க நிற பாலாங் (சவே பலாங்) காரணம் அவர்கள் தங்க நிற பெல்ட்கள் அணிவதன் காரணமாக இவ்வாறு குறிப்பிடப்படுகிறார்கள். வரலாற்று ரீதியாக, அவர்கள் விழாக்காளங்களில் வெள்ளி பெல்ட்டை அணிந்திருந்தார்கள், ஆனால் பிறகு வெள்ளிக்குப் பதிலாக அலுமினியம் பயன்படுத்தப்பட்டது.\n\nஇந்த மக்கள் சவே எனும் மொழியை பேசுகின்றனர். \n\n\n"}
{"id": "390353", "url": "https://ta.wikipedia.org/wiki?curid=390353", "title": "ராணா பகதூர் ஷா", "text": "ராணா பகதூர் ஷா\n\nராணா பகதூர் ஷா (Rana Bahadur Shah) () (1775 – 1806), நேபாள இராச்சியத்தை ஆண்ட ஷா வம்சத்தின் மூன்றாவது மன்னராவர். இவர் ஆட்சிக் காலத்தில், தற்கால உத்தரகாண்ட் பகுதிகளின் கார்வால், குமாவுன், சிர்மூர் மற்றும் கிழக்கில் சிக்கிம் பகுதிகள் வெல்லப்பட்டு நேபாள இராச்சியம் விரிவாக்கப்பட்டது. \n\nபிரிதிவி நாராயணன் ஷா நிறுவிய நேபாள இராச்சியத்தின் இரண்டாவது மன்னரும், ராணா பகதூர் ஷாவின் தந்தையுமான, மன்னர் பிரதாப் சிங் ஷா (ஆட்சிக் காலம்: 1775–77) குறுகிய காலத்தில் மறைந்ததால், இரண்டரை குழந்தையாக இருந்த ராணா பகதூர் ஷா (ஆட்சிக் காலம்: 1777 – 1799) அரியணையில அமர்த்தப்பட்டார். \n\nபிரதாப் சிங் ஷாவின் விதவை மனைவி ராணி ராஜராஜேஸ்வரி, குழந்தை ராணா பகதூர் ஷாவின் அரசப் பிரதிநிதியாக 1775 முடிய நேபாள இராச்சியத்தை ஆண்டார். \n\nSection::::அரசியல் வாழ்க்கை.\n1794ல் ராணா பகதூர் ஷா பருவ வயது நிறைந்தவுடன், நேபாள இராச்சியத்தின் மன்னராக முடிசூட்டப்பட்டார்.\n1795ல் ராணா பகதூர ஷா, மைதிலி பிரதேசத்தின் பிராமணப் பெண் கந்தவதி தேவியை திருமணம் செய்து கொண்டதுடன், அப்பெண்ணிற்குப் பிறக்கும் ஆண் குழந்தைக்கே அரியணை ஏறும் உரிமையும் வழங்கினார்.\n\nகந்தவதி தேவியை திருமணம் செய்துகொள்வதற்கு முன்னரே, ராணா பகதூர் ஷாவிற்கு ராஜராஜேஸ்வரி மற்றும் சுபர்ன பிரபா தேவி, ராணி திரிபுரசுந்தரி எனும் இரண்டு மனைவியரும், ராணா உக்கோட் ஷா மற்றும் சாம்செர் ஷா என இரண்டு ஆண் குழந்தைகள் இருந்தனர். }} \n\nராணா பகதூர் ஷாவின் மூன்றாம் மனைவி கந்தவதி தேவிக்கு 1797ல் பிறந்த கீர்வான் யுத்த விக்ரம் ஷாக்கு இளவரசு பட்டம் வழங்கப்பட்டது. இதனால் ராணா பகதூர் ஷா தனது 23வது வயதில் மன்னர் பதவியை துறந்து, தன் மூன்றாம் மனைவிக்குப் பிறந்த மகன் கீர்வான் யுத்த விக்ரம் ஷாவை 23 மார்ச் 1799 அன்று அரியணையில் ஏற்றியதுடன், தன் மூத்த மனைவி ராணி ராஜராஜேஸ்வரி தேவியை, கீர்வான் யுத்த விக்ரம் ஷாவின் அரசப்பிரதிநிதியாக நியமித்தார். ராணா பகதூர் ஷா, சுவாமி நிர்குணானந்தர் எனும் பெயரில் துறவற வாழ்க்கை மேற்கொண்டார். இந்நிலையில் தபா வம்சத்தின் பீம்சென் தபா மற்றும் அவரது தந்தை அமர்சிங் தாபா படைத்தலைவர்களாக நியமிக்கப்பட்டனர்.\n\nகந்தவதி தேவியின் மரணத்திற்கு பின்னர் ராணா பகதூர் ஷா, துறவற வாழ்க்கையை கைவிட்டு, மீண்டும் நேபாள இராச்சிய மன்னராக விரும்பினார். நாட்டு மக்களும், அரசவையினரும் தன் முடிவை ஏற்காததால், , ராணா பகதூர் ஷா, மே, 1800ல் வாரணாசிக்குச் சென்று தன் எஞ்சிய நாட்களை கழித்தார். . \n\nSection::::வாரணாசியில்: 1800–1804.\nராணா பகதூர் ஷாவின் முன்னாள் மெய்க்காவலரான, தாபா வம்சத்தின் பீம்சென் தபா வாரணாசிக்கு வந்து, பகதூர் ஷாவின் ஆலோசகராக செயல்பட்டார். ராணா பகதூரின் மூத்த மனைவி ராணி ராஜராஜேஸ்வரியும் வாராணாசிக்கு வந்து ராணா பகதூருடன் இணைந்தார். இரண்டாம் மனைவி சுபர்ன பிரபா தேவி, காத்மாண்டிலே தங்கி குழந்தை இளவரசன் கீர்வான் யுத்த விக்ரம் ஷாவின் அரசப்பிரதிநிதியாக செயல்பட்டார். . \n26 சூலை 1801ல் ராண பகதூர் ஷாவை விட்டு நேபாளத்திற்கு திரும்பிய ராணி ராஜராஜேஸ்வரி, 26 செப்டம்பர் 1801 அன்று நேப்பாள இராச்சியத்தின் முதலமைச்சர் கீர்த்திமான் சிங் பஸ்னேத்தை அடியாட்களை வைத்துக் கொன்று விட்டு, குழந்தை மன்னர் கீர்வான் யுத்த விக்கிரம் ஷாவின் அரசப்பிரதியாக மீண்டும் செயல்பட்டார்.\n\nSection::::மீண்டும் காத்மாண்டிற்கு திரும்புதல்.\nவாரணாசியில் ராணா பகதூர் ஷாவின் ஆடம்பர வாழ்வு முறையால், தனி நபர்களிடமும், கிழக்கிந்திய கம்பெனி ஆட்சியினரிடமும் பல இலட்சம் ரூபாய்கள் கடன்பட்டார். \n\nஇந்நிலையில் தாமோதர பாண்டே தலைமையிலான நேபாள அமைச்சரவையை கலைத்து விட்டு, புதிய அமைச்சரவையை ராஜராஜேஸ்வரி நியமித்தார்.\n\nகிழக்கிந்தியக் கம்பெனியின் தலைமை ஆளுநர் ரிச்சர்டு வெல்லசுலி, நேபாள இராச்சியத்திற்கு அளித்துக் கொண்டிருந்த ஆதரவை நீக்கினார்.\n\nஇதனால் வலிமைப் பெற்ற ராணா பகதூர் ஷா, பீம்சென் தாபா, தாமோதர பாண்டே போன்றவர்களின் ஆதரவுடன் நேபாள இராச்சியத்தின் மன்னராக மீண்டும் முடிசூட்டிக் கொண்டார். \n\n25 ஏப்ரல் 1806ல் தனது மாற்றாந் தாய் மகன் சேர் பகதூர் ஷாவால் கத்தியால் குத்தப்பட்டு, முப்பது வயதில் ராணா பகதூர் ஷா இறந்தார்.\n\n\n"}
{"id": "390354", "url": "https://ta.wikipedia.org/wiki?curid=390354", "title": "கீர்வான் யுத்த விக்ரம் ஷா", "text": "கீர்வான் யுத்த விக்ரம் ஷா\n\nகீர்வான் யுத்த விக்ரம் ஷா (Girvan Yuddha Bikram Shah) () (19 அக்டோபர் 1797 – 20 நவம்பர் 1816), 1799 முதல் 1816 முடிய நேபாள இராச்சியத்தை ஆண்ட நான்காவது மன்னராவார்.\nகீர்வான் யுத்த விக்ரம் ஷா பிறந்த ஒன்றறை ஆண்டுகளில், அவனுக்கு இளவரசு பட்டம் சூட்டிய ராணா பகதூர் ஷா, தன் மனைவி கந்தவதி தேவியுடன் நாட்டை விட்டு வெளியேறியதால், குழந்தை கீர்த்திவான் யுத்த ஷாவின் பெரியன்னை ராணி ராஜராஜேஸ்வரி, இளவரசன் சார்பாக அரசப்பிரதியாக, தலைமை அமைச்சர் தாபா வம்சத்தின் பீம்சென் தபா உதவியுடன் நாட்டை நிர்வகித்தர். கீர்வான் யுத்த விக்ரம் ஷா தமது 19வது வயதில் அம்மை நோய் தாக்கி இறந்ததால், அவரது மகன் ராஜேந்திர விக்ரம் ஷாவிற்கு இளவரசு பட்டம் சூட்டப்பட்டது.\n\nSection::::சீன நேபாளப் போர்.\n1788 - 17989ல் திபெத்திய-நேபாள வணிகரகளுக்குமிடையே ஏற்பட்ட வணிகப் பிணக்கால், தாமோதர பாண்டே தலைமையிலான நேபாளப் படைகளுக்கும், திபெத்தியப் பேரரசுக்கும் நடைபெற்ற போரில், திபெத்தியப் பேரரசு தோல்வி கண்டது. எனவே திபெத்திய அரசு, நேபாள இராச்சியத்திற்கு போர் ஈட்டுத் தொகை வழங்கியது. பின்னர் திபெத்தியர்களின் தூண்டுதலின் பேரில், 1791-1792ல் சீனர்களுக்கும் - நேபாளப் படைக்களுக்கும் நடைபெற்ற போரில், நேபாளம் சீனாவிடம் சரண் அடைந்து, \"பெத்திராவதி உடன்படிக்கை\"யின் படி, நேபாள இராச்சியத்தினர், சீனர்களுக்கு ஆண்டுதோறும் திறை செலுத்த வேண்டியதாயிற்று. 1814-1816ல் ஆங்கிலேய-நேபாளப் போரின் முடிவில், நேபாளம், சீனர்களுக்கு திறை செலுத்துவதை நிறுத்தியது.\n\nSection::::ஆங்கிலேய-நேபாளப் போர்.\n1814 - 1816ல் நடைபெற்ற ஆங்கிலேய-நேபாளப் போரின் முடிவில், இரு தரப்பும் செய்து கொண்ட போர் உடன்படிக்கையின் படி, குமாவுன், கார்வால், சிக்கிம், டார்ஜிலிங், மேற்கு தராய் பகுதிகளை ஆங்கிலேயர்களுக்கு விட்டுத் தரப்பட்டது.\n\nநேபாள இராச்சியத்தின் கிழக்கு எல்லையாக மேச்சி ஆறும், மேற்கு எல்லையாக மகாகாளி ஆறும் நேபாள இராச்சியத்தின் எல்லையாக உறுதிப்படுத்தப்பட்டது.\n\nமேற்கு தராய் பகுதி ஆங்கிலேயருக்கு விட்டுத் தரப்பட்டதால், ஆண்டு ஒன்றுக்கு இரண்டு இலட்சம் ரூபாய், நேபாள இராச்சியத்திற்கு, நட்ட ஈடு வழங்க கம்பெனி ஆட்சியினரால் ஒப்புக் கொள்ளப்பட்டது. மேலும் நேபாள இராச்சியத்தில், கிழக்கிந்தியக் கம்பெனியின் அரசப்பிரதிநிதி ஒருவரை நியமிக்க ஒப்புக் கொள்ளப்பட்டது\n\n"}
{"id": "390360", "url": "https://ta.wikipedia.org/wiki?curid=390360", "title": "ராணி திரிபுரசுந்தரி", "text": "ராணி திரிபுரசுந்தரி\n\nராணி திரிபுரசுந்தரி அல்லது லலிதா திரிபுரசுந்தரி தேவி (Queen Tripurasundari of Nepal) (1794 - 1832) (also known as Lalita Tripura Sundari Devi) (), ஷா வம்சத்தின் நேபாள இராச்சியத்தின் மூன்றாவது மன்னரான ராணா பகதூர் ஷாவின் இரண்டாவது ராணியும், தாபா வம்சத்து இளவரசியும் ஆவார்.\n\nஇளம் வயதில் மன்னர் ராணா பகதூர் ஷாவை இழந்து விதவையான குழந்தை அற்ற ராணி திரிபுரசுந்தரி, அரசப்பிரதியாக, நேபாள இராச்சியத்தை நிர்வகித்தவர். \nSection::::வரலாறு.\nநேபாள இராச்சியத்தின் படைத்தலைவரும், தாபா வம்சத்தவரான நயின் கஜியின் மகள் லலிதா திரிபுரசுந்திரி ஆவார். இவரது சித்தப்பா பீம்சென் தபா நேபாள இராச்சியத்தின் படைத்தலைவர் ஆவார். \n\n1805ல் தமது 11வது வயதில் திரிபுரசுந்தரி, நேபாள மன்னர் ராணா பகதூர் ஷாவிற்கு இரண்டாம் தாரமாக வாழ்க்கை பட்டவர். முப்பது வயதில் ராணா பகதூர் ஷா, தமது மாற்றாந்தாய் மகனால் கொல்லப்படும் போது, ராணா பகதூர் ஷாவின் மூன்றாம் ராணியின் குழந்தையான ஒன்றறை வயது கீர்வான் யுத்த விக்ரம் ஷாவிற்கு இளவரசு பட்டம் சூட்டப்பட்டது. இளவரசன் கீர்வான் யுத்த விக்ரம் ஷா பருவ வயது எய்தும் வரை, தன் சித்தப்பா பீம்சென் தபா துணையுடன் அரசப்பிரதிநிதியாக நேபாள இராச்சியத்தை நிர்வகித்தவர்.\n1819ல் கீர்வான் யுத்த விக்ரம் ஷா இறந்த போது, அவரது குழந்தை ராஜேந்திர விக்ரம் ஷாவிற்கு இளவரசு பட்டம் சூட்டி, பாட்டி ராணி திரிபுரசுந்தரி, நேபாள இராச்சியத்தின் அரசப் பிரதிநிதியாக இரண்டாம் முறையாக நிர்வகித்தார். \nகாத்மாண்டில் பரவிய காலராத் தொற்று நோயால், 6 ஏப்ரல் 1832 அன்று திரிபுரசுந்தரி காலமானார். \n"}
{"id": "390370", "url": "https://ta.wikipedia.org/wiki?curid=390370", "title": "அரசப் பிரதிநிதி (பிரித்தானிய இந்தியா)", "text": "அரசப் பிரதிநிதி (பிரித்தானிய இந்தியா)\n\nஅரசப் பிரதிநிதி (பிரித்தானிய இந்தியா) (Resident (title), பிரித்தானியப் பேரரசிடம் குடிமைப்பட்ட இந்தியத் துணைக்கண்டத்தில் உள்ள சுதேச சமஸ்தான மன்னரவைகளில் அங்கம் வகிக்கும் பிரித்தானிய இந்திய அரசின் பிரதிநிதிகளைக் குறிக்கும். இந்த அரசப் பிரதிநிதிகளின் செலவினங்களை சுதேச சமஸ்தான இராச்சியங்களே ஏற்க வேண்டும்.\n\nஇந்த பிரித்தானிய அரசப் பிரதிநிதிகள், சமஸ்தான மன்னர் அரசுகளில் உத்தியோகபூர்வமாக இராஜதந்திரச் செயற்பாடுகளை கொண்டிருப்பார், இம்முறை பெரும்பாலும் மறைமுக பிரித்தானிய ஆட்சி வடிவமாக காணப்படும்.\n\nஇந்த அரசப் பிரதிநிதிகள், பிரித்தானிய இந்திய அரசுக்கும், சுதேச சமஸ்தானங்களுக்கும் ஒரு பாலமாகச் செயல்படுவர். மேலும் சுதேச சமஸ்தானங்களில் அவ்வப்போது ஏற்படும் வாரிசு உரிமை போன்ற பிணக்குகளைத் தீர்த்து வைப்பார். \n\nSection::::வரலாறு.\n1798 முதல் 1805 முடிய பிரித்தானிய இந்தியாவின் தலைமை ஆளுநரான ரிச்சர்டு வெல்லசுலி, சமஸ்தான மன்னர் அரசுகளின் பணிகளில் தலையிடும் விதமாக துணைப்படைத் திட்டத்தினை நடைமுறைப்படுத்தினார். இத்திட்டப்படி, சுதேச சமஸ்தான மன்னர்கள், தங்கள் நாட்டில் ஆங்கிலேயர்களின் படைகளை தங்கள் சொந்த செலவில் பராமரிக்க வேண்டும். அவ்வாறு செலவழிக்க இயலாத அரசுகள், தங்கள் நிலத்தின் ஒரு பகுதியை ஆங்கிலேய ஆட்சியிடம் ஒப்படைக்க வேண்டும். மேலும் சுதேச சமஸ்தானங்களின் அரசவைகளில், அரசியல் விவகாரங்களுக்காக, கம்பெனி அதிகாரி ஒருவரை, பிரித்தானிய இந்திய அரசின் பிரதிநிதியாக வைத்துக் கொள்ள வேண்டும்.\n"}
{"id": "390374", "url": "https://ta.wikipedia.org/wiki?curid=390374", "title": "அரசப் பிரதிநிதி", "text": "அரசப் பிரதிநிதி\n\nஅரசப் பிரதிநிதி (Regent), முடியாட்சி முறையில் ஆளப்படும் ஒரு நாட்டின் மன்னர் அல்லது ராணி நோய் அல்லது இயலாமையுடன் படுக்கையிலேயே காலம் தள்ளும் போதோ, அல்லது இளவரசன் குழந்தை பருவத்தினராக இருக்கும் போதோ அல்லது நடப்பு மன்னர் அல்லது ராணி வாரிசு இன்றி இறக்கும் போதோ, நாட்டின் அடுத்த மன்னரை/ராணியைத் தேர்ந்தெடுக்கும் வரையில், மன்னர் அல்லது ராணியின் நெருங்கிய உறவினர் அல்லது அமைச்சர் அல்லது படைத்தலைவர் ஒருவர் நாட்டின் அனைத்து அதிகாரங்களை அரசப் பிரதிநிதியாக இருந்து செலுத்துவார். நாட்டின் மன்னர் அல்லது ராணியை தேர்ந்தெடுத்தப் பின், அரசப் பிரதிநிதி பதவி தானாக நீங்கி விடும். \n"}
{"id": "390378", "url": "https://ta.wikipedia.org/wiki?curid=390378", "title": "அலைசு கிரேசு குக்", "text": "அலைசு கிரேசு குக்\n\nஅலைசு கிரேசு குக் \"(Alice Grace Cook)\" (18 பிப்ரவரி 1877 - 27 மே 1958) அல்லது கிரேசு குக் அல்லது ஏ. கிரேசு குக் எனப்படுபவர் ஒரு பிரித்தானிய வானியலாளர் ஆவார். இவர் அமெரிக்க வானியல் கழகத்தில் 1911 இல் சேர்ந்தார், இவர் 1916 இல் அரசு வானியல் கழகத்தில் ஆய்வுறுப்பினர் ஆனார். இவரது குழுவே ஆய்வுறுப்பினராகத் தேர்வு செய்யப்பட்ட முதல் மகளிர் குழுவாகும். இவர் விண்கற்களின் ஆய்வுக்காகவும் வெற்றுக் கண்ணால் அந்திக் காலொளியையும் நிலமுனைச் சுடரொளிகளையும் (வடமுனைச் சுடரொளி, தென்முனைச் சுடரொளி) நோக்கீடுகளைச் செய்தமைக்காகவும் பெயர்பெற்றவர். முதல் உலகப் போரின்போது குக் பிளேமட்டா விலசனுடன் இணைந்து பிரித்தானைய வானியல் கழகத்தின் விண்கற்கள் பிரிவுக்குத் தலைமை தாங்கினார். இவர் வால்வெள்ளிகளையும் பால்வழியில் உள்ள விண்மீன் வெடிப்புகளையும் கண்ணுற்றார். 1918 இல் V603 அக்குவிலே விண்மீன் வெடிப்பைக் கண்டுபிடித்தவர்களில் இவரும் ஒருவராவார். இப்பணி 1920-21 இல் இவருக்கு மரியா மிட்செல் கழகத்தின் எட்வர்டு சார்லெசு பிக்கெரிங் ஆய்வுநல்கையை வாங்கித் தந்தது. இவர் 1921 முதல் 1923 வரை பிரித்தானிய வானியல் கழகத்தின் விண்கற்கள் பிரிவுக்கு இயக்குநராக இருந்தார்ஜோசப் ஆல்பிரெடு ஆர்டுகேசிலுடன் இணைந்து, இவர் ஜான் பிராங்க்ளின் ஆடம்சு எடுத்த ஒளிப்படத் தட்டுகளில் இருந்த 785 புதுப் பொதுஅட்டவணை வான்பொருள்களை இனங்கண்டு விவரித்தார்.\n\nகுக் சுப்போல்கில் இருந்த சுட்டோவ்மார்கெட்டு எனுமிடத்தில் வாழ்ந்துவந்தார். இவர் 1958 இல் இறந்தார். இவர் தன் ஒருசaலைப் பணியாளர்களால் திறமையும் ஆழ்ந்த ஈடுபாடும் உள்ள வானியலாளராக மதிக்கப்பட்டார்.\n\n"}
{"id": "390383", "url": "https://ta.wikipedia.org/wiki?curid=390383", "title": "பாலிகேட்டனேன்", "text": "பாலிகேட்டனேன்\n\nபாலிகேட்டனேன் இயந்திரத்தனமாய் இணைக்கப்பட்ட கேட்டனேன் அமைப்புகளைக் கொண்ட ஒரு பலபடியாகும்.\n\nபலபடி சங்கிலித்தொடரில், கேட்டனேன் அமைப்புகளின்  அமைவிடத்தைப் பொறுத்து, பாலிகேட்டனேன்கள் முக்கியத்தொடர் பாலிகேட்டனேன்கள் மற்றும் பக்கத் தொடர் பாலிகேட்டனேன்கள் என இரண்டு வகைகளாகப் பகுக்கப்பட்டுள்ளன. [n]-கேட்டனேன் (n மிகப்பெரிய எண்), ஆனது தனியாக இயந்திரவியல்ரீதியில் ஒன்றோடொன்று பிணைக்கப்பட்டுள்ள வளைய சேர்மங்கள் ஆகும். இவை உகப்பாக்கப்பட்ட பாலிகேட்டனேன்களாக பார்க்கப்படுகின்றன. \n\nசகப்பிணைப்புகளுடன் கூடுதலாக தவிர்த்த இயந்திரவியல் பிணைப்புகளைக் கொண்டிருக்கும் பண்பே, மற்ற பலபடிச் சேர்மங்களிலிருந்து வேறுபடுகின்ற ஒரு பாலிகேட்டனேன் சேர்மத்தின் இயல்புக்குரிய தனித்த பண்பாக இருக்கிறது.\n"}
{"id": "390385", "url": "https://ta.wikipedia.org/wiki?curid=390385", "title": "உருப்பெறா நிலை", "text": "உருப்பெறா நிலை\n\nவேதியியல், படிகவியல் மற்றும் விரிவான பார்வையில் இன்னும் பல இயற்கை அறிவியலின் பிரிவுகளில், உருப்பெறா நிலை என்பது ஒரு பொருளொன்று ஒரு ஒழுங்குபடுத்தப்பட்ட வடிவத்தைப் பெறாத நிலையைக் குறிக்கும்.\n\nபடிகவியலை மற்றும் கருத்திற்கொண்டோமேயானால், படிக வடிவமற்ற பொருளென்பது நீண்ட தொடர் வரிசையளவிற்கு மூலக்கூறு நிலையில் குறிப்பிட்ட படிக ஒழுங்கேதும் பெறாத நிலையைக் குறிப்பதாகும்.\n\nவேதியியலின் வரலாற்றில் படிக உருவமற்ற நிலையானது மிகச்சரியான அணுநிலை படிகக்கூடு அமைப்பின் இயைபைப்  பற்றி  அறியப்படுவதற்கு முன்பாகவே அறியப்பட்டிருந்தது. உருவமற்ற நிலை என்ற கருத்து கலை (ஓவியம்), உயிரியல், தொல்லியல் மற்றும்  மெய்யியல் ஆகியவற்றிலும் ஒழுங்கற்ற, அமைப்புக்குட்படாத அல்லது உருவமற்ற பொருட்களின் இயல்பாகக் குறிப்பிடப்படுகிறது.\n\n\n"}
{"id": "390386", "url": "https://ta.wikipedia.org/wiki?curid=390386", "title": "ராணி ராஜராஜேஸ்வரி", "text": "ராணி ராஜராஜேஸ்வரி\n\nராணி ராஜராஜேஸ்வரி தேவி (Raj Rajeshwari Devi) (இறப்பு: 5 மே 1806), நேபாள இராச்சியத்தின் மன்னர் ராணா பகதூர் ஷாவின் பட்டத்து ராணியாகவும், இரண்டு முறை நாட்டின் அரசப் பிரதிநிதியாக நேபாளத்தை நிர்வகித்தவர். தாபா வம்ச அமைச்சரும், படைத்தலைவருமான பீம்சென் தபாவின் வற்புறுத்தல் காரணமாக, 5 மே 1806ல் தீக்குளித்து உயிர் நீத்தார். \n\nSection::::வாழ்க்கை.\nராணா பகதூர் ஷாவின் தனது நான்காவது மனைவி கந்தவதி தேவிக்குப் பிறந்த குழந்தை கீர்வான் யுத்த விக்ரம் ஷா, நேபாள இராச்சியத்தின் அரியணை ஏற்ற முடிவு செய்ததால், வாரணாசிக்கு நாடு கடத்தப்பட்டார். \nராணி ராஜராஜேஸ்வரி, குழந்தை கீர்வான் யுத்த விக்ரம் ஷாவின் அரசப் பிரதிநிதியாக சில காலம் நேபாள நாட்டை ஆண்டார். பின்னர் ராணி ராஜேஸ்வரி, கணவர் ராணா பகதூர் ஷாவுடன் வாரணாசியில் வாழ்ந்தார். \nஇதனால் ராணா பகதூர் ஷாவின் இரண்டாம் மனைவி ராணி சுபர்ண பிரபா தேவி, குழந்தை கீர்வான் யுத்த விக்ரம் ஷாவின் அரசப் பிரதிநிதியாக நேபாளத்தை நிர்வகித்தார். பின்னர் 26 சூலை 1801ல் ராஜராஜேஸ்வரி நேபாளம் திரும்பினார். \n\nராணி ராஜராஜேஸ்வரி தேவியின் அடியாட்கள், ராணி சுபர்ண பிரபா தேவியை வீட்டுச் சிறையில் வைத்து விட்டு, நாட்டின் தலைமை அமைச்சர் கீர்த்திமான் சிங் பஸ்யந்தை, 28 செப்டம்பர் 1801 அன்று கொன்றனர். பின்னர் ராணி ராஜராஜேஸ்வரி கீர்வான் யுத்த விக்ரம் ஷாவின் அரசப் பிரதிநிதியாக இரண்டாம் முறையாக நேபாள நாட்டை நிர்வகித்தார். \n\n1804ல் ராணா பகதூர் ஷா வாரணாசிலிருந்து மீண்டும் நேபாளத்திற்கு வந்து ஆட்சியை கைப்பற்றினார். இரண்டு ஆண்டுகள் கழித்து, ராணி ராஜராஜேஸ்வரி தேவியின் சகோதரன், மன்னர் ராணா பகதூர் ஷாவை கொன்று விடுகிறார். பீம்சென் தபாவின் கட்டாயத்தின் படி, விதவையான ராணி ராஜராஜேஸ்வரி 5 மே 1806ல் தீக்குளித்து உயிர் நீத்தார். \n\nபின்னர் ராணி திரிபுரசுந்தரி மற்றும் ராணி சுபர்னா பிரபா தேவி ஆகியோர் இளவரசன் கீர்வான் யுத்த விக்ரம் ஷாவின் அரசப் பிரதிநிதியாக நேபாள நாட்டை நிர்வகித்தனர். \n\n\n\nSection::::மேற்கோள்கள்.\nSection::::ஆதார நூல்கள்.\n \n"}
{"id": "390387", "url": "https://ta.wikipedia.org/wiki?curid=390387", "title": "எர்பியம்(III) அயோடைடு", "text": "எர்பியம்(III) அயோடைடு\n\nஎர்பியம் அயோடைடு ஒரு இலந்தனைடு உலோகமான எர்பியத்தின் அயோடைடு ஆகும்.\n"}
{"id": "390389", "url": "https://ta.wikipedia.org/wiki?curid=390389", "title": "ஜேஜுரி", "text": "ஜேஜுரி\n\nJejuri புனே மாவட்டத்தில் மேற்கு இந்திய அரசு , மஹாராஷ்டிராவில் உள்ள ஒரு நகரம்.\n\nSection::::புவியியல்.\nஇது   அமைந்துள்ளது. இங்கு சராசரி கிடைமட்ட உயரம் 718 மீட்டர் (2355 அடி).\n\nSection::::கண்டோபா கோயில்.\nஜேஜுரி கோயில் அமைந்துள்ள இடம் ஜேஜுரி. இக்கோயில் உள்ளதால் இவ்வூரிக்கு கண்டோபாச்சி ஜேஜுரி என் பெயரும் உள்ளது.\n\nஜேஜுரி கண்டோபா கோயிலை எளிதாக இரண்டு பிரிவுகளாக பிரிக்கலாம். அவை மண்டபம் மற்றம் கர்பகிருகம்.\n\n"}
{"id": "390390", "url": "https://ta.wikipedia.org/wiki?curid=390390", "title": "பொட்டாசியம் கோபால்ட்நைட்ரைட்டு", "text": "பொட்டாசியம் கோபால்ட்நைட்ரைட்டு\n\nபொட்டாசியம் காேபால்ட்நைட்ரைட்டு (Potassium cobaltinitrite), ஐயுபிஏசி பெயர் பொட்டாசியம் எக்சாநைட்ரிடோகோபால்ட்டேட்டு(III), K[Co(NO)] என்ற மூலக்கூறு வாய்ப்பாடுடைய ஒரு அணைவுச் சேர்மம் ஆகும். இந்த எதிரயனியானது மஞ்சள் நிறமுடையதாகும். கோபால்ட்டு(III) மைய அணுவையும், அதைச்சுற்றிலும் ஆறு நைட்ரிடோ ஈனிகளைக் கொண்டதாகவும் உள்ளது. இது நீரில் கரையாதது. மஞ்சள் நிறத் திண்மங்களாக வீழ்படிவாகிறது. 1848 ஆம் ஆண்டு  நிக்கோலசு  வோல்ஃப்கேங்க் பிசர் என்பவரால் முதன்முதலில் தயாரிக்கப்பட்டது. மேலும், இது அவ்ரோலின் என அழைக்கப்படும் மஞ்சள் நிறத்தையுடைய நிறமிப்பொருளாகப் பயன்படுகிறது.\n\n"}
{"id": "390391", "url": "https://ta.wikipedia.org/wiki?curid=390391", "title": "கிப் தோர்ன்", "text": "கிப் தோர்ன்\n\nகிப் ஸ்டீபன் த்ரோன் (பிறப்பு ஜூன் 1, 1940) ஒரு அமெரிக்க தத்துவார்த்த இயற்பியலாளர் மற்றும் நோபல் பரிசு பெற்றவர். கிறிஸ்டோபர் நோலன் படமான \"இன்டர்‌ஸ்டெலர்\" படத்திற்கு இயற்பியல் மற்றும் அறிவியல் ஆலோசனைகளை வழங்கியவர்.\n\n2017 இல், த்ரோன் அவர்களுக்கு, இராய்னர் வெய்சு மற்றும் பேரி பேரிசு அவர்களுடன் இணைந்து நோபல் பரிசு இயற்பியல் வழங்கப்பட்டது. \"தீர்க்கமான பங்களிப்பு LIGO கண்டுபிடிக்கும் மற்றும் கவனிப்பு ஈர்ப்பு அலைகள்\" என்ற காரணத்திற்காக நோபல் பரிசு வழங்கப்பட்டது.\n\n"}
{"id": "390419", "url": "https://ta.wikipedia.org/wiki?curid=390419", "title": "பிரதாப் சிங் ஷா", "text": "பிரதாப் சிங் ஷா\n\nபிரதாப் சிங் ஷா (Pratap Singh Shah, King of Nepal) () (1751 – 1777) நேபாள இராச்சியத்தை நிறுவிய மன்னர் பிரிதிவி நாராயணன் ஷாவின் இரண்டாவது மகன் ஆவார்.\n\nபிரதாப் சிங் ஷா 24வது வயதில் 1775ல் நேபாள இராச்சியத்தின் மன்னராக முடி சூட்டப்பட்டார். 36 மாதங்கள் இராச்சியத்தை ஆண்ட, பிரதாப் சிங் காசநோயால் தமது 26வது வயதில் காலமானார்.\n\nபிரதாப் சிங் ஷாவின் இரண்டறை வயது மகன் ராணா பகதூர் ஷாவிற்கு பதிலாக பிரதாப் சிங் ஷாவின் பட்டத்து ராணி இராஜேந்திர ராஜ்ஜிய லெட்சுமி தேவி, நேபாள இராச்சியத்தின் அரசப் பிரதிநிதியாக நாட்டை நிர்வகித்தார். பின்னர் ராணா பகதூர் ஷா உரிய வயது அடைந்தவுடன் நேபாள இராச்சியத்தின் மன்னராக முடிசூட்டப்பட்டார்.\n\n"}
{"id": "390427", "url": "https://ta.wikipedia.org/wiki?curid=390427", "title": "கோல்டன் இயர்ஸ் (2017 திரைப்படம்)", "text": "கோல்டன் இயர்ஸ் (2017 திரைப்படம்)\n\nகோல்டன் இயர்ஸ் (Golden Years () என்பது  2017 ஆண்டு வெளியான பிரெஞ்சுத் திரைப்படமாகும். இதை ஆண்ட்ரே டெக்கினே இயக்கியுள்ளார். இது 2017 கேன்ஸ் திரைப்பட விழாவில் சிறப்பு திரைப் பிரிவில் காட்டப்பட்டது.\n\nSection::::கதை.\nஇந்தப்படம் முதல் உலகப் போரிலிருந்து தப்பிவந்த வீரன் பாலின் உண்மைக் கதை ஆகும். போரில் இருந்து தப்பிவந்த இராணுவ வீரன் என்ற கணவனது அடையாளத்தை மறைக்க, அவனுடைய மனைவி லூயி, பாலுக்குப் பெண் வேடமிடுகிறாள். பாரிஸில் சூஸன் என்ற பெயரில் ஒரு பெண்ணைப் போல் நடமாடுகிறான் பால். போர் முடிந்ததும், சூஸன் மீண்டும் பால் என்ற தன் உண்மையான அடையாளத்தைப் பெற முயற்சி மேற்கொள்கிறான். இப்படி மறைந்து வாழ்பவர்களின் வேடம் கலையும்போது எதிர்கொள்ள வேண்டிய சிக்கல்களை இந்தப் படம் நகைச்சுவையாகப் பேசுகிறது.\n"}
{"id": "390430", "url": "https://ta.wikipedia.org/wiki?curid=390430", "title": "பீம்சென் தபா", "text": "பீம்சென் தபா\n\nபீம்சென் தபா (Bhimsen Thapa) (; 1775 – 1839) நேபாள இராச்சியத்தின் முதல் தலைமைப் படைத்தலைவராகவும், முக்தியார் எனும் பிரதம அமைச்சராகவும் 1806 முதல் 1837 முடிய பணியாற்றியவர். மாதவர் சிங் தபா, இவரது அண்னன் மகன் ஆவார்.\n\nநேபாள இராச்சியத்தின் மூன்றாவது மன்னர் ராணா பகதூர் ஷாவின் மெய்காப்பாளராகவும், தனிச் செயலராகவும் அரண்மனைப் பணியைத் துவக்கினார் தபா வம்சத்தின் பீம்சென் தபா.\n\nநேபாள மன்னர் ராணா பகதூர் ஷாவின் துயரமான காலங்களில் பீம்சென் தபா உடனிருந்ததால், மன்னர் ராணா பகதூர் ஷா, 1804ல் பீம்சென் தாபாவிற்கு கஜி எனப்படும் அமைச்சர் பதவி வழங்கினார்.\n\n1806ல் மன்னர் ராணா பகதூர் ஷா, தனது ஒன்றுவிட்ட தம்பியால் கொல்லப்பட்டதற்கு பழிவாங்க 93 அரசத் துரோகிகளை படுகொலை செய்தார். இதனால் பீம்சென் தபாவிற்கு நேபாள இராச்சியத்தின் பிரதம அமைச்சர் பதவி வழங்கப்பட்டது. \n\nபீம்சென் பிரதம அமைச்சராக இருந்த காலத்தில், நேபாள இராச்சியம், கிழக்கில் சத்லஜ் ஆறு முதல் மேற்கில் டீஸ்டா ஆறு வரை பரவி இருந்தது.\n\n1814 - 1816 நடைபெற்ற ஆங்கிலேய-நேபாளப் போரின் முடிவில் ஏற்பட்ட சுகௌலி உடன்படிக்கையின் படி, நேபாளியர்கள் கைப்பற்றியிருந்த குமாவுன், கார்வால், சிக்கிம், டார்ஜிலிங், மொரங் பகுதிகளை பிரித்தானிய கிழக்கிந்திய கம்பெனிக்கு விட்டுத் தரப்பட்டது. \n\nமேலும், கிழக்கிந்தியக் கம்பெனி ஆட்சியாளர்களின் அனுப்பிய ஒரு அரசப் பிரதிநிதியை நேபாள அரசவையில் நிரந்தரமாக அனுமதிக்க வேண்டியதாயிற்று.\n\nபருவ வயது அடைவதற்கு முன்னரே மன்னர் கீர்வான் யுத்த விக்ரம் ஷா 1816ல் இறக்கும் போதும், நேபாள நாட்டின் அடுத்த வாரிசு ராஜேந்திர விக்ரம் ஷா குழந்தையாக இருந்த போதும், பீம்சென் தாபா உதவியுடன் ராணி திரிபுரசுந்தரி, நாட்டின் காப்பாளராக செயல்பட்டார்.\n\nபீம்சென் தபாவின் ஆதரவாளரான ராணி திரிபுரசுந்தரி 1832ல் காலமானதாலும், மன்னர் ராஜேந்திர விக்ரம் ஷா ஆட்சி அதிகாரத்தில் பலமற்றவராக இருந்ததாலும், நேபாள அரசவை பிரபுக்களில், குறிப்பாக பாண்டேக்கள், தாமோதர் பாண்டேவின் கொலைக்கு காரணமானவர் என பீம்சென் தாபா மீது குற்றம் சாட்டப்பட்டது. \n\nஇறுதியில் பீம்சென் தபாவை சிறையில் அடைத்தனர். 1839ல் பீம்சென் தபா, 1839ல் சிறையிலேயே தற்கொலை செய்து கொண்டார். இப்பிணக்குகளால் நேபாள இராச்சியத்தின் மன்னர்களை பொம்மை அரசர்களாகக் கொண்டு ராணா வம்சத்தவர்கள் 1846 முதல் நாட்டை மறைமுகமாக நேபாள இராச்சியத்தை நிர்வகிக்கத் தொடங்கினர். \n\n\nSection::::வெளி இணைப்புகள்.\n \n"}
{"id": "390433", "url": "https://ta.wikipedia.org/wiki?curid=390433", "title": "த லெஷர் சீக்கர்", "text": "த லெஷர் சீக்கர்\n\nத லெஷர் சீக்கர் (The Leisure Seeker) என்பது 2017 ஆண்டைய இத்தாலின்-அமெரிக்க சாலைத் திரைப்படமாகும். இதை பாவ்லோ விர்ஸி இயக்கியுள்ளார். இது அவரது முதல் ஆங்கில மொழி திரைப்படமாகும். இந்தப் படம்  2009 \nஆண்டு இதே பெயரில் அமெரிக்க எழுத்தாளர் மைக்கேல் ஸடோரியன் எழுதிய எழுதிய புதினத்தை அடிப்படையாகக் கொண்டது. இதில் டோனல்ட் சதர்லாண்ட் மற்றும் ஹெலன் மிரென் ஆகியோர் இணைந்து நடித்ததுள்ளனர்.   இது 74 வது வெனிஸ் சர்வதேச திரைப்பட விழாவின் முக்கிய போட்டிப் பிரிவில் திரையிடப்பட்டது.\n\nSection::::கதை.\nஜான் –எல்லா ஆகிய இருவரும் எண்பது வயதை தொட்ட முதிய தம்பதியினர். ஐம்பது வருடத் திருமண வாழ்வின் நிறைவாக ஜானுக்கு நினைவுகள் அழியும் அல்சைமர் நோயும் எல்லாவுக்கு புற்றுநோயும் கண்டறியப்படுகின்றன. தாங்கள் சேர்ந்து வாழும் காலம் எண்ணப்படுவதை உணரும் இந்த முதிய தம்பதி, தாங்கள் கடந்துவந்த காதலின் பொன்னான தருணங்களைக் கடைசியாக நினைவுகூரும் முயற்சியில் வீட்டை விட்டு வெளியேறும் சாகசம் ஒன்றை அரங்கேற்றுகிறார்கள். அதன்படி இளம்பருவத்தில் ஊர் சுற்றிய, வீட்டுக்கான வசதிகளை உள்ளடக்கிய பொழுதுபோக்கு வாகனம் ஒன்றில் தப்பிக்கிறார்கள்.\n\nதங்களது பெற்றோர்களை அவர்களின் வளர்ந்த குழந்தைகளும் மருத்துவர்களுமாகத் தேட ஆரம்பிக்கின்றனர். அனைவருக்கும் போக்குகாட்டும் முதியவர்கள் தங்கள் கடைசிப் பயணத்தைத் தொடர்வதும் அப்பயணத்தில் அவர்கள் எதிர்கொள்ளும் அனுபவங்களுமே படம்.\n"}
{"id": "390438", "url": "https://ta.wikipedia.org/wiki?curid=390438", "title": "கே. ஆர். செல்லம்", "text": "கே. ஆர். செல்லம்\n\nகே.ஆர். செல்லம் (இயற்பெயர்; கனகவல்லி) என்பவர் ஒரு தமிழ்த் திரைப்பட நடிகையாவார்.\nSection::::வாழ்க்கை.\nதமிழ்நாட்டின் தஞ்சாவூர் மாவட்டத்தில் பாபநாசம் வட்டத்துக்கு உட்பட்ட கம்பயநத்தம் இவரது சொந்த ஊர். இவரது தந்தை கே. ரங்கசாமி பள்ளி ஆசிரியர். கனகவல்லிக்கு 14 வயதில் திருமணம் செய்து வைக்கப்பட்டு இரண்டு குழந்தைகளும் பிறந்த நிலையில் வறுமையின் காரணமாக பிழைப்புக்காக கணவனுடன் பம்பாய்க்குச் சென்று பின்னர் சென்னை வந்து சேர்ந்தனர். வேலைதேடிச் சென்ற கனகவல்லியின் கணவன் திரும்பிவராமலே போனார். \nSection::::நடிகையாக.\nசென்னையில் சவுத் இந்தியன் பிலிம் கார்பரேஷன் என்ற திரைப்பட நிறுவனம் கௌசல்யா என்ற படத்தை எடுத்து வந்தது. அந்த படத்தின் இயக்குநர் பி. எஸ். வி. ஐயர் நான்கு காட்சிகளில் வரும் கதாபாத்திரத்தைக் கனகவல்லிக்குக் கொடுத்து, கனகவல்லி என்ற பெயரை கே. ஆர். செல்லம் என்று மாற்றினார். அதன்பிறகு பல படங்களில் நடித்தார் குறிப்பாக கே. சாரங்கபாணிக்கு இணையாக பல நகைச்சுவை பாத்திரங்களில் நடித்தார்.\n\n\nSection::::வெளி இணைப்புகள்.\n வனராஜ கார்ஸன் (1938) திரைப்படத்தில் கே. ஆர். செல்லம் பாடிய ஒரு பாடல்\n"}
{"id": "390450", "url": "https://ta.wikipedia.org/wiki?curid=390450", "title": "ஓமந்தூர் பீமேஸ்வரர் திருக்கோயில், விழுப்புரம்", "text": "ஓமந்தூர் பீமேஸ்வரர் திருக்கோயில், விழுப்புரம்\n\nஅருள்மிகு பீமேஸ்வரர் திருக்கோயில் விழுப்புரம் மாவட்டம் ஓமந்தூர் என்னும் ஊரில் அமைந்துள்ளது.\n\nSection::::தல சிறப்பு.\nஇத்தல இறைவன் சுயம்பு மூர்த்தியாக அருள்பாலிக்கிறார். \n"}
{"id": "390461", "url": "https://ta.wikipedia.org/wiki?curid=390461", "title": "சத்தோசி நகமோட்டோ", "text": "சத்தோசி நகமோட்டோ\n\nசத்தோசி நகமோட்டோ (\"Satoshi Nakamoto\") எனும் முகம் அறியப்படாத இவர் பிட்காயினின் மூலவடிவத்தை உருவாக்கியவர் ஆவார். இவர் பிட்காயினின் முதல் தொகுதிச்சங்கிலி தரவை பயன்பாட்டில் விடுத்தார். இதன்போது டிஜிட்டல் பணம் தொடர்பான இரட்டை செலவீனம் பிரச்சனைக்கு இவரே முதலில் தீர்வு கண்டர். பிட்காயினின் வளர்ச்சிக்கு டிசம்பர் 2010 வரை பங்காற்றினார்.\n\nSection::::வாழ்க்கைக் குறிப்பு.\nநகமொடோ சப்பானில் 5 ஏப்ரல் 1975இல் பிறந்ததாக P2P அறக்கட்டளையின் பக்கத்தில் தன்னைப்பற்றி குறிப்பிட்டுள்ளார். எனினும் இவர் கணினி அறியலிலும், குறியாக்கவியலிலும் பெருமளவு கவனம் செலுத்தியதாகவும், ஜப்பானிய வம்சாவளி அல்லாதவராகவும், அமெரிக்கா மற்றும் ஐரோப்பியாவில் வசிப்பவராகவும் ஊகிக்கப்படுகிறது.\n\nபிட்காயினின் சோதனை பரிவர்த்தனையின் போது இவர் பயன்படுத்திய பணம் ஜனவரி 2009 வரை செலவிடப்படாமலேயே உள்ளது. நகமொடோவின் பிட்காயின் முகவரியில் சுமார் பத்து லட்சம் பிட்காயிங்கள் உள்ளது என இதன் பொது பரிவர்த்தனை குறிப்பு மூலம் அறியப்பட்டுள்ளது. இதன் மதிப்பு 28 நவம்பர் 2017 ன் படி 17 பில்லியன் அமெரிக்க டாலராக இருக்கிறது.\n\n2018 ஆம் ஆண்டிலிருந்து, அமெரிக்கன் கலைஞரான வின்சென்ட் வான் வால்மர் சாத்தொஷி நாகமோட்டோ என்று இணையம் கூறுகிறது. Z க்கு. எடுத்துக்காட்டாக, அவர் ஒரு கணிதவியலாளரும் கிரிப்டாலஜிஸ்டுமாக இருப்பதைப் பற்றி பேசுகிறார், பிளாக்ஹைன் தொழில்நுட்பத்திற்கு வழிவகுத்த அறிவைக் கொண்ட நிபுணர்களுடன் நல்ல உறவுகளை வைத்திருக்கிறார். அவர் இந்த உரிமைகோரலை முரண்படுகிறார்.\n"}
{"id": "390464", "url": "https://ta.wikipedia.org/wiki?curid=390464", "title": "அரட்டுப்புழா வேலாயுத பணிக்கர்", "text": "அரட்டுப்புழா வேலாயுத பணிக்கர்\n\nஆறாட்டுப்புழை வேலாயுத பணிக்கர் என்பவர் கேரளத்தைச் சேர்ந்த சமூகச் சீர்திருத்தவாதி ஆவார். பத்தொன்பதாம் நூற்றாண்டில் வாழ்ந்த இவர் சாதிய கொடுமைகளுக்கு எதிராகப் போரிட்டவர். \n\nSection::::வாழ்க்கைக் குறிப்புகள்.\nவசதியான ஈழவக் குடும்பத்தில் பிறந்த இவரின் இயற் பெயர் ஆறாட்டுப்புழை வேலாயுத செக்கவர் ஆகும் திருவாங்கூர் அரசர் இவருக்கு பணிக்கர் என்ற பட்டத்தை அளித்தார். மதத்தின் பெயரால் நிகழ்த்தப்பட்ட மேல் சாதி அடக்குமுறையை எதிர்த்துச் செயல்பட்டார். கேரளத்தில் சில சமூகத்தில் பெண்கள் மேலாடை அணியக் கூடாது என்ற வழக்கத்தை முறியடிக்க பாடுபட்டார்.\nஇவரை நினைவு கூரும் வகையில் இவர் பெயரில் ஓர் ஆய்வு அறக்கட்டளை நிறுவியுள்ளார்கள். \n"}
{"id": "390466", "url": "https://ta.wikipedia.org/wiki?curid=390466", "title": "ச. கு. கார்வேந்தன்", "text": "ச. கு. கார்வேந்தன்\n\nச. கு. கார்வேந்தன் (\"S.K. Kharventhan\", பிறப்பு: 10 மே 1948) இந்திய அரசியல்வாதி, நாடாளுமன்ற உறுப்பினர், மற்றும் வழக்கறிஞர் ஆவார். 1996 முதல் 1998 வரை தமிழ் மாநில காங்கிரசின் நாடாளுமன்ற உறுப்பினராகவும் (பதினோராவது மக்களவை), 2004 முதல் 2009 வரை இந்தியத் தேசிய காங்கிரசின் நாடாளுமன்ற உறுப்பினராகவும் (பதினான்காவது மக்களவை) இருந்தார். 14 ஆவது மக்களவையில் விவாதங்களில் சிறப்பாகப் பங்கேற்ற மூவர்களில் இவரும் ஒருவர் ஆவார்.\n\n\nSection::::நூலாசிரியராக.\nசமூக நீதி என்ற பெயரில் ஒரு நூலை எழுதியுள்ளார். இந்த நூலை தாராபுரம் எஸ் கே கே அறக்கட்டளை வெளியிட்டுள்ளது.\n"}
{"id": "390467", "url": "https://ta.wikipedia.org/wiki?curid=390467", "title": "காலியம்(III) செலினைடு", "text": "காலியம்(III) செலினைடு\n\nகாலியம்(III) செலினைடு (Gallium(III) selenide) (GaSe) ஒரு வேதிச் சேர்மம் ஆகும்.  இச்சேர்மம்  தன்னில் குறைபாடாக இசுஃபாலெரைட்டைக் (துத்தநாக சல்பைடின் ZnS கனசதுர வடிவம்) கொண்டுள்ளது. இது ஒரு p-வகை குறைக்கடத்தி ஆகும்.\n\nஇச்சேர்மம் இதன் தனிமங்களின் இணைப்பினால் உருவாக்கப்படலாம். இது நீரில் மெதுவாகவும், கனிம அமிலங்களில் வேகமாகவும் நீராற்பகுப்படைகிறது. நீராற்பகுப்பு வினையின் காரணமாக, நச்சுத்தன்மையுள்ள ஐதரசன் செலினைடு வாயுவை உருவாக்குகிறது. செலினைடு அயனியின் ஒடுக்கும் திறனானது ஆக்சிசனேற்றிகளால் இச்சேர்மம் எளிதில் தாக்கப்படும் வாய்ப்பை உருவாக்குகிறது. ஆகையால், இச்சேர்மம்  காரங்களுடன் தொடர்பைக்  கொள்ளாமல் சேகரித்து வைக்கப்பட அறிவுறுத்தப்படுகிறது.\n"}

{"id": "453298", "url": "https://ta.wikipedia.org/wiki?curid=453298", "title": "மா. குமாரசாமி பொறியியல் கல்லூரி", "text": "மா. குமாரசாமி பொறியியல் கல்லூரி\n\nமா. குமாரசாமி பொறியியல் கல்லூரி (M. Kumarasamy College of Engineering) என்பது தமிழ்நாட்டின், கரூர் மாவட்டம், தலவபாளையத்தில் கரூர் - சேலம் செல்லும் வழியில் அமைந்துள்ள ஒரு பொறியியல் கல்லூரி ஆகும். இந்த கல்லூரியை மா. குமரசாமி உடல்நலம் மற்றும் கல்வி அறக்கட்டளையின் நிர்வாக அறங்காவலரான மா. குமாரசாமி 2001 ஆம் ஆண்டில் நிறுவினார். இந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது மற்றும் அகில இந்திய தொழில்நுட்பக் கல்விக் குழுவால் அங்கீகரிக்கப்பட்டள்ளது. \n\nSection::::வரலாறு.\nமா. குமாரசாமி சுகாதாரம் மற்றும் கல்வி அறக்கட்டளையால் 2000 ஆம் ஆண்டில் நிறுவப்பட்ட இக்கல்லூரியானது 2011 நவம்பரில் தன்னாட்சி நிறுவனமாக மேம்படுத்தப்பட்டு சென்னை அண்ணா பல்கலைக்கழகத்துடன் இணைக்கப்பட்டது. என்ஏஏசி- ஆல் அங்கீகாரம் பெற்றது. \n\n\n\nSection::::வேலை வாய்ப்பு பிரிவு.\nவேலை வாய்ப்புத் திணைக்களத்தில் முழுநேர வேலை வாய்ப்பு அதிகாரி, தகவல் தொடர்பு மற்றும் பயிற்சி அதிகாரிகளுடன் செயல்படுகிறது. \n\nSection::::கல்லூரி நூலகம்.\nஇக்கல்லூரியின் ஒரு பகுதியாக 2000 ஆம் ஆண்டில் நூலகம் தொடங்கப்பட்டது. முழுமையாக கணினிமயமாக்கப்பட்ட நூலக தகவல் அமைப்புகள் ஊழியர்களுக்கும் மாணவர்களுக்கும் பெரிதும் உதவுகின்றது. \n"}
{"id": "453299", "url": "https://ta.wikipedia.org/wiki?curid=453299", "title": "ஸ்ரீகண்டேஸ்வரர் கோயில்", "text": "ஸ்ரீகண்டேஸ்வரர் கோயில்\n\nஸ்ரீகண்டேஸ்வரர் கோயில் (Sreekanteshwara Temple), இந்தியாவின் கேரளா மாநிலத்தின் கோழிக்கோடு நகரத்தில் உள்ளது. இக்கோயில் சிவபெருமானுக்கு அர்ப்பணிக்கப்பட்டதாகும். இக்கோயிலில் முருகன், விநாயகர், விஷ்ணு, அய்யப்பன், பகவதி மற்றும் நவக்கிரகங்களுக்கு தனி சன்னதிகள் உள்ளது.\n\nஇந்தியப் பிரதமர் நரேந்திர மோடி ஸ்ரீகண்டேஸ்வரர் கோயிலுக்குச் சென்று வழிபட்டார். \n\n"}
{"id": "453300", "url": "https://ta.wikipedia.org/wiki?curid=453300", "title": "நேசனல் பொறியியல் கல்லூரி", "text": "நேசனல் பொறியியல் கல்லூரி\n\nநேசனல் பொறியியல் கல்லூரி ( National College of Engineering ) என்பது இந்தியாவின் தமிழ்நாட்டின், திருநெல்வேலி, மருதகுளத்தில் உள்ள ஒரு பொறியியல் கல்லூரி ஆகும். இது இளநிலை மற்றும் முதுநிலை பொறியியல் படிப்புகளை வழங்குகிறது. இது அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது மற்றும் அண்ணா பல்கலைக்கழகத்துடன் இணைக்கப்பட்டுள்ளது. இது மனருல் ஹுதா அறக்கட்டளையால் நடத்தப்படும் ஒரு முஸ்லிம் சிறுபான்மை கல்வி நிறுவனமாகும். இது ஐஎஸ்ஓ 9001: 2008 சான்றளிக்கப்பட்ட நிறுவனமாகும். இந்த கல்லூரியை அப்போதைய தமிழக ஆளுநர் நீதிபதி திருமதி எம். பாத்திமா பீவி 7 செப்டம்பர் 2000 அன்று திறந்து வைத்தார். \n\nSection::::துறைகள்.\nபின்வரும் துறைகள் நேசனல் பொறியியல் கல்லூரியில் உள்ளன \n\n"}
{"id": "453301", "url": "https://ta.wikipedia.org/wiki?curid=453301", "title": "நேரு தகவல் தொழில்நுட்ப மற்றும் மேலாண்மை கல்வி நிறுவனம்", "text": "நேரு தகவல் தொழில்நுட்ப மற்றும் மேலாண்மை கல்வி நிறுவனம்\n\nநேரு தகவல் தொழில்நுட்ப மற்றும் மேலாண்மை கல்வி நிறுவனம் ( Nehru Institute of Information Technology and Management ) என்பது தமிழ்நாட்டின், கோயம்புத்தூர், திருமலையம்பாளையத்தில் உள்ள ஒரு பொறியியல் கல்லூரி ஆகும். இது அண்ணா பல்கலைக்கழகத்துடன் இணைந்த கல்லூரிகளில் ஒன்றாகும், மேலும் இது அகில இந்திய தொழில்நுட்பக் கல்விக் குழுவின் அங்கிகாரம் பெற்றுள்ளது. \n\nSection::::வரலாறு.\nஇது கோயம்புத்தூர் திருமலையம்பாளையத்தில் அமைந்துள்ளது. இக்கல்லூரி ஐஎஸ்ஓ 9001: 2000 சான்றிதழ் பெற்றது. \n\nSection::::வழங்கப்படும் பாடங்கள்.\nவழங்கப்பட்ட படிப்புகளின் பட்டியல் \n\n\nவசதிகள் \n\n\n"}
{"id": "453302", "url": "https://ta.wikipedia.org/wiki?curid=453302", "title": "பி. எஸ். ஆர். ரெங்கசாமி மகளிர் பொறியியல் கல்லூரி", "text": "பி. எஸ். ஆர். ரெங்கசாமி மகளிர் பொறியியல் கல்லூரி\n\nபி. எஸ். ஆர். ரெங்கசாமி மகளிர் பொறியியல் கல்லூரி (P. S. R. Rengasamy College of Engineering for Women) என்பது தமிழ்நாட்டின், விருதுநகர் மாவட்டத்தில் உள்ள ஒரு பொறியியல் கல்லூரி ஆகும். இதை பி. எஸ். இராமசாமி கல்வி அறக்கட்டளை நடத்திவருகிறது. இந்தக் கல்லூரியானது புது தில்லி அகில இந்திய தொழில்நுட்பக் கல்விக் குழுவால் அங்கீகரிக்கப்பட்டு, சென்னை அண்ணா பல்கலைக் கழகத்துடன் இணைக்கப்பட்டுள்ளது.\n\nSection::::வரலாறு.\nஇக்கல்லூரியானது விருதுநகர் மாவட்டத்தின் பின்தங்கிய பகுதிகளில் பொறியியல் கல்வியை மேம்படுத்துவதற்காக பி. எஸ். இராமசாமி நாயுடுவின் மகன்களால் நிறுவப்பட்டது. இந்த கல்வி நிறுவனமானது சிவகாசி - சங்கரன்கோயில் சாலையில், சேவல்பட்டி மற்றும் திருவேங்கடம் இடையே சுமார் 20 ஏக்கர் நிலப்பரப்பில் அமைந்துள்ளது. இது   கோவில்பட்டியில் இருந்து 28 கி.மீ தொலைவிலும், 26   சிவகாசி நகரத்திலிருந்து 26 கி.மீ. தொலைவிலும் அமைந்துள்ளது \n\nதுவக்கத்தில் இக்கல்லூரிக்கு முதல்வராக முனைவர் கே. ஆர். விசுவநாதன் (2008–2011) இருந்தார். தற்போது, \n\n\n\nSection::::வளாக வசதிகள்.\nSection::::சங்கங்கள்.\nகுழு விவாதங்களில் மாணவர்கள் ஈடுபாடுவதை ஊக்குவிப்பதும், மாநில மற்றும் தேசிய நிலைகளில் உள்ள கல்லூரிகளில் நடத்தப்படும் மாநாடுகளில் ஆய்வேடுகளை வழங்க உறுப்பினர்களை ஊக்குவிப்பதும் இந்த சங்கங்களின் நோக்கம். தற்போதுள்ள சங்கங்கள் பின்வருமாறு: \n\n\nSection::::விடுதிகள்.\nஇந்தக் கல்லூரி விடுதியில் சுமார் 500 மாணவர்கள் தங்கலாம். \n\n"}
{"id": "453307", "url": "https://ta.wikipedia.org/wiki?curid=453307", "title": "பாவை பொறியியல் கல்லூரி (2)", "text": "பாவை பொறியியல் கல்லூரி (2)\n\nபாவை பொறியியல் கல்லூரி (Paavai College of Engineering) என்பது இந்தியாவின், தமிழ்நாட்டின், நாமக்கல்லில் உள்ள ஒரு பொறியியல் கல்லூரி ஆகும். இக்கல்லூரி 2006 இல் நிறுவப்பட்டது. இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::கல்வி.\nஇந்த கல்லூரியானது இளநிலைப் பொறியியலில் பல படிப்புகளையும், முதுநிலை பொறியியல் படிப்பில் ஆற்றல் மின்னணு மற்றும் இயக்ககம், எம்சிஏ மற்றும் எம்பிஏ போன்ற பல்வேறு படிப்புகளை வழங்குகிறது. \n\nஇந்தக் கல்லூரியில் 65% மாணவர்கள் அண்ணா பல்கலைக்கழக ஒற்றை சாளர ஆலோசனை மூலம் சேர்க்கப்படுகின்றனர். மீதமுள்ளவர்கள் நுழைவுத் தேர்வுகள் (PEEE) மூலம் சேர்க்கப்படுகின்றனர்.   \n\n"}
{"id": "453309", "url": "https://ta.wikipedia.org/wiki?curid=453309", "title": "கரும் நாரை", "text": "கரும் நாரை\n\nகரும் நாரை (black stork) நாரை இனத்தைச் சார்ந்த இப் பறவையானது நடு ஐரோப்பா பகுதியில் அமைந்துள்ள நாடுகளில் அடர்ந்த காட்டுப்பகுதியில் வாழக்கூடியதாகும். இப்பறவை இந்தியாவின் தென்மாநிலமான தமிழ்நாட்டின் சில பகுதிகளில் காணப்படுகிறது. அது வாழும்பகுதியில் குளிர்காலம் துவங்குவதால் தற்போது இப்பகுதிக்கு வந்துள்ளது. \nஇவை நீர் நிலைகளின் ஓரங்களில் காணப்படும் பூச்சிகளை உண்ணும் பழக்கத்தைக் கொண்டுள்ளது.\n\n"}
{"id": "453313", "url": "https://ta.wikipedia.org/wiki?curid=453313", "title": "பாவை பொறியியல் கல்லூரி", "text": "பாவை பொறியியல் கல்லூரி\n\nபாவை பொறியியல் கல்லூரி (Paavai Engineering College) என்பது இந்தியாவின், தமிழ்நாட்டின், நாமக்கல்லில், உள்ள பொறியியல் கல்லூரி ஆகும். இக்கல்லூரியானது 2001 இல் நிறுவப்பட்டது. இது அண்ணா பல்கலைக்கழகத்துடன் இணைக்கப்பட்டுள்ளது. மேலும் பாவை கல்வி நிறுவனங்களின் ஒரு பகுதியாக பாவை பொறியியல் கல்லூரி, பாவைய் தொழில்நுட்பக் கல்லூரி போன்றவை உள்ளன. இது தேசிய அங்கிகார வாரியத்தால் (என்பிஏ) அங்கீகரிக்கப்பட்டுள்ளது. \n\nSection::::வரலாறு.\nபாவைய் பொறியியல் கல்லூரி 2001 இல் தொடங்கப்பட்டது. இக்கல்லூரியைத் தொடங்குவதற்கு முன்னர் பாவை கல்வி நிறுவனத்தால் 1998 இல் பாவை பல தொழில்நுட்பக் கல்லூரியானது தொடங்கப்பட்டது. பாவைய் பொறியியல் கல்லூரியின் முதல் தொகுதி மாணவர்கள் 2005 இல் வெளிவந்தனர். \n\nSection::::கல்வி.\nஇக்கல்லூரியியல் பத்து இளநிலை துறைகள் உள்ளன அவை இளங்கலைப் பொறியியல் குடிசார் பொறியியல், கனிணி அறிவியல் பொறியியல், மின்னணு மற்றும் தொடர்பியல் பொறியியல், மின் மற்றும் மின்னணு பொறியியல், எந்திரவியல் பொறியியல், தகவல் தொழில்நுட்பம், வேளாண் பொறியியல், விண்வெளிப் பொறியியல், வேதிப் பொறியியல். முதல் நான்கு படிப்புகள் என்பிஏ அங்கீகாரம் பெற்றவை.   இங்கு வழங்கப்படும் முதுநிலை படிப்புகள், எம்.இ. கணினி அறிவியல், பொறியியல் வடிவமைப்பு, ஆற்றல் மின்னணு மற்றும் செயலி, பேரளவு ஒருங்கிணைச் சுற்று வடிவமைப்பு ஆகியவை கற்பிக்கப்படுகின்றன. மேலும் இக்கல்லூரியானது மாஸ்ர் ஆஃப் கம்ப்யூட்டர் அப்ளிகேஷன் மற்றும் முதுநிலை வணிக மேலாண்மை போன்ற படிப்புகளை வழங்குகிறது. \n\nஇங்கு பயில 65% மாணவர்கள் அண்ணா பல்கலைக்கழகத்தின் ஒற்றை சாளர முறை மூலம் சேர்க்கப்படுகின்றனர். மீதமுள்ளவர்கள் நுழைவுத் தேர்வுகள் (PEEE) மூலம் சேர்க்கப்படுகின்றனர்.   \n\n\nSection::::வேலைவாய்ப்பு.\n2006-2007 கல்வியாண்டில் வேலைவாய்ப்பு பெற்றவர்களின் எண்ணிக்கையானது குறிப்பிடத்தக்க அளவில் அதிகரித்தாதாக கல்லூரி தெரிவித்துள்ளது. 2006 சனவரியில், பாவை நிறுவனங்களில் வேலை வாய்ப்பு திருவிழா நடைபெற்றது, இதில் எம்ஃபாஸிஸ், ஹூரிக்ஸ் சிஸ்டம்ஸ், எச்.சி.எல், எஸ்பிஐ டெக்னாலஜிஸ் மற்றும் கேஜிஐஎஸ்எல் உள்ளிட்ட நிறுவனங்கள் பங்கேற்றன. 2007 ஆம் ஆண்டில் வளாகத்தில் ஆட்சேர்ப்பு இயக்கத்தை நடத்திய ஒரு நிறுவனம் சென்னையைச் சேர்ந்த கேர் வோயன்ட் டெக்னாலஜிஸ் ஆகும். மேலும் பாவை கல்லூரியானது \"find your own job program\" என்று ஊக்குவிக்கிறது, அங்கு மாணவர் தங்களுக்கான வேலையைக் கண்ட்டைய வேண்டும். \n\n"}
{"id": "453316", "url": "https://ta.wikipedia.org/wiki?curid=453316", "title": "தேன்மொழி பி.ஏ", "text": "தேன்மொழி பி.ஏ\n\nதேன்மொழி பி.ஏ - ஊராட்சி மன்றத் தலைவர் என்பது விஜய் தொலைக்காட்சியில் 26 ஆகத்து 2019 முதல் திங்கள் முதல் சனிக்கிழமை வரை மதியம் 3 மணிக்கு நீல குயில் என்ற தொடருக்கு பதிலாக ஒளிபரப்பாகும் தொலைக்காட்சி தொடர் ஆகும். இந்த தொடர் \"நிம்கி முகியா\" என்கிற இந்தி தொடரின் தமிழாக்கம் ஆகும். இந்த தொடரில் கலக்க போவது யாரு நிகழ்ச்சியில் தொகுப்பாளியாக அறிமுகமான ஜாக்குலின் முதல் முதலாக தேன்மொழி என்ற கதாபாத்திரத்தின் மூலம் கதாநாயகியாக அறிமுகமாகிறார். இவருக்கு ஜோடியாக சித்தார்த் அருள் என்ற காதாபாத்திரத்தில் நடிக்கின்றார். இத் தொடரை \"கதிரவன்\" இயக்கியுள்ளார்.\n\nஇந்த தொடரில் வீட்டில் செல்ல மகளாக, சுதந்திரமாக வளரும் தேன்மொழி, இவர் ஊராட்சி மன்றத் தலைவராக ஆவதும், இதனால் அந்த ஊரை சேர்ந்த பெரிய மனிதர் இவரை தன்னுடைய மகனுக்கு திருமணம் செய்து வைக்கிறார். இதை வைத்து மருமகளை கொடுமை படுத்த நினைக்கிறார் மாமியார், ஆனால் அவருக்கு சிரித்தவாரே செம மொக்கை கொடுக்கிறார். அதன் பிறகு நடக்கும் அமளி துமளிதான் கதை.\n\n"}
{"id": "453323", "url": "https://ta.wikipedia.org/wiki?curid=453323", "title": "இட்ரியம்(III) நைட்ரேட்டு", "text": "இட்ரியம்(III) நைட்ரேட்டு\n\nஇட்ரியம்(III) நைட்ரேட்டு \"(Yttrium(III) nitrate)\" என்பது Y(NO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அறுநீரேற்றான இச்சேர்மம் வர்த்தக முறையில் மிகப்பொதுவாகக் கிடைக்கிறது. \n\nSection::::தயாரிப்பு.\nதொடர்புடைய உலோக ஆக்சைடை 6 மோல்/லிட்டர் நைட்ரிக் அமிலத்தில் கரைத்து இட்ரியம்(III) நைட்ரேட்டை தயாரிக்க முடியும் :\n\nSection::::பண்புகள்.\nமிகத் தாழ்வான வெப்பநிலையில் இட்ரியம்(III) நைட்ரேட்டு அறுநீரேற்று படிகமாக்கப்பட்ட நீரை இழக்கிறது. தொடர்ந்து அதை சூடாக்கும்போது அடிப்படை உப்பான YONO3 உருவாகிறது . 600 பாகை வெப்பநிலையில் இந்த வெப்பசிதைவு நிறைவு அடைந்து இறுதியாக Y2O3 உருவாகிறது . டிரைபியூட்டைல் பாசுபேட்டு ஒரு பிரித்தெடுக்கும் கரைப்பானாக பயன்படுத்தும் போது Y(NO3)3•3 டிரைபியூட்டைல் பாசுபேட்டு உருவாகிறது . \n\nSection::::பயன்கள்.\nY3 நேர்மின் அயனியை தயாரிக்க உதவும் மூலமாக இட்ரியம்(III) நைட்ரேட்டு பிரதானமாகப் பயன்படுகிறது. Y4Al2O9 YBa2Cu3O6.5+x போன்ற சில இட்ரியம் சேர்ந்துள்ள சேர்மங்களை தயாரிக்க உதவும் முன்னோடிச் சேர்மமாக இது பயன்படுகிறது. மேலும் இட்ரியம் அடிப்படையிலான உலோக கரிமக் கட்டமைப்புகள் உருவாக்கவும் இது பயனாகிறது . கரிமத் தொகுப்பு வினைகளில் ஒரு வினையூக்கியாகவும் இட்ரியம்(III) நைட்ரேட்டு பயன்படுகிறது .\n"}
{"id": "453334", "url": "https://ta.wikipedia.org/wiki?curid=453334", "title": "பல்லவன் பொறியியல் கல்லூரி", "text": "பல்லவன் பொறியியல் கல்லூரி\n\nபல்லவன் பொறியியல் கல்லூரி : (Pallavan Engineering College ) என்பது இந்தியாவின், தமிழ்நாட்டின், காஞ்சிபுரத்தின் புறநகர் பகுதியான திம்மசமுத்திரத்தில், தேசிய நெடுஞ்சாலை 4 இல் அமைந்துள்ள பொறியியல் கல்லூரி ஆகும். இது பல்லவன் கல்வி அறக்கட்டளையால் நடத்தப்படும் கல்வி நிறுவனமாகும். \n\nSection::::வரலாறு.\nபல்லவன் பொறியியல் கல்லூரி 1997 இல் ஒரு தனியார் சுயநிதி பொறியியல் கல்லூரியாக நிறுவப்பட்டது. துவக்கத்தில் இக்கல்லூரியானது சென்னை பல்கலைக்கழகத்துடன் இணைக்கப்பட்டது. தற்போது இது அண்ணா பல்கலைக்கழகத்துடன் இணைக்கப்பட்டுள்ளது. இது 12 ஆம் வகுப்பு முடித்த மாணவர்களுக்கு, 4 ஆண்டு பொறியியல் படிப்புகளை வழங்குகிறது. மேலும் எஸ் எஸ் எல் சி முடித்தபின் 3 ஆண்டு தொழில்நுட்ப பட்டையப் படிப்பை முடித்த மாணவர்களுக்கு 3 ஆண்டு பட்டப் படிப்பை வழங்குகிறது. \n\nSection::::வளாகம்.\nகல்லூரி வளாகமானது ஒரு ஆடுகளத்தைக் கொண்டுள்ளது. மேலும் கல்லூரியில் இதன் மாணவர்கள், ஊழியர்களின் தேவைக்காக விளையாட்டு அரங்கம், கட்டிடங்கள், ஆய்வகங்கள், சிற்றுண்டிச்சாலை போன்றவை உள்ளன. இக்கல்லூரி வளாகத்தில் மாணவர் விடுதி வசதியையும் கொண்டுள்ளது. \n\nSection::::முன்னாள் மாணவர் சங்கம்.\nஇந்த கல்லூரியில் பயின்ற சில முன்னாள் மாணவர்கள் தொழில்நுட்பம், வணிகத்தில் பல்வேறு பதவிகளை வகித்து வெளிநாடுகளில் உயர் கல்வியைத் தொடர்கின்றனர். உலகெங்கிலும் பரவியிருக்கும் முன்னாள் மாணவர்களுடன் தொடர்பு கொள்ள வசதியாக அண்மையில் ஒரு பிரத்யேக வலைத்தளம் உருவாக்கப்பட்டது. முன்னாள் மாணவர்கள் சங்கம் பல பணிகளைத் தொடங்கியுள்ளது. அவற்றில் சில முன்னாள் மாணவர் உதவித்தொகைக்கான வழிகாட்டல், சர்வதேச அளவில் தொழில்நுட்ப மாநாடுகளில் ஆய்வேடுகளை வெளியிட நிதியுதவியளித்தல் போன்ற நடவடிக்கைகளில் ஈடுபடவது போன்றவற்றை மேற்கொண்டுள்ளது. \n\n\n"}
{"id": "453335", "url": "https://ta.wikipedia.org/wiki?curid=453335", "title": "மேயெர்சு தொகுப்பு முறை", "text": "மேயெர்சு தொகுப்பு முறை\n\nமேயெர்சு தொகுப்புமுறை ('Meyers synthesis) என்பது ஒரு ஆக்சசீனின் நீராற்பகுப்பு வழியாக ஒரு சீர்மையற்ற ஆல்டிகைடைத் தயாரிக்க உதவும் கரிமத் தொகுப்பு முறை ஆகும். இநத வினையானது அமெரிக்க வேதியியலாளர் ஆல்பர் மேயெர் என்பவரின் பெயரால் அழைக்கப்படுகிறது.\n\nஇந்த வினையின் தொடக்க வினைபடுபொருள் 2ஆம் இடத்தில் அல்கைல் தொகுதியைக் கொண்ட ஒரு டைஐதரோ -1,3-ஆக்சசீன் ஆகும். ஆல்பா இடததில் உள்ள நேர்மின்னியானது அமிலத்தன்மை உடையதாக இருப்பதால் பியூட்டைல் இலித்தியம் போன்ற ஒரு காரத்தன்மை கொண்ட பொருளால் கவரப்படலாம். மேலும், தொடர்ச்சியாக அல்கைல் ஆலைடினால் அல்கைலேற்றம் செய்யப்படலாம். அடுத்த படிநிலையில் நைடரசனுக்கும் கார்பனுக்கும் இடையிலான இரட்டைப்பிணைப்பானது சோடியம் போரோஐதரைடினால் கரிம ஒடுக்கத்திற்கு உட்பட்டு அதன் காரணமாக கிடைக்கப்பெறும் ஆக்சசீனானது நீர் மற்றும் ஆக்சாலிக் அமிலத்தால் நீராற்பகுக்கப்பட்டு ஆல்டிகைடைத் தருகிறது.\n"}
{"id": "453337", "url": "https://ta.wikipedia.org/wiki?curid=453337", "title": "இசுடோல் தொகுப்புமுறை", "text": "இசுடோல் தொகுப்புமுறை\n\nஇசுடோல் தொகுப்புமுறை (Stollé synthesis) என்பது அனிலீன்கள் மற்றும் α-ஆலோஅமில குளோரைடுகள் அல்லது ஆக்சலைல் குளோரைடுகள் இவற்றிலிருந்து ஆக்சின்டோல்களைத் தயாரிக்க உதவும் ஒரு வேதிவினைத் தொடராகும்.\n\nஇந்த வினையின் முதல் படியானது அமைடு இணைப்பாதலாகும். இரண்டாவது படிநிலை ப்ரீடல்-கிராப்ட்சு வினையாகும்.. இம்முறையை அடிப்படையாகக் கொண்ட மேம்படுத்தப்பட்ட செயல்முறை ஒன்றும் உருவாக்கப்பட்டுள்ளது.\n"}
{"id": "453338", "url": "https://ta.wikipedia.org/wiki?curid=453338", "title": "2017–18 ஆஷஸ் தொடர்", "text": "2017–18 ஆஷஸ் தொடர்\n\n2017-18 ஆஷஸ் தொடர் (\"2017-18 Ashes Series\") என்பது இங்கிலாந்து மற்றும் ஆத்திரேலியா அணிகளுக்கிடையே நடைபெறும் தேர்வுத் துடுப்பாட்டத் தொடராகும். இத்தொடரில் ஆத்திரேலியா 4-0 என்ற கணக்கில் வென்று ஆஷஸ் தாழியைக் கைப்பற்றியது.\n"}
{"id": "453345", "url": "https://ta.wikipedia.org/wiki?curid=453345", "title": "2015 ஆஷஸ் தொடர்", "text": "2015 ஆஷஸ் தொடர்\n\n2015 ஆஷஸ் தொடர் (\"205 Ashes Series\") என்பது இங்கிலாந்து மற்றும் ஆத்திரேலியா அணிகளுக்கிடையே நடைபெறும் தேர்வுத் துடுப்பாட்டத் தொடராகும். இத்தொடரில் இங்கிலாந்து 3-2 என்ற கணக்கில் வென்று ஆஷஸ் தாழியைக் கைப்பற்றியது.\n\nSection::::அணிகள்.\n தொடர் தொடங்குவதற்கு முன்பு காயம் காரணமாக ரியான் ஹாரிசு நீக்கப்பட்டார். அவருக்கு பதிலாக கம்மின்சு சேர்க்கப்பட்டார்.\n"}
{"id": "453351", "url": "https://ta.wikipedia.org/wiki?curid=453351", "title": "எல்ப்சு வினை", "text": "எல்ப்சு வினை\n\nஎல்ப்சு வினை (Elbs reaction) என்பது ஆர்த்தோ பதிலியிட்ட பென்சோபீனோனானது வெப்பச்சிதைவிற்கு உட்பட்டு குறுக்கப்பட்ட பல்வளைய அரோமேடிக் சேர்மத்தைத் தரும் கரிம வேதி வினையாகும். இந்த வினையானது இதன் கண்டுபிடிப்பாளரான செருமானிய வேதியியலாளர் கார்ல் எல்ப்ஸ் பெயரில் அழைக்கப்படுகிறது. இவர் தான் எல்ப்சு ஆக்சிசனேற்ற வினையையும் உலகிற்கு அறிமுகப்படுத்தியவர் ஆவார். எல்ப்சு வேதிவினையானது 1884 ஆம் ஆண்டு வெளியிடப்பட்டது. \n\nஇருப்பினும் எல்ப்சினால் வினையின் விளைபொருளைப் பற்றிய சரியான விளக்கத்தைத் தர முடியவில்லை. ஏனெனில் நாப்தலீனின் அமைப்பினைப் பற்றிய தெளிவான முடிவு அப்போது இருந்திருக்கவில்லை.\n\nSection::::வாய்ப்பளவு.\nஎல்ப்சின் வினையானது குறுக்கப்பட்ட அரோமேடிக் அமைப்புகளைத் தரவல்லதாக இருந்தது. 1884 ஆம் ஆண்டில் முன்னதாகவே எல்ப்சினால் செய்முறை விளக்கமளிக்கப்பட்டபடி நீர் நீக்க வினையின்படி ஆந்த்ரசீனைப் பெறுவதற்கான வாய்ப்பு இருக்கிறது. அதைவிட பெரிய அரோமேடிக் அமைப்புகளான பென்டாசீன் போன்றவற்றைப் பெறுவதற்கான வாய்ப்பும் இருந்தது. இந்த வினையானது ஒரு படியில் நிகழ்வதல்ல, ஆனால், முதல் படிநிலையில் இருஐதரோபென்னாசீன் உருவாக்கம் நிகழ்ந்து பின்னர் அது இரண்டாம் படிநிலையில் தாமிரத்தை வினைவேகமாற்றியாகப் பயன்படுத்தி ஐதரசன் நீக்கம் நிகழப்பெறுகிறது. \n\nஇந்த வினைக்குத் தேவைப்படும் அசைல் சேர்மங்களானவை அலுமினியம் குளோரைடைப் பயன்படுத்தும் ப்ரீடல்-கிராப்ட்சு வினையின் மூலம் பெறப்படலாம்.\n\nSection::::மாறுபாடுகள்.\nஎல்ப்சு வினையின் மூலமாக பல்லின வளையச் சேர்மங்களையும் தொகுக்க முடியும். 1956 ஆம் ஆண்டில் தயோபீனின் வழிப்பொருள் ஒன்று இவ்வினையைப் பயன்படுத்தித் தொகுக்கப்பட்டது. வினையின் முதல் இடைநிலைப் பொருள் உருவானவுடன் அது பல்வேறு தனிஉறுப்பு வினைப்படிகளைக் கொண்டிருந்ததால், வினைவழிமுறையல் ஏற்பட்ட மாற்றத்தின் காரணமாக, எதிர்பார்க்கப்பட்ட நேர்கோட்டு வடிவமுடைய விளைபொருளானது கிடைக்கப்பெறவில்லை.\n"}
{"id": "453353", "url": "https://ta.wikipedia.org/wiki?curid=453353", "title": "2013–14 ஆஷஸ் தொடர்", "text": "2013–14 ஆஷஸ் தொடர்\n\n2013-14 ஆஷஸ் தொடர் (\"2013-14 Ashes Series\") என்பது இங்கிலாந்து மற்றும் ஆத்திரேலியா அணிகளுக்கிடையே நடைபெறும் தேர்வுத் துடுப்பாட்டத் தொடராகும். இத்தொடரில் இங்கிலாந்து 3-2 என்ற கணக்கில் வென்று ஆஷஸ் தாழியைக் கைப்பற்றியது.\n\nSection::::அணிகள்.\n பிந்தைய சேர்ப்பு\n"}
{"id": "453376", "url": "https://ta.wikipedia.org/wiki?curid=453376", "title": "கிரெட்டா துன்பர்க்", "text": "கிரெட்டா துன்பர்க்\n\nகிரெட்டா துன்பர்க் (Greta Thunberg) இவர் சுவீடன் நாட்டைச் சார்ந்த உலகின் பருவநிலை காக்க போராடும் 15 வயதேயான பெண் ஆவார். இவர் துவங்கிய பருவநிலை காக்க பள்ளி வேலைநிறுத்தம் (School strike for the climate) என்ற இயக்கம் உலக பிரசித்தி பெற்றுள்ளது. இதன் மூலம் உலகில் ஏற்படும் பருவநிலை மாற்றத்தை கட்டுக்குள் கொண்டுவர பலர் இவருடன் சேர்ந்து போராடிவருகிறார்கள். இவர் ஆட்டிசத்தின் ஒரு வகையான அசுபெர்கர் குறைபாட்டால் பாதிக்கப்பட்டிருந்தாலும் உலகில் உணவுப்பழக்கபழக்கத்தினாலும் உலகம் சூடாகிறது என்று கூறி சைவ உணவை உண்பது விமான பயணத்தை தவிர்ப்பது என பல வகையிலும் புவி வெப்பமாவதைத்தடுக்க போராடிவருகிறார். , கிரேட்டா தன்பெர்க் ‘வாழ்வாதார உரிமை விருது’-க்கு தேர்வு செய்யப்பட்டுள்ளதாக ஸ்வீடன் நாட்டை சேர்ந்த மனித உரிமைகள் விருதுக்கான தேர்வுக்குழு தலைவர் தெரிவித்துள்ளார் .. டைம்ஸ் பத்திரிக்கையின் \"உலகின் நபர் 2019\" என தேர்ந்தெடுக்கப்பட்டார். \n"}
{"id": "453379", "url": "https://ta.wikipedia.org/wiki?curid=453379", "title": "அல்கா லம்பா", "text": "அல்கா லம்பா\n\nஅல்கா லம்பா (Alka Lamba) (21 செப்டம்பர் 1975) இவர் இந்திய நாட்டின் தலைநகரான புது தில்லியில் பிறந்த இவர் 20 வருடங்களாக காங்கிரஸ் கட்சியிலும், 26 டிசம்பர் 2014 ஆம் ஆண்டு ஆம் ஆத்மி கட்சியில் இருந்த அரசியல்வாதியாவார்.இவர் டெல்லியில் பிப்ரவரி 2015 ஆம் ஆண்டு நடந்த தில்லி சட்டமன்றத் தேர்தலில் சாந்த்ணி சவுக் சட்டமன்றத் தொகுதியில் போட்டியிட்டு வெற்றிபெற்றார். அக்கட்சியின் கொள்கை பிடிக்காமல் செப்டம்பர் 6 2019 அன்று மீண்டும் காங்கிரஸ் கட்சிகே திரும்பிவந்தார். இதன் காரணமாக ஆம் ஆத்மி கட்சி இவரை தகுதி நீகம் செய்து உத்தரவிட்டது. \n"}
{"id": "453380", "url": "https://ta.wikipedia.org/wiki?curid=453380", "title": "மருத்துவர் பாயல் தடுவா தற்கொலை", "text": "மருத்துவர் பாயல் தடுவா தற்கொலை\n\nபாயல் தடுவா தற்கொலை (Suicide of Payal Tadvi) என்பது மகாராஸ்டிரா மாநிலத்தின் தலைநகரான மும்பையில் அமைந்துள்ள டொப்பிவாலா மருத்துவக்கல்லூரில் இரண்டாம ஆண்டு படித்துவந்த பாயல் தடுவா எனற மருத்துவர் சாதி ரீதியான அடக்குமுறையினால் தற்கொலைசெய்து கொண்டது ஆகும். இவருடன் தங்கியிருந்த உயர் இனப் பெண்கள் மூவர் இவரை சாதிரீதியாக அடக்குமுறை செய்ததால் இவர் 22 மே 2019 அன்று தனது அறையில் தூக்கிட்டு தற்கொலை செய்துகொண்டார். \n\nSection::::பின்னணி.\nஇவர் மகாராஸ்டிரா மாநிலத்தில் வாழும் பில் எனப்படும் பழங்குடி இனமக்களிலேயே முதன் முதலில் மருத்துவருக்கு படித்த முதல் பெண் ஆவார். இவர் பெண்களுக்கான முக்கியமான மகப்பேறியல் மற்றும் மகளிர் நோய் மருத்துவ இயல் என்ற படிப்பைப் படித்துவந்தார். \n\nSection::::இடைநீக்கம்.\nஇவரின் தற்கொலைக்கு காரணமாக இருந்த மூன்று மருத்துவ மாணவிகள் பக்தி மெஹாரே, அன்கிதா கன்டேல்வால், மற்றும் ஹேமா அகுஷா ஆகியோர் கைதுசெய்யப்பட்டு இவர்களின் மருத்துவ உரிமம் இடை நீக்கம் செய்யப்பட்டுள்ளது.\n"}
{"id": "453382", "url": "https://ta.wikipedia.org/wiki?curid=453382", "title": "பாண்டியன் சரஸ்வதி யாதவ பொறியியல் கல்லூரி", "text": "பாண்டியன் சரஸ்வதி யாதவ பொறியியல் கல்லூரி\n\nபாண்டியன் சரஸ்வதி யாதவ பொறியியல் கல்லூரி (Pandian Saraswathi Yadav Engineering College) என்பது தொழில்முனைவோரும் அரசியல்வாதியுமான 'இந்த் ரத்தன்' மலேசியா எஸ். பாண்டியன் அவர்களால் 2000 ஆம் ஆண்டில் தொடங்கப்பட்ட பொறியியல் கல்லூரி ஆகும். நாட்டில் தொழில்துறை வளர்ச்சி மற்றும் சமூக பொருளாதார வளர்ச்சிக்கு வழி வகுக்கும் வகையில் பொறியியல் மற்றும் தொழில்நுட்பத் துறையில் மிகுதியான கிராமப்புற மாணவர்களுக்கு கல்வி கற்பிக்கும் நோக்கத்துடன் பாண்டியன் இக்கல்லூரியை நிறுவினார். கல்லூரியின் தற்போதைய முதல்வராக வி. தர்மலிங்கம் உள்ளார். \n\nகல்லூரி வளாகமானது 60+ ஏக்கர் பரப்பளவில் அமைதியான, மாசு இல்லா சூழல் உள்ளது. இந்த கல்லூரிக்கு புது தில்லியில் உள்ள அகில இந்திய தொழில்நுட்பக் கல்விக் குழு ஒப்புதல் அளித்துள்ளது. மேலும் இக்கல்லூரியானது அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வரலாறு.\nஇந்த கல்லூரி 2000 செப்டம்பரில் \"ஹிந்த் ரத்தன்\" மலேசியா எஸ். பாண்டியன் அவர்களால் நிறுவப்பட்டது. \n\nமுதல் தொகுதி மாணவர்கள் (184 மாணவர்கள்) 2004 இல் மதுரை காமராஜ் பல்கலைக்கழகத்தின் இணைப்பில் பட்டம் பெற்றார். இரண்டாம் தொகுதி (109 மாணவர்கள்) 2005 இல் சென்னை அண்ணா பல்கலைக்கழகத்தின் இணைப்பில் பட்டம் பெற்றனர். \n\nSection::::சேர்க்கை.\nசேர்க்கைக்கான விதிகள் கல்லூரியியன் இணையதளத்தில் வெளியிடப்படுகின்றன. இங்கு கற்பிக்கப்படும் பட்டல்களின் விவரங்கள். \n\n"}
{"id": "453383", "url": "https://ta.wikipedia.org/wiki?curid=453383", "title": "பரிசுத்தம் தொழில்நுட்ப மற்றும் அறிவியல் கல்லூரி", "text": "பரிசுத்தம் தொழில்நுட்ப மற்றும் அறிவியல் கல்லூரி\n\nபரிசுத்தம் தொழில்நுட்ப மற்றும் அறிவியல் கல்லூரி ( Parisutham Institute of Technology and Science ) என்பது இந்தியாவின், தமிழ்நாட்டின், தஞ்சாவூரில் உள்ள ஒரு பொறியியல் கல்லூரி ஆகும். இது சென்னை அண்ணா பல்கலைக்கழகத்துடன் இணைக்கப்பட்டுள்ளது. இந்த நிறுவனம் முன்னதாக திருச்சிரப்பள்ளியில் உள்ள அண்ணா தொழில்நுட்ப பல்கலைக்கழகத்துடன் இணைக்கப்பட்டிருந்தது \n\nஇக்கல்லூரியை தொழிலதிபரும், தஞ்சாவூரில் உள்ள ஏ. ஒய். எஸ். பரிசுத்த நாடார் குடும்ப உறுப்பினருமான திரு. எஸ். பி. அந்தோனிசாமி அவர்களால் 2008 ஆம் ஆண்டில் நிறுவப்பட்டது. இந்த கல்லூரியானது பொறியியல் மற்றும் மேலாண்மை துறைகளில் தொழில்நுட்ப கல்வியை வழங்குகிறது. இது ஒரு சுய நிதி, சிறுபான்மை கல்வி நிறுவனம் ஆகும். இங்கு பள்ளிக்கல்வியை முடித்த மாணர்களுக்கு, நான்கு ஆண்டுகள் பொறியியல் பட்டப்படிப்பு வழங்கப்படுகிறது. இது தகவல்தொடர்பு திறன், மென் திறன்கள், படைப்பாற்றல், உள்வாங்குதல் ஆகியவற்றை வளர்த்தல் மற்றும் சுய வளர்ச்சியில் மாணவர்களுக்கு உதவுவதே நோக்கம் எனப்படுகிறது. \n\nஇந்நிறுவனம் விளையாட்டில் முக்கிய கவனம் செலுத்துகிறது. இது சொந்தமாக உள் விளையாட்டரங்கம், உடற்பயிற்சி கூடம், உணவு மையம் ஆகியவற்றைக் கொண்டுள்ளது. \n\nSection::::அறிவியல் மற்றும் மானுடவியல் பள்ளி.\nஇக்கல்லூரி பின்வரும் துறைகளை நிர்வகிக்கிறது: \n\n\nSection::::தொழில்நுட்பம் மற்றும் பொறியியல் கல்வி.\nகல்லூரி பின்வரும் துறைகளை நிர்வகிக்கிறது: \n\n\nSection::::இருப்பிடம்.\nஇக்கல்லூரியானது தஞ்சாவூரின் புறநகரில் உள்ள நாஞ்சிக்கோட்டை வட்டச் சாலையில் அமைந்துள்ளது. இந்த வட்டச்சாலை தேசிய நெடுஞ்சாலை 67 (என்.எச் -67) என்றும் பெயரிடப்பட்டுள்ளது. \n"}
{"id": "453384", "url": "https://ta.wikipedia.org/wiki?curid=453384", "title": "பாவை தொழில்நுட்பக் கல்லூரி", "text": "பாவை தொழில்நுட்பக் கல்லூரி\n\nபாவை தொழில்நுட்பக் கல்லூரி (Pavai College of Technology) என்பது தமிழ்நாட்டின், நாமக்கல்லில் உள்ள ஒரு கல்லூரி ஆகும். இது பாவை கல்வி நிறுவனங்களின் மூன்றாவது பொறியியல் கல்லூரி ஆகும். இது 2009 இல் தொடங்கப்பட்டது. இக்கல்லூரியானது கோயம்புத்தூர் அண்ணா பல்கலைக்கழகத்துடன் இணைக்கப்பட்டுள்ளது. பாவை கல்வி நிறுவனங்கள் பகுதியாக பொறியியல் பாவை கல்லூரி, பாவை பொறியியல் கல்லூரி, பாவை பொறியியல் பள்ளி போன்றவை உள்ளன. இந்தக்கல்லூரியானது தேசிய அங்கீகார வாரியத்தால் (என்பிஏ) அங்கீகரிக்கப்பட்டுள்ளது. \n\nபாவை தொழில்நுட்பக் கல்லூரியில் நான்கு பிரிவுகள் உள்ளன. அவை இஇஇ, இசிஇ, குடிசார் பொறியியல், இயந்திரப் பொறியியல் போன்றவை ஆகும். \n"}
{"id": "453385", "url": "https://ta.wikipedia.org/wiki?curid=453385", "title": "பெரி தொழில்நுட்பக் கல்வி நிறுவனம்", "text": "பெரி தொழில்நுட்பக் கல்வி நிறுவனம்\n\nபெரி தொழில்நுட்பக் கல்வி நிறுவனம் (PERI Institute of Technology) என்பது இந்தியாவின், தமிழ்நாட்டின், மேற்கு தம்பரத்தில் உள்ள ஒரு பொறியியல் கல்லூரி ஆகும். இந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது மற்றும் அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது. \n\nSection::::வரலாறு.\nபெரி தொழில்நுட்பக் கல்வி நிறுவனமானது 2010 இல் பெரி கல்வி அறக்கட்டளையால் நிறுவப்பட்டது. பெரி கல்வி அறக்கட்டளை 2007 இல் நிறுவப்பட்டது. \n"}
{"id": "453386", "url": "https://ta.wikipedia.org/wiki?curid=453386", "title": "பி. எம். ஆர். பொறியியல் கல்லூரி", "text": "பி. எம். ஆர். பொறியியல் கல்லூரி\n\nபி. எம். ஆர். பொறியியல் கல்லூரி (PMR Engineering College) என்பது தமிழ்நாட்டின், சென்னை, மதுரவாயல் அடுத்த வானகரத்தில் உள்ள ஒரு பொறியியல் கல்லூரி ஆகும். 2008 ஆம் ஆண்டில் தொடங்கப்பட்ட இக்கல்லூரியானது அண்ணா பல்கலைக்கழகத்துடன் இணைக்கப்பட்ட சுயநிதி பொறியியல் கல்லூரிகளில் ஒன்றாகும். இதற்கு அகில இந்திய தொழில்நுட்பக் கல்விக் குழு ஒப்புதல் அளித்துள்ளது.   இது இதன் தலைவரான பி. முத்துவேல்ராஜ் அவர்களால் இது நிறுவப்பட்டது. \n\nSection::::சர்ச்சைகள்.\n2009 பெப்ரவரி 9, அன்று, இக்கல்லூரி மாணவர்கள் கல்லூரியில் உள்கட்டமைப்பு சரியாக இல்லை என்று கூறி கல்லூரியை புறக்கணித்து வேலைநிறுத்தத்தில் இறங்கினர். \n\n"}
{"id": "453388", "url": "https://ta.wikipedia.org/wiki?curid=453388", "title": "பொன்ஜெஸ்லி பொறியியல் கல்லூரி", "text": "பொன்ஜெஸ்லி பொறியியல் கல்லூரி\n\nபொன்ஜெஸ்லி பொறியியல் கல்லூரி (Ponjesly College of Engineering) என்பது தமிழ்நாட்டின், கன்னியாகுமரி மாவட்டத்தில் 2004 ஆம் ஆண்டில் நிறுவப்பட்ட பொறியியல் கல்லூரி ஆகும். \n\nஇது நாகர்கோயிலிலிருந்து 5 கிலோமீட்டர் தொலைவில், பார்வதிபுரம் அருகில் அலம்பாறையில் அமைந்துள்ளது. கல்லூரியின் மொத்த கட்டடப் பரப்பளவானது சுமார் 6 லட்சம் சதுர அடி கொண்டுள்ளது. \n\n\n\n\n"}
{"id": "453392", "url": "https://ta.wikipedia.org/wiki?curid=453392", "title": "சங்ககாலச்சேரர் காசுகள்", "text": "சங்ககாலச்சேரர் காசுகள்\n\nசங்ககாலச்சேரர் காசுகள் என்பவை சங்ககாலச் சேரர்களால் வெளியிடப்பட்ட காசுகளாகும். குட்டுவன் கோதை, மாக்கோதை, கொல்லிப்புறை, கொல்லிரும்புறை என்ற சங்ககாலத்தமிழ் எழுத்துக்கள் பொறிக்கப்பட்ட காசுகள் தமிழகத்தில் கிடைத்துள்ளன.\n\n\nSection::::மாக்கோதை காசு.\nநாணயவியலாளர் இரா. கிருஷ்ணமூர்த்தி இக்காசுகளில் 11 வகையான காசுளைத் தமது நூலில் வெளியிட்டுள்ளார். காசுகளின் எடையும் அளவும் எல்லாக் காசுகளுக்கும் ஒன்று போல் இல்லை. எனவே இக்காசுகளின் எடை சராசரியாக 1 கிராம் முதல் 2 கிராம் வரை எனக் கொள்ளப்படுகின்றன. இந்நாணயத்தைப் பற்றி விளக்கும் இரா.கிருஷ்ணமூர்த்தி நாணயங்களில் வரையப்பெற்றிருக்கும் உருவங்களைக் கொண்டு இதில் இறுதியாகக் கொடுக்கப்பெற்றிருக்கும் உருவம் வயதான தோற்றமுடையதாக இருப்பதானால் இந்நாணயம் ஒரே வம்சத்தைச் சேர்ந்த ஐந்து அரசர்களால் வெளியிடப்பெற்றுள்ளது. இந்த அரசர்கள் ஒவ்வொருவரும் 25 வருடங்கள் ஆட்சி செய்து வந்தனர் என்று கணிக்கின்றனர். தமிழ்நாடு கல்வெட்டியல் மற்றும் தொல்லியல் துறை உதவிப்பேராசிரியர் முனைவர் மா.பவானி நாணயங்களின் உருவ ஒற்றுமையைக்கொண்டு மாக்கோதையே தனது நடுத்தர வயதிலிருந்து முதிய வயதுவரை இந்நாணயங்களை வெளியிட்டிருக்கலாம் எனக் கருதுகிறார். மேலும், இந்நாணயத்தின் தலை உருவம் வழுக்கையாகவே காணப்பெறுகின்றது. இதில் மூக்கிற்குப் பின் குடுமி இருப்பதாக ஐ.கே. சர்மா குறிப்பிடுகின்றார்.\n\nSection::::காலம்.\nகாசுகள் எவற்றிலும் காலம் குறிக்கப்பெறுவதில்லை. கருவூரில் கிடைத்த இக்காசிற்குக் கிருஷ்ணமூர்த்தி பொ.ஆ.மு. 100 - பொ.ஆ.100 எனக் காலம் கணிக்கிறார். இவர் தலைபொறிக்கப் பெற்ற காசுகள் கிரேக்கர்களைப் பின்பற்றிச் செய்யப்பட்டது எனக் கருதுகிறார். கிரேக்கர்கள் தமிழகத்தோடு செய்த வணிகத்தை அடியொட்டி அக்காலத்தைக் கணிக்கிறார். உள்நாட்டு அரசுகளில் குறிப்பாக இந்தியாவிற்குள் முதன் முதலில் தலைப் பொறிப்பு வெள்ளிக் காசுகளை வெளியிட்ட பெருமை சேர அரசர்களை அதுவும் மாக்கோதையையே சாரும் என்கிறார். மாக்கோதை காசிற்கு ஐராவதம் மகாதேவன் பொ.ஆ. 3ஆம் நூற்றாண்டென்று காலம் கணிக்கிறார்.\n\n\nSection::::குட்டுவன் கோதை காசு.\nகுட்டுவன் கோதை பற்றிய நேரடிப்பாடல் ஒன்று இலக்கியத்தில் இடம்பெறுகின்றது. கோனாட்டு எறிச்சலூர் மாடலன் மதுரைக் குமரனார் என்ற புலவர் இப்பாடலைப் பாடியுள்ளார். நாணயவியலார்கள் இந்த அரசனே குட்டுவன் கோதை என்ற பெயர் பொறித்த நாணயத்தை வெளியிட்டுள்ளார் எனக் கூறுகின்றனர். குட்டுவன் என்பதும் தனிப் பெயரல்ல. இரண்டும் பொதுப் பெயர்களே. இமயத்தில் கொடிபொறித்த குட்டுவனை இலக்கியம் குறிப்பிடுகின்றது. குட்ட நாட்டை ஆண்டவர்கள் குட்டுவர் எனப் பெயர் பெற்றனர். கோட்டயத்திலிருந்து கொல்லம் வரை உள்ள பகுதியே குட்ட நாடு என்று இராசுகாளிதாசும் குட்டம் அல்லது ஏரிகள் நிறைந்த பகுதி தற்போது கோட்டயம் கொய்லான் என்ற பகுதிகள் உள்ளடக்கியது என கனகசபைப்பிள்ளையும் குறிப்பிடுகின்றனர். குடகுப்பகுதியை ஆண்டவர்கள் குட்டுவர்கள் என சி.இ.இராமச்சந்திரனும் குறிப்பிடுகின்றார். கோதை என்பதும் இலக்கியங்களில் பல இடங்களில் குறிப்பிடப்படுகின்றது. அகநானூற்றில் கோதை மார்பன் என்ற அரசன் குறிக்கப்பெறுகின்றான். இவனையே பிற இலக்கியங்கள் கோதை எனக் குறிப்பிடுகின்றன. இவரைப்பற்றி நக்கீரர், பொய்கையார், ஆலத்தூர் கிழார் , மாறோக்கத்து நப்பச்சலையார், கோவூர்க்கிழார் ஆகிய புலவர்கள் பாடியுள்ளனர். மேலும் குட்டுவன் கோதை நாணயமானது சேர அரசர்களிலேயே மிகவும் சிறப்புற ஆட்சி நடத்திய சேரன் செங்குட்டுவனால் வெளியிடப்பெற்றிருக்கலாம் என மா. பவானி கருதுகிறார்.\n\n\nSection::::பொறையர் காசுகள்.\nபுகழூர் கல்வெட்டில் மட்டுமே செல்லிரும்பொறை என்று குறிப்பிடப்பட்டுள்ளது. இச்சொல் கொல்லிரும்புறையை குறிப்பதாகக் கொள்ளலாம். எனவே இந்நாணயத்தினை இவர் வெளியிட்டிருக்கலாம் எனக்கருதப்படுகிறது. தகடூர் எறிந்த பெருஞ்சேரல் இரும்பொறை கொல்லி மலை கூற்றத்தில், பல வேற்படைகளோடு வந்த அதியமானோடு இருபெரு வேந்தரையும் சேர்த்து வென்றுள்ளான். பகைவரின் முரசு குடை அணிகலன் ஆகியவைகளைக் கைப்பற்றியுள்ளான். போர்க்கள வேள்வி செய்துள்ளான். தகடூரை அழித்து அதன் மதிலைக் கைப்பற்றியுள்ளான். எனவே \"தகடூர் எறிந்த\" என்ற அடைமொழி கொண்டுள்ளான். ஒருகால் கொல்லிமலையை வென்றதனால் அதன் வெற்றிச் சிறப்பை வெளிப்படுத்தும் பொருட்டு இவர் \"கொல்லிரும்பொறை\" என்று பெயர் பொறித்த நாணயத்தை வெளியிட்டிருக்கலாம். சேரமான் கருவூர் ஏறிய ஒள்வாள் கோப்பெருஞ்சேரல் இரும்பொறை உம்பற் காட்டில் ஆட்சி செய்து கொண்டிருந்த கோப்பெருஞ்சேரல் இரும்பொறை கொங்குநாட்டுக் கருவூருக்கு வந்து அரியணையேறி அரசு புரியலானான். ஒரு வேளை இவனே கருவூர் வந்து ஆளத்துவங்கிய முதல் சேர அரசனாக இருக்கலாம் என மயிலை சீனி. வேங்கடசாமி கருதுகின்றார். மேலும் இவர் புகழூர்க் கல்வெட்டில் குறிப்பிடப்பெறும் பெயர் இவனையே குறிப்பதாக்க் கருதுகிறார். இம்மன்னர்கள் மட்டுமின்றி மாந்தரன் பொறையன் கடுங்கோ சேரமான் குடக்கோச்சேரல் இரும்பொறை, சேரமான் மாந்தரஞ்சேரல் இரும்பொறை, சேரமான் யானைக்கட்சேய் மாந்தரஞ்சேரல் இரும்பொறை இவர்களும் பொறை என்ற பின்னொட்டைக் கொண்டுள்ளனர். இவர்களுள் இறுதியாக்க் குறிப்பிடப்பெற்றிருக்கும் யானைகட்சேய் மாந்தரஞ்சேரல் இரும்பொறையும் கொல்லிமலையை வெற்றி பெற்றுள்ளான் என்பது குறிப்பிடத்தக்கது.\n\nSection::::காலம்.\nஎழுத்தமைதிக்கொண்டு நோக்குகையில் காசிலுள்ள கொல்லிப்புறை, கொல்லிரும்புறை என்ற எழுத்துகளும் புகளூர் தமிழ் பிராமி கல்வெட்டில் உள்ள செல்லிரும்புறை எழுத்துகளும் காலத்தால் ஒத்ததாகவே தெரிகிறது. இதற்கு காலம் கி.பி 2ஆம் நூற்றாண்டென ஐராவதம் மகாதேவன் கணிக்கிறார். கல்வெட்டுகளில் இடம் பெறும் சேர அரசர்களைப் பதிற்றுப்பத்துப் பாடல்களில் இடம்பெறும் எட்டு ஒன்பது பத்தாம் பத்துக்குரிய தலைவர்களாக ஆர். பன்னீர் செல்வம் குறிப்பிட்டுள்ளார். புகழூர்க்கல்வெட்டில் வரும் கோ ஆதன் செல்லிரும்பொறை என்பவரைச் செல்வக்கடுங்கோன் வாழியாதனாகவும் அதற்கு பின் குறிப்பிடும் பெருங்கடுங்கோனைச் செல்வக்கடுங்கோனின் மகன் பாலை பாடிய பெருங்கடுங்கோ என்றும் பெருங்கடுங்கோவின் மகன் மருதம் பாடிய இளங்கடுங்கோ என்பவராக அடையாளம் காட்டியுள்ளார். சங்க இலக்கியங்களைத் திறம்பட ஆய்வு செய்துள்ள வ. குருநாதன் மாந்தரம் பொறையன் கடுங்கோ என்றும் கொச்சேரமான் யானைக்கட்சேய் மாந்தரச்சேரல் இரும்பொறை என்ற மன்னன் செல்வக் கடுங்கோ வாழியாதனை ஒட்டிய காலத்தவன். இவன் தனது மாந்தருஞ்சேரல் இரும்பொறை என்ற பெயரால் அந்துவஞ்சேரல் இரும்பொறையோடும் மாந்தரம் பொறையன் கடுங்கோன் என்னும் பெயரால் கடுங்கோவெனும் செல்வக்கடுங்கோ வாழியாதனோடும் ஒற்றுமைப் படுத்தப்படுவதைத் தெளிவுற விளக்குகிறார். அத்துடன் இவன் செல்வக்கடுங்கோவிற்கு தம்பி அல்லது தாயத்தினன் என்றும் கூறி அதை உறுதிப்படுத்தும் இலக்கியச்சான்றுகளை வைக்கின்றார். அத்துடன் கல்வெட்டுக்களில் குறிப்பிடும் மூன்று மரபினை ஒட்டி மாந்தருஞ்சேரல் இரும்பொறையின் வழித்தோன்றலே (மகனே) பாலை பாடிய பெருங்கடுங்கோ என்றும் அவனது மகனே மருதம் பாடிய இளங்கடுங்கோ என்றும் தெளிவுற விளக்குகிறார். மாந்தருஞ்சேரல் இரும்புறை மன்னனும் கொல்லிமலையை வெற்றிக்கொண்டுள்ளார்.\n\n"}
{"id": "453398", "url": "https://ta.wikipedia.org/wiki?curid=453398", "title": "புஷ்கலாவதி", "text": "புஷ்கலாவதி\n\nபுஷ்கலாவதி (Pushkalavati) (பஷ்தூ மற்றும் பண்டைய பரத கண்டத்தின் வடமேற்கில் கிமு 6-ஆம் நூற்றாண்டிற்கு முன்னிருந்த காந்தார நாட்டின் தலைநகரம் ஆகும். கிமு இரண்டாம் நூற்றாண்டு வரை, அகாமனிசியப் பேரரசின் கிழக்குப் பிரதேசத்தில் புஷ்கலாவதி நகரம் சிறப்புடன் விளங்கியது. \n\nதற்போதைய பாகிஸ்தான் நாட்டின் வடமேற்கில் உள்ள கைபர் பக்துன்வா மாகாணத்தில், பண்டைய புஷ்கலாவதி நகரத்தின் சிதிலங்கள் சார்சத்தா நகரப்புறத்தில் பாயும் சுவாத் ஆறு - காபூல் ஆறும் கலக்குமிடத்தில் கண்டறியப்பட்டது. கிமு 1400 - கிமு 800 வரை சிறந்து விளங்கிய புஷ்கலாவதி நகரத்தின் தொல்லியல் எச்சங்களை ஜான் மார்ஷல் மற்றும் மோர்டைமர் வீலர் 1902-இல் கண்டறிந்தனர். \nSection::::பண்டைய வரலாற்றில் புஷ்கலாவதி.\nசொராஷ்டிரிய சமய வேத நூலான அவெத்தாவில், புஷ்கலாவதி நகரத்தைச் சுற்றிய பகுதிகளை, கடவுள் அகுரா மஸ்தா படைத்தார் எனக்கூறுகிறது. பாக்திரியாவின் மணிமகுடம் என அழைக்கப்படும் புஷ்கலாவதி நகரம், பண்டைய தட்சசீலத்தின் அருகில் உள்ளது. \n\nSection::::பெயர்க்காரணம்.\nசமஸ்கிருத மொழியில் புஷ்கலாவதி (पुष्कलावती) எனில் தாமரை போன்ற வடிவில் அமைக்கப்பட்ட நகரம் எனபொருளாகும். இராமாயணக் காவியத்தின்படி, இராமரின் தம்பியான பரதனின் மகன் \"புஷ்கலன்\" என்பவர் நிறுவியதாக அறியப்படுகிறது.\n\nSection::::புஷ்கலாவதியின் சிதிலங்கள்.\nபண்டைய புஷ்கலாவதி நகரத்தில் \"பால ஹிசார்\" போன்ற இரண்டு தொல்லியல் களங்களில் சிதிலமடைந்த கிமு 2-ஆம் நூற்றாண்டின் பௌத்தச் சிற்பங்கள், தூபிகள், விகாரைகள் அகழ்வாய்வுகளில் கண்டறியப்பட்டது. மேலும் இத்தொல்லியல் களத்தில் கிமு 1420-1160 மற்றும் கிமு 1400 - 800 காலத்திய மெருகூட்டப்பட்ட சிவப்பு மட்பாண்டங்கள் கண்டறியப்பட்டது. இரண்டாம் அகழ்வாய்வில் கிமு 500 ஆண்டுகளுக்கு முந்தைய சிவப்பு மட்பாண்ட அகண்ட கிண்ணங்கள் கண்டறியப்பட்டது.\n\nகிமு ஆறாம் நூற்றாண்டின் அகாமனிசியப் பேரரசின் கிழக்கில் உள்ள காந்தார மாகாணத்தின் மையமாக புஷ்கலாவதி நகரம் விளங்கியது. பண்டைய புஷ்கலாவதி நகரத்தின் தொல்லியல் களத்தை முதன்முதலில் 1902-இல் பிரித்தானிய தொல்லியல் அறிஞர் ஜான் மார்ஷல் அகழ்வாய் மேற்கொண்டார். 1962-இல் மோர்டைமர் வீலர் அகாமனிசியப் பேரரசின் தொல்லியல் எச்சங்களை கண்டறிந்தார்.\n\n\n"}
{"id": "453400", "url": "https://ta.wikipedia.org/wiki?curid=453400", "title": "தங்கம்(III) சல்பைடு", "text": "தங்கம்(III) சல்பைடு\n\nதங்கம் (III) சல்பைடு (Gold(III) sulfide) என்பது Au S என்ற மூலக்கூற்று வாய்ப்பாட்டை உடைய சேர்மமாகும். தூய மாதிரிகள் இதுவரை அறியப்படவில்லை. தங்கம் (III) சல்பைடு பாடப்புத்தகங்கள் அல்லது மதிப்புரைகளில் விவரிக்கப்படவில்லை. டைஹைட்ரஜன் சல்பைடு (HS) மற்றும் தங்கம் (III) குளோரைடின் (AuCl) ஈதர் கரைசல் இவற்றின் வேதி வினையில் இருந்து கிடைக்கப்பெறுகிறது \n"}
{"id": "453403", "url": "https://ta.wikipedia.org/wiki?curid=453403", "title": "ஒலிகோஎசுத்தர்", "text": "ஒலிகோஎசுத்தர்\n\nஒலிகோஎசுத்தர் (oligoester) என்பது சிறிய எண்ணிக்கையிலான எசுத்தர் அலகுகளைக் (ஒருபடிகள்) கொண்ட சங்கிலியான எசுத்தர் சில்படிமம் ஆகும். ஓலிகோஎசுத்தர்கள் பலபடி பாலிஎசுத்தர்களின் குறு ஒப்புமைகளாகும். \n\nஒரு உதாரணம் ஒலிகோ- ( \"ஆர்\" ) -3-ஹைட்ராக்ஸிபியூட்ரேட். ஆகும். \n"}
{"id": "453408", "url": "https://ta.wikipedia.org/wiki?curid=453408", "title": "நியோடிமியம் புளோரைடு", "text": "நியோடிமியம் புளோரைடு\n\nநியோடிமியம்(III) புளோரைடு என்பது NdF என்ற மூலக்கூற்று வாய்ப்பாட்டை உடைய நியோடிமியம் மற்றும் புளோரின் ஆகிய தனிமங்களினால் உருவான ஒரு கனிமச் சேர்மம் ஆகும். இது அதிக உருகுநிலை கொண்ட இளஞ்சிவப்பு நிறத் திண்மமாகும். மற்ற லாந்தனைடு புளோரைடுகளைப் போலவே இது நீரில் அதிகம் கரையாதது. இது ஹைட்ரோஃப்ளூரிக் அமிலத்துடன் நியோடிமியம் நைட்ரேட்டு நீர்க்கரைசல் ஒரு வேதி வினையின் வழியாக உருவாக்கப்படுவதற்கு இந்தப் பண்பே அனுமதிக்கிறது. இந்த வினையில் நியோமிடியம் ஐதரேட்டாக வீழ்படிவாகிறது. \n\nநீரற்ற சேர்மமானது எளிமையாக ஐதரேட்டுகளை உலர்த்துவதன் மூலம் பெறப்படலாம். மற்ற நியோமிடியம் ஆலைடுகளின் ஐதரேட்டுகள் வெப்பப்படுத்தும் போது ஆக்சிஆலைடுகளாக மாறும் தன்மைக்கு மாறாக நியோமிடியம் ஆலைடின் ஐதரேட்டு உள்ளது. \n"}
{"id": "453413", "url": "https://ta.wikipedia.org/wiki?curid=453413", "title": "தயோசல்போனேட்டு", "text": "தயோசல்போனேட்டு\n\nதயோசல்போனேட்டுகள் (Thiosulfonate) என்பவை RSOSR' என்ற பொது வாய்ப்பாட்டை உடைய கரிமகந்தக சேர்மங்கள் ஆகும். தயாேசல்போனேட்டு எசுத்தர்கள் டைசல்பைடுகளின் ஆக்சிசனேற்ம் அல்லது கரிமகந்தக ஆலைடுகள் மற்றும் தயோலேட்டுகளுக்கிடையான வினை ஆகியவற்றின் மூலமாக தயாரிக்கப்படுகின்றன \n\nஆல்கலி உலோக தயோசல்போனேட்டுகள் தயோசல்பூரிக் அமிலத்தின் இணை காரமாகும். ஆர்கனோ சல்போனைல் குளோரைடுகளின் இவை கரிமசல்போனைல் குளோரைடுகளுடன் சல்பைடு மூலங்களின் வினையின் மூலமாக தயாரிக்கப்படுகின்ற. \n"}
{"id": "453415", "url": "https://ta.wikipedia.org/wiki?curid=453415", "title": "பரதன் (இராமாயணம்)", "text": "பரதன் (இராமாயணம்)\n\nபரதன் (Bharata (Ramayana) வால்மீகி இயற்றிய இராமாயணக் காவிய நாயகன் இராமரின் தம்பிமார்களில் ஒருவர். மற்றவர்கள் இலக்குவன், சத்துருக்கனன் ஆவார். வட இந்தியாவில் உள்ள கோசல நாட்டு மன்னர் தசரதன் - கைகேயி இணையருக்கு பிறந்தவர் பரதன். பரதன் சீதையின் தங்கை மாண்டவியை மணந்தவர். பரதன் - மாண்டவி இணையருக்கு பிறந்த குழந்தைகள் தக்சன் மற்றும் புஷ்கலன் ஆவர். \n\nதற்கால பாகிஸ்தான் நாட்டின் கைபர் பக்துன்வா மாகாணத்தில் தக்சன் தக்சசீலா நகரத்தையும், புஷ்கலன் புஷ்கலாவதி எனும் நகரத்தையும் நிறுவினர்.\n\nSection::::இராமாயணத்தில் பரதனின் பங்கு.\nதசரதனிடத்தில் கைகேயி பெற்ற வரத்தின்படி, இராமர் சீதை மற்றும் இலக்குவனுடன் 14 ஆண்டுகள் வனவாசம் புரிகையில், அயோத்தி நகரத்தின் வெளிப்புறத்தில் நந்தி கிராமம் எனுமிடத்தில், இராமரின் பாதுகைகளை வழிப்பட்டு, துறவிக் கோலத்தில் கோசல நாட்டை பரதன் ஆண்டார். தமிழ்நாட்டில் வைணவர்கள் பரதனை பரதாழ்வார் என்று சிறப்புடன் அழைக்கப்படுவார்.\n\n\n\n"}
{"id": "453421", "url": "https://ta.wikipedia.org/wiki?curid=453421", "title": "ஆயுத எழுத்து (தொலைக்காட்சித் தொடர்)", "text": "ஆயுத எழுத்து (தொலைக்காட்சித் தொடர்)\n\nஆயுத எழுத்து என்பது விஜய் தொலைக்காட்சியில் 15 சூலை 2019 முதல் திங்கள் முதல் சனிக்கிழமை வரை இரவு 7 மணிக்கு ராஜா ராணி என்ற தொடருக்கு பதிலாக ஒளிபரப்பாகும் தொலைக்காட்சி தொடர் ஆகும். இந்த தொடரில் துணை ஆட்சியர் இந்திராவாக ஸ்ரீது கிருஷ்ணன் நடிக்கிறார். காளியம்மாவாக மௌனிகா நடிக்கிறார். அவரது மகனாக நடிக்கும் அம்ஜத்கான், இத்தொடர் மூலம் தமிழில் அறிமுகமாகிறார். தொடரை பிரம்மா இயக்குகிறார்.\n\nSection::::கதைச்சுருக்கம்.\nகிராமத்துக்கு தான் செய்வதுதான் நல்லது என்று அடிதடி, அடாவடி என வாழ்பவர் காளியம்மா. அரசு அதிகாரிகள், வெளியாட்கள் மீது நம்பிக்கை இல்லாதவர். துணை ஆட்சியரான இந்திரா அந்த கிராமத்துக்கு வருகிறார். இவர்கள் இருவருக்கும் மோதல் ஆரமிப்பிக்கின்றது.\n\nஇந்நிலையில் காளியம்மா மகன் சக்திவேலுக்கும், இந்திராவுக்கும் காதல் மலர்கிறது. ஆனால், அவர் காளியம்மாவின் மகன் என்பது இந்திராவுக்கு தெரியவில்லை. இந்த காதல் காளியம்மாவுக்கும் மற்றும் இந்திராவுக்கு உண்மை தெரியும்போது அவர் எடுக்கும் முடிவு என்ன? என்பது தான் இந்த தொடரின் கதை.\n\n\n\n"}
{"id": "453431", "url": "https://ta.wikipedia.org/wiki?curid=453431", "title": "பியங்கா அந்திரியெசுக்கு", "text": "பியங்கா அந்திரியெசுக்கு\n\nபியங்கா வனேசா அந்திரியெசுக்கு (\"Bianca Vanessa Andreescu\", பிறப்பு: சூன் 16, 2000) ஒரு கனடிய தென்னிசு விளையாட்டு வீரர். 2019 ஆண்டுக்கான அமெரிக்க (யு.எசு) திறந்த தென்னிசுப் போட்டியின் வெற்றிவாகையர்.\n\nSection::::இளமைக் காலம்.\nஅந்திரியெசுக்கு கனடாவில் ஒண்டாரியோவில் உள்ள மிசிசாகாவில் உரோமானியப் பெற்றோர்களுக்குப் பிறந்தவர். இவருடைய தந்தை நிக்கு அந்திர்யெசுக்கு ஒரு பொறியியலாளர். உரோமேனியாவின் பிராசோவில் உள்ள திரான்சில்வேனியா பல்கலைக்கழகத்தில் பட்டம் பெற்றபின்னர் கனடாவுக்கு வந்தார் இவருடைய தாயார் கிரையோவா பல்கலைக்கழகத்தில் (University of Craiova) பட்டம் பெற்றார், பின்னர் தொராண்டோவில் குளோபல் மேக்சுஃபின் முதலீடுகளில் (Global Maxfin Investments Inc) தலைமை கட்டிணக்க (compliance) அலுவலராக ஆனார்.\n\nபியங்கா அந்திர்யெசின் பெற்றோர்கள் உரோமேனியாவுக்குத் திரும்பிய பின்னர் தன் 7 ஆம் அகவையில் இருந்து தென்னிசு விளையாடுகின்றார். அப்பொழுது கபிரியேல் ஃகிரிசிட்டாசே (Gabriel Hristache) வழிகாட்டுதலில் பிட்டேசிட்டியில் (Pitești) விளையாடத் தொடங்கினார் சில ஆண்டுகள் கழித்து கனடாவுக்குத் திரும்பினார். கனடாவில் மிசிசாகாவில் உள்ள ஒண்டாரியோ இராக்கெட்டுக் கிளப்பில் (Racquet Club) பயிற்சி பெற்றார் தன் 11 ஆம் அகவையில் தொராண்டோவில் உள்ள கனடாவின் தேசிய தென்னிசு பயிற்சித் திட்டத்தில் பயிற்சி பெறத்தொடங்கினார். இவருடைய இளமையில் இவரின் உள்ளுக்க வீராங்கனையாக இருந்தவர் கிம் கிளிசிட்டெர்சு (Kim Clijsters) Subsequently she has had other favourite players, including Simona Halep. She also admired the Williams sisters.\n\nSection::::2019 அமெரிக்க திறந்த தென்னிசுப் போட்டியில் வெற்றி.\nசெப்டம்பர் 7, 2019 அன்று நடந்த அமெரிக்க (யு.எசு) தென்னிசு திறந்த போட்டியில் செரீனா வில்லியம்சைத் தோற்கடித்து வெற்றிவாகை சூடினார். 6.3, 7.5 கணக்கில் முதல் இரண்டு செட்டிலேயே வெற்றி பெற்றார்.\n\n\n"}
{"id": "453436", "url": "https://ta.wikipedia.org/wiki?curid=453436", "title": "அறிவித்தலும் விட்டுக்கொடுத்தலும்", "text": "அறிவித்தலும் விட்டுக்கொடுத்தலும்\n\nதுடுப்பாட்டத்தில் ஒரு அணித்தலைவர் தங்கள் அணியின் ஆட்டப்பகுதியை முடித்துக்கொள்வதாக அறிவிப்பது அறிவித்தல் (\"declaration\") என்றும் தங்கள் அணியின் ஆட்டப்பகுதியை விளையாட மறுப்பது விட்டுக்கொடுத்தல் (\"forefeiture\") என்றும் அழைக்கப்படுகின்றது.. இவை துடுப்பாட்ட விதி 15இன் மூலம் வரையறுக்கப்படுகின்றன. இந்த விதி வரையிட்ட நிறைவுகள் போட்டிகளுக்குப் பொருந்தாது.\n\nSection::::அறிவித்தல்.\nஒருவேளை ஒரு அணித்தலைவர் இந்த ஆட்டப்பகுதியில் தங்கள் அணி எடுத்த ஓட்டங்கள் வெற்றி பெறப் போதுமானது என்று கருதினால் அறிவிப்பார். இதன்மூலம் அந்த அணியின் ஆட்டப்பகுதி முடிவடையும். ஒருவேளை அதிக ஓட்டங்கள் எடுத்த பிறகும் தொடர்ந்து ஆடிக்கொண்டே இருந்தால் போட்டி வெற்றி/தோல்வியின்றி முடிய வாய்ப்புள்ளது. இந்த நிலையைத் தவிர்க்க அறிவிப்பு உதவுகிறது. இதுதவிர வேறுசில உத்திகளுக்காகவும் அறிவிப்பு பயன்படுகிறது.\n\nSection::::விட்டுக்கொடுத்தல்.\nஒரு அணித்தலைவர் தங்கள் ஆட்டப்பகுதி தொடங்குவதற்கு முன்பு விட்டுக்கொடுக்க முடிவெடுக்கலாம். தவிர ஒரு அணி தங்கள் ஆட்டப்பகுதியை விளையாட மறுத்தால் அது விட்டுக்கொடுத்ததாகக் கருதப்படும். \n\nதேர்வுத் துடுப்பாட்ட வரலாற்றில் ஒரு அணி விருப்பத்துடன் தங்கள் ஆட்டப்பகுதியை விட்டுக்கொடுத்த நிகழ்வு ஒருமுறை மட்டுமே நிகழ்ந்துள்ளது. 18 சனவரி 2000இல் தென்னாப்பிரிக்காவின் செஞ்சூரியன் பார்க்கில் இங்கிலாந்து மற்றும் தென்னாப்பிரிக்கா அணிகளுக்கிடையேயான ஐந்தாவது மற்றும் இறுதித் தேர்வுப் போட்டி நடைபெற்றது. இத்தொடரில் தென்னாப்பிரிக்கா 2-0 என்ற கணக்கில் ஏற்கனவே கைப்பற்றிவிட்டது (2 போட்டிகள் வெற்றி/தோல்வியின்றி முடிந்தன). ஐந்தாவது போட்டியின் முதல் நாளில் தென்னாப்பிரிக்கா 6 இழப்புகளுக்கு 156 ஓட்டங்கள் எடுத்திருந்தது. அடுத்த 3 நாட்களும் மழை காரணமாக போட்டி விளையாடப்படவில்லை. இறுதியாக 1 நாள் மட்டுமே மீதமிருந்ததால் போட்டி வெற்றி/தோல்வியின்றி முடியும் என்று எதிர்பார்க்கப்பட்டது.\n\nஅப்போது தென்னாப்பிரிக்க அணித்தலைவர் ஹான்ஸி குரொன்யே இங்கிலாந்து அணித்தலைவர் நாசர் ஹுசைனுடன் ஒரு உடன்பாடு செய்து கொண்டார். அதன்படி முதல் ஆட்டப்பகுதியில் 248 எடுத்தவுடன் தென்னாப்பிரிக்க அணி அறிவித்தது. பிறகு இங்கிலாந்து தனது முதல் ஆட்டப்பகுதியையும் தென்னாப்பிரிக்கா தனது 2வது ஆட்டப்பகுதியையும் விட்டுக்கொடுப்பதாக அறிவித்தன. இதன்மூலம் இங்கிலாந்து அணி தங்கள் 2வது ஆட்டப்பகுதியில் 250 எடுத்தால் வெற்றி என்ற இலக்கை நோக்கி விளையாடியது. அன்றைய துடுப்பாட்ட விதிகளின் படி ஒரு அணி தங்கள் 2வது ஆட்டப்பகுதியை மட்டுமே விட்டுக்கொடுக்க இயலும். இதனால் இங்கிலாந்து அணி தங்கள் முதல் ஆட்டப்பகுதியை 0 பந்துகளில் 0 இழப்புகளுக்கு 0 ஓட்டங்கள் என்ற நிலையில் அறிவித்ததாகக் கருதப்பட்டது. 2வது ஆட்டப்பகுதியில் இங்கிலாந்து அணி 8 இழப்புகளுக்கு 251 ஓட்டங்கள் எடுத்து 2 இழப்புகளால் வெற்றி பெற்றது.\n"}
{"id": "453447", "url": "https://ta.wikipedia.org/wiki?curid=453447", "title": "வெடுக்குநாறிமலை ஆதி லிங்கேஸ்வரர் ஆலயம்", "text": "வெடுக்குநாறிமலை ஆதி லிங்கேஸ்வரர் ஆலயம்\n\nவெடுக்குநாறிமலை ஆதி லிங்கேஸ்வரர் ஆலயம் இலங்கையில் வவுனியா மாவட்டத்தில் அமைந்துள்ள ஒரு சிவன் கோவில் ஆகும். இக்கோவில் வவுனியா வடக்கு பிரதேச செயலாளர் பிரிவில் ஒலுமடு-பாலமோட்டை கிராமத்திலிருந்து கிட்டத்தட்ட 3 கிலோமீட்டர் தொலைவில் அமைந்துள்ள வெடுக்குநாறிமலையின் உச்சியில் அமைந்துள்ளது. சுமார் 2000 ஆண்டுகள் பழமையான இந்த மலையின் வரலாறானது பல வரலாற்று சிறப்புகளைக்கொண்டு காணப்படுகின்றது.\n\n300 மீட்டர் உயரமான வெடுக்குநாறிமலை அடிவராத்தில் கேணி, தமிழ் பிராமிய கல்வெட்டுக்கள் என்பன அதன் வரலாற்றைக் கூறுகின்றது. இம்மலையின் உச்சியில் ஆதிலிங்கேசுவரர் என்ற சிவனுடைய இலிங்கம் அமைந்துள்ளது. கிட்டத்தட்ட ஐந்து தலைமுறையினருக்கு மேலாக இப்பிரதேச மக்கள் இந்த ஆலயத்தை வழிபட்டு வருகின்றனர்.\n\n2018 ஆம் ஆண்டில் இலங்கை தொல்லியல் திணைக்களம் மற்றும் வனவளத் திணைக்களத்தினர் இம்மலைக்கு மக்கள் சென்று வழிபாடுகளை மேற்கொள்ளத் தடை வித்தனர். ஆனாலும், உள்ளூர் மக்களின் எதிர்ப்பொனை அடுத்து, இத்தடையினை தொல்பொருள் திணைக்களத்தின் அனுமதியுடன் நெடுங்கேணி காவல்துறையினர் தற்காலிகமாக நீக்கி வழிபாடுகளை மட்டும் மேற்கொள்ள அனுமதித்தனர். ஆனாலும் கோவிலைப் புனரமைக்கவோ அல்லது புதிய கட்டடங்களை அமைக்கவோ அனுமதி மறுக்கப்பட்டுள்ளது.\n"}
{"id": "453449", "url": "https://ta.wikipedia.org/wiki?curid=453449", "title": "திவ்யா பிள்ளை", "text": "திவ்யா பிள்ளை\n\nதிவ்யா பிள்ளை (Divay Pillai) மலையாள படங்களில் தோன்றும் இந்திய திரைப்பட நடிகை ஆவார். அவர் 2015 ஆம் ஆண்டில் வெளியான \"அயல் என்ஜனல்லா\" என்ற திரைப்படத்தில் அறிமுகமானார், அதைத் தொடர்ந்து 2016 இல் \"ஓசாம் என்ற திரைப்படத்திலும் நடித்துள்ளார்.\" \n\nSection::::ஆரம்பகால வாழ்க்கை.\nதிவ்யா ஒரு மலையாள குடும்பத்தில் பிறந்தார். துபாயில் பிறந்து வளர்ந்த இவர், சினிமாவுக்குள் நுழைவதற்கு முன்பு விமானப் போக்குவரத்து நிறுவன ஊழியராக தனது வாழ்க்கையைத் தொடங்கினார். \n\nSection::::தொழில்.\nநடிகர் வினீத் குமார் இயக்குனராக அறிமுகமான காதல் மற்றும் நகைச்சுவையை கதைக்களமாகக் கொண்ட \"அயல் என்ஜனல்லா என்ற படத்தில்\" பகத் பாசில் ஜோடியாக 2015 ஆம் ஆண்டில் அறிமுகமானார். அவரது இரண்டாவது திரைப்படம் பிருத்விராஜ் சுகுமாரன் நடித்த பழிவாங்கும் கதையைக் கொண்ட \"ஓஷாம்\" (2016) ஜீது ஜோசப்பின் இயக்கத்தில் வெளிவந்தது. இந்த திரைப்படம் வசூல்ரீதியாக பெரும் வெற்றி பெற்றது. \n"}
{"id": "453454", "url": "https://ta.wikipedia.org/wiki?curid=453454", "title": "இராணியின் உலோகம்", "text": "இராணியின் உலோகம்\n\nஇராணியின் உலோகம் (Queen's Metal) என்பது ஒரு கலப்புலோகம் ஆகும். இந்த கலப்புலோகத்தில் ஒன்பது பங்கு வெள்ளீயத்தாலும் மற்றும் உள்ள ஒரு பங்கு அந்திமனி, ஈயம், மற்றும் பிசுமத் ஆகியவற்றால் ஆனது. இதன் கடினத்தன்மையானது பியூட்டர் மற்றும் பிரித்தானிய உலோகம் இவற்றுக்கு இடைப்பட்டதாக உள்ளது. இந்த கலப்புலோகம் 16 ஆம் நூற்றாண்டில் ஆங்கிலேய பியூற்றர் கொல்லர்களால் உருவாக்கப்பட்டதாகும்; தொடக்கத்தில் இந்த கலப்புலோகத்தின் இயைபு மிகவும் இரகசியமானதாக இருந்தது. இக்கலப்புலோகத்தால் பொருள்கள் வின்சர் மாளிகையின் பயன்பாட்டிற்காக மட்டுமே செய்யப்பட்டன.\n\n"}
{"id": "453456", "url": "https://ta.wikipedia.org/wiki?curid=453456", "title": "கே. எம். பினு", "text": "கே. எம். பினு\n\nகலையதும்குசி மேத்யூஸ் பினு (பிறப்பு: டிசம்பர் 20, 1980) கேரளாவைச் சேர்ந்த ஒரு இந்திய தட கள விளையாட்டு வீரர் ஆவார். இவர் 400 மீட்டர் மற்றும் 800 மீட்டர் ஓட்டங்களில் திறமை பெற்றவர். 2004 ஆம் ஆண்டு ஆகஸ்ட் 20 ஆம் தேதி 2004 ஏதென்ஸ் ஒலிம்பிக்கில் 45.48 வினாடிகளில் ஓடி அப்போதைய 400 மீட்டர் தேசிய சாதனையை அவர் புரிந்தார். பின்னர், முகமது அனஸ் 2018 ஆம் ஆண்டில் கோல்ட் கோஸ்டில் நடந்த பொதுநலவாய விளையாட்டுப் போட்டிகளில் 45.32 வினாடிகளில் ஓடி, கே. எம். பினுவின் சாதனையை முறியடித்தார். 1960 ஆம் ஆண்டு ரோம் ஒலிம்பிக்கில் 44 வயதான மில்கா சிங் 400 மீட்டர் தொலைவினை 45.73 வினாடிகளில் ஓடி வைத்திருந்த இந்திய தேசிய சாதனையை முறியடித்தார். பெரிய சர்வதேச போட்டியில் பதக்கங்களை வென்ற முதல் இந்திய உடன்பிறப்புகள என்று அவரும் அவரது அக்களான கே. எம். பீனமோலும் வரலாறு படைத்தனர். அவர்கள் இருவரும் 2002 ஆம் ஆண்டு நடைபெற்ற பூசன் ஆசிய விளையாட்டுப் போட்டிகளில் பதக்கங்களை வென்றனர். ஆண்களுக்கான 800 மீட்டர் வெள்ளியை பினு வென்றபோது, மகளிர் போட்டியில் அவரது சகோதரி தங்கப்பதக்கம் வென்றார். பினு இந்திய தடகளத்தில் செய்த சாதனைகளுக்காக 2006 ஆம் ஆண்டுக்கான அர்ஜுனா விருதைப் பெற்றார். \n\nSection::::வாழ்க்கைக்குறிப்பு.\nகேரளாவின் இடுக்கி மாவட்டத்தைச் சேர்ந்த பினு, டிசம்பர் 20, 1980 இல் பிறந்தார். தனது சகோதரி பீனமோலின் அடிச்சுவடுகளைப் பின்பற்றி, தடகளத்தை தனது வாழ்க்கையாகத் தேர்வு செய்தார். பினுவுக்கு உக்ரைனைச் சேர்ந்த யூரி பயிற்சியளித்தார், அவர் பீனாமோலையும் பயிற்றுவித்தவர் ஆவார். \n"}
{"id": "453458", "url": "https://ta.wikipedia.org/wiki?curid=453458", "title": "ஏஞ்சல் மேரி சோசப்", "text": "ஏஞ்சல் மேரி சோசப்\n\nஏஞ்சல் மேரி ஜோசப் (Angel Mary Joseph) (பிறப்பு: செப்டம்பர் 24, 1953) ஓய்வு பெற்ற இந்திய தட கள விளையாட்டு வீரர் ஆவார். அவர் 100 மீட்டர் தடை ஓட்டம், நீளம் தாண்டுதல், ஐவகைப்போட்டி ஆகியவற்றில் திறமை பெற்றவர் ஆவார். ஒரு சமயத்தில் மேற்கண்ட மூன்றிலும் மற்றும் உயரம் தாண்டுதல் மற்றும் ஹெப்டாத்லான் ஆகிய போட்டிகளிலும் தேசிய சாதனைகளைப் படைத்தார் . 1978 ஆம் ஆண்டு தெஹ்ரானில் நடந்த ஆசிய விளையாட்டுப் போட்டிகளில், நீளம் தாண்டுதல் மற்றும் ஐவகைப் போட்டிகளில் வெள்ளிப் பதக்கங்களை வென்றார். அவர் தேசிய வாகையாளர் போட்டிகளில் கருநாடகம் மற்றும் இரயில்வே கூடைப்பந்து அணிகளை பிரதிநிதித்துவப்படுத்தினார். \n\nதடகளப் போட்டிகளில் அவர் செய்த சாதனைகளை உணர்ந்து மேரிக்கு 1979 ஆம் ஆண்டில் இந்திய அரசு அருச்சுனா விருது வழங்கியது. \n"}
{"id": "453462", "url": "https://ta.wikipedia.org/wiki?curid=453462", "title": "ஸ்ரீ வீரக்குடும்பர் ஆலயம்", "text": "ஸ்ரீ வீரக்குடும்பர் ஆலயம்\n\nSection::::வரலாறு.\nஸ்ரீ வீரக்குடும்பர் அல்லது வீரகுடும்பன் என்று அழைக்கப்படும் இக்கோவில் இராமநாதபுரம் மாவட்டத்தில் திரு உத்திரகோசமங்கைக்கு அருகில் உள்ள களக்குடி கிராமத்தில் அமைந்து உள்ளது.\n\nஇக்கோவிலுக்கு என்று தனி சிறப்பும் தனித்த வரலற்றுகளையும் அடக்கி உள்ளது, அன்றைய காலகட்டத்தில் மக்களுக்காக அரும்பாடு பட்டவரின் சரித்திரம் இன்று கோவிலாக உருவெடுத்து உள்ளது."}
{"id": "453472", "url": "https://ta.wikipedia.org/wiki?curid=453472", "title": "ராஜசேகர் (நடிகர்)", "text": "ராஜசேகர் (நடிகர்)\n\nராஜசேகர் (இறப்பு: 8 செப்டம்பர் 2019) இந்தியத் தமிழ்த் திரைப்பட இயக்குநரும், திரைப்பட, மற்றும் சின்னத்திரை நடிகரும் ஆவார். அத்துடன் திரைக்கதை எழுத்தாளராகவும், ஒளிப்பதிவாளராகவும் பணியாற்றியுள்ளார்.\nSection::::ஒளிப்பதிவாளர்.\nராஜசேகர் சென்னை திரைப்படக் கல்லூரியில் சேர்ந்து ஒளிப்பதிவு பயிற்சி பெற்றார். உடன் பயின்ற இராபர்ட் ஆசீர்வாதம் என்பவருடன் இணைந்து ஜெயபாரதியின் இயக்கத்தில் 1979 இல் வெளிவந்த குடிசை திரைப்படத்துக்கு ஒளிப்பதிவு செய்தார். \n\nஇருவரும் இணைந்து ஒளிப்பதிவு செய்த திரைப்படங்கள்:\n\nSection::::இயக்குநர்.\nபின்னர் இராபர்ட்டுடன் இணைந்து சுஹாசினி நடிப்பில் 1981 இல் வெளிவந்த பாலைவனச்சோலை திரைப்படத்தை இயக்கினார். இப்படம் பெரும் வெற்றியளித்தது.\n\nஇருவரும் இணைந்து இயக்கிய திரைப்படங்கள்:\n\n\n\n\nSection::::தனிப்பட்ட வாழ்கை.\nமனசுக்குள் மத்தாப்பூ படத்தில் டாக்டர் கீதா என்ற பாத்திரத்தில் நடித்த சரண்யாவை மணந்துகொண்டார். அந்த மணவாழ்வு நீடிக்காமல் மணமுறிவு ஏற்பட்டது. பின்னர் தாரா என்பவரை மணந்து தன் இறுதி காலம்வரை அவருடன் வாழ்ந்தார்.\nசில நாட்களாக உடல் நலக் குறைபாட்டால், சென்னை இராமச்சந்திரா மருத்துவமனையில் சிகிச்சை பெற்று வந்த ராஜசேகர் 2019 செப்டம்பர் 8 ஞாயிற்றுக்கிழமை காலமானார்.\n"}
{"id": "453473", "url": "https://ta.wikipedia.org/wiki?curid=453473", "title": "ராஜசேகர்", "text": "ராஜசேகர்\n\nராஜசேகர் (\"Rajasekhar\") பின்வருவனவற்றுள் ஒன்றாக இருக்கலாம்:\n"}
{"id": "453481", "url": "https://ta.wikipedia.org/wiki?curid=453481", "title": "காலி கலங்கரை விளக்கம்", "text": "காலி கலங்கரை விளக்கம்\n\n<nowiki> </nowiki>காலி கலங்கரை விளக்கம் (Galle Lighthouse) (பாயிண்ட் டி காலி லைட் என்றும் அழைக்கப்படுகிறது) இலங்கையில் காலியில் அமைந்துள்ள ஒரு கடற்கரை கலங்கரை விளக்கம் ஆகும். இது இலங்கை துறைமுக அதிகாரசபையால் இயக்கப்பட்டு பராமரிக்கப்படுகிறது. \n\nSection::::வரலாறு.\nஇது இலங்கையின் மிகப் பழமையான ஒளி நிலையம் ஆகும். இது 1848 ஆம் ஆண்டு 24.5 மீற்றர் (80 அடி) உயரத்தில் ஆங்கிலேயர்களால் கட்டப்பட்டது. இக் கலங்கரை விளக்கம் 1934 ஆம் ஆண்டு ஏற்பட்ட தீவிபத்தில் அழிந்தது. பின், 1939 ஆம் ஆண்டு 26.5 மீட்டர் (87 அடி) உயரத்தில் தற்போதுள்ள கலங்கரை விளக்கம் அமைக்கப்பட்டது. தற்போதுள்ள கலங்கரை விளக்கமானது பிரித்தானியர்களால் அமைக்கப்பட்டிருந்த கலங்கரை விளக்கத்திலிருந்து 100 மீட்டர் (332 அடி) தொலைவில் அமைந்துள்ளது . \n\nயுனெஸ்கோவின் உலக பாரம்பரிய தளம் மற்றும் நன்கு அறியப்பட்ட சுற்றுலாத்தலமான பண்டைய காலி கோட்டையில் இந்த ஒளி நிலையம் அமைக்கப்பட்டுள்ளது. கலங்கரை விளக்கம் மூலோபாய ரீதியாக தெற்கு முனையில் அமைந்துள்ளது. சாலை மட்டத்திலிருந்து சுமார் 6 மீட்டர் (20 அடி) உயரத்தில் கட்டப்பட்டுள்ளது. இது பாயிண்ட் உட்ரெக்ட் பாசுடன் என்று அழைக்கப்படுகிறது. இங்கிருந்து காலி துறைமுகத்திற்குள் நுழையும் எந்தவொரு கப்பலையும் முழுமையாக பார்வையிடலாம்.\n\n\n"}
{"id": "453483", "url": "https://ta.wikipedia.org/wiki?curid=453483", "title": "தேசியத் தேர்வு முகமை", "text": "தேசியத் தேர்வு முகமை\n\nதேசிய தேர்வு முகமை (National Testing Agency) (NTA) இந்திய அமைச்சரவையால் அங்கீகாரம் வழங்கப்பட்டு, நவம்பர் 2017இல் நிறுவப்பட்டது. இதன் முதன்மைப் பணி இந்தியாவில் உள்ள இந்திய தொழில்நுட்பக் கழகங்கள், இந்திய மேலாண்மை கழகங்கள் போன்ற உயர் கல்வி நிறுவனங்களில் மாணவர்களைச் சேர்ப்பதற்கான நுழைவுத் தேர்வுகளை நடத்துவதே. இந்திய அரசு விநீத் ஜோஷி என்பவரை இம்முகமையின் முதல் இயக்குநராக நியமித்துள்ளது.\n\nSection::::நடத்தும் தகுதி மற்றும் நுழைவுத் தேர்வுகள்.\nஉயர் கல்வி நிறுவனங்களில் மாணவர்களைச் சேர்க்க தேசிய தேர்வு முகமை, இந்திய தேசிய அளவில் கீழ்கானும் தேர்வுகளை நடத்துகிறது. \n\nSection::::வரலாறு.\n1992 முதல் இந்திய தேசிய அளவிலான தொழில்நுட்பம், மருத்துவம் மேலாண்மை மற்றும் இதர உயர் கல்விப் படிப்புகளுக்கான நுழைவுத்தேர்வுகளை நடுவண் இடைநிலைக் கல்வி வாரியம் போன்ற நிறுவனங்கள் நடத்தியது. \n2010-இல் மனிதவள மேம்பாட்டு அமைச்சகம் நிறுவிய வல்லுனர் குழுவின் அறிக்கையில், உயர் கல்வி நிறுவனாங்களில் மாணவர்களை சேர்க்க, தேசிய அளவிலான நுழைவுத் தேர்வு மற்றும் தகுதித் தேர்வுகளை நடத்துவதற்கு சட்ட அங்கீகாரம் பெற்ற தனி நிறுவனம் அமைக்கப் பரிந்துரைத்தது. \n2017-இல் இந்திய அமைச்சரவை தேசிய தேர்வு முகமைக்கு அங்கீகாரம் வழங்கப்பட்டது. அமைக்கப்பட்டது. 2017-ஆம் ஆண்டு முதல் தேசிய தேர்வு முகமை உயர் கல்வி நிலையங்களில் மாணவர்களை சேர்ப்பதற்கு தகுதித் தேர்வுகளும், நுழைவுத்தேர்வுகளை நடத்துகிறது.\n\nSection::::முகமையின் உறுப்பினர்கள்.\nமனிதவள மேம்பாட்டு அமைச்சகம் முகமையின் தலைவரை நியமிக்கும். முகமையின் தலைவருக்கு ஆலோசனை வழங்க 9 கல்வியாளர்களைக் கொண்ட ஆளுநர் குழு உள்ளது. மேலும் முகமையின் அன்றாடப் பணிகளை மேற்கொள்ள தலைமை நிர்வாக அலுவலரே தலைமை இயக்குநராக செயல்படுவார். \n\n"}
{"id": "453491", "url": "https://ta.wikipedia.org/wiki?curid=453491", "title": "பிரதியுசா பொறியியல் கல்லூரி", "text": "பிரதியுசா பொறியியல் கல்லூரி\n\nபிரதியுஷா பொறியியல் பொறியியல் கல்லூரி (Prathyusha Engineering College) என்பது தமிழ்நாட்டின், பூந்தமல்லியில் உள்ள பொறியியல் கல்லூரி ஆகும். இக்கல்லூரியானது பூந்தமல்லியில் இருந்து 12 கிலோமீட்டர் தொலைவில் பூந்தமல்லிக்கும் திருவள்ளூருக்கும் இடையில் அமைந்துள்ளது. இக்கல்லூரியின் நிறுவனர் மற்றும் தலைவரான, திரு இராஜா ராவால் நிறுவப்பட்டது. இந்த கல்லூரி என்ஏஏசி-ஆல் \"ஏ\" தரச்சான்று அங்கீகாரம் பெற்றுள்ளது. மேலும் சென்னை அண்ணா பல்கலைக்கழகத்துடன் இணைக்கப்பட்டு, ஏஐசிடிஇ-ஆல் அங்கீகரிக்கப்பட்டுள்ளது. இந்த நிறுவனம் யுஜிசியால் பிரிவு 2 எஃப் / 12 பி இன் கீழ் அங்கீகாரம் பெற்றுள்ளது. \n\nSection::::வரலாறு.\nபிரதியுஷா பொறியியல் கல்லூரி 2001 ஆம் ஆண்டில் பிரத்யுஷா கல்வி அறக்கட்டளையின் சார்பில் அறக்கட்டளையின் தலைவரும் பிரதியுஷா குழும நிறுவனங்களின் தலைவரான பி. ராஜராவால் நிறுவப்பட்டது. இக்கல்லூரியானது பி.இ. பாடப்பிரிவில் மின்னணு மற்றும் தொடர்பியல் பொறியியல், கனிணி அறிவியல் மற்றும் பொறியியல், மின் மற்றும் மின்னணுவியல் பொறியியல், குடிசார் பொறியியல், இயந்திரப் பொறியியல், பி.டெக். பாடத்தில் தகவல் தொழில்நுட்பம் மற்றும் உயிர் தொழில்நுட்டபம் ஆகிய இளநிலைப் படிப்புகளும் - முதுநிலை படிப்புகளில் கணினி செயலி, ஆற்றல் மின்னணு மற்றும் செயலி, ஸ்டர்க்சல் இஞ்சினியரிங், கனிணி அறிவியல் மற்றும் பொறியியல், எம்.டெக் உயிர் தொழில்நுட்பம் போன்ற பாடங்கள் வழங்கப்படுகின்றன. தமிழ்நாட்டில் அண்ணா பல்கலைக்கழகத்துடன் இணைந்த 497 கல்லூரிகளில், இக்கல்லூரியானது கல்வி செயல்திறனில் 5 வது இடத்தைப் பெற்றுள்ளது. இந்தக் கல்லூரியானது மாணவர்களின் திறன்களை அடையாளம் கண்டு, உலகளாவிய தரத்திற்கு இணையாக அவர்களை தொழில் வளர்ச்சி நோக்கி மேம்படுத்துகிறது. \n\nSection::::குறிப்புகள்.\n2. https://www.thehindu.com/news/cities/chennai/research-and-development-centre-inaugurated/article3900771.ece, September 15, 2012,the Hindu.com,Research and Development Centre inaugurated<br>\n3. http://www.newindianexpress.com/cities/chennai/2015/may/11/Prathyusha-to-Award-Toppers-759012.html,11th May 2015, Prathyusha to Award Toppers- The New Indian Express<br>\n4. https://www.careers360.com/colleges/prathyusha-engineering-college-tiruvallur/reviews, Students reviews, College ranking 3.65/5./<br>\n5 https://www.thehindu.com/news/cities/chennai/Chennai-team-comes-second-in-Microsoft-contest/article16205097.ece, Chennai team comes second in Microsoft contest, The Hindu.com, July 22, 2010<br>\n6. Solar Energy Centre inaugurated, http://www.newindianexpress.com/cities/chennai/ 2014/ nov/13/Solar-Energy-Centre-Inaugurated-681868.html, The New Indian Express, 12 November 2014<br>\n\n"}
{"id": "453498", "url": "https://ta.wikipedia.org/wiki?curid=453498", "title": "பிரியதர்சினி பொறியியல் கல்லூரி", "text": "பிரியதர்சினி பொறியியல் கல்லூரி\n\nபிரியதர்ஷினி பொறியியல் கல்லூரி, வாணியாம்பாடி (Priyadarshini Engineering College) என்பது இந்தியாவின், தமிழ்நாட்டின், வேலூர் மாவட்டம், வாணியம்பாடியில் உள்ள ஒரு பொறியியல் கல்லூரி ஆகும். \n\nஜெய் பாரத் அறக்கட்டளையினால் பிரியதர்ஷினி பொறியியல் கல்லூரி 1995 இல் வனியாம்பாடியில் நிறுவப்பட்டது. சென்னை அண்ணா பல்கலைக்கழகத்துடன் இணைந்த இக்கல்லூரியானது, புது தில்லி அகில இந்திய தொழில்நுட்ப கல்விக் குழுவின் ஒப்புதலைப் பெற்றுள்ளது. \n\nSection::::படிப்புகள்.\nஇளநிலை படிப்புகள் \n\n\nமுதுநிலை \n\n\n"}
{"id": "453499", "url": "https://ta.wikipedia.org/wiki?curid=453499", "title": "பி. டி. ஆர். பொறியியல் மற்றும் தொழில்நுட்பக் கல்லூரி", "text": "பி. டி. ஆர். பொறியியல் மற்றும் தொழில்நுட்பக் கல்லூரி\n\nபி. டி. ஆர். பொறியியல் மற்றும் தொழில்நுட்பக் கல்லூரி (PTR College of Engineering and Technology) என்பது தமிழ்நாட்டின், மதுரை மாவட்டம், தனபாண்டியன் நகரில் அமைந்துள்ள ஒரு பொறியியல் கல்லூரி ஆகும், இது அண்ணா பல்கலைக்கழகத்துடன் இணைக்கப்பட்டுள்ளது. \n"}
{"id": "453530", "url": "https://ta.wikipedia.org/wiki?curid=453530", "title": "புரோப்பைலீன் கிளைக்கால் டைநைட்ரேட்டு", "text": "புரோப்பைலீன் கிளைக்கால் டைநைட்ரேட்டு\n\nபுரோப்பைலீன் கிளைக்கால் டைநைட்ரேட்டு (\"Propylene glycol dinitrate\") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 1,2-புரோப்பைலீன் கிளைக்கால் டைநைட்ரேட்டு, 1,2-புரோப்பேண்டையால் டைநைட்ரேட்டு என்ற பெயர்களாலும் இச்சேர்மம் அழைக்கப்படுகிறது. புரோப்பைலீன் கிளைக்கால் மற்றும் நைட்ரிக் அமிலம் ஆகிய சேர்மங்கள் சேர்ந்த நைட்ரேட்டு எசுத்தராக இது கருதப்படுகிறது. ஒரேயொரு நைட்ரேட்டு குழுவை குறைவாகப் பெற்ற நைட்ரோ கிளிசரினின் கட்டமைப்பையே புரோப்பைலீன் கிளைக்கால் டைநைட்ரேட்டும் பெற்றுள்ளது. விரும்பத்தகாத மணம் கொண்ட இச்சேர்மம் ஒரு நிறமற்ற திரவமாகும். கொதிநிலைக்கு கீழே 121 ° செல்சியசு வெப்பநிலையில் சிதைகிறது. தீப்பிடித்து எரியக்கூடியதாகவும் வெடிக்கும் இயல்பையும் கொண்டுள்ளது. அதிர்ச்சியை உணரும் திறன் கொண்ட்தாக வினையில் ஈடுபட்டு நீராவி, கார்பன் மோனாக்சைடு மற்றும் நைட்ரசன் வாயு போன்றவற்றை உருவாக்குகிறது. \n\n2-நைட்ரோடைபீனைலமீன் மற்றும் டைபியூட்டைல் செபாக்கேட்டு ஆகியவற்றுடன் சேர்ந்து ஓட்டோ எரிபொருள் II இல் ஒரு உந்துபொருளாக பயன்படுத்தப்படுகிறது. ஓட்டோ எரிபொருள் II சில நீர்மூழ்கிக் குண்டுகளில் உந்துபொருளாக பயன்படுத்தப்படுகிறது \nபாலியைதரிக் ஆல்க்கால்களின் நைட்ரேட்டுகளில் ஒன்றான புரோப்பைலீன் கிளைக்கால் டைநைட்ரேட்டு மருத்துவத் துறையில் மார்பு நெரிப்பு நோய்க்கான சிகிச்சையிலும் வெடிபொருளாகவும் 19 ஆம் நூற்றாண்டு தொடங்கி பயன்படுத்தப்படுகிறது. \nஇரத்த அழுத்தத்தில் பாதிப்பையும் சுவாச நச்சுத்தன்மையையும் புரோப்பைலீன் கிளைக்கால் டைநைட்ரேட்டு ஏற்படுத்துகிறது, கல்லீரல் மற்றும் சிறுநீரகம் போன்ற உறுப்புகளையும் பார்வை சிதைவு மெத்தோகுளோபினூரியா, தலைவலி மற்றும் ஒருங்கிணைப்பு இல்லாமை போன்ற பாதிப்புகளையும் உண்டாக்குகிறது. தோல் வழியாக இது உடலுக்குள் உறிஞ்சப்படலாம். மெத்தெமோகுளோபினிமியா எனப்படும் இரத்த இரும்பு பற்றாக்குறை நோய் இதன் முதன்மையான நச்சுத்தன்மை பொறிமுறையாகும். நிரந்தர நரம்பு சேதத்தையும் இது ஏற்படுத்தக்கூடும்.\n\nதொழில்சார் பாதுகாப்பு மற்றும் ஆரோக்கியத்திற்கான தேசிய நிறுவனம், எட்டு மணிநேர வேலை நாளில் தோலின் மீது மில்லியனுக்கு 0.05 பகுதிகள் அளவு வெளிப்படலாம் எனத் தொழில்சார் வெளிப்பாட்டு அளவாக பரிந்துரைக்கிறது\n"}
{"id": "453533", "url": "https://ta.wikipedia.org/wiki?curid=453533", "title": "டெல் அவீவ் மாவட்டம்", "text": "டெல் அவீவ் மாவட்டம்\n\nடெல் அவீவ் மாவட்டம் (; ) இசுரேல் நாட்டில் உள்ள ஆறு நிர்வாக மாவட்டங்களில் மிகச் சிறிய மாவட்டமாகவும் மக்கள் அடர்த்தி கொண்ட மாவட்டமாகவும் உள்ளது. மாவட்டத்தின் மொத்த மக்கள் தொகை 13,88,400 ஆகும். இதில் 98.9% யூதர்கள் மற்றும் 1.10% அராபியர்கள் \n\nடெல் அவீவ் நகரம் மாவட்டத்தின் தலைநகர் மற்றும் தொழில்நுட்ப பெருநகரம் ஆகும். மாவட்டத்தின் இரு தொழில்நுட்ப மற்றும் வரத்தக நகரங்களில் ஒன்றாகும். அருகில் உள்ள மற்றொரு நகரம் குஷ் தான் ஆகும். \n\nஇசுரேலின் ஆறு நிர்வாக மாவட்டங்களில் டெல் அவீவ் மாவட்டம் மட்டுமே ஜூடா மற்றும் சமாரியா பகுதி எல்லையுடன் தொடர்பில்லாத மற்றும் சர்வதேச எல்லை இல்லாத மாவட்டம் ஆகும். இந்த மாவட்டம் வடக்கு, கிழக்கு மற்றும் தெற்கே மத்திய மாவட்டத்தால் சூழப்பட்டுள்ளது. மேற்கே மத்தியதரைக் கடல் அமைந்துள்ளது. மாவட்டத்தின் மக்கள் தொகை அடர்த்தி 7,259/கிமீ2 ஆகும்.\n"}
{"id": "453534", "url": "https://ta.wikipedia.org/wiki?curid=453534", "title": "2013 ஆஷஸ் தொடர்", "text": "2013 ஆஷஸ் தொடர்\n\nSection::::அணிகள்.\n பிந்தைய சேர்ப்பு\n"}
{"id": "453561", "url": "https://ta.wikipedia.org/wiki?curid=453561", "title": "ஆர். எம். கே. பொறியியல் மற்றும் தொழில்நுட்பக் கல்லூரி", "text": "ஆர். எம். கே. பொறியியல் மற்றும் தொழில்நுட்பக் கல்லூரி\n\nஆர். எம். கே பொறியியல் மற்றும் தொழில்நுட்பக் கல்லூரி ( R.M.K. College of Engineering and Technology ) என்பது இந்தியாவின், தமிழ்நாட்டின், திருவள்ளூர், புதுவயல் கிராமத்தில் உள்ள ஒரு பொறியியல் கல்லூரி ஆகும். இது சென்னை அண்ணா பல்கலைக்கழகத்துடன் இணைந்துள்ள கல்லூரி ஆகும். இது லட்சுமிகாந்தம்மாள் கல்வி அறக்கட்டளையால் நிர்வகிக்கப்படுகிறது. அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ள இக்கல்லூரியானது, தெலுங்கு சிறுபான்மை நிறுவனம் ஆகும். இது தேசிய மதிப்பீடு மற்றும் தரச்சான்று அவையால் அங்கீகரிக்கப்பட்டுள்ளது. மேலும் இது ஐஎஸ்ஓ 9000-2015 சான்றளிக்கப்பட்ட நிறுவனமாகும். \n\nஇந்தக் கல்லூரியானது கணினி அறிவியல் மற்றும் பொறியியல் (சிஎஸ்இ), மின் மற்றும் மின்னணு பொறியியல் (இஇஇ), மின்னணு மற்றும் தொடர்பியல் பொறியியல் (இசிஇ), இயந்திரப் பொறியியல் (மெக்) ஆகிய நான்கு துறைகளுடன் 2008 இல் திறக்கப்பட்டது. இது தற்போது இஇஇ, இசிஇ, சிஎஸ்இ, இயந்திரப் பொறியியல் போன்ற பல்வேறு துறைகளுடன் 1700 க்கும் மேற்பட்ட மாணவர்களைக் கொண்டுள்ளது. இக்கல்லூரி வளாகமானது சுமார் பரப்பளவைக் கொண்டுள்ளது . சென்னை மற்றும் திருவள்ளூர் மாவட்டங்களைச் சேர்ந்த மாணவர்களின் போக்குவரத்து வசதிக்காக இந்த கல்லூரியில் 32 பேருந்துகள் உள்ளன. \n\n\nSection::::வழங்கப்படும் பாடங்கள்.\nஇக்கல்லூரி வளாகமானது சென்னை-விஜயவாடா தேசிய நெடுஞ்சாலையில் சென்னையில் இருந்து சுமார் 33 கிலோமீட்டர் தொலைவில் உள்ள புதுவயல் கிராமத்தில் அமைந்துள்ளது. இந்த கல்லூரிக்கு   சென்னை, கும்மிடிபூண்டி / சூலூர்பேட்டை / நெல்லூர் / நாயுடுபேட்டை / ஸ்ரீ கலாஹஸ்தி / திருப்பதி ஆகிய இடல்களில் இருந்து பேருந்துகள் மூலம் எளிதில் சென்றடையலாம். சென்னை - கும்மிடிபூண்டி இடையேயான புறநகர் தொடருந்துகள் நிற்கும் காவரைப்பேட்டை தொடருந்து நிலையத்தில் இருந்து கல்லூரி ஒரு   கி.மீ. தொலைவில் உள்ளது. \n\nஇந்த கல்வி நிறுவனமானது வகுப்பு அறைகள், குளிரூட்டப்பட்ட கருத்தரங்கு கூடங்கள், மத்திய நூலகம், துறைசார் நூலகங்கள், இணைய இணைய இணைப்பு வசதி போன்றவற்றுடன் ஒரு பெரிய வளாகத்தில் அமைந்துள்ளது. இங்கு ஆண்களுக்கும் பெண்களுக்கும் தனித்தனி விடுதிகள் உள்ளன. \n\n\n"}
{"id": "453575", "url": "https://ta.wikipedia.org/wiki?curid=453575", "title": "ஸ்ரீ ராமச்சந்திர இயக்கம்", "text": "ஸ்ரீ ராமச்சந்திர இயக்கம்\n\nஸ்ரீ இராம் சந்திரா மிஷனின் கூறப்பட்ட நோக்கம் \"தெய்வ உணர்வை எழுப்பி, மனித பரிணாம வளர்ச்சி பாதையை தாங்குதல்\". இந்த இயக்கத்தின் படி, பதஞ்சலியின் இராச இயோகவின் 7வது செயற்படியின் தொடக்கத்தில், இராச யோகா வடிவு பழக்கப்பட்டது. இது தற்காலத்து வாழ்க்கை நிலைமைகளுக்கு ஏற்ற எளிய, இயற்கை நடைமுறைகளைக் கொண்டது, மேலும், சிக்கனம் மற்றும் துறவம் போன்ற இயந்திர வழிமுறைகளை கொண்டதல்ல. இது உலகலாவிய, எளிதில் பழகக்கூடிய மற்றும் ஒருவர் விரைவில் தன்னை உள்ளிருந்து கண்டறிய கூடியதாகும். சகஜ மார்க்கம் (இயற்கை வழி) இறந்த கால பதிவுகளை( சம்ஸ்காரங்கள் என்றும் அழைக்கப்படுகிறது) நீக்குதல், இதயத்தின்மேல் ஊழ்கம் புரிதல் மற்றும் வாழும் ஆன்மீக தலைவர் சார்பைப் பெற்று நடக்கிறது. ஒரு தெய்வீக ஆசிரியரது பங்கு மிகவும் இன்றியமையாதது ஏனென்றால், அவர் அனைத்து செயற்பாடுகளையும் மற்றும் ஆன்மீக காரியங்களையும் அறிந்தவராவார் மேலும், அவர் உள்ளுணர்தல் அல்லது வீடுபேறை நோக்கிய பாதையில், அந்த பாதையின் தலைவராக நடந்துவந்துள்ளார். பயணிப்போர்க்கு யாதாற்ற வேண்டுமென அவர் அறிவார். பயிற்சியாளர்களால், ஒரு வாழும் எடுத்துக்காட்டாகவும், தனது எழுத்துக்கள் மற்றும் சொற்கள், செயல்கள், வாழ்விருத்தல் போன்றவற்றால் ஆசிரியராகவும் போற்றப்படுகிறார் . \"கடவுள் தான் மெய்யான ஆசிரியர் மற்றும் தலைவர் ஆவர் மற்றும் கடவுளிடமிருந்து மட்டுமே ஒளி பெறப்படுகிறது\" என்று ஸ்ரீ ராமச்சந்திராஜி அவரது நூலில் கூறியுள்ளார்.. \n\nஇவ்வியக்கம் சமயம், நாடு, நிறம், இனம், பாலினம், குலம் மற்றும் வகுப்புப் போன்றவற்றின் பக்கச்சார்பின்றி தனது சேவைகளை அளிக்கிறது. இவ்வியக்கத்தில், எந்த நிலை ஆன்மீக பயிற்சிக்கும் கட்டணம் பெறப்படுவதில்லை. \n\nSection::::அமைப்பு.\nஸ்ரீ இராமச்சந்திரா இயக்கத்தின் தற்போதைய தலைவராகவும், சகஜ மார்க்கத்தின்(இயற்கை வழி) ஆன்மீக தலைவராகவும் திரு கமலேஷ் படேல்(பிறப்பு: 1956) இருந்துவருகிறார். இதில் கலிபோர்னியாவில் 1997யில் பதிவுச் செய்யப்பட்ட SRCM USA மற்றும் இந்தியாவின் இலக்னோவில் 1945யில் பதிவுச்செய்யப்பட்ட SRCM India ஆகியவை அடங்கும். இவ்வியக்கம், இலாலாஜி என்றழைக்கப்படும் ஆதி தலைவர் படேகரின் ஸ்ரீ ராமச்சந்திராஜியின் பெயரைக்கொண்டுள்ளது மற்றும் அவரது  வழிவந்த பாபுஜி என்றழைக்கப்படும் சாசகான்புரின் ஸ்ரீ ராமச்சந்திராவால்(1899-1983) நிறுவப்பட்டது. அவர் மறைவுக்கு பின், திரு பார்த்தசாரதி இராஜகோபாலச்சரி (அன்பாக சாரிஜி என்றழைக்கப்பட்டார்) இவ்வியக்கத்தின் தலைவராகவும், ஆன்மீக தலைவராகவும் இருந்துவந்தார். 20 திசம்பர் 2014 அன்று அவரது மறைவுக்கு பின் திரு கமலேஷ் படேல் இவ்வியக்கத்தின் மூன்றாவது தலைவராகவும்  நான்காவது ஆன்மீக தலைவராகவும் இருந்துவருகிறார்.   \n\nசகஜ மார்க்கத்தின் ஆதி பெருந்தலைவரான இலாலாஜி என்றழைக்கப்படும் பதிகரின் ஸ்ரீ இராம சந்திரா, பாபுஜி அவர்களுக்கு கற்பித்தார்.இலாலாஜி அவர்களை குறைந்த அளவிலேயே நேரில் கண்டிருந்திருந்தாலும், பாபுஜி அவர் வழிவந்த ஆன்மீக தலைவரானார். இலாலாஜி பிராணாஹுதி எனப்படும் தெய்வீக ஆற்றலின் இயோக பரிமாற்றல் வழியே ஆன்மீக பயிற்சியளிக்கும் பழங்கால இயோக பயிற்சிமுறையை இலாலாஜி கண்டறிந்தார். \n\nதற்போது, ஸ்ரீ ராமச்சந்திரா இயக்கம் 120 நாடுகளில் நிறுவப்பட்டுள்ளது. இவ்வியக்கத்தின் நூல்கள் இருபதிற்கும் மேற்பட்ட மொழிகளில் மொழியாக்கம் செய்யப்பட்டு உலகம் முழுவதும் பரவலாய் வாசிக்கப்பெற்றுள்ளது. ஆன்மீக வரிசைமுறை வெளியீட்டு அறக்கட்டளை (SHPT) 8 ஏப்ரல் 2009 அன்று இந்தியாவின் கல்கத்தாவில்லுள்ள தலைமையகத்தில் பதிவுசெய்யப்பட்டது. ஸ்ரீ ராமச்சந்திர இயக்கம்(SRCM) மற்றும் சகஜ மார்க்க ஆன்மீக நிறுவனத்தின் உரிமத்தின் கீழ் வெளியீட்டு செயல்பாடுகள் அனைத்தையும்  SHPT மேற்கொள்கிறது. \n\nSection::::நடவடிக்கைகள்.\nஸ்ரீ இராம் சந்திர மிஷன், 1945 ஆம் ஆண்டில் இந்தியாவில் பதிவுசெய்யப்பட்டு, அதன் உலக தலைமையகத்தை இந்தியாவின் சென்னையில் வைத்திருக்கிறது, இது ஒரு தன்னார்வ தொண்டு நிறுவனமாகும், இது ஐக்கிய நாடுகளின் பொது தகவல் துறையால் (யுஎன்டிபிஐ) டென்மார்க்கில், அமெரிக்காவில் மற்றும் இந்தியாவில் ஒரு \"இலாப நோக்கற்ற அமைப்பாக\" அங்கீகரிக்கப்பட்டுள்ளது. \n\nஇந்தியா மற்றும் பூட்டானின் ஐக்கிய நாடுகள் தகவல் மையத்துடன் இணைந்து இவ்வியக்கம் 'அனைத்து இந்திய கட்டுரை எழுதுதல் நிகழ்ச்சி' எனும் ஓர் கட்டுரை எழுதுதல் நிகழ்வினை ஆண்டுதோறும் இந்திய முழுவதும் உள்ள பள்ளி மற்றும் கல்லூரி மாணவரகளுக்காக தொகுத்து வழங்குகிறது, அதில் மாநில மற்றும் நாடு தழுவிய அளவிலான வெற்றியாளர்களுக்கு பரிசுகளும் வழங்கப்படுகின்றன. 2014யில், இந்தியாவிலுள்ள 11,857 பள்ளிகள் மற்றும் கல்லூரிகளிலிருந்து மொத்தம் 1,85,751 மாணவர்கள் இந்த ஆண்டுதோறும் போட்டியில் பங்கேற்றனர். 2017யில், தமிழ், ஆங்கிலம், இந்தி, வங்காளம், குசராதி, கன்னடம், மராட்டியம், மலையாளம், ஒரியா, பஞ்சாபி, தெலுங்கு போன்ற மொழிகளில் தொகுத்து வழங்கப்பெற்றது. \n\nஸ்ரீ இராம் சந்திரா மிஷன், கன்கா சாந்திவனம் வழியே தெலங்காண அரசாங்கம், அவ்வரசால் மேற்கொள்ளப்பட்ட துணை முதல்வர் மஹ்மூத் அலி பசுமையாக்கும் இயக்கத்தின், முன்மாதிரியான பங்களிப்பை அடையாளம் காணும் வகையில் 2016 இல் `ஹரித மித்ரா' (பசுமைத் தோழன்) விருதினை வழங்கியது \n\n2017 ஆண்டு டிசம்பர் மாதத்தில், இந்திய குடியரசு தலைவர் இராம் நாத் கோவிந்த், ஆந்திர பிரதேச மற்றும் தெலங்காண மாநிலங்களின் ஆளுநர் ஈ.சீ.இல. நரசிம்மன் இருவரும் இவ்வியக்கத்தின் கன்கா சாந்திவனத்திற்கு வருகைத் தந்ததோடு, பசுமை கன்கா தொடக்கத்தின் கீழ் 1,00,000-ஆவது மரக்கன்றை கமலேஷ் படேளுடன் நட்டனர்.. \n"}
{"id": "453586", "url": "https://ta.wikipedia.org/wiki?curid=453586", "title": "இராஜா பொறியியல் கல்லூரி", "text": "இராஜா பொறியியல் கல்லூரி\n\nஇராஜா பொறியியல் கல்லூரி (Rajaas Engineering College) (முன்னர் இந்தியன் பொறியியல் கல்லூரி என்று அழைக்கப்பட்டது) என்பது இந்தியாவின், தமிழ்நாட்டின், வடக்கங்குளத்தில் அமைந்துள்ள பொறியியல் கல்லூரி ஆகும். இது தமிழ்நாட்டின் மிகப் பழமையான சுய நிதி பொறியியல் கல்லூரியில் ஒன்றாகும். இக்கல்லூரியையும் இதன் சகோதரி கல்வி நிறுவனமான ஆர்.இ.சி போன்றவற்றையும் 'செல்வம் கல்வி மற்றும் தொண்டு அறக்கட்டளை' மற்றும் 'இராஜா கல்வி அறக்கட்டளை' ஆகியவற்றால் நிர்வகிக்கப்படுகின்றன. \n\nஇக்கல்லூரி தற்போது சென்னை அண்ணா பல்கலைக்கழகத்துடன் இணைக்கப்பட்டுள்ளது (முன்னர் திருநெல்வேலியின் மனோன்மனியம் சுந்தரனார் பல்கலைக்கழகத்துடன் இணைக்கப்பட்டிருந்தது). இந்த கல்லூரியின் தலைவராக டாக்டர் எஸ். ஏ. ஜாய் ராஜா உள்ளார். \n\n"}
{"id": "453587", "url": "https://ta.wikipedia.org/wiki?curid=453587", "title": "1,2,4- பியூட்டேன் டிரையால் டிரைநைட்ரேட்டு", "text": "1,2,4- பியூட்டேன் டிரையால் டிரைநைட்ரேட்டு\n\n1,2,4- பியூட்டேன் டிரையால் டிரைநைட்ரேட்டு (\"1,2,4-Butanetriol trinitrate\") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். முக்கியமான இராணுவ உந்து எரிபொருளான இது பியூட்டேன் டிரையால் டிரைநைட்ரேட்டு என்ற பெயராலும் அழைக்கப்படுகிறது. நிறமற்றும் பழுப்பு நிறத்திலும் ஒரு வெடிபொருளாக இது காணப்படுகிறது. \n\nவிண்ணிலிருந்து நிலத்தில் பாயும் தன்மை கொண்ட அமெரிக்கா பயன்படுத்தும் அனைத்து ஒற்றை-நிலை ஏவுகணைகளிலும் 1,2,4- பியூட்டேன் டிரையால் டிரைநைட்ரேட்டு உந்துசக்தியாக பயன்படுத்தப்படுகிறது. மேலும், நைட்ரோகிளிசரினைக் காட்டிலும் அதிக நிலைப்புத்தன்மை கொண்டதாகவும், குறைந்த ஆவியாதல் வீத்த்தை கொண்டதாகவும், அதிர்ச்சி உணர்திறன் பண்பு குறைவானதாகவும் இதன் பண்புகள் உள்ளன. எனவேதான் இது நைட்ரோகிளிசரினுக்கு ஒரு நம்பிக்கைக்குரிய மாற்றாகும் என கருதப்படுகிறது. \n\nபெரும்பாலும் நைட்ரோகிளிசரினுடன் கலவையாகச் சேர்த்து இதை உந்து பொருளாக பயன்படுத்துகிறார்கள் The mixture can be made by co-nitration of butanetriol and glycerol.. பியூட்டேண்டிரையாலையும் கிளிசராலையும் இணை நைட்ரோயேற்றம் செய்து ஒக்கலவையை தயாரிக்க முடியும். நைட்ரோசெல்லுலோசு அடிப்படையில் உருவாக்கப்பட்ட சில உந்து பொருட்கலில் நெகிழியாக்கியாக பியூட்டேன் டிரையால் டிரைநைட்ரேட்டு பயன்படுத்தப்படுகிறது. \n1,2,4-பியூட்டேன் டிரையாலை நைட்ரோயேற்றம் செய்து பியூட்டேன் டிரையால் டிரைநைட்ரேட்டு தயாரிக்கப்படுகிறது. உயிரியல் தொழில்நுட்பத் தயாரிப்பு முறைகள் விரிவாக ஆராயப்படுகின்றன. \n\n"}
{"id": "453594", "url": "https://ta.wikipedia.org/wiki?curid=453594", "title": "வளையபென்டாடையீனைல் மெக்னீசியம் புரோமைடு", "text": "வளையபென்டாடையீனைல் மெக்னீசியம் புரோமைடு\n\nவளையபென்டாடையீனைல் மெக்னீசியம் புரோமைடு (Cyclopentadienyl magnesium bromide) என்பது (CHMgBr) என்ற மூலக்கூற்று வாய்ப்பாட்டை உடைய ஒரு கரிமச் சேர்மம் ஆகும். இந்த மூலக்கூறானது ஒரு மெக்னீசியம் அணுவானது ஒரு புரோமின் அணுவுடனும் ஒரு வளையபென்டாடையீனைல் தொகுதியுடனும் பிணைக்கப்பட்டுள்ள ஐந்து கார்பன் அணுக்களை (ஒவ்வொன்றுடனும் ஒரு ஐதரசன் அணு பிணைக்கப்பட்டுள்ளது) வளையத்தில் கொண்ட சேர்மம் ஆகும்.\n\nஇந்த சேர்மம் ஒரு கிரிக்னார்டு வினைக்காரணி மற்றும் ஒரு கரிம உலோகச் சேர்மம் ஆகும். \n\n1951 ஆம் ஆண்டில் பீட்டர் பாவ்சன் மற்றும் தாமஸ் ஜே கீலி ஆகியோர் உருவாக்கிய பெர்ரோசீன் தொகுப்பு முறை தயாரிப்பின் மூலப்பொருளாக இருப்பதால் வேதி வரலாற்றில் முக்கியத்துவம் வாய்ந்ததகா உள்ளது.\nSection::::தயாரிப்பு.\nஇந்த சேர்மமானது வளையபென்டாடையீனுடன் மெக்னீசியம் மற்றும் நீரற்ற பென்சீனில் வைக்கப்பட்ட புரோமோஈத்தேன் ஆகியவற்றின் வினையினால் தயாரிக்கப்படுகிறது.\n"}
{"id": "453609", "url": "https://ta.wikipedia.org/wiki?curid=453609", "title": "2001 வங்காளதேச மக்கள் தொகை கணக்கெடுப்பு", "text": "2001 வங்காளதேச மக்கள் தொகை கணக்கெடுப்பு\n\nவங்காளதேசத்தின் புள்ளியல் துறை 2011-ஆம் ஆண்டிற்கான தேசிய மக்கள்தொகை கணக்கெடுப்பு 2011-ஆம் ஆண்டு சனவரி மாதம் 23 முதல் 27 வரை மேற்கொள்ளப்பட்டது.\nவங்காளதேச மாவட்டங்கள், வருவாய் வட்டங்கள், நகரங்கள் வாரியாக மக்கள்தொகை, வயது, திருமண நிலை, பாலின விகிதம், எழுத்தறிவு, ஆறுவயதிற்குட்ட குழந்தைகள் எண்ணிக்கை, சமயங்கள், இனக்குழுக்கள், சமூகப் பொருளாதாரம் மற்றும் கல்வி விவரங்களை மக்கள் தொகை கணக்கெடுப்பின் போது தகவல்கள் சேமிக்கப்பட்டது. மேலும் விளைநிலங்கள், சாகுபடிகள் குறித்த தகவல்களும் கண்டறியப்பட்டது. \n2001-ஆம் மக்கள்தொகை கணக்கெடுப்பின்படி, வங்காளதேசத்தின் மொத்த மக்கள்தொகை 129.3 மில்லியன் ஆகும். \nவங்கதேச மக்கள்தொகையில் இந்துக்கள் 9.2% ஆக இருந்தனர்.\n"}
{"id": "453612", "url": "https://ta.wikipedia.org/wiki?curid=453612", "title": "2011 வங்காளதேச மக்கள் தொகை கணக்கெடுப்பு", "text": "2011 வங்காளதேச மக்கள் தொகை கணக்கெடுப்பு\n\nவங்காளதேச புள்ளியல் துறை, வங்காளதேசம் முழுவதும் மக்கள்தொகை, பாலின விகிதம், எழுத்தறிவு, விளைநிலங்கள், கிராமப்புற மக்கள், நகரப்புற மக்கள், கல்வி நிலையங்கள், விளைநிலங்கள், மக்களின் பொருளாதார வசதிகள் குறித்து 2011-ஆம் ஆண்டில் கணக்கெடுப்பு நடத்தியது. இக்கணக்கெடுப்பில், வங்காளதேசத்தின் மொத்த மக்கள்தொகை 142,319,000 என அறியப்பட்டது. முதன் முதலில் வங்காளதேசமும், இந்தியாவும் இணைந்து இருநாட்டு எல்லைப்புறப் பகுதிகளில் மக்கள்தொகை கணக்கெடுத்தனர்.\n\n"}
{"id": "453627", "url": "https://ta.wikipedia.org/wiki?curid=453627", "title": "ஐசோநிகோடினிக் அமிலம்", "text": "ஐசோநிகோடினிக் அமிலம்\n\nஐசோநிகோடினிக் அமிலம் (Isonicotinic acid) அல்லது 4-பிரிடின்கார்பாக்சிலிக் அமிலம் என்பது CHN(COH) என்ற மூலக்கூற்று வாய்ப்பாட்டை உடைய ஒரு கரிமச் சேர்மம் ஆகும். இது 4-ஆவது இடத்தில் கார்பாக்சிலிக் அமிலத் தொகுதியைக் கொண்ட பிரிடினின் வழிப்பொருள் ஆகும். இது பிகோலினிக் அமிலம் அல்லது நிகோடினிக் அமிலத்தின் மாற்றியம் ஆகும். இவற்றில் கார்பாக்சில் தொகுதியானது முறையே 2- மற்றும் 3-ஆம் இடத்தில் உள்ளது.\n\nSection::::வழிப்பொருட்கள்.\nஐசோநிகோடினிக் அமிலங்கள் என்ற வார்த்தையானது ஐசோநிகோடினிக் அமிலத்தின் வழிப்பொருள்களுக்கும் பொதுவாக பயன்படுத்தப்படுகிறது. ஐதரசைடு வழிப்பொருள்கள் ஐசோனியாசிட், ஐப்ரோனியாசிட் மற்றும் நியாலமைடு ஆகியவை அடங்கும். அமைடு மற்றும் எசுத்தர் வழிப்பொருள்கள் எத்தியோனமைடு மற்றும் டெக்சாமெதசோன் ஐசோநிகோடினேட் ஆகியவற்றை உள்ளடக்கியுள்ளது.\n"}
{"id": "453630", "url": "https://ta.wikipedia.org/wiki?curid=453630", "title": "கமல் நாத் திவாரி", "text": "கமல் நாத் திவாரி\n\nகமல் நாத் திவாரி (Kamal Nath Tewari) ஒரு இந்திய அரசியல்வாதி ஆவார். இவர் இந்திய தேசிய காங்கிரசு கட்சியைப் பிரதிநிதித்துவப்படுத்தும் விதமாக இந்திய நாடாளுமன்றத்தின் கீழவைக்கு பீகார் மாநிலத்தின் பேட்டியா பாராளுமன்றத் தொகுதியிலிருந்து அனுப்பப்பட்டார். \n\n"}
{"id": "453633", "url": "https://ta.wikipedia.org/wiki?curid=453633", "title": "ஒரிசா மாகாணம்", "text": "ஒரிசா மாகாணம்\n\nஒரிசா மாகாணம் (Orissa Province) பிரித்தானிய இந்தியாவின் பிகார் மற்றும் ஒரிசா மாகாணத்தை ஏப்ரல் 1936-இல் நிர்வாக வசதிக்காக, ஒரிசா மாகாணம் மற்றும் பிகார் மாகாணம் என இரண்டாகப் பிரிக்கப்பட்டது. ஒடிசா மாகாணம், தற்போது ஒடிசா மாநிலமாக செயல்படுகிறது.\n\nSection::::வரலாறு.\n1 ஏப்ரல் 1912இல் வங்காளத்திலிருந்து பிகார் மற்றும் ஒரிசா பகுதிகளைப் பிரித்து பிகார் மற்றும் ஒரிசா மாகாணம் நிறுவப்பட்டது. 1 ஏப்ரல் 1936-இல் பிகார் மற்றும் ஒரிசா மாகாணத்தை பிகார் மாகாணம் மற்றும் ஒரிசா மாகாணம் என இரண்டாகப் பிரிக்கப்பட்டது. \n\nசென்னை மாகாணத்தின் ஆட்சிப் பகுதியில் இருந்த கஞ்சாம் மாவட்டம் மற்றும் விசாகப்பட்டினம் மாவட்டம் புதிய ஒரிசா மாகாணத்தில் இணைக்கப்பட்டன. இந்திய விடுதலைக்குப் பின் 1947-இல் இது தற்கால ஒரிசா மாநிலமாக விளங்கி வருகிறது. \n\n"}
{"id": "453637", "url": "https://ta.wikipedia.org/wiki?curid=453637", "title": "பீகார் மற்றும் ஒரிசா மாகாணம்", "text": "பீகார் மற்றும் ஒரிசா மாகாணம்\n\nபீகார் மற்றும் ஒரிசா மாகாணம் (\"Bihar and Orissa\") 1912 முதல் 1936 முடிய பிரித்தானிய இந்தியாவின் மாகாணமாக விளங்கியது. இம்மாகாணம் தற்கால பீகார் மற்றும் ஒரிசா மற்றும் ஜார்கண்ட் மாநிலங்களை உள்ளடக்கியது. 1912-க்கு முன்னர் இம்மாகாணப் பகுதிகள் வங்காள மாகாணத்தின் பகுதியாக இருந்தது. 22 மார்ச், 1912 அன்று வங்காள மாகாணத்தின் பகுதிகளைக் கொண்டு, பீகார் மற்றும் ஒரிசா மாகாணம் நிறுவப்பட்டது. 1 ஏப்ரல் 1936 அன்று பீகார் மற்றும் ஒரிசா மாகாணம், பீகார் மாகாணம் மற்றும் ஒரிசா மாகாணம் என இரண்டாகப் பிரிக்கப்பட்டது.\n\n"}
{"id": "453638", "url": "https://ta.wikipedia.org/wiki?curid=453638", "title": "மும்மெத்திலமீன்", "text": "மும்மெத்திலமீன்\n\nமும்மெத்திலமீன் ( டி.எம்.ஏ ) என்பது N(CH) என்ற மூலக்கூற்று வாய்ப்பாட்டை உடைய ஒரு கரிமச் சேர்மம் ஆகும் . இது நிறமற்ற, நீர் உறிஞ்சும் திறனுடைய மற்றும் எரியக்கூடிய மூவிணைய அமீன் ஆகும். இது குறைவான செறிவுகளில் அடர்ந்த \"மீன்\" வாசனையையும் அதிக செறிவுகளில் அம்மோனியா போன்ற வாசனையையும் கொண்டுள்ளது. இது அறை வெப்பநிலையில் ஒரு வாயு ஆனால், பொதுவாக, அழுத்தப்பட்ட எரிவாயு உருளைகளில் அல்லது 40% நீரில் கரைக்கப்பட்ட கரைசலாக விற்கப்படுகிறது. மும்மெத்திலமீன் ஒரு நைட்ரசக் காரமாகும், மேலும், இதை எளிதில் புரோட்டானேற்றம் செய்து மும்மெத்திலம்மோனியம் நேரயனியாக மாற்ற முடியும். மும்மெத்திலம்மோனியம் குளோரைடு ஐதரோகுளோரிக் அமிலத்திலிருந்து தயாரிக்கப்படும் ஒரு நீர் உறிஞ்சும் தன்மையுள்ள நிறமற்ற திண்மமாகும். மும்மெத்திலமீன் ஒரு நல்ல கருக்வவர் வினைபொருள் ஆகும். மேலும் இந்த கருக்கவர் வினையே இச்சேர்மத்தின் பெரும்பாலான பயன்பாடுகளுக்கு அடிப்படையாகும். \n\nமும்மெதிலமீன் என்பது தாவரங்கள் மற்றும் விலங்குகளின் சிதைவின் போது உருவாகும் விளைபொருள்களில் ஒன்றாகும். மனிதர்களில், இது கோலின் மற்றும் கார்னிதின் போன்ற உணவு ஊட்டச்சத்துக்களிலிருந்து குடல் நுண்ணுயிரித்தொகுதியால் பிரத்தியேகமாக தொகுக்கப்படும் ஒரு சேர்மமாகும். மும்மெதிலமீனின் அதிக அளவு மீன் நெடிக் கூட்டறிகுறி நோயின் வளர்ச்சியுடன் தொடர்புடையது, இது மும்மெதிலமீனின் தீங்கு விளைவிக்கும், மீன் நாற்றத்திலிருந்து எழுகிறது. மும்மெதிலமீன் என்பது முக்கியமாக மீன் அழுகுதல், சில நோய்த்தொற்றுகள், வாய் துர்நாற்றம் ஆகியவற்றுடன் தொடர்புடைய துர்நாற்றத்திற்கு முக்கிய காரணமான சேர்மமாகும். மேலும், நுண்ணுயிரியால் தோன்றும் அல்குல் நோய் காரணமாக ஏற்படும் யோனி துர்நாற்றத்திற்கும் காரணமாக இருக்கலாம். இது அதிக அளவு கோலின் மற்றும் கார்னிதின் எடுத்துக்கொள்வதோடும் தொடர்புடையது. \n\nSection::::உற்பத்தி.\nமும்மெத்திலமீனானது ஒரு வினையூக்கியைப் பயன்படுத்தி அம்மோனியா மற்றும் மெத்தனால் ஆகியவற்றின் வேதிவினையால் தயாரிக்கப்படுகிறது: \n\nஇந்த வேதிவினை மற்ற மெத்திலமீன்களான, டைமெதிலமீன் (CH) NH மற்றும் மெத்திலமன் CH NH ஆகியவற்றை உருவாக்குகிறது.\n"}
{"id": "453639", "url": "https://ta.wikipedia.org/wiki?curid=453639", "title": "பீகார் மாகாணம்", "text": "பீகார் மாகாணம்\n\nபீகார் மாகாணம் (\"Bihar Province\") பிரித்தானிய இந்தியாவின், பீகார் மற்றும் ஒரிசா மாகாணத்தை 1936-இல் பிரித்து புதிதாக நிறுவப்பட்டது. பீகார் மாகாணாத்தின் தலைநகரம் பாட்னா ஆகும். \n\nSection::::வரலாறு.\nபீகார் பகுதிகள் 1756-வது ஆண்டு முதல் பிரித்தானிய இந்தியாவின் ஆட்சியில் வங்காள மாகாணத்தின் கீழ் இருந்தது. 14 அக்டோபர் 1803-இல் பிரித்தானியர்கள் ஒடிசாவைக் கைப்பற்றினர்.\n\n1 ஏப்ரல் 1912-இல் வங்காள மாகாணத்திலிருந்து பீகார் மற்றும் ஒரிசா மாகாணத்தை நிறுவினர். 1936-இல் பீகார் மற்றும் ஒரிசா மாகாணத்தைப் பிரித்து, பீகார் மாகாணம் மற்றும் ஒரிசா மாகாணங்களை புதிதாக நிறுவினர்.\n"}
{"id": "453646", "url": "https://ta.wikipedia.org/wiki?curid=453646", "title": "அப்துல் காதிர் (கவிஞர்)", "text": "அப்துல் காதிர் (கவிஞர்)\n\nஅப்துல் காதிர் (30 ஆகத்து 1866 - 1918) இலங்கையைச் சேர்ந்த தமிழ்ப் புலவர் ஆவார். 30 இற்கும் மேற்பட்ட நூல்களை எழுதியுள்ளார். மெய்ஞ்ஞான அருள்வாக்கி, யாழ்ப்பாண சங்கன் எனும் சிறப்புப் பெயர்களை தமது கவித் திறனால் பெற்றவர் ஆவார். \n\nSection::::வாழ்க்கை குறிப்பு.\nஅப்துல் காதிர் அவர்கள் 30 ஆகத்து 1866 இல் இலங்கையில் கண்டி மாவட்டத்தில் உள்ள போப்பிட்டிய எனும் சிற்றூரில் பிறந்தார். இவரது தந்தை அல்லா பிச்சை ராவுத்தர் மற்றும் இவரது தாயார் அவ்வா உம்மா. அப்துல் காதிர் அவர்கள் சிறுவயதில் அரபுப் பள்ளியில் திருக்குர்-ஆனும், தமிழ்ப் பள்ளியில் தமிழ் கல்வியும், இராணி கல்லூரியில் (தற்போது கண்டி திரினித்தி கல்லூரி) ஆங்கிலமும் கற்றார். பின்னர் தென்னிந்தியாவில் திருப்பத்தூர் தமிழ் வித்தியாசாலையில் தலைமை ஆசிரியராக பதவி வகித்த முகமது முத்துபாவா புலவரிடம் தமிழ் இலக்கண இலக்கியங்களை பயின்றார்.\n\nSection::::தமிழ்ப்பணி.\nஅப்துல் காதிர் அவர்கள் தமது பதினாறாவது வயதில் இருந்து கவியரங்குகளில் கலந்து கொண்டார். இவர் மெய்ஞ்ஞான அருள்வாக்கி, யாழ்ப்பாண சங்கன், வித்துவ தீபம், கல்விக்கடல், உலக தீபம் ஆகிய பட்டங்கள் வழங்கப்பட்டு கௌரவிக்கப்பட்டார். மேலும் கவி பாடி விளக்கை எரியச் செய்து கவியால் விளக்கை அணையச் செய்தவராக கருதப்படுகிறார். விளக்கை எரியச் செய்த மற்றும் விளக்கை அணையச் செய்த பாடல்கள் முறையே\n\nஎரிவாய் விரிந்தெழுந்து எண்ணெய் மேல் தோய்ந்து\n\nகரிவாய் இருள்போகிக் காட்ட – அரியணையின்\n\nதூண்டா விளக்கே! சுடர்விட்டு நீயென்முன்\n\nஈண்டிங் கெழுந்து எரி.\nதூண்டா மணிவிளக்கே, துகள்போக்கும் தூயொழியே\n\nகாண்டற்கரியதோர் காட்சியே – வேண்டி\n\nஎரியவுனை வைத்ததுபோல் எல்லோரும் பார்க்க\n\nஅரியணையில் நீ நின்றணை.\n"}
{"id": "453648", "url": "https://ta.wikipedia.org/wiki?curid=453648", "title": "சோழ மண்டலக் கடற்கரை மற்றும் வங்காள மாகாணம்", "text": "சோழ மண்டலக் கடற்கரை மற்றும் வங்காள மாகாணம்\n\nசோழ மண்டலக் கடற்கரை மற்றும் வங்காள மாகாணம் (Presidency of Coromandel and Bengal Settlements) பிரித்தானியக் கிழக்கிந்தியக் கம்பெனியினரால் கைப்பற்றப்பட்டு, 17 சூலை 1682 அன்று நிறுவப்பட்ட காலனியாக்கப் பகுதியாகும்.\n\nSection::::வரலாறு.\n1658-இல் பிரித்தானியக் கிழக்கிந்தியக் கம்பெனியினரால் வங்காள முகமை கலைக்கப்பட்டு, சோழ மண்டலக் கடற்கரை மற்றும் வங்காளப் பகுதிகளைக் கொண்ட சோழ மண்டலம் மற்றும் வங்காளப் பகுதிகளைக் கொண்ட மாகாணம் நிறுவப்பட்டது. இதன் தலைமையிடமாக புனித ஜார்ஜ் கோட்டை விளங்கியது. 1694 - 1698 இடைப்பட்ட காலத்தில் இம்மாகாணப் பகுதிகள், சென்னை மாகாண ஆட்சியின் கீழ் கொண்டுவரப்பட்டது. 1700-இல் வங்காள மாகாணம் நிறுவப்பட்டப் பின்னர் சென்னை மாகாணத்தின் கீழிருந்த வங்காளப் பகுதிகள், வங்காள மாகாணத்தின் கீழ் சென்றது.சோழ மண்டல கடற்கரைப் பகுதிகள் சென்னை மாகாணத்திலேயே இருந்தது.\n\n\nSection::::மேற்கோள்கள்.\n \n"}
{"id": "453656", "url": "https://ta.wikipedia.org/wiki?curid=453656", "title": "இரட்டை ரோஜா", "text": "இரட்டை ரோஜா\n\nஇரட்டை ரோஜா என்பது ஜீ தமிழ் தொலைகாட்சியில் 12 ஆகத்து 2019 முதல் திங்கள் முதல் வெள்ளி வரை மதியம் 2:00 மணிக்கு ஒளிபரப்பாகும் இரட்டைக் குழந்தைகளாகப் பிறக்கும் சகோதரிகளின் வாழ்க்கையைப் பிரதிபலிக்கும் குடும்பம் மற்றும் பாச பின்னணியை கொண்ட தொலைக்காட்சித் தொடர் ஆகும். இது ஜீ தெலுங்கு தொலைக்காட்சியில் ஒளிபரப்பாகும் அக்கா செல்லலு என்ற தெலுங்கு மொழி தொடரின் தமிழ் தயாரிப்பாகும்.\n\nஇந்தத் தொடரின் நாயகியாக அனு மற்றும் அபியாக இரட்டைக் கதாபாத்திரங்களில் ஷிவானி நாராயணன் நடிக்கிறார். அண்ணனாக நிமேஷ் சாகர், தம்பியாக அக்‌ஷய் நடிக்கிறார்கள். மணிகண்ட குமார் இந்தத் தொடரை இயக்க, ஸ்ருதி ஸ்டூடியோஸ் நிறுவனம் சார்பில் நாராயணன், இந்தத் தொடரையும் தயாரிக்கிறார்.\n\nSection::::கதைச்சுருக்கம்.\nஇரட்டை சகோதரிகளான அனு, அபி இருவரும் ஒரே வயிற்றில் பிறந்திருந்தாலும், எதிரெதிர் துருவங்களாக வாழ்ந்து வருகிறார்கள். அக்கா அனு சுயநலம் கொண்டவள். தனக்கான விஷயத்தை மட்டுமே யோசிப்பவள். தங்கை அபி அனுவுக்கு நேரெதிர், அபி. குடும்பத்துக்காகவே யோசிப்பவள். இருவரும் ஒரே குடும்பத்தை சேர்ந்த அண்ணன், தம்பியை மணப்பதால் ஏற்படும் பிரச்சினைகளும், தீர்வுகளும்தான் கதை.\n\n\n\nSection::::நடிகர்களின் தேர்வு.\nஇந்தத் தொடரின் நாயகியாக பகல் நிலவு தொடர் புகழ் ஷிவானி நாராயணன், அனு மற்றும் அபியாக இரட்டைக் கதாபாத்திரங்களில் நடிக்கிறார். அண்ணனாக நிமேஷ் சாகர், தம்பியாக அக்‌ஷய் நடிக்கிறார்கள் இவர் ராஜா ராணிராஜா ராணி தொடரில் நடித்துள்ளார் என்பது குறிப்பிடத்தக்கது. ஷிவானியின் அப்பாவாக பிரபல நடிகர் பூவிலங்கு மோகன் நடிக்கிறார். அம்மாவாக சபிதா ஆனந்த் நடிக்கிறார். நாயகனின் அப்பாவாக ராஜாவும், அம்மாவாக தமிழ்ச்செல்வியும் நடிக்கிறார்கள்.\n\n"}
{"id": "453662", "url": "https://ta.wikipedia.org/wiki?curid=453662", "title": "சீலிகெரைட்டு", "text": "சீலிகெரைட்டு\n\nசீலிகெரைட்டு (\"Seeligerite\") என்பது PbCl(IO)O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இதுவோர் அரியவகை ஈய குளோரேட்டு அயோடேட்டு கனிம அணைவுச் சேர்மமாகும். மஞ்சள் நிறத்தில் செஞ்சாய்சதுரப் படிகமாக இது படிகமாகிறது. ஈயம் ஒரு பகுதிக்கூறாக இருப்பதால் 6.83 என்ற உயர் ஒப்படர்த்தியும் இரு திசைகளில் மிகச்சரியான மற்றும் சரியான பிளவுகளும் காணப்படுகின்றன. nα=2.120 nβ=2.320 nγ=2.320 என்ற ஒளிவிலகல் எண் மதிப்புகளைக் கொண்டு ஒளிபுகும் தன்மையும் ஒளிகசியும் தன்மையும் கொண்டதாக சீலிகெரைட்டு கனிமம் காணப்படுகிறது .\nசிலி நாட்டின் அண்டோபாகாசுட்டா மண்டலத்திலுள்ள சியாரா கோர்தா தன்னாட்சிப் பகுதியின் காசுச்சா சுரங்கத்தில் 1971 ஆம் ஆண்டு முதன் முதலில் சீலிகெரைட்டு கண்டறியப்பட்டது . \n"}
{"id": "453664", "url": "https://ta.wikipedia.org/wiki?curid=453664", "title": "பரித் அப்பாசோவ்", "text": "பரித் அப்பாசோவ்\n\nபரித் அப்பாசோவ் \"(Farid Abbasov)\" அசர்பைசான் நாட்டைச் சேர்ந்த சதுரங்க கிராண்டு மாசுட்டர் ஆவார். இவர் 1979 ஆம் ஆண்டு சனவரி 31 ஆம் நாள் பிறந்தார் . பன்னாட்டு சதுரங்கக் கூட்டமைப்பு இவருக்கு வழங்கியுள்ள பிடே தரமதிப்பு புள்ளிகள் 2558 ஆகும். உலக சதுரங்கத் தரவரிசையில் இவர் 378 ஆவது இட்த்தையும் இவரது நாட்டில் 8 ஆவது இடத்தையும் பிடித்துள்ளார். \nஐரோப்பிய இளையோர் சதுரங்க சாம்பியன் பட்டப் போட்டியில் 1997 ஆம் ஆண்டு பரித் இரண்டாவது இட்த்தைப் பிடித்தார். \n2001 ஆம் ஆண்டு இவருக்கு அனைத்துலக மாசுட்டர் பட்டம் வழங்கப்பட்டது. \n\n2007 ஆம் ஆண்டு சுவீடனின் லகோல்ம் நகரில் நடைபெற்ற போட்டியில் இவர் தங்கப் பதக்கம் வென்றார். இங்கு எதிர்பாராவிதமாக இவர் தங்கியிருந்த விடுதியின் அறைக்கதவு உடைக்கப்பட்டு மடிக்கணினி, விமானப் பயணச்சீட்டு மற்றும் பிற ஆவணங்கள் அனைத்தும் திருடப்பட்டன. \nSection::::சாதனைகள்.\nகடந்த ஒன்பது ஆண்டுகளாக பரித் அசர்பைசானின் இளையோர் சதுரங்க அணியின் பயிற்சியாளராக இருந்து வருகிறார். \n"}
{"id": "453689", "url": "https://ta.wikipedia.org/wiki?curid=453689", "title": "கிமு 490", "text": "கிமு 490\n\nஆண்டு கிமு 490 (\"490 BC\") என்பது யூலியன் நாட்காட்டிக்கு முன்னரான உரோமை நாள்காட்டியில் ஓர் ஆண்டு ஆகும். அக்காலத்தில் இவ்வாண்டு கமேரினசு, பிளாவசு ஆகியோரின் ஆட்சி ஆண்டு (\"Year of the Consulship of Camerinus and Flavus\") எனவும் சில வேளைகளில் பண்டைய உரோமன் அப் ஊர்பி கொண்டிட்டா நாட்காட்டியில் \"ஆண்டு 264\" எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு கிமு 490 என அழைக்கும் முறை நடைமுறைக்கு வந்தது.\n\n\n\n\nSection::::மேற்கோள்கள்.\n[[பகுப்பு:கிமு ஐந்தாம் நூற்றாண்டு]]\n[[பகுப்பு:கிமு 490| ]]"}
{"id": "453691", "url": "https://ta.wikipedia.org/wiki?curid=453691", "title": "சிந்து மாகாணம் (1936–55)", "text": "சிந்து மாகாணம் (1936–55)\n\nசிந்து (Sind), பிரித்தானிய இந்தியாவின் மாகாணமாக 1936 முதல் 1947 முடிய இருந்தது. இம்மாகாணத்தின் தலைநகராக கராச்சி விளங்கியது. பின்னர் இந்தியப் பிரிவினைக்குப் பின்னர் 1947-இல் இம்மாகாணம் பாகிஸ்தான் நாட்டில் 1947 முதல் 1955 முடிய இருந்தது. அப்போது இம்மாகாணத்தின் தலைநகராக ஐதராபாத் விளங்கியது. 1936-க்கு முன்னர் இம்மாகாணத்தின் பகுதிகள் பம்பாய் மாகாணத்துடன் இருந்தது. 1955-இல் இதனை சிந்து மாகாணம் எனப்பெயர் சூட்டப்பட்டது.\n\n"}
{"id": "453696", "url": "https://ta.wikipedia.org/wiki?curid=453696", "title": "சசூரி பொறியியல் கல்லூரி", "text": "சசூரி பொறியியல் கல்லூரி\n\nசசூரி பொறியியல் கல்லூரி (Sasurie College of Engineering) என்பது இந்தியாவின், தமிழ்நாட்டின், திருப்பூரில் உள்ள விஜயமங்கலத்தில் அமைந்துள்ள ஒரு பொறியியல் கல்லூரி ஆகும். 2001 இல் நிறுவப்பட்ட இக்கல்லூரியானது அண்ணா பல்கலைக்கழகத்துடன் இணைக்கப்பட்டுள்ளது. \n\nஇந்தக்கல்லூரியானது தொழிலதிபரான ஏ. எம். கந்தசாமியால் பொன்முடி முத்துசாமி கவுண்டர் அறக்கட்டளையின் ஒரு பகுதியாக நிறுவப்பட்டது. \n\nசசூரி பொறியியல் கல்லூரி 2001 ஆம் ஆண்டு திருப்பூரில் உள்ள விஜயமங்கலத்தில் தொடங்கப்பட்டது. \n\nஇங்கு ஐந்து இளநிலை படிப்புகள் மற்றும் நான்கு முதுநிலை படிப்புகளை வழங்கப்படுகிறது. மேலும் கூடுதலாக ஒரு இளநிலைப் படிப்பையும், ஒரு முதுநிலைப் படிப்பையும் வழங்குவதற்கான முயற்சிகளை மேற்கொண்டுள்ளது. \n\n\n\nSection::::முதுநிலை படிப்புகள்.\nஇந்த அறக்கட்டளையால் நிறுவப்பட்ட தமிழ்நாட்டின் பிற கல்வி நிறுவனங்கள் பின்வருமாறு: \n\n"}
{"id": "453698", "url": "https://ta.wikipedia.org/wiki?curid=453698", "title": "சவீதா பொறியியல் கல்லூரி", "text": "சவீதா பொறியியல் கல்லூரி\n\nசவீதா பொறியியல் கல்லூரி (Saveetha Engineering College) என்பது இந்தியாவின், தமிழ்நாட்டின், சென்னையில் அமைந்துள்ள ஒரு இருபாலர் பொறியியல் கல்லூரி ஆகும். இது பதிவுசெய்யப்பட்ட தொண்டு நிறுவனமான சவீதா மருத்துவ மற்றும் கல்வி அறக்கட்டளையால் 2001 இல் நிறுவப்பட்டது. இக்கல்லூரி வழங்கும் தொழில்நுட்ப படிப்புகளுக்கு இந்திய அரசின் சட்டரீதியான அமைப்பான அகில இந்திய தொழில்நுட்பக் கல்விக் குழுவும், தமிழக அரசும் ஒப்புதல் அளித்துள்ளன. இந்த கல்லூரி இந்தியாவின் மிகப்பெரிய தொழில்நுட்ப பல்கலைக்கழகமான சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::இருப்பிடம்.\nஇந்த கல்லூரி வளாகமானது பரப்பளவில் சென்னை-பெங்களூரு தேசிய நெடுஞ்சாலையில் ( என்.எச் 4 ) செம்பரம்பாக்கம் ஏரிக்கு எதிரில், தண்டலம், காஞ்சீபுரம் மாவட்டம், சென்னை, அஞ்சல் குறியீட்டு எண்: 602105 என்ற முகவரியில் உள்ளது. இது பூந்தமல்லி நகரத்தில் இருந்து இருந்து சுமார் தொலைவில் அமைந்துள்ளது. இந்த கல்லூரியில் கணினி அறிவியல், தகவல் தொழில்நுட்பம், மின் மற்றும் மின்னணுவியல் பொறியியல், மின் பொறியியல், மின் மற்றும் கருவி பொறியியல், மருத்துவ மின்னணு பொறியியல், உயிர்மருத்துவப் பொறியியல், வேதிப் பொறியியல் மற்றும் வேளாண் பொறியியல் ஆகிய துறைகள் உள்ளன. பரப்பளவு கொண்ட கட்டடத் தொகுதியில், இயந்திரப் பொறியியல், குடிசார் பொறியியல், அறிவியல் மற்றும் மானுடவியல் துறைகள் உள்ளன. \n\nSection::::வழங்கப்படும் படிப்புகள்.\nகணினி அறிவியல் பொறியியல் \n\n\nமின்னணு மற்றும் தொடர்பியல் பொறியியல் \n\n\nமின்னணு மற்றும் கருவி பொறியியல் \n\n\nமின் மற்றும் மின்னணுவியல் பொறியியல் \n\n\nஇயந்திர பொறியியல் \n\n\nதகவல் தொழில்நுட்பம் \n\n\nகுடிசார் பொறியியல் \n\n\nவேளாண் பொறியியல் \n\n\nஉயிர் - மருத்துவ பொறியியல் \n\n\nஉயிர் தொழில்நுட்பம் \n\n\nவேதிப் பொறியியல் \n\n\nமருத்துவ மின்னணுவியல் \n\n\nமேலாண்மை ஆய்வுகள் \n\n\nஅண்ணா பல்கலைக்கழக ஆராய்ச்சி மையம்:\n\nஇயந்திர பொறியியல் \n\n\nஇயற்பியல் துறை \n\n"}
{"id": "453703", "url": "https://ta.wikipedia.org/wiki?curid=453703", "title": "செங்குந்தர் பொறியியல் கல்லூரி", "text": "செங்குந்தர் பொறியியல் கல்லூரி\n\nSection::::துவக்கம்.\nஇந்த கல்லூரியானது செங்குந்தர் அறக்கட்டறையால் 2001 இல் தொடங்கப்பட்டது. இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வசதிகள்.\nSection::::நூலகம்.\nஇந்த கல்லூரி நூலகத்தில் 40,000 தொகுதிகளில், 9,200 தலைப்புகளில், 120 இந்திய இதழ்கள் மற்றும் 56 சர்வதேச பத்திரிகைகள் அகில இந்திய தொழில்நுட்பக் கல்விக் குழு கூட்டமைப்பின் 601 இயங்கலை பத்திரிகைகள் போன்றவற்றைக் கொண்டுள்ளன. இந்த நூலகத்தில் 1,400 க்கும் மேற்பட்ட குறுந்தகடுகள் மற்றும் நெகிழ்வுகளின் தொகுப்பு உள்ளது. பொறியியல் பட்டதாரி தகுதித் தேர்வு, வெளிநாட்டு மொழியாக ஆங்கிலத் தேர்வு, ஜிஆர்இ, மேலாண்மைப் பட்டத்திற்கான நுழைவுத்தேர்வு, பாதுகாப்பு சேவை மற்றும் இந்தியக் குடியியல் பணிகள் போன்ற போட்டித் தேர்வுகளுக்கு தயாராவதற்கான பல புத்தகங்களும் குறிப்புதவிக்கும் எடுத்துச் சென்று படிக்கவும் கிடைக்கின்றன. \n\n"}
{"id": "453713", "url": "https://ta.wikipedia.org/wiki?curid=453713", "title": "கிளெய்ன் புட்டி", "text": "கிளெய்ன் புட்டி\n\nகிளெய்ன் புட்டி (Klein bottle) என்பது கணிதத்தில், இடவியலில் திசையுறு தன்மையற்ற பரப்பிற்கான எடுத்துக்காட்டாகத் திகழும் ஒரு அமைப்பாகும்; இது ஒரு இரு பரிமாண பன்மடிவெளி ஆகும், இதற்கு எதிராக ஒரு செங்குத்து திசையனை நிர்ணயிப்பதற்கான ஒரு அமைப்பை தொடர்ந்து வரையறுக்க முடியாது. முறைசாரா முறையில், இது ஒருபுறம் மட்டுமே கொண்ட மேற்பரப்பாகும். இதன் வழியே பயணித்தால், பயணிப்பவரை தலைகீழாக புரட்டி மீண்டும் புறப்பட்ட இடத்திற்கே கொண்டு வரலாம். இதே போன்ற தொடர்புடைய திசையுறு தன்மையற்ற பொருட்களில் மோபியஸ் நாடா மற்றும் உண்மையான வீழ்ப்புத் தளம் ஆகியவை அடங்கும். மோபியஸ் நாடாவானது முப்பரிமாண வெளியில் ஒரு மேற்பரப்பு பக்கமும், ஒரு எல்லையும் கொண்ட நாடாவாகும். ஆனால், கிளெய்ன் புட்டியானது எல்லையைக் கொண்டிராது.\n\nகிளெய்ன் புட்டியானது 1882 ஆம் ஆண்டு செருமாணிய கணித அறிஞர் பெலிக்சு கிளெய்ன் என்பவரால் குறிப்பிடப்பட்டது. இது முதலில் கிளெய்ன் புறவெளி அல்லது கிளெய்ன் பரப்பு எனவே குறிப்பிடப்பட்டது. ஆனால், பிறகு தவறுதலாக கிளெய்ன் புட்டி எனக் கொள்ளப்பட்டு இறுதியில் செருமானிய மொழியிலும் அவ்வாறே எடுத்துக்கொள்ளப்பட்டது.\n\nSection::::வடிவமைப்பு.\nபின்வரும் சதுர அமைப்பானது கிளெய்ன் குடுவையின் அடிப்படையான பலகோணமாகும். கருத்தியலானது, படத்தில் காட்டியவாறு, ஒத்த நிறமுடைய விளிம்புகளை அம்புக்குறிகள் காட்டும்படியாக இணைக்க வேண்டும். உண்மையில் இது கருத்தியலாக கிளெய்ன் புட்டியானது முப்பரிமாண வெளியில் தன்னைத்தானே வெட்டிக்கொள்வதை உணர்வதற்கு முயலும் செயலாகும் என்பது குறிப்பிடத்தக்கது.\n\nகிளெய்ன் புட்டியை அமைப்பதற்கு, சதுரத்தின் சிவப்பு அம்புக்குறிகள் இணைக்கப்பட்டு (இடது மற்றும் வலது புறங்கள்) ஒட்டப்படும் போது ஒரு உருளையைத் தருகிறது. இவ்வாறான உருளைகளின் முனைகளை, வட்டங்களின் மீதான அம்புக்குறிகள் ஒன்றுவது போல ஒட்டுவதற்கு, ஒரு முனையை உருளையின் பக்கவாட்டின் வழியாக கடத்திச் செல்ல வேண்டும். இது தனக்குத்தானே வெட்டிக்கொள்ளும் வட்டத்தை - கணிதவியலின்படியாக முப்பரிமாணத்தில் மூழ்க வைக்கும் கிளெய்ன் புட்டியை உருவாக்குகிறது.\n"}
{"id": "453716", "url": "https://ta.wikipedia.org/wiki?curid=453716", "title": "N-பியூட்டைல்பென்சீன்", "text": "N-பியூட்டைல்பென்சீன்\n\nn-பியூட்டைல்பென்சீன் (\"n\"-butylbenzene) என்பது CHCH என்ற மூலக்கூற்று வாய்ப்பாட்டை உடைய ஒரு கரிமச் சேர்மம் ஆகும். பியூட்டைல் பென்சீனின் இரு மாற்றியங்களில், \"n\"-பியூட்டைல்பென்சீனானது பியூட்டைல் தொகுதியின் முதல் கார்பன் அணுவுடன் பினைல் தொகுதி இணைந்துள்ளதாகும். இது இலேசான பிசுக்குத்தன்மையுள்ள, நிறமற்ற திரவமாகும். \n\n\"n\"-பியூட்டைல்பென்சீனின் தொகுப்புமுறை தயாரிப்பானது குளோரோபென்சீன் உடன் பியூட்டைல்மக்னீசியம் புரோமைடு வினைபுரியும் முறையாகும். இந்த வினையானது நிக்கல் டைபாசுபீனை வினையூக்கியாகக் கொண்ட குமாடா இணைப்பு வினையின் முதல் செயல்முறை விளக்கமாகும். இந்த எளிதான மற்றும் செயல்திறன் மிக்க முறையானது மற்ற முறைகளுடன் ஒப்பிடப்பட்டும், வேறுபடுத்தப்பட்டும் பார்க்கப்பட்டது.\n"}
{"id": "453717", "url": "https://ta.wikipedia.org/wiki?curid=453717", "title": "கே. கே. பாலசுப்பிரமணியன்", "text": "கே. கே. பாலசுப்பிரமணியன்\n"}
{"id": "453719", "url": "https://ta.wikipedia.org/wiki?curid=453719", "title": "பி. அண்ணாவி", "text": "பி. அண்ணாவி\n\n, திருச்சி புறநகர் மாவட்ட அ.தி.மு.க மாவட்ட செயலாளராக இருந்தவரும் ஆவார் \n"}
{"id": "453720", "url": "https://ta.wikipedia.org/wiki?curid=453720", "title": "பிரியாத வரம் வேண்டும் (தொலைக்காட்சித் தொடர்)", "text": "பிரியாத வரம் வேண்டும் (தொலைக்காட்சித் தொடர்)\n\nபிரியாத வரம் வேண்டும் என்பது ஜீ தமிழ் தொலைகாட்சியில் 17 சூன் 2019 முதல் திங்கள் முதல் வெள்ளி வரை இரவு 7:00 மணிக்கு ஒளிபரப்பாகி, நவம்பர் 4, 2019 முதல் திங்கள் முதல் வெள்ளி வரை மாலை 6:30 மணிக்கு ஒளிபரப்பாகும் காதல் கற்பனை தொலைக்காட்சித் தொடர் ஆகும். இந்தத் தொடரின் நாயகியாக புதுமுக நடிகை மதுமிதா ஏழை பெண்ணாக துர்கா என்ற கதாபாத்திரத்தில் நடிக்கிறார். ரிஷி என்ற கதாபாத்திரத்தில் விமல் வெங்கடேசன் பணக்காரவீட்டு பையனாக நடிக்கின்றார். அ. இராமச்சந்திரன் என்பவர் இந்த தொடரை இயக்கியுள்ளார். இந்த தொடருக்காக 2 கோடி ரூபாவில் பிரமாண்டமான அரண்மனை வீடு உருவாக்கப்பட்டது என்பது குறிப்பிடத்தக்கது.\n\nSection::::கதைச்சுருக்கம்.\nமுன் ஜென்மத்தில் காதலிக்கும் ரிஷி மற்றும் துர்கா. இவர்களின் காதலுக்கு எதிர்ப்பு தெரிவித்து துர்காவை ரிஷியின் குடும்பத்தினர் கொலை செய்கிறா ர் . கதாநாயகனும் கொல்லப்படுகிறான். 300 வருடம் கழித்து மறுபடியும் சந்திக்கும் காதல் ஜோடிகள். இந்த ஜென்மத்திலும் இவர்களின் காதலுக்கு எதிராக இருக்கும் குடும்பம். தடைகளை தாண்டி முன் ஜென்மத்தில் கதாநாயகனை கொலை செய்தது யார்? இந்த ஜென்மத்தில் இவர்க ள் எப்படி ஒன்று சேரப்போகின்றார்கள் என்பது தான் கதை. \n\n\n"}
{"id": "453725", "url": "https://ta.wikipedia.org/wiki?curid=453725", "title": "ஏ. கே. பத்மநாபன்", "text": "ஏ. கே. பத்மநாபன்\n\nஏ. கே. பத்மனாபன் (A. K. Padmanabhan) ஒரு இந்திய மார்க்சிய அரசியல்வாதியும் முன்னாள் இந்திய பொதுவுடமைக் கட்சியின் அரசாய உறுப்பினரும் ஆவார்.\n\nSection::::அரசியல் வாழ்க்கை.\nபத்மநாபன் தமிழ்நாட்டைச் சேர்ந்தவர் ஆவார். இவர் 2012 ஆம் ஆண்டு ஏப்ரல் மாதத்தில் கோழிக்கோட்டில் நடைபெற்ற இந்திய பொதுவுடமைக் கட்சியின் (மார்க்சிஸ்ட்) 20 ஆவது மாநாட்டின் போது மத்தியக்குழு உறுப்பினராகத் தேர்ந்தெடுக்கப்பட்டார். 2013 ஆம் ஆண்டு சூன் மாதத்தில் சீனப் பொதுவுடமைக் கட்சியின் அழைப்பின் பேரில் சீனாவிற்கு சிறப்பு அழைப்பாளராகச் சென்றார். 2013 ஆம் ஆண்டில் இவர், இந்திய தொழிற் சங்க மையத்தின் தலைவரானார். 2015 ஆம் ஆண்டு விசாகப்பட்டினத்தில் நடைபெற்ற கட்சியின் 21 ஆம் மாநாட்டில் மீண்டும் பொலிட்பீரோ உறுப்பினராகத் தேர்ந்தெடுக்கப்பட்டார். 22 ஆவது கட்சி மாநாட்டில் தபன் குமார் சென் இவருக்குப் பதிலாக அரசாய உறுப்பினரானார், இவர் மத்தியக்குழு உறுப்பினராகத் தொடர்ந்தார். தற்போது பத்மநாபன் இந்திய தொழிற்சங்க மையத்தின் துணைத்தலைவராக இருக்கிறார்.\n"}
{"id": "453733", "url": "https://ta.wikipedia.org/wiki?curid=453733", "title": "சோடியம் புரோமேட்டு", "text": "சோடியம் புரோமேட்டு\n\nசோடியம் புரோமேட்டு (\"Sodium bromate\") என்பது NaBrO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். புரோமிக் அமிலத்தினுடைய சோடியம் உப்பான இச்சேர்மம் வலிமையான ஒரு ஆக்சிசனேற்றும் முகவராகும். \n\nSection::::பயன்கள்.\nசோடியம் புரோமேட்டு முக்கியமாக கந்தகம் அல்லது வாட் வகை சாயங்களை உள்ளடக்கிய தொடர்ச்சியான அல்லது தொகுதி சாயமிடுதல் செயல்முறைகளில் பயன்படுகிறது. இதைத்தவிர, தங்கச் சுரங்கங்களில் தங்கத்தினை கரைக்க ஒரு கரைப்பானாக, தலைமுடி அலங்காரம் மற்றும் வேதியியல் முகவர் எனப்பலவாறாகப் பயன்படுத்தப்படுகிறது.\n\nSection::::தயாரிப்பு.\nபுரோமினை சோடியம் கார்பனேட்டு கரைசல் வழியாகச் செலுத்தி சோடியம் புரோமேட்டு தயாரிக்கப்படுகிறது. சோடியம் புரோமைடை மின்னாற்பகுப்பு முறை ஆக்சிசனேற்றம் செய்தும் இதை தயாரிக்கலாம். 80 செல்சியசு வெப்பநிலையில் சோடியம் ஐதராக்சைடுடன் புரோமினையும் [[குளோரின்|குளோரினையும்[[ சேர்த்து ஆக்சிசனேற்றம் செய்தும் சோடியம் புரோமேட்டை தயாரிக்கலாம். \n\nSection::::தீங்குகள்.\nகுடிநீரில் புரோமேட்டு கலந்திருப்பது விரும்பத்தகாதது ஆகும். ஏனெனில் இது மனித உடலில் புற்றுநோயை உருவாக்கும் தன்மை கொண்டுள்ளது என சந்தேகிக்கப்படுகிறது கோகோ கோலாவின் தசானி என்ற புட்டியடைப்பு தண்ணீரில் அதன் இருப்பு இங்கிலாந்தில் அந்த தயாரிப்பை மீண்டும் மறுபரிசீலனைக்கு உட்படுத்தியது. நினைவுபடுத்தியது. \n\n\nSection::::வெளி இணைப்புகள்.\n[[பகுப்பு:சோடியம் சேர்மங்கள்]]\n[[பகுப்பு:புரோமேட்டுகள்]]\n[[பகுப்பு:ஆக்சிசனேற்றிகள்]]"}
{"id": "453737", "url": "https://ta.wikipedia.org/wiki?curid=453737", "title": "எட்கர் ரூபின்", "text": "எட்கர் ரூபின்\n\nஎட்கர் ஜான் ரூபின் (செப்டம்பர் 6, 1886 - மே 3, 1951) ஒரு டேனிஷ் உளவியலாளர் / நிகழ்வியல் நிபுணர் ஆவார். ரூபின் குவளை போன்ற ஒளியியற் கண்மாயைகளில் காணப்பட்டதைப் போல உருவம்-தளம் தொடர்பான புலக்காட்சி உணர்வைப் பற்றிய அவரது பணிக்காக நன்கறியப்பட்டவர் ஆவார். \n\nயூத பெற்றோருக்கு பிறந்த ரூபின் கோபனாவனில் பிறந்து வளர்ந்தார். 1904 ஆம் ஆண்டில் கோபனாவன் பல்கலைக்கழகத்தில் சேர்ந்தார். அவர் உளவியலில் தேர்ச்சி பெற்றார் மற்றும் 1910 ஆம் ஆண்டில் தத்துவத்தில் தனது முதுகலைப் பட்டத்திற்கான தேர்வை முடித்தார். \n\nSection::::முழுமைக்காட்சி உளவியல்.\nஉரு - பின்னணி அமைப்பில் நிபுணத்துவம் பெற்ற ரூபின், அடுத்த இரண்டு ஆண்டுகளை ஜெர்மனியின் கோட்டிங்கனில் ஜார்ஜ் எலியாஸ் முல்லருக்கு ஆராய்ச்சி கூட்டாளியாகக் கழித்தார். காட்சி உருக்களைப் பல்வேறு கோணங்களிலும் அளவிலும் அங்கீகரிப்பதை ஆராய்ந்தார். அவரது கோட்பாடுகள் முழுமைக்காட்சி உளவியலில் செல்வாக்கு பெற்றன. ஆனால், தொடக்ககாலத்தில் செல்வாக்குப் பெற்றவர்களின் பட்டியலில் ரூபின் பொதுவாக சேர்க்கப்படவில்லை. அவர் தன்னை ஒரு முழுமையாக்காட்சி உளவியலாளராக கருதவில்லை. அவர் பரந்த அளவிலான கோட்பாடுகளை உருவாக்குவதற்கான அவர்களின் முயற்சிகளில் சந்தேகம் கொண்டவராகவே இருந்தார். ஆயினும்கூட, அவரது சொற்பிரயோகங்கள் தக்கவைக்கப்பட்டு, கர்ட் கோஃப்காவின் முழுமைக்காட்சி உளவியலின் கோட்பாடுகளில் இடம்பெற்றது. \n\n1922 ஆம் ஆண்டில், ரூபின் கோபனாவன் பல்கலைக்கழகத்தில் உளவியல் பேராசிரியரானார். அவர் 1951 ஆம் ஆண்டில் இறக்கும் வரை அதே பணியில் தொடர்ந்தார்.\n\n"}
{"id": "453742", "url": "https://ta.wikipedia.org/wiki?curid=453742", "title": "இயேசுவின் திரு இருதய ஆலயம், பாகோடு", "text": "இயேசுவின் திரு இருதய ஆலயம், பாகோடு\n\nபாகோடு இயேசுவின் திரு இருதய ஆலயம் மார்த்தாண்டம் மற்றும் பாகோடு சுற்றுவட்டார பகுதிகளில் மிகவும் பழமையான கோவில் ஆகும். இக்கோவிலானது 1933 ல் துவங்கப்பட்டது. \n\nSection::::வரலாறு.\nகிபி 1930 ம் ஆண்டு கொல்லம் மறை மாவட்டத்திலிருந்து பிரிந்து கோட்டார் மறை மாவட்டம் உதயமான காலத்தில், பாகோடு பகுதியில் உள்ள சில நல்லுள்ளங்களின் முயற்சியால், இப்பகுதியில் கத்தோலிக்க திருச்சபை வளரத் தொடங்கியது. 1933 ம் ஆண்டு திரித்துவபுரம் பங்குத்தந்தை அருட்பணி தனிஸ்லாஸ் மரியா தலைமையில் பங்கின் சில நல்லுங்களின் துணையுடன் மறைபரப்புப் பணி தீவிரமடைந்தது. \n\n1937 ல் ஆயர் மேதகு லாரன்ஸ் அவர்கள் கோட்டார் ஆயராக இருந்த போது மாதிக்காவிளை என்ற இடத்தில் ஓலைக் கொட்டகை அமைக்கப்பட்டு, திரித்துவபுரத்தின் கிளைப் பங்கு என்ற தகுதியைப் பெற்றது. பின்னர் இவ்வாலயம் தற்போதைய ஆலயத்தின் வடக்குப் பகுதிக்கு மாற்றப்பட்டு பொற்றை கோயில் என மக்களால் அழைக்கப்பட்டது. \n\nகுருகுல முதல்வர் அருட்பணி வின்சென்ட் அவர்களால் புதிய ஆலயத்திற்கு அடிக்கல் நிறுவப்பட்டு 1939 ம் ஆண்டு ஆலயம் கட்டி முடிக்கப்பட்டு, புதிய ஆயர் மேதகு T. R ஆஞ்ஞிசாமி அவர்களால் அர்ச்சிக்கப் பட்டது. \n\nதற்ப்போது குழித்துறை மறைமாவட்டம் த்தின் கீழ் செயல்பட்டு வருகிறது. \n\nSection::::சான்றுகள்.\n "}
{"id": "453753", "url": "https://ta.wikipedia.org/wiki?curid=453753", "title": "பேரர்", "text": "பேரர்\n\nபேரர் மாகாணம் (Berar Province), முன்னர் இது பேரரர் சுல்தானமாகவிளங்கியது. இதன் தலைநகரம் அச்சல்பூர் ஆகும். கிபி 1490 முதல் பாமினி சுல்தானகம், பேரர் சுல்தானகத்தை தன்னுடன் இணைத்து கொண்டது. பின்னர் 1881-இல் ஐதராபாத் இராச்சியத்தின் பகுதியாக பேரர் இருந்தது. 5 நவம்பர் 1902-இல் பேரர் பகுதியை பிரித்தானிய இந்தியாவின் நிஜாமிடமிருந்து ஆண்டு குத்தகைக்கு எடுத்துக் கொண்டு மத்திய மாகாணத்தில் ஒரு வருவாய் கோட்டமாக இணைக்கப்பட்டது. 1881-இல் பேரரர் பகுதியின் மக்கள்தொகை 26,72,673 ஆக இருந்தது. பேரர் மக்கள் பெரும்பாலும் மராத்தி மொழி பேசுகின்றனர். பேரர் பகுதியின் மொத்தப் பரப்பளவு 1,13,281 சகிமீ ஆகும். இந்திய விடுதலைக்குப் பின் தற்போது பேரர் விதர்பா எனும் பெயரில் மகாராட்டிர மாநிலத்தில் உள்ளது.\n\n\nSection::::மேற்கோள்கள்.\n \n"}
{"id": "453760", "url": "https://ta.wikipedia.org/wiki?curid=453760", "title": "அன்னை பொறியியல் மற்றும் தொழில்நுட்பக் கல்லூரி", "text": "அன்னை பொறியியல் மற்றும் தொழில்நுட்பக் கல்லூரி\n\nஅன்னை பொறியியல் மற்றும் தொழில்நுட்பக் கல்லூரி (Annai College of Engineering and Technology) என்பது தமிழ்நாட்டின், கும்பகோணத்தில் உள்ள ஒரு பொறியியல் கல்லூரி ஆகும். இது 1995 ஆம் ஆண்டு கே. கே. ஓ முகமது இப்ராகிம் கல்வி அறக்கட்டளையால் நிறுவப்பட்டது. இது 2000 ஆம் ஆண்டு அறக்கட்டளையாக பதிவு செய்யப்பட்டது. இதுவே கும்பகேணத்தின் முதல் சேவை சார்ந்த பொறியியல் கல்லூரி ஆகும். \n\nஇது சென்னை அண்ணா பல்கலைக்கழக- திருச்சிராப்பள்ளி சென்னை - பிராந்திய அலுவலகத்துடன் இணைக்கப்பட்ட ஒரு பொறியியல் கல்லூரி ஆகும். இந்த கல்லூரி வளாகமானது 60 ஏக்கர் பரப்பளவில் உள்ளது. அன்னை பொறியியல் மற்றும் தொழில்நுட்ப கல்லூரி அகில இந்திய தொழில்நுட்பக் கல்விக் குழுவால் அங்கீகரிக்கப்பட்ட பாடத் திட்டங்களை இளநிலையில் ஐந்து பாடங்களை வழங்குகியது. இந்த கல்லூரி தற்போது ஆறு இளநிலை பாடங்களை வழங்குகிறது. இந்தப் பாடங்களுக்கு அகில இந்திய தொழில்நுட்பக் கல்விக் குழு மற்றும் அண்ணா பல்கலைக்கழகம் போன்றவை ஒப்புதல் அளித்துள்ளன. \n"}
{"id": "453766", "url": "https://ta.wikipedia.org/wiki?curid=453766", "title": "அரசு பொறியியல் கல்லூரி", "text": "அரசு பொறியியல் கல்லூரி\n\nஅரசு பொறியியல் கல்லூரி (Arasu Engineering College) என்பது இந்தியாவின், தமிழ்நாட்டின், கும்பகோணத்தில் அமைந்துள்ள ஒரு பொறியியல் மற்றும் தொழிநுட்பவியல் கல்லூரி ஆகும். இந்தக் கல்லூரிக்கு அகில இந்திய தொழில்நுட்பக் கல்விக் குழு ஒப்புதல் அளித்துள்ளது. இது சென்னை அண்ணா தொழில்நுட்ப பல்கலைக்கழகத்துடன் இணைக்கப்பட்டுள்ளது \n\nSection::::வரலாறு.\nஅரசு பொறியியல் கல்லூரியானது ஸ்ரீ திருநாவுக்கரசு தனலட்சுமி கல்வி அறக்கட்டளையால் 2000 ஆம் ஆண்டு நிறுவப்பட்டது. இந்த அறக்கட்டளையானது சமூக சேவைக்காக 2000 ஆம் ஆண்டில் பதிவு செய்யப்பட்டது. இந்த அறக்கட்டளை தொழில்நுட்ப கல்வி மற்றும் ஆராய்ச்சித் துறையில் சிறந்த சேவையைச் செய்து வருகிறது. \n\nஅரசு பொறியியல் கல்லூரி 2001-2002 ஆம் ஆண்டில் அகில இந்திய தொழில்நுட்ப கல்விக் குழுவால் அங்கீகரிக்கப்பட்ட மூன்று இளநிலை பாடங்களை வழங்கியது. தற்போது இந்தக் கல்லூரியானது ஆறு இளநில்ப் பாடங்களையும், மூன்று முதுநிலை பாடங்களையும் வழங்கிவருகிறது \n\n\n"}
{"id": "453768", "url": "https://ta.wikipedia.org/wiki?curid=453768", "title": "அருள்மிகு மீனாட்சி அம்மன் பொறியியல் கல்லூரி", "text": "அருள்மிகு மீனாட்சி அம்மன் பொறியியல் கல்லூரி\n\nஅருள்மிகு மீனாட்சி அம்மன் பொறியியல் கல்லூரி (Arulmigu Meenakshi Amman College of Engineering) என்பது இந்தியாவின், தமிழ்நாட்டின், காஞ்சிபுரத்திற்கு அருகிலுள்ள வடவமனேந்தலில் உள்ள ஒரு பொறியியல் கல்லூரி ஆகும். 1985 இல் நிறுவப்பட்ட இந்த கல்லூரியை மீனாட்சி அம்மாள் அறக்கட்டளை நிர்வகிக்கிறது. \n\nஅருள்மிகு மீனாட்சி அம்மன் பொறியியல் கல்லூரிக்கு புது தில்லியில் உள்ள அகில இந்திய தொழில்நுட்பக் கல்விக் குழு (ஏ.ஐ.சி.டி.இ) ஒப்புதல் அளித்துள்ளது. மேலும் இது தென்னிந்தியாவின் அண்ணா பல்கலைக்கழகத்துடன் இணைக்கப்பட்டுள்ளது. 1985 ஆம் ஆண்டில் தெலுங்கு மொழி சிறுபான்மை பொறியியல் கல்லூரியாக தமிழக அரசின் ஒப்புதலின் பேரில் இந்த கல்லூரி நிறுவப்பட்டது, இது ஏ.ஐ.சி.டி.இ-ஆல் அங்கீகரிக்கப்பட்டு, தற்போது இது சென்னையில் உள்ள அண்ணா பல்கலைக்கழகத்துடன் இணைக்கப்பட்டுள்ளது. \n\n\n\n\n\n"}
{"id": "453770", "url": "https://ta.wikipedia.org/wiki?curid=453770", "title": "மகாராஜா தொழில்நுட்ப கல்வி நிறுவனம்", "text": "மகாராஜா தொழில்நுட்ப கல்வி நிறுவனம்\n\nமகாராஜா தொழில்நுட்ப நிறுவனம் (Maharaja Institute of Technology) என்பது இந்தியாவின், தமிழ்நாட்டின், கோயம்புத்தூர் மாவட்டம், அரசூரில் உள்ள ஒரு பொறியியல் மற்றும் மேலாண்மை கல்லூரி ஆகும். இது 2006-2007 ஆம் கல்வியாண்டில் திரு பரமசிவம் அவர்களால் நிறுவப்பட்டது. இக்கல்லூரி அண்ணா பல்கலைக்கழகத்தின் இணைவுக் கல்லூரியாக உள்ளது. 2007 முதல், இக்கல்லூரியானது எம்பிஏ படிப்பை வழங்கிவருகிறது. \n"}
{"id": "453771", "url": "https://ta.wikipedia.org/wiki?curid=453771", "title": "நானா அலெக்சாண்டிரியா", "text": "நானா அலெக்சாண்டிரியா\n\nநானா அலெக்சாண்ட்ரியா \"(Nana Alexandria)\" என்பவர் சியார்ச்சியா நாட்டைச் சேர்ந்த ஒரு சதுரங்க வீராங்கனை ஆவார். இவர் 1949 ஆம் ஆண்டு அக்டோபர் 31 ஆம் நாள் பிறந்தார். 1976 ஆம் ஆண்டு சதுரங்க பெண் கிராண்டு மாசுட்டர் தகுதியும் 1995 ஆம் ஆண்டு அனைத்துலக நடுவர் தகுதியும் இவருக்கு வழங்கப்பட்டது. மகளிர் உலக சதுரங்க சாம்பியன் பட்டத்திற்கான இரண்டு போட்டிகளில் நானா ஒரு சவாலாக இருந்தார். மேலும் நானா சியார்ச்சிய அரசியல்வாதியான கிகா பொகேரியாவின் தாய் ஆவார். \nSection::::வாழ்க்கை.\nஅலெக்சாண்டிரியாவிற்கு அனைத்துலகப் பெண் சதுரங்க மாசுட்டர் தகுதி 1966 ஆம் ஆண்டும், 1976 ஆம் ஆண்டு சதுரங்க பெண் கிராண்டு மாசுட்டர் தகுதியும் கிடைத்தன. 1966, 1968, 1969 ஆம் ஆண்டுகளில் இவர் உருசிய பெண்கள் சதுரங்க சாம்பியனாக விளங்கினார். 1975 மற்றும் 1981 ஆம் ஆண்டுகளில் நடைபெற்ற பெண்கள் உலக சதுரங்க சாம்பியன் பட்டப் போட்டியில் பங்கேற்று விளையாடினார். இப்போட்டியில் 1975 இல் நோனா கேப்ரிந்தாசிவ்லியிடம் (+3 =1 −8) என்ற புள்ளிகள் கணக்கிலும், 1981 இல் மாயா சிபுர்தானிட்சுவிடம் (+4 =8 −4) என்ற புள்ளிகள் கணக்கில் சமநிலையும் பெற்றார். 1969, 1974, 1978, 1980, 1982, 1986 ஆம் ஆண்டுகளில் சதுரங்க ஒலிம்பியாடு போட்டிகளில் இவர் உருசியாவின் சார்பாக விளையாடினார் She was one of the contributing players of the USSR team that dominated the women's Olympiads of the 1980s.. 1980 ஆம் ஆண்டுகளில் சதுரங்க ஒலிம்பியாடு போட்டிகளில் ஆதிக்கம் செலுத்திய உருசிய அணியில் இவரும் ஓர் உறுப்பினராக இருந்தார். \nபன்னாட்டு சதுரங்க கூட்டமைப்பு வழங்கும் பிடே உலகத்தரவரிசைப் புள்ளிகள் மதிப்பில் இவர் 1988 இல் அதிகபட்சமாக 2415 புள்ளிகள் பெற்றுள்ளார். \nதற்போது பிடே அமைப்பில் நானா ஒரு நிர்வாகியாகச் செயல்பட்டு வருகிறார். இவ்வமைப்பின் பெண்கள் ஆணையத்தின் இருக்கை உறுப்பினராக 1966 முதல் 2001 வரை பணியாற்றியுள்ளார். \n"}
{"id": "453788", "url": "https://ta.wikipedia.org/wiki?curid=453788", "title": "கார்பமிக் அமிலம்", "text": "கார்பமிக் அமிலம்\n\nகார்பமிக் அமிலம் (Carbamic acid) என்பது HNCOOH என்ற மூலக்கூற்று வாய்ப்பாட்டை உடைய கரிமச் சேர்மம் ஆகும். அமிலத் தொகுதியானது ஒரு நைட்ரஜன் அல்லது அமீனுடன் (கார்பனுக்குப் பதிலாக) இணைக்கப்பட்டிருப்பது கார்பாக்சிலிக் அமிலம் மற்றும் ஒரு அமைடு ஆகியவற்றிலிருந்து இச்சேர்மத்தை வேறுபடுத்துகிறது. கார்பமிக் அமிலத்தின் பல வழிப்பொருட்கள் மற்றும் ஒத்த சேர்மங்கள் அறியப்படுகின்றன. அவை பொதுவாக நிலையற்றவையாக, அதாவது, அச்சேர்மம் எந்த அமீனிலிருந்து பெறப்பட்டதோ அந்த அமீனாகவும் மற்றும் கார்பன் டை ஆக்சைடாகவும் மாறுகின்றன. இந்த வேதி வினைக்குழுவின் புரோட்டான் நீக்கம் செய்யப்பட்ட எதிரயனி (அல்லது இணைக்காரம்) ஒரு கார்பமேட் ஆகும் . கார்பமிக் அமிலம் ஒரு தள அமைவு மூலக்கூறு ஆகும். \nSection::::கிடைக்கும் விதம்.\nகார்பமிக் அமிலம் யூரியா உற்பத்தியின் போது கிடைக்கும் ஒரு இடைநிலை வினைப்பொருள் ஆகும். யூரியாவின் தயாரிப்பு வினையானது கார்பன் டை ஆக்சைடு மற்றும் அம்மோனியாவின் வினையை உள்ளடக்கியதாகும் \n\nகார்பமாயில்ட்ரான்ஸ்ஃபெரேஸ்கள் EC எண் 2.1.3 இன் கீழ் வகைப்படுத்தப்பட்ட டிரான்ஸ்ஃபெரேஸ் நொதியம் ஆகும் . \n\nSection::::கார்பமிக் அமிலத்தின் வழிப்பொருட்கள்.\n கார்பமிக் அமிலங்கள் கார்பமேட்டைக் பாதுகாக்கும் குழுக்களின் சிதைவில் இடைநிலைப் பொருள்கள் ஆகும்; ஒரு எசுத்தர் பிணைப்பின் நீராற்பகுப்பு கார்பமிக் அமிலத்தை உருவாக்குகிறது. கார்பன் டை ஆக்சைடின் வெளியேற்றமானது பாதுகாப்பு நீக்க வினைகளை முன்னோக்கி நகர்த்தி பாதுபாப்பு செய்யப்படாத அமீனைத் தருவதை அதிகரிக்கிறது. \n\nகார்பமேட்டுகள் பொதுவாக கார்பமிக் அமிலத்தின் எசுத்தர்களைக் குறிக்கின்றன. மெத்தில் கார்பமேட் என்பது கார்பமிக் அமிலத்தின் எளிமையான எசுத்தர் ஆகும். கார்பமிக் அமிலங்களைப் போலன்றி, எசுத்தர்கள் நிலைத்தன்மை உடையவை ஆகும். ஆல்ககால்களுடன் கார்பமாயில் குளோரைடுகளின் வினை, ஐசோசயனேட்டுகளுடன் ஆல்ககாலின் சேர்க்கை வினை மற்றும் அம்மோனியாவுடன் கார்பனேட் எசுத்தர்களின் வினை ஆகியவற்றால் இவை தயாரிக்கப்படுகின்றன. \n\nசில எசுத்தர்கள் தசை தளர்த்திகளாகப் பயன்படுகின்றன, அவை ஜிஏபிஏ ஏற்பியின் பார்பிட்யூரேட் தளத்துடன் பிணைக்கப்படுகின்றன. மற்றவைகள் பூச்சிக்கொல்லிகளாகப் பயன்படுத்தப்படுகின்றன, எடுத்துக்காட்டாக ஆல்டிகார்ப் போன்றவற்றைக் கூறலாம். \n"}
{"id": "453792", "url": "https://ta.wikipedia.org/wiki?curid=453792", "title": "நாச்சியார்புரம் (தொலைக்காட்சித் தொடர்)", "text": "நாச்சியார்புரம் (தொலைக்காட்சித் தொடர்)\n\nநாச்சியார்புரம் என்பது ஜீ தமிழ் தொலைகாட்சியில் 8 சூலை 2019 முதல் திங்கள் முதல் சனிக்கிழமை வரை இரவு 8:00 மணிக்கு ஒளிபரப்பாகி, நவம்பர் 4, 2019 முதல் திங்கள் முதல் சனிக்கிழமை இரவு 7 மணிக்கு ஒளிபரப்பாகும் கிராமத்து காதல் கதையை பின்னணியாக தொலைக்காட்சித் தொடர் ஆகும். இந்த தொடரில் பிரிவோம் சந்திப்போம் தொடருக்கு பிறகு தினேஷ் கோபாலசாமி மற்றும் ரச்சித்தா மகாலட்சுமி கணவன் மனைவியானதுக்கு பிறகு இணைத்து நடிக்கும் முதல் தொடர் இதுவாகும். வடிவுக்கரசி, கார்த்தி, பிரேமி வெங்கட், தீபா நேத்ரன் போன்ற பலர் முக்கியாகதாபாத்திரத்தில் நடிக்கின்றார்கள். இந்த தொடரின் கதை நாச்சியார்புரத்தில் உள்ள இரண்டு முக்கிய குடும்பம், அதற்கு நடுவில் நடக்கிற சண்டை, காதல், பிரிவுதான் கதை.\n\n\n"}
{"id": "453806", "url": "https://ta.wikipedia.org/wiki?curid=453806", "title": "சேது தொழில்நுட்ப கல்வி நிறுவனம்", "text": "சேது தொழில்நுட்ப கல்வி நிறுவனம்\n\nசேது தொழில்நுட்ப கல்வி நிறுவனம் (Sethu Institute of Technology) என்பது தமிழ்நாட்டின், விருதுநகர் மாவட்டம் காரியாபட்டி, புல்லூரில் உள்ள ஒரு பொறியியல் கல்லூரி ஆகும். இக்கல்லூரி 1995 ஆம் ஆண்டு சேது கல்வி அறக்கட்டளையால், கல்வியாளர் திரு. முகமது ஜலீல் தலைமையிலான கல்வியாளர்களின் குழுவால் துவங்கப்பட்டது. இது புது தில்லியில் உள்ள அகில இந்திய தொழில்நுட்பக் கல்விக் குழு, புது தில்லி, தேசிய அங்கீகார வாரியம் போன்றவற்றில் அங்கீகாரம் பெற்றது. மேலும் இக்கல்லூரியானது சென்னை அண்ணா பல்கலைக்கழகத்துடன் இணைக்கப்பட்டுள்ளது. இங்கு எட்டு பிரிவுகளில் இளநிலை பாடங்களையும் ஏழு முதுநிலை பாடங்களும் கற்பிக்கப்படுகின்றன. இந்த கல்லூரிக்கு 2012 ஆம் ஆண்டில் ஏஐசிடிஇ- ஆல் தன்னாட்சி அந்தஸ்து வழங்கப்பட்டுள்ளது, இது சென்னை அண்ணா பல்கலைக்கழகத்தால் 2014 இல் உறுதிப்படுத்தப்பட்டது. \n\nSection::::விவரம்.\nகல்வியின் நோக்கம் ஒரு நபரை ஒரு தனித்துவமான ஆளுமையாக்குவதேயாகும், இதனால் அவர்களால் புதிய யோசனைகளின், தொலைநோக்குடன் சமூகத்திற்கு உதவ முடியும். இதை மனதில் கொண்டு, சேது கல்வி அறக்கட்டளை 1995 ஆம் ஆண்டில் புல்லூர், கரியபட்டி - 626 106, விருதுநகர் மாவட்டத்தில் \"அறிவு, சேவை, வளர்ச்சி\" என்ற குறிக்கோளுடன் சேது தொழில்நுட்பக் கல்லூரி நிறுவப்பட்டது. \n\nஇதன் நிறுவனர் மற்றும் தலைவர் திரு. எஸ். முகமது ஜலீலின் சிந்தனையான சேது தொழில்நுட்பக் கல்வி நிறுவனமானது கல்வி, தொழில், பொருளாதார ரீதியாக பின்தங்கிய கிராமப்புறங்களின் தொடர் வளர்ச்சியைப் பூர்த்தி செய்வதற்காக 1995 முதல் சேவையாற்றி வருகிறது. 1995 ஆம் ஆண்டில் 180 மாணவர்களுடன் மூன்று இளநிலை படிப்புகளுடன் தொடங்கப்பட்ட இக்கல்லூரி, 47 இளநிலைப் படிப்புகள் மற்றும் 5 முதுநிலை பட்டப்படிப்புகளுடன் 4700 க்கும் மேற்பட்ட மாணவர்களைக் கொண்டதாக வளர்ந்துள்ளது. \n\nSection::::அமைவிடம், உள்கட்டமைப்பு.\nஇக்கல்லூரி தமிழ்நாட்டின், விருதுநகர் மாவட்டம், காரியாபட்டி, புள்ளூரில் மதுரை தூத்துக்குடி தேசிய நெடுஞ்சாலையில் (தே.நெ.எண்:45பி) அமைந்துள்ளது. இது மதுரை வானூர்தி நிலையத்திலிருந்து 12 கிலோமீட்டர் தொலைவில் உள்ளது. கல்லூரி வளாகமானது 132 ஏக்கர் பரப்பளவில் அமைந்துள்ளது. கல்லூரி நூலகமானது 56,123 தொகுதிகளைக் கொண்டுள்ளதாகவும், 140 சர்வதேச பத்திரிகைகளுக்கு சந்தா செலுத்துவதாகவும் உள்ளது. குளிரூட்டப்பட்ட கணினி ஆய்வகத்தில், பல்லூடகம், ஸ்கேனர்களுடன் வலையமைப்பில் இணைக்கப்பட்ட நவீன கணினி அமைப்புகளைக் கொண்டுள்ளதாக உள்ளது. ஆய்வகங்கள், பொறியியல் வரைதல் மண்டபம், ஊழியர், மாணவர்கள் அறைகள், உணவகம் ஆகிய வசதிகள் உள்ளன. \n\nSection::::வழங்கப்படும் படிப்புகள்.\nஇளநிலை படிப்புகள்: \n\n\nமுதுநிலை படிப்புகள்: \n\n\nSection::::ஆராய்ச்சி மற்றும் மேம்பாடு.\nபின்வரும் துறைகளின் அங்கீகரிக்கப்பட்ட ஆராய்ச்சி மையமாக சென்னை அண்ணா பல்கலைக்கழகத்தால் இக்கல்லூரி அங்கீகரிக்கப்பட்டுள்ளது \n\n\nSection::::விடுதி வசதிகள்.\nசேது தொழில்நுட்பக் கல்வி நிறுவனத்தில் மாணவர், மாணவிகளுக்கு தனித்தனி விடுதிகளைக் கொண்டுள்ளது. பெண்களுக்கான விடுதியானது மிகவும் விசாலமாக, 52 அறைகளுடன் 282 மாணவர்களைக் கொண்டுள்ளது. வளாகத்தின் குறைகளை களைந்து மேற்பார்வையிட வார்டன் உள்ளார். விடுதியில் ஒரு பிரார்த்தனை மண்டபம், ஒரு கணினி மையம், ஒரு கடை போன்றவற்றைக் கொண்டுள்ளது. இதே தரத்தில் மாணவர்களுக்கான விடுதி வசதி உள்ளது. இதில் 364 மாணவர்களுக்கு வசதியான தங்குமிட வசதிகளுடன் கூடிய அறைகள் உள்ளன. மாணவர்களைக் கண்காணிக்க இரண்டு வார்டன்கள் நியமிக்கப்பட்டுள்ளனர். \n\nமாணவர் அறைகளில் உள்ளமைக்கப்பட்ட அலமாரிகள், கட்டில்கள், மேசைகள், நாற்களிகளைக் கொண்டுள்ளது. மேலும் வெண்நீர் வசதிகள் கொண்டுள்ளது. மேலும் விடுதி வளாகத்தில் 24 × 7 இருக்கும். வைஃபை வசதி, மாணவர்கள் தங்கள் அறிவை புதுப்பித்துக்கொள்ள உதவுகிறது. தேர்வுகளில் மாணவர்கள் சிறப்பாக செயல்படுவதைக் உறுதிசெய்ய படிக்கும் நேரம் திட்டமிடப்பட்டுள்ளது. கற்றலில் சிக்கல் உள்ளவர்களுக்கு வழக்கமான வகுப்பு நேரங்களுக்குப் பிறகு விடுதிகளில் பயிற்சி வகுப்புகள் நடத்தப்படுகின்றன. விடுதி உணவகத்தில் மாணவர்களுளின் வசதிக்காக சைவ மற்றும் அசைவ உணவகங்கள் தனித்தனியாக உள்ளன. விடுதியில் தொலைக்காட்சி மண்டபம், உடற்பயிற்சி உபகரணங்களுடன்கூடிய அறை போன்றவையும் உள்ளன. \n\n\nSection::::வேலை வாய்ப்பு வசதிகள்.\nகல்லூரியில் உள்ள வேலைவாய்ப்பு பிரிவானது மாணவர்களுக்கு தேவையான பயிற்சிகளை அளிப்பதுடன், தொழிலதிபர்களை அழைத்துவந்து சொற்பொழிவுகளை ஏற்பாடு செய்வதுடன் வளாக நேர்காணலை ஒருங்கிணைக்கிறது. இறுதி ஆண்டு மாணவர்களின் நலனுக்காக ஆளுமை மேம்பாட்டு திட்டங்கள் மேற்கொள்ளப்படுகின்றன. \n\n"}
{"id": "453822", "url": "https://ta.wikipedia.org/wiki?curid=453822", "title": "கைஃபா மாவட்டம்", "text": "கைஃபா மாவட்டம்\n\nகைஃபா மாவட்டம் (, \"Mehoz Ḥeifa\"; ) இசுரேல் நாட்டின் ஆறு நிர்வாக மாவட்டங்களில் ஒன்று.இம் மாவட்டம் இசுரேல் நாட்டில் உள்ள கைஃபா நகரத்தை சுற்றி அமைந்துள்ளது. மாவட்டத்தின் தலைநகர் கைஃபா நகரம் ஆகும். மாவட்டத்தின் பரப்பளவு 864 கிமீ (299.3 மை) ஆகும்.\nSection::::மக்கள் தொகை பரவல்.\n2016 ஆம் ஆண்டிற்கான இசுரேல் நாட்டின் மத்திய புலனாய்வு துறை தரவுகளின்படி:\n\n"}
{"id": "453830", "url": "https://ta.wikipedia.org/wiki?curid=453830", "title": "சமத்துவ சிலை (இராமானுஜர்)", "text": "சமத்துவ சிலை (இராமானுஜர்)\n\nசமத்துவச் சிலை (Statue of Equality) இந்தியாவின் தமிழ்நாட்டில் 11-ஆம் நூற்றாண்டில் வாழ்ந்த வைணவ ஆச்சாரியார் இராமானுஜரின் சமத்துவக் கொள்கையைப் போற்றும்படியாகவும், அவரது ஆயிரமாண்டு பிறந்தநாள் நினைவாகவும் 216 அடி உயரமுள்ள இச்சிலையை 2019-இல் தெலங்காணா மாநிலத்தின் தலைநகரான ஐதராபாத் நகரத்தில் நிறுவப்பட்டது.இச்சிலையை இந்தியப் பிரதமர் நரேந்திர மோடி திறந்து வைத்தார். 216 அடி உயரம் கொண்ட இராமானுஜர் சிலையின் விரிந்த தாமரை வடிவ பீடம் 54 அடி உயரம் கொண்டது. \n\nதியான நிலையில் அமர்ந்திருக்கும் பஞ்சலோக இராமானுஜர் சிலை 120 கிலோ கிராம் தங்கத்தால் மேற்பூச்சு பூசப்பட்டுள்ளது. இது இராமானுஜர் 120 ஆண்டுகள் வாழ்ந்ததை என்பதை நினைவு கூறுகிறது.\n\nSection::::இராமானுஜர் கோயில்.\n34 ஏக்கர் பரப்பில் அமைந்த இராமானுஜர் கோயிலின் தரை தளத்தில், 63,444 சதுர அடிப்பரப்பில் இராமானுஜரின் வாழ்க்கை வரலாற்றையும், தத்துவங்களை விளக்கும் சிற்பங்களும், சித்திரங்களும் கொண்டது.\n30,000 சதுர அடி கொண்ட இரண்டாம் தளத்தில், இராமானுஜரின் 120 அடி உயரம் கொண்ட சிலை அமைக்கப்பட்டுள்ளது. \nகோயிலின் மூன்றாம் தளத்தில் 14,700 சது அடியில் வேத சாத்திரங்களின் மின் நூலகம் மற்றும் ஆய்வு மையம் உள்ளது. \n\n"}
{"id": "453839", "url": "https://ta.wikipedia.org/wiki?curid=453839", "title": "திருச்சிராப்பள்ளி-தஞ்சாவூர் மறைமாவட்டம்", "text": "திருச்சிராப்பள்ளி-தஞ்சாவூர் மறைமாவட்டம்\n\nதிருச்சிராப்பள்ளி-தஞ்சாவூர் பேராயம் அல்லது திருச்சி-தஞ்சைப் பேராயம் (CSI Tiruchirappalli-Thanjavur Diocese or CSI Trichy Tanjore Diocese) என்பது, தமிழ்நாட்டில் உள்ள தென்னிந்தியத் திருச்சபையின் ஒரு பேராயம் ஆகும். தென்னிந்திய திருச்சபையில் தற்போது இருக்கும் 24 பேராயங்களில் இதுவும் ஒன்று. மேலும் \"வள்ளுவர் ஆண்டு 1978\"-ல் அங்குரார்பணிக்கப்பட்ட தென்னிந்தியத் திருச்சபையின் ஆரம்பகால 14 பேராயங்களில் இதுவும் ஒன்றாகும்.\n\nSection::::பேராயத்தைப் பற்றி.\nஇப்பேராயம், நாகப்பட்டினம் மாவட்டம், திருவாரூர் மாவட்டம், தஞ்சாவூர் மாவட்டம், திருச்சிராப்பள்ளி மாவட்டம், பெரம்பலூர் மாவட்டத்தின் ஒரு பகுதி, கரூர் மாவட்டத்தின் ஒரு பகுதி, திருப்பூர் மாவட்டத்தின் ஒரு பகுதி, கோயம்புத்தூர் மாவட்டத்தின் ஒரு பகுதி, கடலூர் மாவட்டத்தின் ஒரு பகுதி, புதுக்கோட்டை மாவட்டத்தின் ஒரு பகுதி, அரியலூர் மாவட்டத்தின் ஒரு பகுதி, புதுச்சேரி, மற்றும் காரைக்கால் யூனியன் பிரதேசங்களின் சில பகுதிகள் போன்ற பகுதிகளை உள்ளடக்கியிருக்கிறது. நிர்வாக வசதிகளுக்காக இந்த பேராயம் தஞ்சாவூர் இறைமாவட்டம், திருச்சிராப்பள்ளி இறைமாவட்டம், பெரம்பலூர் இறைமாவட்டம், கரூர் இறைமாவட்டம், தாராபுரம் இறைமாவட்டம் மற்றும் ஆனைமலை(வால்பாறை) இறைமாவட்டம் என ஆறு இறைமாவட்டங்களாகப் பிரிக்கப்பட்டுள்ளது. இப்பேராயம் \"வள்ளுவர் ஆண்டு 2031\" - ன் தரவுகளின்படி 88,831 உறுப்பினர்களைக் கொண்டிருந்தது. இப்பேராயத்தின் இறைப்பணி, 100க்கும் மேலுள்ள நியமிக்கப்பட்ட ஆயர்களுடன், ஒரு தேர்ந்தெடுக்கப்பட்ட பேராயர் மூலம் மேற்கொள்ளப்படுகிறது. இங்கிலாந்தில் இருக்கும் லெஸ்டர் (leicester ) நகர திருச்சபை, இப்பேராயத்தின் கூட்டுத் திருச்சபை ஆகும். முதன்மையாக, பெண்கள் மற்றும் தவறாக உருவாக்கப்பட்டிருக்கும் சாதிய சமூக படிநிலைகளில் கீழ் நிலையில் இருப்போரை மிளிர்த்தலே இப்பேராயத்தின் உந்துதல்.\n\nSection::::பேராயத்தின் ஊழிய சேவைகள்.\nஇப்பேராயமானது கல்விச்சேவைகள், மருத்துவ சேவைகள், பழங்குடியினர் நலச்சேவைகள், மிஷன் & நற்செய்தி ஊழியங்கள் மற்றும் பெண்கள் நல சேவைகளை செய்கிறது. கல்விச்சேவை: இப்பேராயத்தில் 52 தொடக்கப் பள்ளிகள், 2 உயர்நிலைப் பள்ளிகள், 17 மேல்நிலைப் பள்ளிகள், 2 நர்சிங் பள்ளிகள், 1 தொழில்துறை பயிற்சி மையம் மற்றும் 4 கல்லூரிகள் (கலை மற்றும் அறிவியல், மேலாண்மை, செவிலியர் மற்றும் சமூக நலனில் நிபுணத்துவம் பெற்றவை) உள்ளன. இந்த பேராயத்தின் அனைத்து நிறுவனங்களும் சிறுபான்மை கல்வி நிறுவனங்கள் ஆகும். இந்த நிறுவனங்களில் பலவும் தமிழக மாநிலத்தின் ஆரம்ப காலங்களில் அப்போதைய மிஷனரிகளால் சேவை நோக்கங்களுக்காக மிகவும் அர்ப்பணிப்புடன் கூடிய தியாகத்தினால், அந்நிறுவனங்கள் இருக்குமிடங்களில் மிகச்சிறந்த கல்வி சேவைகளை வழங்கும்படி நிறுவப்பட்டிருக்கின்றது. இக்கல்விநிலையங்களில் பலவும் உண்டு உறைவிட சேவையுடன் கூடிய கல்வி நிலையங்கள் ஆகும். மருத்துவ சேவை: இப்பேராயத்தில் 2 பொது மருத்துவமனைகள் உள்ளன; சி.எஸ்.ஐ மிஷன் பொது மருத்துவமனை திருச்சிராப்பள்ளியின் உறையூரிலும், சி.எஸ்.ஐ டாக்டர். ஆனி பூத் மிஷன் மருத்துவமனை, தாராபுரத்தில் உள்ள சி.எஸ்.ஐ மிஷன் வளாகத்திலும் அமைந்துள்ளது. இவ்விரண்டு பன்முக சிறப்பு மருத்துவமனைகளிலும், நவீன வசதிகள், உள்கட்டமைப்பு, கடவுளின் மகிமைக்கென அர்ப்பணிப்புடன் கூடிய நிர்வாகம் மற்றும் ஊழியர்களைக் கொண்டு குணப்படுத்தும் மருத்துவ ஊழியங்கள் மேற்கொள்ளப்படுகின்றன. திருச்சிராப்பள்ளியில் உள்ள சி.எஸ்.ஐ மிஷன் மருத்துவமனையில் 2019 ஆம் ஆண்டு, தீவிர சிகிச்சைப் பிரிவு புதுப்பிக்கப்பட்டுள்ளது. பழங்குடியினர் நல ஊழிய சேவை: இப்பேராயத்தின் வரம்பிற்குட்பட்ட பகுதிகளில் அமைந்திருக்கும் பழங்குடியினர் மத்தியில் அவர்களுக்கான நலத்திட்டங்களை இப்பேராயம் செயல்படுத்துகிறது. மிஷன் மற்றும் நற்செய்தி ஊழியங்கள்: இப்பேராயத்தின் வரம்பிற்குட்பட்ட பகுதிகளில் மிஷன் மற்றும் சுவிசேஷ ஊழியங்கள் மேற்கொள்ளப்படுகின்றன. பெண்கள் நல சேவைகள்: மகளிரின் மிளிர்த்தலை தனது முக்கிய உந்துதல்களில் ஒன்றாக இப்பேராயம் கொண்டிருக்கிறபடியினாலே, மகளிரின் வாழ்க்கைமுறை மற்றும் அவர்களின் சமூக அந்தஸ்தை உயர்த்தும் வண்ணம் பல்வேறு நலத்திட்டங்களை இப்பேராயம் மேற்கொண்டு வருகிறது. பேராய அச்சகம் மற்றும் புத்தகம்: திருச்சிராப்பள்ளியின் உறையூரில் பேராயத்திற்கென்று அதன் சொந்த அச்சகம் உள்ளது; அங்கு அவர்கள் படிக்கும் அனைத்து பொருட்களையும் அச்சிடுகிறார்கள். அவர்கள் ஒவ்வொரு மாதமும் உள்விநியோக முறையில் \"திருச்சபை மலர்\" என்ற புத்தகத்தை வெளியிடுகிறார்கள். \n\nSection::::பேராயத்தின் முக்கிய அலுவலர்கள்.\nபேராயத்தின் பேரவையால் தேர்ந்தெடுக்கப்பட்ட ஒரு ஆயர், பேராயராக இப்பேராயத்திற்கு தலைமை வகிக்கிறார். தேர்ந்தெடுக்கப்பட்டிருக்கும் அப்பேராயர், தனது சேவை காலத்தில், இப்பேராயத்திற்கும் அதன் நிறுவனங்களுக்கும் தலைவரென கருதப்பருகிறார். அனைத்திற்கும் தலைமை சேவை பொறுப்பிலிருக்கும் பேராயரைத் தவிர, குருத்துவ செயலர் எனும் சேவை பொறுப்பிற்கு தேர்ந்தெடுக்கப்பட்டவர் பேராயத்தில் இருக்கும் ஆயர்கள் மற்றும் நற்செய்தியாளர்களையும், இறைமக்கள் செயலர் எனும் சேவை பொறுப்பிற்கு தேர்ந்தெடுக்கப்பட்டவர் பேராயத்தின் மற்ற பணியாளர்களையும், கல்விச் செயலர் எனும் சேவை பொறுப்பிற்கு தேர்ந்தெடுக்கப்பட்டவர் கல்வி நிலையங்களையும் அவரவர்களின் பொறுப்பு காலங்களில் கவனித்துக்கொள்கின்றனர் . அனைத்து நிறுவனங்களை போலவும் வரவு செலவுகளை மேற்கொள்ளவும் கவனிக்கவும் இந்த பேராயத்திற்கு ஒரு பொருளாளர் அல்லது பொக்கிஷதாரர் பேராயரால் நியமிக்கப்படுகிறார்.\n\nSection::::பேராயத்தின் பேராயர்களும் அவர்களின் பதவிக்காலமும்.\nஇத்திருமண்டலத்தில் பணியாற்றிய பேராயர்களின் பட்டியல் பின்வருமாறு:\n\nSection::::பேரருட்திரு. முனைவர். எட்கர் பென்ட்லி தோர்ப் (1947-1962).\nவெசுலிய மெதடிச மிஷனரியும், பெங்களூரில் பிறந்தவருமாகிய எட்கர் பென்ட்லி தோர்ப் (The Rt. Rev. Dr. Edgar Bentley Thorp) இப்பேராயத்தின் முதல் பேராயர் ஆவார். 27 செப்டம்பர் 1947 அன்று சென்னை புனிதர் ஜார்ஜ் பேராலயத்தில் தனது 42-ம் அகவையில் பேராயராகப் புனிதப்படுத்தப்பட்டார். அவர் முன்னாள் போதகரும், அன்றைய மைசூரு (Mysore) மாவட்டத் தலைவருமான வில்லியம் ஹூபர்ட் தோர்பின் (Mr.William Hubert Thorp) மகனாவார். மேலும் அவர், பேராயர்களாகப் புனிதப்படுத்தப்பட்ட இரண்டு வெசுலிய மிஷனரிகளில் ஒருவராக இருந்தார். இவர், கிங்ஸ்வுட் பள்ளியில் (Kingswood School) படித்தவரும், ஆக்ஸ்போர்டு மற்றும் கேம்பிரிட்ஜ் பல்கலைக்கழகங்களில் பட்டங்களைப் பெற்ற ஒரு புகழ்பெற்ற அறிஞரும் கல்வியாளரும் ஆவார். பிரபலமான ஆக்ஸ்போர்டு பல்கலைக்கழகத்தில் ஒரு சிறந்த கணிதவியலாளராக இருந்த அவர், திருச்சபையின் திருப்பணிகளுக்காக அறிவியலைத் துறந்தார். மார்பர்க்(Marburg)-ல் ஒப்பீட்டு மதக் கோட்பாட்டியலைக் கற்ற பின்பு 1930-ல் அன்றைய திருச்சிராப்பள்ளி மாவட்டத்திற்கு வந்து சேர்ந்தார். தாராபுரத்தில் இருந்த வேதாகாமப் பள்ளியில் முதல்வராக இருந்துகொண்டு கிராமத்து சுவிஷேஷகர்களுக்கு பயிற்சியளித்துக்கொண்டிருந்தார். அம்மாவட்டத்தின் தலைவராக 1945-ம் ஆண்டுமுதல் 1947-ம் ஆண்டு வரை இருந்தார். திருமண்டலத்தை 15 ஆண்டுகளாக பேராயராக வழிநடத்தி வந்த அவர், 1962-ல் உடல்நிலை சரியில்லாத காரணத்தால் இந்தியாவை விட்டு வெளியேறினார். தாராபுரம் வெகுஜன இயக்கப் பகுதியிலும் வால்பாறை பகுதியில் உள்ள தேயிலைத் தோட்டங்களிலும், வறுமையில் வாடும் கிராம கிறிஸ்தவர்களிடையே அவரது அலங்காரமில்லாத எளிய வாழ்க்கைமுறையின்படி அவர் மேற்கொண்ட ஊழியங்களும்; பேராயராக, அவரின் பக்கச்சார்பற்ற தலைமைப் பண்புகளும் பேராயத்தில் இருந்த ஆங்கிலிகன் (Anglican) சிறுபான்மையினரிடத்திலும் மெதடிஸ்ட் (Methodist) பெரும்பான்மையினரிடத்திலும் ஒற்றுமையை வளர்த்தது. பேராயரவர்கள் செப்டம்பர் 1, 1991-ல் பிரஸ்டாட்டினில் (Prestatyn) மரித்தார். தாராபுரத்தில் உள்ள பிஷப் தோர்ப் கலை மற்றும் அறிவியல் கல்லூரி அவரது நினைவாக பெயரிடப்பட்டுள்ளது. \n\nSection::::பேரருட்திரு. முனைவர். டேவிட் செல்லப்பா (1962-1964) (இடைக்கால பேராயர்).\nபேராயர் தோர்ப் அவர்கள் அவசரமான உடல்நிலை காரணங்களினால் இந்தியாவை விட்டு வெளியேறியதாலும், அச்சமயத்தில் உடனடியாக ஒரு காப்புத்திட்டத்தை செயல்படுத்த இயலாததாலும், அப்போதைய தென்னிந்திய திருச்சபையின் பெரும்பேராயராக இருந்த அதி பேரருட்திரு. அர்னால்டு ஹென்றி லெக் (The Most Rev. Arnold Henry Legg) அவர்கள் பேராயர் டேவிட் செல்லப்பாவின் தலைமையை திருச்சிராப்பள்ளி தஞ்சாவூர் பேராயத்திற்கும் அளித்திட கேட்டுக்கொண்டார். பேராயர் டேவிட் செல்லப்பா அவர்களுக்கு இத்திருமண்டலத்தோடு நெடிய தனிப்பட்ட தொடர்பு உண்டு. 1933-ல் பேராயர் எட்வர்ட் ஹென்றி மனஸ்ஃபீல்டு வாளர் (Rt. Rev. Edward Harry Mansfield Waller) அவர்களால் ஆயராக அருட்பொழிவு பெற்றபின்பு, திருச்சிராப்பள்ளி தஞ்சாவூர் திருமண்டலத்தின் மேட்டுப்பட்டி மற்றும் இருங்களூர் திருச்சபைகளுக்கு ஆயராக பணிக்கப்பட்டிருந்தார். பேராயரவர்கள், தஞ்சாவூரில் இருந்த அன்றைய ஒப்பில்லாத மற்றும் புகழ்பெற்றிருந்த குடும்பங்களில் ஒன்றிலிருந்து வந்த திருமதி. எலிசபெத் டேனியல் செல்லப்பாவின் மகனாவார். திருமதி. எலிசபெத் டேனியல் செல்லப்பா அவர்கள், தஞ்சாவூரின் போன்ஸ்லே ராஜவம்சத்தின் இரண்டாவது சரபோஜி மன்னரின் சட்ட ஆலோசகராக இருந்த திரு. டேவிட் பிள்ளையின் மகளாவார். திரு. டேவிட் பிள்ளை அவர்கள், சிறந்த மற்றும் அர்ப்பணம் மிகுந்த டச்சு மிஷனரியாகிய அருள்திரு. கிறிஸ்டியன் ஃபிரெட்ரிக் ஷ்வார்ட்ஸ் ஆயரவர்களாலே கிறிஸ்துவுக்குள் வழிநடத்தப்பட்ட தஞ்சாவூரின் திரு. மலையப்பெருமானின் கொள்ளுபேரனாவார். திருமதி. எலிசபெத் டேனியல் செல்லப்பா அவர்கள், நீதியரசர். திரு. டேனியல் செல்லப்பாவை மணந்துகொண்டார். மேலும் தனது முதல் குழந்தைக்கு தனது தந்தையின் நினைவாக, டேவிட் செல்லப்பா என பேரிட்டார்கள். திருச்சிராப்பள்ளி தஞ்சாவூர் பேராயத்தை ஒரு \"இடைக்கால பேராயராக\" பேராயர் டேவிட் செல்லப்பா அவர்கள் 7 பிப்ருவரி 1964 வரையில் வழிநடத்தினார். மேலும் அதே ஆண்டில், ஆகஸ்டு 25-ம் தேதி மரித்தார். அமெரிக்க ஐக்கிய நாடுகளிலே பேராயர் தங்கியிருந்தபோது, மிச்சிகன் மாகாணத்தின் ஹோலாண்டில் இருக்கும் ஹோப் கல்லூரி, அவருக்கு கவுரவ முனைவர் பட்டத்தை வழங்கியது.\n\nSection::::அதி பேரருட்திரு. சாலமன் தொரைசாமி (1964-1982).\nஅதி பேரருட்திரு. சாலமன் தொரைசாமி அவர்கள் இப்பேராயத்தை வழிநடத்திய முதல் இந்திய பேராயராவார். பேராயர் தோர்ப் அவர்கள் இந்தியாவை விட்டு வெளியேற்றபின்பு இப்பேராயம் ஒரு குழப்ப நிலையிலிருந்ததாக பேராயரவர்கள் தனது சுயசரிதையில் குறிப்பிட்டிருக்கிறார். திருச்சிராப்பள்ளி தஞ்சாவூர் பேராயம், பேராயர் வேட்பாளர் குழுவை தேர்ந்தெடுத்து அனுப்ப தவறியிருந்தது. உள் விவகார பிரச்சினைகளாலும், பேராயத்தின் அரசியலமைப்பு சட்டத்தின் படி பேராயர் பொறுப்பிற்கு, குறைந்த பட்சம் இரண்டு பேராயர் வேட்பாளர்களின் பெயர்களையாவது அனுப்பாமல் ஒரே பெயரை பரிந்துரைத்து அனுப்பியதாலும், தென்னிந்திய திருச்சபை ஆலோசனை சபை குழு (Synod), அருள்திரு. சாலமன் தொரைசாமியை திருச்சிராப்பள்ளி தஞ்சாவூர் பேராயத்தின் பேராயராக நியமித்தது. அதிகாரப்பூர்வமாக, 8 பிப்ருவரி 1964 -ல் தஞ்சாவூரில் இருக்கும் தூய பேதுரு தேவாலயத்தில் அதி பேரருட்திரு. அர்னால்டு ஹென்றி லெக் அவர்களாலும், அதி பேரருட்திரு. பெரெஜி சாலமன் அவர்களாலும் பேராயராக புனிதப்படுத்தப்பட்டார். சரியான நேரத்திற்கு தயார் செயாததால், புனிதப்படுத்தும் நிகழ்விற்கு, பேரருட்திரு.டேவிட் செல்லப்பாவின் மோதிரமும், சிலுவையும், செங்கோலுமே பயன்படுத்தப்பட்டன.\n\nசென்னை பெண்கள் கிறித்துவக் கல்லூரியிலே 10 முதல் 14 ஜனவரி 1974-லே நடைபெற்ற தென்னிந்திய திருச்சபையின் ஆலோசனை சபை குழு (Synod) கூட்டத்திலே பேராயர் தொரைசாமி அவர்கள் தென்னிந்திய திருச்சபையின் துணை பெரும்பேராயராக தேர்ந்தெடுக்கப்பட்டு அதே நிலையிலே சுமார் மூன்று பதவி காலங்களுக்கு பொறுப்பிலிருந்தார் (1974-1976; 1976- 1978 மற்றும் 1978-1980). மீண்டும், 10-ம் தேதி முதல் 14-ம் தேதி ஜனவரி 1980-ம் ஆண்டு சென்னை, தாம்பரத்திலுள்ள சென்னை கிறித்துவக் கல்லூரியிலே நடைபெற்ற தென்னிந்திய திருச்சபையின் 17-வது ஆலோசனை சபை குழு (Synod) கூட்டத்திலே, தென்னிந்திய திருச்சபையின் பெரும் பேராயராக 1982 வரையில் இருந்த பதவி காலத்தில் பொறுப்பு வகித்தார். அவருடைய பொறுப்பு காலத்திலே, நிறைய மக்களுக்கு இணக்கமான திட்டங்களையும், மக்களை மேம்படுத்தக்கூடிய திட்டங்களையும் அவர் உயிர்ப்பித்தார் மற்றும் புதிதாக உருவாக்கினார். திருச்சிராப்பள்ளியில் இருக்கும் பிஷப் ஹீபர் கல்லூரியின் மறுபிறப்பு, அவருடைய சாதனைகளுக்கு ஒரு சான்று. அவருடைய சாதனைகளில், பிஷப் ஹீபர் கல்லூரி, பிஷப் ஹீபர் பள்ளிகள், கிண்டர்நோத்லைஃப் (Kindernothlife), ஆகியவை அதிகமாக நினைவுகூரப்பட்டவைகளில் சில. கொல்கத்தா செராம்பூர் கல்லூரியின் (பல்கலைக்கழகம்) ஆட்சிமன்ற குழு (Senate of Serampore College (University)) 1981-ல், பேராயரவர்களுக்கு கவுரவ முனைவர் பட்டம் வழங்கி கவுரவித்தது. பணிமூப்பின் காரணமாக 1982-ம் ஆண்டில் தனது 65-ம் அகவையில் பேராயரவர்கள் பணியிலிருந்து ஓய்வடைந்தார்.\n\nSection::::பேரருட்திரு. முனைவர். இராஜமாணிக்கம் பால்ராஜ் (1982-1998).\nபேரருட்திரு. முனைவர். இராஜமாணிக்கம் பால்ராஜ் அவர்கள், 21 ஜனவரி 1982 அன்று திருச்சிராப்பள்ளி தஞ்சாவூர் பேராயத்தின் மூன்றாவது பேராயராக தேர்ந்தெடுக்கப்பட்டார். அவர் இப்பேராயத்தை 16 ஆண்டுகள் வழிநடத்தினார். இவர் ஒரு சிறந்த அறிஞர் மற்றும் மூன்று முனைவர் பட்டங்களை கற்றறிந்து பெற்றவர். தென்னிந்திய திருச்சபையின் ஆலோசனை சபை குழுவில் முனைப்போடு செயலாற்றிய இவரை 1994-ல் திருச்சிராப்பள்ளியிலுள்ள பிஷப் ஹீபர் கல்லூரியில் நடைபெற்ற தென்னிந்திய திருச்சபையின் ஆலோசனை சபை குழு 1994-1996 ம் ஆண்டுக்கான பொறுப்புக்காலத்தில் துணை பெரும்பேராயராக பணியாற்ற தெரிவு செய்தது. தாராபுரம் பகுதியிலிருந்த உயர்கல்வியின் அவசியத்தை கருத்தில் கொண்டு, இந்த முன்னாள் பேராயர் 1984 ஆம் ஆண்டில் கோவையில் உள்ள பாரதியார் பல்கலைக்கழகத்துடன் இணைந்த \"பிஷப் தோர்ப் கல்லூரி\"-ஐ (Bishop Thorp College) துவங்க தென்னிந்திய திருச்சபை திருச்சிராப்பள்ளி தஞ்சாவூர் பேராயத்தின் மூலம் பெரும் முயற்சிகளை மேற்கொண்டார். இவ்வாறு, \"பிஷப் தோர்ப் கல்லூரி\" தமிழ்நாட்டின் \"முதல் சுய நிதிக் கல்லூரி\" (First Self-Financing College) ஆக உருவெடுத்தது. பேராயரவர்கள் 18 ஜனவரி 2016 அன்று தனது 82-வது அகவையில் நித்திரையடைந்தார். \n\nSection::::பேரருட்திரு. முனைவர். டி. சந்திரசேகரன் (2018-லிருந்து பொறுப்பில் உள்ளவர்).\nபேரருட்திரு டி. சந்திரசேகரன் அவர்கள் பேராயத்தின் ஆறாவது பேராயராக தேர்ந்தெடுக்கப்பட்டு புனிதப்படுத்தப்பட்டார். பேராயரவர்கள், திருச்சிராப்பள்ளி, பிஷப் ஹீபர் கல்லூரியிலுள்ள புனித லூக்கா தேவாலயத்தில் (St. Luke's Church) 28 மே 2018 அன்று தென்னிந்திய திருச்சபையின் பெரும்பேராயரும் (Moderator), தென்னிந்திய திருச்சபை, மத்திய கேரள பேராயத்தின் பேராயருமான அதி பேரருட்திரு. தாமஸ் கஞ்சிரப்பள்ளி ஊம்மென் (The Most Rev. Thomas Kanjirappally Oommen) அவர்களால் புனிதப்படுத்தப்பட்டார். \n\nSection::::இறையியல் கல்வி.\nசெராம்பூர் கல்லூரியின் ஆட்சி குழுவின் இறையியல் கல்வி வாரியத்துடன் இணைந்த கல்வி நிறுவனங்களால் வழங்கப்படும் இரையிறர்ப் பட்டங்களை இப்பேராயம் அங்கீகரிக்கிறது. அக்கல்வி நிறுவனங்கள் பின்வருமாறு: \n\n\n\n\n\n\n\n\n"}
{"id": "453840", "url": "https://ta.wikipedia.org/wiki?curid=453840", "title": "அப்துல் கரீம் தெலி", "text": "அப்துல் கரீம் தெலி\n\nஅப்துல் கரீம் தெல்கி (Abdul Karim Telgi) (1961-2017) கோடிக்கணக்கான இந்திய ரூபாய் மதிப்புள்ள அரசு முத்திரைத் தாள்களை போலியாக அச்சடித்து வெளியிட்ட வழக்கில் நீதிமன்றத்தால் தண்டனையளிக்கப்பட்டு, 13 ஆண்டுகள் சிறையில் கழித்து பல்வேறு நோய்கள் காரணமாக 23 அக்டோபர் 2017-இல் இறந்தவர்.\n\nSection::::இளமை வாழ்க்கை.\nகர்நாடகா மாநிலம் பெல்காம் அருகேயுள்ள கனபூர் எனும் சிற்றூரில் 1961-ஆம் ஆண்டில் பிறந்த அப்துல் கரீம் தெல்கியின் தந்தை மற்றும் தாய் இருவரும் இந்திய ரயில்வே துறையில் கடைநிலை ஊழியர்களாக பணியாற்றி வந்தனர். தெல்கியின் சிறிய வயதிலேயே அவரின் தந்தை மரணமடைந்துவிட, சகோதரர்கள் மூவர் இருந்ததால் தெல்கியின் தாயின் சிறிய அளவு வருமானத்தால் குடும்பத்தினரின் தேவைகளை பூர்த்தி செய்ய இயலாமல் போனது. இதன் காரணமாக பள்ளியில் படித்துக்கொண்டிருந்த போதே பகுதி நேரமாக தொடருந்துகளிலும், தொடருந்து நிலையம்|தொடருந்து நிலையங்களிலும்]] காய்கறி விற்பனை செய்து தன் கல்வி செலவை ஈடுகட்டினான். பின்னர் சவுதி அரேபியாவிற்கு பணிக்கு சென்ற தெல்கி, 7 ஆண்டுகளுக்குப் பின்னர் இந்தியா திரும்பினான். சவுதியில் இருந்து திரும்பிய நிலையில் அப்துல் கரீம் தெல்கியின் கவனம் சட்டவிரோத செயல்கள் மீது திரும்பியது. \n\nSection::::போலி முத்திரைத் தாள் அச்சடிப்பு.\nமுதன்முதலில் போலி பாஸ்போர்ட் தயாரிப்புத் தொழிலில் ஈடுபட்டு வந்த அப்துல் கரீம் தெல்கி, இந்தியாவில் பத்திரப்பதிவுக்கு தேவையான முத்திரைத்தாள்களுக்கு நல்ல தேவை இருந்தும், அவை குறைந்த அளவிலேயே மக்களின் பயன்பாட்டிற்கு கிடைத்து வந்ததையும் கவனித்தான்.\n\nஅக்கால கட்டத்தில் முத்திரைத்தாள்கள் அனைத்தும் நாசிக்கில் உள்ள அரசு அச்சு மையத்திலேயே அச்சடிக்கப்பட்டன. அரசு அச்சு மையத்தில் பணியாற்றிய சிலரின் உதவியுடன் போலி முத்திரைத்தாள் தயாரிக்க தேவையான பழைய அச்சுக் கருவிகளையும், மையையும் பெற்றான்.\n\nஇதன் காரணமாக போலியாக முத்திரைத்தாள் அச்சடிக்க தொடங்கினான் தெல்கி. ரூபாய் 10 முதல் 100 வரையிலான மதிப்புகளில் போலி முத்திரைத்தாள் அச்சடித்து விற்பனை செய்து வந்த தெல்கியின் செயலை அதிகாரிகள் கண்டுகொள்ளாததால் கர்நாடகாவையும் கடந்து தனது தொழிலை நாடு முழுவதும் பரப்பினான்.\n\n1990 ஆண்டு காலகட்டத்தில் போலி முத்திரைத்தாள் மோசடியில் தெல்கி கொடிகட்டிப் பறக்க துவங்கினான் தெல்கி. எனினும் 1991 மற்றும் 1995-ஆம் ஆண்டுகளில் அவன் மீது மும்பை போலீசார் வழக்குகள் பதிவு செய்தனர்.\n\nஇருப்பினும் தெல்கி காவல்துறையினர் சிலரை சரிக்கட்டினான். இரண்டு வழக்குகள் மீதான விசாரணையும் போதுமான அளவுக்கு நிருபிக்கப்படாதால் அதிலிருந்தும் தப்பினான் தெல்கி.\n\n10 ஆண்டுகளுக்கும் மேலாக முத்திரைத்தாள் மோசடியில் கோலோச்சிய தெல்கி காவல்துறை அதிகாரிகள், அரசியல்வாதிகள் என அதிகார வர்க்கத்தினரின் நெருக்கத்தால் இந்திய அளவில் மிகப்பெரிய முத்திரைத்தாள் மோசடி மன்னனாக உருவெடுத்தான். \n\nமுத்திரைத்தாள் மொத்தமாக கொள்முதல் செய்யும் வங்கிகள், காப்புறுதி நிறுவனங்கள், பங்கு வர்த்தக நிறுவனங்கள் மற்றும் 350 தனிநபர்கள் அவனுடைய இலக்காகின. \n\nஅதிகாரவர்க்கத்தினரின் அரவணைப்பில் வளர்ந்த தெல்கியை கர்நாடக காவல்துறை 2001 நவம்பரில் கைது செய்தது. தெல்கியின் மோசடித் தொழில் ஒருவழியாக 2001-ஆம் ஆண்டில் முடிவிற்கு வந்தது.\n\nரூபாய். 2,000 கோடி அளவிற்கு முத்திரைத்தாள் மோசடி நடந்திருக்கலாம் என துவக்கக் கட்டத்தில் மதிப்பிடப்பட்டது, இருப்பினும் உண்மை நிலவரம் 26,000 முதல் 32,000 கோடி ரூபாய்களாக இருக்கும் என்று கூறப்பட்டது. \n\nஇது தொடர்பாக விசாரிக்க காவல்துறை உயர் அதிகாரி சுபோத் ஜெய்ஸ்வால் தலைமையில் ஒரு சிறப்பு விசாரணைக்குழுவை மகராஷ்டிர அரசு அமைத்தது. தெல்கியை காவல்நிலையத்துக்கு அழைத்துச்செல்ல வேண்டிய மும்பை காவல்துறையினர் அவனுடன் சேர்ந்து பண்ணை வீடுகளில் குடித்து கும்மாளம் அடித்ததாக குற்றச்சாட்டு எழுந்தது. தெல்கிக்கு உதவிய காவல்துறை உதவி விசாரணை அதிகாரிக்கு ஒரு பில்லியன் ரூபாய் மதிப்புள்ள சொத்துகள் இருப்பதை மேல் விசாரணையில் கண்டறிந்தனர். பின்னர், ஏப்ரல் 2003-இல் தெல்கி மீதான முத்திரைத்தாள் மோசடி தொடர்பான அறிக்கையை சிறப்பு விசாரணைக்குழு நீதிமன்றத்தில் அளித்தது.\n\nமும்பை சிறப்பு நீதிமன்றம் 17 சனவரி 2006-இல் அப்துல் கரீம் தெல்கிக்கு 30 ஆண்டுகள் கடுங்காவல் தண்டனை விதித்தது. தெல்கிக்கு 28 சூன் 2007-இல் வேறு ஒரு மோசடி வழக்கில் 13 ஆண்டுகள் கடுங்காவல் சிறை தண்டனை வழங்கப்பட்டது. மேலும் 10 பில்லியன் ரூபாய் அபராதம் விதிக்கப்பட்டது. வருமான வரித்துறையினர், தண்டனைத் தொகையை வசூலிக்க தெல்கியின் அனைத்துச் சொத்துக்களையும் பறிமுதல் செய்தனர்.\n\nSection::::மறைவு.\nபெங்களூருவில் உள்ள பரப்பன அக்ரகார மத்தியச் சிறைச்சாலையில் அடைக்கப்பட்டிருந்த தெல்கியின் உடல் உறுப்புகள் செயலிழந்ததால் தனியார் மருத்துவமனையில் அனுமதிக்கப்பட்டிருந்த நிலையில், சிகிச்சை பலனின்றி 23 அக்டோபர் 2017 அன்று மரணமடைந்தார்.\n\nSection::::மேற்கோள்கள்.\n \n"}
{"id": "453843", "url": "https://ta.wikipedia.org/wiki?curid=453843", "title": "ஏ. மலர்மன்னன்", "text": "ஏ. மலர்மன்னன்\n\nSection::::சட்டமன்ற உறுப்பினர்.\nதிருச்சிராப்பள்ளி சட்டப்பேரவைத் தொகுதியில் இருந்து இரண்டு முறை தமிழக சட்டப்பேரவைக்கு (1984 மற்றும் 1989 ஆம் ஆண்டுகள்) திராவிட முன்னேற்றக் கழகத்தின் வேட்பாளராக தேர்ந்தெடுக்கப்பட்டார். \n\nSection::::மறுமலர்ச்சி திராவிட முன்னேற்றக் கழக உறுப்பினராக.\n1993 ஆம் ஆண்டில் திராவிட முன்னேற்றக் கழகத்திலிருந்து வெளியேறி வைகோ மறுமலர்ச்சி திராவிட முன்னேற்றக் கழகத்தைத் தொடங்கிய போது அக்கட்சியில் இணைந்தார். மலர்மன்னன் மறுமலர்ச்சி திராவிட முன்னேற்றக் கழகத்தில் தொடர்ந்து பல முக்கியப் பொறுப்புகளை வகித்தார். \n\nSection::::அரசியல் வாழ்க்கை.\nமலர்மண்ணன் 1937 ஆம் ஆண்டில் திருச்சிராப்பள்ளியில் பிறந்தார். கா. ந. அண்ணாத்துரையின் பேச்சால் ஈர்க்கப்பட்ட அவர் தனது சிறு வயதிலேயே திராவிட முன்னேற்றக் கழகத்தில் இணைந்தார். 1960 களின் முற்பகுதியில் இருந்து அவர் பொது நலனுக்கான பல்வேறு போராட்டங்களில் பங்கேற்றார். மேலும் 1976 இல் அவர் அவசரநிலைக்கு எதிராக ஆர்ப்பாட்டம் செய்ததற்காக மிசாவின் கீழ் கைதானார். அவர் வைகோவின் நெருக்கமானவராகவும் திராவிட முன்னேற்றக் கழகத்தில் இருந்தபோது முன்னாள் முதல்வர் கருணாநிதியுடன் நெருக்கமாக இருந்தார். 1970 கள் மற்றும் 80 களில் திமுக திருச்சிராப்பள்ளி நகர்மன்றத் தலைவராகவும், திமுக மாநில தணிக்கைக் குழு உறுப்பினராகவும், திருச்சிராப்பள்ளி நகர பொருளாளர் மற்றும் திருச்சிராப்பள்ளி நகர திமுக செயலாளராகவும் இருந்தார். கூடுதலாக, அவர் பல தமிழக சட்டமன்ற சபை குழுக்களில் உறுப்பினராக இருந்தார், திருச்சிராப்பள்ளி மாவட்ட வணிகர்கள் சங்கத் தலைவர், திருச்சிராப்பள்ளி கூட்டுறவு சங்கத் தலைவர், பல்வேறு கூட்டுறவு அமைப்புகள் மற்றும் தொழிற்சங்கங்களுக்கான தலைவராகவும் பணியாற்றினார்.1994 ஆம் ஆண்டில் மதிமுக நிறுவப்பட்ட பின்னர் அவர் முக்கிய தலைவராகவும், திருச்சிராப்பள்ளி மாவட்ட செயலாளராகவும் 20 ஆண்டுகள் இருந்தார். அவர் மதிமுக உறுப்பினர்களால் மிகவும் மதிக்கப்பட்டார். மேலும், அரசியல் செயற்பாட்டாளர்களின் மரியாதையைக் கட்சிகளுக்கு அப்பாற்பட்டும் பெற்றிருந்தார். அவர் தலைமை, நேர்மை, எளிமை மற்றும் கடின உழைப்பு காரணமாக மரியாதை மற்றும் விசுவாசமான பின்தொடர்வோரைப் பெற்றார். இரண்டு பதிற்றாண்டுகளுக்கு முன்னர் கட்சி அமைக்கப்பட்டபோது வைகோ பெயரை மதிமுகவின் பொதுச் செயலாளராக முன்மொழிந்தவர் ஆவார். உடல்நலக்குறைவு காரணமாக தனது 77 வயதில் சென்னை அப்பல்லோ மருத்துவமனையில் இறந்தார். \n"}
{"id": "453850", "url": "https://ta.wikipedia.org/wiki?curid=453850", "title": "அர்சத் மேத்தா", "text": "அர்சத் மேத்தா\n\nஹர்சத் மேத்தா (Harshad Mehta) மும்பைப் பங்குச் சந்தையின் தரகர் ஆவார். இவர் மும்பைச் பங்குச் சந்தையின் பங்குகளை வாங்கி விற்றதில், 1992-இல் 27 பெரும் பொருளாதார ஊழல் வழக்குகளில் 4,999 கோடி ரூபாய் மோசடி செய்த வழக்கில் சிக்கி பம்பாய் உயர் நீதிமன்றம் மற்றும் இந்திய உச்ச நீதிமன்றத்தால் சிறை தண்டனை பெற்றவர். சிறைவாசியாக இருக்கும் போது தனது 47-வது அகவையில் 2001-இல் சிறையில் இறந்தவர். \n\nஹர்சத் மேத்தா செய்த மோசடிகளால், பங்குகளை வாங்குவதிலும், விற்பதிலும் இந்திய வங்கிச் சட்ட விதிகள் மற்றும் இந்தியப் பங்குச் சந்தைகளில் இருந்த சட்ட விதிகளில் இருந்த ஓட்டைகள் கண்டறியப்பட்டு, பின்னர் அதனை அடைத்தனர். பங்குச் சந்தையின் வணிகத்தை மேற்பார்வையிட இந்திய அரசு 1992-இல் இந்திய பங்கு மற்றும் பரிவர்த்தனை வாரியம் நிறுவியது. \n\n"}
{"id": "453852", "url": "https://ta.wikipedia.org/wiki?curid=453852", "title": "சிவானி பொறியியல் மற்றும் தொழில்நுட்பக் கல்லூரி", "text": "சிவானி பொறியியல் மற்றும் தொழில்நுட்பக் கல்லூரி\n\nசிவானி பொறியியல் மற்றும் தொழில்நுட்பக் கல்லூரி (Shivani College of Engineering and Technology) (முன்னர் சிவானி தொழில்நுட்ப நிறுவனம்) என்பது ஐ.எஸ்.ஓ 9001: 2008 சான்றளிக்கப்பட்ட பொறியியல் கல்லூரி ஆகும். இக்கல்லூரியானது இந்தியாவின், தமிழ்நாட்டின், திருச்சிராப்பள்ளி மாவட்டத்தில், திருச்சி-திண்டுக்கல் நெடுஞ்சாலைகளில் அமைந்துள்ளது. 2009 இல் தொடங்கப்பட்ட இக் கல்லூரியானது அண்ணா பல்கலைக்கழகத்துடன் இணைக்கப்பட்டுள்ளது. இதற்கு புது தில்லியின் ஏ.ஐ.சி.டி.இ. ஒப்புதலைப் பெற்றுள்ளது. இக்கல்லூரியானது சிவானி குழும கல்வி நிறுவனங்களின் ஒரு பகுதி ஆகும். \n\nSection::::நோக்கம்.\n\"திறமையான தொழில் வல்லுநர்களாகவும் சிறந்த குடிமக்களாகவும் இருக்க இளம் மனங்களை ஊக்குவிக்கும் உலகத்தரம் வாய்ந்த நிறுவனமாக இருக்க கல்லூரி இருக்க வேண்டும்.\" \n\nSection::::நிறுவனர் மற்றும் தலைவர்.\nசிவானி குழும கல்வி நிறுவனங்களின் நிறுவனர் தலைவராக முனைவர் பி. செல்வராஜ் உள்ளார். இவர் தமிழ்நாட்டையும், அதைச் சுற்றியுள்ள பல கல்வி நிறுவனங்களின் விரைவான வளர்ச்சிக்கு கருவியாக இருந்துள்ளார். இவர் தமிழ்நாட்டில் சுய நிதி பொறியியல் கல்லூரிகள் கூட்டமைப்பின் செயலாளராக உள்ளார் மேலும் இவர் திருச்சி மாவட்ட ஆட்சியர் தலைமையிலான திருச்சி மாவட்ட நலக்குழுவின் உறுப்பினராகவும் உள்ளார். அமெரிக்காவின் புளோரிடா பல்கலைக்கழகம் இவருக்கு 'துவக்கக் கல்வி நிலையில் குழந்தைகள் கல்வியை இடை நிற்றலை தடுக்கும் முறைகள்' என்ற பிரிவில் இவருக்கு முனைவர் பட்டம் வழங்கியது. \n\nSection::::வளாகம்.\nஇக்கல்லூரி வளாகமானது திருச்சி-திண்டுக்கல் நெடுஞ்சாலையில் அமைதியான சூழலில் 40 ஏக்கர் பசுமையான வளாகத்தில் அமைந்துள்ளது. இக்கல்லூரி திருச்சிராப்பள்ளி நகரில் இருந்து 12 கிலோ மீட்டர் தொலைவில் அமைந்துள்ளது. \n\n\n\n\n"}
{"id": "453855", "url": "https://ta.wikipedia.org/wiki?curid=453855", "title": "சோபியான்", "text": "சோபியான்\n\nசோபியான் (Shopian or Shupiyan) இந்தியாவின் ஜம்மு காஷ்மீர் மாநிலத்தின் காஷ்மீர் சமவெளியில் தெற்கில் அமைந்த சோபியான் மாவட்டத்தின் நிர்வாகத் தலைமையிடமும், நகராட்சியும் ஆகும். \n\nSection::::அமைவிடம்.\nபிர் பாஞ்சல் மலைத்தொடரில், 2146 மீட்டர் உயரத்தில், காஷ்மீர் சமவெளியில் அமைந்த சோபியான் நகரம், ஸ்ரீநகரிலிருந்து 51 கிமீ தொலைவிலும், புல்வாமாவிலிருந்து 20 கிமீ தொலைவிலும் உள்ளது. \n\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின்படி, 2,553 வீடுகளும், 13 வார்டுகளும் கொண்ட சோபியான் நகராட்சியின் மொத்த மக்கள்தொகை 16,360 ஆகும். \nசோபியான் நகரத்தின் எழுத்தறிவு 78.65 % , பாலின விகிதம் 1000 ஆண்களுக்கு 756 பெண்கள் வீதம் உள்ளனர். மக்கள்தொகையில் இசுலாமியர்கள் 85.94%, இந்துக்கள் 13.12% மற்றவர்கள் 0.94% உள்ளனர்.\n"}
{"id": "453877", "url": "https://ta.wikipedia.org/wiki?curid=453877", "title": "அமினோபாலிகார்பாக்சிலிக் அமிலம்", "text": "அமினோபாலிகார்பாக்சிலிக் அமிலம்\n\nஒரு அமினோபாலிகார்பாக்சிலிக் அமிலம் (Aminopolycarboxylic acid) ன்பது (சில நேரங்களில் சுருக்கமாக APCA என அழைக்கப்படுகிறது) என்பது ஒன்று அல்லது அதற்கு மேற்பட்ட நைட்ரஜன் அணுக்கள் இரண்டு அல்லது இரண்டிற்கு மேற்பட்ட கார்பாக்சில் தொகுதிகளின் கானர்பன் அணுக்கள் வழியாக இணைக்கப்பட்டுள்ள ஒரு வேதிச் சேர்மம் ஆகும். அமில புரோட்டான்களை இழந்த அமினோபாலிகார்பாக்சிலேட்டுகள் உலோக அயனிகளுடன் வலுவான அணைவுச் சேர்மங்களை உருவாக்குகின்றன. இந்தப் பண்பு அமினோபாலிகார்பாக்சிலிக் அமிலங்களை பலவிதமான வேதியியல், மருத்துவ மற்றும் சுற்றுச்சூழல் பயன்பாடுகளில் பயனுள்ள அணைவுச்சேர்மமாக மாற்றுகிறது. \n\nSection::::அமைப்பு.\nஇந்த ஈந்தணைவி குடும்பத்தின் தாய் சேர்மமாக அமினோ அமிலமான கிளைசின், HNCHCOH உள்ளது. இதில் அமினோ தொகுதியானது, (NH) கார்பாக்சில் தொகுதியிலிருந்து, (COH) ஒற்றை மெத்திலீன் (CH) தொகுதியால் பிரிக்கப்பட்டுள்ளது. கார்பாக்சில் தொகுதியானது புரோட்டானிறக்கத்திற்குட்படும் போது கிளைசினேட்டு அயனியானது ஒரு இரு அணுக்கள் மூலம் இணையும் ஈந்தணைவியாக செயல்பட முடியும். இத்தகயை ஈந்தணைவியானது, மைய உலோக அயனியை நைட்ரஜன் மற்றும் இரண்டு கார்பாக்சிலேட் ஆக்சிஜன் அணுக்களில் ஒன்று மூலமாக இணைத்து உலோக அயனிகளின் இடுக்கி அணைவுச் சேர்மங்களை உருவாக்குகின்றன \n"}
{"id": "453884", "url": "https://ta.wikipedia.org/wiki?curid=453884", "title": "தைட்டானியம் பெர்குளோரேட்டு", "text": "தைட்டானியம் பெர்குளோரேட்டு\n\nதைட்டானியம் பெர்குளோரேட்டு (\"Titanium perchlorate\") என்பது Ti(ClO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். தைட்டானியமும் பெர்குளோரேட்டு அயனியும் சேர்ந்து இம்மூலக்கூற்றுச் சேர்மம் உருவாகிறது. நீரற்ற தைட்டானியம் பெர்குளோரேட்டு 130 பாகை செல்சியசு வெப்பநிலையில் வெடித்தலுடன் சிதைவடைகிறது. 85 பாகை செல்சியசு வெப்பநிலையில் இலேசான சிதைதலுடன் உருகுகிறது. 70 பாகை செல்சியசு வெப்பநிலையில் பதங்கமாதலுக்கும் 120 பாகை செல்சியசு வெப்பநிலையில் ஆவியாதலுக்கும் உட்படுகிறது. 2.35 என்ற அடர்த்தி மதிப்பைக் கொண்டுள்ளது. தைட்டானியம் பெர்குளோரேட்டு எளிதில் ஆவியாகக்கூடிய ஒரு சேர்மமாகும். இச்சேர்மம் சிதைவடையும்போது TiO2, ClO2 ஆக்சிசன் மற்றும் TiO(ClO4)2 சேர்மம் போன்றவை உருவாகின்றன. \n\nSection::::பண்புகள்.\nபெர்குளோரேட்டு குழுக்கள் இரண்டு ஆக்சிசன் அணுக்கள் வழியாக தைட்டானியத்துடன் பிணைந்த இருபற் ஈந்தணைவு பிணைப்பை தைட்டானியம் பெர்குளோரேட்டு கொண்டுள்ளது. எனவே இம்மூலக்கூறு டெட்ராகிசு(பெர்குளோரேட்டோ- O,O') தைட்டானியம்(IV) என்ற பெயராலும் அழைக்கப்படுகிறது. \n\nதிண்மநிலையில் a=12.451 b=7.814 c=12.826 Å α=108.13 என்ற அலகுசெல் அளபுருக்களுடன் இது தெளிவான நிறமுள்ள ஒற்றை சரிவச்சு படிகங்களாக உருவாகிறது. 100 பாகை செல்சியசு வெப்பநிலையில் அலகு செல்களின் கன அளவு மதிப்பு 1186 Å3 ஆகும். ஒரு அலகுக்கூட்டில் நான்கு மூலக்கூறுகள் காணப்படுகின்றன. \nபெட்ரோலேட்டம், நைட்ரோமெத்தேன், டைமெத்தில்பார்ம்மைடு போன்ற சேர்மங்களுடன் தைட்டானியம் பெர்குளோரேட்டு வினைபுரிகிறது. 25 பாகை செல்சியசு வெப்பநிலைக்கு மேல் இது கார்பன் டெட்ராகுளோரைடுடன் வினையில் ஈடுபடுகிறது. \n\nடைமெத்தில் சல்பாக்சைடு, டையாக்சேன், பிரிடின்–என்–ஆக்சைடு, குயினோலைன்–என்-ஆக்சைடு மற்றும் நீருடன் கூடிய சால்வேட்டு அணைவுகளாகத் தைட்டானைல் பெர்குளோரேட்டு காணப்படுகிறது. \n\nSection::::தயாரிப்பு.\nதைட்டானியம் டெட்ராகுளோரைடுடன் இருகுளோரின் ஏழாக்சைடு|டைகுளோரின் எப்டாக்சைடில்]] செறிவூட்டப்பட்ட பெர்குளோரிக் அமிலத்தைச் சேர்த்து வினைபுரியச் செய்தால் தைட்டானியம் பெர்குளோரேட்டைத் தயாரிக்கலாம். தைட்டானியம் டெட்ராகுளோரைடுடன் டைகுளோரின் எக்சாக்சைடைச் சேர்த்தும் இதை தயாரிக்க முடியும். வெற்றிடத்தில் 55 பாகை செல்சியசு வெப்பநிலைக்கு இதை சூடுபடுத்தினால் Cl2O6 குழுவைக் கொண்ட அணைவுச் சேர்மமாக உருவாகிறது. ஆவிநிலையிலிருந்து இது பதங்கமாகி தூய்மையான நீரற்ற படிகமாகிறது. \n\nSection::::தொடர்புடைய பிற சேர்மங்கள்.\nடைசீசியம் எக்சாபெர்குளோரேட்டு உப்பில் In the salt dicaesium hexaperchloratotitanate, (CsTi(ClO)) பெர்குளோரேட்டு குழுக்கள் ஒற்றை ஆக்சிசன் வழியாக தைட்டானியத்துடன் பிணைந்துள்ளன.. தைட்டானியம் அணுவுடன் பிணைந்துள்ள பைனால் மற்றும் குளுக்கோனிக் அமிலம் போன்ற மற்ற ஈந்தணைவிகளுடன் சேர்ந்து தைட்டானியம் பெர்குளோரேட்டு அணைவுச் சேர்மங்களைக் கொடுக்கிறது. \nதைட்டானியத்தின் பல்பகுதி ஆக்சிகுளோர்பெர்குளோரேட்டோ சேர்மமான TiOCl(ClO) சேர்மம் மிகையான TiCl4 மற்றும் டைகுளோரின் எக்சாக்சைடு ஆகியவற்றின் சேர்க்கையால் உருவாகிறது. இளமஞ்சள் முதல் அடர்மஞ்சள் வரையிலான நிறமும் வேறுபட்ட இயைபும் கொண்டதாக இச்சேர்மம் காணப்படுகிறது. \n"}
{"id": "453894", "url": "https://ta.wikipedia.org/wiki?curid=453894", "title": "டும் டும் டும் (தொலைக்காட்சித் தொடர்)", "text": "டும் டும் டும் (தொலைக்காட்சித் தொடர்)\n\nடும் டும் டும் என்பது கலைஞர் தொலைக்காட்சியில் 5 ஆகத்து 2019 முதல் திங்கள் முதல் வெள்ளி வரை இரவு 7:30 மணிக்கு ஒளிபரப்பாகும் காதல் மற்றும் குடும்ப காட்சிகள் நிறைந்த தொலைக்காட்சித் தொடர் ஆகும். இந்த தொடரை \"பிரதாப்\" என்ப்பவர் இயக்க, நாயாகியாக விஜயலட்சுமி நடிக்க இவருக்கு ஜோடியாக புதுமுக விளம்பர நடிகர் மைக்கேல் நாயகனாக நடிக்கின்றார்.\n\nSection::::கதைச்சுருக்கம்.\nஇந்த தொடரின் கதை கிராமத்தில் சமுதாயத்தில் சமமான அந்தஸ்துள்ள இரு பணக்கார குடும்பங்களை மையப்படுத்தி எடுக்கப்பட்டுள்ளது. முந்தைய தலைமுறையில் காதல் திருமணத்தால் நட்பாக பழகி வந்த இரு குடும்பதினர் பிரிவதுடன் இரண்டாக பிளக்கிறது. அடிக்கடி இவர்களிடையே நடக்கும் பிரச்சனைகளால் உயிரிழப்புகளும் நிகழ்ந்து அந்த ஊர் மக்களை சோகத்தில் ஆழ்த்துகிறது. \n\nஇந்த பிரச்சனைக்கு முற்றுப்புள்ளி வைக்க இரு குடும்பத்தின் பெரியவர்கள் தங்களது குடும்பங்கள் மற்றும் ஊர் மக்களின் நலன் கருதி இரு குடும்பங்களின் ஒரு இளம் ஜோடிக்கு திருமணம் செய்து வைக்க முடிவு செய்கிறார்கள். ஆனால் அதற்கான வாய்ப்பு அமையாமல் தடைபட, பல்வேறு பிரச்சனைகளால் திருமணம் தள்ளிப்போக, ஊர் பகை கொழுந்துவிட்டு எரிகிறது. கடைசியில் அந்த இளம் ஜோடிக்கு ’டும் டும் டும்’ நடந்ததா? பிரிந்த குடும்பங்கள் ஒன்றாக இணைந்ததா? என்பது தான் தொடரின் கதை.\n\n\n"}
{"id": "453898", "url": "https://ta.wikipedia.org/wiki?curid=453898", "title": "தைட்டானியம் நைட்ரேட்டு", "text": "தைட்டானியம் நைட்ரேட்டு\n\nதைட்டானியம் நைட்ரேட்டு (\"Titanium nitrate\") என்பது Ti(NO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். நிறமற்றும் டயாகாந்தப் பண்பும் கொண்டதாக காணப்படும் இத்திண்மம் எளிதில் பதங்கமாகிறது. எளிதில் ஆவியாகக்கூடிய இரும இடைநிலை உலோக நைட்ரேட்டுக்கு இச்சேர்மம் ஒரு உதாரணமாகும். தைட்டானியம் அல்லது அதன் ஆக்சைடுகளை நைட்ரிக் அமிலத்தில் கரைப்பதன் மூலம் இதை தயாரிக்கலாம். \n\nSection::::தயாரிப்பு.\nஅசலான தைட்டானியம் நைட்ரேட்டு தயாரிப்பு முறை போலவே தைட்டானியம் டெட்ராகுளோரைடு சேர்மத்தை டைநைட்ரசன் பெண்டாக்சைடைப் பயன்படுத்தி நைட்ரோயேற்றம் செய்தும் இதை தயாரிக்கலாம் \n\nதைட்டானியம் சேர்மங்களை நைட்ரிக் அமிலத்தில் கரைத்து நீரேறிய தைட்டானியம் நைட்ரேட்டை உற்பத்தி செய்யலாம். \n\nSection::::கட்டமைப்பு.\nதைட்டானியம் நைட்ரேட்டு D2d சீரொழுங்குடன் நான்கு இருபல் நைட்ரேட்டு ஈந்தணைவிகளை கொண்ட ஓர் அணைவுச் சேர்மமாகும். N-O பிணைப்புகளுக்கு இடையில் ஒருங்கிணைவற்ற 1•29 மற்றும் 1•185 Å தொலைவு இடைவெளி காணப்படுகிறது. \n\nSection::::இயற்பியல் பண்புகள்.\nஅகச்சிவப்பு நிறமாலையில் 1635 cm இல் இது வலிமையாக ஈர்க்கப்பட்டு N-O பிணைப்பை அதிர்வு முறைக்கு ஒதுக்குகிறது \n\nசிலிக்கன் டெட்ராகுளோரைடு, கார்பன் டெட்ராகுளோரைடு போன்ற முனைவற்ற கரைப்பான்களில் இது கரைகிறது .\n\nSection::::வினைகள்.\nதைட்டானியம் நைட்ரேட்டு ஓர் ஈரமுறிஞ்சியாகும். ஆனால் ஒரு தெளிவற்ற நீரேற்றாகவே இது வரையறுக்கப்படுகிறது. நீரிலி நிலையில் இது ஐதரோ கார்பன்களுடன் கூட வினைத்திறன் மிக்கதாக உள்ளது தைட்டானியம் நைட்ரேட்டு என்-டோடெக்கேனுடன் கூட வினையில் ஈடுபடுகிறது.. மேலும் இது பாரா- டைகுளோரோபென்சீன்ம் அனிசோல், பைபீனைல் போன்ற சேர்மங்களோடும் சேர்ந்து வினையில் ஈடுபடுகிறது.\n\nவெப்பச் சிதைவு வினையின் மூலமாக இது தைட்டானியம் ஆக்சைடாக சிதைவடைகிறது\n"}
{"id": "453922", "url": "https://ta.wikipedia.org/wiki?curid=453922", "title": "பூவே செம்பூவே (தொலைக்காட்சித் தொடர்)", "text": "பூவே செம்பூவே (தொலைக்காட்சித் தொடர்)\n\nபூவே செம்பூவே என்பது கலைஞர் தொலைக்காட்சியில் 5 ஆகத்து 2019 முதல் திங்கள் முதல் வெள்ளி வரை இரவு 7:00 மணிக்கு ஒளிபரப்பாகும் குடும்ப உறவுக்கும், காக்கிச் சட்டைக்கும் இடையேயான போராட்டத்தை மையமாக வைத்து எடுக்கப்பட்ட தொலைக்காட்சித் தொடர் ஆகும். லைட் சவுண்ட் மற்றும் மேஜிக் நிறுவனம் தயாரிக்கும் இந்த தொடருக்கு இயக்குனர் சார்லஸ் திரைக்கதை அமைத்திருக்கிறார். இயக்குனர் மனோ பாலாஜி என்பவர் இயக்க, மௌனிகா தைரியமானா காவல் அதிகாரியாக பத்ரா என்ற கதாபாத்திரத்தில் நடிக்கின்றார். அண்ணி உமா மகேஸ்வரி என்ற கதாபாத்திரத்தில் பிரபல நடிகை ஷமிதா வில்லத்தனத்தில் அடுத்த பரிமாணத்தை காட்டி மிரட்ட வருகிறார். இவரின் தம்பியாக புதுமுக நடிகர் நியாஸ் கான் என்பவர் கார்த்திகேயன் என்ற கதாபாத்திரத்தில் பத்ராவுக்கு ஜோடியாக நடிக்கின்றார். \n\nSection::::கதைச்சுருக்கம்.\nபத்ரா என்ற நேர்மையான இளம் போலீஸ் அதிகாரி திருமணமாகி புகுந்த வீட்டிற்கு செல்லும் ஒரு பெண். தனது கணவன் மீதான காதலுக்கிடையே, கடமையை ஆற்ற பாடுபடும் பத்ரா, உமா மகேஷ்வரியால் என்னென்ன பிரச்சனைகளை சந்திக்கிறாள்? தனது கணவனின் அன்பையும் குடும்பத்தினரின் மனதையும் எப்படி வெல்கிறார்? என்பது தான் இந்த தொடரின் கதை.\n\n\n\n"}
{"id": "453933", "url": "https://ta.wikipedia.org/wiki?curid=453933", "title": "டி. ஏ. எழுமலை", "text": "டி. ஏ. எழுமலை\n\nடி. ஏ. எழுமலை (T. A. Elumalai) இந்தியாவின் தமிழ்நாட்டைச் சேர்ந்த அரசியல்வாதி ஆவார். இவர் 2016 ஆம் ஆண்டு தமிழ்நாடு சட்டமன்றத் தேர்தலில், அனைத்திந்திய அண்ணா திராவிட முன்னேற்றக் கழகத்தின் சார்பில் பூந்தமல்லி சட்டமன்றத் தொகுதியிலிருந்து, பதினைந்தாம் தமிழக சட்டப்பேரவைக்கு தேர்ந்தெடுக்கப்பட்டார் . \n\nமுதலமைச்சர் எடப்பாடி கே.பழனிசாமிக்கு ஆதரவைத் திரும்பப் பெற்றதோடு, கட்சியிலிருந்து பிரிந்து தனி அணியைத் தொடங்கிய தலைவர் டி. டி. வி. தினகரனுக்கு விசுவாசமாகி, அவரது கட்சியான அம்மா மக்கள் முன்னேற்றக் கழகத்தில் இணைந்ததால், சபாநாயகரால் தகுதி நீக்கம் செய்யப்பட்ட 18 உறுப்பினர்களில் இவரும் ஒருவராவார். 2019 ஆம் ஆண்டு மே மாதத்தில் நடைபெற்ற இடைத்தேர்தலில் பூந்தமல்லி தொகுதியில் அம்மா மக்கள் முன்னேற்றக் கழகத்தின் சார்பிடல் போட்டியிட்ட இவர் வாக்குகளின் எண்ணிக்கையில் மூன்றாமிடத்தைப் பெற்று தோல்வியடைந்தார்.\n"}
{"id": "453940", "url": "https://ta.wikipedia.org/wiki?curid=453940", "title": "சிறீ மோதிலால் கன்கையலால் ஃபோம்ரா தொழில்நுட்ப கல்லூரி", "text": "சிறீ மோதிலால் கன்கையலால் ஃபோம்ரா தொழில்நுட்ப கல்லூரி\n\nசிறீ மோதிலால் கன்கையலால் ஃபோம்ரா தொழில்நுட்ப நிறுவனம் (Shree Motilal Kanhaiyalal Fomra Institute of Technology) (எஸ். எம். கே. ஃபோம்ரா தொழில்நுட்ப கல்லூரி என்று சுருக்கமாக அழைக்கப்படுகிறது) என்பது தமிழ்நாட்டின், சென்னையில் அமைந்துள்ள பொறியியல் கல்லூரி ஆகும். இந்த கல்லூரிக்கு புது தில்லியின் அகில இந்திய தொழில்நுட்பக் கல்விக் குழு ஒப்புதல் அளித்துள்ளது. மேலும் இது சென்னை அண்ணா பல்கலைக்கழகத்துடன் இணைக்கப்பட்டுள்ளது. இது ஒரு ஐஎஸ்ஓ 9001: 2015 சான்றளிக்கப்பட்ட நிறுவனம் ஆகும். \n\nSection::::வரலாறு.\nஸ்ரீ மோதிலால் கன்ஹையலால் ஃபோம்ரா தொழில்நுட்பக் கல்வி நிறுவனமானது 2001 ஆம் ஆண்டு நிறுவப்பட்டு, அண்ணா பல்கலைக்கழகத்துடன் இணைக்கப்பட்டது. இக்கல்லூரியின் நிறுவனரான மோதிலால் கன்ஹையலால் 1995 ஆம் ஆண்டு அறக்கட்டளையை உருவாக்கினார். இந்தக் கல்வி நிறுவனமானது ஃபோம்ரா குடும்பத்திற்கு சொந்தமானது, இவர் ஃபோம்ரா எலக்ட்ரிகல்ஸ் என்ற நிறுவனத்தின் உரிமையாளராக உள்ளார். \n\nSection::::வளாகமும், அமைவிடமும்.\nஇக்கல்லூரியானது சென்னையில் இருந்து 35 கிலோமீட்டர் தொலைவில், கேளம்பக்கத்திற்கு அருகிலுள்ள தையூர் கிராமத்தில், பழைய மகாபலிபுரம் சாலையில் அமைந்துள்ளது. இந்த கல்லூரி வளாகமானது 25 ஏக்கர் பரப்பளவில் பரவியுள்ளது. \n\nSection::::நூலகம்.\nஇந்த கல்லூரியில் ஒரு தனி கட்டிடத்தில் நூலகம் அமைந்துள்ளது. இது இரண்டு தளங்களுடன் 986 சதுர மீட்டர் பரப்பளவு கொண்டதாக, குளிரூட்டப்பட்டதாக உள்ளது. இங்கு பெரிய அளவில் புத்தகங்கள், இதழ்கள் போன்றவை சேமித்து வைக்கப்பட்டுள்ளன. இதன் சேகரிப்பில் பரந்த அளவிலான பொறியியல் பாட நூல்கள் மற்றும் பிற தொடர்புடைய ஆய்வுத் துறைகளை உள்ளடக்கியதாக உள்ளது. \n\nSection::::கற்பிக்கப்படும் பாடங்கள்.\nஇக்கல்லூரியில் பின்வரும் இளநிலை மற்றும் முதுநிலை படிப்புகள் வழங்கப்படுகின்றன. \n\nஇளநிலை \"படிப்புகள்:\" \n\nபி.இ. உயிர் மருத்துவ பொறியியல் (நிரந்தரமாக அண்ணா பல்கலைக்கழகத்துடன் இணைக்கப்பட்டது) \n\nபி.இ. குடிசார் பொறியியல் \n\nபி.இ. கணினி அறிவியல் மற்றும் பொறியியல் (அண்ணா பல்கலைக்கழகத்துடன் நிரந்தரமாக இணைக்கப்பட்டுள்ளது) \n\nபி.இ. மின்னணுவியல் மற்றும் தொடர்பு பொறியியல் (ECE) \n\nபி.இ. மின் மற்றும் மின்னணு பொறியியல் (EEE) \n\nபி.இ. இயந்திரப் பொறியியல் (MECH) \n\n\"முதுநிலை படிப்புகள்:\" \n\nஎம்.இ. கணினி அறிவியல் மற்றும் பொறியியல் \n\nஎம்.இ. ஆற்றல் இயக்க பொறியியல் \n\nஎம்.இ. பேரளவு ஒருங்கிணைச் சுற்று வடிவமைப்பு \n\nஎம்.இ. வெப்ப பொறியியல் \n\nSection::::குறிப்புகள்.\n1. http://www.thehindu.com/todays-paper/tp-features/tp-downtown/graduation-day-at-smk-fomra/article3389138.ece\n\nhttp://timesofindia.indiatimes.com/city/chennai/Upset-over-low-marks-students-go-on-rampage-at-engineering-college/articleshow/7264882.cms \n\n2. http://www.thehindu.com/todays-paper/tp-features/tp-downtown/smk-fomra-institute-of-technology-honours-students/article4818861.ece\n\nhttp://www.thehindu.com/todays-paper/tp-national/tp-tamilnadu/students-protest-on-varsity-campus/article1160986.ece \n\n3. http://www.symposiumz.net/colleges/smk-fomra-institute-of-technology \n\n4. http://www.indiastudychannel.com/colleges/10550-SMK-Fomra-Institute-Technology-Chennai.aspx \n\n5. http://www.technicalsymposium.com/technicalsymposium2014_jan_EXOUSIA.html#. U608MWNyV9s \n\n6. http://www.bharatstudent.com/cafebharat/photo_gallery_2-Tamil-Events-Namitha_Pongal_Celebration_at_SMK_Fomra_college-photo-galleries-3,8,23910.php \n\n7. http://www.newindianexpress.com/education/student/article1406553.ece \n\n8. http://www.thehindubusinessline.com/industry-and-economy/keep-the-faith-love-the-job/article3384608.ece \n\n9. http://www.samachar.com/science-and-engineering-exhibition-at-smk-fit-nbemK0bijag.html \n\n10. https://archive.is/20140627101050/http://m.newindianexpress.com/chennai/251619 \n\n11. http://www.collegesintamilnadu.com/Kanchipuram-Colleges/SMK-Fomra-Institute-of-Technology/Profile/Chengelput/195 \n\n12. http://www.technicalsymposium.com/technicalsymposium2014_jan_EXOUSIA.html#. U608LmNyV9s \n\n13. http://smkfomra.net/portal/index.php/department/content/Biomedical%20Engineering \n\n14. http://smkfomra.net/portal/index.php/department/content/Civil%20Engineering \n\n15. http://smkfomra.net/portal/index.php/department/content/Computer%20Science%20and%20Engineering \n\n16. http://smkfomra.net/portal/index.php/department/content/Electrical%20and%20Electronics%20Engineering \n\n17. http://smkfomra.net/portal/index.php/department/content/Electronics%20and%20Communication%20Engineering \n\n18. http://smkfomra.net/portal/index.php/department/content/Mechanical%20Engineering \n\n19. http://smkfomra.net/portal/index.php/department/content/Master%20of%20Business%20 நிர்வாகம் \n\n20. http://smkfomra.net/portal/index.php/pages/Campus%20Life/Campus%20Life \n\n21. http://smkfomra.net/portal/index.php/pages/content/Scholarship \n\n"}
{"id": "453941", "url": "https://ta.wikipedia.org/wiki?curid=453941", "title": "ஆ. மகாராஜன்", "text": "ஆ. மகாராஜன்\n\nஆ. மகாராஜன் (A. Maharajan) ஒரு இந்திய அரசியல்வாதியும் மற்றும் தமிழக சட்டமன்ற உறுப்பினரும் ஆவார். 2019 ஆம் ஆண்டு தமிழக சட்டசபைக்கான இடைத்தேர்தலில் ஆண்டிபட்டி தொகுதியில் இருந்து திராவிட முன்னேற்றக் கழகத்தின் வேட்பாளராகப் போட்டியிட்டு தமிழக சட்டமன்றத்திற்குத் தேர்ந்தெடுக்கப்பட்டார். இத்தேர்தலில் இவரை எதிர்த்து அனைத்திந்திய அண்ணா திராவிட முன்னேற்றக் கழகத்தின் வேட்பாளராக இவரது தம்பி லோகிராஜன் போட்டியிட்டுத் தோல்வியடைந்தார்.\n"}
{"id": "453945", "url": "https://ta.wikipedia.org/wiki?curid=453945", "title": "சார்மா செத்லெனீத்சே", "text": "சார்மா செத்லெனீத்சே\n\nசார்மா செத்லெனீத்சே (\"Sarma Sedleniece\") என்பவர் லாத்வியா நாட்டைச் சேர்ந்த ஒரு சதுரங்க விளையாட்டு வீராங்கனையாவார். 1939 ஆம் ஆண்டு நவம்பர் மாதம் 4 ஆம் தேதியன்று இவர் பிறந்தார். 1968 ஆம் ஆண்டு அந்நாட்டில் நடைபெற்ற பெண்களுக்கான லாத்வியா சதுரங்க சாம்பியன் பட்டத்தை இவர் வென்றார். இப்போட்டியில் 1971 இல் இரண்டாமிடமும் 1972 இல் மூன்றாம் இடமும் இவருக்குக் கிடைத்தது. லாத்வியா சதுரங்க மாசுட்டர் என்ற பட்டமும் இவருக்கு உண்டு. \n\nசார்மா செத்லெனீத்சே தனது 13 ஆம் வயதில் சதுரங்கம் விளையாடத் தொடங்கினார். தனது 15 ஆம் வயதில் முதல்முறையாக லாத்விய பெண்கள் சதுரங்கப் போட்டியை வென்றார். மேலும் மூன்று முறை (1955–1957) இப்பட்டத்தை சர்மாசெட்லெனீசு வென்றார் என்பது குறிப்பிடத்தக்கதாகும். லாத்வியாவின் தலைநகரமான ரீகா நகரில் நடைபெற்ற பெண்கள் சதுரங்கப் போட்டியையும் 1959, 1960, 1969 மற்றும் 1970 ஆம் ஆண்டுகளில் இவர் நான்கு முறை வென்றார். \nஉருசியாவின் தொன்-மீது-ரசுத்தோவ் நகரில் 1971 ஆம் ஆண்டு நடைபெற்ற அணிகளுக்கான சதுரங்கப் போட்டியில் லாத்விய அணியான தௌகவா அணியில் எட்டாவது பலகையில் இவர் விளையாடினார். அஞ்சல் வழி சதுரங்க விளையாட்டுப் போட்டியிலும் இவர் சிறந்து விளங்கினார். 1969-1970 ஆம் ஆண்டில் நடைபெற்ற பெண்களுக்கான அஞ்சல் வழி சதுரங்கப் போட்டியில் இவர் சாம்பியன் பட்டம் பெற்றார். \n\n"}
{"id": "453951", "url": "https://ta.wikipedia.org/wiki?curid=453951", "title": "ஓணபொட்டன்", "text": "ஓணபொட்டன்\n\nஓணபொட்டன் (ஒனேஸ்வரன்) (Onapottan) என்பது கேரளாவின் வடக்கு மலபாரின் இடுக்கி மாவட்டம் போன்ற பகுதிகளில் ஓணம் பருவத்தில் கிராமங்களில் தோன்றும் ஒரு நாட்டுப்புற பாத்திரம் ஆகும்.. ஓணத்தின் உத்ரம் மற்றும் திருவோனம் நாட்களில் ஓணபொட்டன் வீடுகளுக்குச் செல்கிறார். இக்கதாபாத்திரம் ஒரு கலையின் பிரதிபலிப்பாக பார்க்கப்படுகிறது. அவர் வீடுகளுக்கு செல்லும்போது யாரிடமும் பேசுவத்தில்லை. அதனால் தான் இவரை ஓணப்பொட்டன் (மலையாள மொழியில் பொட்டன் = காது கேளாதவர்) என்று அழைக்கிறார்கள். இவர் தன் தலையில் கனமான கிரீடமும், ஒரு கையில் பனை ஓலை குடையும், ஒரு கையில் மணியும் வைத்திருப்பார். மேலும் தன் முகத்தில் வண்ணம் பூசி, தன் வாய்ப்பகுதியை மறைத்தும் தன் கையில் உள்ள மணியால் ஓணத்தை அறிவிப்பார். அவர் வீட்டுக்கு வந்து ஆசீர்வதிப்பது நல்லது என நம்பப்படுகிறது. . ஓணபொட்டன் வேடமிட கேரளாவில் உள்ள பழங்குடி மக்களான மலயா சமூக உறுப்பினர்களுக்கு மட்டுமே உரிமை உள்ளது. . \n"}
{"id": "453954", "url": "https://ta.wikipedia.org/wiki?curid=453954", "title": "மை ஸ்டோரி (திரைப்படம்)", "text": "மை ஸ்டோரி (திரைப்படம்)\n\nமை ஸ்டோரி (My Story) இது 2018 ஆம் ஆண்டு வெளிவந்த மலையாள மொழித்திரைப்படம் ஆகும். இப்படத்தின் இயக்குனர் ரோசினி தினகர் ஆவார். இப்படத்தில் பிரித்விராஜ் மற்றும் பார்வதியும் முக்கிய வேடங்களில் நடித்துள்ளார்கள்.\n\n"}
{"id": "453957", "url": "https://ta.wikipedia.org/wiki?curid=453957", "title": "இந்தியப் பேரரசின் கிரீடம்", "text": "இந்தியப் பேரரசின் கிரீடம்\n\nஇந்தியப் பேரரசின் கிரீடம் என்பது 1911 ஆம் ஆண்டு தில்லி தர்பாரில் இந்தியப் பேரரசராக ஐந்தாம் ஜார்ஜ் மன்னர் முடிசூடப் பயன்படுத்திய கிரீடமாகும். \n\nSection::::தோற்றம்.\nபிரித்தானிய அரசியலமைப்பானது அரச மகுடம் உள்ளிட்ட அரச ஆபரணங்களை நாட்டை விட்டு வெளியே கொண்டுசெல்வதை தடைசெய்கிறது. காரணம் மன்னர், அரசி போன்றோர் மேற்கொள்ளும் வெளிநாட்டு பயணங்களின்போது அவர்கள் நகைகளுக்காக தாக்கப்படாமலிருக்க இது ஒரு ஏற்பாடாகும். கடல் மற்றும் தரை வழியாக இவ்வளவு நீண்ட தொலைவுக்கு அவற்றைக் கொண்டு செல்வதில் கணிசமான அபாயங்கள் உள்ளன. இந்த காரணங்களுக்காக, இந்திய துணைக்கண்டத்துக்கு 1911இல் ஜார்ஜ் மன்னரும், ராணி மேரி வந்தபோது அவர் அணிய இந்த மணிமகுடம் செய்யப்பட்டது. அச்சமயம் அவர்கள் வந்தபோது இந்திய இளவரசர்கள் மற்றும் பிரித்தானிய அதிகாரிகள் முன்னிலையில் இந்தியாவின் சக்கரவர்த்தி, மகாராணி என்று முடிசூட்டப்பட்டனர். \n\nஅந்தச் சமயத்தில் மன்னருக்காக புதியதாக மணிமகுடம் செய்யப்பட்டது. இலண்டனின் பிரபல நகை நிறுவனமான காரார்ட் அண்ட் கோ, தயாரித்த அந்த மணிமகுடத்தின் மதிப்பு 60,000 பவுண்ட். ஆகும். இது இலண்டனில் உள்ள இந்திய அலுவலகத்தால் செலுத்தப்பட்டது. \n\nSection::::விளக்கம்.\nஇந்திய மணிமகுடத்தின் எடையானது ஆகும். இதில் 6,170 பெரிய சிறிய வைரங்கள், 9 மரகத கற்கள், 4 மாணிக்க கற்கள், 4 நீலக்கற்கள் போன்றவை பதிக்கப்பட்டிருந்தன. மேலும் மகுடத்தின் முன்புறத்தில் எடையுள்ள மிகச் சிறந்த மரகதம் பதிக்கப்பட்டிருந்தது. மன்னர் அந்த மகுடம் குறித்து தனது நாட்குறிப்பில், அது அணிய கனமாகவும் சங்கடமாகவும் இருந்த்தது என்று எழுதினார்: \"சுமார்  மணி நேரம் அந்த கிரீடத்தை அணிந்துகொண்டு தர்பார் நிகழ்வுகளைக் கண்டது களைப்பாகவும், தலை வலியை உண்டாக்குவதாகவும் இருந்தது.\" என்று குறிப்பிட்டுள்ளார்.\n\nSection::::பயன்பாடு.\nவிழாவில் ஜார்ஜ் மற்றும் மேரி பேரரசர் மற்றும் பேரரசிக்கான சடங்குகள் செய்யப்பட்டு முடிசூட்டப்படவில்லை. இந்திய துணைக்கண்டமானது இந்து மற்றும் முஸ்லீம்கள் பெரும்பான்மையாக இருக்கும் ஒரு நாடு. அங்கு கிறிஸ்தவ முறைப்படி முடிசீடுவது முறையல்ல என்று மன்னரால் கருதப்படது. இதனால் மன்னர் வெறுமனே தர்பாரில் மகுடம் அணிந்தபடி நுழைந்தார். மேலும் தர்பாரானது அரசரின் முடிசூட்டு விழா போன்றே வடிவமைக்கப்பட்டது. மன்னருக்கு ஆறு மாதங்களுக்கு முன்னர் ஐக்கிய இராச்சியத்தில் முடிசூட்டு விழா நடந்திருந்தது. \n\nஐந்தாம் ஜார்ஜ் இந்தியாவில் இருந்து திரும்பியதிய பிறகு இநத மகுடத்தை மீண்டும் அணியவில்லை. 1947 ஆகத்து 15 இல், இந்தியப் பேரரசு கலைக்கப்பட்டு, இந்தியா மற்றும் பாக்கிஸ்தான் என்ற டொமினியன்கள் உருவாயின. இந்தியப் பேரரசர் என்ற விதத்தில் ஐந்தாம் ஜார்ஜ் சூட்டிக்கொண்ட இந்த கிரீடத்தை இந்தியாவுக்கே திருப்பித் தருமாறு கோரிக்கை எழுந்தது. அந்தக் கோரிக்கை ஏற்கப்படவில்லை. \n"}
{"id": "453958", "url": "https://ta.wikipedia.org/wiki?curid=453958", "title": "பட்காம்", "text": "பட்காம்\n\nபட்காம் (Budgam) இந்தியாவின் ஜம்மு காஷ்மீர் மாநிலத்தின் பட்காம் மாவட்டத்தின் தலைமையிடமும், நகராட்சியும் ஆகும். இந்நகரம் பிர் பாஞ்சல் மலைத்தொடரில் கடல்மட்டத்திலிருந்து 1610 மீட்டர் உயரத்தில் உள்ளது. \n\nSection::::மக்கள்தொகை பரம்பல்.\n2011-ஆம் ஆண்டு இந்திய மக்கள் தொகை கணக்கெடுப்பின்படி, பட்காம் நகரத்தின் மொத்த மக்கள்தொகை 43,518 ஆகும். அதில் ஆண்கள் 26,461 மற்றும் பெண்கள் 17,057 ஆக உள்ளனர். பட்டியல் பழங்குடிகள் 307 ஆக உள்ளனர். \n\nSection::::போக்குவரத்து.\nSection::::சாலை.\nதேசிய நெடுஞ்சாலை எண் 444 ஜம்மு காஷ்மீரின் பிற நகரங்களுடன் இணைக்கிறது. \n\nSection::::இருப்புப் பாதை.\nஜம்மு-பாரமுல்லா இருப்புப் பாதை பட்காம் நகரத்தை ஸ்ரீநகர், பாரமுல்லா, அனந்தநாக் மற்றும் பனிஹால் நகரங்களுடன் இணைக்கிறது. பட்காமில் தொடருந்து நிலையம் உள்ளது. \n"}
{"id": "453959", "url": "https://ta.wikipedia.org/wiki?curid=453959", "title": "கருட விஷ்ணு காஞ்சன பண்பாட்டுப் பூங்கா", "text": "கருட விஷ்ணு காஞ்சன பண்பாட்டுப் பூங்கா\n\nகருட விஷ்ணு காஞ்சனப் பண்பாட்டுப் பூங்கா (Garuda Wisnu Kencana Cultural Park) ( or \"'GWK\")', இந்தோனேசியாவின் பாலித் தீவில் பதுங் அருகே 60 ஹெக்டேர் பரப்பளவில் அமைந்த பண்பாட்டுப் பூங்காவாகும். இப்பூங்காவில் 23 மீட்டர் உயரத்தில் கருட வாகனத்தில் அமர்ந்த விஷ்ணு சிலை உள்ளது. \n"}
{"id": "453963", "url": "https://ta.wikipedia.org/wiki?curid=453963", "title": "டெர்ப்ஸ் அகாடமி கலை மற்றும் அறிவியல் கல்லூரி", "text": "டெர்ப்ஸ் அகாடமி கலை மற்றும் அறிவியல் கல்லூரி\n\nடெர்ப்ஸ் அகாடமி கலை மற்றும் அறிவியல் கல்லூரி (Terf 's Academy College of Arts And Science) என்பது இந்தியாவின் தமிழ்நாட்டில் திருப்பூர் மாவட்டத்தின் கோவில்பாளையம்புதூரில் செயற்பட்டுவரும் கலைக் கல்லூரியாகும். இது திருப்பூர்- தாராபுரம் சாலையில் அவிநாசிபாளையம் அருகில் உள்ள கோவில்பாளையம் புதூரில் 2006 ஆண்டு துவக்கப்பட்டது. இது தற்போது கோயம்புத்தூர் பாரதியார் பல்கலைக்கழகத்தின் உறுப்புக் கல்லூரியாக செயற்பட்டு வருகிறது. மேலும் இது பாரதியார் பல்கலைக்கழகத்தின் தொலைதூரக் கல்வி மையமாகவும் செயல்பட்டுவருகிறது. இக்கல்லூரியில் முதலாமாண்டு மாணவர்களுக்கு இலவச பேருந்து வசதி செய்து தரப்பட்டுள்ளது. இங்கு மாணவர்களின் வசதிக்காக கல்லூரி நூலகம் செயல்பட்டு வருகிறது.\n\nSection::::வழங்கும் படிப்புகள்.\nஇக்கல்லூரியில் பின்வரும் படிப்புகள் வழங்கப்படுகின்றன.\n\n\nSection::::ஆராய்ச்சிப் படிப்பு.\nஆரிய்சிப் பிரவில் வணிகவியல், மேலாண்மை கணினித் துறை சார்ந்த படிப்புகள்\n\n\nSection::::வெளியிணைப்புகள்.\nகல்லூரியின் முகநூல் பக்கம்\n"}
{"id": "453978", "url": "https://ta.wikipedia.org/wiki?curid=453978", "title": "மாரியம்மன் கோவில், பிளகூல்", "text": "மாரியம்மன் கோவில், பிளகூல்\n\nமாரியம்மன் கோயில், பிளகூல் என்பது இந்து மதக் கடவுளான மாரியம்மனுக்கு அமைக்கப்பட்ட ஒரு முக்கியக் கோவில் ஆகும். இக்கோயில் இந்தியாவின், கேரள மாநிலத்தில், தலச்சேரியின் தெற்குப் பகுதியில் சைதார்பள்ளிக்கருகில் உள்ள பிளகூல் என்ற ஊரில் அமைந்துள்ளது. இந்த கோவிலில் உள்ள தெய்வம், தொண்ணூறு ஆண்டுகளுக்கு முன்பு சுயம்புவாக உருவானதாக நம்பப்படுகிறது. இந்தக் கோவிலை திருவாளர் பிபி அப்பு மாஸ்டர் மற்றும் குடும்பத்தினர் பராமரிக்கின்றனர். திருவாளர் பிபி அப்பு மாஸ்டர் ஒரு ஆசிரியர் ஆவார். இவர் தலசேரியில் ஒரு பள்ளியை நிறுவினார். \n\nகோயிலின் தலைமை பூசாரி திரு. இரத்தினவேல், பொதுவாக மணி மாஷ் (மணி மாஸ்டர்) என்று அழைக்கப்படுகிறார். கோயிலின் ஆண்டுத் திருவிழா ஒவ்வொரு ஆண்டும் ஏப்ரல் முதல் செவ்வாய்க்கிழமை தொடங்கி ஐந்து நாட்கள் நீடிக்கும். அக்னிக்கரகம், பூக்கரகம், பூமிதி, குருதிகுளி, பலிபூசை ஆகியவை ஆண்டுத் திருவிழாவின் முக்கிய அம்சங்கள் ஆகும். \n\nஇந்தக் கோயில் மிகவும் பாரம்பரியமான பூஜை வடிவங்களில் ஒன்றைப் பின்பற்றுகிறது, மேலும் இந்தப் பகுதியில் மிகவும் விரும்பப்படும் கோயில்களில் ஒன்றாக இது கருதப்படுகிறது. \n"}
{"id": "453986", "url": "https://ta.wikipedia.org/wiki?curid=453986", "title": "ராசாத்தி (தொலைக்காட்சித் தொடர்)", "text": "ராசாத்தி (தொலைக்காட்சித் தொடர்)\n\nராசாத்தி என்பது சன் தொலைக்காட்சியில் 23 செப்டம்பர் 2019 முதல் திங்கள் முதல் சனிக்கிழமை வரை இரவு 9 மணிக்கு உரிமைக்காக உறவுகளுடன் போராடும் ராசாத்தி என்ற பெண்ணின் கதையை மையமாக வைத்து ஒளிபரப்பாகும் தொலைக்காட்ச்சி தொடர் ஆகும். இந்த தொடரை பிரபல இயக்குனர் ராஜ்கபூர் இயக்கியுள்ளார். ராசாத்தி என்ற கதாபாத்திரத்தில் பவானி ரெட்டி நடிக்க, இவரின் தந்தையாக பிரபல நடிகர் விஜயகுமார் நடிக்கின்றார். முக்கிய கதாபாத்திரங்களில் முன்னாள் நகைசுச்சுவை நடிகர் செந்தில் மற்றும் விசித்ரா நடிக்கிறார்கள். இருவரும் பல வருடங்கள் கழித்து நடிக்கும் தொடர் இதுவாகும். ராசாதிக்கு ஜோடியாக புதுமுக நடிகர் ஆதித்யா நடிக்கிறார்.\n\n\nSection::::நடிகர்களின் தேர்வு.\nசின்னத் தம்பி தொடரில் நடித்த பவானி ரெட்டி இந்த தொடரில் ராசாத்தி என்ற கதாபாத்திரத்தில் நடிக்கிறார். இவரின் தந்தையாக விஜயகுமார் நடிக்கிறார். இவர் இதற்கு முன்பு சன் தொலைக்காட்சியில் ஒளிபரப்பான தங்கம், வம்சம், நந்தினி ஆகிய தொடர்களிலும் நடித்துள்ளார். இவர்களுடன் சிந்தாமணி என்ற கதாபாத்திரத்தில் நடிகை விசித்ராவும் நடிக்கிறார். இவர் 18 வருடங்களுக்கு பிறகு நடிக்கும் முதல் தொடர் இதுவாகும். பிரபல நகைசுச்சுவை நடிகர் செந்தில், சுலக்சனா, பொள்ளாச்சி பாபு, புதுமுக நடிகர் ஆதித்யா , நித்யா ரவீந்தர், தென்னவன் போன்ற பலர் இந்த தொடரில் நடிக்கிறார்கள். \n\n"}
{"id": "453992", "url": "https://ta.wikipedia.org/wiki?curid=453992", "title": "நிலாவின் சோடிய வால்", "text": "நிலாவின் சோடிய வால்\n\nநிலாவின் சோடிய வால் (\"Sodium tail of the moon\") மனித கண்களால் கண்டறிய முடியாத அளவுக்கு மெல்லியதாக இருக்கிறது. பல்லாயிரக்கணக்கான கிலோமீட்டர் நீளமுள்ள இந்த வாலை 1998 ஆம் ஆண்டில் பாசுட்டன் பல்கலைக்கழக விஞ்ஞானிகள் குழு கண்டறிந்தார்கள். லியோனிட் விண்கல் பொழிவை உற்றுநோக்கி கவனித்ததன் விளைவாக இது கண்டுபிடிக்கப்பட்டது.\n\nஒளியணுக்களால் தூண்டப்பட்ட பரப்பு விடுகை, வெறிச்சோடி, சூரியக் காற்று உமிழ்வு, மற்றும் விண்கல் தாக்கங்கள் போன்ற காரணங்களால் நிலா அதன் மேற்பரப்பில் இருந்து நுண்ணிய தூசியாக அணுநிலை சோடியத்தை தொடர்ந்து வெளியிடுகிறது . சூரியனுக்கு அப்பால் தொலைவில் காணப்படும் சோடியம் அணுக்களை சூரிய கதிர்வீச்சு அழுத்தம் முடுக்கிவிடுவதால் சூரியனுக்கு எதிர்திசையில் நீளமான வால் ஒன்று உருவாகிறது. \n\nசிறிய விண்கற்களின் தொடர்ச்சியான தாக்கங்கள் காரணங்களால் நிலாவிலிருந்து ஒரு நிலையான வால் அமைப்பை உருவாக்குகின்றன, ஆனால் லியோனிட்கள் அதை தீவிரப்படுத்தின. இதனால் பூமியிலிருந்து வழக்கத்தைப் போல இல்லாமல் கவனிக்க முடிந்தது . \n"}
{"id": "453993", "url": "https://ta.wikipedia.org/wiki?curid=453993", "title": "எரால்ட் எலிங்கம்", "text": "எரால்ட் எலிங்கம்\n\nஎரால்ட் யோகன் தாமசு எலிங்கம், (Harold Johann Thomas Ellingham) (1897-1975) ஒரு பிரித்தானிய இயற்பியல் வேதியியலாளர் ஆவார். இவர் அவரது எலிங்கம் வரைபடங்களுக்காக நன்கு அறியப்பட்டவர் ஆவார். எலிங்கம் வரைபடமானது உலோகங்களைப் பிரித்தெடுக்கும் உலோகவியலில் பெரிய அளவிலான தகவல்களை சுருக்கமாகக் கூறும் வரைபடமாகத் திகழ்கிறது. \n\nஎலிங்கம் 1914 முதல் 1916 வரை அறிவியலுக்கான இராயல் கல்லூரியில் பயின்றார். அதே கல்லூரியில் 1919 ஆம் ஆண்டிலிருந்து செயல்முறை விளக்கம் தருபவராகவும், 1934 ஆம் ஆண்டில் இயற்பியல் வேதியியல் துறையில் வாசகராகவும் பணிபுரிந்தார். 1940 முதல் 1944 ஆம் ஆண்டு வரையிலான காலத்தில் அறிவியலுக்கான இராயல் கல்லூரியின் செயலாளராகவும், 1944 முதல் 1963 ஆம் ஆண்டு வரை வேதியியலுக்கான இராயல் நிறுவனத்தின் செயலாளராகவும் இருந்தார். இவர் 1949 ஆம் ஆண்டில் இம்பீரியல் கல்லூரியில் கெளரவ பேராசிரியராகவும், 1962 ஆம் ஆண்டில் பிரித்தானிய பேரரசால் வழங்கப்படும் பெருமைக்குரிய கெளரவப் பட்டமான ஓபிஇ இவருக்கு வழங்கப்பட்டது. \n\nஎலிங்கம் தனது பெயரிலான வேதிவினைகளில் நடக்கும் கிப்சின் ஆற்றல் மாற்றத்தை வெப்பநிலைக்கெதிராக குறித்து வரையப்பட்ட வரைபடங்களுக்காகநன்கு அறியப்பட்டவர் ஆவார். \n\nஒரு மோல் ஆக்சிசன் வினைப்படுத்துவதற்கான வெப்ப இயக்கவியல் சார்புகளை பொதுமைப்படுத்துவதன் மூலம் அதே வரைபடத்தைப் பயன்படுத்தி எலிங்கம் பல்வேறுபட்ட ஆக்சைடுகளின் வெப்பநிலைக்கேற்ற நிலைத்தன்மையை ஒப்பிடுவதற்கும் முடிந்தது. குறிப்பாக, வெப்பநிலை அதிகரிக்க, அதிகரிக்க கார்பன் மிகவும் வலிமையான ஒடுக்கியாகச் செயல்படுவதை வரைபடம் மூலமாக காட்ட முடிந்தது. கார்பன் அல்லது கார்பனோராக்சைடு ஆகயவற்றைக் கொண்டு உலோகங்களை ஒடுக்கம் செய்வது தொழிற்துறையில் மிகுந்த முக்கியத்துவம் வாய்ந்ததாகும். (உதாரணம்: ஊது உலையைப் பயன்படுத்தி இரும்பினைத் தயாரித்தல்) மேலும், எலிங்கம் வரைபடங்கள் ஒவ்வொரு உலோகத்திற்கும் எந்த மிகக் குறைந்த வெப்பநிலையில் ஒடுக்க வினைகள் நிகழ்கின்றன என்பதைக் காட்டுகின்றன.\n"}
{"id": "454009", "url": "https://ta.wikipedia.org/wiki?curid=454009", "title": "ஐதரசீன் நைட்ரேட்டு", "text": "ஐதரசீன் நைட்ரேட்டு\n\nஐதரசீன் நைட்ரேட்டு (\"Hydrazine nitrate\") என்பது NH•HNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். 1989 ஆம் ஆண்டு செருமானியர்கள் இதைத் தயாரித்தார்கள். ஓர் ஆக்சிசனேற்றியாக நீர்மவெடிபொருள்களில் இது பயன்படுத்தப்படுகிறது. நிலையான α-வகை மற்றும் நிலைப்புத்தன்மையற்ற β-வகை என்ற இரண்டு படிக வடிவங்களில் ஐதரசீன் நைட்ரேட்டு காணப்படுகிறது. முதல்வகையே பெரும்பாலும் வெடிபொருளாகப் பயன்படுத்தப்படுகிறது. ஐதரசீன் நைட்ரேட்டு ஆல்ககாலில் குறைவாகவும் நீர் மற்றும் ஐதரசீனில் நன்றாகவும் கரைகிறது. வலிமையான ஆனால் அமோனியம் நைட்ரேட்டைக் காட்டிலும் குறைவான நீருறிஞ்சும் பண்பையும் ஐதரசீன் நைட்ரேட்டு பெற்றுள்ளது. \nமேலும் இச்சேர்மம் நல்ல வெப்ப நிலைப்புத்தன்மையைக் கொண்டுள்ளது. 100 பாகை செல்சியசு வெப்பநிலையில் இதன் எடை இழக்கும் வீதம் அமோனியம் நைட்ரேட்டைக் காட்டிலும் குறைவாகும். 307 பாகை செல்சியசு வெப்பநிலையில் ஐதரசீன் நைட்ரேட்டு வெடிக்கிறது. வெடிக்கும்போது 3829 மெகாயூல்/கிலோகிராம் வெப்பத்தை இது வெளியிடுகிறது. இச்சேர்மத்தில் கார்பன் உட்கூறுகள் இல்லாததால் வெடிக்கும் பொருட்கள் திண்மங்களாக இருப்பதில்லை மற்றும் இவற்றின் சராசரி மூலக்கூறு எடை குறைவானது. \n"}
{"id": "454037", "url": "https://ta.wikipedia.org/wiki?curid=454037", "title": "சாங் துங் லோ", "text": "சாங் துங் லோ\n\nசாங் துங் லோ (\"Chang Tung Lo\") என்பவர் ஒரு சீன சதுரங்க வீரர் ஆவார். சீன தேசிய சதுரங்க அணியில் இவர் ஓர் உறுப்பினராக இருந்தார். 1978 ஆம் ஆண்டு முதல் முறையாக சீனா போட்டியிட்ட சதுரங்க ஒலிம்பியாடு போட்டியில் இவர் பங்கேற்றார். இப்போட்டியில் மட்டுமே இவர் விளையாடினார். இந்த மதிப்புமிக்கப் போட்டியில் இவர் மொத்தம் 2 வெற்றிகள் 3 சமநிலைகள் பெற்று ஒரு ஆட்டத்தைக்கூட இழக்காமல் விளையாடி முடித்தார். \n\nமுன்னதாக 1977 ஆம் ஆண்டில் நடைபெற்ற ஆசிய ஆண்கள் அணி சதுரங்க சாம்பியன் பட்டப் போட்டியில் இவர் 2 வெற்றி, இரண்டு சமநிலை, இரண்டு தோல்வி என்ற புள்ளிகள் கணக்கில் விளையாடி முடித்திருந்தார். \n"}
{"id": "454038", "url": "https://ta.wikipedia.org/wiki?curid=454038", "title": "குரோமியம்(II) குளோரைடு", "text": "குரோமியம்(II) குளோரைடு\n\nகுரோமியம் (II) குளோரைடு (Chromium(II) chloride) என்பது CrCl(HO) என்ற மூலக்கூற்று வாய்ப்பாட்டை உடைய கனிமச் சேர்மத்தைக் குறிக்கிறது. நீரற்ற திண்மமனாது தூய்மையாக இருக்கும்போது வெள்ளை நிறத்தில் இருக்கும், இருப்பினும் வணிக மாதிரிகள் பெரும்பாலும் சாம்பல் அல்லது பச்சை நிறத்தில் இருக்கும். இது நீர் உறிஞ்சும் திறன் தன்மை உடையது ஆகும். இதன் டெட்ராஐதரேட்டு Cr(HO)Cl காற்றில் உள்ள ஈரப்பதத்தை எடுத்துக்கொண்டு நீரில் கரைந்து பிரகாசமான நீல நிறக் கரைசலை வழங்குகிறது. குரோமியம் (II) குளோரைடு வணிக ரீதியான பயன்பாடுகளைக் கொண்டிருக்கவில்லை, ஆனால் மற்ற குரோமியம் அணைவுச் சேர்மங்களின் தொகுப்புக்கு ஆய்வக அளவில் பயன்படுத்தப்படுகிறது. \n\nSection::::தொகுப்பு.\nகுரோமியம் (III) குளோரைடை ஐதரசனுடன் 500° செல்சியசில் ஒடுக்குவதன் மூலம் குரோமியம்(II) குளோரைடு தயாரிக்கப்படுகிறது: \n\nஅல்லது மின்னாற்பகுப்பு மூலமும் தயாரிக்கப்படுகிறது. \n\nசிறிய அளவிலான தயாரிப்புகளில் CrCl ஐ ஒடுக்க இலித்தியம் அலுமினியம் ஐதரைடு, துத்தநாகம் அல்லது தொடர்புடைய வினைக்காரணிகளை பயன்படுத்தலாம். \n\nஐதரசன் குளோரைடுடன் குரோமியம் (II) அசிடேட் கரைசலை வினைப்படுத்துவதன் மூலமும் CrCl தயாரிக்கப்படலாம். \n\nSection::::கட்டமைப்பு மற்றும் பண்புகள்.\nநீரற்ற குரோமியம்(II) குளோரைடு வெண்மை நிறத்தைக் கொண்டிருக்கும். இருப்பினும், வணிக மாதிரிகள் பெரும்பாலும் சாம்பல் அல்லது பச்சை நிறத்தில் இருக்கும். அவை பிஎன்என்எம் வெளித்தொகுதியில் படிகமாகிறது. இது சேர்மத்தின் உரூத்தைல் வடிவமானது சீர்குலைந்ததால் ஏற்பட்ட அமைப்பாகும். இந்த அமைப்பு; இது கால்சியம் குளோரைடுக்கு ஒத்த வடிவத்தைக் கொண்டதாக இருக்கிறது. Cr மையங்களானவை ஜான்-டெல்லர் விளைவால் சிதைக்கப்பட்டு எண்முகி வடிவத்தைப் பெறுகின்றன.\n"}
{"id": "454042", "url": "https://ta.wikipedia.org/wiki?curid=454042", "title": "டைகுளோரின் எக்சாக்சைடு", "text": "டைகுளோரின் எக்சாக்சைடு\n\nடைகுளோரின் எக்சாக்சைடு (\"Dichlorine hexoxide\") என்பது ClO என்ற மூலக்கூற்று வாய்ப்பாட்டால் விவரிக்கப்படும் ஒரு வேதிச் சேர்மமாகும். வாயு நிலையில் இவ்வாய்ப்பாடு சரியானதாகும். எனினும் நீர்ம அல்லது திண்ம நிலையில் இக்குளோரின் ஆக்சைடு அடர் சிவப்பு அயனிச்சேர்மம் குளோரைல் பெர்குளோரேட்டு [ClO2]+[ClO4]− அயனியாக அயனியாக்கம் அடைகிறது. குளோரிக் மற்றும் பெர்குளோரிக் அமிலங்களின் கலப்பு நீரிலியாக இது கருதப்படுகிறது. \n\nகுளோரின் டையாக்சைடு மற்றும் மிகையளவு ஓசோன் இரண்டும் வினைபுரிவதால் டைகுளோரின் எக்சாக்சைடு உற்பத்தியாகிறது. \n\n2 ClO2 + 2 O3 → 2 ClO3 + 2 O2 → Cl2O6 + 2 O2\n\nSection::::மூலக்கூற்று கட்டமைப்பு.\nவாயு நிலையில் அசலாக ஒரும குளோரின் டிரையாக்சைடு (ClO3) கட்டமைப்பில் டைகுளோரின் எக்சாக்சைடு இருப்பதாக விவரிக்கப்பட்டது . ஆனால் ஆவியாதலுக்குப் பின் குளோரின் பெர்குளோரேட்டு (Cl2O4) மற்றும் ஆக்சிசனாக சிதைவடையும் வரை அது ஆக்சிசன்-பால இருபடியாக எஞ்சியிருப்பது பின்னர் காட்டப்பட்டது .ClO3 சேர்மம் பின்னர் மீள்கண்டுபிடிப்பு செய்யப்படுகிறது. \n\nஅறைவெப்பநிலையில் அடர்சிவப்பு நிற புகையும் நீர்மமாகக் காணப்படும் டைகுளோரின் எக்சாக்சைடு குளோரைல் பெர்குளோரேட்டு [ClO2]+[ClO4]− என்ற சிவப்பு நிற குளோரைல் பெர்குளோரேட்டாக அயனியாக்கம் அடைகிறது. சிவப்பு நிறம் குளோரைல் அயனிகளின் இருப்புக்கு ஓர் அடையாளம் ஆகும். எனவே இந்தச் சேர்மத்தில் குளோரினின் முறையான ஆக்சிசனேற்ற நிலை குளோரின்(V) மற்றும் குளோரின் (VII) ஆகியவற்றின் கலவையாக வாயு மற்றும் உறைந்த நிலைகளில் உள்ளது; இருப்பினும் ஒரு ஆக்சன்-குளோரின் பிணைப்பை உடைப்பதன் மூலம் சிறிதளவு எலக்ட்ரான் அடர்த்தி குளோரின்(VII) அயனியை நோக்கி மாறுகிறது.\n\nSection::::பண்புகள்.\nடயா காந்தப்பண்பு கொண்ட Cl2O6 சேர்மம் ஒரு வலிமையான ஆக்சிசனேற்ற முகவராகும். அறைவெப்பநிலையில் நிலைப்புத்தன்மையுடன் காணப்படுகின்ற போதிலும் கரிமச் சேர்மங்களுடன் பட நேர்ந்தால் இது தீவிரமாக வெடிக்கிறது. தங்கத்துடனும் வினையில் ஈடுபட்டு [ClO2]+[Au(ClO4)4]−. என்ற குளோரைல் உப்பைக் கொடுக்கிறது. Cl2O6 பங்குகொள்ளும் கீழ்கண்ட இதர வினைகள்யாவும் [ClO2]+[ClO4]− என்ற கட்டமைப்பை பிரதிபலிக்கின்றன:\n\nஎன்றாலும்கூட இது ClO இயங்குறுப்புக்குரிய ஓர் ஆதார மூலமாக வினைப்படுகிறது.\n"}
{"id": "454043", "url": "https://ta.wikipedia.org/wiki?curid=454043", "title": "ஆக்டின் உட்கருவாக்க உள்ளகம்", "text": "ஆக்டின் உட்கருவாக்க உள்ளகம்\n\nஆக்டின் உட்கருவாக்க உள்ளகம் \"( Actin nucleation core)\" என்பது மூன்று ஆக்டின் ஒருமங்களைக் கொண்ட ஒரு புரதமுப்படியாகும். இதுவோர் உட்கருவாக்க உள்ளகம் என்றழைக்கப்படுகிறது. ஏனெனில் ஒரு முப்படியிலிருந்து ஒரு நாற்படி உருவாக ஆற்றல்மிக்க சாதகமான நீட்டிப்பு வினை நிகழ்கிறது. ஆக்டின் புரத இருபடிகளும் முப்படிகளும் ஆற்றல் ரீதியாக இவ்வினைக்கு சாதகமற்றவை \n"}
{"id": "454053", "url": "https://ta.wikipedia.org/wiki?curid=454053", "title": "குருவம்பட்டி", "text": "குருவம்பட்டி\n\nகுருவம்பட்டி (Kuruvampatti) என்பது இந்தியாவின், தமிழ்நாட்டின், திருச்சிராப்பள்ளி மாவட்டம், மண்ணச்சநல்லூர் ஊராட்சி ஒன்றியத்துக்கு, உட்பட்ட ஒரு சிற்றூர் ஆகும்.\n\nSection::::அமைவிடம்.\nஇந்த ஊரானது மண்ணச்சநல்லூரில் இருந்து 15 கிலோமீட்டர் தொலைவிலும், மாவட்டத்தின் தலைநகரான திருச்சிராப்பள்ளியில் இருந்து 21 கிலோமீட்டர் தொலைவிலும், மாநிலத் தலைநகரான சென்னையில் இருந்து 346 கிலோமீட்டர் தொலைவிலும் உள்ளது. \n"}
{"id": "454056", "url": "https://ta.wikipedia.org/wiki?curid=454056", "title": "லக்கம்பட்டி, கிருஷ்ணகிரி மாவட்டம்", "text": "லக்கம்பட்டி, கிருஷ்ணகிரி மாவட்டம்\n\nலக்கம்பட்டி (LAKKAMPATTI) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஊத்தங்கரை வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள்வகைப்பாடு.\nகாட்டேரி ஊராட்சிக்கு உட்பட்ட இந்த ஊரானது ஊத்தங்கரையில் இருந்து 7 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 61 கிலோமீட்டர் தொலைவிலும், மாநிலத் தலைநகரான சென்னையில் இருந்து 243 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 287 வீடுகள் உள்ளன. கிராமத்தின் மொத்த மக்கள் தொகையானது 1052 ஆகும். இதில் ஆண்கள் எண்ணிக்கை 542, பெண்களின் எண்ணிக்கை 510 என உள்ளது. மக்களின் கல்வியறிவு விகிதமானது 65.1% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "454060", "url": "https://ta.wikipedia.org/wiki?curid=454060", "title": "குருடிமலை", "text": "குருடிமலை\n\nகுருடிமலை (kurudimalai) என்பது தமிழ்நாட்டின், கோயம்புத்தூர் மாவட்டத்தில் உள்ள ஒரு மலைத் தொடர் ஆகும். இந்த மலையின் பெயர் குருவரிஷி மலை என்றும் காலப்போக்கில் குருடிமலை என்று மருவிவிட்டதாக கூறப்படுகின்றது.\n\nகுருடிமலையானது கோயம்புத்தூருக்கு மேற்கே அமைந்துள்ளது. மலை நடை மேற்கொள்பவர்கள் காலையில் ஏறி இருட்டுடவதற்குள் இறங்கிவிடக்கூடியதாக இந்த மலை உள்ளது. மலையில் அமைந்துள்ள \"மேல்முடி\" என்ற உயர்ந இடத்தில் ஒரு சிறிய அரங்கநாதர் கோயில் உள்ளது. இந்த மலையில் உள்ள உயர்ந்த சிகரத்துக்கு பிரித்தானிய நில அளவையளாரான வில்லியம் லாம்டன் நினைவாக \"லாம்ப்டன் சிகரம்\" என்று பெயர் வைக்கப்பட்டது. ஆங்கிலேயர் காலத்தில் இந்த மலைத்தொடரனாது \"லாம்டன் மலைத் தொடர்\" என்ற பெயரால் குறிக்கப்பட்டது. இந்த மலையில் இருந்து கோயம்புத்தூர் நகரை பார்க்க இயலும். இந்த மலையில் ஒரு காலத்தில் தேயிலைத் தோட்டங்கள் அமைக்கப்பட்டன. இங்கு தேயிலைப் பயிரானது செழித்து வளரவில்லை என்ற காரணத்தால் இந்த தேயிலைத் தோட்டங்கள் கைவிடப்பட்டன.\n"}
{"id": "454070", "url": "https://ta.wikipedia.org/wiki?curid=454070", "title": "டாருகஸ் இண்டிகா", "text": "டாருகஸ் இண்டிகா\n\nடாருகஸ் இண்டிகா (Tarucus indica), இண்டியன் பைரட் (Indian Pierrot), என்பது இந்தியாவில் காணப்படும் ஒரு சிறிய பட்டாம்பூச்சி ஆகும். இது நீலன்கள் குடும்பத்தைச் சேர்ந்தது. \nSection::::விளக்கம்.\nஇந்த பட்டாம்பூச்சிகளின் சிறகுகள் ஒளி ஊடுருவும் தன்மை கொண்டவையாகவும், அவற்றில் கருப்பு நிறப் புள்ளிகள் கொண்டதாகவும் இருக்கும். இரண்டு செ.மீ. நீளம் கொண்ட இந்த வண்ணத்துப் பூச்சியின் இறகுகள் 25 மிமீ முதல் 29 மிமீ நாளத்துடன் காணப்படும். \nSection::::காணப்படும் இடங்கள்.\nஇந்த வகை பட்டாம்பூச்சிகள் இந்தியாவில் மகாரட்டிரம், இராசத்தான் போன்ற பகுதிகளில் இருப்பது கண்டறியப்பட்டது. 2019 ஆம் ஆண்டு இவை தமிழகத்தின், சேலம், குரும்பட்டி உயிரியல் பூங்காவை அடுத்துள்ள மலையடிவாரத்தில் கண்டறியப்பட்டன.\n\n"}
{"id": "454073", "url": "https://ta.wikipedia.org/wiki?curid=454073", "title": "தொல்லியல் மேடு", "text": "தொல்லியல் மேடு\n\nஅகழ்வாய்வில் டெல் அல்லது பண்டைய தொல்லியல் மேடு ( tell, or tel) , ' or \")\", டெல் என்பதற்கு அரபு மொழியில் மலை அல்லது உயரமான மேடு ('hill' or 'mound') எனப்படும். ஒரே நிலப்பரப்பில் ஆயிரக்கணக்கான ஆண்டுகள் தொடர்ந்து வாழ்ந்த மனிதர்களால் நிறுவப்பட்ட கட்டிட அமைப்புகள் பின்னர் சிதிலமடைந்து உயரமான மண் மேடுகள் போன்று காட்சியளிப்பவைகள் தொல்லியல் மேடு\"' எனப்படும்.40 மீட்டர் உயரம் கொண்ட டெல் பராக் தொல்லியல் மேட்டை அகழாய்வில் கண்டுபிடித்துள்ளனர். \n\nபொதுவாக டெல் எனப்படுவது, பண்டைய அண்மை கிழக்கு தொடர்பான அகழாய்வில் கண்டுபிடிக்கப்பட்ட தொல்லியல் மேடுகளை குறிக்கும். டெல் என அழைக்கப்படும் பண்டைய தொல்லியல் மேடுகள் அதிகமாக, மக்கள் பண்டைய காலத்திலிருந்து தற்போது வரை தொடர்ந்து வாழ்ந்து வரும் மெசொப்பொத்தேமியா, பண்டைய எகிப்து, தெற்கு லெவண்ட், அனதோலியா மற்றும் ஈரான் போன்ற நிலப்பரப்புகளில் அதிகமாக கண்டுபிடிக்கப்பட்டுள்ளது.\n\nSection::::அகழ்வாய்வியல்.\nடெல் எனப்படும் தொல்லியல் மேடுகள், இப்பகுதிகளில் பண்டைய காலத்திலிருந்து தொடர்ந்து வாழ்ந்து வந்த மனிதர்கள் களிமண் மற்றும் செங்கல் கட்டிட அமைப்புகளின் சிதிலமடைந்த மணல் மேடாகும். \n\n\nSection::::மேலும் படிக்க.\n[[பகுப்பு:தொல்லியல் மேடு|தொல்லியல் மேடு]]\n[[பகுப்பு:தொல்லியல்]]"}
{"id": "454076", "url": "https://ta.wikipedia.org/wiki?curid=454076", "title": "வெ. ராதிகா செல்வி", "text": "வெ. ராதிகா செல்வி\n\nவெ. ராதிகா செல்வி (V. Radhika Selvi) (பிறப்பு 29 ஜனவரி 1976 ) என்பவர் முன்னாள் மக்களவை உறுப்பினர் ஆவார். இவர் இந்தியாவின் பதினான்காவது மக்களவையில் திருச்செந்தூர் பாராளுமன்றத் தொகுதியிலிருந்து தேர்ந்தெடுக்கப்பட்டு பணியாற்றினார். மன்மோகன் சிங் தலைமையிலான அமைச்சகத்தில் உள்துறை அமைச்சகத்தின் இணை அமைச்சராகவும் பணியாற்றினார். \n\nஇவர் மறைந்த மூலக்கரை வெங்கடேச பண்ணையாரின் மனைவி ஆவார். \n"}
{"id": "454114", "url": "https://ta.wikipedia.org/wiki?curid=454114", "title": "சாந்தா, இராமாயணம்", "text": "சாந்தா, இராமாயணம்\n\nசாந்தா (Shanta) இராமாயணக் கதைமாந்தர்களில் ஒருவர். இவர் தசரதன் - கோசலை தம்பதியருக்கு பிறந்தவர். தசரதன் தன் மகள் சாந்தவை அங்க நாட்டு மன்னர் ரோமபாதருக்கு தத்து கொடுத்தார். ரோமபாதர் சாந்தாவை ரிஷியசிருங்கருக்கு மணமுடித்துக் கொடுத்தார். \n"}
{"id": "454123", "url": "https://ta.wikipedia.org/wiki?curid=454123", "title": "தெலுங்கு பிராமணர்கள்", "text": "தெலுங்கு பிராமணர்கள்\n\nதெலுங்கு பிராமணர்கள் (\"Telugu Brahmins\") எனப்படுவோர் ஆந்திராவில் வாழும் தெலுங்கு மொழி பேசும் தெலுங்கு பிராமணர்கள் ஆவர். இவர்கள் தமிழகம், தெலுங்கானா போன்ற பிற மாநிலங்களிலும் வசிக்கின்றனர். இவர்களுள் நியோகி மற்றும் வைதீகி என இரு பிரிவினர்கள் உள்ளனர். தெலுங்கு பிராமணர்கள் ஆந்திரர்கள் என்றும் அழைக்கப்படுகின்றனர்.\n\nதமிழகத்தில் வாழும் தெலுங்கு மொழியைத் தாய்மொழியாகக் கொண்ட ஸ்மார்த்த வழிவந்த வைதீக பிராமணர்களும் ஐயர் பட்டம் தரிக்கின்றனர். தெலுங்கு மொழியில் ஐயர் என்பது ஐயலு என வரும். விஜயநகர பேரரசு ஆட்சி காலத்தில் தெலுங்கு பிராமணர்கள் ஆந்திராவில் இருந்து பெரும் அளவில், தமிழகத்தில் வந்து குடியேற்றினார். நாயக்கர் ஆட்சி காலத்தில் ஆந்திராவிலிருந்து, தெலுங்குப் பிராமணர்களை வரவழைத்து அவர்கள் சுகபோகமாக வாழ நிலங்கள் அளித்தார். தமிழ்நாட்டில் தெலுங்கு பிராமணர்களுக்கு நாயக்கர் மன்னர்கள் அக்ரஹாரம் அமைத்தனர்.\n"}
{"id": "454125", "url": "https://ta.wikipedia.org/wiki?curid=454125", "title": "மல்லம்பட்டி", "text": "மல்லம்பட்டி\n\nமல்லம்பட்டி (MALLAMPATTI) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஊத்தங்கரை வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள்வகைப்பாடு.\nஇந்த ஊரானது ஊத்தங்கரையில் இருந்து 7 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 55 கிலோமீட்டர் தொலைவிலும், மாநிலத் தலைநகரான சென்னையில் இருந்து 235 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 63 வீடுகள் உள்ளன. கிராமத்தின் மொத்த மக்கள் தொகையானது 238 ஆகும். இதில் ஆண்கள் எண்ணிக்கை 121, பெண்களின் எண்ணிக்கை 117 என உள்ளது. மக்களின் கல்வியறிவு விகிதமானது 79.4 % என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "454127", "url": "https://ta.wikipedia.org/wiki?curid=454127", "title": "மல்லாபுரம், ஊத்தங்கரை", "text": "மல்லாபுரம், ஊத்தங்கரை\n\nமல்லாபுரம் (MALLAPURAM) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஊத்தங்கரை வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள்வகைப்பாடு.\nஇந்த ஊரானது ஊத்தங்கரையில் இருந்து 12 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 30 கிலோமீட்டர் கிலோமீட்டர் தொலைவிலும், மாநிலத் தலைநகரான சென்னையில் இருந்து 255 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 155 வீடுகள் உள்ளன. கிராமத்தின் மொத்த மக்கள் தொகையானது 623 ஆகும். இதில் ஆண்கள் எண்ணிக்கை 336, பெண்களின் எண்ணிக்கை 286 என உள்ளது.மக்களின் கல்வியறிவு விகிதமானது 60.5% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "454136", "url": "https://ta.wikipedia.org/wiki?curid=454136", "title": "மெத்தில் பெர்குளோரேட்டு", "text": "மெத்தில் பெர்குளோரேட்டு\n\nமெத்தில் பெர்குளோரேட்டு (\"Methyl perchlorate\") என்பது CHClO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மற்ற பெர்குளோரேட்டுகள் போலவே மெத்தில் பெர்குளோரேட்டும் உயர் ஆற்றல் வேதிப்பொருளாகும். மேலும், இச்சேர்மம் நச்சுத்தன்மை மிகுந்த ஒரு ஆல்கைலேற்றும் முகவராகும். இதன் ஆவியை முகர நேர்ந்தால் மரணம் கூட ஏற்படும். அயோடோமெத்தேனை பென்சீனிலுள்ள வெள்ளி பெர்குளோரேட்டு கரைசலுடன் சேர்த்து சூடுபடுத்தினால் மெத்தில் பெர்குளோரேட்டைத் தயாரிக்கலாம். \n"}
{"id": "454139", "url": "https://ta.wikipedia.org/wiki?curid=454139", "title": "பேல் மறை குறியீடுகள்", "text": "பேல் மறை குறியீடுகள்\n\nபேல் மறை குறியீடுகள் (அல்லது பேல் தாள்கள் ) என்பது மூன்று மறைக்குறியீடுகளின் தொகுப்பாகும், அவை தங்கம், வெள்ளி நகைகள் கொண்ட புதையல் பற்றிய தகவல்களைக் கொண்டவை. இந்த புதையல்களின் மதிப்பு 2018 சனவரியில் 43 மில்லியன் அமெரிக்க டாலருக்கும் அதிகமாக இருக்கும் எனக் கூறப்படுகிறது. இது மூன்று மறைக்குறியீடுகளை உள்ளடக்கியது, முதல் மறைக்குறியீடு (தீர்வு காணப்பாடதது) புதையல் இருப்பிடத்தையும், இரண்டாவது (தீர்வு காணப்பட்டது) மறைக்குறியீட்டில் புதையலிலின் உள்ளடக்கத்தையும், மூன்றாவது (தீர்வு காணப்படாதது) இந்த புதையலுக்கு உரிமையுடையவர்களின் பெயர்களையும் உள்ளடக்கியது. \n\nமூன்று மறை குறியீடுகளின் கதையானது 1885 களில் வர்ஜீனியாவின் பெட்ஃபோர்ட் கவுண்டியில் ஒரு ரகசிய இடத்தில் தாமஸ் ஜே. பேல் என்ற மனிதரால் புதைக்கப்பட்ட புதையலை விவரிக்கும் ஒரு துண்டுப்பிரசுரத்திலிருந்து உருவானது. தாமஸ் பேல் என்பவர் லின்ச்பெர்க் நகரத்தில் விடுதி நடத்திவரந்த தனது நன்பரான ராபர்ட் மோரிஸ் என்பவரிடம் ஒரு இரும்புப் பெட்டியை (மறைகுறி செய்திகளை கொண்ட) மீண்டும் வந்து வாங்கிக்கொள்வதாக சொல்லி கொடுத்துவிட்டு சென்றார். ஆனால் சென்றவர் மீண்டும் வரவே இல்லை. கதையின்படி, விடுதிக்காரர் 23 ஆண்டுகள் கழித்து பெட்டியைத் திறந்து பார்த்தார். அதில் இருந்த சங்கேத மொழியை புரிந்து கொள்ள இயலாதவராக மோரிசு இருந்தார். பின்னர்  பல தசாப்தங்களுக்குப் பிறகு இந்த மூன்று மறைக்குறியீடுகளை மோரிஸ் இறப்பதற்கு முன்பு அவரது நண்பருக்கு கொடுத்தார். நண்பர் தனது வாழ்க்கையின் அடுத்த இருபது ஆண்டுகளை அந்த சங்கேத செய்திகளை அறிந்து கொள்ள முயன்றார். இதில் இரண்டாவது தாளில் உள்ள குறியீடுகளை மட்டுமே அவரால் படித்தறிய முடிந்தது. அதில் புதையலில் என்னென்ன இருக்கின்றது என்பது அதன்மூலமாக அறிய முடிந்தது. ஆனால் புதையல் இருக்கும் இடம்குறித்தோ அல்லது பிற விவரங்களையோ அவரால் படித்தறிய முடியவில்லை. பின்னர் பேல் காகிதங்களை அவர் ஜேம்ஸ் வாட் என்ற என்பவரிடம் ஒப்படைத்தார். ஜேம்ஸ் அந்த மூன்று மறைக்குறியீடுகளையும் ஒரு துண்டுப்பிரசுரமாக வெளியிட்டார், இது 1880 களில் விற்பனைக்கு வெளி வந்தது. \n\nதுண்டுப்பிரசுரம் வெளியானதிலிருந்து, மீதமுள்ள இரண்டு மறைக்குறியீடுகளை படித்தறியவும், புதையலைக் கண்டுபிடிப்பதற்கும் பல முயற்சிகள் மேற்கொள்ளப்பட்டன, ஆனால் எல்லா முயற்சிகளும் தோல்வியடைந்தன. \n\nபுதையல் தொடர்பான ஒவ்வொரு விசயமும் பொய் என்று சிலர் வாதிடுகின்றனர். என்றாலும் இதை நம்புரவோர் பலரும் உள்ளனர். \n"}
{"id": "454140", "url": "https://ta.wikipedia.org/wiki?curid=454140", "title": "தாலியம் ஐதரைடு", "text": "தாலியம் ஐதரைடு\n\nதாலியம் ஐதரைடு (முறையாக தாலியம் மூஐதரைடு என்று பெயரிடப்பட்டது) என்பது என்ற விகித வாய்ப்பாட்டைக் கொண்ட கனிமச் சேர்மம் ஆகும். இச்சேர்மம் இன்னும் அதிக அளவுகளில் தயாரிக்கப்படவில்லை.எனவே, அதன் ஒட்டுமொத்த பண்புகள் அறியப்படாமலேயே இருக்கின்றன. இருப்பினும், மூலக்கூறு நிலை தாலியம் ஐதரைடு திண்ம வாயு கோவைகளில் பிரித்தெடுக்கப்பட்டுள்ளது. தாலியம் ஐதரைடானது, முக்கியமாக கல்வி சார்ந்த நோக்கங்களுக்காக தயாரிக்கப்படுகிறது. \n\nதாலியம் ஐதரைடு என்பது எளிமையான தாலேன் ஆகும். 13 ஆம் தொகுதி உலோகங்களில் தாலியம் மிகக்கனமானதாகும்; 13 ஆம் தொகுதி ஐதரைடுகளின் நிலைத்தன்மையானது தொடர் எண் அதிகரிக்கும் போது குறைகிறது. ஐதரசனின் 1s எலக்ட்ரான் சுற்றுவட்டப்பாதையுடன் உலோகத்தின் இணைதிறன் எலக்ட்ரான் சுற்றுவட்டப்பாதைகளின் மோசமான மேற்பொருந்துதல் இதற்கான காரணமாக கூறப்படுகிறது. ஆரம்ப அறிக்கைகளை ஊக்குவித்த போதிலும், தாலியம் ஐதரைடு வகை சேர்மங்களை பிரித்தெடுப்பதற்கு வாய்ப்பில்லாமலே இருந்தது. திண்ம வாயுக் கோவை பிரித்தெடுத்தல் ஆய்வுகளில் மட்டுமே தாலியம் ஐதரைடுகள் காணப்படுகின்றன; ஹைட்ரஜன் வாயு முன்னிலையில் தாலியத்தை சீரொளி வெப்பந்தணிப்பு முறையில் வாயு நிலையில் அகச்சிவப்பு நிறமாலை பெறப்பட்டது. இந்த ஆய்வு இஷ்வெர்ட்ஃபெகர் நடத்திய தொடக்கமுதலே இருந்த கணக்கீடுகளின் அம்சங்களை உறுதிப்படுத்தியது, இது தாலியம் மற்றும் இண்டியம் ஐதரைடுகளின் ஒத்த நிலைத்தன்மையைக் குறிக்கிறது. இன்றுவரை ஒரு தாலியம் ஐதரைடு அணைவுச் சேர்மம் ஒன்றின் பிரித்தெடுத்தல் உறுதிப்படுத்தப்படவில்லை. \n\nSection::::வரலாறு.\n2004 ஆம் ஆண்டில் அமெரிக்க வேதியியலாளர், லெஸ்டர் ஆண்ட்ரூஸ் முதல் முறையாக தாலியம் ஐதரைடை தொகுப்பு முறையில் தயாரித்தார். இந்த வினை வரிசை தாலியத்தின் அணுக்கருவாக்கம், அதன்பிறகு ஐதரசனுடன் கிரையோஜெனிக் இணை-படிவு என்ற படிநிலைகளில் நகர்ந்து குற்றலை புற ஊதா கதிர்வீச்சுடன் முடிந்தது. \n"}
{"id": "454149", "url": "https://ta.wikipedia.org/wiki?curid=454149", "title": "மணிப்பூர் இராச்சியம்", "text": "மணிப்பூர் இராச்சியம்\n\nமணிப்பூர் இராச்சியம் (Kingdom of Manipur or Kangleipak Kingdom) பண்டைய இந்திய இராச்சியங்களில் கிபி 33 முதல் கிபி 1949 வரை தொடர்ந்து ஆட்சியில் இருந்த இராச்சியம் ஆகும். மணிப்பூர் இராச்சியத்தின் தலைநகராக இம்பால் நகரம் விளங்கியது. கிபி 1824-இல் பிரித்தானிய கிழக்கிந்திய நிறுவனம் வகுத்த துணைப்படைத் திட்டத்தை ஏற்றுக் கொண்ட மணிப்பூர் இராச்சிய மன்னர்கள், ஆண்டுதோறும் கம்பெனியாளர்களுக்கு கப்பம் செலுத்தி, பிரித்தானிய இந்தியாவின் பாதுகாப்பில் இருந்தனர். இந்திய விடுதலைக்குப் பின்னர் 1949-இல் மணிப்பூர் இராச்சியம் இந்தியாவுடன் இணைக்கப்பட்டது. \nSection::::அமைவிடம்.\nமணிப்பூர் இராச்சியத்தின் மேற்கில் அசாம் மாகாணம், கிழக்கில் பிரித்தானிய பர்மா, வடக்கில் தற்கால நாகலாந்து, தெற்கில் தற்கால மிஸோரம் எல்லைகளாக இருந்தது.\n\nSection::::வரலாறு.\nஇருபதாம் நூற்றாண்டில் இவ்விராச்சியத்தின் பரப்பளவு 22,327 சகிமீ (8,621 சதுர மைல்) மற்றும் 467 கிராமங்களும் கொண்டதாக இருந்தது. 1714 ஆண்டு முதல் மணிப்பூர் இராச்சிய மன்னர்கள் இந்து சமயத்தின்வைணவப் பிரிவை கடைபிடிக்கத் துவங்கினர்.\n\n1754-இல் மணிப்பூர் இராச்சியம் மற்றும் அசாம் பகுதிகளை பர்மா இராச்சியத்தினர் கைப்பற்றினர். மணிப்பூரை மீட்க மணிப்பூர் இராச்சிய மன்னர் பிரித்தானியக் கிழக்கிந்திய கம்பெனியிடம் இராணுவ உதவியைக் கோரினார். 1824 – 1826களில் நடைபெற்ற முதலாம் ஆங்கிலேய-பர்மியப் போரின் முடிவில் பர்மா இராச்சியமிடமிருந்து மணிப்பூர் இராச்சியம் மற்றும் அசாம் மாகாணம் மீட்கப்பட்டது. 1824 முதல் மணிப்பூர் இராச்சியம், பிரித்தானிய இந்தியாவிற்கு அடங்கிய சுதேச சமஸ்தானமாக விளங்கியது. 1949-இல் மணிப்பூர் இராச்சியம் இந்தியாவுடன் இணைந்தது. தற்போது இந்த இராச்சியம் இந்தியாவின் மணிப்பூர் மாநிலமாக உள்ளது.\n\n"}
{"id": "454159", "url": "https://ta.wikipedia.org/wiki?curid=454159", "title": "காற்றின் மொழி (தொலைக்காட்சித் தொடர்)", "text": "காற்றின் மொழி (தொலைக்காட்சித் தொடர்)\n\nகாற்றின் மொழி என்பது விஜய் தொலைக்காட்சியில் 2019 முதல் ஒளிபரப்பாகவுள்ள புதிய தொலைக்காட்சி தொடர் ஆகும். இந்த தொடர் மா தொலைக்காட்சியில் ஒளிபரப்பாகும் \"மௌனராகம்\" என்ற தெலுங்கு மொழி த் தொடரின் தமிழ் பாதிப்பாகும். இந்த தொடரில் ராஜா ராணி தொடரில் நடித்த சஞ்சீவ் கதாநாயகனாக நடிக்கின்றார் இவருக்கு ஜோடியாக தெலுங்கு மொழித் தொடரில் நடித்த பிரியங்கா என்பவர் இந்த தொடரின் மூலம் தமிழுக்கு அறிமுகமாகின்றார்.\n\n"}
{"id": "454165", "url": "https://ta.wikipedia.org/wiki?curid=454165", "title": "வெள்ளி பெர்குளோரேட்டு", "text": "வெள்ளி பெர்குளோரேட்டு\n\nவெள்ளி பெர்குளோரேட்டு (\"Silver perchlorate\") என்பது AgClO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். வெண்மை நிறத்தில் திண்மமாக உள்ள இச்சேர்மம் ஒற்றை நீரேற்றாக உருவாகிறது. இலேசாக நீர் உறிஞ்சும் தன்மை கொண்டதாகவும் உள்ளது. நேர்மின் அயனியைத் Ag+ நேர்மின் அயனியைத் தரக்கூடிய பயனுள்ள ஒரு மூலமாகக் கருதப்படுகிறது. சேர்மத்தில் பெர்குளோரேட்டு அயனி இருப்பது ஓர் அபாயமாகும். கரிம வேதியியலில் வெள்ளி பெர்குளோரேட்டு ஒரு வினையூக்கியாக பயன்படுத்தப்படுகிறது. \n\nSection::::உற்பத்தி.\nபெர்குளோரிக் அமிலத்தையும் வெள்ளி நைட்ரேட்டையும் சூடுபடுத்தி வினைபுரியச் செய்வதால் வெள்ளி பெர்குளோரேட்டு உருவாகிறது. பேரியம் பெர்குளோரேட்டுடன் வெள்ளி சல்பேட்டு அல்லது பெர்குளோரிக் அமிலத்துடன் வெள்ளி ஆக்சைடு சேர்த்து வினைபுரியச் செய்தும் மாற்று வழியில் வெள்ளி பெர்புரோமேட்டை தயாரிக்கலாம். \n\nSection::::கரைதிறன்.\nபென்சீன் (52.8 கிராம்/லி) மற்றும் தொலுயீன் (1010 கிராம்/எல்) போன்ற அரோமாட்டிக் கரைப்பான்களில் இதன் கரைதிறன் குறிப்பிடத்தக்கதாக முக்கியத்துவம் பெறுகிறது . இந்த கரைப்பான்களில் வெள்ளி நேர்மின் அயனி அரீன்களை பிணைக்கிறது. இது போன்ற கரைசல்களிலிருந்து பெறப்பட்ட படிகங்களைப் பற்றி விரிவான படிக ஆய்வுகள் நிரூபிக்கின்றன . இது 100 மில்லி தண்ணீரில் 500 கிராம் வரை அதிசயமாக கரைகிறது. \n\nSection::::தொடர்புடைய சேர்மங்கள்.\nவெள்ளி நைட்ரேட்டைப் போல வெள்ளி பெர்குளோரேட்டும் ஆலைடு ஈந்தணைவிகளை பெர்குளோரேட்டால் இடப்பெயர்ச்சி செய்கிறது.. இது வலிமையற்ற அல்லது ஒருங்கிணைப்பில்லாத எதிர்மின் அயனியாகும். பெர்குளோரேட்டு உப்புகளின் வெடிப்புத்தன்மை குறித்த கவலைகள் காரணமாக வேதித் தொகுப்பு வினைகளில் வெள்ளி பெர்குளோரேட்டின் பயன்பாடு குறைந்துள்ளது. வெள்ளி டெட்ராபுளோரோபோரேட்டு மற்றும் தொடர்புடைய வெள்ளி டிரைபுளோரோமெத்தேன்சல்போனேட்டு மற்றும் வெள்ளி எக்சாபுளோரோபாசுபேட்டு போன்றவை வேறு சில வெள்ளி வினையாக்கிகளாகும். \n"}
{"id": "454168", "url": "https://ta.wikipedia.org/wiki?curid=454168", "title": "அமோனியம் எக்சாபுளோரோபாசுபேட்டு", "text": "அமோனியம் எக்சாபுளோரோபாசுபேட்டு\n\nஅமோனியம் எக்சாபுளோரோபாசுபேட்டு (\"Ammonium hexafluorophosphate\") என்பது NHPF என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். வெண்மை நிறத்தில் நீரில் கரையக்கூடிய திண்மமாக இச்சேர்மம் உள்ளது. அமோனியம் நேர்மின் அயனியும் எக்சாபுளோரோபாசுபேட்டு எதிர்மின் அயனியும் சேர்ந்து இச்சேர்மம் உருவாகிறது. வலிமை குறைந்த ஒருங்கிணைப்பு எதிர்மின் அயனியான எக்சாபுளோரோபாசுபேட்டு அயனியைத் தருகின்ற ஒரு மூலமாக அமோனியம் எக்சாபுளோரோபாசுபேட்டு பயன்படுத்தப்படுகிறது. தூய்மையான புளோரைடுடன் பாசுபரசு பெண்டாகுளோரைடைச் சேர்த்து வினையில் ஈடுபடச் செய்தால் அமோனியம் எக்சாபுளோரோபாசுபேட்டு உருவாகிறது. பாசுபோநைட்ரிலிக் குளோரைடிலிருந்தும் இதைப் பெறலாம் :\n"}
{"id": "454169", "url": "https://ta.wikipedia.org/wiki?curid=454169", "title": "அலங்கார மரச் சிலந்தி", "text": "அலங்கார மரச் சிலந்தி\n\nஅலங்கார மரச் சிலந்தி (ornamental tree spider) என்றும் அழைக்கப்படும் போசிலோதெரியா மெட்டாலிகா (Poecilotheria metallica), என்பது ஒரு சிலந்தி வகையாகும். இது டரான்டுலா குழுவைச்சேர்ந்த பழைய உலக இனமாகும். இது \"போய்சிலோதெரியா\" இனத்தின் ஒரே நீல இனமாகும். இந்த இன சிலந்திகளின் இயற்கையான வாழ்விடமாக இந்தியாவின், ஆந்திரப் பிரதேசத்தின், இலையுதிர் காடுகள் உள்ளன. இது பன்னாட்டு இயற்கைப் பாதுகாப்புச் சங்கத்தால் மிக அருகிய இனம் என வகைப்படுத்தப்பட்டுள்ளது. \n\nஇந்த சிலந்நியானது பெரும்பாலும் பாறை இடுக்குகளிலும், பாறை அடியிலும் வாழக்கூடியது. இது முதலில் ஆந்திர மாநிலம், நந்தியாலு, கிட்டலூருக்கு இடைப்பட்ட காடுகளில் பூட்டி என்ற இடத்தில் 1899ஆம் ஆண்டு ரெஜி னால்டு தலைமையிலான குழுவினர் கண்டறிந்தனர். இந்தியாவில் இந்த சிலந்திவகையானது இந்த இடத்தில் மட்டும் உள்ளதாக கருதப்பட்டுவந்த நிலையில். தமிழ்நாட்டின், விழுப்புரம் மாவட்டம், செஞ்சி அருகே பாக்கம் காப்புக்காடு பகுதியில் இந்த அரியவகை சிலந்தியை உள்நாட்டு பல்லுயிர் பாதுகாப்பு அமைப்பு கண்டறிந்துள்ளது. \n"}
{"id": "454183", "url": "https://ta.wikipedia.org/wiki?curid=454183", "title": "மல்லுப்பட்டி", "text": "மல்லுப்பட்டி\n\nமல்லுப்பட்டி (MALLUPATTI) என்பது இந்தியாவின், தமிழ்நாட்டின், தர்மபுரி மாவட்டம், காரிமங்கலம் ஊராட்சி ஒன்றியத்துக்கு, உட்பட்ட ஒரு சிற்றூர் ஆகும்.\n\nSection::::மக்கள்வகைப்பாடு.\nபிக்கனஅள்ளி ஊராட்சிக்கு உட்பட்ட இந்த ஊரானது காரிமங்கலத்தில் இருந்து 18 கிலோமீட்டர் தொலைவிலும், மாவட்டத்தின் தலைநகரான தர்மபுரியில் இருந்து 35 கிலோமீட்டர் தொலைவிலும், மாநிலத் தலைநகரான சென்னையில் இருந்து 289 கிலோமீட்டர் தொலைவிலும் உள்ளது. \n"}
{"id": "454185", "url": "https://ta.wikipedia.org/wiki?curid=454185", "title": "மண்ணடிப்பட்டி", "text": "மண்ணடிப்பட்டி\n\nமண்ணடிப்பட்டி (MANNADIPATTI) என்பது இந்தியாவின், தமிழ்நாட்டின், கிருஷ்ணகிரி மாவட்டம், ஊத்தங்கரை வட்டத்துக்கு, உட்பட்ட ஒரு வருவாய் கிராமம் ஆகும்.\n\nSection::::மக்கள்வகைப்பாடு.\nபுதூர் புங்கனி ஊராட்சிக்கு உட்பட்ட இந்த ஊரானது ஊத்தங்கரையில் இருந்து 8 கிலோமீட்டர் தொலைவிலும், மாவட்டத்தின் தலைநகரான கிருஷ்ணகிரியில் இருந்து 54 கிலோமீட்டர் தொலைவிலும், மாநிலத் தலைநகரான சென்னையில் இருந்து 250 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 41 வீடுகள் உள்ளன. கிராமத்தின் மொத்த மக்கள் தொகையானது 198 ஆகும். இதில் ஆண்கள் எண்ணிக்கை 100, பெண்களின் எண்ணிக்கை 98 என உள்ளது. மக்களின் கல்வியறிவு விகிதமானது 63.1 % என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "454191", "url": "https://ta.wikipedia.org/wiki?curid=454191", "title": "ரத்தன் குமாரி", "text": "ரத்தன் குமாரி\n\nரத்தன் குமாரி தேவி (Ratan Kumari Devi) ஒரு இந்திய அரசியல்வாதியும் முன்னாள் பாராளுமன்ற உறுப்பினரும் ஆவார். இவர் மத்தியப் பிரதேசத்தின் சார்பாக மாநிலங்களவை மேல்சபையில் இந்திய தேசிய காங்கிரஸ் கட்சியைச் சேர்ந்த உறுப்பினராக பதவி வகித்தார். \n"}
{"id": "454197", "url": "https://ta.wikipedia.org/wiki?curid=454197", "title": "ஜம்மு காஷ்மீர் பொதுப் பாதுகாப்புச் சட்டம் 1978", "text": "ஜம்மு காஷ்மீர் பொதுப் பாதுகாப்புச் சட்டம் 1978\n\nஜம்மு காஷ்மீர் பொதுப் பாதுகாப்புச் சட்டம் 1978 (Jammu & Kashmir Public Safety Act 1978) முன்னாள் ஜம்மு காஷ்மீர் மாநில முதலமைச்சர் சேக் அப்துல்லா ஆட்சியின் போது ஜம்மு காஷ்மீர் மாநிலப் பாதுகாப்பிற்கும் மற்றும் பொதுமக்கள் நலத்திற்கும் 1978-இல் இயற்றப்பட்ட தடுப்புக் காவல் சட்டமாகும். இச்சட்டத்தின் கீழ் ஜம்மு காஷ்மீர் மாநில முன்னாள் முதலமைச்சர்களான பரூக் அப்துல்லா, உமர் அப்துல்லா, மெகபூபா முப்தி மற்றும் பலர் 5 ஆகஸ்டு 2019 முதல் வீட்டுக் காவலில் வைக்கப்பட்டுள்ளனர். \n\nஇச்சட்டம் அரசின் பாதுக்காக்கப்பட்ட பகுதிகள் மற்றும் தடைசெய்யப்பட்ட பகுதிகளில் பொதுமக்கள் மற்றும் வெளிநபர்கள் நுழைவதைத் தடுக்க வகை செய்கிறது. மேலும் பொது அமைதியைப் பாதிக்கும் நடவடிக்கைகளை தூண்டுவதை மேற்கொள்ளும் தனிநபர்கள் மற்றும் அமைப்புகளைத் தடைசெய்ய வகை செய்யப்பட்டுள்ளது. இச்சட்டத்தின் பிரிவு 8-இன் கீழ் சட்டம் ஒழுங்கைப் பராமரிக்க, அரசு மற்றும் பொதுமக்கள் நலன் கருதி ஒரு தனிநபரை எவ்வித விசாரணையின்றியும், முதல் தகவல் அறிக்கை பதிவு செய்யப்படாமலும் ஒராண்டு முதல் ஈராண்டு வரை தடுப்புக் காவலில் வைக்க மாவட்ட நீதிபதி / மாவட்ட காவல்துறை அதிகாரிக்கு அதிகாரம் வழங்கப்பட்டுள்ளது. தடுப்புக் காவலில் வைக்கப்பட்ட நபர் குறித்து ஜம்மு காஷ்மீர் உயர்நீதிமன்றத்தின் ஆலோசனைக் குழுவிற்கு நான்கு வாரங்களுக்குள் தகவல் தெரிவிக்க வேண்டும். தடுப்புக் காவலில் வைக்கப்பட்டவருக்கு தனது தரப்பை எடுத்துக் கூற வழக்கறிஞரை வைத்துக் கொள்ள அனுமதியில்லை. இருப்பினும் உயர் நீதிமன்றத்தில் ஆட்கொணர்வு மனு சமர்ப்பித்து தடுப்புக் காவலில் உள்ளவரை வெளிக்கொணர முடியும். மேலும் உயர் நீதிமன்றம் உரிய காரணங்கள் இன்றி ஒருவர் தடுப்புக் காவலில் வைக்கப்பட்டுள்ளார் என நினைத்தால், தடுப்புக் காவலில் வைக்கப்பட்டவரை விடுவிக்க ஆணையிடலாம். \n\n"}
{"id": "454201", "url": "https://ta.wikipedia.org/wiki?curid=454201", "title": "அசாம் மாகாணம்", "text": "அசாம் மாகாணம்\n\nஅசாம் மாகாணம் (Assam Province) பிரித்தானிய இந்தியாவின் கிழக்கு வங்காளம் மற்றும் அசாம் மாகாணத்தை 1912-இல் பிரித்ததன் மூலம் அசாம் மாகாணம் நிறுவப்பட்டது. இம்மாகாணத்தில் தலைநகரம் சில்லாங் ஆகும். முதன்முதலில் 1874-இல் வங்காள மாகாணத்திலிருந்து, அசாம் பகுதிகளை, பிரித்து வடகிழக்கு எல்லைப்புற முகமை பிரதேசம் நிறுவப்பட்டது. பின்னர் 1905-இல் வங்காளப் பிரிவினையின் போது, இம்முகமையை கிழக்கு வங்காளம் மற்றும் அசாம் மாகாணத்துடன் இணைக்கப்பட்டது. பின்னர் 1912-இல் மீண்டும் அசாம் மாகாணம் நிறுவப்பட்டது.\n\nSection::::வரலாறு.\n1824 - 1826-இல் நடைபெற்ற முதலாம் ஆங்கிலேய-பர்மியப் போரின் முடிவில், பிரித்தானிய இந்தியப் படைகள், பர்மிய இராச்சியம் கைப்பற்றிருந்த வடகிழக்கு இந்தியப் பகுதிகளை கைப்பற்றி பிரித்தானிய இந்தியாவுடன் இணைத்தனர். \n1826 முதல் 1832 முடிய அசாம் பகுதிகள் வங்காள மாகாணத்துடன் இருந்தது. \nமேல் அசாம் பகுதிகளை சுதேசி சமஸ்தான மன்னர்கள் ஆண்டனர். ஆனால் கீழ் அசாம் பகுதிகளை பிரித்தானியர்கள் ஆண்டனர். 16 அக்டோபர் 1905-இல் அசாம் கிழக்கு வங்காளம் மற்றும் அசாம் மாகாணத்தின் கீழ் சென்றது. 1 ஏப்ரல் 1912-இல் மீண்டும் கிழக்கு மற்றும் மேற்கு வங்காளப் பகுதிகளை ஒன்றிணைத்து வங்காள மாகாணம் மீண்டும் நிறுவப்பட்டதைத் தொடர்ந்து, பிகார் மற்றும் ஒரிசா மாகாணம் மற்றும் அசாம் மாகாணம் நிறுவப்பட்டது. இரண்டாம் உலகப் போரின் போது, 1944-ஆம் ஆண்டு மார்ச்-சூலையில் பர்மாவைக் கைப்பற்றிய ஜப்பானியப் படைகள் அசாம் மாகாணம் மற்றும் மணிப்பூர் இராச்சியத்தின் கிழக்குப் பகுதிகளைக் கைப்பற்றினர். இரண்டாம் உலகப் போரின் முடிவில் ஜப்பான் தோல்வியுற்றதைத் தொடர்ந்து, ஜப்பான் கைப்பற்றிய பிரித்தானிய இந்தியப் பகுதிகள் மீண்டும் அசாம் மாகாணத்துடன் இணைக்கப்பட்டது. 1947-இல் இந்தியப் பிரிவினைக்குப் பின்னர் அசாம் மாகாணம் இந்தியாவுடன் இணைக்கப்பட்டது. 1972-இல் அசாம் மாகாணத்தை ஏழு மாநிலங்களாகப் பிரித்தனர்.\n\n\n"}
{"id": "454212", "url": "https://ta.wikipedia.org/wiki?curid=454212", "title": "பஹ்ராம் ஜங் மஸ்ஜித்", "text": "பஹ்ராம் ஜங் மஸ்ஜித்\n\nபஹ்ராம் ஜங் பள்ளிவாசல் என்பது சென்னை நந்தனத்தில் அமைந்துள்ள ஒரு தொழுகைப் பள்ளி ஆகும். இது 1789 மற்றும் 1795 க்கு இடையில் முகம்மது அப்துல்லா காதிர் நவாஸ் கான்பகதூர் பஹ்ராம் ஜங்கினால் கட்டப்பட்டதாகும், இவர் ஆற்காடு நவாப் முகமது அலி கான் வாலாஜாவின் அவையில் கவிஞராக இருந்தார்.\n\nபஹ்ராம் ஜங் மற்றும் அவரது சகோதரர் ஹபீஸ் அகமத் கான் இருவரும், வாலஜாவின் மறைவிற்குப் பின் அவரை அடுத்த வந்து உம்தாத்துல் உம்ராவின் ஆட்சிக்காலத்தில் ஆற்காடு நவாப்பிற்காக பெரும் சொத்துக்களை இழந்தனர், இறுதியில் இவர்களின் நிலங்கள் கிழக்கிந்திய கம்பெனியால் கைப்பற்றப்பட்டன.\n"}
{"id": "454214", "url": "https://ta.wikipedia.org/wiki?curid=454214", "title": "அரேனி -1 குகை", "text": "அரேனி -1 குகை\n\nஅரேனி -1 குகை வளாகம் (Areni-1 cave, ) என்பது பலவகையான தொல்லியல் பொருட்களைக் கொண்ட தொல்லியல் தளம் , மற்றும் பின் செப்புக் காலத்திய / ஆரம்பகால வெண்கலக் காலத்திய சடங்கு தளம் மற்றும் குடியிருப்பு ஆகும். இது தெற்கு ஆர்மீனியாவின் அரேனி கிராமத்திற்கு அருகில் அர்பா ஆற்றை ஒட்டி அமைந்துள்ளது . \n\nSection::::கண்டுபிடிப்புகள்.\n2008 ஆம் ஆண்டில், ஆர்மீனிய முனைவர் பட்டப் படிப்பு மாணவரும், நாட்டின் தொல்லியல் நிறுவனத்தின் தொல்லியல் ஆய்வாளருமான டயானா சர்தாரியன் என்பவர் அந்த இடத்தில் இதுவரை அறியப்பட்டதில் பழமையான காலணியைக் (ஷு) கண்டுபிடித்தார். 2011 சனவரி 2011 இல், உலகின் மிகப் பழமையான ஒயின் ஆலை இந்தக் குகையில் கண்டுபிடிக்கப்பட்டது. பின்னர், 2011 ஆம் ஆண்டில், கிமு 3,900 ஆண்டுகளுக்கு முந்திய நானல் புல்லாலான பாவாடை கண்டுபிடிக்கப்பட்டது. 2009 ஆம் ஆண்டில், பழமையான மனித மூளைத் திசுவுடன் கூடிய மண்டையோடு கண்டுபிடிக்கப்பட்டது. \n\nSection::::மரபியல்.\nஅரேனி -1 (\"பறவை கண் வடிவ\") குகையில் செப்புக்காலத்தில் (சி. 5700-6250 ஆண்டுகள் பிபி ) வாழ்ந்த மூன்று நபர்கள் ஹாப்லாக் குழு எல் 1 ஏ மரபணுவைச் சேர்ந்தவர்கள் என அடையாளம் காணப்பட்டனர். ஒரு நபரின் மரபணுவானது அவருக்கு சிவப்பு முடி மற்றும் நீல நிற கண்கள் இருந்ததைக் குறிக்கிறது. \n\n"}
{"id": "454221", "url": "https://ta.wikipedia.org/wiki?curid=454221", "title": "கல்பொட அருவி", "text": "கல்பொட அருவி\n\nகல்பொட அருவி இலங்கையில் நுவரெலியா மாவட்டத்தில் அமைந்துள்ள அருவி ஆகும். கொழும்பு முதல் பதுளை வரை செல்லும் புகையிரத பாதையில் அதிக மழையுடன் குளிர்ச்சியான சூழலை கொண்ட கலபொட சிற்றூரில் இந்த நீர்வீழ்ச்சி அமைந்துள்ளது. \n\nநீர்வீழ்ச்சி உயரத்தை கொண்டது மற்றும் நீர்வீழ்ச்சியின் அகலம் பருவத்தை பொறுத்து – ஆக மாறுபடும். இலங்கையில் மழைப் பொழிவு அதிகம் உள்ள ஊரான வட்டவளையில் இருந்து தொலைவில் அமைந்திருப்பதால் கலபொட நீர்வீழ்ச்சி எப்பொதும் செழிப்பாக காணப்படும். இங்கு ஆண்டு மழை 4500 மிமீ இற்கு உயர்வாக காணப்படும். 60% வீதமான மழைவீழ்ச்சி தென்மேற்கு பருவமழையினால் கிடைக்கிறது. சனவரி, பெப்ரவரி ஆகிய மாதங்கள் வறண்ட பருவங்களாகும். \n\nSection::::பெயரின் தோற்றம்.\nவீழ்ச்சியின் பெயர் கல்பொடவின் பொருள் 'கல்லை ஒட்டிய வீழ்ச்சி' என்பதாகும். அதன் அடிவாரத்தில் அமைந்துள்ள பெரிய கற்பாறையிலிருந்து இது உருவானது. \n\nSection::::பயணத் தகவல்.\nகொழும்பிலிருந்து பதுளைக்கு செல்லும் இரண்டு விரைவு புகையிரதங்களும் கலபொட புகையிரத நிலையத்தில் நிற்கின்றன. \n\nSection::::கலபொட கிராமம்.\nகலபொட, நாவலப்பிட்டி மற்றும் வட்டவளை ஊர்களுக்கு இடையே அமைந்துள்ள கிராமம் ஆகும். \n\nSection::::இயற்கை மற்றும் வனவிலங்குகள்.\nநீர்வீழ்ச்சியை சூழவுள்ள வனப்பகுதி வனவிலங்குகளின் தாயகமாகும். இங்கு ஒரு அரிய வகை ஆர்க்கிட் தாவரம் வளர்கின்றது. மேலும் இங்கு 12 வகையான ஊர்வன காணப்படுகின்றன அவற்றில் நான்கு இலங்கையில் மட்டுமே காணப்படுகின்றன. \n\n\n"}
{"id": "454223", "url": "https://ta.wikipedia.org/wiki?curid=454223", "title": "அரேனி-1 சப்பாத்து", "text": "அரேனி-1 சப்பாத்து\n\nஅரேனி -1 ஷூ (Areni-1 shoe) எனப்படும் அரேனி-1 சப்பாத்து என்பது 5,500 ஆண்டுகள் பழமையான தோல் காலணி ஆகும், இது 2008 ஆம் ஆண்டில் ஆர்மீனியாவின் வயோட்ஸ் டோர் மாகாணத்தில் அமைந்துள்ள அரேனி -1 குகையில் நல்ல நிலையில் காணப்பட்டது. இது ஒரு பெரிய தோல் துண்டால் செய்யப்பட்ட- ஷூ எனப்படும் சப்பாத்து ஆகும், இது சமகால ஆராய்ச்சியாளர்களுக்கு தெரிந்த உலகின் மிகப் பழமையான தோல் காலணி ஆகும். ஆர்மீனியாவின் தேசிய அறிவியல் அகாடமியின் தொல்பொருள் மற்றும் மக்கள் இன அமைப்பியல் நிறுவனத்தின் தொல்பொருள் ஆராய்ச்சியாளரான போரிஸ் காஸ்பரியன் தலைமையிலான சர்வதேச குழு இந்த கண்டுபிடிப்பை மேற்கொண்டது (திட்டத்தின் இணை இயக்குநர்கள் அயர்லாந்தில் உள்ள பல்கலைக்கழக கல்லூரி கார்க்கைச் சேர்ந்த ரான் பின்ஹாசி மற்றும் கலிபோர்னியா பல்கலைக்கழகத்தில் இருந்துவந்த வந்த கிரிகோரி அரேஷியன்). \n\nSection::::கண்டுபிடிப்பு.\nஆர்மீனியாவின் தொல்பொருள் மற்றும் மக்கள் இன அமைப்பியல் ஆய்வாளர்கள் மற்றும் அயர்லாந்து, அமெரிக்க தொல்பொருள் ஆய்வாளர்கள் குழு அகழ்வாராய்ச்சியின் போது, ஆர்மீனிய முதுகலை மாணவரான டயானா சர்தாரியன் என்பவர் இந்தத் தோல் காலணியைக் கண்டுபிடித்தார். இந்த காலணியானது குகையில் குறைந்த ஆழத்தில் அதாவது ஆழமும், 44-48 செ.மீ (17–19 அங்குலம்) அங்குலம் கொண்ட குழியில் கவிழ்ந்த உடைந்த செப்புக் கால பீங்கான் கிண்ணத்தின் அடியில். ஆட்டின் சாணம் கொண்டு வட்டமாக கெட்டியாக பூசப்பட்ட தளத்தில் இந்த ஷூ தலைகீழாகக் காணப்பட்டது. அதே பகுதியில் நடந்த அகழ்வாராய்ச்சிகளில் உலகின் பழமையான மது தயாரிக்கும் தளமும் கிடைத்தது. \n\nஇந்த ஆராய்ச்சிக்கு தேசிய புவியியல் கழகம், சிட்ஜியன் அறக்கட்டளை, கோஃபெல்லர் அறக்கட்டளை, ஸ்டெய்ன்மெட்ஸ் குடும்ப அறக்கட்டளை, பூச்செவர் அறக்கட்டளை மற்றும் கலிபோர்னியா பல்கலைக்கழகத்தில் உள்ள கோட்சன் தொல்பொருள் நிறுவனம் ஆகியவை நிதியளித்தன . இந்தக் கண்டுபிடிப்புகள் 2010 சூன் 9 அன்று \"PLOS One\" இதழில் வெளியிடப்பட்டன. \n\nSection::::பகுப்பாய்வு.\nகுகையில் குளிர்ந்த மற்றும் வறண்ட காலநிலையிலும் இந்தக் காலணி மக்கிப்போகாமல் இருந்ததற்குக் காரணம், செம்மறி ஆட்டின் சாணம் கொண்டு கெட்டியாக உருவாக்கப்பட்ட தளத்திலுள் அது புதைத்து வைக்கப்பட்டிருந்ததே ஆகும். அதே குகையில் பெரிய சேமிப்புக் கொள்கலன்கள் காணப்பட்டன, அவற்றில் நன்கு பாதுகாக்கப்பட்ட கோதுமை, பார்லி மற்றும் சர்க்கரை பாதாமி போன்ற உணவுப் பொருட்களையும் வைத்திருந்தனர். ஷூவுக்குள் வைக்கோல் இருந்தது. இதற்காண காரணம் தொல்லியல் ஆய்வாளர்களுக்கு சரியாக தெரியவில்லை. உள்ளே வைக்கோல் வைக்கப்பட்டதற்கு காரணம் பாதத்தை சூடாக வைத்திருக்க காப்புப் பொருளாக வைக்கோல் பயன்படுத்தப்பட்டதா அல்லது அணியாமல் இருக்கும்போது ஷூவின் வடிவத்தைப் பாதுகாக்கப் பயன்படுத்தப்பட்டதாவோ இருக்கலாம். முன்னணி தொல்லியல் ஆய்வாளரான ரான் பின்ஹாசி இந்த ஷுவானது ஆணுடையதா அல்லது பெண்ணுடையதா என்பதை தீர்மானிக்க முடியவில்லை என்றார். இந்த ஷுவின் அளவு, தோராயமாக பெண்ணின் காலணி அளவாக அமெரிக்கா மற்றும் கனடா அளவு 7, ஐரோப்பிய அளவு 37, இங்கிலாந்து அளவு 6, என்று இருக்கலாம் என்கிறார். மேலும் அந்த சகாப்தத்திலிருந்த ஒரு மனிதனின் அளவுக்கு செய்யப்பட்டிருக்கலாம்\" என்று கூறினார். இந்த ஷூவை இறுக்கிக் கட்ட கயிறுகளும் உள்ளன. \n\nஆக்சுபோர்டு மற்றும் கலிபோர்னியாவில் உள்ள இரண்டு கதிர்க்கரிம ஆய்வகங்களில் இந்த ஷூ கி.மு. 3,500 க்கு முந்தையது என்று நிறுவப்பட்டது. இந்தக் காலக்கட்டமானது ஏட்சி பனிமனிதன் காலத்தைவிட, இந்த தோல் ஷுவின் காலம் சில நூறு ஆண்டுகள் பழையது. ஸ்டோன் ஹெஞ்சை விட 400 ஆண்டுகள் பழையது, மற்றும் கிசாவின் பெரிய பிரமிட்டைவிட 1,000 ஆண்டுகள் பழையது. \n\nஇதை இயற்கையிடமிருந்து பாதுகாக்க சில நடவடிக்கைகளை மேற்கொண்ட பின்னர், அரேனி -1 ஷூ யெரெவனின் ஆர்மீனியாவின் வரலாற்று அருங்காட்சியகத்தில் காட்சிக்கு வைக்கப்பட்டுள்ளது. \n"}
{"id": "454244", "url": "https://ta.wikipedia.org/wiki?curid=454244", "title": "சிங்கா ஏர்லைன்ஸ்", "text": "சிங்கா ஏர்லைன்ஸ்\n\nசிங்கா ஏர்லைன்ஸ் இது ஒரு சிங்கப்பூர் நாட்டு விமான பணியிடம் மற்றும் மர்மம் சார்ந்த தமிழ்மொழித் தொலைக்காட்சி தொடர் ஆகும். இந்த தொடரை ' ஐ. சுந்தர் மற்றும் ஜே. கே. சரணவணன்' என்பவர்கள் இயக்க மாலினி, ஜே நெஸ் ஈஸ்வரன், வாடி பிவிஎஸ்எஸ், மதியழகன், புரவலன், மலர் மேனி, நரேன், நிஷா சத்யமுர்த்தி, ஷாபிஈ, பாஷிணி, பாவித்தேரா, தினேஷ் மற்றும் அலி கான் ஆகியோர் முதன்மை கதாபாத்திரத்தில் நடித்துள்ளார்கள். இதுவே முதல் விமானம் சம்மந்தப்பட்ட தமிழ் தொலைக்காட்சி தொடர் ஆகும். இந்த தொடர் 5 ஆகத்து 2019 முதல் திங்கள் முதல் வியாழன் வரை இரவு 10 மணிக்கு வசந்தம் தொலைக்காட்சியில் ஒளிபரப்பாகி 16 செப்டம்பர் 2019 அன்று 26 அத்தியாங்களுடன் நிறைவு பெற்றது.\n\nSection::::கதைச்சுருக்கம்.\nஇந்த தொடரின் கதை 2009ஆம் ஆண்டு காணாமல் போன சிங்கா ஏர்லைன்ஸ் என்ற விமானம் மற்றும் விமானத்தில் பயணித்தவர்கள் என்னவானார்கள் என்பதை அலசி ஆராயும் சிறப்பு காவல் அதிகாரிகள். காணாமல் போனவர்களை ஏங்கி தவிக்கும் உறவினர்கள். அந்த விமானத்தில் நடந்த மர்மம் என இந்த தொடர் கதை நகர்கின்றது.\n\n\n\nSection::::முகப்பு பாடல்.\nஇந்த தொடருக்குக்காக முகப்பு பாடலை யுவராஜஹ் கிருஷ்ணன் என்பவர் பாடல் வரிகள் எழுதியுள்ளார். ஜெயித்தா அஸ்வின் ரவீந்திரன் என்பவர் பாடியுள்ளார். கலைச்சரன் என்பவர் இசை அமைத்துள்ளார்.\n\n"}
{"id": "454251", "url": "https://ta.wikipedia.org/wiki?curid=454251", "title": "அலுமினியம் ஐதராக்சைடு ஆக்சைடு", "text": "அலுமினியம் ஐதராக்சைடு ஆக்சைடு\n\nஅலுமினியம் ஐதராக்சைடு ஆக்சைடு (\"Aluminium hydroxide oxide\" ) என்பது AlO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியம் ஆக்சியைதராக்சைடு என்ற பெயராலும் இதை அழைக்கலாம். நன்கு வரையறுக்கப்பட்ட படிக நிலைகள் இரண்டில் ஒன்றாக அலுமினியம் ஐதராக்சைடு ஆக்சைடு காணப்படுகிறது. தயாசுபோர், போய்மைட்டு என்ற கனிமங்களாகவும் இது அறியப்படுகிறது. \n\nSection::::தொடர்புடைய சேர்மங்கள் மற்றும் கனிமங்களின் பட்டியல்.\nஅலுமினியம் ஆக்சைடுகள், ஆக்சைடு ஐதராக்சைடுகள். ஐதராக்சைடுகளை மேலும் பின்வருமாறு வகைப்படுத்தலாம்:\n"}
{"id": "454266", "url": "https://ta.wikipedia.org/wiki?curid=454266", "title": "10 ஜன்பத்", "text": "10 ஜன்பத்\n\n10 ஜன்பத் என்பது புது தில்லி ஜன்பத்தில் உள்ள ஒரு வீடு ஆகும். இது இந்திய தேசிய காங்கிரசு கட்சியின் முக்கிய தலைவரான சோனியா காந்தியின் உத்தியோகபூர்வ இல்லமாகும். இந்திய தேசிய காங்கிரசின் தேசிய தலைமையகம் 24, அக்பர் சாலையில் அதன் பின்னால் உள்ளது. இந்த இல்லமானது இந்தியாவின் இரண்டாவது பிரதமர், லால் பகதூர் சாஸ்திரி வசிப்பிடமாக இருந்தது (1964-1966). அவரது உடல் \n11. சனவரி 1966 அன்று இங்கு பொது மக்கள் பார்வைக்காக வைக்கபட்டு இருந்தது. இன்று அவரது வாழ்க்கை வரலாற்றுப் அருங்காட்சியகம், \"\"லால் பகதூர் சாஸ்திரி நினைவுவகம்\" \" போன்றவை 1- மோதிலால் நேரு பேலஸ் (முன்பு 10 ஜனபத்) இந்த வளாகத்துக்கு அருகில் உள்ளது. \n\nSection::::வரலாறு.\n1960 களில் ஜவஹர்லால் நேருவுக்குப் பின் வந்த பிரதமர் லால் பகதூர் சாஸ்திரியின் வீடாக இந்த வீடு இருந்தது. இந்த வளாகத்தை ஒட்டிய, ரவுண்டானாவை எதிர்கொண்டு 1, மோதிலால் நேரு பேலசில் \"லால் பகதூர் சாஸ்திரி நினைவு மையம் உள்ளது\" . \n\n2004 முதல் 2014 வரை காங்கிரஸ் தலைமையிலான ஐக்கிய முற்போக்குக் கூட்டணி அரசாங்கத்தின் ஆட்சிக் காலத்தில், \"10 ஜனபத்\" என்பது சோனியா காந்தியை சங்கேதமாக குறிப்பிடும் பெயராக மாறியிருந்தது. \n\n"}
{"id": "454303", "url": "https://ta.wikipedia.org/wiki?curid=454303", "title": "அரேனி -1 வைன் ஆலை", "text": "அரேனி -1 வைன் ஆலை\n\nஅரேனி -1 வைன் ஆலை என்பது 6100 ஆண்டுகள் பழமையான வைன் ஆலை ஆகும், இது 2007 ஆம் ஆண்டில் ஆர்மீனியாவின் வயோட்ஸ் டிஜோர் மாகாணத்தில் உள்ள அரேனி கிராமத்தில் உள்ள அரேனி அரேனி -1 குகை வளாகத்தில் ஆர்மீனிய மற்றும் ஐரிஷ் தொல்பொருள் ஆராய்ச்சியாளர்களால் கண்டுபிடிக்கப்பட்டது. இந்த அகழ்வாய்வானது ஆர்மீனிய தேசிய அறிவியல் அகாடமியின் தொல்பொருள் மற்றும் இனவியல் நிறுவனத்தின் போரிஸ் காஸ்பரியன் மற்றும் பல்கலைக்கழக கல்லூரி கார்க் (அயர்லாந்து) ஐச் சேர்ந்த ரான் பின்ஹாசி ஆகியோரால் மேற்கொள்ளப்பட்டன. இந்த ஆய்வுக்கு கோஃபெல்லர் அறக்கட்டளை (அமெரிக்கா) மற்றும் பல்கலைக்கழக கல்லூரி கார்க் ஆகியோரால் நிதியுதவி வழங்கப்பட்டன. 2008 ஆம் ஆண்டில் கலிபோர்னியா பல்கலைக்கழகம், லாஸ் ஏஞ்சல்ஸ் (யு.சி.எல்.ஏ) கிரெனோரி அரேஷியனுடன் அரேனி திட்டத்தின் இணை இயக்குநராக இணைந்தது. அப்போதிருந்து அகழ்வாராய்ச்சிகளுக்கு யு.சி.எல்.ஏ மற்றும் தேசிய புவியியல் கழகம் நிதியுதவி அளித்துள்ளன. ஒயின் ஆலை அகழாய்வு 2010 இல் நிறைவடைந்தது. \n\nகுகையில் ஒயின் தயாரிக்கும் விதத்தில் திராட்சை ரசத்தை நொதிக்கவைக்க வரிசையாக பல மண் குடுவைகள் புதைக்கப்பட்டிருந்தன. அந்த குடுவைகளில் திராட்சையில் உள்ள டார்டாரிக் அமிலம் படிந்திருப்பதை ஆய்வாளர்கள் கண்டறிந்தனர். மேலும் 1963 ஆம் ஆண்டில் யூடியா மற்றும் சமாரியாவில் கண்டுபிடிக்கப்பட்ட ஒயின் ஆலைகளை விட இது குறைந்தது ஆயிரம் ஆண்டுகள் பழமையானது என்று நம்பப்படுகிறது. \n\n2008 ஆம் ஆண்டில் அதே குகையில் அரேனி -1 ஷூ கண்டுபிடிக்கப்பட்டது. \n\nSection::::கண்டுப்பிடிப்பு.\nஅரேனி -1 குகையில் அகழ்வாராய்ச்சிகள் 2007 இல் தொடங்கி 2010 செப்டம்பர் வரை தொடர்ந்தது. ஆர்மீனிய, அமெரிக்க மற்றும் ஐரிஷ் தொல்லியல் ஆய்வாளர்ககள் பெரிய, நன்கு பாதுகாக்கப்பட்ட 2-அடி (60 சென்டிமீட்டர்) ஆழமான பெருந்தொட்டி மற்றும் 3.5 அடி (ஒரு மீட்டர்) அளவு நீண்ட களிமண்ணால் செய்யப்பட்ட அகன்ற பாத்திரம் இதை மால்விடினைக் கொண்டு மூடப்பட்டிருந்தது. இந்த கண்டுபிடிப்புகள் மட்டுமல்லாமல் திராட்சை விதைகள், அழுத்திய திராட்சைகளின் எச்சங்கள், கொடிமுந்திரி, அக்ரூட் பருப்புகள் மற்றும் வறண்ட கொடிகள் ஆகியவை கண்டுபிடிக்கப்பட்டன. பண்டைய இன்தேறல் பாண்டங்களுக்கு அடுத்தபடியாக ஏராளமான குடி கோப்பைகளும் அகழப்பட்டன. இவை இறுதி சடங்குகள் போன்ற சடங்கு நடைமுறைகளுக்காக பயன்படுத்தப்பட்டதாகக் கூறப்படுகிறது. குகையானது பின்னர் கைவிடப்பட்டுள்ளது. குளையில் புதைக்கப்பட்டிருந்த கரிமப் பொருட்கள் அங்கு பூசப்பட்டிருந்த செம்மறி சாணத்தினால் பாதுகாக்கப்பட்டது. செம்மறி சாணமானது இந்த எச்சங்களையும் புதைப் பொருட்களையும் பூஞ்சைகளிடமிருந்து காத்துள்ளது. \n\nஇந்த அணியின் முழு கண்டுபிடிப்புகளும் எதிர்காலத்தில் வெளியிடப்படும். \n"}
{"id": "454307", "url": "https://ta.wikipedia.org/wiki?curid=454307", "title": "தையானி தேவ்", "text": "தையானி தேவ்\n\nதையானி தேவ் (\"Dhyani Dave\") என்பவர் ஓர் இந்திய சதுரங்க ஆட்டக்காரர் ஆவார். இவர் 1991 ஆம் ஆண்டு ஆகத்து மாதம் 21 ஆம் தேதியன்று குசராத்தில் பிறந்தார். பெண்கள் அனைத்துலக மாசுட்டர் என்ற பட்டத்தை தையானி தேவ் பெற்றுள்ளார் . 2012 ஆம் ஆண்டு ஆகத்து மாதத்தில் குசராத் நகரத்தின் மகாத்மா மந்திர் என்ற கூட்ட அரங்கத்தில் பிடே அமைப்பின் தரப்புள்ளிகள் ஈட்டிய சதுரங்க வீர்ர்கள் 150 பேருடன் விளையாடி லிம்கா சாதனைப் புத்தகத்தில் இவர் இடம் பிடித்துள்ளார் . \n\n"}
{"id": "454317", "url": "https://ta.wikipedia.org/wiki?curid=454317", "title": "போர்ட் ராக் குகை", "text": "போர்ட் ராக் குகை\n\nபோர்ட் ராக் குகை (Fort Rock Cave) என்பது அமெரிக்க மாநிலமான ஓரிகானில் மனிதர்கள் வசித்ததற்கான ஆரம்பகால சான்றுகள் கிடைத்த இடம் ஆகும். ஃபோர்ட் ராக் குகையில் 9,000 முதல் 13,000 ஆண்டுகள் பழமையான நன்கு பாதுகாக்கப்பாக இருந்த சாக் பிரஷ் என்னும் காட்டுப் புல்லால் நெய்யப்பட்ட பல செருப்புகளைக் கிடைத்தன. இந்த குகையானது லேக் கவுண்டியில் ஃபோர்ட் ராக் ஸ்டேட் நேச்சுரல் ஏரியாவுக்கு அருகிலுள்ள ஃபோர்ட் ராக்கிலிருந்து சுமார் தொலைவில் அமைந்துள்ளது. ஃபோர்ட் ராக் குகை 1961 ஆம் ஆண்டு தேசிய வரலாற்று அடையாளமாக அறிவிக்கப்பட்டது. மேலும் 1966 ஆம் ஆண்டில் வரலாற்று இடங்களின் தேசிய பதிவேட்டில் சேர்க்கப்பட்டது. \n\nரீப் லாங்கின் பண்ணைப் பகுதியில் இந்த குகை காணப்பட்டது. இது முன்னர் மென்கன்மேயர் குகை அல்லது மாட்டு குகை என்று அழைக்கப்பட்டது. \n\nSection::::தொல்பொருளியல்.\nஓரிகான் பல்கலைக்கழக தொல்லியல் ஆய்வாளர் லூதர் கிரெஸ்மேனின் என்பவர் ஓரிகானில் 13,200 ஆண்டுகளுக்கு முந்தைய மனித வாழ்விடத்தை அடிப்படையாக கொண்டு 1938 ஆம் ஆண்டு ஃபோர்ட் ராக் குகையில் அகழ்வாய்வு மேற்கொண்டார். அப்பகுதியில் ஒரு வகை காட்டுப் புல்லால் நெய்யப்பட்ட சில ஜோடி செருப்புகளையும், சில ஒற்றை செருப்புகளையும் கிரெஸ்மேன் குழு மீட்டது (சுமார் 7600 ஆண்டுகளுக்கு முன்பு வெடித்த ஒரு எரிமலையின் குழம்புப் படிமத்துக்குக் கீழே இவை பாதுகாப்பாக இருந்தன ). இந்த செருப்புகளை கதிரியக்கக்கரிமக் காலக்கணிப்புக்குக்கு உட்படுத்தியதில், இவை 10,000 ஆண்டுகளுக்கு முற்பட்ட பழமையானவை என்பது கண்டறியப்பட்டது. தற்போது இவை யூஜினில் உள்ள ஓரிகான் இயற்கை மற்றும் கலாச்சார வரலாற்று அருங்காட்சியகம் மற்றும் ஃபோர்ட் ராக் நகரில் காட்சிப்படுத்தப்பட்டுள்ளன. இந்த செருப்பு பாணியானது ஃபோர்ட் ராக் பாணி என்று அழைக்கப்படுகின்றன. ஏனெனில் அவை முதலில் அங்கு கண்டுபிடிக்கப்பட்ட காரணத்தினால் இவ்வாறு அழைக்கப்படுகின்றன. இந்த செருப்பு பாணி மற்ற வகைகளிலிருந்து வேறுபட்டது; இவை தட்டையானவையாகவும், கால்விரல்களை மூடியவையாகவும், காலில் இருந்து கழன்று போகாமல் இருக்க பட்டை வைத்தவையாகவும் இருந்தன. மேலும் இவை கூகர் மலை, கேட்லோ குகைகள் போன்ற பிற தளங்களிலும் கண்டுபிடிக்கப்பட்டுள்ளன. ஃபோர்ட் ராக் குகையில் கூடை மற்றும் கல் கருவிகள் உட்பட பல வரலாற்று காலத்துக்கு முந்தைய கலைப்பொருட்கள் கண்டுபிடிக்கப்பட்டன. குகையின் அகழாமல் மீதமிருந்த பகுதிகளில் 1970 ஆம் ஆண்டில் ஸ்டீபன் பெட்வெல்லால் இந்தக் கலைப்பொருட்கள் கண்டுபிடிக்கப்பட்டன. \n\n"}
{"id": "454327", "url": "https://ta.wikipedia.org/wiki?curid=454327", "title": "கிருஷ்ணசந்திர ராய்", "text": "கிருஷ்ணசந்திர ராய்\n\nராஜ கிருஷ்ணச்சந்திரா (பிறப்பு கிருஷ்ணசந்திர ராய் 1710-1783) ஒரு ராஜாவும் மற்றும் இந்தியாவின், மேற்கு வங்காளத்தில், கிருஷ்ணாநகர், நாடியா பகுதியின் நிலச்சுவான்தாரும் ஆவார். 1728 ஆம் ஆண்டு முதல் 1782 ஆம் ஆண்டு வரை இவர் ஆட்சி செய்தார். இவர் நாடியா ராஜ் குடும்பத்தைச் சேர்ந்தவர். 1968 ஆம் ஆண்டின் \"வங்காள வரலாறு முகலாய காலம் 1526-1762 இன்படி\", கிருஷ்ணச்சந்திரா \"அந்தக் காலத்தின் வங்காளத்தின் இந்து சமுதாயத்தில் மிக முக்கியமான மனிதர்\" என குறிப்பிடப்படுகிறார். முகலாய ஆட்சிக்கு அவர் எதிர்ப்பு தெரிவித்ததற்காக மட்டுமல்லாமல், அவரது இராச்சியத்தில் கலைகளின் வளர்ச்சிக்காக கலைகளுக்கு ஆதரவளித்ததற்காகவும் பாராட்டப்பட்டார். \n\nSection::::கிருஷ்ண சந்திர ராயின் ஆட்சி.\nஅவரது ஆட்சிக் காலத்தில், கிருஷ்ணச்சந்திரா இந்து மத நடைமுறைகளில் அதிக பிடிப்பு கொண்டவராக இருந்தார். அதனால்தான் பிக்ராம்பூரைச் சேர்ந்த ராஜா ராஜ்பல்லப் சென் தனது விதவை மகளுக்கு மறுமணம் செய்வதற்கு சமயத்தில் உள்ள தடைகளை நீக்கி ஆதரவு பெற தனது பண்டிதர்களின் உதவியை நாடினார். கிருஷ்ணச்சந்திரர் இந்த செயலை கடுமையாக எதிர்த்தார். கிருஷ்ணச்சந்திராவின் எதிர்ப்பால், ராஜ்பல்லாப் அவர் விரும்பிய மாற்றத்தை செய்ய முடியவில்லை. \n"}
{"id": "454336", "url": "https://ta.wikipedia.org/wiki?curid=454336", "title": "தாழம்பூ (தொலைக்காட்சித் தொடர்)", "text": "தாழம்பூ (தொலைக்காட்சித் தொடர்)\n\nதாழம்பூ என்பது விஜய் தொலைக்காட்சியில் 7 அக்டோபர் 2019 முதல் திங்கள் முதல் வெள்ளி வரை இரவு 10 மணிக்கு ஒளிபரப்பாகும் மீயியற்கை மற்றும் கற்பனைத் தொலைக்காட்சி தொடர் ஆகும். இந்த தொடரில் அவளும் நானும் தொடரில் நடித்த அம்ருத் மனித உருவில் உலகைத் தேடி வரும் புதிய உயிரினம் என்ற கதாபாத்திரத்தில் நடிக்கின்றார் இவருக்கு ஜோடியாக திரைப்பட நடிகை சாந்தினி தமிழரசன் ரேவதி என்ற காதாபாத்திரத்தில் நடிக்கின்றார். இவருடன் தறி தொடரில் நடித்த அங்கனா ராய் நாகினி என்ற கதாபாத்திரத்தில் நடிக்கிறார்கள். இயக்குனர் ராஜீவ் மேனன் உதவியாளர் சண்முகம் இத் தொடரை இயக்குகிறார்.\n\nSection::::கதைச்சுருக்கம்.\nஇந்த தொடரின் கதை கடலுக்கு அடியில் இருக்கும் பாம்புகளின் உலகம் நாகலோகம் மற்றும் மற்றும் மனிதர்கள் வாழும் மனிதலோகத்தை பற்றிய கதையாகும். நாகலோகத்தின் தலைவரின் மகளான வாசுகிக்கும் நாகலோகத்தின் இளம் போர்வீரன் நாகாவும் நிச்சயம் ஆனவர்கள். நாகலோகத்து பெரியவர்கள் செய்த தவறால் அவர்களது பொக்கிஷமான ஆத்மலிங்கம் நாகலோகத்தில் இருந்து தொலைந்து விடுகிறது. ஆத்மலிங்கம் இல்லை என்றால் அவர்களது சக்திகள் முழுமை பெறாது. அவர்களது உலகமே அழியும் நிலை ஏற்பட்டுவிடும். அந்த நிலையில் ஆத்மலிங்கத்தை மீட்டெடுக்க நாகா, பூலோகம் வருகிறான்.\n\nபூலோகத்தில் ஆத்மலிங்கத்தை பாதுகாத்து பூஜித்து வரும் ரேவதி குடும்பத்தினர். அவர்களிடமிருந்து ஆத்மலிங்கத்தை மீட்டெடுக்கும் நோக்கில் நாகா மானிடனாக உருமாறி பூலோகம் வந்து ரேவதியிடம் நெருங்கிப் பழகுகிறான். ரேவதி, நாகாவை காதலிக்கிறாள். அதே தருணம் ஆத்மலிங்கத்தை அபகரிக்க துடிக்கும் கருடன். ரேவதிக்கு நாகா மனிதன் அல்ல பாம்பு என்று தெரிய வருகின்றதா? ஆத்மலிங்கத்தை காப்பாற்றுகிறாளா?, காதலிக்காக எங்கும் வாசுகியின் நிலைமை என்ன? என்பதுதான் இத் தொடரின் கதை.\n\n\n\n"}
{"id": "454351", "url": "https://ta.wikipedia.org/wiki?curid=454351", "title": "சோடியம் அலுமினியம் பாசுபேட்டு", "text": "சோடியம் அலுமினியம் பாசுபேட்டு\n\nசோடியம் அலுமினியம் பாசுபேட்டு (\"Sodium aluminium phosphate\") என்பது பொதுவாக NaHAl(PO)•4HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். அலுமினியம் பாசுபேட்டுகளின் சோடியம் உப்புகள் சோடியம் அலுமினியம் பாசுபேட்டுகள் எனப்படுகின்றன. அலுமினா, பாசுபாரிக் அமிலம், சோடியம் ஐதராக்சைடு ஆகிய மூன்றையும் சேர்த்து வினைபுரியச் செய்வதால் இதை தயாரிக்கலாம்.\n\nநீரேற்று வகையைத் தவிர கூடுதலாக நீரிலி வகை சோடியம் அலுமினியம் பாசுபேட்டும் அறியப்படுகிறது. இதன் மூலக்கூறு வாய்ப்பாடு NaHAl(PO). ஆகும் (CAS#10279-59-1). இதில் பாசுபேட்டு, அலுமினியம், சோடியம் இவை மூன்றும் 8:2:3 என்ற விகிதத்தில் சேர்ந்துள்ளன. பொதுவாக, NaxAly(PO4)z (CAS# 7785-88-8) என்ற சோடியம் அலுமினியம் பாசுபேட்டு வாய்ப்பாடு நன்கு வரையறுக்கப்படாத விகிதாச்சாரத்தைப் பயன்படுத்துகிறது (NaAl(PO) (CAS# 7785-88-8).. \n\nஅமில சோடியம் அலுமினிய பாசுபேட்டுகள் சுடப்பட்ட பொருட்களின் வேதியியல் புளிப்புக்குரிய பேக்கிங் பொடிகளுக்கு அமிலங்களாகப் பயன்படுத்தப்படுகின்றன. வெப்பமடையும் போது இது சமையல் சோடாவுடன் இணைந்து கார்பன் டை ஆக்சைடை அளிக்கிறது. அறை வெப்பநிலையில் பிசைந்து அடித்து மாவை கலக்கும்போது இதன் பெரும்பாலான நடவடிக்கை சமைக்கும் வெப்பநிலையில் நிகழ்கிறது. சோடியம் அலுமினியம் பாசுபேட்டுகள் சாதகமானவையாகக் கருதப்படுகின்றன ஏனெனில் அவை நடுநிலை சுவையை அளிக்கின்றன.\n\nஓர் உணவு கூட்டுசேர் பொருளாக இதற்கு ஐரோப்பிய ஒன்றிய குறியீட்டு எண் ஐ541 என வழங்கப்பட்டு அடையாளப்படுத்தப்படுகிறது . NaAl(PO)போன்ற கார சோடியம் அலுமினியம் பாசுபேட்டுகளும் அறியப்படுகின்றன. பாலாடைக்கட்டி தயாரிப்பில் இவை பெரிதும் உதவுகின்றன.\n"}
{"id": "454398", "url": "https://ta.wikipedia.org/wiki?curid=454398", "title": "கோப் வைரம்", "text": "கோப் வைரம்\n\nஹோப் வைரம் (\"Hope Diamond\") என்பது உலகின் மிகப் பிரபலமான இரத்தினக்கற்களில் ஒன்றாகும். இதன் உரிமையாளர் குறி்த்த பதிவுகளானது கிட்டத்தட்ட நான்கு நூற்றாண்டுகளுக்கு முந்தையவை. போரான் அணுக்களின் சுவடு அளவு காரணமாக இது மிகவும் போற்றப்படும் அரிய நீல நிற வைரமாக உள்ளது. இது 45.52 காரட் எடையுள்ளது.\n\nஇந்த இரத்தினக் கல்லானது இந்தியாவில் தோன்றியதாக நம்ப்படுகிறது. இந்த அசல் (பெரிய) கல்லானது 1666 ஆம் ஆண்டில் பிரெஞ்சு ரத்தின வணிகர் ஜீன்-பாப்டிஸ்ட் தாவர்னீரால் டாவர்னியர் புளூ என்ற பெயர்கொண்ட வைரக்கல்லாக வாங்கப்பட்டது. தாவர்னீரால் புளூ வைரக்கல் வெட்டப்பட்டு பிரெஞ்சு நீலம் ( லு புளூ டி பிரான்ஸ் ) என்ற பெயர் சூட்டப்பட்டு, 1668 ஆம் ஆண்டு தாவர்னீரால் அரசர் லூயிஸ் XIV க்கு விற்கப்பட்டது. 1791 ஆம் ஆண்டில் இந்த வைரம் திருடப்பட்டது. பின்னர் பல கைகளில் மாறிவந்த இந்த வைரமானது, 1839 ஆம் ஆண்டில் இலண்டனில் ஹோப் அண்ட் கோ என்ற நிறுவன உரிமையாளரால் வாங்கப்பட்டு அவரின் குடும்பத்தின் இரத்தின சேகரிப்பில் இருந்தபோது இது \"ஹோப்\" பெயரைப் பெற்றது. அதன்பிறகு ஏராளமான உரிமையாளர்களிடமிருந்து கடந்து சென்று, அது வாஷிங்டன் போஸ்ட் பத்திரிக்கை உரிமையாளர் குடும்பத்தைச் சேர்ந்த இவாலின் வால்ஷ் மெக்லீனுக்கு விற்கப்பட்டது. அவர் அடிக்கடி இதை அணிந்திருந்தார். பின்னர் இது 1949 ஆம் ஆண்டில் நியூயார்க் இரத்தின வணிகரான ஹாரி வின்ஸ்டன் என்பவரால் வாங்கப்பட்டது, அவர் அதை 1958 ஆம் ஆண்டில் தேசிய இயற்கை வரலாற்று அருங்காட்சியகத்திற்கு பரிசாக வழங்கினார். அதன் பின்னர் இந்த வைரமானது நிரந்தரமாக அருங்காட்சியக கண்காட்சியில் உள்ளது.\n"}
{"id": "454407", "url": "https://ta.wikipedia.org/wiki?curid=454407", "title": "போத்துக்கீச ஜெல்லி மீன்", "text": "போத்துக்கீச ஜெல்லி மீன்\n\nபொர்சுகேசு ஜெல்லி மீன் (Portuguese man o' war) இது ஒரு ஜெல்லி மீன் வகையைச் சார்ந்த கடல் வாழ் உயிரினம் ஆகும். இவ்வகை உயிரினம் அத்திலாந்திக்குப் பெருங்கடல், இந்தியப் பெருங்கடல், மற்றும் பசிபிக் பெருங்கடல் பகுதிகளில் காணப்படுகிறது. இவை கடலில் வாழ்ந்தாலும் மீன் இனத்தில் சேறாதது. இதன் கைகள் நீல நிறத்தில் காணப்படும். இவற்றைத்தொடக்கூடாது. ஏனெனில் இவற்றின் கைகளில் நீல நிறத்தில் இருப்பது விசம் ஆகும்.\n"}
{"id": "454420", "url": "https://ta.wikipedia.org/wiki?curid=454420", "title": "2-குளோரோயெத்தில் எத்தில் சல்பைடு", "text": "2-குளோரோயெத்தில் எத்தில் சல்பைடு\n\n2-குளோரோயெத்தில் எத்தில் சல்பைடு (\"2-Chloroethyl ethyl sulfide\") என்பது CHSCHCl என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கரிமகந்தகச் சேர்மமான இது நிறமற்ற ஒரு நீர்மம் ஆகும். அரை கடுகு என்றும் இதை அழைப்பர். கந்தகக் கடுகின் (S(C2H4Cl)2.) கட்டமைப்பை கிட்டத்தட்ட ஒத்திருப்பதால் இச்சேர்மம் விரிவாக ஆராயப்பட்டது. வாய்வழியாக எலிகளுக்கு கொடுக்கும் போது அரை கடுகு, முழு கடுகு இவற்றின் உயிர்க்கொல்லும் LD50 அளவுகள் 252 மற்றும் 2.4 மி.கி/கி.கி ஆகும். \n"}
{"id": "454433", "url": "https://ta.wikipedia.org/wiki?curid=454433", "title": "ஏகானைட்டு", "text": "ஏகானைட்டு\n\nஏகானைட்டு (\"Ekanite\") என்பது CaThSiO அல்லது (Ca,Fe,Pb)(Th,U)SiO என்ற மூலக்கூற்று வாய்ப்பாட்டால் விவரிக்கப்படும் அசாதாரணமான ஒரு கனிமச் சேர்மமாகும். அணைவு சிலிக்கேட்டு வகையான சிடீயசைட்டு வகை கனிமத்தில் ஓர் உறுப்பினராக ஏகானைட்டு உள்ளது. இயற்கையாகவே கதிரியக்கத் தன்மையுடன் இருக்கும் மணிக்கற்கள் சிலவற்றில் இதுவும் ஒன்றாகும். உருசியா மற்றும் வட அமெரிக்காவில் ஏகானைட்டு படிவுகள் காணப்படுகின்றன என்றாலும், பெரும்பாலான ஏகானைட்டு இலங்கையில் வெட்டியெடுக்கப்படுகிறது. கதிரியக்கத்தன்மை காலப்போக்கில் கட்டமைப்புச் சிதைவு எனப்படும் செயல்முறையில் படிக கட்டமைப்பைச் சிதைப்பதால் தெளிவான மற்றும் வண்ணமயமான மணிக்கற்கள் அரிதானவையாகின்றன. \n\nஇலங்கையின் சபரகமுவா மாகாணத்தின் இரண்டு மாவட்டங்களில் ஒன்றான இரத்தினபுரி மாவட்டத்தின் ஏகிலியகோடா நகரத்தில் ஏகானைட்டு படிவுகள் காணப்படுகின்றன. 1955 ஆம் ஆண்டு இலங்கையைச் சேர்ந்த அறிவியலாளர் எப்.எல்.டி. ஏகாநாயகே முதன்முதலில் இதைக் கண்டுபிடித்தார். இவர் நினைவாகவே கனிமத்திற்கு ஏகானைட்டு எனப் பெயரிடப்பட்டது. \n\nஇலங்கையில் கனிம மாதிரிகள் தீங்கு விளைவிக்கும் கூழாங்கற்களாகத் தோன்றுகின்றன. கனடாவின் யூக்கானிலுள்ள கல்லறை கல் மலையில் இத்தாது ஓர் ஊடுறுவிய பனிப்பாறையாக ஒழுங்கற்ற கற்பாறையில் காணப்படுகிறது. இத்தாலியின் அல்பன் மலையில் இது எரிமலை வெளியேற்ற உமிழ்வில் காணப்படுகிறது.\n"}
{"id": "454459", "url": "https://ta.wikipedia.org/wiki?curid=454459", "title": "அப்துல் ஹமீத் கான்", "text": "அப்துல் ஹமீத் கான்\n\nஅப்துல் ஹமீத் கான் Abdul Hameed Khan (நவம்பர் 1892-1965) ஒரு இந்திய வணிகர் மற்றும் அரசியல்வாதி ஆவார், இவர் சென்னை மாகாண சட்ட மேலவை, சென்னை மாகாண சட்டமன்றம் ஆகியவற்றின் உறுப்பினராகவும், கர்நாடக மாநிலத்தின் திவானாகவும் பணியாற்றினார். 1935-36ல் சென்னையின் முதல் முசுலீம் மேயராக பணியாற்றினார். இவர் சென்னையில் உள்ள அமீர் மஹாலில் வசித்து வந்தார்.\n\nSection::::துவக்க வாழ்க்கை.\nஹமீத் கான் ஒரு பணக்கார வணிகரும், கொடைவள்ளலுமான தாதா கானுக்கு 1894 இல் பிறந்தார். இவரது மூதாதையர்கள் ஆப்கானிஸ்தானில் இருந்து பல தலைமுறைகளுக்கு முன்பே இங்கு குடிபெயர்ந்தனர்.\n\nSection::::கல்வி.\nசென்னை கிறித்தவ கல்லூரியிலும், மாநிலக் கல்லூரியிலும் கல்வி பயின்றார்.\n\nSection::::அரசியல் வாழ்க்கை.\n1918 ஆம் ஆண்டு முஸ்லீம் லீக் இயக்கத்தில் பணியாற்றி உதவி செயலாளர் ஆனார். 1919 ஆண்டு சென்னை மாகாணத்தில் நடந்த கிலாபத் இயக்கத்தில் பங்கேற்று மாகாண கிலாபத் கமிட்டி பொறுப்பாளர் ஆனார் ஹமீத் கான்.1919 முதல் 1924 வரை இராஜகோபாலாச்சாரியர் உடன் இணைந்து ஒத்துழையாமை இயக்கத்தில் பணியாற்றினார். 1921 ஆம் ஆண்டில், இந்திய தேசிய காங்கிரசின் உறுப்பினராக இருந்த ஹமீத் கான், ஸ்வராஜ் கட்சியில் சேர காங்கிரஸை விட்டு வெளியேறி 1927 இல் சென்னை மாகாண சட்டமன்றத்தில் தேர்ந்தெடுக்கப்பட்டார். 1927 முதல் 1936 வரை சபையில் பணியாற்றிய அவர் மெட்ராஸ் சட்டமன்றத்தில் தேர்ந்தெடுக்கப்பட்டார் 1937 இல் சட்டமன்றம் 1951 வரை பணியாற்றிணார்.\n\nஹமீத் கான் தமிழ்நாடு காங்கிரஸ் குழு செயலாளாராகவும், அகில இந்திய காங்கிரஸ் குழுவில் பணியாற்றிய அவர், 1937 ஆம் ஆண்டில் \nஇந்திய தேசிய காங்கிரஸிலிருந்து விலகி சென்னை மாகாண முஸ்லீம் லீக்கில் இணைந்தார், இந்தியப் பிரிவினைக்கும் ஆதரவளித்தார். 1947 இல் இந்தியாவின் சுதந்திரத்தைத் தொடர்ந்து, ஹமீத் கான் மீண்டும் காங்கிரசுக்கு திரும்பினார்.\n\nSection::::திவான்.\nஹமீத் கான் கர்நாடக மாநிலத்தின் திவானாக பணியாற்றினார். அவர் டெக்கான் டைம்ஸ் நாளிதளின்ன் தலைமை ஆசிரியராகவும் இருந்தார்.\n\nSection::::சென்னை மாநகராட்சி மேயர்.\n1924 ஆம் ஆண்டு சென்னை மாநகராட்சியின் உறுப்பினர் ஆனார், தொடர்ந்து 1934 - 1935 ஆண்டில் சென்னை மாநகராட்சியின் மேயர் ஆனார். \nSection::::சென்னை மாகாண மேலவை.\nசென்னை மாகாண சட்ட மேலவைக்கு 1950 ஆம் ஆண்டு ஊரக முஸ்லீம் பிரதிநித்துவத்தின் அடிப்படையில் கர்னூல் பகுதியிலிருந்து தேர்ந்தெடுக்கப்பட்டார்.* \n"}
{"id": "454468", "url": "https://ta.wikipedia.org/wiki?curid=454468", "title": "இரண்டாம் ஆங்கிலேய-பர்மியப் போர்", "text": "இரண்டாம் ஆங்கிலேய-பர்மியப் போர்\n\nஇரண்டாம் ஆங்கிலேய-பர்மியப் போர் (Second Anglo-Burmese War or the Second Burma War) பிரித்தானிய கிழக்கிந்திய படைகளுக்கும் - பர்மிய இராச்சியப் படைகளுக்கும் 5 ஏப்ரல் 1852 முதல் 20 சனவரி 1853 முடிய ஏறத்தாழ மூன்றாண்டுகள் நடைபெற்ற இரண்டாவது போராகும். இப்போரின் முடிவில் பிரித்தானிய இந்தியா அரசு பர்மாவின் ஐராவதி ஆற்றுக்கு கீழ் உள்ள ரங்கூன் உள்ளிட்ட சமவெளிப் பகுதிகள் பிரித்தானிய ஆட்சியின் கீழ் கொண்டுவரப்பட்டது. இப்போரின் முடிவில் பர்மிய இராச்சியம் மூன்றில் ஒரு பங்காகக் குறுகியது.\n\nSection::::போரின் காரணங்களும், முடிவுகளும்.\nயாந்தோபூ உடன்படிக்கையில் ஏற்பட்ட குளறுபடிகளை சரி செய்ய, கிழக்கிந்திய கம்பெனியின் கவர்னர் ஜெனரல் டல்ஹவுசி பிரபு 1852இல் கடற்படை அதிகாரி லம்பார்ட்டை ரங்கூனுக்கு கடற்படைகளுடன் அனுப்பினார். \n\n1852-1853இல் நடந்த இரண்டாம் பர்மியப் போரில், ஆங்கிலேயர் தெற்கு பர்மாவின் ஐராவதி ஆற்றின் தெற்கு சமவெளியில் உள்ள ரங்கூனை தலைமையகமாகக் கொண்ட பெகு பிராந்தியத்தை கைப்பற்றினர். இப்போரின் விளைவால் பர்மிய அரச மாளிகையில் கலகம் விளைந்தது. பர்மிய அரசர் பாகன் மிங் (1846–1852) ஆட்சியிலிருந்து நீக்கப்பட்டு, அவரது மாற்றாந்தாயின் மகன் மிங்டோன் மிங் (1853–1878) பர்மிய அரச பதவியில் அமர்த்தப்பட்டார்\n\n\n"}
{"id": "454472", "url": "https://ta.wikipedia.org/wiki?curid=454472", "title": "எர்சே - சேசு பரிசோதனை", "text": "எர்சே - சேசு பரிசோதனை\n\nஎர்சே - சேசு பரிசோதனைகள் (Hershey–Chase experiments) என்பவை 1952 ஆம் ஆண்டில் நடத்தப்பட்ட ஆல்பிரெட் எர்சே மற்றும் மார்த்தா சேசு ஆகியோரால் மேற்கொள்ளப்பட்ட தொடர் பரிசோதனைகள் ஆகும். இந்த பரிசோதனைகளே மரபணுத்தொகை பண்புகளுக்கு காரணமானவை டி. என். ஏ. என்பதை உறுதிப்படுத்திய சோதனைகள் ஆகும். 1869 ஆம் ஆண்டில் டி. என். ஏ அறியப்பட்டதிலிருந்து பல அறிவியலாளர்கள் இச்சோதனைகளுக்கு முன்பு வரை புரதம் தான் மரபு வழி உள்ளார்ந்த பண்புகளை கடத்துபவை என நம்பியிருந்தனர். ஏனெனில், டி.என்.ஏ யானது உட்கருவிற்குள் அமைந்திருப்பதாலும், செயல்படாத்தன்மையுடன் இருப்பதாகத் தோன்றுவதாலும் பாசுபரசு சேகரித்து வைப்பதே இதன் வேலை என்றும் கருதப்பட்டது. எர்சே மற்றும் சேசு ஆகியோர் தங்களது பரிசோதனைகளில். நுண்ணுயிர்த் தின்னிகள், டி. என். ஏ மற்றும் புரதத்தால் ஆக்கப்பட்டவை என்றும், பாக்டீரியாக்களை தொற்றுக்குள்ளாக்கி, அவற்றின் டி.என்.ஏக்கள் வழங்கியின் செல்களுக்குள் நுழைகின்றன என்பதை நிரூபித்துக் காட்டினார். ஆனால், இவற்றின் பெரும்பான்மையான பண்புகள் மொத்தத்தில் இவ்வாறு செய்வதில்லை. இருப்பினும், முடிவுகள் முழமையானதாக இல்லை. எச்சே - சேசு தங்களின் சோதனைகளை விளக்குவதிலும், இவர்களுக்கு முந்தைய மற்றும் பிந்தைய முடிவுகளுக்கு டி.என்.ஏ தான் மரபுப் பொருள் என்பதை உறுதிப்படுத்தினர். 1969 ஆம் ஆண்டில், எர்சே மருத்துவம் அல்லது உடலியங்கியலுக்கான நோபல் பரிசினை மேக்சு டெல்ப்ரக் மற்றும் சால்வடார் லூரியா (வைரசுகளின் மரபியல் அமைப்பிற்குத் தொடர்பான கண்டுபிடிப்புகளுக்காக) ஆகியோருடன் பகிர்ந்து கொண்டார். \n"}
{"id": "454474", "url": "https://ta.wikipedia.org/wiki?curid=454474", "title": "இரண்டாம் கர்நாடகப் போர்", "text": "இரண்டாம் கர்நாடகப் போர்\n\nஇரண்டாம் கர்நாடகப் போர் (Second Carnatic War (1749–1754), ஐதராபாத் மற்றும் ஆற்காட்டை கைப்பற்ற 1749–1754-ஆண்டுகளில் பிரித்தானிய கிழக்கிந்திய கம்பெனிப் படைத்தலைவர் இராபர்ட் கிளைவ்வின் ஆங்கிலேயப் படைகளுக்கும், ஐதராபாத் நிசாம் முசாபர் ஜங்க், ஆற்காடு நவாப் சந்தா சாகிப் மற்றும் பிரெஞ்சுக் கிழக்கிந்தியக் கம்பனியின் கூட்டுப் படைகளுக்கும் இடையே நடைபெற்ற போராகும். இப்போரில் ஆங்கிலேயர்களுக்கு உதவியாக, சந்தா சாகிப்பின் மருமகன் முகமது அலி கான் வாலாஜா மற்றும் ஐதராபாத் நிசாமின் உறவினர் நசீர் ஜங்க் ஆகியோர் இருந்தனர்.\n\n1751-இல் இராபர்ட் கிளைவ் ஆற்காட்டையைக் கைப்பற்றினார். டூப்ளே தலைமையிலான பிரஞ்சுப் படைகள் தோற்றது. 1754-இல் செய்து கொண்ட பாண்டிச்சேரி ஒப்பந்தப்படி, இரண்டாம் கர்நாடகப் போர் நிறைவுற்றது. பாண்டிச்சேரி ஒப்பந்தப்படி, முகமது அலி கான் வாலாஜா, ஆற்காடு நவாப் ஆனார். சந்தா சாகிபு பதவியிறக்கப்பட்டார். ஐதராபாத் நிசாம் முசாபர் ஜங்கை பதவியிலிருந்து நீக்கி நசீர் ஜங்க் பதவி ஏற்றார். \n"}
{"id": "454478", "url": "https://ta.wikipedia.org/wiki?curid=454478", "title": "ஒத்த செருப்பு", "text": "ஒத்த செருப்பு\n\nஒத்த செருப்பு அளவு 7 (\"Oththa Seruppu Size 7\") என்பது 2019 ஆம் ஆண்டு செப்டம்பர் 20 ஆம் நாள் வெளிவந்துள்ள, இந்திய தமிழ் மொழி உளவியல் படம் ஆகும். இத்திரைப்படத்தை ஆர். பார்த்திபன் தயாரித்து,எழுதி இயக்கியுள்ளார். இப்படத்தில் பார்த்திபன் மட்டுமே தனிக்கதாபாத்திரமாக நடித்துள்ளார். பின்னணி இசையை இசையமைப்பாளர் சி. சத்யா என்பவரும் ஒரு பாடலுக்கு மட்டும் இசையை சந்தோஷ் நாராயணனும் செய்துள்ளனர். இந்த படத்தை பார்த்திபன் தனது தயாரிப்பு நிறுவனமான, பயோஸ்கோப் பிலிம் ப்ரேமர்ஸின் கீழ் தயாரித்துள்ளார். ஒரு நபரே திரைப்பத்தை எழுதி, இயக்கி, நடித்து தயாரித்ததற்காக இந்த படம் ஆசிய சாதனைகள் புத்தகத்திலும் மற்றும் இந்திய சாதனைப் புத்தகத்திலும் இடம் பெற்றுள்ளது. இத்திரைப்படம் 30 ஆகத்து 2019 அன்று சிங்கப்பூர் தெற்காசிய திரைப்பட விழாவில் திரையிடப்பட்டது. இந்த படம் 20 செப்டம்பர் 2019 அன்று உலகளவில் வெளியிடப்பட்டது, அதை மதிப்பாய்வு செய்த சென்னை விஷன், \"ஒத்த செருப்பு அளவு 7\" இந்திய சினிமாவில் ஒரு அரிய முயற்சி எனக் குறிப்பிடப்பட்டுள்ளது. ஏனெனில், இந்த திரைப்படம் ஆர். பார்த்திபன் என்ற ஒரே ஒரு மனிதரால் எழுதி, இயக்கி, நடித்து, தயாரிக்கப்பட்டது. \n\nSection::::கதைச்சுருக்கம்.\nஒரு விளையாட்டு மற்றும் பொழுதுபோக்கு மன்றத்தின் காவலாளியாக வேலை பார்க்கும் நடுத்தர வயது மனிதன் மாசிலாமணி ஒரு கொலைக்குற்றவாளியாக சந்தேகிக்கப்பட்டு விசாரணையில் உள்ளார். அவரது நோயுற்ற மகன் விசாரணை அறைக்கு வெளியில் காத்திருக்கிறார். திரையில் தெரியும் ஒரே ஒரு நடிகர் அவர் மட்டுமே. மற்ற கதாபாத்திரங்கள் அனைத்தும் அவருடன் இடைவினை புரிபவர்களாக சித்தரிக்கப்பட்டுள்ள குரல்கள் மட்டுமே. அவர் தன் முன்னே கிடக்கும் புதிர்களுக்கு விடை கூறும் பாணியில் முன்னும் பின்னுமாக கதையை விசாரணையில் உள்ள காவலருக்கும், திரைப்படத்தைப் பார்க்கும் பார்வையாளர்களுக்கும் விவரிக்கிறார். இது இரா. பார்த்திபனின் மிகவும் வித்தியாசமான முயற்சியாக விமர்சகர்களால் பார்க்கப்படுகிறது.\n\nSection::::திரைக்கு வரும் முன்.\nஇப்படத்தின் முன்னோட்டமானது 2019 ஆம் ஆண்டு மே 27 ஆம் நாள் வெளியிடப்பட்டது. இத்திரைப்படம் சிங்கப்பூர், தெற்காசிய சர்வதேச திரைப்பட விழாவில் 2019 ஆம் ஆண்டு செப்டம்பர் 1 ஆம் நாள் சிறப்புக்காட்சியாக திரையிடப்பட்டது.\n"}
{"id": "454491", "url": "https://ta.wikipedia.org/wiki?curid=454491", "title": "கே. பி. ஆர். கலை, அறிவியல் மற்றும் ஆராய்ச்சிக் கல்லூரி", "text": "கே. பி. ஆர். கலை, அறிவியல் மற்றும் ஆராய்ச்சிக் கல்லூரி\n\nகே. பி. ஆர். கலை, அறிவியல் மற்றும் ஆராய்ச்சிக் கல்லூரி (KPR College of Arts Science & Research) என்பது தமிழ்நாட்டின், கோயம்புத்தூர் மாவட்டம், அரசூரில், கோவை - அவிநாசி தேசிய நெடுஞ்சாலையில் உள்ள கலை அறிவியல் கல்லூரியாகும். இக்கல்லூரி பாரதிதாசன் பல்கலைக்கழகத்தின் கீழ் செயல்பட்டு வருகிற இது கே.பி.ஆர் குழுமத்தால் நடத்தப்பட்டு வருகிறது.\nSection::::துறைகள்.\nஇக்கல்லூரியியல் இளநிலை வணிகவியல், வணிகக் கணினிப் பயன்பாட்டியல், கணிப்பொறியியல், மேலாண்மையியல் ஆகிய துறைகள் செயல்பட்டுவருகின்றன.\nSection::::வசதிகள்.\nஇக்கல்லூரியியல் ஆய்வகங்கள், கருத்தரங்கக் கூடம், இணைய வசதி உணவுக் கூடம், மாணவர் விடுதி போன்ற வசதிகள் உள்ளன.\nSection::::பிற செயல்பாடுகள்.\nஇக்கல்லூரியியல் நாட்டு நலப்பணி திட்டம், தேசிய மாணவர் படை போன்றவை செயல்பட்டுவருகின்றன.\n"}
{"id": "454492", "url": "https://ta.wikipedia.org/wiki?curid=454492", "title": "சின்மயானந்த்", "text": "சின்மயானந்த்\n\nசின்மயானந்த் (Chinmayanand) (பிறப்பு: கிருஷ்ணா பால் சிங்) என்பவர் இந்திய நாட்டில் உத்தரபிரதேச மாநிலத்தைச் சேர்ந்த முன்னாள் மத்திய அமைச்சர் ஆவார். இவர் பாரதிய ஜனதா கட்சியின் சார்பில் 1999 ஆம் ஆண்டு பதின்மூன்றாவது மக்களவையின் போது தேர்தலில் போட்டியிட்டு வென்று, வாஜ்பாய் அமைச்சரவையில் உள்துறை அமைச்சராக இருந்தார். மேலும் 1991 ஆம் ஆண்டு 10வது மக்களவையின்போது ஷபா தொகுதியிலிருந்தும், மேலும் 1998 ஆம் ஆண்டு நடந்த தேர்தலில் மச்லிஷாஹரிலிருந்தும் தேர்ந்தெடுக்கப்பட்டார். \nSection::::கைது.\n2019 ஆம் ஆண்டு இவர் நடத்தும் கல்லூரியில் படிக்கும் மாணவியை பாலியல் ரீதியாக துண்புரித்தியதாக குற்றம் சாட்டப்பட்டார். பின்னர் இவர் மீது குற்றம் சாட்டிய மாணவி காணாமல் போனதால் இவரை காவல் துறை கைது செய்தது. பின்னர் இவர் 15 நாட்கள் சிறைக் காவலில் வைக்கப்பட்டார். \n"}
{"id": "454495", "url": "https://ta.wikipedia.org/wiki?curid=454495", "title": "சிறீ நேரு மகா வித்யாலயா கலை மற்றும் அறிவியல் கல்லூரி", "text": "சிறீ நேரு மகா வித்யாலயா கலை மற்றும் அறிவியல் கல்லூரி\n\nஸ்ரீ நேரு மகா வித்யாலயா கலை மற்றும் அறிவியல் கல்லூரி (Shri Nehru Maha Vidyalaya College of Arts & Sciences) என்பது இந்தியாவின், தமிழ்நாட்டின், கோயம்புத்தூர் நகரில் அமைந்துள்ள கலை அறிவியல் கல்லூரி ஆகும். \n\nSection::::வரலாறு.\nகல்விச் சேவையில் ஆர்வம் கொண்ட கோயம்புத்தூர் நலச் சங்கம் என்ற தன்னார்வ அமைப்பானது, 1964 ஆம் ஆண்டு ஸ்ரீ நேரு வித்யாலயா மெட்ரிகுலேஷன் மேல்நிலைப்பள்ளியைத் (எஸ்.என்.வி.எம்.எச்.எஸ்.எஸ்) தொடங்கியது. 1989 ஆம் ஆண்டில் அதன் வெள்ளி விழாவில், இந்த அமைப்பானது எஸ். என். எம். வி கலை மற்றும் அறிவியல் கல்லூரியை (எஸ்.என்.எம்.வி) தொடங்கியது. இதன்மூலம் இந்த அமைப்பு மழலையர் பள்ளி முதல் உயர்கல்வி மற்றும் ஆராய்ச்சி படிப்பு வரையிலான கல்வியை வழங்கும் அமைப்பாக மாறியது. இந்த கல்லூரியானது என்ஏஏசி-ஆல் \"ஏ\" தர அங்கீகாரம் பெற்றது. \n\nSection::::இருப்பிடம்.\nஇக்கல்லூரி பரப்பளவிலான வளாகத்தில் கட்டப்பட்டுள்ளது இது கோயம்புத்தூர் பொள்ளாச்சி நெடுஞ்சாலையில் (NH-209) மாலுமிச்சம்பட்டியில் உள்ளது . \n\nSection::::வழங்கப்படும் படிப்புகள்.\nஇக்கல்லூரியில் அளிக்கப்படும் அனைத்து படிப்புகளும் பாரதியார் பல்கலைக்கழகத்துடன் இணைக்கப்பட்டுள்ளன. \n\n\n"}
{"id": "454497", "url": "https://ta.wikipedia.org/wiki?curid=454497", "title": "ஆல்பெயிட்டு", "text": "ஆல்பெயிட்டு\n\nஆல்பெயிட்டு (\"Alpeite\") என்பது CaMnAl(MnMg)(SiO)(SiO)(VO)(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இது கால்சியம் மாங்கனீசு மக்னீசிய சிலிக்கேட்டு என்று வகைப்படுத்தப்படுகிறது. ஆல்ப்சு மலைப்பகுதியில் காணப்பட்டதால் இதற்கு ஆல்பெயிட்டு எனப் பெயரிடப்பட்டது . \n"}
{"id": "454499", "url": "https://ta.wikipedia.org/wiki?curid=454499", "title": "ஆசுபெக்காசைட்டு", "text": "ஆசுபெக்காசைட்டு\n\nஆசுபெக்காசைட்டு (\"Asbecasite\") என்பது Ca(Ti,Sn)Be(AsO)(SiO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இது கால்சியம் தைட்டானியம் பெரிலியம் ஆர்சனைட்டு சிலிக்கேட்டு என்று வகைப்படுத்தப்படுகிறது. சுவிட்சர்லாந்தில் உள்ள பிண் சமவெளியில் இக்கனிமம் முதன் முதலில் கண்டறியப்பட்டது .\n\n"}
{"id": "454505", "url": "https://ta.wikipedia.org/wiki?curid=454505", "title": "முஹம்மது சாலிகு மரைக்காயர்", "text": "முஹம்மது சாலிகு மரைக்காயர்\n\nமுஹம்மது சாலிகு மரைக்காயர் (Mohamed Salihu Maraicair) ஓர் தமிழக அரசியல்வாதி ஆவார். இவர் 1951 ஆம் ஆண்டு நடைப்பெற்ற தேர்தலில் புதுக்கோட்டை மாவட்டம், அறந்தாங்கி சட்டமன்றத் தொகுதியில் இருந்து இந்திய தேசிய காங்கிரஸ் கட்சி சார்பில் போட்டியிட்டு வெற்றி பெற்றார். \n"}
{"id": "454508", "url": "https://ta.wikipedia.org/wiki?curid=454508", "title": "ஏ. ஏ. ரசீது", "text": "ஏ. ஏ. ரசீது\n\nஏ. ஏ. ரசீது (\"A. A. Rasheed\") தமிழக அரசியல்வாதி ஆவார். இவர் 1957 ஆம் ஆண்டு நடைபெற்ற தேர்தலில் வேலூர் மாவட்டம், வாணியம்பாடி சட்டமன்றத் தொகுதியில் இருந்து இந்திய தேசிய காங்கிரஸ் கட்சி சார்பில் போட்டியிட்டு வெற்றி பெற்றார். \n"}
{"id": "454509", "url": "https://ta.wikipedia.org/wiki?curid=454509", "title": "அப்துல் அஜீஸ்", "text": "அப்துல் அஜீஸ்\n\nஅப்துல் அஜீஸ் (Abdul Aziz) ஓர் தமிழக அரசியல்வாதி ஆவார். இவர் 1962 ஆம் ஆண்டு நடைப்பெற்ற தேர்தலில் திண்டுக்கல் மாவட்டம்,நிலக்கோட்டை சட்டமன்ற தொகுதியில் இருந்து இந்திய தேசிய காங்கிரஸ் கட்சி சார்பில் போட்டியிட்டு வெற்றி பெற்றார். \n\nSection::::இறப்பு.\n18-ஆகஸ்ட்-1966 அன்று இறப்பெய்தினார்.\n"}
{"id": "454513", "url": "https://ta.wikipedia.org/wiki?curid=454513", "title": "அப்துல் ஜப்பார் (அரசியல்வாதி)", "text": "அப்துல் ஜப்பார் (அரசியல்வாதி)\n\nஅப்துல் ஜப்பார் (Abdul Jabbar) ஓர் தமிழக அரசியல்வாதி ஆவார். இவர் 1971 ஆம் ஆண்டு நடைப்பெற்ற தேர்தலில் கரூர் மாவட்டம்,அரவக்குறிச்சி சட்டமன்ற தொகுதியில் இருந்து இந்திய ஒன்றிய முஸ்லிம் லீக் கட்சி சார்பில் போட்டியிட்டு வெற்றி பெற்றார். \n"}
{"id": "454524", "url": "https://ta.wikipedia.org/wiki?curid=454524", "title": "ஜி. சொக்கலிங்கம்", "text": "ஜி. சொக்கலிங்கம்\n\nஜி. சொக்கலிங்கம் (இறப்பு 20 ஏப்ரல் 2000), (G. Chockalingam) ஒரு இந்திய அரசியல்வாதியும் மற்றும் சட்டமன்ற உறுப்பினரும் ஆவார். 1996 தேர்தலில் திருப்போரூர் தொகுதியில் இருந்து திராவிட முன்னேற்றக் கழகத்தின் வேட்பாளராக தமிழக சட்டமன்றத்திற்குத் தேர்ந்தெடுக்கப்பட்டார். இந்தத் தொகுதி பட்டியல் சாதியினருக்கான வேட்பாளர்களுக்காக ஒதுக்கப்பட்ட தொகுதியாகும் . 1977 மற்றும் 1980 ஆம் ஆண்டுகளில் நடந்த தேர்தல்களின் போதும் இதே தொகுதியிலிருந்து தேர்ந்தெடுக்கப்பட்டார். \nஇவர் 2000 ஆம் ஆண்டில் இறந்தார். இவருக்கு ஒரு மனைவியும் மூன்று மகன்களும் இருந்தனர்.\n"}
{"id": "454528", "url": "https://ta.wikipedia.org/wiki?curid=454528", "title": "சிபைட்டு", "text": "சிபைட்டு\n\nசிபைட்டு (\"Chibaite\") என்பது SiO•n(CH,CH,CH,i-CH) என்ற பொது மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இவ்வாய்ப்பாட்டிலுள்ள n இன் அதிகபட்ச மதிப்பு 3/17 ஆகும். ஓர் அரிய சிலிகேட் தாதுவான சிபைட் கனிமம் சிலிகா கிளாத்தரேட்டு எனப்படும் சிலிகா கூடுவகை சேர்மம் என்று வகைப்படுத்தப்படுகிறது. மேலும், இத்தாது இருதொகுதி வகைபாடான எம்3 கனசதுர கட்டமைப்பில் மீத்தேன், ஈத்தேன், புரோப்பேன் ஐசோபியூட்டேன் போன்ற பல்வேறு ஐதரோகார்பன் மூலக்கூறுகளுக்கு சிலிகா கூடு தனக்குள் இடமளிக்கிறது . \n\nசப்பான் நாட்டின் பெரிய தீவான ஒன்சு திவிலுள்ள சிபா மாவட்டத்தின் மினாமிபோசோ நகரத்திலுள்ள அராகாவாவில் முதன்முதலில் சிபைட்டு கனிமம் கண்டறியப்பட்டது. இந்த கனிமத்தை ஐ.எம்.ஏ எனப்படும் அனைத்துலக கனிமவியல் நிறுவனம் 2009 ஆம் ஆண்டில் அங்கீகரித்தது . \n\n"}
{"id": "454532", "url": "https://ta.wikipedia.org/wiki?curid=454532", "title": "நான்கு பெரிய கண்டுபிடிப்புகள்", "text": "நான்கு பெரிய கண்டுபிடிப்புகள்\n\nநான்கு பெரிய கண்டுபிடிப்புகள் (\"Four Great Inventions\") எனப்படுபவை பண்டைய சீனாவின் கண்டுபிடிப்புகள் ஆகும். சீனப் பண்பாட்டில் இவற்றின் வரலாற்று முக்கியத்துவம் காரணமாக மற்றும் பண்டைய சீனாவின் முன்னேற்றமடைந்த அறிவியல் மற்றும் தொழில்நுட்பத்தின் சின்னங்களாக இவை கொண்டாடப்படுகின்றன.\n\nநான்கு பெரிய கண்டுபிடிப்புகள்:\n\nஇந்த நான்கு கண்டுபிடிப்புகள் உலகம் முழுவதும் நாகரிக வளர்ச்சியின் மீது ஆழமான தாக்கத்தை ஏற்படுத்தின. எனினும் சில நவீனகால சீன அறிஞர்கள் வேறு சில கண்டுபிடிப்புகள் அதி நவீனமானது என்றும் சீன வரலாற்றின் மீது அதிகமான தாக்கத்தை ஏற்படுத்தியவை என்றும் யூகிக்கின்றனர் – நான்கு பெரிய கண்டுபிடிப்புகள் கிழக்கு மற்றும் மேற்கு உலகத்திற்கு இடையிலான தொழில்நுட்ப தொடர்பை கோடிட்டு காட்டுவதற்கே சாதாரணமாக பயன்படுகின்றன என்கின்றனர்.\n"}
{"id": "454555", "url": "https://ta.wikipedia.org/wiki?curid=454555", "title": "அப்துல் பாசித்", "text": "அப்துல் பாசித்\n\nஎச். அப்துல் பாசித் (\"H. Abdul Basith\") தமிழக அரசியல்வாதி ஆவார். இவர் 2006 ஆம் ஆண்டு நடைபெற்ற தேர்தலில் வேலூர் மாவட்டம், வாணியம்பாடி சட்டமன்றத் தொகுதியில் இருந்து இந்திய ஒன்றிய முஸ்லிம் லீக் கட்சி சார்பில் போட்டியிட்டு வெற்றி பெற்றார். \n"}
{"id": "454556", "url": "https://ta.wikipedia.org/wiki?curid=454556", "title": "எச். அப்துல் மஜீத்", "text": "எச். அப்துல் மஜீத்\n\nஎச். அப்துல் மஜீத் (\"H. Abdul Majeed\") தமிழக அரசியல்வாதி ஆவார். இவர் 1984 ஆம் ஆண்டு நடைபெற்ற தேர்தலில் வேலூர் மாவட்டம், வாணியம்பாடி சட்டமன்றத் தொகுதியிலிருந்து இந்திய தேசிய காங்கிரஸ் கட்சி சார்பில் போட்டியிட்டு வெற்றி பெற்றார். \n"}
{"id": "454560", "url": "https://ta.wikipedia.org/wiki?curid=454560", "title": "மூன்றாம் ஆங்கிலேய-பர்மியப் போர்", "text": "மூன்றாம் ஆங்கிலேய-பர்மியப் போர்\n\nமூன்றாம் ஆங்கிலேய-பர்மியப் போர் (Third Anglo-Burmese War, also known as the Third Burma War), ஆங்கிலேய-பர்மியப் போர்களில் இது மூன்றாவதும், இறுதியும் ஆகும். இப்போர் 7 - 29 நவம்பர் 1885 வரை நடைபெற்றது. \n\nஏற்கனவே இரண்டாம் ஆங்கிலேய-பர்மியப் போரில் கீழ் பர்மாவை ஆங்கிலேயர்களிடம் இழந்திருந்த, பர்மியப் பேரரசு, இப்போரின் முடிவில் மேல் பர்மாவையும் பிரித்தானிய இந்தியாவிடம் வீழ்ந்ததால், முழு பர்மாவும் பிரித்தானிய இந்தியாவின் கீழ் வந்தது. இதனால் பர்மா, பிரித்தானிய இந்தியாவின் ஒரு மாகாணமாக விளங்கியது. 1937-இல் பர்மா பிரித்தானியாவின் தனி காலனி நாடானது. இரண்டாம் உலகப் போருக்குப் பின் 1948-இல் பர்மாவிற்கு விடுதலை வழங்கப்பட்டது.\n"}
{"id": "454572", "url": "https://ta.wikipedia.org/wiki?curid=454572", "title": "கோன்பவுங் வம்சம்", "text": "கோன்பவுங் வம்சம்\n\nகோன்பவுங் வம்சம் (Konbaung dynasty) ), பர்மாவை இறுதியாக 1752 முதல் 1885 வரை ஆண்ட இவ்வரச மரபை முன்னர் அலோம்பர அல்லது அலௌங்பயா வம்சம் என அழைத்தனர். இவ்வரச மரபு நவீன பர்மாவை உருவாக்கியதற்கு முக்கியப் பங்கு வகித்தது. இவ்வரச மரபு தற்கால தாய்லாந்து மற்றும் தற்கால இந்தியாவின் வடகிழக்கு இந்தியாவைக் கைப்பற்றி 100 ஆண்டுகள் ஆண்டது. \n\n1824 -1885 முடிய நடைபெற்ற முதலாம் ஆங்கிலேய-பர்மியப் போர்களில், இந்த பர்மிய அரச மரபு முதலில் தனது ஆட்சியின் கீழிருந்த அகோம் பேரரசு, மணிப்பூர் இராச்சியம் போன்ற வடகிழக்கு இந்தியப் பகுதிகளை பிரித்தானிய இந்தியாவிடம் இழந்தது. \n\nபின்னர் 1852 - 1853-இல் நடைபெற்ற இரண்டாம் ஆங்கிலேயப் பர்மியப் போரில், இந்த பர்மியப் பேரரசு ரங்கூன் உள்ளிட்ட கீழ் பர்மாவை ஆங்கிலேயர்களிடம் இழந்தனர். எனவே இருநாடுகளும் யாந்தபு ஒப்பந்தம் செய்து கொண்டனர். இதன்படி பர்மிய அரசு ஆங்கிலேயர்களுக்கு பெருந்தொகை போர் ஈட்டுத்தொகையாக செலுத்த வேண்டியதாயிற்று. \n\n1885-இல் நடைபெற்ற ஆங்கிலேய-பர்மியப் போரில் இந்த பர்மிய அரச மரபினர் மேல் பர்மாவை ஆங்கிலேயர்களிடம் இழந்தனர். இதனால் பர்மாவில் கோன்பவுங் வம்சத்தின் முடியாட்சி வீழ்ந்தது. 1885-இல் பர்மாவில் பிரித்தானிய ஆட்சி மலர்ந்தது. பர்மா பிரித்தானிய இந்தியாவின் ஒரு மாகாணமாக 1937 முடிய விளங்கியது. பின்னர் பர்மா தனி துணைநிலை ஆளுநரின் கீழ் தனி காலனி நாடானது. 1948-இல் பர்மா பிரித்தானியர்களிடமிருந்து விடுதலை ஆனது.\n\n"}
{"id": "454578", "url": "https://ta.wikipedia.org/wiki?curid=454578", "title": "பார்மோசன் திட்டுச் சிறுத்தை", "text": "பார்மோசன் திட்டுச் சிறுத்தை\n\nஃபார்மோசன் திட்டுச் சிறுத்தை (Formosan Clouded Leopard) என்பது சிறுத்தை இனத்தில் படைச்சிறுத்தை என்ற துணை இனத்தைச் சார்ந்ததாகும். இவை கிழக்காசியாப் பகுதியில் அமைந்துள்ள தைவான் என்ற நாட்டின் வெப்பமண்டலக் காட்டுப்பகுதியில் வாழ்ந்துவந்தது. தற்போது இவை அழிந்துவிட்டதாக ஐ.யூ.சி.என்னின் பட்டியல் தெரிவித்துள்ளது. \n"}
{"id": "454579", "url": "https://ta.wikipedia.org/wiki?curid=454579", "title": "கேமரூன் கறுப்பு காண்டாமிருகம்", "text": "கேமரூன் கறுப்பு காண்டாமிருகம்\n\nகேமரூன் கறுப்பு காண்டாமிருகம் (Western black rhinoceros) கருப்பு காண்டாமிருகத்தின் துணை இனத்தைச் சார்ந்த இவ்வகையான உயிரினம் ஆப்பிரிக்கா கண்டத்தில் உள்ள கமரூன் காடுகளில் வாழ்ந்துவந்தது. இந்த மிருகமானது ஐ.யூ.சி.என்னின் பட்டியல் கணக்கின்படி 2011 ஆண்டுவாக்கில் அழிந்துவிட்டதாக கூறப்படுகிறது. \n"}
{"id": "454580", "url": "https://ta.wikipedia.org/wiki?curid=454580", "title": "யாங்சி ஆற்று ஓங்கில்", "text": "யாங்சி ஆற்று ஓங்கில்\n\nயாங்சி ஆற்று ஓங்கில் (Yangtze River Dolphin) ஆசியா கண்டத்தில் சீனா நாட்டின் உள்ளேயே ஓடும் மிக நீளமான நதியான யாங்சியின் நீர்பரப்பில் வாழ்ந்த திமிங்கிலம் ஆகும். இவ்வகையான மீன்கள் பலதொகுதிமரபு உயிரினத் தோற்றம் கொண்டு நண்ணீரில் மட்டுமே வாழும் தகவமைப்பைக்கொண்டது. இவை ஐ.யூ.சி.என்னின் பட்டியல் கணக்குப்படி 2008 ஆம் ஆண்டு முதல் அழிந்துவிட்டதாக கூறப்பட்டுள்ளது.\n"}
{"id": "454581", "url": "https://ta.wikipedia.org/wiki?curid=454581", "title": "தங்கத் தேரை", "text": "தங்கத் தேரை\n\nதங்கத் தேரை (Golden Toad) இவை தவளைக் குடும்பத்தைச் சார்ந்த உயிரினம் ஆகும். இவை மத்திய அமெரிக்க பகுதியில் அமைந்துள்ள கோசுட்டாரிக்கா நாட்டின் பகுதிகளில் வாழ்ந்துவந்தது. 1998ஆம் ஆண்டு நடந்த கணக்கெடுப்பில் எட்டு ஆண் தேரையும், இரண்டு பெண் தேரையும் இருந்ததாக கூறப்பட்டது. இவை ஐ.யூ.சி.என்னின் பட்டியல் கணக்குப்படி 2004 ஆம் ஆண்டுக்குப்பின் அழிந்துவிட்டதாக கூறப்பட்டுள்ளது. \n"}
{"id": "454582", "url": "https://ta.wikipedia.org/wiki?curid=454582", "title": "குவாதலூப் புயல் பறவை", "text": "குவாதலூப் புயல் பறவை\n\nகுவாதலூப் புயல் பறவை (Guadalupe storm petrel) இது கடற்பறவை வகையைச் சார்ந்த ஒரு சிறிய பறவையாகும். இவை மேற்கத்திய புயல் பறவை எனற குடும்பத்தைச் சார்ந்ததாகும். இப்பறவையானது ஐ.யூ.சி.என்னின் பட்டியல் கணக்கின்படி அழிந்துவிட்டதாக அழிந்துவிட்டதாக கூறப்படுகிறது.\n"}
{"id": "454583", "url": "https://ta.wikipedia.org/wiki?curid=454583", "title": "எசு. எசு. முகமது இஸ்மாயில்", "text": "எசு. எசு. முகமது இஸ்மாயில்\n\nஎசு.எசு. முகமது இஸ்மாயில் (\"S. S. Mohammad Ismail\") தமிழக அரசியல்வாதி ஆவார். கரூர் மாவட்டம் பள்ளப்பட்டியில் பிறந்த இவர் 1996 ஆம் ஆண்டு நடைபெற்ற தேர்தலில் கரூர் மாவட்டம், அரவக்குறிச்சி சட்டமன்றத் தொகுதியில் திராவிட முன்னேற்றக் கழகம் கட்சி சார்பில் போட்டியிட்டு வெற்றி பெற்றார். 30-01-2006 அன்று இறப்பெய்தினார். \n"}
{"id": "454585", "url": "https://ta.wikipedia.org/wiki?curid=454585", "title": "கலிலூர் ரகுமான்", "text": "கலிலூர் ரகுமான்\n\nகலிலூர் ரகுமான் (\"M. A. Khaleelur Rahman\") தமிழக அரசியல்வாதி ஆவார்.கரூர் மாவட்டம் பள்ளப்பட்டியில் அப்துல் சலாம் என்பவருக்கு மகனாக பிறந்த இவர் 2006 ஆம் ஆண்டு நடைபெற்ற தேர்தலில் கரூர் மாவட்டம், அரவக்குறிச்சி சட்டமன்றத் தொகுதியில் திராவிட முன்னேற்றக் கழகம் கட்சி சார்பில் போட்டியிட்டு வெற்றி பெற்றார். \nSection::::கல்வி.\n8 ஆம் வகுப்பு வரை படித்துள்ளார். \nSection::::பதவியில்.\nஇரண்டு முறை பள்ளப்பட்டி தேர்வு நிலை பேரூராட்சியின் தலைவராக இருந்துள்ளார். \n"}
{"id": "454587", "url": "https://ta.wikipedia.org/wiki?curid=454587", "title": "லியாவுதீன் சேட்", "text": "லியாவுதீன் சேட்\n\nலியாவுதீன் சேட் (\"E. A. Liyaudeen Sait\") தமிழக அரசியல்வாதி ஆவார். இவர் 2001 ஆம் ஆண்டு நடைபெற்ற தேர்தலில் கரூர் மாவட்டம், அரவக்குறிச்சி சட்டமன்றத் தொகுதியில் அ.தி.மு.க கட்சி சார்பில் போட்டியிட்டு வெற்றி பெற்றார். \n\n2001 ஆம் ஆண்டு அதிமுக சிறுபான்மைப் பிரிவு செயலாளராகவும் லியாவுதீன் சேட் பதவி வகித்தார். . \n"}
{"id": "454588", "url": "https://ta.wikipedia.org/wiki?curid=454588", "title": "மரியமுல் ஆசியா", "text": "மரியமுல் ஆசியா\n\nமரியமுல் ஆசியா (\"Mariyamul Asia\") தமிழக அரசியல்வாதி ஆவார். இவர் 1991 ஆம் ஆண்டு நடைபெற்ற தேர்தலில் கரூர் மாவட்டம், அரவக்குறிச்சி சட்டமன்றத் தொகுதியில் அ.தி.மு.க கட்சி சார்பில் போட்டியிட்டு வெற்றி பெற்றார். \n"}
{"id": "454590", "url": "https://ta.wikipedia.org/wiki?curid=454590", "title": "கிறிஸ்துமஸ் தீவு சிறு வௌவால்", "text": "கிறிஸ்துமஸ் தீவு சிறு வௌவால்\n\nகிறிஸ்துமஸ் தீவு சிறு வௌவால் (Christmas Island Pipistrelle) இது வௌவால் இனத்தச் சார்ந்த ஒரு பாலூட்டியாகும். இவை ஆத்திரேலியா கண்டத்தில் அமைந்துள்ள கிறிஸ்துமசு தீவு பகுதியில் வாழ்ந்துவந்தது.இவை 2009 ஆம் ஆண்டு ஐ.யூ.சி.என் வெளியிட்ட பட்டியல் கணக்கின்படி அழிந்துவிட்டதாக கூறப்படுகிறது. \n"}
{"id": "454592", "url": "https://ta.wikipedia.org/wiki?curid=454592", "title": "சாகுல் ஹமீத்", "text": "சாகுல் ஹமீத்\n\nஏ. சாகுல் ஹமீத் (\"A. Shahul Hameed\") தமிழக அரசியல்வாதி ஆவார். இவர் 1980 ஆம் ஆண்டு நடைபெற்ற தேர்தலில் திருநெல்வேலி மாவட்டம், கடையநல்லூர் சட்டமன்றத் தொகுதியில் சுயேட்சையாக போட்டியிட்டு வெற்றி பெற்றார். \n"}
{"id": "454594", "url": "https://ta.wikipedia.org/wiki?curid=454594", "title": "நைனா முஹம்மது", "text": "நைனா முஹம்மது\n\nகே. நைனா முஹம்மது (\"K.Naina Mohamed\") தமிழக அரசியல்வாதி ஆவார். இவர் 1996 ஆம் ஆண்டு நடைபெற்ற தேர்தலில் திருநெல்வேலி மாவட்டம், கடையநல்லூர் சட்டமன்றத் தொகுதியில் தி.மு.க கட்சி சார்பில் போட்டியிட்டு வெற்றி பெற்றார். \n"}
{"id": "454602", "url": "https://ta.wikipedia.org/wiki?curid=454602", "title": "படேதலாவ் ஏரி", "text": "படேதலாவ் ஏரி\n\nபடேதலாவ் ஏரி அல்லது பெரிய ஏரி என்பது தமிழ்நாட்டின், கிருட்டிணகிரி மாவட்டம், கிருட்டிணகிரி அருகே காட்டிநாயனப் பள்ளி ஊராட்சியில் ஒரு ஏரி ஆகும். இந்த ஏரி 269 ஏக்கர் பரப்பளவில் அமைந்துள்ளது. மார்க்கண்ட நதியின் குறுக்கே வேப்பனப்பள்ளி அருகே குப்பச்சிப்பாறை என்ற இடத்தில் தடுப்பணை காட்டப்பட்டுள்ளது. அங்கிருந்து மாரசந்திரம் வழியாக இருந்து படேதலாவ் ஏரிக்கு தண்ணீர் வரும். இந்த ஏரியில் இருந்து செல்லும் உபரி நீரானது பர்கூர் ஊராட்சி ஒன்றியத்தில் உள்ள ஏரிகளுக்கு செல்லும் வகையில் வாய்கால் அமைக்கப்பட்டள்ளது. இந்த கால்வாயின் கரையோரத்தில் உள்ள ஆயிரம் ஏக்கர் நிலங்கள் பாசன வசதியைப் பெறுகின்றன. ஆனால் போதிய மழை இன்மையால் பல ஆண்டுகள் ஏரிக்கு நீர் வராமல் வறண்ட நிலையில் இருக்கும் நிலை உள்ளது. இதனால் தென்பெண்ணை ஆற்றில் இருந்து படேதலாவ் ஏரிக்கு கால்வாய் அமைத்து, வெள்ளப்பெருக்கு காலத்தில் வரும் உபரிநீரை திருப்பி விட்டு ஏரியை நிரப்பிட வேண்டும் என்ற கோரிக்கை விவசாயிகள் மத்தியில் இருந்து வருகின்றது.\n"}
{"id": "454608", "url": "https://ta.wikipedia.org/wiki?curid=454608", "title": "புனித தெரசாள் தொழிற்பயிற்சி நிறுவனம்", "text": "புனித தெரசாள் தொழிற்பயிற்சி நிறுவனம்\n\nபுனித தெரசாள் தொழிற்பயிற்சி நிறுவனம் (St. Therasa's I.T.I.) என்பது தமிழ்நாட்டின், சேலம் மாவட்டம், மரவனேரியில் உள்ள தொழிற்பயிற்சி நிறுவனம் ஆகும்.\n\nSection::::அளிக்கப்படும் பயிற்சிகள்.\nஇத் தொழிற்பயிற்சி நிறுவனத்தில் தச்சு, ஊர்திப் பொறியியல், குளிர்பதனப் பெட்டி மற்றும் குளிர்சாதனம் போன்ற தொழிற்பிரிவுகள் மாநில அரசின் அங்கிகாரம் பெற்றும், இயந்திரப் பொறியியல், மோட்டார் வகனம், கடைசல், போன்ற தொழிற் பிரிவுகள் தேசிய அங்கிகாரத்துடனும் அளிக்கப்படுகின்றன.\n"}
{"id": "454625", "url": "https://ta.wikipedia.org/wiki?curid=454625", "title": "கலிசிய-வோலினிய வரலாற்றுக் கூறு", "text": "கலிசிய-வோலினிய வரலாற்றுக் கூறு\n\nகலிசிய-வோலினிய வரலாற்றுக் கூறு (\"Galician–Volhynian Chronicle\", ) என்பது 1201–1292 காலகட்டத்தை பற்றிய வரலாற்றுப் பதிவாகும். அக்காலத்திய கலிசிய-வோலினிய சமஸ்தானத்தின் வரலாற்றைப்பற்றி இது கூறுகிறது. அச்சமஸ்தானம் தற்போதைய உக்ரைனில் அமைந்திருந்தது. இந்த வரலாற்றுக் கூறின் மூலம் கிடைக்கப்பெறவில்லை; தற்போது கிடைக்கப்பெறும் வரலாற்றுக் கூறு \"இப்பாதிய வரலாற்று கூறின்\" ஒரு பகுதியாக நமக்குக் கிடைக்கப் பெறுகிறது. இதன் ஆசிரியர் கீவ் சமஸ்தானத்தின் மீதான கலிசியாவின் உரிமையை எடுத்துரைக்கிறார்.\n\nஇதன் முதல் பகுதி (கலிசியாவின் டானியல் பற்றியது) கோல்ம் நகரில் (இன்றைய போலந்தில்) எழுதப்பட்டதாகக் கருதப்படுகிறது.\n"}
{"id": "454652", "url": "https://ta.wikipedia.org/wiki?curid=454652", "title": "ஐதரோடெர்சிகைட்டு", "text": "ஐதரோடெர்சிகைட்டு\n\nஐதரோடெர்சிகைட்டு (\"Hydroterskite\") என்பது NaZrSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். செஞ்சாய்சதுர பட்டைக்கூம்பு வடிவ கனிமமான டெர்சிகைட்டுடன் தொடர்புடைய ஓர் அரியவகை சிர்க்கோனிய சிலிக்கேட்டு கனிமம் ஐதரோடெர்சிகைட்டு ஆகும். கனடா நாட்டின் கியூபெக் மாகாணத்திலுள்ள மாண்டிரியலுக்கு அருகில் இக்கனிமம் கண்டறியப்பட்டது . டெர்சிகைட்டுடன் ஒப்பிடுகையில் ஐதரோடெர்சிகைட்டு சற்று அதிகமாக நீருறிஞ்சக் கூடியதாக உள்ளது . இலிட்வின்சிகைட்டு, கபுசிடினைட்டு போன்ற கனிமங்கள் வேதியியல் முறையில் ஐதரோடெர்சிகைட்டு கனிமத்தை ஒத்த பிற கனிமங்களாகும் . \n"}
{"id": "454657", "url": "https://ta.wikipedia.org/wiki?curid=454657", "title": "ராம் சுந்தர் தாசு", "text": "ராம் சுந்தர் தாசு\n\nராம் சுந்தர் தாசு (Ram Sundar Das) (; 9 சனவரி 1921 – 6 மார்ச் 2015) ஒரு இந்திய அரசியல்வாதியும் பீகார் மாநிலத்தின் முன்னாள் முதலமைச்சரும் ஆவார். இவர் ஐக்கிய ஜனதா தளம் கட்சியின் தலைவர்களுள் ஒருவரும் ஆவார்\n\nஇவர் பீகார் மாநிலத்தில் 1979 ஆம் ஆண்டு ஏப்வரல் 21 ஆம் நாள் முதல் 1980 ஆம் ஆண்டு பிப்ரவரி 17 ஆம் நாள் வரை முதலமைச்சராக இருந்தார். 1991 ஆம் ஆண்டு பத்தாவது மக்களவைக்கு, பீகார் மாநிலத்தின் ஹாஜீபூர் மக்களவைத் தொகுதியிலிருந்து தேர்ந்தெடுக்கப்பட்டார். இதே தொகுதியிலிருந்து 2009 ஆம் ஆண்டிலிருந்து பதினைந்தாவது மக்களவைக்கு தேர்ந்தெடுக்கப்பட்டார். 2014 ஆம் ஆண்டு பொதுத் தேர்தலில் ஹாஜீபூர் மக்களவைத் தொகுதியில் போட்டியிட்டார். ஆனால், இம்முறை இராம் விலாசு பாசுவான் நரேந்திர மோடி - பாரதீய ஜனதா கட்சியின் அலையின் காரணமாக வெற்றி பெற்றார்.\n\nஇவர் பீகார் முதலமைச்சராக இருந்த போது ஜனதா கட்சியின் தலைவர்களான சந்திரசேகர் போன்றோரின் ஆதரவையும் அந்நாளைய பீகார் ஜனதா கட்சி தலைவரான சத்யேந்திர நாராயண் சின்கா ஆதரவையும் பெற்றவராக இருந்தார். 2015 ஆம் ஆண்டு மார்ச் 6 ஆம் நாள் தனது 94 ஆம் வயதில் இறந்தார். \n"}
{"id": "454664", "url": "https://ta.wikipedia.org/wiki?curid=454664", "title": "கமலாபதி திரிபாதி", "text": "கமலாபதி திரிபாதி\n\nகமலாபதி திரிபாதி (3 செப்டம்பர்1905 – 8 அக்டோபர் 1990) ஒரு இந்திய அரசியல்வாதியும், எழுத்தாளரும், விடுதலைப் போராட்ட வீரரும் ஆவார். அவர் வாரணாசி தொகுதியிலிருந்து வந்த ஒரு மூத்த இந்திய தேசிய காங்கிரசு அரசியல்வாதியும் ஆவார். மேலும், உத்தரப்பிரதேசனத்தின் முன்னாள் முதலமைச்சரும், முன்னாள் இந்திய இரயில்வே அமைச்சரும் ஆவார்.\n\nSection::::குடும்பம்.\nகமலாபதி திரிபாதிக்கு 3 மகன்கள் மற்றும் இரண்டு மகள்கள் உள்ளனர். இவரது மூத்த மகன் லோக்பதி திரிபாதி உத்திரப்பிரதேசத்தின் அமைச்சராகப் பணிபாற்றினார். இரண்டாவது மகன் மாயாபதி திரிபாதி அகில பாரதீய கிசான் மஸ்தூர் வாகினி என்ற சமூகத் தொண்டு நிறுவனத்தின் நிறுவனர் ஆவார், இவரது இளைய மகன் மங்களாபதி திரிபாதி ஆவார்.\n\nSection::::இளமைக் காலம்.\nஇவரது தந்தையார் பெயர் பண்டிட் நாராயண் பதி திரிபாதி ஆவார். உண்மையில் இவர் பிண்டி திரிபாதி குடும்பத்தைச் சேர்ந்தவர்கள் ஆவார். இவருக்கு உன்னாவ் மற்றும் கான்பூருடன் எந்தத் தொடர்பும் இல்லை. இவர் உத்தரப்பிரதேசத்தின் சரயு நதிக்கரைப் பகுதியில் வாழ்ந்த சரயுபாரின் சமூகத்தைச் சார்ந்தவர் ஆவார். இவரது மூதாதையர்கள் ஒளரங்கசீப் காலத்தில் வாரணாசிப் பகுதியில் வந்து குடியமர்ந்தார்கள். சன்சார் என்ற இந்தி தினசரிப் பத்திரிக்கையில் இதழியலாளராகத் தனது பணியைத் தொடங்கினார். பண்டிட் நாராயண் பதி திரிபாதி 19 ஆவது வயதில் திருமணம் புரிந்தார். இவருக்கு 5 குழந்தைகள் பிறந்தனர்.\n\nSection::::அரசியல் வாழ்க்கை.\nSection::::இந்திய விடுதலை இயக்கம்.\n1921 ஆம் ஆண்டில், கமலாபதி திரிபாதி ஒத்துழையாமை இயக்கத்தில் பங்கேற்றார். இவர் உப்புச்சத்தியாக்கிரகத்தில் பங்கு பெற்றார். இதற்காக இவர் சிறை சென்றார். 1942 ஆம் ஆண்டில் மும்பைக்குச் செல்லும் வழியில் வெள்ளையனே வெளியேறு இயக்கத்தில் பங்கு பெற்று இதற்காக 3 ஆண்டுகள் சிறையில் இருந்தார் \n\nSection::::உத்தரப்பிரதேசத்தின் முதலமைச்சர்.\nஇவர் உத்தரப் பிரதேசத்தின் முதலமைச்சராக 1971 ஆம் ஆண்டு ஏப்ரல் 4 ஆம் நாள் 1973 ஆம் ஆண்டு சூன் 12 வரை இருந்தார். இவர் 1973 ஆம் ஆண்டு புரட்சியின் காரணமாக முதலமைச்சர் பதவியிலிருந்து விலகினார்.\n\nSection::::இந்திய இரயில்வே அமைச்சராக.\n1975 முதல் 1977 வரையிலும் மற்றும் 1980 ஆம் ஆண்டில் சிறிது காலமும் இந்திய இரயில்வே அமைச்சராகப் பதவி வகித்துள்ளார். இவர் இந்திய இருப்புப்பாதை நிதியறிக்கை : 1975–76, 1976–77, 1980–81 (இடைக்கால) மற்றும் 1980–81 (இறுதி) ஆகியவற்றை தாக்கல் செய்துள்ளார். இவருடைய ஆட்சிக்காலத்தில் பின்வரும் தொடருந்துகள் அறிமுகப்படுத்தப்பட்டன:\n8-கிலோமீட்டர்- தொலைவு இருப்புப்பாதையானது தெலாபூர்-பதஞ்சேரா இவரது பதவிக்காலத்தில் திறக்கப்பட்டது.\n\nஇவரது பதவிக்காலத்தில் டீசல் இயக்கூர்திப் பணிமனையானது புனேயில் தொடங்கப்பட்டது.\n"}
{"id": "454672", "url": "https://ta.wikipedia.org/wiki?curid=454672", "title": "செப்டம்பர் 2019 - காலநிலைக்கான வேலைநிறுத்தங்கள்", "text": "செப்டம்பர் 2019 - காலநிலைக்கான வேலைநிறுத்தங்கள்\n\nசெப்டம்பர் 2019 காலநிலை வேலைநிறுத்தங்கள், எதிர்காலத்திற்கான உலகளாவிய வாரம் என்றும் அழைக்கப்படுகின்றன. இது காலநிலை மாற்றத்திற்கு தீர்வு காண நடவடிக்கை எடுக்கக் கோரும் தொடர்ச்சியான சர்வதேச வேலைநிறுத்தங்கள் ஆகும். வேலைநிறுத்தங்களின் முக்கிய தேதிகளில் செப்டம்பர் 20, இது ஐக்கிய நாடுகளின் காலநிலை உச்சிமாநாட்டிற்கு மூன்று நாட்களுக்கு முன்னும், செப்டம்பர் 27 ஐயும் சேர்த்ததாகும். பூமிக்கான வேலை நிறுத்தம் எனப்படும் உலகளாவிய பொது காலநிலை வேலைநிறுத்தத்திற்கு முன்மொழியப்பட்ட தினங்களாக செப்டம்பர் 20 முதல் 27 வரையிலான முழு வாரமும் அடங்கும். 150 நாடுகளில் இடங்களில் போராட்டங்கள் நடைபெற்று வருகின்றன. இந்த நிகழ்வு காலநிலை இயக்கத்திற்கான பள்ளி வேலைநிறுத்தத்தின் ஒரு பகுதியாகும். இது ஸ்வீடிஷ் காலநிலை ஆர்வலர் கிரெட்டா துன்பெர்க்கால் ஈர்க்கப்பட்டு உலகெங்கிலும் நடந்து வருகிறது. \n\n20 செப்டம்பர் வேலைநிறுத்தங்கள் உலக வரலாற்றிலேயே காலநிலைக்காக நடைபெற்ற போராட்டங்களுள் மிகப்பெரிய போராட்டமாகத் தெரிகிறது.இப்போராட்ட ஒருங்கிணப்பாளர்கள் உலகளவில் 40 இலட்சத்திற்கும் அதிகமானோர் இப்போராட்டத்தில் பங்குபெற்றுள்ளதாக அறிவிக்கின்றனர். இது ஜெருமனியில் இப்போராட்டத்தில் பங்கு பெற்ற 14 இலட்சம் பங்கேற்பாளர்களையும் உள்ளடக்கியதாகும். ஆசுதிரேலிய போராட்டத்தில் 300,000 எதிர்ப்பாளர்கள் பங்கெடுத்துள்ளனர். கூடுதலாக 300,000 மக்கள் பிரிட்டனில் நடந்த போராட்டத்தில் இணைந்துள்ளனர். மேலும், நியூயார்க்கில் போராட்டக்காரர்களின் எண்ணிக்கை தோராயமாக 250,000 இற்கும் அதிகமாக இருக்கும். 40 நாடுகளில் வாழும் 2,000 இற்கும் அதிகமான அறிவியலாளர்கள் இந்தப் போராட்டங்களுக்கு ஆதரவு தருவதாக உறுதியளித்துள்ளார்கள்.\n\nSection::::இந்தியா.\nஇந்தியாவில், 14000 இற்கும் அதிகமானோர் உலகளாவிய காலநிலை பாதுகாப்பிற்கு ஆதரவான வேலைநிறுத்தங்களின் ஒரு பகுதியாக 26 வெவ்வேறு நிகழ்வுகளில் கலந்து கொள்ள ஒப்புக்கொண்டு கையொப்பமிட்டுள்ளார்கள். புதுதில்லியில் 20000 மாணவர்கள் மற்றும் பள்ளிக் குழந்தைகள் இந்தியாவில் காலநிலை அவசரநிலையைப் பிரகடனம் செய்ய வலியுறுத்தியுள்ளனர். ஒரு இந்திய சிந்தனை நிறுவனம், பல்வேறு இந்திய நகரங்களில் குடிநீர் இருப்பு தீர்ந்து போகும் அபாயம் உள்ளதாக எச்சரித்துள்ளது.\n"}
{"id": "454680", "url": "https://ta.wikipedia.org/wiki?curid=454680", "title": "பிராம்பிள் கே", "text": "பிராம்பிள் கே\n\nபிராம்பிள் கே (Bramble Cay), மைசாப் கவுர், மசராம்கூர் அல்லது பரமகி என்றும் அழைக்கப்படுவது, குயின்ஸ்லாந்தின், டோரஸ் ஸ்ட்ரெய்ட் தீவுகளின் வடகிழக்கு விளிம்பிலும், பெருந் தடுப்புப் பவளத்திட்டு ரீப்பின் வடக்கு முனை ஆகும். இது ஆஸ்திரேலிய தீவின் தொலை வடக்குப் பகுதியாகும் . இதற்கும் பப்புவா நியூ கினியாவின் பிளை ஆற்றின் கழிமுகத்திற்கும் தென்கிழக்கு பக்கமாக தொலைவே உள்ளது. \n\nSection::::வரலாறு மற்றும் அம்சங்கள்.\nஇந்தத் தீவின் பரப்பில் மணல் திட்டானது பெரும்பாலும் புல்வெளியாகவும், புற்களால் மூடப்பட்டுள்ளது. \n\nஇந்த தீவானது \"எரிமலைப்பாறை வெளிப்பாட்டால் உருவான பாறைகளாலும் ஃபோராமினிஃபெரல் மணலாலும் ஆனது. \n\nஇத்தீவின் பெயரான பிராம்பிள் கே என்ற பெயரானது ஐரோப்பிய நில அளவையாளரான எச்.எம்.எஸ். பிரம்பிள் என்பவரின் பெயரைக் கொண்டு இடப்பட்டது. இவர் 1854  ஏப்ரலில் இத்தீவுக்கு வந்த்தார். \n\n1862 ஆம் ஆண்டில், ஆங்கிலோ-ஆஸ்திரேலிய குவானோ நிறுவனத்திற்கு ஒரு சுரங்க குத்தகை இங்கு வழங்கப்பட்டது. குறைந்த தர பாஸ்பேடிக் பாறை சுரங்கத்திற்கு அவ்வப்போது படகுகள் வரும். ஆனால் அதன் குறைந்த தரம் காரணமாக, இங்கு நிரந்தர தளம் உருவாக்கப்படவில்லை. \n\nஇப்பகுதியியல் பல கப்பல் விபத்துக்கள் ஏற்பட்டப் பிறகு, 1924இல் இங்கு முதல் கலங்கரை விளக்கமானது, உயர பிரமிடல் எஃகு கோபுரத்தில் அமைக்கப்பட்டது. இது 1954 இல் இடிக்கப்பட்டு, அதற்கு பதிலாக துருபிடிக்காத எஃகில் உயர கலங்கரை விளக்கமாக மாற்றப்பட்டது. இதில் 1987 சனவரி 6 இல் சூரிய மின்னாற்றல் பொருத்தப்பட்டது. இங்கு ஒவ்வொரு மூன்று முதல் ஆறு மாதங்களுக்கு ஒரு முறை ஆஸ்திரேலிய கடல்சார் பாதுகாப்பு ஆணையத்தின் கப்பல்களின் வருகை உள்ளது. \n\nபிராம்பிள் கே பகுதியானது தோணியாமைகள் இனப்பெருக்கம் செய்யும் இடமாகும். இதைச் சுற்றியுள்ள கடல் பகுதியானது அல்காவும், இந்த அல்காவை விரும்பும் மீன்கள் நிறைந்ததாகவும் உள்ளது. இந்த தீவு பிராம்பிள் கே எலிகளின் தாயகமாகவும் இருந்தது, இந்த எலிகளானது ஒரு தனித்து வாழ்ந்த கொறிணி இனமாகும், இது மனிதனால் ஏற்பட்ட புவி வெப்படைதலின் விளைவாக அழிந்துபோனதாக அறிவிக்கப்பட்ட முதல் பாலூட்டி இனமாகும். புவி வெப்படைதலின் விளைவாக ஏற்பட்ட கடல்மட்ட உயர்வால் இத்தீவின் பரப்பளவு 9.8 ஏக்கரில் இருந்து 6.2 ஏக்கராகக் குறைந்ததன் காரணமாக இந்த எலி இனம் அற்றுப்போயிருக்கலாம் என்று கருதப்படுகிறது. \n\n"}
{"id": "454683", "url": "https://ta.wikipedia.org/wiki?curid=454683", "title": "திரிபுரா இராச்சியம்", "text": "திரிபுரா இராச்சியம்\n\nதிரிபுரா இராச்சியம் (Tripura State, also known as Hill Tipperah), வடகிழக்கு இந்தியாவில், 1684-இல் மாணிக்கிய அரச மரபால் நிறுவப்பட்ட சுதந்திர திரிபுரா இராச்சியம் ஆகும். திரிபுரா இராச்சியத்தின் தலைநகரம் அகர்தலா ஆகும். அகர்தலாவில் இதன் தலைமை அலுவலகம் உஜ்ஜயந்தா அரண்மனையில் செயல்பட்டது. தற்போது இந்த இராச்சியம் வடகிழக்கு இந்தியாவில் திரிபுரா மாநிலமாக உள்ளது.\n\nSection::::வரலாறு.\n1684 முதல் வடகிழக்கு இந்தியாவில் மாணிக்கிய அரச மரபு மன்னர்களால் சுதந்திரமாக நிர்வகிக்கப்பட்டு வந்தது திரிபுரா இராச்சியம். திரிபுரா இராச்சியம் கி.பி. 14 மற்றும் 15-ஆம் நூற்றாண்டு காலகட்டத்தில் கிழக்கே வங்காளத்தின் முழுப்பகுதியையும், வடக்கிலும் மேற்கிலும் பிரம்மபுத்திரா நதிக்கரை வரையிலும், தெற்கே வங்காள விரிகுடா மற்றும் கிழக்கில் பர்மாவையும் எல்லைகளாகக் கொண்டு இருந்தது.\n\n1809 முதல் பிரித்தானிய கிழக்கிந்திய நிறுவனம் ஏற்படுத்திய துணைப்படைத் திட்டப்படி, பிரித்தானியக் கம்பெனி ஆட்சியின் கீழ் சுதேச சமஸ்தானமாக மாறியது. \n\n1947-இல் இந்திய விடுதலைக்குப் பின்னர், சுதேச சமஸ்தானங்களின் இணைப்பு ஒப்பந்தப்படி 1949-இல் திரிபுரா இராச்சியம், இந்தியாவுடன் இணைக்கப்பட்டு, அசாம் மாகாணத்தின் ஒரு பகுதியாக இணைக்கப்பட்டது. 1963 சூலை 1 அன்று திரிபுரா, ஒன்றிய ஆட்சிப்பகுதியானது. 1972-இல் திரிபுரா தனி மாநிலமாக நிறுவப்பட்டது.\n\nSection::::மக்கள்தொகை பரம்பல்.\n1941-இல் திரிபுரா இராச்சியம் 10,660 சதுர மைல் பரப்பளவும், 1463 கிராமங்களும், 5,13,000 மக்கள்தொகையும் கொண்டிருந்தது. இந்த இராச்சிய மக்கள் வங்காள மொழி மற்றும் காக்பரோக் மொழிகளை பேசினர்.\n\n\n\n \n"}
{"id": "454693", "url": "https://ta.wikipedia.org/wiki?curid=454693", "title": "பி. சி. மோகன்", "text": "பி. சி. மோகன்\n\nபி.சி.மோகன் (\"P. C. Mohan\" , பிறப்பு: 24 ஜூலை 1963) இந்திய அரசியல்வாதியும், பெங்களூரு மத்திய மக்களவைத் தொகுதியிலிருந்து தேர்ந்தெடுக்கப்பட்ட நாடாளுமன்ற உறுப்பினரும் ஆவார். பாரதிய ஜனதா கட்சியின் கர்நாடக மாநில துணை தலைவராக உள்ளார் \n"}
{"id": "454697", "url": "https://ta.wikipedia.org/wiki?curid=454697", "title": "சுக்மா", "text": "சுக்மா\n\nசுக்மா \"(Sukma)\" இந்திய நாட்டின் சத்தீசுகர் மாநிலத்திலுள்ள சுக்மா சுக்மா மாவட்டத்தின் தலைமையிட நகரமும், ஒரு நகராட்சியும் ஆகும்..\n\nSection::::புவியியல்.\nகடல் மட்டத்திலிருந்து சராசரியாக 210 மீட்டர் உயரத்தில் 18°24′0″ வடக்கு 81°40′0″ கிழக்கு என்ற அடையாள ஆள்கூறுகளில் சுக்மா நகரம் அமைந்துள்ளது. \n\nSection::::இருப்பிடம்.\nதேசிய நெடுஞ்சாலை எண் 30 இந்நகரத்தை சத்தீசுகரின் செகல்தர்பூர் மாநகராட்சியுடன் இணைக்கிறது. \n\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின்படி, 15 வார்டுகளைக் கொண்ட சுக்மா நகராட்சி 3,104 வீடுகளையும், 13,926 மக்கள்தொகையும் கொண்டது. பாலின விகிதம் 1000 ஆண்களுக்கு 947 பெண்கள் வீதம் உள்ளனர். எழுத்தறிவு 74.20% ஆகவுள்ளது. மக்கள்தொகையில் இந்து சமயம்|இந்துக்கள்]] 83.32%, இசுலாமியர்கள் 9.40%, கிறித்தவர்கள் 4.55%, சீக்கியர்கள் 0.17%, பௌத்தர்கள் 1.28% மற்றும் பிறர் 0.04% உள்ளனர். சுக்மா மக்கள் கோயா மொழி, கோண்டி மொழி, தெலுங்கு மொழி, சோரா மொழிகள் பேசுகின்றனர். \n\nSection::::போக்குவரத்து.\nசுக்மா நகரத்தில் சாலை வழிப் போக்குவரத்து திட்டம் மட்டுமே போக்குவரத்திற்காகப் பயன்படுத்தப்படுகிறது. ராய்ப்பூர், சத்தீசுகர், ஐதராபாத்து (இந்தியா), பிலாய், பிலாசுப்பூர் (சத்தீசுகர்), விசயவாடா, செகதல்பூர், விசாகப்பட்டினம் முதலான நகரங்களுக்கு சுக்மா நகரத்திலிருந்து பொது மக்கள் பேருந்துகள் மூலமாக பயணம் மேற்கொள்கின்றனர். \n\nதாண்டேவாடா நகரத்திலுள்ள உள்ள இரயில் நிலையம் மிக அருகிலுள்ள இரயில் நிலையமாகும். இதேபோல செகதல்பூரில் உள்ள விமான நிலையம் சுக்மா நகரத்திற்கு அருகிலுள்ள விமான நிலையமாகும். \n\nSection::::பிற செய்திகள்.\nசிவப்பு தாழ்வாரம் பகுதியில் உள்ள சுக்மா மாவட்டம் நக்சலைட்-மாவோயிச கிளர்ச்சியால் அடிக்கடி பாதிக்கப்படும் ஒரு பகுதியாகும். காவல் துறை பணியாளர்கள் மற்றும் அரசியல் தலைவர்களை குறிவைத்து மாவோயிசுட்டுகளால் இந்தப்பகுதி தொடர்ந்து தாக்குதலுக்கு உள்ளாகியுள்ளது. இராணுவம், சி.ஆர்.பி.எஃப் மற்றும் காவல்துறை ஊழியர்கள் மீது இதுவரை ஏராளமான தாக்குதல்கள் இந்நகரத்தில் நடந்துள்ளன. 2013 சுக்மா தாக்குதல் மற்றும் 2017 சுக்மா தாக்குதல் நிகழ்வுகள் அனைவருக்கும் தெரிந்ததேயாகும்.\n\n\n"}
{"id": "454706", "url": "https://ta.wikipedia.org/wiki?curid=454706", "title": "காசல்ரே அணை", "text": "காசல்ரே அணை\n\nகாசல்ரே அணை (Castlereigh Dam)  களனி ஆற்றின் முக்கிய துணை நதியான கெகல்கமு ஓயாவின் குறுக்கே கட்டப்பட்ட ஈர்ப்பு அணை ஆகும். இலங்கையின் மத்திய மாகாணத்தில், அட்டனுக்கு தென்மேற்கே சுமார் 3 கி.மீ (1.9 மைல்) தொலைவில் அமைந்துள்ளது. \n\nSection::::நீர்த்தேக்கமும் மின் நிலையமும்.\nகாசல்ரே அணை காசல்ரே நீர்த்தேக்கத்தை உருவாக்குகிறது. இந்த நீர்த்தேக்கம் கெகல்காமு ஓயாவிலிருந்து வரும் நீரின் மூலம் முழுமையாக   பராமரிக்கப்படுகிறது. நீர்த்தேக்கத்தில் இருந்து நார்டன் பாலத்திற்கு அருகே அமைந்துள்ள விமலாசுரேந்திர மின் நிலையத்திற்கு  நீர் திருப்பி விடப்படுகிறது. அதே இடத்தில் அமைந்துள்ள நார்டன் அணையால் உருவாக்கப்பட்ட நார்டன் நீர்த்தேக்கத்தில்  மின் நிலையம் நீரை வெளியேற்றுகிறது. \n\nஇந்த மின் நிலையம் இரண்டு 25 மெகாவாற்று அலகுகளை கொண்டுள்ளது. பெறப்படும் கொள்ளளவு 50 மெகாவாற்று ஆகும். இரண்டு பிரிவுகளும் சனவரி 1965 இல் தொடங்கப்பட்டன. \n"}
{"id": "454762", "url": "https://ta.wikipedia.org/wiki?curid=454762", "title": "தெண்டு இலை", "text": "தெண்டு இலை\n\nதெண்டு இலை (Tendu Leaf), என்பது ஒரு வகை குட்டையான டெண்டு மரத்தின் இலையாகும். இந்த டெண்டு மரங்களானது மத்தியப் பிரதேசம், சத்தீஸ்கர், மகாராஷ்டிரம், ஒடிசா போன்ற மாநிலங்களின் மலைக்காடுகளில் வளருகின்றன. இதன் இலைகள் வெற்றிலைப் போன்று அகன்றதாக இருக்கும். இந்த இலைகளைப் பறித்து, காய வைத்து, தமிழ்நாடு, கேரளா போன்ற மாநிலங்களில் புகைப்பதற்கான பீடி சுற்றுவதற்கு பயன்படுகிறது. \n\n"}
{"id": "454764", "url": "https://ta.wikipedia.org/wiki?curid=454764", "title": "எத்தில் நைட்ரைட்டு", "text": "எத்தில் நைட்ரைட்டு\n\nஎத்தில் நைட்ரைட்டு (Ethyl nitrite) என்பது அல்கைல் நைட்ரைட்டு வகை வேதிச் சேர்மம் ஆகும். இச்சேர்மமானது எத்தனாலில் இருந்து தயாரிக்கப்படலாம்.\n\nடைமெதில்கிளைஆக்சைமை இறுதி விளைபொருளாகத் தரும் வினையில் இது பியூட்டனோன் உடன் வினையில் ஈடுபடும் வினைபொருளாகப் பயன்படுகிறது.\n\nஎத்தில் நைட்ரைட்டானது சளி மற்றும் காய்ச்சலுக்கான, எத்தனாலை அடிப்படையாகக் கொண்ட, மரபுசார் தென்னாப்பிரிக்க மருந்துப்பொருளின் முக்கிய உட்பொருளாக உள்ளது. இந்த மருந்தானது ஆப்பிரிக்கர்களின் மரபு வழி மருந்துப் பொருளாக இருப்பினும், டச்சு நாட்டிலிருந்து இதன் ஆதி தோன்றியிருக்கக்கூடும் எனவும் கருதப்படுகிறது. அமெரிக்காவில் வசித்து வரும் ஜெருமானிய டச்சு ஆமிசு வைக மக்களால் இதைப் போன்ற ஒரு மருந்துப்பொருள் தயாரிக்கப்படுகிறது. இருப்பினும், 1980 களிலிருந்து, அமெரிக்காவில் இனிய நைட்ரைட்டு அலலது நைட்டரின் இனிய சாராயம் என அழைக்கப்படும் இம்மருந்தின் விற்பனை வரைமுறைப்படுத்தப்பட்டுள்ளது. இம்மருந்தின் பயன்பாடு மெதெமோக்ளோபினீமியா என்ற இறப்பிற்கு காரணமாகக்கூடிய ஒரு அறிகுறியோடு தொடர்புடையதாக இருக்கிறது.\n"}
{"id": "454765", "url": "https://ta.wikipedia.org/wiki?curid=454765", "title": "பீடி", "text": "பீடி\n\nபீடி (beedi) ஒரு வகை குச்சிபோன்ற புகைக்கும் சிகரெட் வகையாகும். தெண்டு இலையில் சிறிதளவு நிக்கோட்டீன் கரைசலால் பதப்படுத்தப்பட்ட உலர்ந்த புகையிலைத் தூளைக் கலந்து சுருட்டி, மடித்து பின் மெல்லிய நூலால் சுற்றி பீடி தயாரிப்பர். \n\nவட இந்தியாவில் மார்வாடிகள்கள், வெற்றிலையில் பாக்குத்தூள், மூலிகை மற்றும் நறுமண வாசனை கொண்ட பொருட்களுடன் கலந்து வாயில் அரைத்து சுவைத்துத் துப்பப்படும் பீடாவிலிருந்து, \"பீடி\" எனும் சொல் வரப்பெற்றது. \n\nSection::::தமிழ்நாட்டில் பீடித் தொழில்.\nதமிழ்நாட்டில் பீடித் தொழில் திருநெல்வேலி மாவட்டம் மற்றும் தூத்துக்குடி மாவட்டங்களில் குடிசைத் தொழிலாக நடைபெறுகிறது. பொதுவாக பெண்களே இத்தொழிலில் அதிகம் ஈடுபட்டுள்ளனர். \nSection::::நோய்கள்.\nதொடர்ந்து பீடி புகைப்பவர்களுக்கு வாய் மற்றும் நுரையிரல் புற்று நோய்கள் மற்றும் இதய நோய்கள் பீடிக்க அதிக வாய்ப்புள்ளது. \n\n\n"}
{"id": "454766", "url": "https://ta.wikipedia.org/wiki?curid=454766", "title": "டி. கோவிந்தன்", "text": "டி. கோவிந்தன்\n\nடி. கோவிந்தன் (T. Govindan) ஒரு இந்திய அரசியல்வாதியும் மற்றும் முன்னாள் நாடாளுமன்ற உறுப்பினரும் ஆவார். இவர் கேரளாவின் காசர்கோடு தொகுதியிலிருந்து நாடாளுமன்றத்திற்கு மூன்று முறை (11 ஆவது மக்களவை, 12 ஆவது மக்களவை, 13 ஆவது மக்களவை) தேர்ந்தெடுக்கப்பட்டுள்ளார். . இவர் இந்திய கம்யூனிஸ்ட் கட்சியின் (மார்க்சிஸ்ட்) உறுப்பினராவார். இவர் 23 அக்டோபர் 2011 அன்று இறந்தார். \n"}
{"id": "454770", "url": "https://ta.wikipedia.org/wiki?curid=454770", "title": "இலங்கை தேசிய பூங்காக்களின் பட்டியல்", "text": "இலங்கை தேசிய பூங்காக்களின் பட்டியல்\n\nதேசிய பூங்காக்கள் இலங்கையின் பாதுகாக்கப்பட்ட பிரதேசங்கள் ஆகும். இவை வனசீவராசிகளின் பாதுகாப்பு திணைக்களத்தினால் 1937 ஆம் ஆண்டின் விலங்குகள் மற்றும் தாவர பாதுகாப்பு கட்டளை (எண் 2) ஆல் நிர்வகிக்கப்படுகின்றன. இக் கட்டளைச் சட்டம் அமைச்சக ஒழுங்கமைப்பு மூலம் திருத்தப்படலாம் அல்லது அகற்றப்படலாம். தேசிய பூங்காக்களின் நிலங்கள அனைத்தும் அரசுக்கு உரித்தானவை. அரசினால் பாதுகாக்கப்படுகின்றன. இலங்கையில் 26 தேசிய பூங்காக்கள் உள்ளன. இவை 5,734 சதுர கி.மீ (2,214 சதுர மைல்) பரப்பளவை கொண்டுள்ளன. தேசிய பூங்காக்களை பார்வையிட அனுமதி பத்திரம் அவசியம் ஆகும்.\n\n"}
{"id": "454772", "url": "https://ta.wikipedia.org/wiki?curid=454772", "title": "நாரமல்லி சிவபிரசாத்", "text": "நாரமல்லி சிவபிரசாத்\n\nநாரமல்லி சிவப்பிரசாத் (\"Naramalli Sivaprasad\")(11 சூலை 1951 - 21 செப்டம்பர் 2019) என்பவர் இந்திய திரைப்பட நடிகராக இருந்து, தெலுங்கு தேசம் கட்சியின் அரசியல்வாதியாக ஆனவர் ஆவார். 2009 இந்தியப் பொதுத் தேர்தலில் அவர் ஆந்திராவின் சித்தூர் தொகுதியில் இருந்து மக்களவைக்கு தேர்ந்தெடுக்கப்பட்டார். ஆந்திர மாநிலத்தை பிளவுபடுத்துவதை எதிர்த்து அவர் பல வேடங்களில் பல நூதன போராட்டங்களில் ஈடுபட்டார் . மாநிலப் பிளவுக்கு எதிராக இந்திய நாடாளுமன்றத்தில் ஆர்ப்பாட்டம் நடத்தியதற்காக இடைநீக்கம் செய்யப்பட்ட எம்.பி.க்களில் இவரும் ஒருவர். ஆந்திராவிற்கு சிறப்பு அந்தஸ்து கோரி பி. ஆர். அம்பேத்கர் போல வேடமிட்டு ஆர்ப்பாட்டம் செய்தார் . \n\nSection::::வாழ்க்கை.\nசிவபிரசாத் ஆந்திர மாநிலம், சித்தூரை அடுத்துள்ள பொட்டிபள்ளி சிற்றூரில் தாழ்த்தப்பட்ட வகுப்பில் பிறந்தார். பள்ளிப் படிப்பை முடித்தப் பின்னர் திருப்பதி எஸ். வி. மருத்துவக் கல்லூரியியல் எம்.பி.பி.எஸ். படிப்பை முடித்தார். சிறுவயதில் இருந்து நாடகங்களில் நடித்துவந்த இவர் பிறகு தெலுங்கு திரைப்படங்களில் எதிர் நாயகனாகவும், குணச்சித்திர பாத்திரங்களிலும் நடித்துப் புகழ்பெற்றார்.\n\nபின்னர் தெலுகு தேசம் கட்சியில் இணைந்து 1999 இல் சித்தூர் மாவட்டம் சத்யவேடு தொகுதியின் சட்டமன்ற உறுப்பினராக ஆனார். இதையடுத்து 1999 முதல் 2001 வரை ஆந்திர மாநில தகவல் தொடர்புத் துறை அமைச்சராக பொறுப்பு வகித்தார். 2009, 2014 இல் சித்தூர் மக்களவை உறுப்பினராக தேர்ந்தெடுக்கப்பட்டார். 2019 இல் இதே தொகுதியில் மக்களவைக்கு போட்டியிட்டு தோல்வியுற்றார். ஆந்திர மாநிலத்தை பிளவுபடுத்துவதை எதிர்த்தும், சிறப்பு அந்தஸ்த்து கோரியும் நடத்தப்பட்ட பல போராட்டங்களில் இவர் பல வேடங்களில் கலந்து கொண்டார்.\n\n\n\n"}
{"id": "454773", "url": "https://ta.wikipedia.org/wiki?curid=454773", "title": "வாசுகி முருகேசன்", "text": "வாசுகி முருகேசன்\n\nவாசுகி முருகேசன் \"(Vasuki Murugesan)\" 1996 ஆம் ஆடு நடைபெற்ற சட்டமன்ற தேர்தலில் கருர் தொகுதியில் இருந்து தமிழக சட்டப்பேரவைக்கு தேர்ந்தெடுக்கப்பட்டார். இவர் திராவிட முன்னேற்ற கழகத்தின் கட்சி வேட்பாளராக இருந்தார். கோயம்புத்தூர் விமான நிலையத்தில் அப்போதைய துணை முதல்வர் டி.என். எம்.கே.ஸ்டாலினுடனான ஒரு குறுகிய சந்திப்பிற்குப் பிறகு கோவையில் இருந்து கரூருக்கு திரும்பும் வழியில் விபத்தில் இறந்தார். அவரை கொலை செய்ய சதி செய்யப்பட்டது என்று ஆதாரங்கள் தெரிவிக்கின்றன .\n"}
{"id": "454805", "url": "https://ta.wikipedia.org/wiki?curid=454805", "title": "எக்சாசெல்சியன்", "text": "எக்சாசெல்சியன்\n\nஎக்சாசெல்சியன் (\"Hexacelsian\") என்பது BaAlSiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய பேரியம் சிலிக்கேட்டு கனிமமாக கருதப்படுகிறது. இசுரேல் நாட்டின் ஆட்ரூரிம் வடிநிலத்தில் முதன்முதலில் கண்டறியப்பட்டது . இங்குதான் வெப்ப வெளியுரு மாற்ற ஆட்ரூரிய பாறைத் தொகுதிகள் உருவானதாகக் கருதப்படுகிறது . \n\nSection::::பிற கனிமங்களுடன் தொடர்பு.\nஎக்சாசெல்சியன் என்ற பெயர் செல்சியன் கனிமத்துடன் தொடர்பு கொண்டுள்ளதைக் காட்டுகிறது. செல்சியன் என்பது பெல்ட்சுபார் குழுவைச் சேர்ந்த ஒற்றைச்சரிவச்சுக் கனிமமாகும். எக்சாசெல்சியன் ஒரு பல்லுருத்தோற்ற வகைக் கனிமமாகும். மேலும், இது சிம்ரைட்டு கனிமத்துடன் வேதியல் பண்புகளில் ஒத்திருக்கிறது Beside celsian, it is chemically similar to cymrite.. \n\n"}
{"id": "454813", "url": "https://ta.wikipedia.org/wiki?curid=454813", "title": "செங்கப்பள்ளி", "text": "செங்கப்பள்ளி\n\nசெங்கப்பள்ளி \"(Chengapalli)\" இந்தியாவின் தமிழ்நாடு மாநிலத்திலுள்ள ஒரு பஞ்சாயத்து கிராமம் ஆகும். சேலம் - கோயம்புத்தூர் தேசிய நெடுஞ்சாலை எண் 544 இல் ( முன்னர் தேசிய நெடுஞ்சாலை 47) திருப்பூர் மாவட்டத்தில் அமைந்துள்ள மிக முக்கியமான பகுதி செங்கப்பள்ளியாகும். நெசவுத் தொழிலில் இக்கிராமம் புகழ் பெற்றது. இத்தொழிலுக்காக கிட்டத்தட்ட 5000 மக்கள் பிற பகுதிகளிலிருந்து இங்கு வருகிறார்கள். நான்கு வழி மற்றும் ஆறு வழி சாலைகள் செங்கபள்ளி வழியாகச் செல்கின்றன. \n\nSection::::அருகிலுள்ள இடங்கள்.\nஏழு கொங்கு-சிவன் கோயில்களில் ஒன்றான அவினாசி பெரிய கோவில், திருமுருகன்பூண்டி திருமுருகநாதர் கோயில் (மற்றொரு கொங்கு-சிவன் கோயில்),'மைலா திருப்பதி' என்று குறிப்பிடப்படும் மொண்டிபாளையம் சிறீ பாலாச்சி கோயில், சென்னியாண்டவர் கோயில், தலைக்கரை லட்சுமி நரசிம்ம கோயில், சேவூர் வலேசுவரர் கோயில், செம்பகோவண்டம்பாளையத்தில் உள்ள மாரியம்மன் கோயில், கருவளூர் மாரியம்மன் கோயில், போத்தம்பாளையம் கருப்பாராயர் கோயில், நடுவச்சேரி கோட்டீசுவரர் கோயில் முதலியன இக்கிராமத்திற்கு அருகிலுள்ள இடங்களாகும்.\n\nSection::::போக்குவரத்து.\nகோயம்புத்தூர் பன்னாட்டு வானூர்தி நிலையம் செங்கப்பள்ளியிலிருந்து 50 கிலோமீட்டர் தொலைவிலுள்ளது. \nதிருப்பூர் இரயில் நிலையம் செங்கப்பள்ளியிலுருந்து 15 கிலோமீட்டர் தொலைவிலுள்ளது. இங்கு இரயில்நிலையம் ஏதுமில்லை. \nஇங்குள்ள மக்களுக்கு மாநில அரசு மற்றும் தனியார் துறையால் நடத்தப்படும் பேருந்துகள் போட்டிப் போட்டுக் கொண்டு போக்குவரத்து சேவையை வழங்குகின்றன. \nஇரட்டை நகரங்கள் எனப்படும் கோயம்புத்தூர் மற்றும் திருப்பூர் பகுதிகளுக்கு ஒரு பிராந்திய மையமாக செங்கப்பள்ளியின் புவியியல் இருப்பிடம் அமைந்துள்ளது.\n"}
{"id": "454816", "url": "https://ta.wikipedia.org/wiki?curid=454816", "title": "மெசிட்டால்", "text": "மெசிட்டால்\n\nமெசிட்டால் (2,4,6-மும்மெதில்பீனால்) (2,4,6-trimethylphenol) ஒரு அரோமேடிக் வேதிச் சேர்மம் ஆகும். இச்சேர்மம் மூன்று மெத்தில் தொகுதியையும் மற்றும் ஒரு ஐதராக்சைல் தொகுதியையும் கொண்டது ஆகும். இதன் பெயர் மற்றும் அமைப்பானது மெசிட்டிலீன் மற்றும் பீனால் ஆகிய இரு சேர்மங்களை அடிப்படையாகக் கொண்டு அமையப்பெற்றுள்ளது.\n\nமெசிட்டாலானது மெசிட்டிலீன் மற்றும் பெராக்சிமோனோபாசுபாரிக் அமிம் ஆகியவற்றின் வினை மூலம் கிடைக்கப்பெறுகிறது:\n"}
{"id": "454830", "url": "https://ta.wikipedia.org/wiki?curid=454830", "title": "எக்சாடெக்கீன்", "text": "எக்சாடெக்கீன்\n\nஎக்சாடெக்கீன் (Hexadecene), சீட்டீன் (cetene) எனவும் அழைக்கப்படும் சேர்மமானது 16 கார்பன் அணுக்களைக் கொண்ட ஆல்க்கீனை ஆகும். C6H6 என்ற மூலக்கூற்று வாய்ப்பாட்டை உடையது ஆகும். கார்பன் அணுக்களின் இரட்டைப் பிணைப்பின் இருப்பிடத்தைப் பொறுத்து ஹெக்ஸாடெக்கீன் பல்வேறு கட்டமைப்பு மாற்றியங்கள் உள்ளன. \n\n1-எக்சீன் என்பது ஒரு நேர்கோட்டு வடிவ ஆல்பா ஓலிஃபின் ஆகும். ஏனெனில், அதன் இரட்டைப் பிணைப்பின் முதன்மை அல்லது ஆல்பா நிலையில் (முதல் இரண்டு கார்பன் அணுக்களுக்கு இடையில்) இருப்பதன் காரணமாக. 1-எக்ஸாடெக்கீன் என்பது அறை வெப்பநிலையில் ஒரு தெளிவான திரவமாகும். \n\n1-எக்சாடெக்கீன் மற்ற எக்சாடெக்கீன் மாற்றியங்களைக் காட்டிலும் மிகவும் வினைபுரியும் தன்மையுடையது. இது பல பயன்பாடுகளைக் கொண்டுள்ளது. உதாரணமாக, 1-எக்சாடெக்கேன் என்பது மசகு திரவத்தில் ஒரு பரப்பிறங்கியாகவும், சலிப்பு மற்றும் துளையிடும் தொழிலில் ஒரு துளையிடும் திரவமாகவும், காகிதத் தொழிலில் அளவிடும் பணியிலும் பரவலாகப் பயன்படுத்தப்படுகிறது. \n\nஇருப்பினும், 1-எக்சாடெக்கீனின் உயர் வினைத்திறன் என்பது காற்றில் படும்படி வைக்கப்படும் போது அதன் மேற்பரப்பில் ஆக்சிஜனேற்றத்தின் காரணமாக தேவையற்ற அசுத்தங்களை உருவாக்குவதாகும். எனவே, அதை தொட்டி போர்வை பயன்படுத்தி சேமித்து, உலர்ந்த, மந்தமான சூழலில் கையாளப்பட வேண்டும். \n"}
{"id": "454855", "url": "https://ta.wikipedia.org/wiki?curid=454855", "title": "நருஹித்தோ", "text": "நருஹித்தோ\n\nநருஹித்தோ (\"Naruhito\", ஜப்பானிய மொழி: 明仁, பிறப்பு: 23 பிப்ரவரி 1960) ஜப்பான் நாட்டின் பேரரசர் ஆவார். இவரது தந்தை அக்கிஹித்தோ முடிதுறந்ததைத் தொடர்ந்து இவர் 1 மே 2019 நாளன்று செவ்வந்தி அரியணையை ஏற்றுக்கொண்டார். இதன்மூலம் ரெய்வா ஊழி தொடங்கியது. ஜப்பானியப் பாரம்பரிய ஆட்சிமுறை வம்சாவளியினர் வரிசையில் இவர் 126வது பேரரசர் ஆவார்.\n\nSection::::பிறப்பும் கல்வியும்.\nநருஹித்தோ, 23 பிப்ரவரி 1960இல் தோக்கியோ பேரரச அரண்மனையில் உள்ள மருத்துவமனையில் பிறந்தார். இவருக்கு 4 வயதான போது ஜப்பானில் மதிப்புமிக்க கக்குஷுயின் கல்விமுறையில் சேர்ந்து தொடக்கக்கல்வியைப் பயின்றார். பிறகு கக்குஷுயின் பல்கலைக்கழகத்தில் பயின்று மார்ச் 1982இல் வரலாற்றுப் பிரிவில் இளங்கலைப் பட்டம் பெற்றார்.\n\nSection::::தனிப்பட்ட வாழ்க்கை.\nநருஹித்தோ, 9 சூன் 1993இல் மசாகோ ஒவாடா என்ற பெண்ணைத் திருமணம் செய்துகொண்டார். இவர்களுக்கு 1 டிசம்பர் 2001இல் இளவரசி அய்கோ பிறந்தார். \n"}
{"id": "454860", "url": "https://ta.wikipedia.org/wiki?curid=454860", "title": "சிறீ வெங்கடேசுவரா உயர் தொழில்நுட்ப பொறியியல் கல்லூரி", "text": "சிறீ வெங்கடேசுவரா உயர் தொழில்நுட்ப பொறியியல் கல்லூரி\n\nசிறீ வெங்கடேஸ்வரா உயர் தொழில்நுட்ப பொறியியல் கல்லூரி (Shree Venkateshwara Hi-Tech Engineering College) என்பது தமிழ்நாட்டின், ஈரோடு மாவட்டம், கோபிச்செட்டிப்பாளையத்தில் உள்ள ஒரு தனியார் சுய நிதி பொறியியல் கல்லூரி ஆகும். இந்த கல்லூரி அகில இந்திய தொழில்நுட்பக் கல்விக் குழுவால் அங்கீகரிக்கப்பட்டு, கோயம்புத்தூர் அண்ணா பல்கலைக்கழகத்துடன் இணைவுபெற்றுள்ளது. 2008-2009 கல்வியாண்டில் இக்கல்லூரி நிறுவப்பட்டது. \n\nSection::::வழங்கப்படும் பாடங்கள்.\nஇக்கல்லூரியானது மூன்று இளநிலை பொறியியல் படிப்பு (பி.இ) மற்றும் ஒரு இளநிலை தொழில்நுட்ப படிப்பு (பி.டெக்) போன்றவற்றை கோவை அண்ணா பல்கலைக்கழக அங்கிகாரத்துடன் வழங்குகிறது. \n\nSection::::இளநிலை பாடங்கள்.\n\"பி.இ\" \n\n\n\"பி.டெக்\" \n\n\n\nSection::::முதுநிலை படிப்புகள்.\n\"எம்.இ\" \n\n\nSection::::சேர்க்கை நடைமுறை.\nஇளங்கலை மாணவர்கள் தங்கள் 12 ஆம் வகுப்பு (உயர்நிலை பள்ளி) மதிப்பெண்களின் அடிப்படையில் சேர்க்கப்படுகிறார்கள். சேர்க்கையானது தமிழக அரசின் விதிமுறைகளின்படி மாநில அரசு ஆலோசனை மற்றும் நடைமுறைகள் மூலம் செய்யப்படுகிறது. \n\n"}
{"id": "454861", "url": "https://ta.wikipedia.org/wiki?curid=454861", "title": "சிறீ அங்காளம்மன் பொறியியல் மற்றும் தொழில்நுட்பக் கல்லூரி", "text": "சிறீ அங்காளம்மன் பொறியியல் மற்றும் தொழில்நுட்பக் கல்லூரி\n\nசிறீ அங்களம்மன் பொறியியல் மற்றும் தொழில்நுட்பக் கல்லூரி (Shri Angalamman College of Engineering and Technology) என்பது இந்தியாவின், தமிழ்நாட்டின், திருச்சிராப்பள்ளி நகரில் அமைந்துள்ள ஒரு கல்லூரி ஆகும். இது இளநிலை பொறியியல் மற்றும் தொழில்நுட்ப படிப்புகளை வழங்குகிறது. இந்த கல்லூரி அண்ணா பல்கலைக்கழகத்துடன் இணைக்கப்பட்டுள்ளது மற்றும் ஐஎஸ்ஓ 9001-2000 சான்றிதழ் பெற்றது.   \n\n\n\n"}
{"id": "454874", "url": "https://ta.wikipedia.org/wiki?curid=454874", "title": "2-மீதாக்சிஎத்தனால்", "text": "2-மீதாக்சிஎத்தனால்\n\n2-மீதாக்சிஎத்தனால் (2-Methoxyethanol)  என்ற மூலக்கூற்று வாய்ப்பாட்டினை உடைய ஒரு  கூடிய கரிமச் சேர்மம் ஆகும். இச்சேர்மம் முக்கியமாக ஒரு கரைப்பானாகப் பயன்படுத்தப்படுகிறது. இது ஈதர் போன்ற மணத்தை உடைய, தெளிவான, நிறமற்ற திரவமாகும். இது பல்வேறு வகையான வேதிச் சேர்மங்களை கரைக்கும் தன்மைக்காகவும், நீர் மற்றும் இதர கரைப்பான்களுடன் கலக்கும் தன்மைக்காகவும் அறியப்பட்ட கிளைகோல் ஈதர்கள் எனப்படும் கரைப்பான்களின் வகைப்பாட்டில் உள்ளது. புரோட்டானேற்றம் செய்யப்பட்ட ஆக்சிரேனின் மீது மெத்தனாலின் கருக்கவர் தாக்குதல் மற்றும் அதைத் தொடர்ந்த புரோட்டான் பரிமாற்றத்தின் மூலம் இச்சேர்மம் தயாரிக்கப்படலாம்.\n\n2-மீதாக்சிஎத்தனால், வார்னீஷ்கள், சாயங்கள், பிசின்கள் ஆகியவற்றைக் கரைக்கும் கரைப்பானாகப் பயன்படுகிறது. இச்சேர்மம் வானூர்தியில் பனிநீக்கும் கரைசலை உருவாக்கும் சேர்க்கைப் பொருளாகவும் பயன்படுகிறது. கரிம உலோக வேதியியலில் இது பொதுவாக வாஸ்காவின் அணைவுச் சேர்மத்தினையும் மற்றும் அதனையொத்த சேர்மங்களையும் (கார்போனைல்குளோரோஐதரிடோட்ரிஸ்(முப்பினைல்பாசுபீன்) ருத்தீனியம் (II)) தொகுப்பதற்குப் பயன்படுகிறது. இந்த வினைகளின் போது ஆல்ககாலானது ஐதரைடு மற்றும் கார்பனோராக்சைடு இவற்றின் மூலங்களாக செயல்படுகிறது.\n\n2-மீதாக்சிஎத்தனால் எலும்பு மஜ்ஜைகள் மற்றும் விந்தகங்களுக்கு நச்சுத்தன்மை உடையதாக உள்ளது. இந்தச் சேர்மத்தைக் கையாளும் தொழிலாளர்களுக்கு புள்ளிச்செல்லிறக்கம், பெருஞ்செல் சோகை, விந்தணுக்குறைவு மற்றும் விந்தின்மை போன்ற நோய்கள் ஏற்படுவதற்கான அபாயங்கள் அதிகமாக உள்ளது.\n\nமீதாக்சிஎத்தனால் ஆல்ககால் ஐதரசன் நீக்கும் நொதியின் மூலமாக மீதாக்சிஅசெட்டிக் அமிலமாக மாற்றப்படுகிறது. இந்த மீதாக்சி அசிட்டிக் அமிலமானது பல தீய விளைவுகளைத் தரவல்லது. எத்தனால் மற்றும் அசிட்டேட்டு ஆகிய இரண்டு சேர்மங்களுமே தடுக்கும் விளைவைப் பெற்றுள்ளன. மீதாக்சிஅசிடேட்டானது சிட்ரிக் அமில சுழற்சியில் நுழைந்து மீதாக்சி சிட்ரிக் அமிலமாக மாறுகிறது\n"}
{"id": "454877", "url": "https://ta.wikipedia.org/wiki?curid=454877", "title": "தார்கெயிட்டு", "text": "தார்கெயிட்டு\n\nதார்கெயிட்டு (\"Dargaite\") என்பது BaCa1(SiO)(SO)O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். ஓர் அரிய கனிமமான இது பேரியம் தனிமத்தினுடைய நாபிமூசைட்டு வகையை ஒத்த அமைப்பு கொண்டு அதில் புளோரின் அணு மட்டும் இல்லாத ஒரு கனிமம் என்று இதை வகைப்படுத்துகிறார்கள். சமீப காலத்தில் அங்கீகரிக்கப்படும் ஆட்ரூரியம் அணைவுத் தொகுதி கனிமங்கள் பலவற்றில் இதுவும் ஒன்றாகும். ஒரு நாபிமூசைட்டாக தார்கெயிட்டு R-3m என்ற இடக்குழுவுடன் முக்கோணவமைப்புடன் காணப்படுகிறது . \n"}
{"id": "454887", "url": "https://ta.wikipedia.org/wiki?curid=454887", "title": "விளாதிமிர் கெல்ஃபாண்ட்", "text": "விளாதிமிர் கெல்ஃபாண்ட்\n\nவளதமிர் கெல்ஃபாண்ட் (Vladimir Gelfand, உநருசியம்: உநுசியம்: Владимир Натанович Гельфанд, மாதம் 1 [யூ.நா. 16 பெப்ரவாரி] 1923 - நவம்பர் 25, 1983). அவர் இரண்டாம் உலகப் போரின்போது செம்படையின் அதிகாரியாக இருந்தார், போருக்குப் பிறகு அவர் இறக்கும் வரை ஒரு தொமிற்கல்வி பள்ளியில் ஆசிரியராக பணியாற்றினார்.\nஅவர் சிவப்பு இராணுவத்தில் (1941-1946) பணியாற்றிய ஆண்டுகள் பற்றி வெளியிடப்பட்ட நாட்குறிப்புகளின் ஆசிரியராக அறியப்படுகிறார், அவை ரஷ்ய மொழியில் மீண்டும் மீண்டும் வெளியிடப்பட்டு ஜெர்மன் மற்றும் ஸ்வீடிஷ் மொழிகளில் மொழிபெயர்க்கப்பட்டன. ஜெர்மனியில், இது ஒரு சிவப்பு இராணுவ அதிகாரியின் முதல் மற்றும் ஒரே தனிப்பட்ட நாட்குறிப்பாகும், இது ஜெர்மன் மொழியில் கிடைக்கிறது.\n\n\n"}
{"id": "454894", "url": "https://ta.wikipedia.org/wiki?curid=454894", "title": "எஸ். கே. பி. பொறியியல் கல்லூரி", "text": "எஸ். கே. பி. பொறியியல் கல்லூரி\n\nஎஸ்.கே.பி. பொறியியல் கல்லூரி (\"SKP Engineering College\") என்பது தமிழ்நாட்டின், திருவண்ணாமலை, சின்னகாங்கியனூரில் உள்ள பொறியியல் கல்லூரி ஆகும். திருவண்ணாமலை மற்றும் அதைச் சுற்றிவாழும் கிராமப்புற மக்களுக்கு தொழில்நுட்ப கல்வி வழங்கும் நோக்குடன் 1999 ஆம் ஆண்டு இக்கல்லூரி நிறுவப்பட்டது. \n\nஎஸ்.கே.பி பொறியியல் கல்லூரியானது ஒரு சுய நிதிக் கல்லூரி ஆகும். இது ஸ்ரீ எஸ். குப்புசாமி நினைவு கல்வி அறக்கட்டளையால் நடத்தப்படுகிறது . இந்த கல்லூரிக்கு புது தில்லியின் ஏ.ஐ.சி.டி.இ ஒப்புதல் அளித்துள்ளது. இது சென்னை அண்ணா பல்கலைக்கழகத்துடன் இணைக்கப்பட்டுள்ளது. இக்கல்லூரி முதலில் 240 மாணவர்களுடன் பி.இ / பி.டெக் படிப்புகளை வழங்கத் தொடங்கியது. இப்போது ஏழு பி.இ / பி.டெக் பாடங்கள் மற்றும் ஏழு முதுநிலை படிப்புகளும் வழங்கிவருகிறது. இக்கல்லூரியானது ஆண்டுக்கு 810 மாணவர் சேர்க்கைகான அங்கீகரிகாரம் பெற்றுள்ளது. \n\nSection::::படிப்புகள்.\nஎஸ்.கே.பி பொறியியல் கல்லூரியானது மாணவர்களுக்கு பல்வேறு பொறியியல் படிப்புகளை கற்பிப்பதை நோக்கமாகக் கொண்டு பல்வேறு படிப்புகளை வழங்குகிறது. இங்கு வழங்கப்படும் படிப்புகள் பின்வருமாறு: \n\n\n"}
{"id": "454896", "url": "https://ta.wikipedia.org/wiki?curid=454896", "title": "மாங்கனீசெலாதோனைட்டு", "text": "மாங்கனீசெலாதோனைட்டு\n\nமாங்கனீசெலாதோனைட்டு (\"Manganiceladonite\") என்பது KMgMnSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இதுவோர் அரிய சிலிக்கேட்டு கனிமமாகும் . இத்தாலி நாட்டின் கடற்கரை மண்டலமான லிகுரியாவின் லா சிபெசியா என்ற துறைமுக நகரத்திலுள்ள செர்சியாரா சுரங்கத்தில் கண்டறியப்பட்ட பல கனிமங்களில் மாங்கனீசெலாதோனைட்டும் ஒன்றாகும் .\nமைகா குழுவைச் சேர்ந்த கனிமம் செலாதோனைட்டை ஒத்த மூவிணைதிற மாங்கனீசு என்று மாங்கனீசெலாதோனைட்டு கனிமம் வகைப்படுத்தப்படுகிறது . \n"}
{"id": "454897", "url": "https://ta.wikipedia.org/wiki?curid=454897", "title": "நிக்கோலா ஸ்டர்ஜியன்", "text": "நிக்கோலா ஸ்டர்ஜியன்\n\nநிக்கோலா ஃபெர்குசன் ஸ்டர்ஜியன் (\"Nicola Ferguson Sturgeon\", பிறப்பு: 19 July 1970) ஸ்காட்டிய அரசியல்வாதியான இவர் ஸ்காட்லாந்து நாட்டின் ஐந்தாவது முதலமைச்சராகப் பொறுப்பில் உள்ளார். இவர் அப்பொறுப்பை வகிக்கும் முதல் பெண் ஆவார். இவர் 1999ஆம் ஆண்டிலிருந்து ஸ்காட்டிய நாடாளுமன்ற உறுப்பினராக உள்ளார். \n\n2014 ஸ்காட்டிய விடுதலைப் பொதுவாக்கெடுப்பில் தோல்வியுற்றதைத் தொடர்ந்து அப்போதைய முதலமைச்சரும் ஸ்காட்டிய தேசியக் கட்சித் தலைவருமான சல்மண்ட் பதவி விலகுவதாக அறிவித்தார். பிறகு கட்சித்தலைவர் தேர்தலுக்கு ஸ்டர்ஜியனைத் தவிர வேறு யாரும் வேட்புமனு தாக்கல் செய்யவில்லை. எனவே அவர் போட்டியின்றித் தேர்ந்தெடுக்கப்பட்டார். அதைத்தொடர்ந்து ஸ்காட்லாந்தின் முதலமைச்சராக நவம்பர் 19இல் பொறுப்பேற்றுக் கொண்டார்.\n"}
{"id": "454906", "url": "https://ta.wikipedia.org/wiki?curid=454906", "title": "சின்னகாங்கியனூர்", "text": "சின்னகாங்கியனூர்\n\nசின்னகாங்கியனூர் (Chinnakangiyanur) என்பது இந்தியாவின், தமிழ்நாட்டின், திருவண்ணாமலை மாவட்டம், திருவண்ணாமலை ஊராட்சி ஒன்றியம், சின்னகாங்கியனூர் ஊராட்சிக்கு உட்பட்ட ஒரு சிற்றூர் ஆகும்.\n\nSection::::மக்கள்வகைப்பாடு.\nஇந்த ஊரானது மாவட்டத்தின் தலைநகரான திருவண்ணாமலையில் இருந்து 4 கிலோமீட்டர் தொலைவிலும், மாநிலத் தலைநகரான சென்னையில் இருந்து 180 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 370 வீடுகள் உள்ளன. கிராமத்தின் மொத்த மக்கள் தொகையானது 2598 ஆகும். இதில் ஆண்கள் எண்ணிக்கை 1513, பெண்களின் எண்ணிக்கை 1085 என உள்ளது. மக்களின் கல்வியறிவு விகிதமானது 86.9% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % க்கு இணையாக உள்ளது.\n"}
{"id": "454911", "url": "https://ta.wikipedia.org/wiki?curid=454911", "title": "ஐதராக்சிபியூட்ரிக் அமிலம்", "text": "ஐதராக்சிபியூட்ரிக் அமிலம்\n\nஐதராக்சிபியூட்ரிக் அமிலம் (Hydroxybutyric acid) என்பது நான்கு கார்பன் அணுக்களைக் கொண்டதும், ஐதராக்சில் மற்றும் கார்பாக்சிலிக் அமில வேதி வினைக் குழுக்கள் இரண்டையும் கொண்டுள்ளதும் ஆன ஒரு கரிமச் சேர்மம் ஆகும். இச்சேர்மமானது பியூட்ரிக் அமிலத்தின் வழிப்பொருள்களாக பார்க்கப்படலாம். ஐதராக்சிபியூட்ரிக் அமிலத்தின் கார்பாக்சிலேட்டு எதிரயனி மற்றும் எசுத்தர்கள் ஐதராக்சிபியூட்ரேட்டுகள் எனப்படுகின்றன. \n\nஇச்சேர்மத்திற்கு மூன்று மாற்றியங்கள் உள்ளன. அவை இரண்டு வேதி வினைக் குழுக்களுக்கு இடையிலான தூரத்தால் வேறுபடுகின்றன: \n\n\n"}
{"id": "454912", "url": "https://ta.wikipedia.org/wiki?curid=454912", "title": "3-மெதில்எக்சேன்", "text": "3-மெதில்எக்சேன்\n\n3-மெத்தில்எக்சேன் (3-Methylhexane) என்பது இரண்டு ஆடி மாற்றியங்களைக் கொண்ட ஒரு கிளைத்த நீரகக்கரிமம் ஆகும். இது எப்டேனின் மாற்றியங்களில் ஒன்றாகும். \n\nஇம்மூலக்கூறானது சமச்சீரற்ற தன்மை கொண்டதாகும். மேலும் எப்டேனின் இரண்டு மாற்றியங்களில் இந்தப் பண்பைக் கொண்ட ஒரு மாற்றிமாகும். இச்சேர்மத்தின் இரண்டு ஆடி மாற்றியங்களானவை (\"R\")-3-மெதில்எக்சேன் மற்றும் (\"S\")-3-மெதில்எக்சேன் ஆகியவை ஆகும். \n"}
{"id": "454914", "url": "https://ta.wikipedia.org/wiki?curid=454914", "title": "அரசம் பழம்", "text": "அரசம் பழம்\n\nஅரசம் பழம் என்பது அரச மரத்தில் இருந்து கிடைக்கிறது. அரசம் பழம் மருத்துவ குணங்கள் மிகுந்த பழம் ஆகும். இது உங்கள் காய்ச்சல், ஆஸ்துமா போன்ற நோய்களுக்கு மருந்தாகப் பயன்படுகிறது. இது கண் வலிக்கு மருந்தாகப் பயன்படுகிறது மற்றும் வாயில் உள்ள பாக்டீரியாவையும் பற்களில் உள்ள கறையையும் நீக்குவதால் வாய்வழி ஆரோக்கியத்திற்கும் நல்லது.\n\nகாது நோய்த்தொற்றுகளுக்கும் இதைப் பயன்படுத்தப்படலாம். இது மஞ்சள் காமாலைக்கு பிரபலமான மருந்தாகும். இது மலச்சிக்கலுக்குப் பயன்படுத்தப்படுவதால் செரிமானத்திற்கும் உதவக்கூடும், மேலும் வயிற்றுப்போக்கிலிருந்து உடனடி நிவாரணத்தையும் அளிக்கிறது. இது இதய நோய்களைத் தடுக்கவும் உதவுகிறது மற்றும் நீரிழிவு நோயாளிகளுக்கு இது மிகவும் நல்லது, ஏனெனில் இது இரத்தத்தில் உள்ள சர்க்கரை அளவைக் குறைக்க உதவுகிறது.\nஅரச மரம் இருக்கும் இடம் எல்லாம் விநாயகர் சிலை இருக்கும். ஏனென்றால் விநாயகரை சுற்ற பிள்ளை பிறக்கும், என சொல்வாரக்ள். அரச மரத்தை சுற்ற அரசு அற்று போகமல் இருக்கும், அரசு என்றால் அவர் குடும்பத்திற்கு பிள்ளை என்று பொருள். அரச மரத்தடியில் அதிக அளவு ஆக்சிஜனை அந்த மரம் சேமித்து தரும். அதனால் கருப்பை சுத்தம் ஆகும். கருப்பை சுத்தம் ஆனால் குழந்தை பிறக்கும். அரசமரத்தின் பழம் தினமும் 50கிராம் சாப்பிட ஆண்களுக்கு அணுக்கள் உற்பத்தி அதிகரிக்கும்.\n\nபெண்கள் இந்த பழம் சாப்பிட இளமை திரும்பும், கருப்பையில் உள்ள கிருமிகள் அழியும், கருப்பை பலம் ஆகும். குழந்தை பிறக்கும் நிளைக்கு வருவார்கல். சாதரணமாக எல்லோரும் அரசம் பழம் சாப்பிட உடல் வலி போகும். மலச்சிகல் இருக்காது. தோல் பளபளக்கும். அரசம்பழம் சிறியதாக இருக்கும். சிவப்பு, மஞ்சள் நிறமும் கலந்து இருக்கும். இனிப்பு சுவை இருக்கும். விதைகளதிகமாக இருக்கும். அரசமரம் குறைந்தது 50 வருட மரமாக இருந்தால் நல்லது. அதில் உல்ள பழமும், இலையும், பட்டைபால் எல்லாம் மருந்தாக பயன்படும்."}
{"id": "454924", "url": "https://ta.wikipedia.org/wiki?curid=454924", "title": "தந்தேவாடா", "text": "தந்தேவாடா\n\nதந்தேவாடா அல்லது தண்டேவாடா (Dantewada) இந்தியாவின் சத்தீஸ்கர் மாநிலத்தில் அமைந்த தந்தேவாடா மாவட்டத்தின் நிர்வாகத் தலைமையிடமும், நகராட்சியும் ஆகும். \nவிசாகப்பட்டினத்திலிருந்து அகலப் பாதையில் தந்தேவாடா நகரம் இணைக்கப்பட்டுள்ளது.\n\nSection::::புவியியல்.\nதந்தேவாடா நகரம் சங்கனி ஆறு மற்றும் தங்கினி ஆற்றின் கரையில், கடல் மட்டத்திலிருந்து 351 மீட்டர் (1154 அடி) உயரத்தில் பாகையில் அமைந்துள்ளது. \n\nSection::::மக்கள் தொகை பரம்பல்.\n2011-ஆம் ஆண்டு மக்கள்தொகை கணக்கெடுப்பின்படி, 15 வார்டுகளும், 3,157 வீடுகளும் கொண்ட தந்தேவாடா பேரூராட்சியின் மக்கள்தொகை 13,633 ஆகும். ஆறு வயதிற்குட்பட்ட குழந்தைகள் 1609 ஆக உள்ளனர். பாலின விகிதம் 1000 ஆயிரம் ஆண்களுக்கு 977 பெண்கள் வீதம் உள்ளனர். எழுத்தறிவு 82.63 % ஆகவுள்ளது. மக்கள்தொகையில் இந்துக்கள் 94.32%, இசுலாமியர்கள் 2.37%, கிறித்தவரகள் 2.64% மற்றவர்கள் 0.67% ஆகவுள்ளனர். \n"}
{"id": "454932", "url": "https://ta.wikipedia.org/wiki?curid=454932", "title": "ராய்கர்", "text": "ராய்கர்\n\nஇராய்கர் (Raigarh) இந்தியாவின் சத்தீஸ்கர் மாநிலத்தின், ராய்கர் மாவட்டத்தின் நிர்வாகத் தலைமையிட நகரமும், மாநகராட்சியும் ஆகும். ராய்கர் நகரம் சத்தீஸ்கர் மாவட்டத்தின் பண்பாட்டுத் தலைமையிடம் ஆகும். மேலும் இராய்கர் நகர்புறத்தில் நிலக்கரி, இரும்புச் சுரங்கங்களுக்கு பெயர்பெற்றது.மேலும் நெற்களஞ்சியங்கள் கொண்டது. மாநிலத் தலைநகரான இராய்ப்பூருக்கு வடகிழக்கே 230 கிமீ தொலைவில் இராய்கர் நகரம் உள்ளது.\n\nSection::::புவியியல் & தட்பவெப்பம்.\nஇந்தியாவின் சத்தீஸ்கர் மாநிலத்தில், இராய்கர் மாநகரம் பாகையில் அமைந்துள்ளது.கடல் மட்டத்திலிருது 2015 மீட்டர் (705 அடி) உயரத்தில் அமைந்த, இராய்பூர் நகரம் கேலா ஆற்றின் கரையில் அமைந்துள்ளது.\n\nகோடைக்காலத்தில் இந்நகரத்தின் கோடக்கால குறைந்த, அதிகபட்ச வெயில் 29.5°C - 49°C ஆகவும் , குளிர்காலத்தில் 8°C - 25°C வெப்பம் கொண்டுள்ளது. \n\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின்படி, 48 வார்டுகள் கொண்ட இராய்ப்பூர் மாநகராட்சியின் மொத்த மக்கள்தொகை 1,37,126 ஆகும். ஆறு வயதிற்குட்பட்ட குழந்தைகள் 16,994 ஆகவுள்ளனர். பாலின விகிதம் ஆயிரம் ஆண்களுக்கு 953 பெண்கள் வீதம் உள்ளனர். எழுத்தறிவு 87.02% ஆகவுள்ளது. மக்கள்தொகையில் இந்துக்கள் 90.20 %, இசுலாமியர்கள் 5.50 %, கிறித்தவர்கள் 2.99 %, சீக்கியர்கள் 0.85 % மற்றவர்கள் 0.47% ஆகவுள்ளனர். இராய்ப்பூர் மாநகரத்தில் இந்தி, ஒடியா, தெலுங்கு, வங்காள மொழிகள் அதிகம் பேசப்படுகிறது.\n\nSection::::போக்குவரத்து.\nSection::::தொடருந்து சேவைகள்.\nஜம்சேத்பூர் - பிலாஸ்பூர் மற்றும் அவுரா-நாக்பூர்-மும்பை இருப்புப் பாதை வழித்தடத்தில் ராய்கர் தொடருந்து நிலையம் உள்ளது. இராய்ப்பூர் தொடருந்து நிலையம் புதுதில்லி, மும்பை, கோட்டா, கொல்கத்தா, அகமதாபாத், புவனேஸ்வர், நாக்பூர், பாட்னா மற்றும் விசாகப்பட்டினம் நகரங்களுடன் இணைக்கிறது. \n\nSection::::வானூர்தி நிலையம்.\nஇராய்கர் நகரத்திலிருந்து 9 கிமீ தொலைவில் கொண்டாதரை எனுமிடத்தில் உள்நாட்டு வானூர்தி நிலையம் உள்ளது. \n\n"}
{"id": "454937", "url": "https://ta.wikipedia.org/wiki?curid=454937", "title": "ஏகலைவா மாதிரி உண்டி உறைவிடப் பள்ளி", "text": "ஏகலைவா மாதிரி உண்டி உறைவிடப் பள்ளி\n\nஏகலைவா மாதிரி உண்டி உறைவிடப் பள்ளி அல்லது அரசு பழங்குடியினர் உண்டி உறைவிடப் பள்ளி (, EMRS) என்பது இந்தியாவிலுள்ள ஆதிவாசி (பட்டியல் சாதியினரும் பட்டியல் பழங்குடியினரும்) மக்களுக்கான உண்டி உறைவிடப் பள்ளித் திட்டம் ஆகும். நகரங்களைவிட்டு தொலைவில் வசிக்கும் ஆதிவாசி மாணவர்களுக்குத் தரமான கல்வியை வழங்க இந்தியாவின் பழங்குடியினர் அமைச்சகத்தால் இத்திட்டம் 1997-98 ஆம் ஆண்டுகளில் தொடங்கப்பட்டது. இப்பள்ளிகள் அரசியலமைப்புச் சட்டப் பிரிவு 275(1) இன் கீழ் மானியங்களுடன் மாநிலங்கள் மற்றும் ஒன்றியப் பிரதேசங்களில் தொடங்கப்படுகின்றன. 2018 -19 ஆண்டு நிதிநிலை அறிக்கையின்படி ஒரு வட்டத்தில் 50% மேல் பழங்குடினர் இருந்தாலோ குறைந்தது 20,000 பழங்குடியினர் இருந்தாலோ, அங்கெல்லாம் 2022 ஆம் ஆண்டிற்குள் ஏகலைவா மாதிரிப் பள்ளியைத் தொடங்க வேண்டும் என இலக்கு வைக்கப்பட்டுள்ளது.\n\nஇங்கே மாணவர்கள் கட்டாயம் தங்கிப் படிக்கவேண்டும். இப்பள்ளி ஜவஹர் நவோதயா வித்தியாலயம் போல மாணவர்களுக்கு உணவுடன் தங்குமிடமும் கட்டணமின்றி வழங்கப்படுகிறது. ஆறாம் வகுப்பு முதல் பன்னிரண்டாம் வகுப்பு வரையிலான கல்வி அந்தந்த மாநில அரசின் விருப்பப்படி சிபிஎஸ்இ அல்லது மாநிலப் பாடத்திட்டத்தில் கல்வி கற்பிக்கப்படுகிறது.\n\nSection::::தமிழகத்தில்.\nதமிழகத்தில் விழுப்புரம் மாவட்டம் வெள்ளிமலை, சேலம் பெத்தநாயக்கன்பாளையம், நீலகிரி, திருவண்ணாமலை கலசபாக்கம், வேலூர் ஆதனவூர், நாமக்கல் கொல்லிமலை என ஆறு பள்ளிகள் செயல்படுகின்றன. நீலகிரி மாவட்டம், குஞ்சப்பனையில் உள்ள மாதிரிப் பள்ளியில் 2019 ஆம் ஆண்டுப் பொதுத் தேர்வில் 100% தேர்ச்சிபெற்றனர்.\n\nSection::::இவற்றையும் பார்க்க.\nஅரசு பழங்குடியினர் உண்டி உறைவிடப் பள்ளிகள்\n"}
{"id": "454949", "url": "https://ta.wikipedia.org/wiki?curid=454949", "title": "எஸ். கே. ஆர். பொறியியல் கல்லூரி", "text": "எஸ். கே. ஆர். பொறியியல் கல்லூரி\n\nஎஸ். கே. ஆர். பொறியியல் கல்லூரி (SKR Engineering College) என்பது தமிழ்நாட்டின், சென்னை பூந்தமல்லியில் உள்ள ஒரு பொறியியல் கல்லூரி ஆகும். இந்த கல்வி நிறுவனமானது 2001 ஆம் ஆண்டு திரு ஏ. எம். சீனிவாசன் மற்றும் கே. ராமதாஸ் ஆகியோரால் நிறுவப்பட்டது. புது தில்லியில் உள்ள அகில இந்திய தொழில்நுட்பக் கல்வி கவுன்சில் (ஏ.ஐ.சி.டி.இ) இந்த கல்லூரிக்கு ஒப்புதல் அளித்துள்ளது, இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\n\n\nSection::::மேலாண்மை ஆய்வுத் துறை.\nSection::::துறை பற்றி.\nமேலாண்மை ஆய்வுத் துறையானது 2006-07 கல்வியாண்டில் நிறுவப்பட்டது. இரண்டு ஆண்டு கல்வித் திட்டமான இது அண்ணா பல்கலைக்கழகத்துடன் இணைக்கப்பட்டுள்ளது. இதில் 60 மாணவர்களை சேர்க்க ஏஐசிடிஇ- ஆல் அங்கீகரிக்கப்பட்டுள்ளது. \n\nSection::::முத்ரா.\nமுத்ரா என்னும் மேலாண்மைத் துறைசார்ந்த ஒரு சங்கமானது 2016 திசம்பரில் எஸ்.கே.ஆர் பொறியியல் கல்லூரியின் மேலாண்மை ஆய்வுத் துறையால் நிறுவப்பட்டது. இந்த சங்கம் மாணவர்கள், கல்வியாளர்கள், ஆராய்ச்சி அறிஞர்கள், வணிக மற்றும் கார்ப்பரேட் நபர்களுக்கான கருத்தரங்குகளை நடத்துகிறது. மேலும் ஆராய்ச்சிக் கட்டுரைகளை நூலாக வெளியிடுகிறது. இப்போது சங்கம் முத்ரா என்ற பெயரில் ஒரு மாத மேலாண்மை இதழ் (உள்சுற்று) மற்றும் மின் இதழை வெளியிடுகிறது. \n\n"}
{"id": "454950", "url": "https://ta.wikipedia.org/wiki?curid=454950", "title": "மு. பொ. ஈசுர மூர்த்தியா பிள்ளை", "text": "மு. பொ. ஈசுர மூர்த்தியா பிள்ளை\n\nஈசுரமூர்த்தியா பிள்ளை (மே 23, 1861 - சனவரி 23, 1940) தமிழறிஞரும், புலவரும், நூலாசிரியரும் ஆவார். \n\nSection::::வாழ்க்கைக் குறிப்பு.\nஈசுரமூர்த்தியா பிள்ள திருநெல்வேலி மாவட்டம், முன்னீர்ப் பள்ளத்தில் பொன்னம்பலம் பிள்ளை, சிதம்பர வடிவம்மை ஆகியோருக்கு - கொல்லம் 1035 ஆம் ஆண்டு (கி. பி. 1861) வைகாசி மாதம் 23 ஆம் நாளன்று புதல்வராக தோன்றினார். பொன்னம்பலம் அவர்கள் பல நூல்களை எழுதியும், கற்றும், போதித்தும் வந்தவர். \n\nSection::::கல்வி.\nஈசுரமூர்த்தியா பிள்ளை தம் இளவயதில் பிறந்த ஊரில் உள்ள கிரந்த பாடசாலையில் வடமொழியும், தமிழ் பாடசாலையில் தமிழும் பயின்றார். இவர் நெல்லை இந்து கல்லூரியில் சேர்ந்து ஆங்கிலம் கற்றார். தமிழ் இலக்கிய இலக்கணங்களைத் தந்தையின் உதவியுடன் பயின்று புலமைபெற்றார். நூல்களில் பெரும் பயிற்சியுடைய ஈசுர பிள்ளைக்கு காலத்திற்கேற்ற வகையில் எல்லோருக்கும் புரியும் நடையில் தமிழை வளர்க்கும் பணியில் ஆர்வம் பிறந்தது. இதற்கு முக்கிய காரணம் மாயூரம் வேதநாயகம் பிள்ளையவர்களின் நூலில் இவருக்கு ஏற்பட்ட ஈடுபாடுதான். \n\nSection::::ஆசிரியப் பணி.\nபிள்ளையவர்கள் தமிழ்ப் பண்டிதராகப் பணிபுரிந்து பலருக்கும் தமிழ் அறிவை ஊட்டினார். 1888ஆம் ஆண்டு தொடங்கி 1920 வரை, பாளையங்கோட்டை, தூத்துக்குடி, திருவில்லிபுத்தூர், சென்னை ஆகிய இடங்களில் உயர்தரப் பாடசாலைகளிலும், சிலகாலம் திருநெல்வேலி இந்துக் கல்லூரியிலும், சி. எம். கல்லூரியிலும் தமிழாசிரியராய் பணியாற்றினார். தனிப்பட்ட முறையில் இவரிடம் தமிழ், ஆங்கிலம் கற்றுப் பயனடைந்தவர்கள் பலராவர்.\n\nSection::::இயற்றிய நூல்கள்.\nஇவர் நூல்கள் பலவும் பெண்பாலர்க்காக இயற்றப்பட்டவையாகும். இவர் பாடிய \"நாட்டுப்பெண் கும்மி, திருமண வாழ்த்து, நீதி நெறித் தாலாட்டு\" என்பன மகளிரின் வாழ்வு மாண்புறத்தக்க வகையில் நல்ல கருத்துக்கள் பலவற்றை உள்ளடக்கியவையாகும். \"அகராதி மாலை\" என்பது ஒரு துதி நூல். \"சதுர்வேத இயல்முறை, திருவருள் விளக்கம், பிரம சபையின் கருத்து\" முதலியன சமயச் சார்புடைய நூல்களாகும். இவர் பாடிய தனிப் பாக்கள் பலவாகும். உரைநடை நூல்களில் \"கைலாசம்பிள்ளை வரலாறு, தாயம்மையார் சரித்திரம், பண்டாரம்பிள்ளை வரலாறு’' என்பவை குறிப்பிடத்தக்கவை. தூத்துக்குடியில் தாம் ஆசிரியராயிருந்தபோது '‘மாணவர் போதம்’' என்னும் சஞ்சிகை(பத்திரிக்கையின் ஒரு பகுதி)யைச் சிலகாலம் நடத்தி வந்தார். \n\nSection::::ஆக்கப் பணிகள்.\nமாணவர் உலகத்திற்கும், குறிப்பாக மங்கையர் மேம்பாட்டிற்கும், காலத்திற்கேற்ற வகையில் தமிழின் புதுமை வளர்ச்சிக்கும் தேவையான ஆக்கப் பணிகளை இவர் தம் வாழ்வின் முக்கிய குறிக்கோள்களாகக் கொண்டார். இவர் 1940 ஜனவரி 23 ஆம் நாளன்று இயற்கை எய்தினார்.\n"}
{"id": "454954", "url": "https://ta.wikipedia.org/wiki?curid=454954", "title": "ஸ்ரீ சாஸ்தா பொறியியல் மற்றும் தொழில்நுட்பக் கல்லூரி", "text": "ஸ்ரீ சாஸ்தா பொறியியல் மற்றும் தொழில்நுட்பக் கல்லூரி\n\nஸ்ரீ சாஸ்தா பொறியியல் மற்றும் தொழிலுநுட்பக் கல்லூரி ( \"Sree Sastha Institute of Engineering and Technology\" ) என்பது இந்தியாவின், தமிழ்நாட்டின், செம்பரம்பாக்கத்தில் சென்னை - பெங்களூர் நெடுஞ்சாலையில் உள்ள ஒரு தனியார் சுயநிதி பொறியியல் கல்லூரி ஆகும். இந்த கல்லூரியானது அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது. மேலும் அண்ணா பல்கலைக்கழகத்துடன் இணைக்கப்பட்டுள்ளது. இக்கல்லூரி 1999 செப்டம்பர் 9 அன்று நிறுவப்பட்டது. \n\nSection::::கல்வி.\nஇந்தக் கல்லூரியியல் ஏழு இளநிலை பொறியியல் படிப்புகள் (பி.இ.) வழங்கப்படுகின்றன. இரு இளங்கலை தொழில்நுட்ப (பி.டெக்.) படிப்புகள், எட்டு முதுநிலை படிப்புகளையும் வழங்கப்படுகிறது. \n\nஇக்கல்லூரியில் உள்ள கல்வித் துறைகள் \n\n1. இயந்திர பொறியியல் \n\n2. மின்னணு மற்றும் தொடர்புப் பொறியியல் \n\n3. மின் மற்றும் மின்னணுவியல் பொறியியல் \n\n4. கணினி அறிவியல் மற்றும் பொறியியல் \n\n5. எம்.இ. (அப்ளைடு எலக்ட்ரானிக்ஸ்). \n\nSection::::சேர்க்கை.\nஇளங்கலைக்கு சேர்க்கப்படும் மாணவர்கள் அவர்களின் 12 ஆம் வகுப்பு (உயர்நிலை பள்ளி) மதிப்பெண்களின் அடிப்படையில் சேர்க்கப்படுகிறார்கள். சேர்க்கையானது தமிழக அரசின் விதிமுறைகளின்படி மாநில அரசு ஆலோசனை மற்றும் நடைமுறைகள் மூலம் செய்யப்படுகிறது. \n"}
{"id": "454979", "url": "https://ta.wikipedia.org/wiki?curid=454979", "title": "வளமான பிறை பிரதேசம்", "text": "வளமான பிறை பிரதேசம்\n\nவளமான பிறை பிரதேசம் (Fertile Crescent) பண்டைய அண்மை கிழக்கில் சந்திர பிறை வடிவத்தில் அமைந்த தற்கால எகிப்து, இஸ்ரேல், லெபனான், ஜோர்டான் சிரியா, ஈராக், தெற்கு துருக்கி, மேற்கு ஈரான், உள்ளிட்ட வளமான பிரதேசங்களைக் குறிக்கும். சில வரலாற்று அறிஞர்கள் வளமான பிறை பிரதேசத்தில் சைப்பிரஸ் தீவுப் பகுதியையும் சேர்த்துக் கொள்கின்றனர். \n\nவரலாறு மற்றும் தொல்லியல் அறிஞர்கள், வளமான பிறை பிரதேசத்தை உலக நாகரிகத்தின் தொட்டில் என்று அழைக்கின்றனர். வளமான பிறை பிரதேசத்தில் நைல் ஆறு, புறாத்து ஆறு, டைகிரிசு ஆறு, ஜோர்தான் ஆறு போன்ற என்றும் வற்றாத ஆறுகள் பாய்வதால், இப்பகுதியில் மக்கள் முதன்முதலில் பெரும் அளவில் வேளாண்மைத் தொழில் செய்யத் துவங்கினர். ஆடு, மாடுகள் மேய்ச்சலுக்கும், உழவிற்கும், உணவிற்கும், உடைக்கும் பயன்படுத்தினர். தெய்வங்களுக்கு சுட்ட செங்கற்லால் கோயில், அரண்மனை கட்டிடங்களை எழுப்பினர். இதன் விளைவாக வளமான பிறை பிரதேசத்தில், கிமு 4500-இல் முதன்முதலில் சுமேரியா நாகரீகம் தோன்றியது.இப்பிரதேசத்தில் முதன் முதலாக புதிய தொழில் நுட்ப முன்னேற்றங்களாக ஆப்பெழுத்துக்கள், எழுத்துக் கலை, வேளாண் நீர் பாசானம், வண்டிச் சக்கரங்கள், கண்ணாடி மட்பாண்டங்கள், சுமேரிய மொழி, சுமேரியச் சமயம் மற்றும் சுமேரிய கடவுள்கள் தோன்றியது. \n\nSection::::பெயர்க் காரணம்.\nஜேம்ஸ் வென்றி என்ற தொல்லியல் அறிஞர் வளமான பிறை பிரதேசம் என்ற சொற்றொடரை 1914-இல் தான் எழுதிய \"ஐரோப்பிய வரலாறு\" (European History\" (1914) மற்றும் \"பண்டையக் காலங்கள், பண்டைய உலகின் துவக்க வரலாறு\" (\"Ancient Times, A History of the Early World\") (1916) போன்ற நூல்களில் அறிமுகப்படுத்தினார். <ref name=\"Breasted 1914/1916\"></ref>\n\nSection::::வளமான பிறை பிரதேசத்தின் பண்பாடு, மக்கள் & இராச்சியங்கள்.\nவளமான பிறை பிரதேசத்தில் உபைது பண்பாடு, உரூக் பண்பாடு, கிஷ் பண்பாடு, ஹுரியப் பண்பாடு, ஹலாப் பண்பாட்டுக் காலத்தில் ஹுரியத் மக்கள், அசிரிய மக்கள், இட்டைட்டு மக்கள், அமோரிட்டு மக்கள்,சால்டியர்கள், பிலிஸ்தியர்கள், காசிட்டு மக்களின் கீழ்கண்ட நகர இராச்சியங்கள் இருந்தது. அவைகள்; \n\nSection::::துவக்ககால தானியங்கள் & வளர்ப்பு விலங்குகள்.\nவரலாற்றுக்கு முந்திய காலத்தில் 14,400 ஆண்டுகளுக்கு முன் விதைகளற்ற அத்திப் பழ மரங்க ஜோர்தான் சமவெளியில் வளர்க்கப்பட்டது. 9,000 ஆண்டுகளுக்கு முன்னரே கோதுமை, சோளம் போன்ற தானியங்கள் சிரியாவில் பயிரிடப்பட்டது. வளமான பிறை பிரதேசத்தில் பூனைகள் வீட்டு வளர்ப்பு விலங்காக வளர்க்கப்பட்டது. மேலும் கால்நடைகள், ஆடு, மாடு, பன்றி, வாத்து போன்றவைகள் வீட்டு வளர்ப்பு விலங்குகளாக வளர்க்கப்பட்டது. வேட்டைத் தொழிலிருந்து மக்கள் வேளாண்மைத் தொழிலுக்கு மாறத் தொடங்கினர்.\n\nSection::::மொழிகள்.\nவளமான பிறை பிரதேசத்தில் பல்வேறுபட்ட மொழிகள் பேசப்பட்டது. மொசப்பத்தேமியாவின் கீழ்ப்பகுதிகளில் பேசப்பட்ட செமிடிக் மொழிகளுக்கும், மேட்டு நிலங்களில் பேசப்பட்ட ஈலமைட்டு மொழி, காசிட்டு மொழி, ஹுர்ரோ-உராத்தியன் மொழிகளுக்கும் தொடர்பில்லாமல் இருந்ததது. வள பிறை பிரதேசத்தில் பேசப்பட்ட பிற மொழிகள்:\n\n\n\n"}
{"id": "455019", "url": "https://ta.wikipedia.org/wiki?curid=455019", "title": "1476", "text": "1476\n\n1476 (MCDLXXVI) பழைய யூலியன் நாட்காட்டியில் ஒரு திங்கட்கிழமையில் ஆரம்பமான நெட்டாண்டு ஆகும்.\n\n\n\n"}
{"id": "455025", "url": "https://ta.wikipedia.org/wiki?curid=455025", "title": "2019 இல் இலங்கை", "text": "2019 இல் இலங்கை\n\n2019 இல் இலங்கையில் இடம்பெற்ற முக்கிய நிகழ்வுகள் இங்கு தரப்பட்டுள்ளன.\n\n\n\n\n\n\n\n\n\n\n\n"}
{"id": "455027", "url": "https://ta.wikipedia.org/wiki?curid=455027", "title": "சிகேவ்டைட்டு", "text": "சிகேவ்டைட்டு\n\nசிகேவ்டைட்டு (\"Scawtite\") என்பது Ca(SiO)CO•2HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். கார்பனேட்டைக் கொண்ட நீரேறிய கால்சியம் சிலிக்கேட்டு கனிமமென்று இது வகைப்படுத்தப்படுகிறது. ஒற்றைச் சரிவச்சு படிகத் திட்டத்தில் மெல்லிய தகடுகளாக அல்லது தட்டையான பட்டகங்களாக சிகேவ்டைட்டு படிகமாகிறது. \n\nவட அயர்லாந்திலுள்ள சிகேவ்டு மலையில் 1929 ஆம் ஆண்டு முதன் முதலில் சிகேவ்டைட்டு கனிமம் கண்டறியப்பட்டது. சுண்ணக்கல் வகை கனிமத்தில் படிவுப்பாறையாகவும், இத்தகைய பாறைகளில் நீர்வெப்ப இழைகளாகவும் சிகேவ்டைட்டு தோன்றுகிறது. மெலிட்டைட்டு, சிபுரைட்டு, தோபர்மோரைட்டு, தாம்சோனைட்டு, லார்னைட்டு, கிராசுலார், பல்டுபோண்டெய்னைட்டு, கால்சைட்டு, அனால்சைம், போசாகைட்டு, இல்லிபிராண்டைட்டு போன்ற கனிமங்களுடன் சேர்ந்து சிகேவ்டைட்டு காணப்படுகிறது.\n"}
{"id": "455028", "url": "https://ta.wikipedia.org/wiki?curid=455028", "title": "ஸ்ரீ ஜெயராம் பொறியியல் கல்லூரி", "text": "ஸ்ரீ ஜெயராம் பொறியியல் கல்லூரி\n\nஸ்ரீ ஜெயராம் பொறியியல் கல்லூரி (Sri Jayaram Engineering College) என்பது 2002 ஆம் ஆண்டில் நிறுவப்பட்ட இருபாலர் பொறியியல் கல்லூரி ஆகும். இது இந்தியாவின், தமிழ்நாட்டின், கடலூரில் அமைந்துள்ளது. \n\nஇக்கல்லூரி வளாகமானது கடலூர் தொடருந்து நிலையத்தில் இருந்து இரண்டு கிலோமீட்டர் தொலைவிலும், புதுச்சேரியியில் இருந்து 22 கிலோமீட்டர் தொலைவிலும் உள்ளது. அருகில் உள்ள நகரங்களான புதுச்சேரி, பண்ருட்டி, சிதம்பரம், வடலூர், நெய்வேலி, விருதாச்சலம் போன்ற பகுதிகளில் இருந்து பேருந்து வசதிகள் உள்ளன. மாணவர்களுக்கும், மாணவிகளுக்கும் தனித்தனி விடுதி வசதி உள்ளது. இக்கல்லூரியானது திருச்சிராப்பள்ளி அண்ணா பல்கலைக்கழகத்துடன் இணைக்கப்பட்டுள்ளது.\n\n"}
{"id": "455067", "url": "https://ta.wikipedia.org/wiki?curid=455067", "title": "1066", "text": "1066\n\n1066 (MLXVI) பழைய யூலியன் நாட்காட்டியில் ஒரு ஞாயிற்றுக்கிழமையில் ஆரம்பமான ஒரு சாதாரண ஆண்டாகும்.\n\n\n\n\n"}
{"id": "455083", "url": "https://ta.wikipedia.org/wiki?curid=455083", "title": "ஸ்ரீ கிருஷ்ணா பொறியியல் மற்றும் தொழில்நுட்பக் கல்லூரி", "text": "ஸ்ரீ கிருஷ்ணா பொறியியல் மற்றும் தொழில்நுட்பக் கல்லூரி\n\nஸ்ரீ கிருஷ்ணா பொறியியல் மற்றும் தொழில்நுட்பக் கல்லூரி (Sri Krishna College of Engineering & Technology) என்பது இந்தியாவின், தமிழ்நாட்டின், கோயம்புத்தூர், குனியமுத்தூருக்கு அருகிலுள்ள சுகுணாபுரத்தில் உள்ள பொறியியல் கல்லூரி ஆகும். இது இருபது ஏக்கர் பரப்பளவுள்ள வளாகத்தில் உள்ள தன்னாட்சி கல்வி நிறுவனம் ஆகும். இக்கல்லூரி 1998இல் 180 மாணவர்கள் மற்றும் 18 ஊழியர்களுடன் தொடங்கப்பட்டது. இந்த கல்லூரியில் நான்கு இளங்கலை பொறியியல் (பிஇ) படிப்புகளை அண்ணா பல்கலைக்கழகத்தின் ஒப்புதலுடன் வழங்கப்படுகின்றது. \n\nதற்சமையம் இக்கல்லூரியில் 2,500 க்கும் மேற்பட்ட மாணவர்களும், 200 க்கும் மேற்பட்ட ஊழியர்களும் ஆசிரியர்களும் உள்ளனர். [citation needed]\n\nSection::::வளாகம்.\nஇக்கல்லூரி வளாகமானது கோயமுத்தூர் நகரில் இருந்து 8 கிலோமீட்டர் தொலைவில் உள்ளது. இக்கல்லூரியில் பல்லூடக சாதனங்களைக் கொண்ட வகுப்பறைகள், நிர்வாக பிரிவுகள், நவீன நூலகம், கணினி ஆய்வகம், மூன்று மாடிகளைக் கொண்ட மாணவர் விடுதி போன்றவற்றைக் கொண்டுள்ளது. மாணவர்களுக்கு செய்முறை அறிவை வளர்ப்பதற்கு ஏதுவாக, அந்தந்த பொறியியல் துறைகளுக்கு முழுமையாக நவீன கருவிகள் கொண்ட தனித்தனி தொகுதிகள் உள்ளன. இக்கல்லூரியில் உள்ள இயந்திரப் பொறியியல் துறையானது பழமையானதும், பரந்த அளவில் மாணவர்களையும், ஆசிரியர்களையும் கொண்ட பிரிவாக உள்ளது. இயந்திரப் பொறியியல் துறையின் தற்போதைய தலைவர் முனைவர் அசோக வர்தன், 25 ஆண்டு அனுபவமிக்க விரிவுரையாளர் மற்றும் அறிஞர் மற்றும் எழுத்தாளர் ஆவார். இவர் இயந்திரப் பொறியியல் குறித்து பல நூல்களை எழுதியுள்ளார். இவர் இங்கு பணியாற்றுவது மாணவர்களுக்கு குறிப்பாக இயந்திரப் பொறியியல் மாணவர்களுக்கு மிகுந்த பயனுள்ளதாக உள்ளது.\n\n\n"}
{"id": "455090", "url": "https://ta.wikipedia.org/wiki?curid=455090", "title": "சிந்துவெளி நாகரிகத்தின் தொல்லியல் களங்கள்", "text": "சிந்துவெளி நாகரிகத்தின் தொல்லியல் களங்கள்\n\nசிந்துவெளி நாகரிகத்தின் தொல்லியல் களங்கள், 2019 ஆண்டு முடிய 1,500 சிந்துவெளி நாகரிகத்தின் தொல்லியல் களங்கள் கண்டுபிடிக்கப்பட்டது. அவற்றில் பாகிஸ்தானில் 475 மற்றும் இந்தியாவில் 925 தொல்லியல் களங்கள் கண்டுபிடிக்கப்பட்டுள்ளது. மேலும் ஆப்கானிஸ்தானில் இரண்டு வணிகக் குடியிருப்புகளும் கண்டுபிடிக்கப்பட்டுள்ளது.\n\nSection::::சிந்துவெளி தொல்லியல் களங்கள்.\nஅரப்பா, மொகெஞ்சதாரோ, மெஹெர்கர், கோட் திஜி, தோலாவிரா, ராகி கர்கி, லோத்தல் முதலியன சிந்துவெளி நாகரிகத்தின் முக்கியத் தொல்லியல் களங்கள் ஆகும். சிந்துவெளி நாகரிகத்தின் சில முக்கிய தொல்லியல் களங்களின் பட்டியல்: \n"}
{"id": "455094", "url": "https://ta.wikipedia.org/wiki?curid=455094", "title": "மோன்சோரோ", "text": "மோன்சோரோ\n\nமோன்சோரோ (பிரெஞ்சு: Montsoreau) மேற்குபிரான்சில் உள்ள ஒரு நகரம் ஆகும். 2015 கணக்கின் படி இதன் மக்கள் தொகை 447.\n\nSection::::விளக்கப்படங்கள்.\nமோன்சோரோவில் மக்கள் தொகை வளர்ச்சியின் விளக்கப்படம் Sources: 1793-1999, 2006-2016<br></small>\n\n"}
{"id": "455119", "url": "https://ta.wikipedia.org/wiki?curid=455119", "title": "ஸ்ரீ முத்துக்குமரன் தொழினுட்பக் கல்வி நிறுவனம்", "text": "ஸ்ரீ முத்துக்குமரன் தொழினுட்பக் கல்வி நிறுவனம்\n\nஸ்ரீ முத்துக்குமரன் தொழிலுநுட்பக் கல்வி நிறுவனம் (\"Sri Muthukumaran Institute of Technology\") என்பது இந்தியாவின், தமிழ்நாட்டின், சென்னையில் உள்ள ஒரு பொறியியல் கல்லூரி ஆகும்.\n\nஇந்த கல்லூரியானது அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது. மேலும் அண்ணா பல்கலைக்கழகத்துடன் இணைக்கப்பட்டுள்ளது. சமூக மற்றும் பொருளாதார ரீதியாக பின்தங்கிய சமூக மக்களுக்கு தொழில்நுட்ப கல்வியை வழங்க இது தொடங்கப்பட்டது.   ஸ்ரீ முத்துகுமாரன் கல்வி அறக்கட்டளையால் இக்கல்லூரி நடத்தப்டுகிறது. இந்த அறக்கட்டளை இரண்டு தசாப்தங்களுக்கும் மேலாக தமிழ்நாட்டில் தொழில்நுட்ப கல்வியில் பல வெற்றிகரமான முயற்சிகளை மேற்கொண்டுள்ளது. இக்கல்லூரி புது தில்லி, என்.பி.ஏ-ஆல் அங்கீகாரம் பெற்றது. \n\nஇக்கல்லூரி வளாகமானது புகழ்பெற்ற மங்காடு காமாட்சி அம்மன் கோயிலின் கிழக்குப் பகுதியில் அமைதியான சூழலில் அமைந்துள்ளது. இது தம்பரம் தொடருந்து நிலையத்திலிருந்து சுமார் 15 கி.மீ தொலைவிலும், பாரியின் முனையிலிருந்து சுமார் 23 கி.மீ தொலைவிலும் உள்ளது. அடிக்கடி உள்ள நகர பேருந்துகள் மற்றும் கல்லூரி பேருந்துகள் மூலம் இதை எளிதாக அணுக முடியும்.\n\nSection::::கல்வி.\nSection::::கல்வித் துறைகள்.\nஇளநிலை படிப்புகள் (4 ஆண்டுகள்) - பி.இ - பொறியியல் இளங்கலை:\n\n\nமுதுநிலை படிப்புகள் (2 ஆண்டுகள்) - எம்.இ - முதுநிலைப் பொறியியல்:\n\n\n"}
{"id": "455159", "url": "https://ta.wikipedia.org/wiki?curid=455159", "title": "பிலிப்ஸ் வளைவு", "text": "பிலிப்ஸ் வளைவு\n\nபிலிப்ஸ் வளைவு பணவீக்க வீதத்திற்கும் வேலையின்மை விகிதத்திற்கும் இடையிலான உறவைக் குறிக்கிறது. பிலிப்ஸ் ஒரு நிலையான தலைகீழ் உறவைக் கண்டறிந்தார்: வேலையின்மை அதிகமாக இருந்தபோது, ​​ஊதியங்கள் மெதுவாக அதிகரித்தன; வேலையின்மை குறைவாக இருந்தபோது, ​​ஊதியங்கள் வேகமாக உயர்ந்தன.\n\nவேலையின்மை விகிதம் குறைவானது, தொழிலாளர் சந்தை இறுக்கமானது, ஆகவே, வேகமான நிறுவனங்கள் பற்றாக்குறையான உழைப்பை ஈர்க்க ஊதியத்தை உயர்த்த வேண்டும் என்று பிலிப்ஸ் கருதினார். வேலையின்மை அதிக விகிதத்தில், அழுத்தம் குறைந்தது. பிலிப்ஸின் “வளைவு” என்பது வணிகச் சுழற்சியில் வேலையின்மை மற்றும் ஊதிய நடத்தைக்கு இடையிலான சராசரி உறவைக் குறிக்கிறது. ஊதிய பணவீக்க விகிதத்தை இது காட்டியது, இது ஒரு குறிப்பிட்ட அளவிலான வேலையின்மை சில காலம் நீடித்தால் ஏற்படும்\n"}
{"id": "455161", "url": "https://ta.wikipedia.org/wiki?curid=455161", "title": "பி. எஸ். ராமகிருஷ்ண ராவ்", "text": "பி. எஸ். ராமகிருஷ்ண ராவ்\n\nபி. எஸ். ராமகிருஷ்ண ராவ் (P. S. Ramakrishna Rao, பி: 12 அக்டோபர் 1918 - இ: 7 செப்டம்பர் 1986) என்பவர் ஒரு மூத்த தெலுங்கு திரைப்பட இயக்குனர் மற்றும் தயாரிப்பாளர் ஆவார். இவர் தென்னிந்தியாவின் திறமையான திரைப்படக் கலைஞரான பானுமதி ராமகிருஷ்ணாவை 1943 ஆகத்து 8 ஆம் நாள் மணந்தார். ராவு பாலசரஸ்வதி இவரது சகோதரி ஆவார். \n\n"}
{"id": "455163", "url": "https://ta.wikipedia.org/wiki?curid=455163", "title": "ஸ்ரீ வெங்கடேஸ்வரா பொறியியல் மற்றும் தொழில்நுட்பக் கல்லூரி", "text": "ஸ்ரீ வெங்கடேஸ்வரா பொறியியல் மற்றும் தொழில்நுட்பக் கல்லூரி\n\nஸ்ரீ வெங்கடேஸ்வரா பொறியியல் மற்றும் தொழில்நுட்பக் கல்லூரி (\"Sri Venkateswara College of Engineering and Technology\") என்பது தமிழ்நாட்டின், திருவள்ளூர் மாவட்டம், திருப்பாச்சூரில் உள்ள பொறியியல் கல்லூரி ஆகும். \n\nSection::::அமைப்பு.\nSection::::நிர்வாகம்.\nஇந்த கல்லூரி 1999 ஆம் ஆண்டு ஏஐசிடிஇ ஒப்புதலுடன் நிறுவப்பட்டு, 2000 ஆம் ஆண்டிலிருந்து செயல்படத் தொடங்கியது. இக்கல்லூரியை ஸ்ரீ வெங்கடேஸ்வரா கல்வி மற்றும் கலாச்சார அறக்கட்டளை நடத்திவருகிறது \n\nஇக்கல்லூரி இந்தியாவின் தேசிய அங்கீகார வாரியத்தால் (NBA) அங்கீகாரம் பெற்றுள்ளது. \n\n\nSection::::வளாகம்.\nஇக்கல்லூரியானது பொறியியல் துறையின் பல்வேறு பிரிவுகளில் கல்வி வழங்குகிறது. இதற்காக ஆய்வகங்களையும் கொண்டுள்ளது: \n\n\n\n"}
{"id": "455177", "url": "https://ta.wikipedia.org/wiki?curid=455177", "title": "ஸ்ரீராம் பொறியியல் கல்லூரி", "text": "ஸ்ரீராம் பொறியியல் கல்லூரி\n\nஸ்ரீராம் பொறியியல் கல்லூரி (\"Sriram Engineering College\") என்பது தமிழ்நாட்டின், திருவள்ளூர் மாவட்டம், பெருமாள்பட்டுவில் உள்ள ஒரு பொறியியல் கல்லூரி ஆகும். இந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது . \n\nதிரு எம். இ. தேவராஜன் (ஸ்ரீராம் கல்வி அறக்கட்டளையின் நிறுவனர் மற்றும் தலைவர்) என்பவரால் 1993 இல் நிறுவப்பட்ட இந்த கல்லூரி தமிழ்நாட்டின் பழமையான பொறியியல் கல்லூரிகளில் ஒன்றாகும். இது பல்வேறு நிறுவனங்களில் ( http://sriramec.edu.in/details-of-placement/ ) பணிபுரியும் சுமார் 9000 பொறியியல் பட்டதாரிகளை உருவாக்கியுள்ளது. \n\n\n"}
{"id": "455184", "url": "https://ta.wikipedia.org/wiki?curid=455184", "title": "லோத்தேஸ்வர்", "text": "லோத்தேஸ்வர்\n\nலோத்தேஸ்வர் (Loteshwar), இந்தியாவின் குஜராத் மாநிலத்தின் பதான் மாவட்டத்தில் உள்ள கிராமம் ஆகும். மேலும் இது சிந்துவெளி நாகரிகத்தின் தொல்லியல் களங்களில் ஒன்றாகும். சிந்துவெளி நாகரிகம் தொடர்பான லோத்தேஸ்வர் தொல்லியல் மேடு ரூபன் ஆற்றின் துணை ஆறான காரி ஆற்றின் இடது கரையில் உள்ளது.\n\nSection::::தொல்லியல்.\nகிமு 6,000 ஆண்டின் லோத்தேஸ்வர் தொல்லியல் களம் வேட்டைச் சமூகத்தினர் வாழ்ந்தனர். கிமு 4,000 முதல் இப்பகுதி மக்கள் வீட்டு வளர்ப்பு விலங்குகளான ஆடு, மாடுகளை மேய்த்து வளர்த்தனர்.\n\nSection::::அகழ்வாய்வு.\n1990 - 1991களில் மகாராஜா சாயாஜிராவ் பல்கலைக்கழகத்தின் பண்டைய வரலாறு மற்றும் தொல்லியல் துறையினர் லோத்தேஸ்வரில் அகழ்வாய்வு மேற்கொண்டனர். \n\nஅகழ்வாய்வு முடிவில் லோத்தேஸ்வரில் இரண்டு வேறுபட்ட தொல்பொருள் பண்பாட்டுக் காலத்திற்கான சான்றுகள் கிடைத்தன. முதல் பண்பாட்டுக் காலத்திற்குரிய ஒற்றைக் கல்லால் ஆன சிறு கருவிகளும், அரைவைக் கற்களும், சுத்தியல் கற்களும் கிடைத்தன. இரண்டாம் பண்பாட்டுக் காலம் அரப்பா காலத்திற்குரிய மட்பாண்டங்கள் கிடைத்தன. \n\nSection::::தொல் பொருட்கள்.\nலோத்தேஸ்வர் தொல்லியல் களத்தில் கருப்பு மற்றும் சிவப்பு வண்ண மட்பாண்டங்கள், சிறு மணிகள், காதணிகள், அரிய மணிகள், சுடுமண் வளையல்கள், விளக்குகள், சுடுமண் தொல்பொருட்கள் கண்டறியப்பட்டது. .\n\nSection::::மேற்கோள்கள்.\nSection::::ஆதார நூற்பட்டியல்.\n This article incorporates text from a publication now in the public domain: \n"}
{"id": "455210", "url": "https://ta.wikipedia.org/wiki?curid=455210", "title": "தியுயாமுனைட்டு", "text": "தியுயாமுனைட்டு\n\nதியுயாமுனைட்டு (\"Tyuyamunite\") என்பது Ca(UO)VO•(5-8)HO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். கார்னோடைட்டு குழுவைச் சேர்ந்த இக்கனிமம் மிகவும் அரியவகை யுரேனியக் கனிமம் ஆகும். யுரேனியத்தின் செறிவு அதிகமாகக் காணப்படுவதால் கனிமம் பிரகாசமான மஞ்சள் நிறத்திலும் கதிரியக்கப் பண்பு கொண்டதாகவும் உள்ளது . கிர்கிசுத்தான் நாட்டில் பெர்கானா பள்ளத்தாக்கின் தியுயா-முயூன் சுரங்கத்தில் 1912 ஆம் ஆண்டு தியுயாமுனைட்டு கனிமம் கண்டறியப்பட்டது. கோன்சுடாண்டின் அவ்டோனோமோவிச்சு நெனாத்கெவிச் என்பவர் இக்கனிமத்திற்கு தியுயாமுனைட்டு என்று பெயரிட்டார் . \n\nSection::::தோற்றம் மற்றும் மாற்றம்.\nயுரேனியத் தாதுவான யுரேனினைட்டு கனிமம் கால்நிலையாக்கத்தால் தியுயாமுனைட்டு கனிமமாக மாறுகிறது. ஒரு நீரேறிய கனிமவகையாக இருந்தாலும் தியுயாமுனைட்டு சுற்றுச்சூழலில் வெளிப்படும்போது நீர் மூலக்கூறை இழந்து மெட்டாதியுயாமுனைட்டு Ca(UO)(VO)•3-5HO என்ற ஒரு புதிய கனிமமாக மாறுகிறது. \n\n"}
{"id": "455235", "url": "https://ta.wikipedia.org/wiki?curid=455235", "title": "பீர்த்தனா", "text": "பீர்த்தனா\n\nபீர்த்தனா (Bhirrana, also Bhirdana and Birhana,) இந்தியாவின் அரியானா மாநிலத்தில் உள்ள பத்தேகாபாத் மாவட்டத்தில் உள்ள சிந்துவெளி நாகரீத்தின் தொல்லியல் களம் கொண்ட சிறு கிராமம் ஆகும். \n\nபீர்த்தனா தொல்லியல் களத்தை அகழ்வாய்வு செய்ததில், இதன் வரலாறு அரப்பா நாகரிகத்திற்கு முந்தைய காலத்திற்கு நீண்டுள்ளது என வெளிப்பட்டுள்ளது. \nSection::::அமைவிடம்.\nஇத்தொல்லியல் களம் புதுதில்லிக்கு வடகிழக்கே 220 கிமீ தொலைவிலும், மாவட்டத் தலைமையிடமான பதேகாபாத் நகரத்திற்கு வடகிழக்கே 14 கிமீ தொலைவிலும் உள்ளது.\nபீர்த்தனா தெல்லியல் மேடு வடக்கு-தெற்கே 190 மீட்டரும்; கிழக்கு-மேற்கே 240 மீட்டரும்; 5.50 மீட்டர் உயரமும் கொண்டது. \n\nSection::::அகழ்வாய்வுகள்.\nபீர்த்தனா தொல்லியல் மேட்டின் மூன்று களங்களை, இந்தியத் தொல்லியல் ஆய்வகம் 2003-04, 2004–05 மற்றும் 2005-06 ஆண்டுகளில் அகழ்வாய்வு செய்தது.\n\nSection::::காலம்.\nபீர்த்தனா தொல்லியல் களம் அரப்பாவிற்கு முந்தைய, கிமு 7,500 முதல் கிமு 6,200 வரை நிலவிய அக்ரா மட்பாண்டப் பண்பாடு காலத்திற்குரியது என தொல்லியல் அறிஞர் இராவ் கூறுகிறார். பீர்த்தனா தொல்லியல் களத்தில் கண்டெடுக்கப்பட்ட தொல்பொருள்களின் கரிமக் காலக் கணிப்பின்படி, கிமு 7570-7180 முதல் கிமு 6689-6201 வரையானது என நிறுவப்பட்டுள்ளது.\n\nSection::::பண்பாடு.\nபீர்த்தனா தொல்லியல் கள அகழ்வாய்வில் இப்பகுதியில் முதலில் அக்ரா மட்பாண்டப் பண்பாடும் பின்னர் துவக்க கால மற்றும் முதிர்ந்த அரப்பா பண்பாடு, நிலவியதாக அறியப்படுகிறது.\n\nSection::::தொல்பொருட்கள்.\nகடற்கன்னி போன்ற தேவதைகள் மற்றும் பெண்கள் உருவம் பதித்த மட்பாண்டங்களும் கிடைத்துள்ளது. \n\nSection::::பிற தொல்பொருட்கள்.\nவண்ண ஆரங்களுடன் கூடிய சுடுமண் சக்கரங்கள் இத்தொல்லியல் களத்தில் கிடைத்துள்ளது. ஆற்றாங்கரை குழைவுமண் பகுதியில் மக்கள் சடங்குகள் செய்வதற்கும், மட்பாண்டத் தொழிலுக்கும் பயன்படுத்தியுள்ளனர். பல அறைகள் கொண்ட வீடுகள் பீர்த்தனா தொல்லியல் களத்தில் கண்டுபிடிக்கப்பட்டுள்ளது. அவற்றுள் ஒரு வீடு 10 அறைகளுடனும், ஒரு வீடு 3 அறைகளுடனும் இருந்தது. வீடுகள் சமயலறை, சமையல் அடுப்புகள், அரைத்த தானியங்கள் மற்றும் முற்றவெளி கொண்டிருந்தது. பொதுவாக சிந்துவெளி நாகரிகம் பீர்த்தனா பகுதியில் நிலவியதாக அறியப்படுகிறது. \n\n\n\n\nSection::::வெளி இணைப்புகள்.\n \n"}
{"id": "455236", "url": "https://ta.wikipedia.org/wiki?curid=455236", "title": "ஒயிரட்கள்", "text": "ஒயிரட்கள்\n\nஒயிரட்கள் (, \"ஒயிரட்\") என்று அழைக்கப்படுபவர்கள் மேற்குப்பகுதி மங்கோலியர்கள் ஆவர். இவர்கள் சிஞ்சியாங் மற்றும் மேற்கு மங்கோலியாவின் ஆல்டாய் பகுதிகளை பூர்வீகமாகக் கொண்டவர்கள் ஆவர்.\n\nவரலாற்று ரீதியாக ஒயிரட்கள் நான்கு முக்கிய இனங்களை உள்ளடக்கியவர்கள் ஆவர்: சுங்கர் (சோரோஸ் அல்லது ஒலோட்ஸ்), டோர்குட், டோர்பெட், மற்றும் கோசுட். பிற இனங்கள்: கொயிட், பயட்கள், மியங்கட், சக்சின், பாடுட்.\n"}
{"id": "455237", "url": "https://ta.wikipedia.org/wiki?curid=455237", "title": "கென்டீ மாகாணம்", "text": "கென்டீ மாகாணம்\n\nகென்டீ () என்பது மங்கோலியாவின் 21 அயிமக்குகளுள் (மாகாணங்கள்) ஒன்றாகும். இது மங்கோலியாவின் கிழக்குப் பகுதியில் அமைந்துள்ளது. இதன் தலைநகரம் சிங்கிஸ் நகரமாகும். இந்த அயிமக்கு கென்டீ மலைகளை தன்னகத்தே கொண்டுள்ளதால் இப்பெயரால் அழைக்கப்படுகிறது. தெமுசின் அல்லது செங்கிஸ்கானின் பிறப்பிடம் மற்றும் புதைக்கப்பட்ட இடமாக இருப்பதால் இது பிரபலமாக உள்ளது.\n"}
{"id": "455248", "url": "https://ta.wikipedia.org/wiki?curid=455248", "title": "அ. நாராயணசாமி", "text": "அ. நாராயணசாமி\n\nஅ. நாராயணசாமி (A. Narayanswamy) இவர் இந்திய நாடாளுமன்றத்தின் மக்களவைக்காக 2019 ஆம் ஆண்டு நடந்த பொதுத்தேர்தலின்போது கருநாடக மாநிலத்தில் உள்ள சித்ரதுர்கா என்ற தொகுதியிலிருந்து பாரதிய ஜனதா கட்சியில் போட்டியிட்டு வெற்றிபெற்றார்.\nSection::::சாதி பாகுபாடு.\n2019 ஆம் ஆண்டு செப்டம்பர் மாதம் 17 ஆம் திகதி தனது தொகுதிக்கு உட்பட்ட கிராமத்தில் நல திட்டங்களை அறிவிக்க சென்றபோது, இவர் தாழ்த்தப்பட்டவர் என்ற காரணத்தால் ஊர் மக்களால் கிராமத்திற்குள் வரவிடாமல் தடுத்து நிறுத்தப்பட்டார். \n"}
{"id": "455254", "url": "https://ta.wikipedia.org/wiki?curid=455254", "title": "செஞ்சு", "text": "செஞ்சு\n\nசெஞ்சு (Chenchus) இவர்கள் தொல்மூத்த பழங்குடியினரான இவர்கள் ஆந்திரப் பிரதேசம், கருநாடகம், ஒடிசா மற்றும் தெலங்காணா பகுதியில் வாழுகிறார்கள். இவர்களின் வாழ்வாதாரமாக இருபது வேட்டையாடுதலும் தேன் சேகரிப்பதும் ஆகும். இவர்கள் திராவிட மொழிக் குடும்பத்தைச் சார்ந்த செஞ்சு மொழியைப் பேசுகிறார்கள். இது முழுவதும் தெலுங்கு மொழியைச் சார்ந்து பேசப்படுவதாகும். ஆந்திர மாநிலத்தில் அமைந்துள்ள நல்லமலைப் பகுதியில் பரவலாக வாழ்கிறார்கள். இவர்களின் தொழிலான வேட்டையாடுதலை ஆங்கிலேயர் ஆட்சியின் போது அவர்கள் தடுத்துவிட்டனர். இராயலசீமை பகுதியில் இவர்களை செஞ்சு ரெட்டிகள் என்று அழைக்கிறார்கள்.\n\n"}
{"id": "455266", "url": "https://ta.wikipedia.org/wiki?curid=455266", "title": "நவாப்ஷா மாவட்டம்", "text": "நவாப்ஷா மாவட்டம்\n\nநவாப்ஷா மாவட்டம் (Shaheed Benazirabad District (சிந்தி ضلعو بينظير آباد ), (தற்போதைய இதன் பெயர் சாகித் பெனாசிராபாத் மாவட்டம்), பாகிஸ்தான் நாட்டின் சிந்து மாகாணத்தில் உள்ள ஒரு மாவட்டம் ஆகும். இதன் தலைமையிட நகரம் நவாப்ஷா ஆகும். இம்மாவட்டத்தில் சன்குதரோ (Chanhudaro) எனுமிடத்தில் சிந்துவெளி நாகரிகத்தின் தொல்லியல் களம் உள்ளது.\n\nSection::::மாவட்ட வரலாறு.\n1912-இல் நிறுவப்பட்ட இம்மாவட்டத்தில் 7 வருவாய் வட்டங்கள் கொண்டிருந்தது. அவைகள்:\n\n1953-இல் சதாத்பூர் மற்றும் சிஞ்ச்ரோ வருவாய் வட்டங்களை புதிதாக நிறுவப்பட்ட சங்கார் மாவட்டத்துடன் இணைக்கப்பட்டது. 1989-இல் நௌசெரா பெரோஸ் மற்றும் கண்டியாரோ வட்டங்கள் மற்றும் மொரோ வருவாய் வட்டத்தின் பாதியைக் கொண்டு நௌசரோ பெரோஸ் மாவட்டம் நிறுவப்பட்டது.\n\nSection::::மாவட்ட நிர்வாகம்.\nதற்போது நவாப்ஷா மாவட்டம் 4 வருவாய் வட்டங்களைக் கொண்டுள்ளது. அவைகள்: \n\nSection::::மக்கள்தொகை பரம்பல்.\n2017-ஆம் ஆண்டின் மக்கள்தொகை கணக்கெடுப்பின்படி, 4502 சகிமீ பரப்பளவு கொண்ட நவாப்ஷா மாவட்ட மொத்த மக்கள்தொகை 16,12,847 ஆகும். மக்கள்தொகையில் இசுலாமியர்கள் 96.3% மற்றும் இந்துக்கள் 2.77% ஆகவுள்ளனர். சிந்தி மொழி 79.25%, உருது 8.72%, பஞ்சாபி மொழி 7.90%, சராய்கி மொழி 1.82% மக்களும் பேசுகின்றனர்.\n\n"}
{"id": "455269", "url": "https://ta.wikipedia.org/wiki?curid=455269", "title": "டி. ஆர். பி. பொறியியல் கல்லூரி", "text": "டி. ஆர். பி. பொறியியல் கல்லூரி\n\nஎஸ். ஆர். எம். பொறியியல் கல்லூரிக்கு (SRM Engineering College) பிரபல கல்வியாளரும், தொழில்முனைவோருமன டாக்டர் டி. ஆர். பரிவேந்தர் பெயரை சேர்த்து எஸ். ஆர். எம். டி. ஆர். பி. பொறியியல் கல்லூரி என பெயரிடப்பட்டது. கல்வித் துறையில் குறிப்பிடத்தக்க புகழை இந்த நிறுவனம் தொடர்ந்து பெற்றுள்ளது, இது எஸ்ஆர்எம் குழுமத்தின் நிறுவனமாகும். எஸ். ஆர். எம். பொறியியல் கல்லூரியானது ஐ.எஸ்.ஓ 9001: 2000 சான்றளிக்கப்பட்ட நிறுவனமாகும். மேலும் இக்கல்லூரியானது தொழில்நுட்ப கல்விக்கான அகில இந்தியக் குழுவால் அங்கீகரிக்கப்பட்டு சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nஇக்கல்லூரி திருச்சிராப்பள்ளி அருகே உள்ள இருங்கலூரில், தேசிய நெடுஞ்சாலை -45 இல் அமைந்துள்ளது. இப்பகுதியில் உள்ள சமயபுரம் மாரி அம்மன் கோயில் புகழ் பெற்றது. இக்கல்லூரியானது   திருச்சிராப்பள்ளியில் இருந்து சுமார் 25 கி.மீ. தொலைவில் உள்ளது. கல்லூரி கிராமப்புறத்தில் கட்டப்பட்டு, 2011 ஆம் ஆண்டில் நிறுவப்பட்டது, எனவே இது அமைதியான மற்றும் மாசு இல்லாத வளாகமாக உள்ளது. \n"}
{"id": "455272", "url": "https://ta.wikipedia.org/wiki?curid=455272", "title": "புதிர்நீலன்", "text": "புதிர்நீலன்\n\nபுதிர்நீலன் (\"Rathinda amor\") என்பது நீலன்கள் குடும்பத்தைச்சேர்ந்த பட்டாம்பூச்சி ஆகும். \n\nSection::::பரவல்.\nபுதிர்நீலன் இலங்கை மற்றும் இந்தியாவில் காணப்படுகிறது.\n\nSection::::தோற்றம்.\nஅளவு 26 மிமீ - 28 மிமீ ஆண், பெண் பூச்சிகளின் கரும் பழுப்பு முன் இறக்கைகளின் மேல்புறத்தில் சிறிய வெள்ளை திட்டும், பின் இறக்கைகளின் நுனியில் கருஞ்சிவப்புத் திட்டுகளும் காணப்படும். இறக்கைகளின் கீழ்பகுதியில் பழுப்புக் கலந்த மஞ்சள் நிறமாக இருக்கும். முன் இறக்கைகளின் கீழ்ப்புறத்தில் ஆங்காங்கே கருந்திட்டுகள் சூழ்ந்த, ஒரு நீண்டு வளைந்த வெண்திட்டு காணப்படும். நுனியில் வெள்ளை மற்றும் கருங்கீற்றுகள் கோடுபோல் காணப்படும். இறக்கைகளில் பல சிறிய அலை போன்ற கருந்திட்டுகளும், நுனியில் வெள்ளை நிறக்கோடும், விளிம்பில் மூன்று சிறிய வால்களும் காணப்படும், நடுவால் நீண்டு இருக்கும்.\nSection::::வாழிடச்சூழல்.\nஇலையுதிர் காடுகள், மழை அதிகமுள்ள சமவெளிகள் போன்றவற்றில் காணப்படும்\nவிட்டுவிட்டுச் சிறகடித்து மெதுவாகப் பறக்கும்.\nகீழ்மட்டத்திலுள்ள செடிகளைச் சுற்றியே பறக்கும் \nஇலைகளின் மேல் அமர்ந்தவுடன் வால்களை ஆட்டியும், உடலை முன்னும்பின்னும் சுற்றியும், தலை எது, வால் எது என்று தொpயாத அளவுக்குத் தந்திரமாக எதிராளியிடமிருந்து தற்காத்துக்கொள்ளும். இது ஒரு புதிரான செயலாகும்.\nSection::::வாழ்க்கைப்பருவங்கள்.\nபுழப் பருவத்தில் புழுவின் முகம் பார்பதற்குக் குரங்கு முகத்தைப் போல் இருக்கும். இலைகளின் மேல் அமர்ந்து வெயில் காயும்.\n\n"}
{"id": "455275", "url": "https://ta.wikipedia.org/wiki?curid=455275", "title": "சன்குதரோ", "text": "சன்குதரோ\n\nசான்குதரோ (Chanhudaro (also Chanhu Daro or Chanhu Dado) பாகிஸ்தான் நாட்டின் சிந்து மாகாணத்தில், நவாப்ஷா மாவட்டத்தில் உள்ள சான்குதராவில் சிந்துவெளி நாகரிக காலத்திய மூன்று தொல்லியல் மேடுகளை அகழ்வாய்வு செய்யப்பட்டது. அதில் ஒரு தொல்லியல் மேடு 5 ஹெக்டேர் பரப்பளவு கொண்டது. சான்குதரோ தொல்லியல் களம் மொகெஞ்சதாரோவிற்கு தெற்கே 130 கிமீ தொலைவில் உள்ளது. சான்குதரோ கிமு 4,000 முதல் கிமு 1,700 வரை மக்கள் குடியிருப்பாக விளங்கியது. \n\nSection::::தொல்பொருட்கள்.\nசெப்புக் கத்திகள், ஈட்டிகள், கூர்மையான கத்திகள், தொழிற் கருவிகள் கோடாரிகள், சமையல் பாத்திரங்கள் போன்ற தொல்பொருட்கள் இத்தொல்லியல் களத்தில் கிடைத்துள்ளது. செப்பு மீன்பிடி கொக்கிகள் இத்தொல்லியல் களத்தில் கிடைத்துள்ளது.மேலும் சுடுமண் வண்டி மாதிரிகள், சுடுமண் பறவை, தட்டுகள், கிண்ணங்கள் கிடைத்துள்ளது.\n\nசன்குதரோ தொல்லியல் களத்தில் கிடைத்தவற்றில் ஈட்டி எறியும் ஆண் அல்லது நடனமாடுபவரின் சிதைந்த சிலை (4.1 cm) புகழ் பெற்றது. இது தற்போது பாஸ்டன் அருங்காட்சியகத்தில் உள்ளது.சான்குதரோவில் சிந்துவெளி முத்திரைகள் கண்டறியப்பட்டுள்ளது. \n\nஅழகிய மணிகள் உற்பத்தி செய்யும் தொழில் பட்டறைகள் மற்றும் ஊதுலைகள் கண்டுபிடிக்கப்பட்டுள்ளது.சங்கு வளையல்கள், மணி செய்வதற்கான மூலப்பொருட்கள், சோப்புக் கல்லால் செய்யப்பட்ட சிந்துவெளி முத்திரைகள், உலோகப் பாத்திரங்கள் கிடைத்துள்ளது.\n\nஎள் தானியம் இத்தொல்லியல் களத்தில் கிடைத்துள்ளது. இங்கு பட்டாணி விளைவிக்கப்பட்டுள்ளது.\n\nசன்குதரோ, அரப்பா மற்றும் ராகி கர்கி போன்ற சிந்துவெளி தொல்லியல் களங்களில் மட்டுமே வெள்ளி அல்லது வெண்கலப் பாத்திரங்களில் பஞ்சு துணிகள் இருந்த அடையாளங்கள் கிடைத்துள்ளது.\n\nசன்குதரோவில், முண்டிகாக் தொல்லியல் களத்தில் கிடைத்தது போன்ற கிமு 3000 காலத்திய இரும்புப் பொருட்கள் கிடைத்துள்ளது.\n\nSection::::சிந்துவெளி எழுத்துகள்.\nசிந்துவெளி எழுத்துகளில் ||/ வடிவ எழுத்து சான்குதரோ தொல்லியல் களத்தில் மட்டுமே கிடைத்துள்ளது. \n"}
{"id": "455307", "url": "https://ta.wikipedia.org/wiki?curid=455307", "title": "பெர்சிலியனைட்டு", "text": "பெர்சிலியனைட்டு\n\nபெர்சிலியனைட்டு (\"Berzelianite\") என்பதுCuSe. என்ற மூலக்கூற்று வாய்ப்பாட்டால் விவரிக்கப்படும் ஓர் அரிய தாமிர செலீனைடு கனிமம் ஆகும். மெல்லிய கிளைவடிவ மேலோடு அல்லது நேர்த்தியாக தூளாக்கப்பட்ட சேர்க்கையாக சமவச்சு படிகத்திட்டத்தில் இது படிகமாகத் தோன்றுகிறது. ஈருருவ வகை பெல்லிடோயிட் கனிமம் போலல்லாமல் இது நாற்கோணவமைப்பில் படிகமாக்குகிறது. பெர்சிலியனைட்டு படிகங்கள் ஒளிபுகா தன்மையும் சற்று தகடாக அடிக்கும் தன்மையும் கொண்டதாக உள்ளன. \n\nSection::::பெயரும் தோற்றமும்.\nபெர்சிலியனைட்டு முதன் முதலில் சுவீடன் நாட்டில் சிக்ரிகெர்னம் சுரங்கத்தில் 1850 ஆம் ஆண்டு கண்டறியப்பட்டது. சுவீடிய வேதியியலாளரும் பகுப்பாய்வு வேதியியல் துறையின் தந்தையுமான பெர்சிலியசு நினைவாக கனிமத்திற்கு பெர்சிலியனைட்டு என்ற பெயர் சூட்டப்பட்டது. வேதிக்குறியீடு மூலம் தனிமங்களை குறிப்பிடும் முறையையும் சீரியம், செலீனியம், சிலிக்கான், தோரியம் போன்ற தனிமங்களையும் இவர் கண்டுபிடித்தார் என்பது குறிப்பிடத்தக்க இவர் சாதனைகளாகும். பெரும்பாலும் இயுகேய்ரைட்டு, கிளாசுதாலைட்டு, டைமானைட்டு, உமாங்கைட்டு, கிளாக்மேன்னைட்டு, அகுய்லாரைட்டு, குரூக்கிசைட்டு, அதாபாசுகைட்டு, சிட்ரோமேயரைட்டு, பாலிபாசைட்டு, பியர்சியைட்டு, தங்கம், யுரேனினைட்டு, பைரைட்டு, மார்கேசைட்டு, கால்சைட்டு போன்ற கனிமங்களுடன் சேர்ந்தே பெர்சிலியனைட்டு காணப்படுகிறது.\n"}
{"id": "455314", "url": "https://ta.wikipedia.org/wiki?curid=455314", "title": "செங்கிஸ் கானின் கல்லறை", "text": "செங்கிஸ் கானின் கல்லறை\n\nசெங்கிஸ்கானின் கல்லறை (\"Mausoleum of Genghis Khan\") என்பது செங்கிஸ்கானுக்காக கட்டப்பட்ட கோயிலாகும். அங்கு இவர் மூதாதையராக, அரச மரபைத் தோற்றுவித்தவராக மற்றும் தெய்வமாக வணங்கப்படுகிறார். இந்த இடம் பாரம்பரியமாக மங்கோலியர்கள் மத்தியில் \"கடவுளின் உறைவிடம்\" (கோயில்) என்ற பெயரால் அழைக்கப்படுகிறது. ஏனெனில் இந்த இடம் என்றுமே செங்கிஸ்கானின் உடலைக் கொண்டிருக்கவில்லை. செங்கிஸ்கானை வணங்குதலின் முக்கிய மையமாக இந்த இடம் உள்ளது. செங்கிஸ்கானை வழங்கும் பழக்கமானது மங்கோலியா மற்றும் இக்கோயில் அமைந்துள்ள உள் மங்கோலியா ஆகிய இரு இடங்களிலுமே மங்கோலிய ஷாமன் மதப் பழக்கவழக்கமாக வளர்ந்து வருகிறது.\n\nஇக்கோயில் சீனாவின் உள் மங்கோலியா மாகாணத்தின் ஓர்டோஸ் பகுதியின் எஜின் ஹோரோ பதாகையில் சின்சியே பட்டணத்தின் கண்டேகூவோ அமைவிடத்தில் அமைந்துள்ளது. இக்கோயிலின் பிரதான மண்டபமானது உண்மையில் ஒரு நினைவுச் சின்னமாகும். இங்கு சவப்பெட்டி உள்ளது. ஆனால் அதனுள் தலைப்பாகைகள் மற்றும் பொருட்கள் மட்டுமே உள்ளன. ஏனெனில் செங்கிஸ்கானின் உண்மையான சமாதி என்றுமே கண்டுபிடிக்கப்படவில்லை.\n\nஇந்தக் கோயிலின் தற்போதைய கட்டட வடிவமைப்பானது 1954 மற்றும் 1956 ஆம் ஆண்டுகளுக்கு இடையில் சீன மக்கள் குடியரசின் அரசாங்கத்தால் பாரம்பரிய மங்கோலிய வடிவத்தில் அமைக்கப்பட்டது. சீனப் பண்பாட்டுப் புரட்சியின் போது இக்கோயில் நாசப்படுத்தபட்டு இதில் இருந்த பொருட்கள் அழிக்கப்பட்டன. ஆனால் 1980களில் இக்கோயில் மாதிரி பொருட்களை வைத்து மீண்டும் புனரமைக்கப்பட்டது. இன்றும் செங்கிஸ்கான் வழிபாட்டின் மையமாகத் தொடர்ந்து வருகிறது. 2011 ஆம் ஆண்டு சீனாவின் தேசிய சுற்றுலா நிர்வாகத்தால் இக்கோயில் AAAAA-தர சுற்றுலா இடமாக பெயரிடப்பட்டது.\n"}
{"id": "455326", "url": "https://ta.wikipedia.org/wiki?curid=455326", "title": "வளஞ்சியர்", "text": "வளஞ்சியர்\n\nசோழர் காலத்தில் வணிகப் பிரிவினரில் வளஞ்சியர் என்று ஒரு குழுவினர் இருந்தனர். வளஞ்சியர்கள் கடல் வணிகத்தில் சிறந்து விளங்கினர். வளஞ்சியர் என்பது தற்கால பலிஜா என்ற தெலுங்கு வணிகர் மக்களைக் குறிப்பதாகும். முதலாம் குலோத்துங்க சோழன் காலத்தில் கவரை வளஞ்சியர்கள் எனும் வணிக பிரிவினர் பல குடிகளுக்கும் தலைவர்களாக நியமிக்கப்பட்டனர் வளஞ்சியர் என்ற வாணிகக் குழுவினைப் பற்றி முதலாம் இராசேந்திர சோழன் காலத்திய காட்டுர்க் கல்வெட்டு  ஒன்று விரிவான செய்திகளைக் கூறுகின்றது. வீர வளஞ்சிய சமயத்தைப் பாதுகாப்பவர்கள் இவர்களே என்றும், இவர்கள் வாசுதேவன், கந்தழி, வீரபத்திரன் ஆகிய கடவுளரிடம் தோன்றியவர்கள் என்றும் பட்டாரகி (துர்க்கை)யை வழிபடுபவர்கள் என்றும் அக் கல்வெட்டு கூறுகிறது .இவர்களுள் பல பிரிவினர் உண்டு. நான்கு திசைகளின் ஆயிரம் வட்டங்கள், பதினெண் நகரங்கள்,முப்பத்திரண்டு வேளர்புரங்கள்,நான்கு கடிகைத் தானங்கள் ஆகியவற்றினின்றும் இவர்கள் வந்தவர்கள்.\n"}
{"id": "455342", "url": "https://ta.wikipedia.org/wiki?curid=455342", "title": "மாதவ்ராவ் சிந்தியா", "text": "மாதவ்ராவ் சிந்தியா\n\nமாதவராவ் சிவாஜிராவ் சிந்தியா (\"Madhavrao Jivajirao Scindia\", 10 மார்ச் 1945 – 30 செப்டம்பர் 2001) என்பவர் இந்திய தேசிய காங்கிரசு அரசியல்வாதியும், முன்னாள் அமைச்சரும் ஆவார். முன்னதாக, 1961 ஆம் ஆண்டில், இவர் மரதர்களின் சிந்தியா வம்சத்தின் சந்ததிப் பட்டம் வழங்கப்பட்டது. ஆனாலும், 1971 இல் அறிவிக்கப்பட்ட இந்திய அரசியலமைப்பின் 26-வது திருத்தச்சட்டத்தின் படி, இந்திய அரசு சுதேசிய இந்தியாவின் அதிகாரபூர்வ சின்னங்களை இல்லாதொழித்தது.\n\nSection::::வாழ்க்கைச் சுருக்கம்.\nமாதவ்ராவ் குவாலியர் அரசின் கடைசி மகாராஜா சிவாஜிராவ் சிந்தியாவிற்குப் பிறந்தவர். இவர் தனது உயர்படிப்பை இலண்டன் வின்செசுட்டர் கல்லூரியிலும், ஆக்சுபோர்டு புதிய கல்லூரியிலும் கற்றார். இங்கிலாந்தில் இருந்து திரும்பியவுடன், தமது தந்தையைப் போலவே அரசியலில் ஈடுபடலானார். 1971 இல் தனது 26-வது அகவையில் குவாலியரில் இருந்து மக்களவைக்குத் தெரிவு செய்யப்பட்டார். 1971 இல் இருந்து ஒன்பது தடவைகள் மக்களவை உறுப்பினராகத் தெரிவு செய்யப்பட்டார். எந்தத் தேர்தலிலும் இவர் தோற்றதில்லை. 1984 இல் இரயில்வே அமைச்சராக ராஜீவ் காந்தியின் அமைச்சரவையில் நியமிக்கப்பட்டார். 1990 முதல் 1993 வரை இந்தியத் துடுப்பாட்டக் கட்டுப்பாடு வாரியத்தின் தலைவராகவும் பணியாற்றினார்.\n\nSection::::இறப்பு.\n2001 செப்டம்பர் 30 இல் மாதவ்ராவ் சிந்தியா உத்தரப் பிரதேசம், மெயின்புரி மாவட்டத்தில் இடம்பெற்ற வானூர்தி விபத்தொன்றில் உயிரிழந்தார். கிங் ஏர் ச்-90 வானூர்தியில் பயணம் செய்டஹ் அனைத்து 8 பேரும் உயிரிழந்தனர். உயிரிழந்தவரக்ளில் ஊடகவியலாலர்கள் சஞ்சீவ் சின்கா (இந்தியன் எக்சுபிரசு), அஞ்சு சர்மா (ஹிந்துஸ்தான் டைம்ஸ்), ஆகியோரும் அடங்குவர்.\n"}
{"id": "455348", "url": "https://ta.wikipedia.org/wiki?curid=455348", "title": "செயின்ட் ஜோசப் பொறியியல் கல்லூரி", "text": "செயின்ட் ஜோசப் பொறியியல் கல்லூரி\n\nசெயின்ட் ஜோசப் பொறியியல் கல்லூரி (St. Joseph's College of Engineering) என்பது இந்தியாவின், தமிழ்நாட்டின், சென்னையில் உள்ள ஒரு கல்லூரி ஆகும். இது புனித ஜோசப் கல்வி அறக்கட்டளையால் நிர்வகிக்கப்படுகிறது. இக்கல்லூரி அண்ணா பல்கலைக்கழகத்துடன் இணைக்கப்பட்டுள்ளது. இது விரைவில் தன்னாட்சிக் கல்லூரியாக்கப்படும் என எதிர்ப்பார்க்கப்படுகிறது. \n\nSection::::இருப்பிடம்.\nஇந்த கல்லூரி சென்னை, அடையாறில் இருந்து 15 கிலோமீட்டர் தொலைவில், சோழிங்கநல்லூரில், சத்தியபாமா பல்கலைக்கழகத்தை அடுத்து உள்ளது. இக்கல்லூரி   தம்பரம் தொடருந்து நிலையத்திலிருந்து 18 கி.மீ. தொலைவில் உள்ளது. இந்த பல்கலைக்கழகம் ராஜீவ் காந்தி சாலைக்கு அடுத்ததாக உள்ளது (முன்னர் பழைய மகாபலிபுரம் சாலை என்று அழைக்கப்பட்டது மற்றும் பிரபலமாக தகவல் தொழில்நுட்ப தாழ்வாரம் என்று அழைக்கப்படுகிறது). கிழக்கு கடற்கரை சாலைவழியாகவும் (ஈ.சி.ஆர்) இதை அணுகலாம். \n\nSection::::கல்வித் துறைகள்.\nசெயின்ட் ஜோசப் பொறியியல் கல்லூரி பின்வரும் கல்வித் துறைகளைக் கொண்டுள்ளது. \n\n\nமேலும் இக்கல்லூரி அளிக்கும் முதுகலை பட்டங்கள் பின்வருமாறு: \n\n\n\n\n"}
{"id": "455379", "url": "https://ta.wikipedia.org/wiki?curid=455379", "title": "தோமெய்கைட்டு", "text": "தோமெய்கைட்டு\n\nதோமெய்கைட்டு (\"Domeykite\") என்பது CuAs என்ற மூலக்கூற்று வாய்ப்பாட்டால் விவரிக்கப்படும் ஒரு தாமிர ஆர்சனைடு கனிமம் ஆகும். மிகவும் அரிய இக்கனிமத்தின் படிகங்கள் சமவச்சு படிகத் திட்டத்தில் ஒழுங்கற்ற பொதிகளாக அல்லது திராட்சைக் கொத்து வடிவத்தில் படிகமாகின்றன. வெண்மையான நிறத்திலிருந்து சாம்பல் நிறம் வரையிலான வண்ணங்களில் ஒளிபுகா படிகங்களாக தோமெய்கைட்டு படிகங்கள் உள்ளன. 7.2 முதல் 8.1 என்ற ஒப்படர்த்தி மதிப்பும் 3 முதல் 3.5 என்ற கடினத்தன்மையை இப்படிகங்கள் பெற்றுள்ளதாக மோவின் அளவுகோல் மதிப்பும் தெரிவிக்கின்றன . \n\n1945 ஆம் ஆண்டு முதன்முதலாக சிலி நாட்டின் கோகுயிம்போ என்ற துறைமுக நகரத்தின் அல்கோதோனெசு சுரங்கத்தில் தோமெய்கைட்டு கனிமம் கண்டறியப்பட்டது. வில்லெம் ஆய்டிங்கர் போலந்து நாட்டின் கனிமவியலாளரான இஞ்ஞாசி தோமெய்கோவின் பெயரை இக்கனிமத்திற்கு பெயராக வைத்தார் . \n\nSection::::பயன்கள்.\nசிறிய அளவில் தாமிரம் பிரித்தெடுக்க இக்கனிமம் பயன்படுகிறது. இதைத் தூய்மைப்படுத்தி பளபளப்பாக்கி அணிகலன்கள் உருவாக்கத்திலும் பயன்படுத்த முடியும் . \n"}
{"id": "455403", "url": "https://ta.wikipedia.org/wiki?curid=455403", "title": "காஃபார்சைட்டு", "text": "காஃபார்சைட்டு\n\nகாஃபார்சைட்டு (\"Cafarsite\") என்பது (Ca(Ti,Fe,Fe,Mn)(AsO)•4HO) என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கால்சியம் இரும்பு ஆர்சனைட்டு கனிமமாகும். மாங்கனீசும் தைட்டானியமும் இவ்வாய்ப்பாட்டில் இரும்புடன் சேர்ந்து தோன்றுகிறது. \n\nசுவிட்சர்லாந்து நாட்டின் வேலைசு மண்டலத்திலுள்ள பிண்டல் பள்ளத்தாக்கில் முதன்முதலாக 1966 ஆம் ஆண்டு காஃபார்சைட்டு கண்டறியப்பட்டது. பகுதிக்கூறுகளாக இடம்பெற்றுள்ள கால்சியம், இரும்பு, ஆர்சனிக் ஆகிய தனிமங்களின் பெயர்களை அடிப்படையாகக் கொண்டு காஃபார்சைட்டு என்ற பெயர் உருவாக்கப்பட்டது . இத்தாலி நாட்டின் வடமேற்கு மண்டலத்திலும் கனடாவின் ஒண்டாரியோ மாநிலத்தின் தண்டர்பே மாவட்டத்திலுள்ள எம்லோ தங்கச் சுரங்கத்திலும் காஃபார்சைட்டு கனிமம் கிடைக்கிறது . \n"}
{"id": "455405", "url": "https://ta.wikipedia.org/wiki?curid=455405", "title": "புனித பீட்டர் பொறியியல் மற்றும் தொழில் நுட்பக்கல்லூரி", "text": "புனித பீட்டர் பொறியியல் மற்றும் தொழில் நுட்பக்கல்லூரி\n\nபுனித பீட்டர் பொறியியல் மற்றும் தொழில் நுட்பக்கல்லூரி (\"St. Peter's College of Engineering and Technology\") என்பது இந்தியாவின், தமிழ்நாட்டின், சென்னையின், அவடியில் அமைந்துள்ள ஒரு இருபாலர் பொறியியல் கல்லூரி ஆகும். இக்கல்லூரி அன்னூர் தொடருந்து நிலையத்திலிருந்து 1.5 கிலோமீட்டர் தொலைவிலும், ஆவடி தொடருந்து நிலையத்திலிருந்து 3 கிலோமீட்டர் தொலைவிலும் அமைந்துள்ளது. \n\nSection::::வரலாறு.\nஇந்த கல்லூரி 2008 ஆம் ஆண்டில் லட்சுமி சரஸ்வதி கல்வி அறக்கட்டளையால் தொடங்கப்பட்டது, 1992 ஆம் ஆண்டில் இந்த அறக்கட்டளை நிறுவப்பட்டது. இந்தக்கல்லூரியானது பொறியியல் மற்றும் தொழில்நுட்பத்தில் இளநிலை, முதுநிலை படிப்புகளை வழங்கி வருகிறது. இது ஒரு சுய நிதியி பொறியியல் கல்லூரியாகும். இந்த கல்லூரி சென்னை அண்ணா தொழில்நுட்ப பல்கலைக்கழகத்துடன் இணைக்கப்பட்டுள்ளது மற்றும் அகில இந்திய தொழில்நுட்ப கல்விக் குழுவின் (AICTE) ஒப்புதலைப் பெற்றுள்ளது. \n\n"}
{"id": "455407", "url": "https://ta.wikipedia.org/wiki?curid=455407", "title": "ஸ்டெல்லா மேரிஸ் பொறியியல் கல்லூரி", "text": "ஸ்டெல்லா மேரிஸ் பொறியியல் கல்லூரி\n\nஸ்டெல்லா மேரிஸ் பொறியியல் கல்லூரி (Stella Mary's College of Engineering) என்பது இந்தியாவின், தமிழ்நாட்டின், கன்னியாகுமரி மாவட்டத்தின் அழிக்கல்லில் அமைந்துள்ள ஒரு தனியார் பொறியியல் கல்லூரி ஆகும். இந்த கல்லூரி 2012 ஆம் ஆண்டில் தொழில்முனைவோரும், நோவா கல்வி அறக்கட்டளையின் நிறுவனரான திரு நசரத் சார்லசால் நிறுவப்பட்டது. இக்கல்லூரி பொறியியல் துறையில் இளங்கலை மற்றும் முதுகலை படிப்புகளை வழங்குகிறது. \n\nSection::::சேர்க்கை.\nகல்லூரியியல் அனைத்து படிப்புகளுக்கான சேர்க்கையானது தகுதி மற்றும் மதிப்பெண் அடிப்படையில் செய்யப்படுகிறது. ஒரு குறிப்பிட்ட சதவீத இடங்கள் அண்ணா பல்கலைக்கழக ஒற்றை சாளர அமைப்புக்கு (AU SWS) சென்று அதன்வழியாக நிரப்பப்படுகின்றது. மீதமுள்ள இடங்கள் நுழைவுத் தேர்வின் மூலம் நிரப்பப்படுகின்றன. இந்த சதவீதம் ஒவ்வொரு ஆண்டும் மாறுபடலாம். \n\nSection::::படிப்புகள்.\nஇங்கு பி.இ. / பி.டெக்-இல் 5 படிப்புகள் மற்றும் எம்.இ- இல் ஒரு படிப்பும் வழங்கப்படுகின்றன \n\n\nSection::::வேலைவாய்ப்பு.\nஇக்கல்லூரியியல் வேலை வாய்ப்பு பிரிவு 2013 இல் நிறுவப்பட்டது. இந்தப் பிரிவானது இறுதி ஆண்டு மாணவர்களுக்கு வேலை வாய்ப்புகளை பெற்றுத்தர தொழில் நிறுவனங்களைக் கொண்டு வளாக நேர்காணல்களை ஏற்பாடு செய்கிறது, மேலும் மாணவர்களுக்கு தொழில் துறையில் பயிற்சி அளிக்கிறது. தகுதி வாய்ந்த அனைத்து மாணவர்களுக்கும் வளாக வேலை வாய்ப்பு பயிற்சியானது (மனிதவள, தொழில்நுட்ப, ஜி.டி., எழுத்துத் தேர்வு) இறுதி ஆண்டுக்கு முன் வழங்கப்படுகிறது. இக்கல்லூரி இந்தியா மற்றும் கத்தார் நாட்டுத் தொழில் நிறுவனங்களுடன் தொழில்துறை உறவுகளை கொண்டுள்ளது. \n\nSection::::விடுதி.\nகல்லூரியில் வளாகத்தில் விருந்தினர் மாளிகை, மாணவர் விடுதி மற்றும் மாணவியர் விடுதி போன்றவை உள்ளன. \n\n\n"}
{"id": "455418", "url": "https://ta.wikipedia.org/wiki?curid=455418", "title": "நன்னய்யா", "text": "நன்னய்யா\n\nநன்னய்யா () ( 1022–1063 ) பழங்காலத் தெலுங்குக் கவிஞர்களுள் குறிப்பிடத்தக்கவர். தெலுங்கில் மகாபாரதக் கதையை எழுதியர்வேங்கி நாட்டை ஆண்ட மன்னன் ராஜ ராஜ நரேந்திரனின் அவை புலவர் . ஆதி கவி என்று அழைக்கப்படும் தெலுங்கு புலவர் . \n"}
{"id": "455460", "url": "https://ta.wikipedia.org/wiki?curid=455460", "title": "எலிக்சு (காது)", "text": "எலிக்சு (காது)\n\nஎலிக்சு (காது)(Helix (Ear)) என்பது மனித காதின் முக்கியமான மடல் பகுதியைக் குறிக்கிறது.\n"}
{"id": "455495", "url": "https://ta.wikipedia.org/wiki?curid=455495", "title": "ஜகநாத் பிரசாத் அகர்வால்", "text": "ஜகநாத் பிரசாத் அகர்வால்\n\nஜகநாத் பிரசாத் அகர்வால் (\"Jagannath Prasad Agrawal\") ஓர் இந்திய அரசியல்வாதியாவார். இவர் இந்திய தேசிய காங்கிரசு கட்சியின் சார்பில், உத்தரப்பிரதேச மாநிலத்தில் இருந்து, 1952 ஆம் ஆண்டு மாநிலங்களவைக்குத் தேர்ந்தெடுக்கப்பட்டார்.\n"}
{"id": "455508", "url": "https://ta.wikipedia.org/wiki?curid=455508", "title": "ஒளிமானி", "text": "ஒளிமானி\n\nஒளிமானி (\"photometer\") என்பது புறவூதா முதல் அகச்சிவப்பு வரையிலான மற்றும் கட்புலனாகு நிறமாலை உட்பட மின்காந்த கதிர்வீச்சின் திறனை அளவிடும் ஒரு கருவியாகும். பெரும்பாலான ஒளிமானிகள் ஒளித்தடைகள், ஒளியுணர் இருமுனையம், அல்லது ஒளிபெருக்கிகளைப் பயன்படுத்தி ஒளியை மின்னோட்டமாக மாற்றுகின்றன.\n\nஒளிமானிகள் பின்வருவனவற்றை அளவிடுகின்றன:\nSection::::நிழல் ஒளிமானி.\nநிழல் ஒளிமானி (\"shadow photometer\") என்பது இருவேறு ஒளி மூலங்களின் ஒளிர்திறனை (luminous intensities) ஒப்புநோக்கப் பயன்படும் ஒரு மிக எளிய கருவியாகும்.ஒரு செங்குத்தான வெண் திரை உள்ளது.அதிலிருந்து சில சென்றி மீட்டர் தொலைவில் ஒரு மரத்தாலோ அல்லது உலோகத்தாலோ ஆன ஒரு கோல் செங்குத்தாக இருக்கிறது.அதற்கு அப்பால் சில சென்றிமீட்டர் தொலைவில் ஓர் ஒளி உமிழும் ஒளிமூலம் S1 உள்ளது.இந்த நிலையில் திரையில் கோலின் நிழல் திரையில் விழுகிறது.கோலுக்கும் ஒளிமூலத்திற்குமுள்ள இடைவெளியினைப் பொறுத்து கோலின் நிழல் கருமையாக இருக்கும்.இப்போது மற்றொரு ஒளி மூலத்தினை-இதன் ஒளிர்திறன் முதல் ஒளிமூலத்தின் திறனைவிட மாறுபட்டு இருக்க வேண்டும்-முதல் ஒளிமூலத்திற்கு அருகில் வைக்கவும். இப்போது திரையில் இரு நிழல்கள் கிடைக்கின்றன.இரண்டாவது ஒளிமூலம் S2 என்று கொள்ளப்பட்டால், I1,I2 என்பன முறையே அவைகளின் ஒளிர் திறன் என்றும் கொள்ளப்படலாம். இந்நிலையில் இரு ஒளிமூலங்களின் இடத்தினை நகர்த்தி திரையில் ஒரே கருமையுடன் இரு நிழல்களும் இருக்ககுமாறுள்ள இடத்தினை பெறவேண்டும். d1 ,d2 என்பன ஒளிமூலம் S1 ,S2 கள் திரையிலிருந்து எவ்வளவு தொலைவில் இருக்கின்றன என்பதனைச் சுட்டும்.இப்போது\n\nI / I = d / d.\n\nஎன்று தெரியும் ஏதாவது ஒர் ஒளிமூலத்தின் ஒளிர்திறன் தெரிந்து இருக்கும் நிலையில், மற்றதன் ஒளிர்திறனைக் கணக்கிட்டுத் தெரியலாம்.இக்கருவி இரம்போர்ட் ஒளிமானி என்றும் அறியப்படுகிறது.\n\nSection::::ரிச்சி ஒளிமானி.\nரிச்சி ஒளிமானி (Ritche's photometer) இதுவும் ஒளிச்செறிவினை ஒப்பிடவும் ஒளிச்செறிவினை அளவிடவும் பயனாகும் ஒரு கருவியாகும். இக்கருவியில் 20 சென்டி மீட்டர் நீளமும் 8 செ.மீ. விட்டமும் கொண்ட ஒரு குழல் (a,b)உள்ளது. இதன் நடுப்பகுதியில் 10 செ.மீ நீளமும் அதே விட்டமும் கொண்ட ஒரு குழல் (c ,d) பொருத்தப்பட்டுள்ளது.இந்த இரண்டாவது குழலின் கீழ் மரத்தால் ஆனதும் சாய்ந்த பக்கங்களில் வெண்மையான தாள் ஒட்டப்பட்டும் இருக்கின்ற ஒரு ஆப்பு போன்ற அமைப்பு (efg ) உள்ளது.இரு வேறு ஒளிர்திறனுடைய இரு ஒளி மூலங்கள் (S1 ,S2 ) குழலின் இரு பக்கமும் உள்ளன.\n\nகுழல் ஏபி யின் மையத்திலிருந்து ஒளி மூலங்களின் தொலைவுகளை டி1 ,டி2 என கொள்வோம்.இத் தொலைவுகளை சீர் செய்து டி யின் பக்கமிருந்து பார்க்கும் போது ஒரே ஒளிர்வுடன் இருக்குமாறு செய்யவேண்டும்.இப்போது,\n\nI / I = d / d.\n\nஇவ்வாறு ஒளர்திறன்களை ஒப்பிடலாம்.\n\nSection::::பன்சன் எண்ணெய்ப் புள்ளி ஒளிமானி.\nபுன்சன் எண்ணெய் புள்ளி ஒளிமானி (\"Bunson oil spot photometer\") என்பதும் ஒரு எளிய கருவியே. செங்குத்தாக உள்ள ஒரு சின்னத் திரையில் ஒரு சென்டி மீட்டர் விட்டம் கொண்ட ஒரு எண்ணெய் தடவிய புள்ளி உள்ளது.இத்திரையின் இரு பக்கமும் இரு வேறு ஒளிர்திறனுடைய ஒளிர்மூலங்கள் உள்ளன.இவைகளின் தொலைவுகளை சீர்செய்து எண்ணெய் புள்ளி மாறுவது போல் செய்யவேண்டும். திரையிலிருந்து அவைகளின் தொலைவுகளை அளந்து கொள்ள வேண்டும். முன்பு போல் ஒளிர்மூலங்களின் திறனை ஒப்பிடலாம்.\n"}
{"id": "455509", "url": "https://ta.wikipedia.org/wiki?curid=455509", "title": "கச்சி மாவட்டம்", "text": "கச்சி மாவட்டம்\n\nகச்சி மாவட்டம் (Kachhi or Kacchi) (பலூச்சி மற்றும் ), பாகிஸ்தான் நாட்டின் பலூசிஸ்தான் மாகாணத்தின் மய்யத்தில் உள்ளது. கச்சி மாவட்டத்தில் சிந்துவெளி நாகரித்தின் மெஹெர்கர் மற்றும் நௌசரோ தொல்லியற்களங்கள் உள்ளது. \n\nSection::::மாவட்ட நிர்வாகம்.\n5,330 சதுர கிலோ மீட்டர் பரப்பளவு கொண்ட கச்சி மாவட்டம் தாதர், மச் என இரண்டு வருவாய் வட்டங்களும், பாலனேரி, காட்டான், சானி என 3 உள் வட்டங்களையும் கொண்டது.\n\nமேலும் இம்மாவட்டம் 13 உள்ளாட்சி அமைப்புகளைக் கொண்டுள்ளது. அவைகள்:\nSection::::மக்கள்தொகை பரம்பல்.\n2017 பாகிஸ்தான் மக்கள்தொகை கணக்கெடுப்புப்படி, பலூசிஸ்தான் மாகாணத்தின் மொத்த மக்கள்தொகை 2,37,030 ஆகும். அதில் ஆண்கள் 1,26,379 மற்றும் பெண்கள் 1,10,651 ஆகும். கிராமப்புறங்களில் 2,02,598 மக்களும், நகரப்புறங்களில் 34,432 மக்களும் வாழ்கின்றனர். இம்மாகாணாத்தில் பலூச்சி மொழி, சிந்தி மொழி மற்றும் சராய்கி மொழிகள் பேசப்படுகிறது.\n\n"}
{"id": "455523", "url": "https://ta.wikipedia.org/wiki?curid=455523", "title": "எஸ். வி. எஸ் கல்வி நிறுவனம்", "text": "எஸ். வி. எஸ் கல்வி நிறுவனம்\n\nஎசு. வி. எசு. கல்வி நிறுவனம் என்பது இந்தியாவின், தமிழ்நாட்டின், கோயம்புத்தூர் அரசம்பாளையத்தில் அமைந்துள்ள ஒரு பொறியியல் கல்லூரி ஆகும். இந்த கல்லூரிக்கு அகில இந்திய தொழில்நுட்ப கல்விக் குழு ஒப்புதல் அளித்துள்ளது, மேலும் இது சென்னை அண்ணா பல்கலைக்கழகத்துடன் இணைக்கப்பட்டுள்ளது. இந்த வளாகமானது டி.யு.வி ரைன்லேண்டிடன் ஐஎஸ்ஓ சான்றிதழ் பெறப்படுடுள்ளது. மேலும் இக்கல்லூரியானது தேசிய வர்க்க ஆய்வகம் மற்றும் வகுப்பறை வசதிகளை கொண்டுள்ளது. \n\nSection::::நிகழ்வுகள்.\nஇக்கல்லூரியானது ஆண்டுதோறும் பல்வேறு நிகழ்வுகளை நடத்துகிறது. இவற்றில் முதன்மையாக கல்லூரி மாணவர்களே கலந்து கொள்கின்றனர். இந்த நிறுவனத்தில் பயிலும் மாணவர்களில் முதன்மையானவர்கள் தமிழ்நாடு, ஆந்திரா, கேரளம் ஆகியவற்றின் பல்வேறு பகுதிகளைச் சேர்ந்தவர்கள் . இக்கல்லூரியியல் ஆண்டுதோறும் இன்னோவர் என்ற பெயரில் நடத்தப்படும் தொழில்நுட்ப கருத்தரங்கு என்பது நிறுவனத்தின் ஒரு முக்கிய நிகழ்வாகும். இந்த கருத்தரங்கில் அருகிலுள்ள கல்லூரி மாணவர்கள் தங்கள் திட்டங்களை முன்வைக்க அழைக்கப்படுகிறார்கள். மேலும் மாணவர்களின் புதிய யோசனைகளை காட்டும் விதத்தில் அறிவியல் கண்காட்சியும் நடத்தப்படுகிறது. கட்டிடக்கலை மாநாடுகளானது இவ்வளாகத்தைச் சேர்ந்த கட்டிடக்கலை மாணவர் மற்றும் ஊழியர்களால் நடத்தப்படுகின்றன. \"ஆண்டு விழாவானது\" ஒவ்வொரு ஆண்டும் இறுதி ஆண்டு மாணவர்களை வழியனுப்பும் நிகழ்வாக நடத்தப்படுகிறது. இந்த ஆண்டவிழாவில் பிரபலங்கள் கலந்துகொள்கின்றனர். \n"}
{"id": "455537", "url": "https://ta.wikipedia.org/wiki?curid=455537", "title": "2வது ஜீ தமிழ் குடும்பம் விருதுகள்", "text": "2வது ஜீ தமிழ் குடும்பம் விருதுகள்\n\n2வது ஜீ தமிழ் குடும்பம் விருதுகள் என்பது 2019 ஆம் ஆண்டு அன்று ஜீ தமிழ் தொலைக்காட்சில் ஒளிபரப்பாகும் தொடர்கள் மற்றும் நிகழ்ச்சிகளில் நடித்த நடிகர் நடிகைகளை கௌரவிக்கும் ஒரு விருது நிகழ்ச்சி ஆகும். இந்த விருது விழாவின் நடப்பு ஆண்டு விருதுகளுக்கான கோப்பைகளும், பிரிவுகளும் ஜீ எண்டர்டெயின்மெண்ட் எண்டர்பிரைசஸ் தெற்கு களஸ்டர் தலைவர் சிஜு பிரபாகரன், ஜீ தமிழ் நிகழ்ச்சி தலைவர் தமிழ்தாசன், நடிகை பிரியா ராமன், சின்னத்திரை நடிகர்கள் ஸ்ரீகுமார், புவி, தொகுப்பாளினி அர்ச்சனா, தொகுப்பாளர் தீபக், பாடகர் ஸ்ரீநிவாஸ், மற்றும் சின்னத்திரை நடிகைகள் ரச்சித்தா மகாலட்சுமி, அஸ்வினி, ரேஷ்மா மற்றும் ஆயிஷா ஆகியோர் முனிலையில் அறிவிக்கப்பட்டது. \n\nஇந்த விருது வழங்கும் விழா சென்னை ஜவஹர்லால் நேரு விளையாட்டரங்கத்தில் 2019 அக்டோபர் 6 அன்று நடைபெறவுள்ளது.\n\nSection::::வாக்கு பதிவு.\nநடிகர் மற்றும் நடிகைகளுக்கு பல்வேறு பிரிவுகளுக்கான தேர்வில் தங்களுக்குப் பிடித்தமானவர்களுக்குச் சம்மந்தப்பட்ட எண்களுக்கு தொடர்வு கொள்வதன் மூலம் அல்லது ஜீ5 செயலி / வலைதளத்திலுள்ள ஜீ தமிழ் குடும்பம் விருதுகள் மைக்ரோசைட்டில் வாக்களித்து வெற்றியாளர்களைத் தேர்ந்தெடுப்பார்கள். கூடுதலாக, செப்டம்பர் 18 தொடங்கி சேலம், திண்டுக்கல், கடலூர், தேனி, விருதுநகர், ஸ்ரீவில்லிபுத்தூர், கோவை, திருச்சி, திருநெல்வேலி, பொள்ளாச்சி, திருப்பூர், ஈரோடு, பாண்டிச்சேரி, மதுரை உள்ளிட்ட தமிழகத்தின் முக்கிய ஊர்களுக்குப் பயணிக்கும் ஜீ தமிழ் கேண்டர் வாகனங்களிலும் நேரடியாக வாக்களித்து வெற்றியாளர்களைத் தேர்ந்தெடுக்கலாம். \n\n"}
{"id": "455545", "url": "https://ta.wikipedia.org/wiki?curid=455545", "title": "கெய்லைட்டு", "text": "கெய்லைட்டு\n\nகெய்லைட்டு (\"Keilite\") என்பது (Fe,Mg)S) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். இரும்பு-மக்னீசியம் சல்பைடு கனிம வகை என்று இது வகைப்படுத்தப்படுகிறது. என்சிடாடைட் காண்டிரைட் வகை விண்வீழ்கல்லில் கெய்லைட்டு காணப்படுகிறது . நினின்கெரைட்டு கனிமத்தை ஒத்த இரும்பு மிகுதி கனிமம் என்றும் இக்கனிமம் கருதப்படுகிறது . 1934 ஆம் ஆண்டில் பிறந்த அவாய் பல்கலைக் கழகத்தைச் சேர்ந்த கிளாசு கெயிலின் பெயர் இக்கனிமத்திற்கு சூட்டப்பட்டுள்ளது. \n\nஎன்சிடாடைட் காண்டிரைட், சாக்லோத்சை விண்கல் போன்ற விண் பொருட்களில் கெயிலைட்டு காணப்பட்டது. என்சிடாடைட் காண்டிரைட் விண்வீழ்கல்லால் தாக்கப்பட்டு உருகித் தனிந்த விண்கல் போல இது தோன்றுகிறது. விண்கல்லின் தாக்கத்தால் உருகிய கெய்லைட்டு இடம்பெறாத பாறைச் சேர்மம் என்ற விளக்கமும் இதற்கு கூறப்படுகிறது. விண்கற்களின் தாக்கத்திற்குப் பிறகு பாறைகள் மெல்லக் குளிர்ந்து பின் வினைகள் மெல்ல நிகழ்ந்த ஓர் ஆழமான அடக்கம் என்றும் விளக்கப்படுகிறது . \n\n"}
{"id": "455556", "url": "https://ta.wikipedia.org/wiki?curid=455556", "title": "தங்கவேலு பொறியியல் கல்லூரி", "text": "தங்கவேலு பொறியியல் கல்லூரி\n\nதங்கவேலு பொறியியல் கல்லூரி ( \"Thangavelu Engineering College\" ) என்பது இந்தியாவின் தமிழ்நாட்டின், சென்னை பழைய மகாபலிபுரம் சாலையில் அமைந்துள்ள ஒரு பொறியியல் கல்லூரி ஆகும். இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வரலாறு.\nதங்கவேலு பொறியியல் கல்லூரியானது முதலில் சேலத்தில் நிறுவப்பட்டது. இது 1994இல் பொன்னியம்மன் கல்வி அறக்கட்டளையின் தலைவரான திரு கே. வி. தங்கபாலு அவர்களால் நிறுவப்பட்டது. சில ஆண்டுகளுக்குப் பிறகு கல்லூரியானது சென்னை , ராஜீவ் காந்தி சாலையில் காரப்பாக்கதிற்கு மாற்றப்பட்டது. \n\nSection::::கல்வியாளர்கள்.\nஇக்கல்லூரியானது பொறியியல் துறையில் இளநிலை படிப்புகளையும், முதுநிலைப் பிரிவில் பொறியியல், கணினி, வணிகவியல் போன்ற துறைகளில் வழங்குகிறது. இந்த வளாகத்தில் டி. ஜே இன்ஸ்டிடியூட் ஆப் டெக்னாலஜி, மற்றும் டா வின்சி ஸ்கூல் ஆஃப் டிசைன் அண்ட் ஆர்கிடெக்சர் ஆகிய மூன்று கல்லூரிகளும் உள்ளன. \n\n\n"}
{"id": "455557", "url": "https://ta.wikipedia.org/wiki?curid=455557", "title": "சிடிபிகோனைட்டு", "text": "சிடிபிகோனைட்டு\n\nசிடிபிகோனைட்டு (\"Stibiconite\") என்பது SbO(OH) என்ற மூலக்கூற்று வாய்ப்பாட்டால் விவரிக்கப்படும் ஆண்டிமனி ஆக்சைடு கனிமம் ஆகும். கிரேக்க மொழியில் சிடிபி என்ற சொல் ஆண்டிமனியையும் கோனிசு என்ற சொல் தூள் என்ற பொருளையும் குறிக்கின்றன. எனவே கனிமத்தின் பகுதிக்கூறுகளையும் அதன் இயல்பையும் மறைமுகமாகத் தெரிவிக்கும் வகையில் சிடிபிகோனைட்டு என்ற பெயர் வைக்கப்பட்டது. பைரோகுளோர் சிறப்புக் கனிமக் குழுவில் சிடிபிகோனைட்டு ஓர் உறுப்பினராகும் . \n\nSection::::தோற்றம்.\n1862 ஆம் ஆண்டு செருமனி நாட்டின் பவேரியா, பிரான்கோனியா மண்டலங்களில் முதன்முதலாக சிடிபிகோனைட்டு கண்டறியப்பட்டது . \n\nசிடிப்னைட்டு போன்ற பிற நீர்வெப்ப ஆண்டிமனி தாதுக்களின் இரண்டாம் நிலை மாற்ற கனிமமாக சிடிபிகோனைட்டு தோன்றுகிறது. செர்வாண்டைட், வேலண்டைனைட், கெர்மைசைட், ஆண்டிமனி மற்றும் சிடிப்னைட்டு போன்ற கனிமங்களுடன் இணைந்து காணப்படுகிறது . \n"}
{"id": "455558", "url": "https://ta.wikipedia.org/wiki?curid=455558", "title": "திருமலை பொறியியல் கல்லூரி", "text": "திருமலை பொறியியல் கல்லூரி\n\nதிருமலை பொறியியல் கல்லூரி என்பது இந்தியாவின், தமிழ்நாட்டின், காஞ்சிபுரம், கிளம்பியில் அமைந்துள்ள ஒரு பொறியியல் கல்லூரி ஆகும். இந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வரலாறு.\nதிருமலை பொறியியல் கல்லூரி 1999 இல் நிறுவப்பட்டது. இந்த கல்லூரிக்கு அகில இந்திய தொழில்நுட்பக் கல்விக் குழு (AICTE) ஒப்புதல் அளித்துள்ளது   மற்றும் சென்னை அண்ணா பல்கலைக்கழகத்துடன் இணைக்கப்பட்டுள்ளது. கல்லூரி பொறியியலில் இளநிலை பட்டப்படிப்புகள் மற்றும் பட்டையப் படிப்புகளை வழங்குகிறது. \n\n"}
{"id": "455576", "url": "https://ta.wikipedia.org/wiki?curid=455576", "title": "கஞ்சிகுடிச்சாறு", "text": "கஞ்சிகுடிச்சாறு\n\nகஞ்சிகுடிச்சாறு (\"Kanchikudicharu\") அல்லது கஞ்சிகுடியாறு இலங்கையின் கிழக்கு மாகாணத்தில் அம்பாறை மாவட்டத்தில் உள்ள ஒரு ஊர் ஆகும்.குறிஞ்சி,மருதம்,முல்லை ஆகிய மூநிலங்களையும் கொண்டமைந்துள்ள இவ்வூர் இலங்கையின் உள்நாட்டு போரினால் பாதிக்கப்பட்ட பிரதேசம் ஆகும். 2007 இராணுவ நடவடிக்கை மூலம் தமிழீழ விடுதலைப்புலிகளின் கட்டுப்பாட்டிலிருந்த இப்பிரதேசம் இலங்கை அரச படையினரால் கைப்பற்றப்பட்டது.எனினும் 2009 முள்ளிவாய்க்காலில் தமிழீழ விடுதலைப்புலிகளின் ஆயுதம் மௌனிக்கப்படும் வரை கஞ்சிகுடிச்சாறு காட்டுப்பகுதி தமிழீழ விடுதலைப்புலி அமைப்பின் கட்டுப்பாட்டில் இருந்தது. கிழக்கு மாகாணத்தில் தமிழீழ விடுதலைப்புலிகளின் கட்டுப்பாட்டிலிருந்து இறுதியாக கைப்பற்றப்பட்ட பகுதி கஞ்சிகுடிச்சாறு ஆகும்.\n\nஇங்கு 2015 இல் மக்கள் மீளக்குடியேற்றப்பட்டுள்ளனர். சுமார் 190 குடும்பங்கள் வரை வாழ்கின்றனர். சிலருக்கு வீட்டுத்திட்டங்கள் வழங்கப்பட்டுள்ளதுடன் பல குடும்பங்கள் தற்காலிக ஓலை வீடுகளிலேயே வசிக்கின்றனர்.இந்த மக்களின் பிரதான வாழ்வாதாரமாக வேளாண்மை மற்றும் நன்னீர் மீன்பிடி உள்ளது. மேலும் நிலக்கடலை செய்கை, கால்நடை வளர்ப்பு, சேனைப்பயிர்ச்செய்கை போன்றனவும் வாழ்வாதார தொழில்களாக உள்ளன.\n\nஅம்பாறை மாவட்டத்திலுள்ள ஒரேயொரு மாவீரர் துயிலும் இல்லம் கஞ்சிகுடிச்சாறு மாவீரர் துயிலுமில்லம் ஆகும்.\nதற்பொழுது இப்பாடசாலை திருக்கோவில்,விநாயகபுரத்தில் இயங்குவதுடன் கஞ்சிகுடிச்சாறு கிராமத்திலுள்ள பாடசாலை மாடிக்கட்டிடம் பழுதடைந்து காணப்படுகின்றது.\n\nSection::::கோவில்கள்.\nஇங்கு வாழ்கின்ற அனைவரும் சைவசமயத்தையே பின்பற்றுகின்றனர்.\n"}
{"id": "455584", "url": "https://ta.wikipedia.org/wiki?curid=455584", "title": "செம்பியன்மாதேவி", "text": "செம்பியன்மாதேவி\n\nசெம்பியன்மாதேவி (Sembiyanmadevi) என்பது தமிழ்நாட்டின், கள்ளக்குறிச்சி மாவட்டம், உளுந்தூர்பேட்டை வட்டத்தில் அமைந்துள்ள ஒரு சிற்றூர் ஆகும். இந்த ஊரானது கள்ளக்குறிச்சியிலிருந்து 20.8 கி.மீ தொலைவிலும், உளுந்தூர்ப்பேட்டையிலிருந்து 18.1 கி.மீ தொலைவிலும், இளவனாசூரிலிருந்து 4.1 கி.மீ தொலைவிலும், தியாகதுர்க்கத்திலிருந்து 9 கி.மீ தொலைவிலும் உள்ளது. முன்பு செம்பியன்மாதேவி கிராமம் விழுப்புரம் மாவட்டத்தில் இருந்தது. தற்பொழுது கள்ளக்குறிச்சி மாவட்டத்திற்கு (ஜனவரி 8, 2019 அன்றிலிருந்து) மாற்றப்பட்டுள்ளது.\n\nSection::::மக்கள் தொகை.\nசெம்பியன்மாதேவியில் முதன்மையாக பேசப்படும் மொழி தமிழாகும். இந்தக் கிராமத்தில் 316 வீடுகள் உள்ளன, மொத்த மக்கள் தொகையானது 1528 ஆகும். இதில் பெண் மக்கள் தொகை 47.3%, கிராம கல்வியறிவு விகிதம் 57.3%, பெண் கல்வியறிவு விகிதம் 22.8% ஆக உள்ளது.\n\nSection::::பேருந்துநிலையம் மற்றும் பேருந்துகள்.\nஇங்குள்ள பேருந்து நிலையத்திலிருந்து  பாண்டிச்சேரி, கடலூர், கள்ளக்குறிச்சி, விழுப்புரம் மற்றும் திருவண்ணாமலை ஆகிய நகரங்களுக்கு செல்ல 25 நிமிடத்திற்கு ஒருமுறை பேருந்து வசதி உள்ளது.\n\nSection::::கோவில்கள்.\nசெம்பியன்மாதேவி கிராமத்தில்  அருள்மிகு முத்து மாரியம்மன், சப்த கன்னிமார், மருதாண்டவர் கோயில்கள் உள்ளன. செம்பியன்மாதேவியில் மற்றொரு மிக சக்திவாய்ந்த அருள்மிகு திரௌபதியம்மன் கோவில் உள்ளது. இக்கோவில் 6 ஏக்கர் நிலத்தால் சூழப்பட்டுள்ளது. இந்த கோவில் திருவிழா ஒவ்வொரு ஆண்டும் ஜூன் 2 ஆவது வாரத்தில் நடைபெறும்.\n\n"}
{"id": "455600", "url": "https://ta.wikipedia.org/wiki?curid=455600", "title": "மகாலட்சுமி மகளிர் கலை மற்றும் அறிவியல் கல்லூரி", "text": "மகாலட்சுமி மகளிர் கலை மற்றும் அறிவியல் கல்லூரி\n\nமகாலட்சுமி மகளிர் கலை மற்றும் அறிவியல் கல்லூரி (\"Mahalakshmi Womens College Of Arts & Science\"), என்பது தமிழ்நாட்டின், சென்னை, ஆவடிக்கு அருகில் உள்ள பருத்திப்பட்டில் அமைந்துள்ள மகளிர் கலைக் கல்லூரி ஆகும். இக்கல்லூரி 1998 இல் துவக்கப்பட்டது.\n\nSection::::பாடத் திட்டங்கள்.\nஇக்கல்லூரியில் கலை, அறிவியல் துறைகளில் 14 இளங்கலை பட்டப்படிப்புகளும், இரண்டு முதுகலை பட்டப் படிப்புகளும் வழங்கப்படுகின்றன. இங்கு வழக்கமான துறைகளுடன் காட்சித் தொடர்பியல், ஹோம் சயின்ஸ், இன்டீரியர் டெகரேசன் அண்ட் டெகார், உளவியல் போன்ற நவீனத் துறைகளும் செயல்படுகின்றன. வேலைவாய்ப்பு பிரிவின் மூலமாக ஆண்டுதோறும் பல்வேறு நிறுவனங்கள் மாணவிகளுக்கு ஊக்கத் தொகையுடன் பயிற்சியளித்து, வேலைவாய்ப்பை உருவாக்கிவருகின்றன. நாட்டு நலப்பணியின் ஒரு பகுதியாக எயிட்சு விழிப்புணர்வுக்காக மனித சங்கிலி, மழைநீர் சேகரிப்பு விழிப்புனர்வுக்காக பேரணி, தூய்மை இந்தியா திட்டம் போன்றவை முன்னெடுக்கப்படுகின்றன.\n"}
{"id": "455614", "url": "https://ta.wikipedia.org/wiki?curid=455614", "title": "தாவரவியலாளர்களின் பட்டியல்", "text": "தாவரவியலாளர்களின் பட்டியல்\n\nஇது தாவரவியலாளர்களின் பட்டியல் ஆகும்.\n\n"}
{"id": "455615", "url": "https://ta.wikipedia.org/wiki?curid=455615", "title": "இண்டியம் அசிட்டைல்அசிட்டோனேட்டு", "text": "இண்டியம் அசிட்டைல்அசிட்டோனேட்டு\n\nஇண்டியம் அசிடைல்அசிட்டோனேட்டு (Indium acetylacetonate) என்பது (CHO) என்ற மூலக்கூற்று வாய்ப்பாட்டை உடைய ஒரு வேதிச்சேர்மமாகும் . இது அசிட்டைல்அசெட்டோனின் இண்டியம் அணைவுச் சேர்மமாகும். \n\nSection::::பயன்கள்.\nஇண்டியம் அசிடைல்அசிட்டோனேட் மற்றும் டின் (II) அசிட்டைல்அசெட்டோனேட்டு ஆகியவை வளிமண்டல அழுத்தத்தில் வேதி ஆவிப் படிவு முறை மூலம் இண்டியம் டின் ஆக்சைடு மெல்லிய படங்களை தயாரிக்க பயன்படுத்தப்படலாம். இதன் விளைவாக உருவான மெல்லிய படங்கள் ஒளி ஊடுருவும் தன்மை மற்றும் கடத்தும் தன்மையும் கொண்ட, சுமார் 200 நானோமீட்டர் தடிமன் கொண்டவை ஆகும். காப்பர் இண்டியம் காலியம் டைசெலினைடானது (சி.ஐ.ஜி.எஸ்) இன்டியம் அசிட்டைல்அசிட்டோனேட்டுடன் தயாரிக்கப்படலாம். மென்படல சி.ஐ.ஜி.எஸ் சூரிய மின்கலங்கள் இண்டியம் அசிட்டைல்அசிட்டோனேட்டு மற்றும் ஐதரசன் சல்பைடைப் பயன்படுத்தி அணு அடுக்கு வேதி ஆவிப் படிவு (ஏ.எல்.சி.வி.டி) மூலமாக தொகுக்கப்படுகின்றன. \n"}
{"id": "455616", "url": "https://ta.wikipedia.org/wiki?curid=455616", "title": "நிக்குரோமைட்டு", "text": "நிக்குரோமைட்டு\n\nநிக்குரோமைட்டு (\"Nichromite\") என்பது (Ni,Co,Fe)(Cr,Fe,Al)O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். கருப்பு நிறத்துடன் கனசதுரச் சீரொழுங்கில் உள்ள இக்கனிமம் சிபைனைல் குழுக் கனிமங்களில் ஓர் உறுப்பினராகும் .தென் ஆப்பிரிக்காவின் பார்பெர்டோன் மாவட்டத்திலுள்ள பகுதியான பான் அக்கார்டு நிக்கல் படிவுகளில் நிக்குரோமைட்டு கண்டறியப்பட்டது. இயற்கையில் நிக்கல் படிவுகளில் நிக்குரோமைட்டு தோன்றுகிறது. நிக்கல் மிகுதியான குரோமைட்டு கனிமம் என்பதால் இப்பெயர் சூட்டப்பட்டது . \n\nசிபைனல் குழுவின் அணு அமைப்பு முறை பொதுவாக ஆய்வு செய்யப்பட்ட ஒரு கட்டமைப்பாகும், மேலும் பண்பு ரீதியாக சொல்வதென்றால் இக்கட்டமைப்பில் நான்கு நெருக்கப் பொதிவு ஆக்சிசன் அணுக்கள் உள்ளன. நிக்கல் அணுக்கள் சாதாரண சிபைனல் முறைக்கு ஏற்ப ஒழுங்கமைக்கப்பட்டுள்ளன . \n\nஇந்த கனிமம் தென்னாப்பிரிக்காவில் உள்ள பான் அக்கார்டு நிக்கல் படிவுகளில் மட்டுமே காணப்படுகிறது, அங்கு இது குரோமைட்டை இடப்பெயர்ச்சி செய்து மாற்றுவதன் மூலம் இது உருவாகிறது. விளிம்புகளில் டிரெவோரைட்டு கனிமம் படிந்துள்ளது . \n"}
{"id": "455620", "url": "https://ta.wikipedia.org/wiki?curid=455620", "title": "நிலக்கரி உற்பத்தியின் அடிப்படையில் ஐரோப்பிய நாடுகளின் தரவரிசை பட்டியல்", "text": "நிலக்கரி உற்பத்தியின் அடிப்படையில் ஐரோப்பிய நாடுகளின் தரவரிசை பட்டியல்\n\n2014 ஆம் ஆண்டு உற்பத்தி செய்யப்பட்ட  நிலக்கரியின் அடிப்படையில் ஐரோப்பிய நாடுகளின் தரவரிசை பட்டியல் இங்கு கொடுக்கப்பட்டுள்ளது. பன்னாட்டு எண்ணெய் மற்றும் எரிவளி நிறுவனமான பிரித்தானிய பெட்ரோலிய நிறுவனம் 2015 ஆம் ஆண்டு வெளியிட்ட உலக ஆற்றல் புள்ளிவிவர மதிப்பாய்வு அடிப்படையில் இப்பட்டியல் வரிசைப்படுத்தப்பட்டுள்ளது. உலக நிலக்கரி உற்பத்தியில் 0.05 சதவீதத்திற்கும் அதிகமான நிலக்கரி உற்பத்தியைக் கொண்ட நாடுகள் இங்கு தரவரிசைப்படுத்த எடுத்துக் கொள்ளப்பட்டுள்ளன. பணமதிப்பு எண்ணெய் மதிப்புக்குச் சமமான டன்களில் கொடுக்கப்பட்டுள்ளது.\n"}
{"id": "455639", "url": "https://ta.wikipedia.org/wiki?curid=455639", "title": "ஆர்குடைட்டு", "text": "ஆர்குடைட்டு\n\nஆர்குடைட்டு (\"Argutite\") என்பது GeO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். ஓர் அரிய செருமேனியம் ஆக்சைடு கனிமம் என்று இது வகைப்படுத்தப்படுகிறது. உரூட்டைல் வகை கனிமக் குழுவில் ஆர்குடைட்டும் ஓர் உறுப்பினராகும். \n\n1983 ஆம் ஆண்டு பிரான்சு நாட்டில் இக்கனிமம் முதன்முதலில் கண்டுபிடிக்கப்பட்டது. இந்நாட்டிலுள்ள பிரனீசு மலைத்தொடர் பகுதியிலுள்ள ஆர்குட் படிவுகளில் ஆர்குடைட்டு காணப்பட்டது. உருமாற்றத்திற்கு உட்பட்ட குறைந்த வளருருமாற்றம் அடைந்த தொல்லூழிக்கால வண்டல் பாறைகளுக்குள் ஒரு துத்தநாக தாதுப் படிவாக இவ்விடத்தில் கனிமம் தோன்றியுள்ளது. சிபேலரைட்டு, கேசிட்டரைட்டு, சிடரைட்டு, பிரியார்டைட்டு போன்ற கனிமங்களுடன் சேர்ந்து ஆர்குடைட்டு காணப்படுகிறது.\n"}
{"id": "455665", "url": "https://ta.wikipedia.org/wiki?curid=455665", "title": "நௌசரோ", "text": "நௌசரோ\n\nநௌசரோ (Nausharo) பாகிஸ்தானின் பலூசிஸ்தான் மாகாணத்தில் உள்ள அரப்பா காலத்திய தொல்லியல் களம் ஆகும்.\n\nநௌசரோ தொல்லியல் மேட்டை 1985 மற்றும் 1996 இடைப்பட்ட காலங்களில் பிரான்சு தொல்லியல் அறிஞர்களால் அகழ்வாய்வுகள் மேற்கொள்ளப்பட்டது. மெஹெர்கர் பண்பாட்டுத் தொல்லியல் களம் இதனருகே 6 கிமீ தொலைவில் உள்ளது. \n\nSection::::நௌசரோ அகழ்வாய்வுகள்.\nநௌசரோ தொல்லியல் களம் கிமு 3000 முதல் கிமு 1900 வரை மக்கள் குடியிருப்புகள் தொடர்ந்து இருந்தது. இத்தொல்லியல் களத்தின் அகழ்வாய்வில் மட்பாண்டத் தொழில் பட்டறைகள், சுட்ட மற்றும் சுடாத மட்பாண்ட சில்லுகள், மட்பாண்டம் செய்வதற்கான களிமண் குவியல், 12 தீக்கற்கள், பச்சை செற்கற்களை அறுக்கும் கூர்மையான கத்திகள், மட்பாண்டச் சக்கரம் மற்றும் செப்பு உலோகம் கண்டுபிடிக்கப்பட்டுள்ளது. \n\n\n\nSection::::மேலும் படிக்க.\nJarrige, Catherine; \"Une tête d'éléphant en terre cuite de Nausharo (Pakistan)\" [\"An elephant's head in terracotta:Nausharo (Pakistan)\"] (French).\n\n\nSection::::வெள் இணைப்புகள்.\n \n"}
{"id": "455681", "url": "https://ta.wikipedia.org/wiki?curid=455681", "title": "சாவகச்சேரி இந்து ஆரம்ப பாடசாலை", "text": "சாவகச்சேரி இந்து ஆரம்ப பாடசாலை\n\nசாவகச்சேரி இந்து ஆரம்பப் பாடசாலை இலங்கையில் யாழ்ப்பாண மாவட்டத்தில் தென்மராட்சிப் பிரதெச செயலர் பிரிவில் சங்கத்தானைக் கிராமத்தில் உள்ள ஆரம்ப பாடசாைலயாகும். 1 முதல் 5 வரையான வகுப்புக்கள் சாவகச்சேரி இந்துக் கல்லுாரியில் இருந்து 1989.08.29 இல் பிரிந்து சாவகச்சேரி இந்து ஆரம்பப் பாடசாலை தனிபாடசாலையாக இயங்கத்தொடங்கியது. தற்போது ஒவ்வொரு வகுப்பிலும் மூன்று சமாந்தர வகுப்புக்கள் காணப்படுகின்றது."}
{"id": "455695", "url": "https://ta.wikipedia.org/wiki?curid=455695", "title": "டேவிட் எட்மண்ட்சு", "text": "டேவிட் எட்மண்ட்சு\n\nடேவிட் எரிக் எட்மண்ட்சு (\"David Eric Edmunds\") ஒரு பிரித்தானிய கணிதவியலாளர் ஆவார். \n\nஇவர் கணிதப்பகுப்பாய்வில் தன் பணிகளை மேற்கொண்டார். \n\n1955-இல் காட்ரிஃப் பல்கலைக்கழகத்தில், திரு. ரோசா எம்.மோரிசு அவர்களின் மேற்பார்வையிங்கீழ் தன்னுடைய முனைவர் பட்டத்தை பெற்றார்\n\n1996-ல் இலண்டன் கணிதக்கழகம் இவருக்கு “போல்யா”  பரிசினைத் தந்து கௌரவித்தது.\n\nயான்.எம்.பால் என்பவர் இவரின் ஆராய்ச்சிக்குழுவின் மாணவர்களில் ஒருவராவார். \n"}
{"id": "455706", "url": "https://ta.wikipedia.org/wiki?curid=455706", "title": "திருவள்ளுவர் பொறியியல் மற்றும் தொழில்நுட்பக் கல்லூரி", "text": "திருவள்ளுவர் பொறியியல் மற்றும் தொழில்நுட்பக் கல்லூரி\n\nதிருவள்ளுவர் பொறியியல் மற்றும் தொழில்நுட்பக் கல்லூரி (\"Thiruvalluvar College of Engineering and Technology\") அல்லது டி.சி.இ.டி என பிரபலமாக அறியப்படுவது, தமிழ்நாட்டின், வந்தவாசியில், அமைந்துள்ள ஒரு தனியார் கல்வி நிறுவனம் ஆகும். \n\nSection::::வரலாறு.\nவரதம்மாள் மாணிக்கம் கல்வி மற்றும் தொண்டு அறக்கட்டளையானது 1996 ஆம் ஆண்டில் இலாப நோக்கற்ற அமைப்பாக 178, வகடரணம் பிள்ளை தெரு, திருவல்லிக்கேணி, சென்னை 600 005 என்ற முகவரியில் நிறுவப்பட்டது. இதன் நிர்வாக அலுவலகமானது ஆர் 6/4, வைகை தெரு, பெசண்ட் நகர், சென்னை -600 090 என்ற முகவரியியல் அமைந்துள்ளது. இதன் அறங்காவலர்களாக கல்வி, ஆய்வு, தொழில், வணிகம், மேலாண்மை போன்ற பல்வேறு துறைகளில் சிறந்த ஆளுமைகள் உள்ளனர். \n\nதிருவள்ளுவர் பொறியியல் மற்றும் தொழில்நுட்பக் கல்லூரியானது 1998 ஆம் ஆண்டில் அண்ணா பல்கலைக்கழக முன்னாள் பேராசிரியரும், முன்னாள் சிண்டிகேட் உறுப்பினருமான பேரா முனைவர் எஸ். அருணாசலம் எம். இ (சிவில்), என்பவரால் நிறுவப்பட்டது. \n\nஇந்த நிறுவனத்திற்கு புது தில்லி, ஏ.ஐ.சி.டி.இ - அகில இந்திய தொழில்நுட்ப கல்விக் குழுவின் அங்கிகாரம் பெற்றுள்ளது. மேலும் இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\n"}
{"id": "455707", "url": "https://ta.wikipedia.org/wiki?curid=455707", "title": "மார்கியானா", "text": "மார்கியானா\n\nமார்க்கியானா (Margiana) நடு ஆசியாவில் அமைந்த பாலைவனச் சோலை நகரம் ஆகும். இது கிமு 281 முதல் கிபி 651 முடிய அகாமனிசியப் பேரரசு, செலூக்கியப் பேரரசு, பார்த்தியப் பேரரசு மற்றும் சாசானியப் பேரரசுகளின் கீழ் ஒரு மாகாணமாக விளங்கியது. இதன் தலைநகரம் மெர்வி ஆகும். தற்போது மார்க்கியானா பிரதேசம் ஆப்கானித்தான், துருக்மெனிஸ்தான் மற்றும் உஸ்பெகிஸ்தான் நாடுகளில் பரவியுள்ளது. மார்க்கியானாவில் கிமு 1500 முதல் கிமு 500 வரை யாஸ் பண்பாடு நிலவியது.\nSection::::எல்லைகள்.\nமார்க்கியானாவின் தென்மேற்கில் பார்த்தியாவும், தெற்கில் ஆரிய மாகாணமும், கிழக்கில் பாக்திரியாவும், வடக்கில் சோக்தியானாவும் இருந்தது.\n\nSection::::சமயங்கள்.\nபட்டுப் பாதையில் அமைந்த மார்க்கியானாவை ராசிதீன் கலிபாக்கள கைப்பற்றுவதற்கு முன் இப்பகுதி மக்கள் சொராட்டிரிய நெறி, பௌத்தம், கிறித்துவம், யூத சமயங்களைப் பயின்றனர்.\n\n\n"}
{"id": "455723", "url": "https://ta.wikipedia.org/wiki?curid=455723", "title": "ரிபாத் சாருக்", "text": "ரிபாத் சாருக்\n\nரிபாத் சாருக் அல்லது ரிஃபாத் ஷாருக் என்றும் அழைக்கப்படும் இந்தியாவின் இளம் விஞ்ஞானி. இவர் தமிழ்நாட்டின் கரூர் மாவட்டம் பள்ளப்பட்டியில் பிறந்தவர்.\n\nநாசாவின் சார்பில் வருடந்தோறும் அறிவிக்கப்படும் (Cubs in Space) விண்வெளியில் பள்ளி சிறுவர்களுக்கான திட்டத்தில் கலந்து கொண்ட குழுவின் தலைவராக முதல் முயற்சியிலேயே வெற்றியும் பெற்றுள்ளார்.\n(குழுவினர் தானிசுக் திவேவ்டி, அப்துல் காசிப், கோபிநாத், யாக்னாசாய், வினய் எசு பரத்வாஜ் ஆகியோருடன் இணைந்து இச்சாதனையை நிகழ்த்தினார்).<ref>\n"}
{"id": "455732", "url": "https://ta.wikipedia.org/wiki?curid=455732", "title": "பைரோபேனைட்டு", "text": "பைரோபேனைட்டு\n\nபைரோபேனைட்டு (\"Pyrophanite\") என்பது MnTiO என்ற மூலக்கூற்று வாய்ப்பாட்டால் விவரிக்கப்படும் ஒரு மாங்கனீசு தைட்டானியம் ஆக்சைடு கனிம்மாகும்.. இது இல்மனைட்டு வகை கனிமக் குழுவில் ஓர் உறுப்பினர் ஆகும். அடர் சிவப்பு நிறம் முதல் கரும் பச்சை நிறம் வரையிலான வண்ணங்களில் காணப்படும் இக்கனிமம் முக்கோண அமைப்பில் படிகமாகிறது. \n\nசுவீடன் நாட்டில் 1890 ஆம் ஆண்டு பிலிப்சிடாடு நகராட்சியிலுள்ள ஆர்சிடிகன் சுரங்கத்தில் பைரோபேனைட்டு முதன் முதலில் கண்டறியப்பட்டது. அடர் சிவப்பாக நெருப்பைப் போல தோற்றமளிக்கிறது என்பதை மையமாக வைத்து கிரேக்க மொழியில் இதற்கு பைரோபேனைட்டு எனப் பெயரிடப்பட்டுள்ளது. \n\nபிரதானமாக மாங்கனீசு படிவுகளில் வளருருமாற்றத்திற்கு உட்பட்டு பின்னர் இது தோன்றுகிறது. கிரானைட்டு, ஆம்பிபோலைட்டு, செர்பண்டினைட்டு போன்ற படிவுகளிலும் சில இடங்களில் இது காணப்படுகிறது. இல்மனைட்டு, கால்சைட்டு, கெயிகிலைட்டு, ஏமடைட்டு, சிபைனெல், காக்னைட்டு, குரோமைட்டு, மேக்னடைட்டும் கானோபைலைட்டு, மேங்கனோபைலைட்டு, எண்டிரிக்சைட்டு, கார்னெட் போன்ற கனிமங்களுடன் சேர்ந்து பைரோபேனைட்டு கனிமம் காணப்படுகிறது<ref name=HBM/.\n"}
{"id": "455733", "url": "https://ta.wikipedia.org/wiki?curid=455733", "title": "அம்புஜம் கிருஷ்ணா", "text": "அம்புஜம் கிருஷ்ணா\n\nஅம்புஜம் கிருஷ்ணா (1917 - 1989) ஒரு கருநாடக இசைப் பாடலாசிரியர் ஆவார். அவர் பல்வேறு ராகங்களில் 600 க்கு மேற்பட்ட கிருதிகளை இயற்றியுள்ளார்.\n\nSection::::சொந்த வாழ்க்கை.\nமதுரையில் வழக்கறிஞராக பணியாற்றிய கே. வி. ரங்கா ஐயங்கார் என்பவருக்கு மகளாகப் பிறந்தார். காரைக்குடி கணேசன், கணேச பாகவதர் ஆகியோரிடம் இசை பயின்றார். தொழிலதிபரும் டி. வி. எஸ். குழுமத்தின் நிறுவனர் டி. வி. சுந்தரம் ஐயங்காரின் மகனுமான டி. எஸ். கிருஷ்ணா என்பவரைத் திருமணம் செய்தார். டெல்லி பல்கலைக்கழகத்தில் மனையியல் துறையில் பட்டம் பெற்றார்.. தொழிலதிபர் சுரேஷ் கிருஷ்ணா இவரது மகனாவார்.\n\nSection::::இசைப் பயணம்.\nஅம்புஜம் கிருஷ்ணா தமிழ், தெலுங்கு, சமஸ்கிருதம் உட்பட பல மொழிகளில் பாடல்கள் இயற்றியுள்ளார். மணிப்பிரவாள நடை என்று கூறப்படும் ஒரு பாடலில் பல மொழிகளைக் கையாளும் திறனையும் அவர் பெற்றிருந்தார். இவரது பாடல்கள் \"கீதமாலா\" என்ற தலைப்பில் இரண்டு தொகுதி நூல்களாக வெளியிடப்பட்டுள்ளன.\n\nஇவரது பாடல்களுக்கு டி. என். சேஷகோபாலன், வி. வி. சடகோபன், எஸ். இராமநாதன், செம்மங்குடி சீனிவாச ஐயர் போன்ற கருநாடக இசை வித்துவான்கள் இசை அமைத்துள்ளனர்.\n\nமதுரை ஸ்ரீ ஸத்குரு சங்கீத சமாஜம் என்ற அமைப்பின் மூத்த அமைப்பாளராக பணியாற்றியுள்ளார். அந்த அமைப்பின் ஒரு கிளையாக \"ஸத்குரு சங்கீத வித்தியாலயம்\" என்ற இசைப் பள்ளியையும் ஆரம்பித்தார்.\n\nSection::::இயற்றிய சில கிருதிகள்.\nகிருதி - இராகம்\n\n"}
{"id": "455736", "url": "https://ta.wikipedia.org/wiki?curid=455736", "title": "பல்கலைக்கழக பொறியியல் கல்லூரி, திண்டிவனம்", "text": "பல்கலைக்கழக பொறியியல் கல்லூரி, திண்டிவனம்\n\nதிண்டிவனம் பல்கலைக்கழக பொறியியல் கல்லூரி (University College of Engineering Tindivanam) என்பது சென்னை, அண்ணா பல்கலைக்கழகத்தின் ஒரு பகுதியாகும். இது 2008 இல் நிறுவப்பட்டது. இக்கல்லூரிக்கான புதிய கட்டிட வளாகத்தை கட்டுவதற்காக சுமார் 200 கோடியை கல்யாண சுந்தரம் நன்கொடையாக அளித்தார். சென்னை அண்ணா பல்கலைக்கழகத்தின் ஒரு கல்லூரியான திண்டிவனம் பல்கலைக்கழக பொறியியல் கல்லூரியானது 01- செப்டம்பர்- 2008 அன்று அப்போதைய தமிழக முதலமைச்சரான மு. கருணாநிதியால் திறந்து வைக்கப்பட்டது. திண்டிவனம் பல்கலைக்கழக பொறியியல் கல்லூரியில் (யு.சி.இ.டி) பொறியியல் மாணவர்களுக்கான முதல் ஆண்டு வகுப்புகள் 8. செப்டம்பர், 2008 அன்று தமிழகத்தின் அப்போதைய உயர்கல்வித் துறை அமைச்சர் முனைவர் க. பொன்முடி முன்னிலையில் தொடங்கப்பட்டது. இக்கல்லூரி வளாகத்திற்கான சிறப்பு அதிகாரியான டாக்டர் ஆர். ராஜு, கல்லூரியை நிறுவுவதற்கான பொறுப்புகளையும், கல்லூரியின் வளர்ச்சியை மேற்பார்வையிடவும் பொறுப்பேற்றார். \n\nSection::::துறைகள்.\nஇக்கல்லூரியானது நான்கு துறைகளுடன் தொடங்கப்பட்டது. அவை: \n\n(i) குடிசார் பொறியியல் துறை, \n\n(ii) கணினி அறிவியல் மற்றும் பொறியியல் துறை, \n\n(iii) மின்னணுவியல் மற்றும் தொடர்பு பொறியியல் துறை, \n\n(iv) தகவல் தொழில்நுட்பத் துறை. \n\nSection::::குடிசார் பொறியியல் துறை.\nகுடிசார் பொறியியல் துறையானது மிகச் சிறந்த வசதிகளைக் கொண்டுள்ளது. இத்துறையில் பட்டம் பெற்ற மாணவர்கள் மாநில பொதுப்பணித் துறை போன்ற பல்வேறு அரசுத் துறைகளில் பணியாற்றுகின்றனர். சில மாணவர்கள் பி.எச்டி மற்றும் எம்.டெக் பட்டப் படிப்புகளை இந்தியன் இன்ஸ்டிடியூட் ஆப் டெக்னாலஜிஸ், கிண்டி பொறியியல் கல்லூரி - அண்ணா பல்கலைக்கழகம் மற்றும் அரசு கல்லூரிகளில் மேற்கொள்கின்றனர். இந்த தகவல்கள் அனைத்தும் இதன் முன்னாள் மாணவர் இணையதளத்தில் ( ) கிடைக்கின்றன. \n"}
{"id": "455750", "url": "https://ta.wikipedia.org/wiki?curid=455750", "title": "அருசோ", "text": "அருசோ\n\nஅரு சோ என்று பரவலாக அறியப்பட்ட அரு சோமசுந்தரம் , குறிப்பிடத்தக்க தமிழ் எழுத்தாளர் ஆவார். நூற்றுக்கும் மேற்பட்ட நூல்கள் எழுதியுள்ளார் 15,000க்கும் மேற்பட்ட கவிதைகளையும் படைத்துள்ளார். இராமேஸ்வரம் முதல் காசி வரை நடந்து சென்று வந்தவர் உ.பி அரசாங்கத்தின் காசி ஸ்ரீ பட்டம் பெற்றவர். தமிழகத்தின் முதல் பொற்கிழி கவிஞர் பட்டம் பெற்றவர்."}
{"id": "455758", "url": "https://ta.wikipedia.org/wiki?curid=455758", "title": "யாஸ் பண்பாடு", "text": "யாஸ் பண்பாடு\n\nயாஸ் பண்பாடு (Yaz culture) ) நடு ஆசியாவின் பண்டைய பிரதேசங்களான மார்கியானா, பாக்திரியா மற்றும் சோக்தியானாவில் துவக்க இரும்புக் காலத்தில் கிமு 1500 முதல் கிமு 500 முடிய விளங்கிய இந்தோ-ஈரானியப் பண்பாடாகும். பிந்தைய செப்புக் காலத்தில் பாக்திரியா-மார்க்கியானா தொல்லியல் வளாகம் சிறப்புடன் விளங்கியது. யாஸ் பண்பாட்டுக் காலத்தில் கற்கோபுரங்கள், வடிகால் வசதி கொண்ட குடியிருப்புகள், மட்பாண்டத் தயாரிப்பு சக்கரங்கள், பீங்கான் பாத்திரங்கள் கொண்டிருந்தது.\n\nஈட்டி முனைகளில் கூர்மையான வெண்கலம் அல்லது இரும்பு பாகங்கள், இரும்பு அரிவாள்கள் மற்றும் கத்திகள் பயன்படுத்தினர்.பண்ணை அரண்மனைகள், உலோகவியல், பீங்கான் இப்பண்பாட்டில் விளங்கியது. \n\nயாஸ் பண்பாட்டில் இறந்தவர்களை அடக்கம் செய்யும் கல்லறைகள் காணப்படவில்லை. இப்பண்பாட்டுக் காலத்தில் சொராட்டிரிய நெறிப்படி, இறந்தவர்களின் உடல்களை மேடான இடங்களில் வைத்துவிடுவது வழக்கம். \n\n"}
{"id": "455764", "url": "https://ta.wikipedia.org/wiki?curid=455764", "title": "எண்டர்சன்-ஏசல்பாக் சமன்பாடு", "text": "எண்டர்சன்-ஏசல்பாக் சமன்பாடு\n\nஎண்டர்சன்-ஏசல்பாக் சமன்பாடு (Henderson–Hasselbalch equation) என்பது வேதியியலிலும் மற்றும் உயிர்வேதியியலிலும் தாங்கல் கரைசலின் காரகாடித்தன்மைச் சுட்டெண்ணை மதிப்பிடப் பயன்படும் ஒரு சமன்பாடாகும். \n\nஒரு அமிலத்தின் காடித்தன்மை எண் மதிப்பானது, \"K\", அறியப்பட்டதாகவோ அல்லது புனையப்பட்டதாகவோ இருக்கலாம். காரகாடித்தன்மை எண்ணானது அமிலம் (HA), அதன் உப்பு (MA) மற்றும் அதன் இணைக்காரம் (A) ஆகியவற்றின் கொடுக்கப்பட்ட செறிவின் மதிப்புகளுக்கு கணக்கிடப்படுகிறது; உதாரணமாக, கரைசலானது அசிட்டிக் காடி மற்றும் சோடியம் அசிட்டேட்டு ஆகியவற்றைக் கொண்டிருக்கலாம்.\n\nSection::::வரலாறு.\n1908 ஆம் ஆண்டில் லாரன்சு சோசப் எண்டர்சன் என்பவர் தாங்கல் கரைசலின் காரகாடித்தன்மைச் சுட்டெண்ணைக் கண்டறிவதற்கான ஒரு சமன்பாட்டை வருவித்தார். 1917 ஆம் ஆண்டில், கார்ல் ஆல்பர்ட்டு ஏசல்பாக் என்பவர் அந்த வாய்ப்பாட்டை மடக்கை வடிவில் உருவாக்கினார். இதுவே எண்டர்சன்–ஏசல்பாக் சமன்பாட்டை உருவாக்கியது.\n"}
{"id": "455768", "url": "https://ta.wikipedia.org/wiki?curid=455768", "title": "ஹரே ராதா ஹரே கிருஷ்ணா", "text": "ஹரே ராதா ஹரே கிருஷ்ணா\n\nஹரே ராதா ஹரே கிருஷ்ணா என்பது 19, திசம்பர், 1986 அன்று தமிழில் வெளியான திரைப்படமாகும். \"ஒக ராதா இத்தரு கிருஷ்ணலு\" (Oka Radha Iddaru Krishnulu) என்ற பெயரில் வெளியான தெலுங்குத் திரைப்படத்தின் தமிழ் மொழி வடிவமே இந்தத் திரைப்படமாகும். 1986ல் ஏ. கோதண்டராமி ரெட்டி இயக்கத்தில், இளையராஜா இசையமைத்த இத்திரைப்படத்தில் கமல்ஹாசன், ஸ்ரீதேவி ஆகியோர் நடித்துள்ளனர். கமல்ஹாசன் மற்றும் ஸ்ரீதேவி இணைந்து நடித்த கடைசி திரைப்படம் இதுவாகும். \n\n\nSection::::பாடல்கள்.\nஇளையராஜா இப்படத்திற்கு இசை அமைத்துள்ளார். தமிழ் பாடல் வரிகள் அனைத்தும் கவிஞர் வாலி எழுதியுள்ளார். \n"}
{"id": "455796", "url": "https://ta.wikipedia.org/wiki?curid=455796", "title": "இந்திரன் சந்திரன்", "text": "இந்திரன் சந்திரன்\n\nஇந்திரன் சந்திரன் 1990 ஆம் ஆண்டு தமிழில் வெளியான திரைப்படமாகும். \"இந்திருடு சந்திருடு\" (Indrudu Chandrudu) என்ற பெயரில் 1989 இல் வெளியான தெலுங்குத் திரைப்படத்தின் தமிழ் மொழி வடிவமே இந்தத் திரைப்படமாகும். சுரேஸ் கிருஷ்ணா இயக்கத்தில், இளையராஜா இசையமைத்த இத்திரைப்படத்தில் கமல்ஹாசன், விஜயசாந்தி மற்றும் சரண்ராஜ் ஆகியோர் நடித்துள்ளனர். \n\n\nSection::::பாடல்கள்.\nஇளையராஜா இப்படத்திற்கு இசை அமைத்துள்ளார். தமிழ் பாடல் வரிகள் அனைத்தும் கவிஞர் வாலி எழுதியுள்ளார். \n"}
{"id": "455826", "url": "https://ta.wikipedia.org/wiki?curid=455826", "title": "விநாயகபுரம், இலங்கை", "text": "விநாயகபுரம், இலங்கை\n\nவிநாயகபுரம் (\"Vinayagapuram\") இலங்கையின் கிழக்கு மாகாணத்தில், அம்பாறை மாவட்டத்தில் திருக்கோவில் பிரதேச செயலக பிரிவில் அடங்கியுள்ள கிராமம் ஆகும். ஆரம்ப காலப்பகுதியில் கரையோரக் காணிகளாயிருந்த நிலங்கள் யாவும் அரசினால் தென்னந்தோட்டங்களாக்கப்பட்டு 1959 இல் நிலமற்றவர்களுக்கு பகிர்ந்தளிக்கப்பட்டது. 1962 இல் குடியேற்ற கிராமமாக இருந்த இக்கிராமத்திற்கு விநாயகபுரம் எனப் பெயர் சூட்டப்பட்டது.\n\nஇக்கிராமத்தில் 1990 இல் உள்நாட்டு போரினால் பாதிக்கப்பட்ட மீனோடைக்கட்டு, திராய்க்கேணி, அட்டப்பள்ளம், துறைநீலாவணை, கஞ்சிகுடிச்சாறு, களுதாவளை போன்ற பல்வேறு பகுதிகளைச் சேர்ந்த மக்கள் குடியேறி வாழ்கின்றனர்.\n\nSection::::கோயில்கள்.\nஇக்கிராமத்தில் 99.99% ஆன மக்கள் சைவ சமயத்தை பின்பற்றுகின்றனர். இங்கு பல இந்து ஆலயங்கள் உள்ளன.\n\n\n\n"}
{"id": "455839", "url": "https://ta.wikipedia.org/wiki?curid=455839", "title": "பல்கலைக்கழக பொறியியல் கல்லூரி, காஞ்சிபுரம்", "text": "பல்கலைக்கழக பொறியியல் கல்லூரி, காஞ்சிபுரம்\n\nபல்கலைக்கழக பொறியியல் கல்லூரி, காஞ்சிபுரம் (University College of Engineering, Kanchipuram) (யு.சி.கே.இ எனவும் அழைக்கப்படுகிறது) இந்தியாவின் தமிழ்நாட்டின், கோயில் நகரமான காஞ்சிபுரத்தில் அமைந்துள்ள ஒரு அரசு பொறியியல் கல்லூரி ஆகும். இந்த கல்லூரி 2010 இல் நிறுவப்பட்டது. இது சென்னை அண்ணா பல்கலைக்கழகத்துடன் இணைக்கப்பட்டுள்ளது. இங்கு கணினி அறிவியல் பொறியியல், மின் மற்றும் மின்னணுவியல் பொறியியல், மின்னணுவியல் மற்றும் தொடர்பு பொறியியல் , இயந்திரப் பொறியியல் ஆகியவற்றில் இளங்கலை பொறியியல் பட்டங்கள் வழங்கப்படுகிறது. \n\nSection::::வரலாறு.\nதமிழக அரசு எடுத்த கொள்கை முடிவின் மூலம் இந்த கல்லூரி 2010 ஆம் ஆண்டு அண்ணா பல்கலைக்கழக கல்லூரியாக நிறுவப்பட்டது. 2011 ஆம் ஆண்டு, கல்லூரிக்கான நிரந்தர வளாகமானது சென்னை-பெங்களூர் நெடுஞ்சாலை, காரைப்பேட்டை கிராமத்தில் அமைக்க தமிழக அரசால் முடிவு செய்யப்பட்டது. புதிய வளாகமானது மொத்தம் சுமார் 10.4 ஏக்கர் நிலப்பரப்பைக் கொண்டுள்ளது. 2012 சூன் நிலவரப்படி, 4 ஆய்வகங்கள், 4 வகுப்பு அறைகள், அலுவலகம் மற்றும் முதல்வர் அறை போன்ற ஆரம்ப கட்டுமானங்கள் நிறைவடைந்தன. \n\nஇதையடுத்து 5 ஏப்ரல் 2013 அன்று, முதல்வர் அலுவலகம் மற்றும் 4 வகுப்பு அறைகள் தற்காலிக இடத்திலிருந்து புதிய வளாகத்துக்கு மாற்றப்பட்டது. \n\n27. நவம்பர், 2013 அன்று, மாணவிகள் விடுதியானது அருகில் பாரந்தூர் சாலையில் புதிதாக கட்டப்பட்ட கட்டிடத்திற்கு மாற்றப்பட்டது, இந்த புதிய கட்டிடமானது காஞ்சிபுரம் நகரத்தில் இருந்து 10 கிலோமீட்டர் தொலைவில் உள்ளது. \n\nமாணவர், மாணவியருக்கான விடுதிகளுடன் கூடிய வகுப்பறைகள் மற்றும் நிர்வாகத் தொகுதிகளின் கட்டும் பணி 2014-15 கல்வியாண்டில் நிறைவடைந்தது. \n\nSection::::இருப்பிடம்.\nஇந்த கல்லூரி முதலில் காஞ்சிபுரத்திலிருந்து தொலைவில் உள்ள காரைப்பேட்டையில் தேசிய நெடுஞ்சாலை 4 க்கு அருகில் அமைந்தது . \n\n2017 ஆம் ஆண்டில், கல்லூரி சென்னை-பெங்களூர் நெடுஞ்சாலை ( தேசிய நெடுஞ்சாலை -4, ) பொன்னரிகரையில் பிராந்திய போக்குவரத்து அலுவலகத்திற்கு அருகிலுள்ள புதிய வளாகத்திற்கு மாற்றப்பட்டது. \n\nSection::::நிர்வாகம்.\nகாஞ்சிபுரம் பல்கலைக்கழக பொறியியல் கல்லூரி, அண்ணா பல்கலைக்கழகத்தின் ஒரு கல்லூரியாக இருப்பதால், பல்கலைக்கழக வேந்தர், துணைவேந்தர் மற்றும் பல்கலைக்கழக பதிவாளர் ஆகியோரால் நிர்வகிக்கப்படுகிறது. \n"}
{"id": "455876", "url": "https://ta.wikipedia.org/wiki?curid=455876", "title": "நுசுட்டைட்டு", "text": "நுசுட்டைட்டு\n\nநுசுடைட்டு (Nsutite ) என்பது (MnMnO(OH) இங்கு x = 0.06-0.07) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும் . பெரும்பாலும் மாங்கனீசு படிவுகளில் நுசுடைட்டு காணப்படுகிறது. கானா நாட்டிலுள்ள ஒரு சிறிய நகரமான நுசுட்டாவில் முதன் முதலில் கண்டறியப்பட்டது. பின்னர் உலகம் முழுவதும் பல்வேறு நாடுகளில் காணப்படுவது அறியப்பட்டது. மந்தமான இக்கனிமம் 6.5-8.5 என்ற மோவின் அளவுகோல் கடினத்தன்மையும், 4.5 என்ற சராசரி ஒப்படர்த்தி மதிப்பும் பெற்றுள்ளது. துத்தநாக-கார்பன் மின்கலன்களில் எதிர்மின்வாயாக பயன்படுத்தப்படுகிறது. ஆனால் செயற்கை மாங்கனீசு படிப்படியாக நுசுடைட்டு கனிமத்தை இடப்பெயர்ச்சி செய்து வருகிறது . \n"}
{"id": "455877", "url": "https://ta.wikipedia.org/wiki?curid=455877", "title": "ரோமைட்டு", "text": "ரோமைட்டு\n\nரோமைட்டு (\"Roméite\") என்பது (Ca,Fe,Mn,Na)(Sb,Ti)O(O,OH,F) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். தேன் மஞ்சள் நிறத்தில் காணப்படும் இக்கனிமம் அறுயெண்முகப் படிகத்திட்டத்தில் படிகமாகும் ஒரு கால்சியம் ஆண்டிமோனேட்டு என்று வகைப்படுத்தப்படுகிறது. 5.5-6.0 என்ற மோவின் அளவுகோல் கடினத்தன்மை கொண்டதாக ரோமைட்டு காணப்படுகிறது. அல்சீரியா, ஆத்திரேலியா, பிரேசில், சீனா, ஐரோப்பா, யப்பான், நியூசிலாந்து, மற்றும் அமெரிக்க ஐக்கிய நாடுகள் போன்ற இடங்களில் உருமாறிய பாறை வகை இரும்பு-மாங்கனீசு படிவுகளிலும் நீர்வெப்ப ஆண்டிமனி இருப்புப் படிவுகளின் விளிம்புகளிலும் ரோமைட்டு கிடைக்கிறது. \n\nஇத்தாலி நாட்டின் செயிண்ட்டு மார்சல் நகரிலுள்ள பிரபோர்நாசு சுரங்கத்தில் முதன்முதலில் ரோமைட்டு கண்டறியப்பட்டது. பிரான்சு நாட்டின் கனிமவியலாலர் யீன் பாப்டிசுட்டு எல். ரோம் டி லில்சே அவர்கள் நினைவாக கனிமத்திற்கு ரோமைட்டு எனப் பெயரிடப்பட்டது. ரோமைட்டு படிகங்களில் நீரின் உள்ளடக்கம் தொடர்பான ஆய்வுகளை பிரக்கெர் மற்றும் அவர் குழுவினர்கள் அகச்சிவப்புக் கதிர் நிறமாலையியல் மூலம் 1997 ஆம் ஆண்டு மேற்கொண்டனர். \n\n"}
{"id": "455878", "url": "https://ta.wikipedia.org/wiki?curid=455878", "title": "ப. முத்துக்குமாரசுவாமி (இசைக்கலைஞர்)", "text": "ப. முத்துக்குமாரசுவாமி (இசைக்கலைஞர்)\n\nப. முத்துக்குமாரசுவாமி (23 ஆகஸ்ட் 1932 - 26 ஜூன் 2019) ஒரு கருநாடக இசைக் கலைஞரும், இசை ஆசிரியரும் ஆவார். இவர் 1950 களில் அண்ணாமலை பல்கலைக் கழகத்தில் எம். எம். தண்டபாணி தேசிகரின் பிரதான மாணாக்கராக இருந்தார்.\n\nSection::::ஆரம்ப வாழ்க்கை.\nஇலங்கை, யாழ்ப்பாணத்தில் பரமசாமி குருக்கள், இரத்தினம்மா தம்பதியருக்கு மகனாகப் பிறந்தார். சிறு வயதிலேயே தந்தையை இழந்தார். பள்ளிப் படிப்பை யாழ்ப்பாணத்தில் முடித்தபின்னர், 1950 களின் பிற்பகுதியில் இந்தியாவுக்குச் சென்று அண்ணாமலை பல்கலைக் கழகத்தின் இசைத்துறையில் மாணவராகச் சேர்ந்தார். அங்கே எம். எம். தண்டபாணி தேசிகர் இவருக்கு ஆசிரியராக வாய்த்தார். தண்டபாணி தேசிகர் இந்து சமய துதிப்பாடல்களையும் தமிழ் கிருதிகளையும் பாடுவதில் வல்லவராக இருந்தார். முத்துக்குமாரசுவாமி தனது குருவைப் பின்பற்றி தமிழ்ப் பாடல்கள் பாடுவதில் நல்ல தேர்ச்சி பெற்றார்.\n\nSection::::இசைப் பயணம்.\nஅண்ணாமலைப் பல்கலைக் கழகத்தில் பட்டம் பெற்ற பின்னர் முத்துக்குமாரசுவாமி திரும்ப யாழ்ப்பாணம் சென்று அங்கே அரசுப் பள்ளிகளில் இசை ஆசிரியராக நியமனம் பெற்றார். யாழ்ப்பாணத்தில் பல பள்ளிக்கூடங்களில் அவர் இசை ஆசிரியராகப் பணியாற்றினார்.\n\nஇலங்கையில் இனக்கலவரங்கள் ஏற்பட்டதையடுத்து 1986 ஆம் ஆண்டு அவர் குடும்பத்துடன் இந்தியாவுக்கு வந்தார். அவரது முன்னோர்கள் காஞ்சீபுரத்திலிருந்து யாழ்ப்பாணம் சென்று குடியேறியவர்கள் என்பதால் இவரது இப்போதைய வருகையை தாயகம் திரும்பினார் என்று சொல்லலாம்.\n\nசென்னை சங்கீத சபாக்களிலும், தனி நிகழ்ச்சிகளிலும் இசைக் கச்சேரிகள் செய்து வந்தார். அத்துடன் மாணவர்களுக்கு இசைப்பயிற்சி அளித்து வந்தார். சுதா ரகுநாதன் உட்பட்ட சில பிரபல இசைக் கலைஞர்கள் இவரிடம் தமிழ் கிருதிகள் பயின்றனர். தனது 86 ஆவது வயது வரை அண்ணாமலை பல்கலைக் கழகத்தில் இசை ஆசிரியராகப் பணி புரிந்தார்.\n\nதண்டபாணி தேசிகரின் பிரதம சீடர் என்ற வகையில் 2008 ஆம் ஆண்டு தேசிகரின் நூற்றாண்டு சமயத்தில் சென்னையில் பல சபாக்களில் சிறப்பு நிகழ்ச்சிகளை ஏற்பாடு செய்தார். ஒவ்வொரு ஆண்டும் தேசிகரின் நினைவு நாளன்று சிறப்பு நிகழ்ச்சிகள் ஏற்பாடு செய்வார். தேசிகர் மதுரை மீனாட்சி அம்மன் மீது பாடிய பாடல்களை முத்துக்குமாரசுவாமி பிரபலப்படுத்தினார்.\n\nசுதா ரகுநாதன் இவரைப் பற்றிக் கூறுகையில், \"எப்போதாவது நான் ஒரு தமிழ்க் கிருதியைக் கற்றுக்கொள்ள வேண்டியிருந்தால் முத்துக்குமாரசுவாமி உடனே உதவுவார். தனது அறிவைப் பகிர்ந்துகொள்வதில் அவரைப் போலத் தாராள மனம் கொண்ட இசைக் கலைஞர்களை நான் கண்டதில்லை\" என்று சொன்னார்.\n\nSection::::குடும்பம்.\nமுத்துக்குமாரசுவாமி நளினரஞ்சனி என்பவரைத் திருமணம் செய்தார். இத் தம்பதியருக்கு கலாதரன், ஓவியர் பத்மவாசன், சாரங்கதரன், குமரன் ஆகிய மகன்களும் கீதா என்ற மகளும் உள்ளனர்.\n\nSection::::வெளியீடுகள்.\n\"இசை அருவி\", \"கலை அருவி\", \"இசை ஏடு\" ஆகிய இதழ்களை வெளியிட்டு வந்தார்.\n\nSection::::இறப்பு.\nவயது மூப்பு காரணமாக முத்துக்குமாரசுவாமி சிலகாலம் உடல்நலம் குன்றியிருந்தார். 2019 ஜூன் 25 ஆம் நாள் சென்னை கொட்டிவாக்கத்திலுள்ள அவரது இல்லத்தில் காலமானார். இறக்கும்போது அவருக்கு வயது 87. 26 ஆம் நாள் சென்னை பெசன்ட் நகர் மயானத்தில் அவரது இறுதிச் சடங்குகள் நடைபெற்றன.\n\n"}
{"id": "455879", "url": "https://ta.wikipedia.org/wiki?curid=455879", "title": "பல்கலைக்கழக பொறியியல் கல்லூரி, நாகர்கோவில்", "text": "பல்கலைக்கழக பொறியியல் கல்லூரி, நாகர்கோவில்\n\nபல்கலைக்கழக பொறியியல் கல்லூரி, நாகர்கோவில் (University College of Engineering, Nagercoil) (யுசிஇஎன்) என்பது அண்ணா பல்கலைக்கழகத்தின் ஒரு கல்லூரி ஆகும், இது தமிழ்நாட்டின், கன்னியாகுமரி மாவட்டம், நாகர்கோயிலின், கோணம் பகுதியில், நாகர்கோயில் தொழிற் பேட்டை 629004, என்ற பகுதியில் அமைந்துள்ளது. இது தமிழக அரசால் 2009 இல் நிறுவப்பட்டது. \n\nSection::::கல்வி.\nஇந்த கல்லூரி பல்வேறு பொறியியல் துறைகளில் இளநிலை படிப்புகளை வழங்குகிறது. மேலும் பகுதிநேர படிப்புகளாக முநிலை பொறியியல் படிப்புகளை வழங்குகின்றது. \n\nSection::::சேர்க்கை.\nபன்னிரண்டாம் வகுப்பு (உயர்நிலை பாடநெறி) தேர்வில் மாணவர் பெறும் மதிப்பெண் தரவரிசை அடிப்படையில் இநிலை பொறியியல் படிப்புக்கான மாணவர்கள் சேர்க்கப்படுகின்றனர். மாணவர் தரவரிசை மற்றும் சேர்க்கை வழிமுறைகள் அண்ணா பல்கலைக்கழகத்தால் செய்யப்படுகிறது. \n\nமுதுநிலை பொறியியல் படிப்புக்கான மாணவர்கள் பொதுவாக தமிழ்நாடு பொது நுழைவுத் தேர்வின் (டான்செட்) தரவரிசைகளின் அடிப்படையில் சேர்க்கப்படுகின்றனர். \n\n\nSection::::முதல்வர்.\nமுனைவர் டி. ஸ்ரீ ரெங்கா ராஜா, பி.எச்.டி, \n\nSection::::முன்னாள் முதல்வர்கள்.\nமுனைவர் டி. வி. எஸ். பிள்ளை, பி.எச்.டி, டீன் ஐ / சி. \n\nSection::::நூலகம்.\nஇக்கல்லூரி நூலகத்தில் தேவையான புத்தகங்கள் மற்றும் பத்திரிகைகளின் தொகுப்பு உள்ளது. \n\nஊழியர்கள் மற்றும் மாணவர்களின் பயன்பாட்டிற்கு போதுமானதாக இணைய வசதி கொண்ட கணினிகளை நூலகம் கொண்டுள்ளது. \n\nSection::::வேலைவாய்ப்பு.\nஇக்கல்லூரி மாணவர்களுக்கு வலேவாய்ப்புக்கான பயிற்சியளிப்பதற்கும் கல்லூரியில் வேலைவாய்ப்புகளை நிர்வகிப்பதற்கும் பயிற்சி மற்றும் வேலை வாய்ப்பு பிரிவு உள்ளது. பயிற்சி மற்றும் வேலைவாய்ப்பு பிரிவானது கல்வி-தொழில் பயிற்சி மற்றும் ஆளுமை மேம்பாட்டு பயிற்சி ஆகியவற்றை வழங்குகிறது. பயிற்சி மற்றும் வேலைவாய்ப்பு அலுவலரின் மேற்பார்வையில் தன்னார்வ மாணவர் பிரதிநிதிகளால் இது நிர்வகிக்கப்படுகிறது. \n\n\nSection::::தரவரிசை.\nஅண்ணா பல்கலைக்கழகத்துடன் இணைந்த 497 தன்னாட்சி அல்லாத பொறியியல் நிறுவனங்களில் (கட்டடக்கலை கல்லூரிகள் அல்ல) இக்கல்லூரி # 7 ஆம் இடத்தைப் பிடித்துள்ளது. இத்தரவரிசையானது 2013 ஏப்ரல்-மே பல்கலைக்கழக தேர்வுகளில் மாணவர்களின் தேர்ச்சி சதவீதத்தை அடிப்படையாகக் கொண்டது. \n"}
{"id": "455911", "url": "https://ta.wikipedia.org/wiki?curid=455911", "title": "இலங்கைத் துடுப்பாட்ட அணியின் பாக்கித்தான் சுற்றுப்பயணம், 2019–20", "text": "இலங்கைத் துடுப்பாட்ட அணியின் பாக்கித்தான் சுற்றுப்பயணம், 2019–20\n\nஇலங்கைத் துடுப்பாட்ட அணி 2019 செப்டம்பர்-அக்டோபர் மாதங்களில் பாக்கித்தானில் மூன்று ஒருநாள் போட்டிகளிலும், மூன்று பன்னாட்டு இருபது20 போட்டிகளிலும் பாக்கித்தான் துடுப்பாட்ட அணிக்கு எதிராக விளையாடியது. இத்தொடரில் ஆரம்பத்தில் இரண்டு தேர்வுப் போட்டிகளும் இடம்பெறுவதாக இருந்தது. ஆனால், தேர்வுப் போட்டிகள் திசம்பர் 2019 இல் அமீரகத்தில் விளையாடப்படத் தீர்மானிக்கப்பட்டது. இலங்கை கடைசியாக 2017 அக்டோபரில் பாக்கித்தானில் விளையாடியது. அப்போது அது மூன்று இ20ப போட்டிகளில் லாகூர், கடாபி அரங்கில் விளையாடியது.\n\nஇலங்கை அணியில் பல வீரர்கள் இத்தொடரில் பங்குபற்ற விருப்பம் தெரிவிக்காத நிலையில், லகிரு திரிமான்ன, தசுன் சானக்க ஆகியோர் முறையே ஒருநாள், இ20ப போட்டிகளில் தலைவர்களாக விளையாடுகிறார்கள். சப்ராஸ் அகமது பாக்கித்தான் அணியின் தலைவராக விளையாடுகிறார்.\n\nகராச்சி, தேசிய அரங்கில் நடைபெறவிருந்த முதலாவது ஒருநாள் போட்டி மழை காரணமாக கைவிடப்பட்டது. அடுத்த இரண்டு ஒருநாள் போட்டிகளிலும் பாக்கித்தான் வெற்றி பெற்று, தொடரை 2-0 கணக்கில் வென்றது. இ20ப தொடரை இலங்கை அணி 3–0 என்ற கணக்கில் வென்றது.\n\nஇலங்கைத் துடுப்பாட்ட அணி மீண்டும் பாக்கித்தானுக்கு வருகை தந்து இரு தேர்வுப் போட்டிகள் கொண்ட தொடரில் விளையாடவுள்ளது.இது 2019–21 ஐசிசி உலகத் தேர்வுத் துடுப்பாட்ட வாகையின் ஒரு பகுதியாக இடம்பெறுகிறது. இது 10 ஆண்டுகளுக்குப் பிறகு பாக்கித்தானில் நடைபெறும் முதல் தேர்வுத் தொடர் ஆகும்.\n\nSection::::பின்னணி.\n2009 மார்ச்சில், இலங்கைத் துடுப்பாட்ட அணி லாகூர், கடாபி அரங்கில் அத்தொடரின் இரண்டாவது தேர்வுப் போட்டியை விளையாட ஆரம்பிக்க முன்னர் அவ்வணி மீது தீவிரவாதத் தாக்குதல் மேற்கொள்ளப்பட்டது. இத்தாக்குதலில், ஆறு இலங்கைத் துடுப்பாட்ட வீரர்கள், இரண்டு இலங்கை அதிகாரிகள், ஒரு நடுவர் காயமடைந்தனர், ஆறு பொது மக்கள் கொல்லப்பட்டனர். அதன் பின்னர் இலங்கை அணி பாக்கித்தானில் முழுமையான தொடர் எதிலும் விளையாடவில்லை. 2019 மே மாதத்தில், சிங்கப்பூரில் நடைபெற்ற ஆசியத் துடுப்பாட்ட அவையின் கூட்டத்தில், பாக்கித்தான் துடுப்பாட்ட வாரியம் பாக்கித்தானில் இரண்டு தேர்வுப் போட்டிகளில் விளையாட இலங்கைத் துடுப்பாட்ட வாரியத்திடம் வேண்டுகோள் விடுத்தது. 2019 ஆகத்தில் இலங்கை அணி லாகூர், கராச்சி அரங்குகளில் பாதுகாப்பு நிலைமைகளை அவதானித்தது. 2019 ஆகத்து 22 இல், இலங்கை விளையாட்டுத்துறை அமைச்சர் ஒருநாள் போட்டிகளை மட்டும் பாக்கித்தானில் நடத்த அனுமதித்தார். தேர்வுப் போட்டிகளை நடத்த னுமதிக்கவில்லை.\n\n2019 செப்டம்பர் 9 இல், தினேஸ் சந்திமல், அகில தனஞ்சயா, நிரோசன் டிக்வெல்ல, திமுத் கருணாரத்ன, சுரங்க லக்மால், லசித் மாலிங்க, அஞ்செலோ மத்தியூஸ், குசல் பெரேரா, திசாரா பெரேரா, தனஞ்சய டி சில்வா ஆகியோர் பாக்கித்தான் செல்வதில்லை என அறிவித்தனர். 2019 செப்டம்பர் 19 இல், இலங்கை அணி திட்டமிட்டபடி பாக்கித்தான் செல்லும் என இலங்கை அறிவித்தது.\n\n"}
{"id": "455914", "url": "https://ta.wikipedia.org/wiki?curid=455914", "title": "ஹாங்காங் போராட்டம் 2019", "text": "ஹாங்காங் போராட்டம் 2019\n\nஹாங்காங் போராட்டம் 2019 (2019 Hong Kong protests), ஹாங்காங்கில் குற்ற வழக்குகளில் சிக்குபவர்களை சீனா, தைவான் அல்லது மக்காவு பகுதிகளுக்கு நாடு கடத்தி, குற்ற வழக்கு விசாரணையை சந்திக்க வைக்க வசதியாக கைதிகள் பரிமாற்ற சட்டத்தில் திருத்தம் கொண்டுவர கேரி லாம் தலைமையிலான ஹாங்காங் அரசு நிர்வாகம் ஏப்ரல் 2019-இல் முடிவு செய்தது. இச்சட்டத் திருத்தத்திற்கு ஹாங்காங் மக்களிடையே கடும் எதிர்ப்பு எழுந்த நிலையில் பல்லாயிரக்கணக்கான இளைஞர்கள், மாணவர்கள் இச்சட்ட மசோதாவிற்கு எதிராக 9 சூன் 2019 முதல் ஹாங்காங் அரசிற்கு எதிராக தொடர் போராட்டங்களில் ஈடுபட்டு வருகின்றனர். இப்போராட்டத்தில் 800 அதிகமான இளைஞர்கள் கைது செய்யப்பட்டுள்ளனர். ஹாங்காங்கில் குற்றவழக்குகளில் ஈடுபட்டவர்களை, சீனாவிற்கு அனுப்பி விசாரணை செய்வதற்கான சட்ட திருத்த மசோதாவை ஹாங்காங் அரச நிர்வாகி கேரி லாம் திரும்பப் பெற்றார்.\n\nஇதற்கிடையில் சீனாவில் கம்யூனிஸ்ட் ஆட்சியின் 70-ம் ஆண்டு கொண்டாட்டங்கள் அக்டோபர் மாதம் கோலாகலமாக கொண்டாடப்பட்டது. ஆனால் சீனாவின் கட்டுப்பாட்டில் உள்ள ஹாங்காங்கில் போராட்டம் வெடித்தது. பல்லாயிரக்கணக்கானோர் முகமூடி அணிந்து கொண்டு சாலைகளில் போராட்டத்தில் ஈடுபட்டனர். இதனால் போராட்டக்காரர்களுக்கும் போலீசாருக்கும் இடையே மோதல் ஏற்பட்டது.\n\nSection::::கைதுகளும், காயம்பட்டோரும்.\n16 அக்டோபர் 2019 முடிய நடைபெற்ற 400 போராட்டங்களில் 2200 பேர் கைது செய்யப்பட்டுள்ளனர். மேலும் காவல்துறையினரின் அடக்குமுறையால் 1100 பேர் காயமடைந்துள்ளனர்.\n\nSection::::சீன அதிபரின் எச்சரிக்கை.\nசீனாவைப் பிரிக்க நினைத்தால் \"நசுங்கிய உடல்கள், நொறுங்கிய எலும்புகள்\" மிஞ்சும் என்று என ஹாங்காங் போராட்டக் காரர்களுக்குச் சீன அதிபர் ஷி ஜின்பிங் நேபாள விஜயத்தின் போது 14 அக்டோபர் 2019 அன்று எச்சரிக்கை விடுத்துள்ளார்..\n\nSection::::சட்ட முன்வடிவை ஆங்காங் நாடாளுமன்றம் திரும்பப் பெறுதல்.\nபோராட்டக்காரர்களின் நீண்ட கால போராட்டங்களுக்குப் பின்னர் குற்ற வழக்குகளில் பின்னணி கொண்டோரை ஆங்காங்கிலிருந்து சீனாவிற்கு நாடு கடத்தும் சட்ட முன்வடிவை ஆங்காங் நாடாளுமன்றம் 23 அக்டோபர் 2019 அன்று திரும்ப கொண்டதாக முறைப்படி அறிவித்தது.\n\nSection::::பின்னணி.\nகுற்ற வழக்குகளில் தொடர்புடையவர்கள் என்று சந்தேகிக்கப்படும் நபர்களை சீனா, மக்காவு மற்றும் தைவானுக்கு ஆங்காங் பகுதியிலிருந்து நாடுகடத்த வழிவகை செய்வதற்கு நாடு கடுத்தும் சட்டத் திருத்தம் செய்ய காரணமாக இருந்தது, 2018-இல் ஹாங்காங்கிற்கு தப்பி செல்வதற்கு முன்பு, தைவானில் கர்ப்பிணியாக இருந்த தனது காதலியை கொலை செய்ததாக \"சான் தொங்-காய்\" என்பவர் மீது குற்றம் சுமத்தப்பட்டது. ஹாங்காங்கிற்கும், தைவானுக்கும் நாடு கடத்தும் ஒப்பந்தம் இல்லாத நிலையில், இந்த வழக்கு வந்தபோது, குற்றவாளிகளை நாடு கடத்துவது தொடர்பான இச்சட்டத்தை திருத்துவதாக ஆங்காங் அரசு சட்ட முன்வடிவத்தை நாடாளுமன்றத்தில் முன்மொழிந்தது. காதலியின் கடன் அட்டையிலிருந்து பணம் எடுத்தார் என்ற பணமோசடி வழக்கில் \"சான் தொங்-காய்\" ஆங்காங் சிறையில் அடைக்கப்பட்டிருந்தார். சிறையில் இருந்து விடுவிக்கப்பட்ட 20 வயதான சான் தொங்-காய், பாதிக்கப்பட்ட குடும்பத்திடம் மன்னிப்பு கேட்டதோடு, தன் மீதான குற்றச்சாட்டை தைவானில் எதிர்கொள்ள தயாராக இருப்பதாகவும் தெரிவித்தார்.\n\n"}
{"id": "455917", "url": "https://ta.wikipedia.org/wiki?curid=455917", "title": "அரநாடான் மக்கள்", "text": "அரநாடான் மக்கள்\n\nஅரநாடான் (Aranadan) இவர்கள் தொல்மூத்த பழங்குடியினரான இவர்கள் இந்தியாவின் கேரளம், மற்றும் கர்நாடகம் போன்ற பகுதியில் வாழுகிறார்கள். இவர்களிற் பெரும்பாலானோர் கேரள மாநிலத்தின் மலப்புறம், கோழிக்கோடு, பாலக்காடு ஆகிய மாவட்டங்களில் வாழ்கின்றனர். 2001 ஆம் ஆண்டின் கணக்கெடுப்பின்படி 200 பேர் மட்டுமே வாழுவதாக கணக்கிடப்பட்டுள்ளது. இது மலையாளத்தையும், தமிழையும் ஒத்திருக்கும். கன்னட மொழி உறுப்புகளை கொண்டிருக்கும். இவர்களின் வாழ்வாதாரமாக இருபது வேட்டையாடுதலும் தேன் சேகரிப்பதும் ஆகும். இவர்கள் திராவிட மொழிக் குடும்பத்தைச் சார்ந்த அரநாடான் மொழியைப் பேசுகிறார்கள். \n"}
{"id": "455919", "url": "https://ta.wikipedia.org/wiki?curid=455919", "title": "சோழநாயக்கன் மக்கள்", "text": "சோழநாயக்கன் மக்கள்\n\nSection::::மேலும் பார்க்க.\nMajor Tribes in Kerala by Philipose Vaidyar\nhttp://focusonpeople.org/major_tribals_in_kerala.htm\n"}
{"id": "455925", "url": "https://ta.wikipedia.org/wiki?curid=455925", "title": "எத்திலீன் எபிசல்பாக்சைடு", "text": "எத்திலீன் எபிசல்பாக்சைடு\n\nஎத்திலீன் எபிசல்பாக்சைடு (Ethylene episulfoxide)என்பது CHSO என்ற மூலக்கூற்று வாய்ப்பாட்டை உடைய ஒரு கரிமகந்தக சேர்மம் ஆகும். இது ஒரு நிறமற்ற திரவம் ஆகும். சல்பாக்சைடுகளில் எளிய சல்பாக்சைடும் இதுவாகும். இது ஒரு திரிபு அதிகமுள்ள வளையமாக இருப்பதால் அதிக வினைபுரியக்கூடிய தன்மையுடன் உள்ளது. ஆகவே, வெப்பப்படுத்தும் போது கந்தகஓராக்சைடு மற்றும் எத்திலீன் ஆக சிதைவடைகிறது. இச்சேர்மம் பெரயோடேட்டுடன் எத்திலீன் சல்பைடை ஆக்சிசனேற்றம் செய்வதன் மூலம் தயாரிக்கப்படுகிறது.\n"}
{"id": "455929", "url": "https://ta.wikipedia.org/wiki?curid=455929", "title": "செந்தலைப் பூங்குருவி", "text": "செந்தலைப் பூங்குருவி\n\nசெந்தலைப் பூங்குருவி (\"Orange-headed thrush\") இது தென்கிழக்காசியாவின் இந்தியத் துணைக்கண்டங்களில் அமைந்துள்ள நாடுகளில் காணப்படும் பறவை இனமாகும். இது பாசெரின் (Passerine) என்ற குடும்பத்தைச் சார்ந்தது ஆகும். இப்பறவையின் இறகு ஈப்பிடிப்பான் பறவையைப்போல் குட்டையாகக் காணப்படுகிறது. தமிழ்நாட்டின் மாவட்டமான ஈரோடு மாவட்டத்தின் தமிழக எல்லையும் கர்நாடக எல்லையும் சேரும் மேற்குத் தொடர்ச்சி மலையின் சோலைக்காடுகளின் காணப்படுகிறன. மேலும் இப்பறவையினம் வங்காளதேசம், இலங்கை, தாய்லாந்து, லாவோஸ், கம்போடியா, ஆங்காங், மற்றும் அந்தமான் நிக்கோபார் தீவுகள் போன்ற இடங்களிலும் காணப்படுகின்றன. \n"}
{"id": "455933", "url": "https://ta.wikipedia.org/wiki?curid=455933", "title": "பந்திகுறி", "text": "பந்திகுறி\n\nபந்திகுறி (Panthiguri) என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், வேப்பனப்பள்ளி ஊராட்சி ஒன்றியம், மாதேப்பட்டி ஊராட்சிக்கு உட்பட்ட ஒரு சிற்றூர் ஆகும். இந்த ஊரானது 700 ஆண்டுகளுக்கு முன்பு \"பன்றிகுறுக்கி\" என்ற பெயரில் அழைக்கப்பட்டதாக இந்த ஊருக்கு அருகில் பாறைமேல் உள்ள கல்வெட்டால் அறியப்படுகிறது.மேலும் இந்த ஊரில் நிறைய நடுகற்கள் கண்டறியப்பட்டுள்ளன. மேலும் அக்காலத்தில் இங்கு ஒரு இரும்பாலை செயல்பட்டதாக ஆய்வாளர்கள் கண்டறிந்துள்ளனர்.\n\n"}
{"id": "455939", "url": "https://ta.wikipedia.org/wiki?curid=455939", "title": "ஒப்பீட்டு வலிமை", "text": "ஒப்பீட்டு வலிமை\n\nஒப்பீட்டு வலிமை குறியீடு (RSI) என்பதை அறிய இங்கு செல்லவும்.\n\nஒப்பீட்டு வலிமை (relative strength) என்பது நுட்பப் பகுப்பாய்வு முறைகளில் ஒன்று. இந்த நுட்பப் பகுப்பாய்வு (Technical Analysis) மூலம் ஒரு பங்கினை அடுத்த பங்குடன் (பங்கு, துறை குறியீடு, சந்தை குறியீடு, பாண்டு) ஒப்பிட்டு எது வலிமையாக உள்ளது என்று அறியும் முறையாகும்\n\nஇதை அறிவதால் இதன் போக்கு மற்ற(அடுத்த) பங்கை விட எப்படி உள்ளது என அறியலாம். ஏதாவது ஒரு பங்கின் ஒப்பீட்டு வலிமையை மற்றொரு பங்குடன் ஒப்பிட்டு அறிய இவை இரண்டையும் வகுக்க வேண்டும். \n\nஎடுத்துக்காட்டாக மைக்ரோசாப்ட் & ஆப்பிள் நிறுவனங்களை எடுத்துக்கொள்வோம். இப்போது மைக்ரோசாப்டின் ஒப்பீட்டு வலிமை ஆப்பிளை ஒப்பிட்டால் என்ன என்று அறிய மைக்ரோசாப்டை ஆப்பிளால் வகுக்க வேண்டும். மைக்ரோசாப்டின் விலை 160 என்றும் ஆப்பிளின் விலை 210 என்றும் கொண்டால் ஆப்பிளை ஒப்பிடும் போது மைக்ரோசாப்டின் ஒப்பீட்டு வலிமை 0.76 (160\\210) . வரலாற்றுரீதியாக மைக்ரோசாப்டின் ஒப்பீட்டு வலிமை ஆப்பிளை ஒப்பிட்டால் .50 - .65 இக்குள் தான் இருக்கும் என்றால் .76 என்பது ஒப்பீட்டளவில் மைக்ரோசாப்ட் ஆப்பிளை விட வலிமையாக உள்ளது அல்லது ஆப்பிள் மைக்ரோசாப்ட்டை விட வலிமைகுன்றி உள்ளது அல்லது இரண்டும் கலந்து உள்ளது எனலாம்.\n\nஇவற்றின் ஒப்பீட்டு வலிமை வரலாற்று அளவில் இருக்க வேண்டுமென்றால் மைக்ரோசாப்ட்டின் விலை குறையவேண்டும் அல்லது ஆப்பிளின் விலை அதிகரிக்க வேண்டும்.\n\nSection::::வெளி இணைப்பு.\nஇன்வெசுட்டோபீடியாவில் ஒப்பீட்டு வலிமை குறித்த விளக்கம் \n"}
{"id": "455946", "url": "https://ta.wikipedia.org/wiki?curid=455946", "title": "காடிங்டன் உருப்பெருக்கி", "text": "காடிங்டன் உருப்பெருக்கி\n\nகாடிங்டன் உருப்பெருக்கி (Coddington magnifier) என்பது ஒரு உருபெருக்கும் கண்ணாடி ஆகும். இது ஒரு மிகத்தடிமனான வில்லையகை் கொண்டுள்ளது. இந்த வில்லையின் நடுக்கோட்டில் மையக்காடி இடைத்திரையைக் கொண்டுள்ளது. இந்த அமைப்பின் காரணமாக மைய அச்சிற்கு நெருக்கமான கதிர்களால் ஏற்படும்கோளப் பிறழ்ச்சியானது குறைக்கப்படுகிறது. இந்த சிறப்பான அமைப்பின் காரணமாக வழக்கமான உருப்பெருக்கும் கண்ணாடியை விட வரை இந்த உருப்பெருக்கும் கண்ணாடி அதிக உருப்பெருக்கும் தன்மையைக் கொண்டுள்ளது. அதாவது 10× முதல் 20× உருப்பெருக்கும் திறனைக் கொண்டுள்ளது. பெரும்பாலான ஒற்றை வில்லை உருப்பெருக்கிகள் 5× அளவிற்கான உருப்பெருக்கும் திறனையேக் கொண்டுள்ளன. இத்தகைய உருப்பெருக்கிகளின் குறைபாடு என்னவென்றால் காடியுடனான இடைத்திரை உருப்பெருக்கியால் பார்க்கப்படும் பகுதியின் பரப்பினைக் குறைத்து விடுகிறது.\n\nSection::::வரலாறு.\n1812 ஆம் ஆண்டு வில்லியம் ஐடு வோலஸ்டன் என்பவர் தொடக்க கால உருப்பெருக்கிகளின் மேம்பட்ட வடிவத்தை உருவாக்கினார். இவர் தனது வடிவமைப்பில் இரண்டு அரைக்கோளங்களை உள்ளடக்கிய ஒரு கோள வடிவ உருப்பெருக்கியை உருவாக்கினார். இவரது அமைப்பில் இரண்டு அரைக்கோளங்களுக்கிடையே ஒரு சிறிய அடைப்பு இருந்தது. டேவிட் புரூஸ்டர் வோலஸ்டன் உருவாக்கிய உருப்பெருக்கியில் இரு அரைக்கோளங்களுக்கு இடையில் கண்ணாடிக்குச் சமமான ஒளிவிலகல் குறிப்பெண் கொண்ட ஒளி ஊடுருவக் கூடிய சிமெண்டினால் அடைக்கும் போது சிறப்பாகச் செயல்படுகிறது என்பதைக் கண்டறிந்தார். டேவிட் புரூஸ்டர் நடுவில் ஒரு ஆழமான காடியைக் கொண்ட ஒரே கண்ணாடியிலான கோளத்தைப் பயன்படுத்தினார்.1829 ஆம் ஆண்டில், என்றி காடிங்டன் வோலஸ்டன்-பிரூவ்ஸ்டர் வில்லையைப் பொதுப்பயன்பாட்டிற்கு கொணர்ந்ததுடன் காடியின் வடிவமைப்பை மாற்றி அமைத்ததன் மூலம் அதன் வடிவமைப்பினை மேம்படுத்தினார். இருப்பினும் இதைக் கண்டுபிடித்தமைக்கான உரிமையை அவர் கோரவில்லை.\n"}
{"id": "455950", "url": "https://ta.wikipedia.org/wiki?curid=455950", "title": "மரோசரித்ரா", "text": "மரோசரித்ரா\n\nமரோசரித்ரா 1978 ஆம் ஆண்டு தெலுங்கில் வெளிவந்த திரைப்படமாகும். கே. பாலசந்தர் இயக்கத்தில் வெளிவந்த இத்திரைப்படத்தில் கமல்ஹாசன், சரிதா மற்றும் பலர் நடித்திருந்தனர். இந்த திரைப்படமானது தெலுங்கில் வெற்றிபெற்றதை தொடர்ந்து இந்தி மொழியில் \"ஏக் தூஜே கே லியே\" என்ற பெயரில் மீண்டும் படமாக்கப்பட்டது. \n\nஇந்த திரைப்படமானது மலையாள மொழியில் \"திரக்கள் எழுதிய கவிதா\" எனும் பெயரில் மொழிமாற்றம் செய்யப்பட்டு வெளி வந்தது. இத்திரைப்படம் தமிழில் மொழிமாற்றம் செய்யப்படவில்லை, ஏனெனில் தெலுங்கு பதிப்பே சென்னை மற்றும் பிற பகுதிகளில் வெளியிடப்பட்டு வெற்றிகரமாக ஓடியதால் தமிழில் மொழிமாற்றம் செய்யும் முடிவு கைவிடப்பட்டது. \n\nஇந்த திரைப்படம் அதிகபட்சமாக 700 நாட்கள் வரை ஓடியது. இயக்குனர் பாலசந்தர் அவர்கள் இந்த திரைப்படத்திற்காக சிறந்த இயக்குனருக்கான பிலிம்பேர் விருது வென்றார். சிஎன்என்-ஐபிஎன் நிறுவனம் வெளியிட்ட இந்தியாவின் 100 சிறந்த திரைப்படத்தின் பட்டியலில் இந்த திரைப்படமும் இடம்பெற்றது.\n\n"}
{"id": "455966", "url": "https://ta.wikipedia.org/wiki?curid=455966", "title": "ரைனெர்சோனைட்டு", "text": "ரைனெர்சோனைட்டு\n\nரைனெர்சோனைட்டு (\"Rynersonite\") என்பது Ca(Ta,Nb)O) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். ஓர் ஆக்சைடு கனிமமான ரைனெர்சோனைட்டு செஞ்சாய்சதுர படிகத்திட்டத்தில் படிகமாகிறது. இயற்கையில் இது மந்தமான ஒளி குன்றிய கனிமமாகவும் , ஒளிகசியும் தன்மையுடன் இழை போலவும் காணப்படுகிறது. பொதுவாக அரை வெண்மை முதல் வெளிர் ரோசா நிறத்தில் காணப்படும் ரைனெர்சோனைட்டு கருங்கல் தீப்பாறைகளில் தோன்றுகிறது. முதன்முதலில் அமெரிக்காவின் கலிபோர்னியா மாநிலம் சான் டீகோ மாகாணத்தில் 1978 ஆம் ஆண்டு கண்டறியப்பட்டது. \n\nகலிபோர்னியாவைத் தவிர்த்து உகாண்டா நாட்டின் கொலராடோ, கம்பாலா பகுதிகளிலும் ரைனெர்சோனைட்டு காணப்படுவதாக அறியப்படுகிறது. \n"}
{"id": "455968", "url": "https://ta.wikipedia.org/wiki?curid=455968", "title": "சிடெரோகெல்", "text": "சிடெரோகெல்\n\nசிடெரோகெல் (\"Siderogel\") என்பது இரும்பு(III) ஆக்சைடு-ஐதராக்சைடு (FeO(OH)) என்ற வேதிச் சேர்மத்தைக் கொண்டுள்ள ஒரு புறவேற்றுமை வடிவ கனிமப்போலியாகும். லைமோனைட்டு, கோயீத்தைட்டு போன்று அதே வேதிச் சேர்மத்தைப் பெற்று; அல்லது அதே FeO(OH)•nH2O என்ற பொதுவாய்ப்பாட்டில் அமைந்த ஒரு நீரேற்றாக இது இருக்கலாம். \n\nகருப்பு, பழுப்பு, அல்லது செம்-பழுப்பு நிறத்துடன் பெரும்பாலும் கண்ணாடி போல ஒளிகசியும் கனிமமாக இது விவரிக்கப்படுகிறது. சல்பைடு தாதுக்களின் காலநிலை மாற்றம் மற்றும் ஆக்சிசனேற்ற விளைவால் தோன்றிய கோசான் வகை கனிமங்கட்டியாகவும் இது இருக்கலாம். \nசிடெரோகெல் ஒரு கனிம வகையென்று அனைத்துலக கனிமவியல் நிறுவனம் அதிகாரப்புர்வமாக அங்கீகரிக்கவில்லை.\n\nSection::::தோற்றம்.\nகாவா மற்றும் புரூகர்சு, காத்தலோனியா தளங்கள் உட்பட ஐரோப்பாவிலும் ஆசியாவிலும் ஒரு சில இடங்களில் சிடெரோகெல் கிடைப்பதாக பதிவாகியுள்ளது;. \n\nகோடோசு, அரகோன் சுரங்கத்திலும்;, செருமனியின் மெண்டனுக்கும் எமருக்கும் இடையிலுள்ள பெக்கி ஒயிசு சுரங்கத்திலும்;, சீனாவின் கெய்ச்சு மாகாணம் காசோங் படிவுகளிலும் கூட சிடெரோகெல் கிடைப்பதாக கூறப்படுகிறது. \n"}
{"id": "455988", "url": "https://ta.wikipedia.org/wiki?curid=455988", "title": "வள்ளியம்மாள் பொறியியல் கல்லூரி", "text": "வள்ளியம்மாள் பொறியியல் கல்லூரி\n\nஎஸ். ஆர். எம். வள்ளியம்மாள் பொறியியல் கல்லூரி (\"SRM Valliammai Engineering College\") என்பது தமிழ்நாட்டின் கட்டங்குளத்தூரில் அமைந்துள்ள ஒரு தன்னாட்சி பொறியியல் கல்வி நிறுவனம் ஆகும். இது 1999 செப்டம்பர் 9 இல் நிறுவப்பட்டது. இது 29,000 சதுர மீட்டர் பரப்பளவில் பத்து மாடி கட்டிட வளாகத்தில் செயல்படுகிறது. வள்ளியம்மாள் பொறியியல் கல்லூரி எஸ். ஆர். எம் கல்வி நிறுவனங்களின் ஒரு பகுதியாகும், இது வள்ளியம்மாள் சங்கத்தால் நடத்தப்படுகிறது. வள்ளியம்மாள் சங்கமானது கல்வியாளர் டாக்டர் டி. ஆர். பரிவேந்தரால் அவரது தாயார் ஆர். வள்ளியம்மாள் பெயரால் நிறுவப்பட்டது. இக்கல்லூரியானது டியுவி ரைன்லாண்டிலிருந்து ஐஎஸ்ஓ 9001: 2015 சான்றிதழ் பெற்றது. \n\nSection::::வளாகத்தின் அமைவிடம்.\nஇந்த கல்லூரி தம்பரம் மற்றும் செங்கல்பட்டு இடையே தே.நெ 45 ஐ ஒட்டி அமைந்துள்ளது. இது சென்னையின் காட்டங்குளத்தூர், எஸ்.ஆர்.எம் பல்கலைக்கழகத்தை ஒட்டிய வளாகமாகும். \n\nSection::::நிர்வாகம்.\nஇந்த கல்லூரியின் தலைவராக ரவி பச்சமுத்துவும், சேர்மேனாக பி. சத்தியநாராயணனும், முதல்வராக டாக்டர் பி. சிதம்பர ராஜனும், துணை முதல்வராக டாக்டர் எம். முருகனும் இருந்து நிர்வகிக்கின்றனர். நிறுவனர் மற்றும் தலைவரான டாக்டர் டி. ஆர். பரிவேந்தர் இவர்களுக்கு வழிகாட்டியாக உள்ளார். \n\nSection::::மேலாண்மை.\nஇக்கல்லூரி வளாகமானது பரப்பளவில் நிறுவப்பட்டுள்ளது 256 சதுர மீட்டரில் வகுப்பறைகள், 5061 சதுர மீட்டர் பரப்பளவில் 50 ஆய்வகங்கள் போன்றவற்றுடன் உள்ளது. மேலும் முழுமையாக நவீனமயமாக்கப்பட்ட உபகரணங்கள் மற்றும் சுமார் 1300 கணினிகள் மூலமாக மூலம் தற்போதைய வேலைத் தேவைகளுக்கு பயிற்சி அளிக்கக் கூடியதாக உள்ளது. இங்கு இளநிலை படிப்புகளாக மின்னணு மற்றும் தொடர்பியல் பொறியியல், கணினி அறிவியல் மற்றும் பொறியியல், மின் மற்றும் மின்னணுவியல் பொறியியல், மின்னணு மற்றும் கருவியியல் பொறியியல், தகவல் தொழில்நுட்பம், இயந்திரப் பொறியியல், குடிசார் பொறியியல் ஆகிய பாடப்பிரிவுகளில் பட்டப்படிப்புகள் வழங்கப்படுகிறது. மேலும் முதுநிலை படிப்புகளாக கணினி அறிவியல் மற்றும் பொறியியல், எம்இ - ஆற்றல் அமைப்பு பொறியியல், எம்இ - கட்டமைப்புப் பொறியியல், எம்இ - சிஏடி / சிஏஎம், முதுநிலை கணினி செயலிகள் (எம்சிஏ) மற்றும் முதுநிலை வணிக மேலாண்மை (எம்பிஏ) ஆகிய படிப்புகள் வழங்கப்படுகின்றன. ஆண்டுக்கு புதிதாக 324 மாணவர்களை சேர்த்துக் கொள்ளக்ககூடியதாக, சுமார் 300 ஆசிரியர் போன்ற ஊழியர்களைக் கொண்டதாக உள்ள இக்கல்லூரியியல், சுமார் 4200 மாணவர்கள் பயில்கின்றனர். \n\n"}
{"id": "456007", "url": "https://ta.wikipedia.org/wiki?curid=456007", "title": "புற்றனையம்", "text": "புற்றனையம்\n\nபுற்றனையம் அல்லது குடல் மஞ்சள் கட்டி (\"carcinoid\", கார்சினாய்ட் அல்லது \"carcinoid tumor\") என்பது மெதுவாக வளரும் புற்றுநோய் ஆகும். நுரையீரலிலும் செரிமான உறுப்புகளிலும் அதிகமாகத் தோன்றுகிறது. வெகு அரிதாகவே தோன்றும் இந்நோய், ஆரம்ப நிலையில் எந்தவித அறிகுறிகளும் வெளியே தெரியாமலே வளரும்.\n\nவளர்ந்த நிலையில் இயக்குநீரைச் சுரக்கும். இதிலிருந்தே இந்நோய் தெரிந்து கொள்ளப்படுகிறது. நுரையீரல் மற்றும் செரிமான மண்டல நோய் 60 வயதினை தாண்டியவர்களிடம் தான் தெரியவருகிறது. முகமும் மார்புப் பகுதியும் சிவந்து காணப்படும். மூச்சு விடுவதில் சிரமம், முக்கிய அறிகறிகளாகும். ஆரம்ப நிலையிலேயே கண்டு அறுவை மருத்துவம் செய்து கொண்டால் நல்ல குணம் பெறலாம். இயக்குநீர் செரடோனின் அதிக அளவில் சுரக்கும். குருதிக் குழல் புடைத்துக் கொண்டிருக்கும்.,\n\nகுறைந்த இரத்த அழுத்தம் இதயப் படபடப்பு, மூச்சு விடுவதில் சிரமம் இவையும் சில அறிகுறிகளாகும். பிற நோய்களுக்கு மருத்தும் மேற்கொள்ளும் போது தற்செயலாகவே இந்நோய் கண்டு கொள்ளப்படுகிறது. கணினி தள கதிர்படம் (CT), காந்த ஒத்ததிர்வு படம் (MRI) நோய்காண உதவும்.\n"}
{"id": "456028", "url": "https://ta.wikipedia.org/wiki?curid=456028", "title": "திருவாலந்துறை", "text": "திருவாலந்துறை\n\nதிருவாலந்துறை (Thiruvalandurai) என்பது தமிழ்நாட்டின், பெரம்பலூர் மாவட்டம், வேப்பந்தட்டை வட்டத்தில் உள்ள ஒரு சிற்றூர் ஆகும். இந்த ஊரானது திருச்சி – சென்னை தேசிய நெடுஞ்சாலை எண் 45லிருந்து 9 கி.மீ. மேற்கில் வசிஸ்ட நதியின் கரையில் அமைந்துள்ளது. இவ்வூரினை சுற்றி வ. களத்தூர், பசும்பலூர், தைக்கால், அயன் பேரையூர், கீழ் கல்பூண்டி ஆகிய ஊர்கள் அமைந்துள்ளன. \n\nSection::::மக்கள் வகைப்பாடு.\nஇந்த ஊரானது மாவட்டத்தின் தலைநகரான பெரம்பலூரில் இருந்து 25 கிலோமீட்டர் தொலைவிலும், வேப்பந்தட்டையில் இருந்து 14 கிலோமீட்டர் தொலைவிலும், மாநிலத்தின் தலைநகரான சென்னையில் இருந்து 270 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 525 வீடுகள் உள்ளன. கிராமத்தின் மொத்த மக்கள் தொகையானது 2103 ஆகும். இதில் ஆண்கள் எண்ணிக்கை 1015, பெண்களின் எண்ணிக்கை 1088 என உள்ளது. மக்களின் கல்வியறிவு விகிதமானது 65.9% என உள்ளது. இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.\n"}
{"id": "456046", "url": "https://ta.wikipedia.org/wiki?curid=456046", "title": "செசுபுரோனைட்டு", "text": "செசுபுரோனைட்டு\n\nசெசுபுரோனைட்டு (\"Cesbronite\") என்பது CuTeO(OH) (IMA 17-C) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். தாமிர-தெலூரியம் ஆக்சி உப்பு என்று இது வகைப்படுத்தப்படுகிறது. பச்சை நிறத்தில் காணப்படும் செசுபுரோனைட்டு கனிமத்தின் படிகங்கள் செஞ்சாய்சதுர இரட்டைக்கூர்நுனி வடிவத்தில் படிகமாகியுள்ளன. செசுபுரோனைட்டு கனிமத்தின் மோவின் அளவுகோல் கடினத்தன்மை மதிப்பு 3 என மதிப்பிடப்பட்டுள்ளது . 1938 ஆம் ஆண்டில் பிறந்த பிரெஞ்சு கனிமவியலாளரான பேபியன் செசுபுரோன் நினைவாக கனிமத்திற்கு இப் பெயரிடப்பட்டது . \n\nSection::::தோற்றம்.\nமெக்சிகோ நாட்டின் சொனோரா மாகாணத்திலுள்ள பாம்போலிட்டா சுரங்கத்தில் முதன்முதலில் செசுபுரோனைட்டு கண்டறியப்பட்டது. அமெரிக்காவின் கோச்சைசு மாகாண டாம்சுடோன் மாவட்டம், அரிசோனா, கிழக்கு டிண்டிக் மலைகள், யுவாப் மாகாணம், யூட்டா போன்ற பிற பகுதிகளிலும் செசுபுரோனைட்டு கிடைக்கிறது . பெரும்பாலும் எலக்ட்ரம் எனப்படும் தங்கத்தின் கலப்புலோகம், டெய்னியைட்டு, காரல்பிரைசைட்டு, சோகோம்கேட்லைட்டு, உடாகைட்டு, லெய்சிங்கைட்டு, யென்செனைட்டு, ஏமடைட்டு போன்ற கனிமங்களும் சேர்ந்து இயற்கையில் செசுபுரோனைட்டு காணப்படுகிறது\n"}
{"id": "456047", "url": "https://ta.wikipedia.org/wiki?curid=456047", "title": "இலங்கை சட்டவாக்கப் பேரவைத் தேர்தல், 1917", "text": "இலங்கை சட்டவாக்கப் பேரவைத் தேர்தல், 1917\n\nஇலங்கை சட்டவாக்கப் பேரவைக்கான இரண்டாவது தேர்தல் (\"1917 Ceylonese Legislative Council election\") 2017 சவனரி 20 இல் நடைபெற்றது.\n\nSection::::பின்னணி.\nஇலங்கையின் சட்டவாக்கப் பேரவை 1833 ஆம் ஆண்டில் கோல்புறூக்-கேமரன் ஆணைக்குழுவின் பரிந்துரைக்கேற்ப அமைக்கப்பட்டது. ஆரம்பத்தில் பிரித்தானிய ஆளுநர் உட்பட 16 உறுப்பினர்கள் தெரிவு செய்யப்பட்டனர். இலங்கை நிறைவேற்றுப் பேரவையின் 5 உறுப்பினர்கள், அரசாங்க அதிகாரிகள் 4 பேர், மேலும் அதிகாரபூர்வமற்ற உறுப்பினர்கள் மூன்று ஐரோப்பியர், ஒரு சிங்களவர், ஒரு தமிழர், ஒரு பரங்கியர் என 6 பேர் நியமிக்கப்பட்டனர். 1889 இல் அதிகாரபூர்வமற்ற உறுப்பினர்களின் எண்ணிக்கை எட்டாக அதிகரிக்கப்பட்டது (மூன்று ஐரோப்பியர், ஒரு கீழைத்தேய சிங்களவர், ஒரு கண்டியச் சிங்களவர், ஒரு தமிழர், ஒரு சோனகர், ஒரு பரங்கியர்).\n\n1910 இல் \"மெக்கலம் சீர்திருத்தம்\" அறிமுகப்படுத்தப்பட்டதை அடுத்து, மொத்த உறுப்பினர்களின் எண்ணிக்கை 18 இலிருந்து 21 ஆக அதிகரிக்கப்பட்டது. இவர்களில் 11 பேர் அதிகாரபூர்வ உறுப்பினர்களும் 10 அதிகாரபூர்வமற்ற உறுப்பினர்களும் (இரண்டு தேர்ந்தெடுக்கப்பட்ட ஐரோப்பியர், ஒரு தேர்ந்தெடுக்கப்பட்ட பரங்கியர், ஒரு தேர்ந்தெடுக்கப்பட்ட இலங்கைக் கல்விமான், இரண்டு நியமனம் பெற்ற கீழைத்தேய சிங்களவர், இரண்டு நியமனம் பெற்ற தமிழர், ஒரு நியமனம் பெற்ற கண்டிச் சிங்களவர், ஒரு நியமனம் பெற்ற சோனகர்) ஆவர். மூவாயிரத்துக்கும் குறைவான இலங்கையர்கள் நான்கு அதிகாரபூர்வமற்ற உறுப்பினர்களுக்காக வாக்களிக்கத் தகுதி பெற்றனர்.\n\nSection::::அதிகாரபூர்வமற்ற உறுப்பினர்கள்.\nபின்வருவோர் அதிகாரபூர்வமற்ற உறுப்பினர்களாகத் தேர்ந்தெடுக்கப்பட்டனர்:\n"}
{"id": "456052", "url": "https://ta.wikipedia.org/wiki?curid=456052", "title": "வி தொழில்நுட்பக் கல்லூரி", "text": "வி தொழில்நுட்பக் கல்லூரி\n\nவி தொழில்நுட்பக் கல்லூரி (Vi Institute of Technology) என்பது இந்தியாவின், தமிழ்நாட்டின், செங்கல்பட்டில் உள்ள ஒரு பொறியியல் கல்லூரி ஆகும். இந்த கல்லூரி சென்னை அண்ணா பல்கலைக்கழகத்துடன் இணைக்கப்பட்டுள்ளது மற்றும் அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது. \n\nSection::::வரலாறு.\nவி தொழில்நுட்ப்ப கல்லூரியானது, வி மைக்ரோசிஸ்டம்ஸ் பிரைவேட் லிமிடெட் நிறுவனத்தின் ஒரு பகுதியாகும். இந்த கல்லூரியை 2009 ஆம் ஆண்டில் வியின் தலைவரான ஆர். விஜயராஜேஸ்வரனால் நிறுவப்பட்டது. \n\n\n"}
{"id": "456053", "url": "https://ta.wikipedia.org/wiki?curid=456053", "title": "அ. சபாபதி", "text": "அ. சபாபதி\n\nஅருணாசலம் சபாபதி (\"Arunachalam Sabapathy\", 1853 – மே 5, 1924) இலங்கைத் தமிழ் பத்திரிகை ஆசிரியரும், அரசியல்வாதியும், இலங்கை சட்டவாக்கப் பேரவை உறுப்பினரும் ஆவார்.\n\nSection::::வாழ்க்கைக் குறிப்பு.\nசபாபதி 1853 இல் யாழ்ப்பாணம், வண்ணார்பண்ணைக்கு அருகே தலையாழி என்ற ஊரில் முருகன் செட்டியார் என அழைக்கப்பட்ட முருகன் அருணாசலம், எஸ். அன்னபிள்ளை ஆகியோருக்குப் பிறந்தார். தந்தை முருகன் 18ம் நூற்றாண்டின் இறுதியில் தமிழ்நாட்டில் இருந்து யாழ்ப்பாணத்தில் குடியேறிய வீரப்பன் செட்டியாரின் வழித்தோன்றல் ஆவார். முருகன் செட்டியார் யாழ்ப்பாண மாவட்டத்தில் அராலியில் இருந்து வண்ணார்பண்ணைக்குக் குடிபுகுந்தார். சபாபதி யாழ்ப்பாணம் மத்திய கல்லூரியில் கல்வி கற்றார்.\n\nசபாபதி, சரவணமுத்து உடையார் என்பவரின் மகள் சின்னம்மா என்பவரைத் திருமணம் புரிந்தார். இவர்களுக்கு இரண்டு ஆண் பிள்ளைகள். \n\nSection::::பணி.\nசபாபதி இலங்கை சட்டவாக்கப் பேரவைக்கு இலங்கைத் தமிழரின் இரண்டாவது பிரதிநிதியாக 1917 சனவரி 9 இல் நியமிக்கப்பட்டார். இவர் யாழ்ப்பாண சபை என அழைக்கப்பட்ட அரசியல் அமைப்பின் நிறுவன செயலரும், அதன் தலைவருமாக இருந்து செயல்பட்டார். தமிழர்களுக்கு கூடிய பிரதிநித்துவம் வழங்க சிங்களத் தலைவர்கள் இணக்கம் தெரிவித்தனர் என பொன்னம்பலம் அருணாசலம் உறுதிமொழி வழங்கியதை அடுத்து சபாபதி அவரது இயக்கத்தினருடன் இலங்கை தேசிய காங்கிரசில் சேர்ந்தார். எனினும், \"முதலாவது மென்னிங் சீர்திருத்தங்கள்\" தமிழருக்கு எதிர்பார்த்த பிரதிநித்துவத்தை வழங்கவில்லை. இதனால், சபாபதி 1921 இல் புதிதாக ஆரம்பிக்கப்பட்ட தமிழ் மகாசன சபையில் சேர்ந்து, அதன் துணைத் தலைவராகப் பணியாற்றினார்.\n\nSection::::சமூகப் பணிகள்.\nசபாபதி சைவ பரிபாலன சபையின் நிறுவன உறுப்பினர் ஆவார். அத்துடன் யாழ்ப்பாணம் உள்ளூராட்சி சபையின் உறுப்பினராகவும் இருந்துள்ளார். இவர் யாழ்ப்பாணத்தில் இருந்து எவ்ளிவந்த இந்து சாதனம் பத்திரிகையின் ஆசிரியராக 34 ஆண்டுகள் பணியாற்றியிருந்தார். இவர் யாழ்ப்பாணம் இந்துக் கல்லூரியின் நிறுவனரக்ளில் ஒருவரும் ஆவார். இக்கல்லூரியின் முகாமையாளராக 1913 முதல் 1924 வரை பணியாற்றினார். \n\nSection::::மறைவு.\nசபாபதி 1924 மே 5 இல் தலையாழியில் உள்ள தனது வீட்டில் காலமானார்.\n"}
{"id": "456081", "url": "https://ta.wikipedia.org/wiki?curid=456081", "title": "வில்லியம் கேலின்", "text": "வில்லியம் கேலின்\n\nவில்லியம் கேலின் (வில்லியம் \"பில்\" சி. கேலின் இளையவர், William \"Bill\" G. Kaelin Jr; பிறப்பு: 1957) சான் ஆப்கின்சன் பல்கலைக்கழகத்தில் பேராசிரியராக உள்ளார். முன்னர் ஆர்வர்டு பல்கலைக்கழகத்திலும் தேனா-ஃபார்பர் புற்றுநோய்க் கழகத்திலும் பேராசிரியராக இருந்தார். பீட்டர் இராட்கிளிஃபு, கிரெகு செமென்சா ஆகியோருடன் இவர் 2019 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசை வென்றார். அடிப்படை மருத்துவ ஆய்வுக்காக 2016 ஆம் ஆண்டுக்கான இலசுக்கர் பரிசு இவருக்கு வழங்கப்பெற்றது. 2016 ஆம் ஆண்டுக்கான ஏ.எசு.சி.ஓ புற்றுநோயியல் அறிவியற் பரிசு பெற்றார். 2016 ஆண்டுக்கான் ஏ.ஏ.சி.ஆர் இளவரசி தக்கமாத்ஃசு பரிசு (AACR Princess Takamatsu Award) பெற்றார். இவருடைய ஆய்வு புற்றுநோய் போன்ற கட்டிகளைக் குறைக்கும் புரதப்பொருள்களைப் பற்றி ஆய்வு செய்கின்றார். \n\nகேலின் தியூக்கு பல்கலைக்கழகத்தில் இளங்கலைப் படிப்பில் கணிதமும் வேதியியலும் படித்தார். அங்கேயே இருந்து மருத்துவ முதுகலைப் பட்டமான MD பட்டமும் 1982 இல் பெற்றார். அவர் சான் ஆப்கின்சன் பல்க்லைகழகத்தில் அகநிலைப் பயிற்சியும், தேனா-ஃபார்பர்புற்றுநோய்க்கழகத்தில் புற்றுநோய் பற்றிய ஆய்வு செய்ய சிறப்புப்பேராளராகவும் இருந்தார்.\n\nஇவர் மார்பகப் புற்றுநோய் அறுவை மருத்துவர் கரோலின் கேலின் என்பாரை 1988 இல் மணந்தார். மருத்துவர் கரோலின் கேலில் 2015 இல புற்றுநோயால் இறந்தார். இவர்களுக்கு இரண்டு குழந்தைகள் உள்ளனர்.\n\n"}
{"id": "456090", "url": "https://ta.wikipedia.org/wiki?curid=456090", "title": "விக்ரம் பொறியியல் கல்லூரி", "text": "விக்ரம் பொறியியல் கல்லூரி\n\nவிக்ரம் பொறியியல் கல்லூரி (Vickram College of Engineering) என்பது பொறியாளர்களால் நிறுவப்பட்டு நிர்வகிக்கப்படும் ஒரு தொழில்முறை கல்லூரியாகும். விக்ராம் கல்லூரியானது புதுதில்லியின் அகில இந்திய தொழில்நுட்பக் குழுவின் ஒப்புதல் பெற்றுள்ளது. இது சென்னை அண்ணா பல்கலைக்கழகத்துடன் இணைக்கப்பட்டுள்ளது. \n\nஇக்கல்லூரியானது கணினி அறிவியல், மின்னணுவியல் மற்றும் தொடர்பில், தகவல் தொழில்நுட்பம் ஆகிய மூன்று பிரிவுகளுடன் 2001 ஆம் ஆண்டு தொடங்கப்பட்டது. 2002 இல், மின் முற்றும் மின்னணுவியல் பிரிவு சேர்க்கப்பட்டது. 2004 ஆம் ஆண்டில், குடிசார் பொறியியல் மற்றும் இயந்திரப் பொறியியல் சேர்க்கப்பட்டது. தற்போது, இந்த கல்லூரியியல் சுமார் 1450 மாணவர்கள் பொறியியல் படிக்கின்றனர். \n\nSection::::இருப்பிடம்.\nஇந்த கல்லூரி மதுரை- சிவகங்கை சாலையில் மதுரையில் இருந்து சுமார் 19 கிலோமீட்டர் தொலைவில் இல் அமைந்துள்ளது. இது சிவகங்கையில் இருந்து 22 கி.மீ. தொலைவில் உள்ளது. இக்கல்லூரி வளாகமானது 80 ஏக்கர் பரப்பளவில் உள்ளது. \n\nSection::::படிப்புகள்.\nஇக்கல்லூரியானது இளநிலை மற்றும் முதுநிலையில் பொறியியல் மற்றும் அறிவியல் பட்டப்படிப்புகளை வழங்குகிறது. \n\nஇளநிலை படிப்புகள் \n\n\n\n\n\n\n\nமுதுநிலை பட்டப்படிப்புகள் \n\n\nSection::::வளாகம்.\nகல்லூரி வளாகமானது மதுரை சிவகங்கை நெடுஞ்சாலையில் 40 ஏக்கர் பரப்பளவில் உள்ளது. கல்வியகமானது 2,50,000 சதுர அடியில் உள்ளது. கோயில் நகரமான மதுரையிலிருந்து இந்த கல்லூரி 20 நிமிட பயணத் தொலைவில் உள்ளது. \n\nSection::::நூலகம்.\nஇக்கல்லூரி ஒரு நூலகத்தைக் கொண்டுள்ளது. கணினிமயமாக்கப்பட்ட இந்த நூலகத்தில் 12000 தலைப்புகளில் 20,000 நூல்கள் உள்ளன. கல்வி மற்றும் உலாவல் நோக்கங்களுக்காக இந்த நூலகத்தில் 12 கணினிகள் பொருத்தப்பட்டுள்ளன. \n\nSection::::இணைய வசதி.\nகல்லூரிக்கு பிரத்தியேகமாக அகண்ட அலைவரிசை இணைய இணைப்பு 8 Mbit / s (1: 1) உள்ளது. ஒய்-ஃபையால் வளாகத்தில் உள்ள அனைத்து கணினிகளும் இணைக்கப்பட்டுள்ளன. விடுதிகளில் உள்ள கணினிகளும் இதில் இணைக்கப்பட்டுள்ளன. \n\nSection::::விடுதிகள்.\nஇங்கு மாணவர், மாணவியருக்கு தனித்தனியாக விடுதிகளானது வளாகத்திற்குள் அமைந்துள்ளன. ஒவ்வொரு விடுதிக்கும் ஒரு உணவக அலகு உள்ளது. விடுதியியல் தங்கியுள்ள மாணவர்கள் அவர்களுக்கான உணவை விடுதி உணவகத்திலிருந்தே பெற வேண்டும். \n\nமாணவர்களின் பொழுதுபோக்குக்காக, ஒவ்வொரு விடுதியிலும் தொலைக்காட்சி, நூலகம், உடற்பயிற்சிக் கூடம் மற்றும் இணைய உலாவல் வசதிகள் உள்ளன. அந்தந்த விடுதிகளுக்கு தனித்தனி தொலைபேசி இணைப்புகள் உள்ளன. உடற்கல்வி மற்றும் விளையாட்டுத் துறையால் வழங்கப்படும் வசதிகளையும் மாணவர்கள் பெற்றுக் கொள்ளலாம். \n\nஒய்-ஃபை இணைய அணுகல் கொண்ட கணினிகள் விடுதியில் உள்ளது. \n\nSection::::வேலைவாய்ப்பு.\nஇந்த கல்லூரி மாணவர்களின் வேலைவாய்ப்புக்காக ஆங்கில பேச்சுப் பயிற்சி, இயங்கலைத் தேர்வுகள், ஆளுமை மேம்பாட்டு பயிற்சிகள் போன்றவை வழங்கப்படுகிறன்றன. \n\nSection::::மேலும் காண்க.\nஅண்ணா பல்கலைக்கழகம் \n\n\nSection::::குறிப்புகள்.\nhttps://www.annauniv.edu/cai/District%20wise/district/Madurai.php \n"}
{"id": "456092", "url": "https://ta.wikipedia.org/wiki?curid=456092", "title": "பீட்டர் இராட்கிளிஃபு", "text": "பீட்டர் இராட்கிளிஃபு\n\nசர் பீட்டர் சான் இராட்கிளிஃபு (\"Sir Peter John Ratcliffe\", பிறப்பு: 14 மே 1954) ஓர் பிரித்தானிய மருத்துவரும் உயிரணு மற்றும் மூலக்கூற்றியியல் உயிரியலாளர். உயிரணுவின் உள்ளே ஆக்சிசனின் அளவுக்கேற்ப நடக்கும் இயக்கங்களை, குறிப்பாக குறைந்த ஆக்சிசன் விளைவுகளால் நிகழும் இயக்கங்களை ஆய்வு செய்து கண்டுபிடித்த உண்மைகளுக்காக இவருக்கு வில்லியம் கேலின், கிரெகு செமென்சா ஆகியோருடன் சேர்ந்து 2019 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசு வழங்கப்பெற்றாது. 2016 இல் இவர் பிரான்சிசு கிரிக்கு கழகத்தில் நோய் தீர்ப்பு ஆய்வு மருத்துவ இயக்குநராக ஆனார்\n\nSection::::கல்வியும் பயிற்சியும்.\nஇராட்கிளிஃபு 1954 ஆம் ஆண்டு இலங்காசிட்டரில் பிறந்தார். அங்கே ஆண் மாணவர்களுக்கான இலனங்காசிட்டர் வேட்னிய இலக்கணப் பள்ளியில் படித்தார். 1972 இல் கேம்பிரிட்சு பல்கலைக்கழகத்தில் மருத்துவம் படிக்க படிப்புதவி விருது பெற்றார். பின்னர் இலண்டனில் உள்ள புனித பார்த்தோலோமியூ மருத்துவமனியில் மருத்துவக் கல்வியை நிறைவு செய்தார்\nQualifying in 1978, Ratcliffe relocated to ஆக்சுபோர்டு where he trained in renal medicine at ஆக்சுபோர்டு பல்கலைக்கழகம், with a particular focus on renal oxygenation.\n\n1989 இல் தன் துறையை மாற்றிக்கொண்டு வெல்கம் அறக்கட்டளை என்னும் கழகத்தில் உயிரணுக்குள் ஆக்சிசனை உணரும் இயக்கங்களும் அதற்கான பாதைகளும் பற்றிய ஆய்வில் ஈடுபட முதுநிலை சிறப்புப்பேராளர் பதவி பெற்றார்.\n\nSection::::பரிசுகளும் பெருமைகளும்.\nஇராட்கிளிஃபு குறைந்த ஆக்சிசன்னால் ஏற்படும் உயிரணு இயக்கங்களைப் பற்றிய ஆய்வுகளுக்காகப் பல பரிசுகளும் பெருமைகளும் பெற்றார். \n\n\n"}
{"id": "456101", "url": "https://ta.wikipedia.org/wiki?curid=456101", "title": "கிரெகு செமென்சா", "text": "கிரெகு செமென்சா\n\nகிரெகு இலியனார்டு செமென்சா (\"Gregg Leonard Semenza\", பிறப்பு சூலை 1, 1956) சான் ஆப்கின்சன் பல்கலைக்கழக மருத்துவக் களத்தில் பேராசிரியராக உள்ளார். குழந்தை மருத்துவம், புற்றுநோய்க்கான கதிர்வீச்சு மருத்துவம், உயிரிய வேதியியல் மருத்துவம், புற்ற்நோயியல் ஆகிய துறைகளுக்கான மைக்கேல் ஆர்ம்சிற்றாங்கு பேராசிரியர் பதவியில் இருக்கின்றார். உயிரணுப் பொறியியல் கழகத்தில் அரத்தக்குழாய் பற்றிய துறையின் இயக்குநராக இருக்கின்றார். இவர் 2016 ஆண்டுக்கான அடிப்படை மருத்துவ ஆய்வுகளுக்கான இலசுக்கர் விருதை வென்றார். புற்றுநோய் உயிரணுக்கள் ஆக்சிசன் குறைவான சூழலிலும் இயங்கத் துணைபுரியும் HIF-1 என்னும் பொருளைக் கண்டுபிடித்ததற்காக அறியப்படுகின்றார். இவ்வாய்வுக்காக வில்லியம் கேலின், மற்றும் பீட்டர் இராட்கிளிஃபு ஆகிய இருவருடன் இவரும் 2019 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசை வென்றார். நோபல் பரிசானது உயிரணுக்கள் எவ்வாறு கிடைக்கும் ஆக்சிசன் அளவுக்கேற்ப தன்னை தவமைத்துக்கொள்ளுகின்றது என்பதைப் பற்றிய கண்டுபிடிப்புகளுக்காக (\"discoveries of how cells sense and adapt to oxygen availability\") வழங்கப்பெற்றுள்ளது \n\n"}
{"id": "456127", "url": "https://ta.wikipedia.org/wiki?curid=456127", "title": "அக்சயா பொறியியல் மற்றும் தொழில்நுட்பக் கல்லூரி", "text": "அக்சயா பொறியியல் மற்றும் தொழில்நுட்பக் கல்லூரி\n\nஅக்ஷயா பொறியியல் மற்றும் தொழில்நுட்பக் கல்லூரி (Akshaya College of Engineering and Technology) என்பது ஒரு தனியார் சுய நிதி பொறியியல் கல்லூரியாகும். இக்கல்லூரியானது தமிழ்நாட்டின், கோயமுத்தூர், கிணத்துக்கடவில் உள்ளது. இந்த கல்லூரிக்கு அகில இந்திய தொழில்நுட்பக் கல்விக் குழு ஒப்புதல் அளித்து, அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வரலாறு.\nஅக்சயா பொறியியல் மற்றும் தொழில்நுட்பக் கல்லூரி (ACET) 2009 ஆம் ஆண்டில் அக்சயா அறக்கட்டளையால் நிறுவப்பட்டது. \n\nSection::::வழங்கப்படும் படிப்புகள்.\n\"இளநிலை படிப்புகள்\" \n\n\n\"முதுநிலை படிப்புகள்\" \n\n\nSection::::நூலகம்.\nநூலகத் தொகுப்புகள்: \n\nSection::::வசதிகள்.\nSection::::மாணவர் விடுதி.\nமாணவர் விடுதியானது மூன்று தளங்களில் 96 அறைகளைக் கொண்டு, சுமார் 350 மாணவர்கள் தங்கக்கூடியதாக உள்ளது. \n\nSection::::போக்குவரத்து.\nகல்லூரிக்கு வந்து செல்ல பேருந்துவசதியானது கோயம்புத்தூர் மற்றும் சுற்றியுள்ள பகுதிகளான, பொள்ளாச்சி, உடுமலைப்பேட்டை, நெம்மரா, கலியபுரம், தாசர்பட்டி, மேட்டுப்பாளையம், ஆலந்துறை, தளி, கேரளம், வடவள்ளி, வெள்ளலூர், சுண்டக்கமுத்தூர், வாழவாடி, காந்திபுரம், அவிநாசி, பார்லே, எரிசினபட்டி, தேவனூர்புதூர், இளையம்புதூர், கனுவை, கோவிந்தபுரம், மடத்துக்குளம், வாரப்பட்டி, பிரையாரி போன்ற பகுதிகலிலிருந்து உள்ளது. \n\n"}
{"id": "456163", "url": "https://ta.wikipedia.org/wiki?curid=456163", "title": "மண்டி (உத்தரப் பிரதேசம்)", "text": "மண்டி (உத்தரப் பிரதேசம்)\n\nமண்டி (Mandi) இந்தியாவின் உத்தரப் பிரதேச மாநிலத்தின் முசாபர்நகர் மாவட்டத்தில் அமைந்த தொல்லியல் கிராமம் ஆகும். இது புதுதில்லியிலிருந்து வடகிழக்கே 200 கிமீ தொலைவில் உள்ளது. இக்கிராமத்தில் உள்ள 500 சதுர மீட்டர் பரப்பிலான தொல்லியல் மேட்டை கிபி 200-இல் சமப்படுத்தும் போது சிந்துவெளி நாகரிகத்தின் பிந்தைய அரப்பா காலத்தின் தங்க நகைகள், செப்புப் பாத்திரங்கள், அழகிய மணிகள் போன்ற பல தொல்பொருட்கள் கண்டெடுக்கப்பட்டது.\n"}
{"id": "456173", "url": "https://ta.wikipedia.org/wiki?curid=456173", "title": "எம். ஏ. அலீம்", "text": "எம். ஏ. அலீம்\n\nஎம். ஏ. அலீம் (\"M. A. Aleem\" ) ஓர் இந்திய நரம்பியல் நிபுணர் ஆவார். எம். அப்துல் அலீம் என்பது இவருடைய முழுப்பெயராகும். இவர் கே.ஏ.பி. விசுவநாதம் அரசு மருத்துவக் கல்லூரியின் தலைவராக உள்ளார். திருச்சிராப்பள்ளி அரசு மருத்துவக் கல்லூரியின் முன்னாள் துணை முதல்வராகவும் இருந்தார். அலீம் நரம்பியல் துறையில் 28 ஆண்டுகளுக்கும் மேலாக பணியாற்றியுள்ளார். திருச்சி நகரிலுள்ள நரம்பியல் சங்கத்தின் தலைவராகவும் இவர் இருந்தார். \n\nஇந்திய நரம்பியல் அகாடமி மற்றும் இந்திய நரம்பியல் சங்கத்தின் நிர்வாக குழு உறுப்பினராக அலீம் பணியாற்றினார். கே.ஏ.பி. விசுவநாதம் அரசு மருத்துவக் கல்லூரியின் துணை முதல்வராக டாக்டர் எம்.ஏ.அலீம் இருந்தார். திருச்சியிலுள்ள ஏபிசி மருத்துவமனையின் ஆலோசனை நரம்பியல் நிபுணர் மற்றும் கால்-கை வலிப்பு நிபுணராகவும் உள்ளார் \n\nSection::::தொடக்க காலம்.\nஅலீம் துவாரங்குரிச்சியில் பிறந்தார். தனது மருத்துவப் படிப்பை இந்தியாவின் தஞ்சாவூர் மருத்துவக் கல்லூரியில் முடித்தார். 1986 ஆம் ஆண்டு இதே தஞ்சாவூர் மருத்துவக் கல்லூரியில் மருத்துவ மேற்படிப்பை பொது மருத்துவப் பிரிவில் படித்து முடித்தார். பின்னர், மதுரை மதுரை மருத்துவக் கல்லூரியில் நரம்பியல் சிறப்பு பிரிவை படித்தார். \n\nSection::::தற்போதைய பதவி.\nதிருச்சிராப்பள்ளி கே.ஏ.பி.விசுவநாதம் அரசு மருத்துவக் கல்லூரி மற்றும் மகாத்மா காந்தி மருத்துவமனைகளில் அலீம் நரம்பியல் துறை தலைவர் மற்றும் பேராசிரியராக பணிபுரிகிறார். மேலும் திருச்சிராப்பள்ளி ஏபிசி மருத்துவமனையின் வருகை நரம்பியல் நிபுண ஆலோசகர் மற்றும் கால்-கை வலிப்பு நிபுணர் முதலிய பணிகளைச் செய்து வருகிறார். \nதூய இந்தியா இயக்கத்தின் தூதுவராக அலீமை திருச்சிராப்பள்ளி மாநகராட்சி 2019 ஆம் ஆண்டு சனவரி 26 அன்று பரிந்துரைத்த்து.\n\nSection::::அனுபவம்.\nநரம்பியல் துறையில் அலீமுக்கு ஒரு பரந்த அனுபவம் உண்டு. தமிழ்நாடு மருத்துவ சேவைப் பிரிவில் உதவி அறுவை சிகிச்சை நிபுணராக தனது வாழ்க்கையைத் தொடங்கினார். துவரங்குரிச்சியில் ஒரு முதுநிலை குடிமை உதவி மருத்துவராகவும் பணியாற்றினார். \n\nகே.எம். கிரசண்ட் மருத்துவமனையில் வருகை தரும் ஆலோசக மருத்துவராக 11 ஆண்டுகளுக்கு மேலாகவும், ஏபிசி மருத்துவமனை திருச்சியில் நரம்பியல் நிபுணர் மற்றும் கால்-கை வலிப்பு நிபுணராகவும் பணியாற்றி வருகிறார். திருச்சி மாநகர நரம்பியல் சங்கத்தின் தலைவராகவும் இந்திய நரம்பியல் அகாடமி மற்றும் நரம்பியல் சங்கத்தின் நிர்வாகக் குழு உறுப்பினராகவும் தற்போது பொறுப்பு வகிக்கிகிறார். \n\nSection::::குடும்பம்.\nஅலீமின் தந்தை முகமது இப்ராகிம் சிங்கப்பூரைச் சேர்ந்த ஒரு வணிகர் ஆவார். அலீமின் மனைவி பாத்திமா அலீம் துவாரங்குரிச்சியின் பொன்னம்பட்டி பஞ்சாயத்தின் முன்னாள் தலைவர் ஆவார். இவர்களுக்கு யாசுமின், சல்மா என்ற ஒரு மகள்கள் உள்ளனர். இவர்கள் பொறியியல் படிப்பை முடித்துள்ளனர். முகமது அக்கிம் என்ற மகனும் ஒரு மருத்துவராக பணிபுரிகிறார். \n\n\n"}
{"id": "456174", "url": "https://ta.wikipedia.org/wiki?curid=456174", "title": "அண்ணப் புற்றுநோய்", "text": "அண்ணப் புற்றுநோய்\n\nஅண்ணப் புற்றுநோய் (palate cancer) என்பது வாயின் கூரை போன்ற மேற்பகுதியில் தோன்றும் புற்றுநோயாகும். கூரைபோன்ற அண்ணத்தின் முன் பகுதி கடின அண்ணம் என்றும் பின்பக்கத்திலும் தொண்டையை அடுத்தும் காணப்படும் பகுதி மென் அண்ணம் என்றும் அறியப்படுகின்றன. இவ்விரு அண்ணப்பகுதியிலும் புற்றுநோய் வரலாம். அண்ணப் புற்றுநோய் அரிதாகவே காணப்படுகிறது.\n\nவலியுடன் காணப்படும் கட்டி, திசுத்திரட்சி, வாய்புண், உணவு விழுங்குவதில் சிரமம், இரவு நேரங்களில் அதிக வியர்வை, நிறை குறைதல் போன்றவை சில அறிகுறிகளாகும் வெள்ளைத் படலம் (Leukoplakia) ஒரு மிக முக்கிய ஆரம்ப அறிகுறியாகும். கழுத்தில் கட்டி ஊநீர் சுரப்பியில் நோய் உள்ளதைக் காட்டும். இவ்வறிகுறிகள் பிற நோய்களினாலும் தோன்றக்கூடும். \n\nபுற்றை உறுதி செய்ய மருத்துவர் திசு பரிசோதனை செய்வார்கள். கணினி தளகதிர் படம், காந்த ஒத்ததிர்வு படம், பாசிட்ரான் உமிழ்வு தளக்கதிர்படம் முதலியன மிகவும் உதவும். ஆரம்பநிலையிலேயே மருத்துவம் மேற்கொண்டால் புற்றை குணப்படுத்த முடியும். கதிர் மருத்துவம் மற்றும் வேதி மருத்துவம் பயனளிக்கும். அணமைக்கதிர் மருத்துவம் (Brachy therapy) சிறந்த பலனைக் கொடுக்கிறது.\n\nஊநீர் சுரப்பிகளுக்குப் பரவிய நிலையில் அறுவை மருத்துவம் மேற்கொள்ளற்படுகிறது. சில சிக்கலான நிலையில் மேல்தாடையினை அறுவை மருத்துவம் மூலம் அகற்ற வேண்டிய நிலையும் ஏற்படுகிறது.\n\nஇந்நோய்க்கு 90% புகையிலையே காரணம். புகையிலையினை எந்த வகையில் பயன் படுத்தினாலும் அது காரணமாகும். மதுவும் ஒரு துணை காரணமாகும். \n\nஎல்லா புற்றையும் போலாரம்ப நிலையிலேயே கண்டு மருத்துவம் மேற்கொண்டால் நல்ல குணம் பெறலாம்.\n"}
{"id": "456180", "url": "https://ta.wikipedia.org/wiki?curid=456180", "title": "கைப்பூர் மாவட்டம்", "text": "கைப்பூர் மாவட்டம்\n\nகைப்பூர் மாவட்டம் (Khairpur District) பாகிஸ்தான் நாட்டின் சிந்து மாகாணத்தில் சுக்கூர் கோட்டத்தில் உள்ளது. இம்மாவட்டத்தின் தலைமையிட நகரம் கைப்பூர் ஆகும். சிந்து மாகாணத்தில் வடக்கிற்கும், மத்தியப் பகுதிக்கும் நடுவில் கைப்பூர் மாவட்டம் அமைந்துள்ளது.\n\nSection::::மாவட்ட நிர்வாகம்.\n15,910 சதுர கிலோ மீட்டர் பரப்பளவு கொண்ட கைப்பூர் மாவட்டம் கைப்பூர், தாரி மீர்வா, கோட் திஜி, கிங்கிரி, சோபா தேரா, காம்பத், பைஸ் கஞ்ச், நரா என 7 வருவாய் வட்டங்களைக் கொண்டது.\n\nSection::::எல்லைகள்.\nகைப்பூர் மாவட்டத்தின் வடக்கில் சிகார்பூர் மாவட்டம் மற்றும் சுக்கூர் மாவட்டங்களும், மேற்கில் லர்கானா மாவட்டம், நௌசரோ பெரோஸ் மாவட்டம் மற்றும் சிந்து ஆறும், தெற்கில் சங்கார் மாவட்டம் மற்றும் நவாப்ஷா மாவட்டங்களும் கிழக்கில் இந்தியாவின் இராஜஸ்தான் மாநிலமும் அமைந்துள்ளது.\n\nSection::::மக்கள்தொகை பரம்பல்.\n2017 பாகிஸ்தான் மக்கள்தொகை கணக்கெடுப்புபடி, கைப்பூர் மாவட்ட மக்கள்தொகை 2.4 மில்லியன் ஆகும். இம்மாவட்ட மக்களில் 32.27% நகர்புறங்களில் வாழ்கின்றனர். \nஇம்மாவட்ட மக்களில் சிந்தி மொழியை 93.85%, பஞ்சாபி மொழியை 3.16%, உருது மொழியை 1.37%, பலூச்சி மொழியை 0.92% பேசுகின்றனர்.\n\nSection::::மாவட்ட நிர்வாகம்.\nகைப்பூர் மாவட்டம் 8 வருவாய் வட்டங்களையும், 76 ஒன்றியக் குழுக்களையும், 11 நகராட்சிகளையும், 6800 கிராமங்களையும் கொண்டது.\n\n\n"}
{"id": "456181", "url": "https://ta.wikipedia.org/wiki?curid=456181", "title": "கோயம்புத்தூர் பொறியியல் மற்றும் தொழில்நுட்பக் கல்வி நிறுவனம்", "text": "கோயம்புத்தூர் பொறியியல் மற்றும் தொழில்நுட்பக் கல்வி நிறுவனம்\n\nகோயம்புத்தூர் பொறியியல் மற்றும் தொழில்நுட்பக் கல்வி நிறுவனம் ( \"Coimbatore Institute of Engineering and Technology\" ), என்பது இந்தியாவின், தமிழ்நாட்டின், கோயம்புத்தூரில் அமைந்துள்ள ஒரு தனியார் சுயநிதி பொறியியல் கல்லூரி ஆகும். இதை 2001 இல் கோவை கலைமகள் கல்வி அறக்கட்டளை (கே.கே.இ.டி) நிறுவியது. இந்த வளாகமானது கோயம்புத்தூரில் இருந்து சுமார் 28 கிலோமீட்டர் தொலைவில், நரசிபுரத்தில் 26.5 ஏக்கர் பரப்பளவில் அமைந்துள்ளது. இந்த கல்வி நிறுவனமானது பசுமையான குன்றுகளால் சூழப்பட்ட மிக அழகிய, அமைதியான சூழலில் அமைந்துள்ளது. கல்வி வசதிக்கும், சுய மேம்பாட்டுக்கும் இந்த வளாகத்தில் ஏராளமான வசதிகள் வழங்கப்படுகின்றன. \n\nSection::::இருப்பிடம்.\nஇந்த கல்லூரி கோயமுத்தூரில் இருந்து 28 கிலோமீட்டர் தொலைவில் உள்ள நரசிபுரத்தில், பரப்பளவுள்ள வளாகத்தில் அமைந்துள்ளது. \n\nSection::::கல்வி.\nஇக்கல்லூரியானது அண்ணா பல்கலைக்கழகம் மற்றும் ஏ.ஐ.சி.டி.இ-யின் ஒப்புதலுடன் பின்வரும் பட்டப்படிப்புகளை வழங்குகிறது. \n\nஇளநிலை படிப்புகள் \n\n\nமுதுநிலை படிப்புகள் \n\n\n\nSection::::அம்சங்கள்.\nஇக்கல்லூரியானது அண்ணா பல்கலைக்கழகத்துடன் இணைவுபெற்றுள்ளது, இது அகில இந்திய தொழில்நுட்பக் குழுவால் அங்கீகரிக்கப்பட்டது, என்ஏஏசி-ஆல் 'ஏ' தரத்துடன் அங்கீகாரம் பெற்றுள்து. மேலும் இது ISO 9001: 2008 சான்றளிக்கப்பட்ட நிறுவனமாகும்.\n\n"}
{"id": "456186", "url": "https://ta.wikipedia.org/wiki?curid=456186", "title": "ராமமூர்த்தி பாலசுப்பிரமணியம்", "text": "ராமமூர்த்தி பாலசுப்பிரமணியம்\n\nராமமூர்த்தி பாலசுப்பிரமணியம் (\"Ramamurthi Balasubramaniam\") ஓர் இந்திய நரம்பியல் அறுவை சிகிச்சை நிபுணர் ஆவார். இவர் 1922 ஆம் ஆண்டு சனவரி மாதம் பிறந்தார். எழுத்தாளர், பத்திரிகை ஆசிரியர், இந்திய நரம்பியல் அறுவை சிகிச்சை முன்னோடிகளில் ஒருவர் என்று பன்முகத்துடன் இவர் இயங்கினார். இந்திய நரம்பியல் அறுவை சிகிச்சையின் தந்தை என்ற சிறப்பும் இவருக்கு உண்டு. 1950 ஆம் ஆண்டு சென்னை அரசு பொது மருத்துவமனையில் நரம்பியல் அறுவை சிகிச்சை துறையை இவர் உருவாக்கினார் . சென்னை மருத்துவக் கல்லூரியில் நரம்பியல் அறுவை சிகிச்சை துறையையும் 1970 களில் சென்னை நரம்பியல் நிறுவனத்தையும் இவர் நிறுவினார் . நரம்பியல் அறுவை சிகிச்சை துறையில் சிறப்பாக பங்களித்ததற்காக இவருக்கு பத்ம பூசன் மற்றும் தன்வந்தரி விருது போன்றவை வழங்கப்பட்டன. \n\nSection::::ஆரம்பகாலம்.\nராமமூர்த்தி சீர்காழி நகரத்தில் பிறந்தார். இவரது தந்தை கேப்டன் டி.எசு..பாலசுப்பிரமணியம் அப்போது அரசு மருத்துவமனையில் உதவி அறுவை சிகிச்சை நிபுணராக பணியில் இருந்தார். ஆங்கில நாளேடான தி இந்துவின் நிறுவனர்களில் ஒருவராக இருந்த சுப்பிரமணிய ஐயர் இவரது தாத்தாவின் சகோதரர் ஆவார். பேராசிரியர் ராமமூர்த்தி பாலசுப்பிரமணியம் திருச்சியில் உள்ள இ.ஆர் உயர்நிலைப் பள்ளியில் பயின்றார். சென்னை மருத்துவக் கல்லூரியில் பொது அறுவை சிகிச்சையில் பட்டமேற்படிப்பை முடித்த இவர் 1947 இல் எடின்பர்க்கில் எப்.ஆர்.சி.எசு தகுதியை அடைந்தார். \n\nSection::::வாழ்க்கை.\n1960 இல் மருத்துவர் பி.ராமமூர்த்தி மற்றும் அவரது குழுவினர்களான மருத்துவர் எசு கல்யாணராமன், மருத்துவர் டி எசு கனகா ஆகியோர் இவர்களுக்கு இணையான நரம்பியல் மருத்துவர்கள் அர்ச்சுன் தாசு மற்றும் மருத்துவர் கே. சகந்நாதான் ஆகியோர் துணையுடன் இவர்கள் குழுவினர் இந்தியாவில் குறுகியவிட நுண் அறுவைச் சிகிச்சை செயல்முறைகளை மேற்கொண்ட முதல் அணி என்ற பெருமையைப் பெற்றனர் .\n1970 ஆம் ஆண்டுகளின் முற்பகுதியில் மருத்துவர் ராமமூர்த்தி சென்னையிலுள்ள நரம்பியல் நிறுவனத்தை கனடாவில் உள்ள மாண்ட்ரீயல் நரம்பியல் நிறுவனத்தைப் போல நரம்பியல் விஞ்ஞானத்தின் அனைத்து கிளைகளையும் ஒரே கூரையின் கீழ் உருவாக்கினார். 1977-1978 ஆம் ஆண்டில் அடையாரில் உள்ள தன்னார்வ சுகாதார சேவைகள் (வி.எச்.எசு) மருத்துவமனையில் மருத்துவர் ஏ. லட்சுமிபதி நரம்பியல் அறுவை சிகிச்சை மையத்தைத் தொடங்கினார். ஏ. லட்சுமிபதி என்பது இவரது மாமனார் பெயராகும். வி.எச்.எசு மருத்துவமனை மருத்துவர் கே.எசு. சஞ்சிவியின் சிந்தனையில் உதயமான ஒரு மருத்துவமனையாகும். பேராசிரியர் பி. ராமமூர்த்தி மருத்துவமனையின் தலைவர் மற்றும் சென்னை மருத்துவக் கல்லூரியின் முதல்வர், சென்னைப் பல்கலைக்கழகத்தின் கவுரவ துணைவேந்தர், ஆசிரியர், வழிகாட்டி என பல பரிமாணங்களில் தனது நீண்ட விரிவான ஆண்டுகளில் சேவை மனப்பான்மையுடன் பணியாற்றினார். 1987 ஆம் ஆண்டில் உலக நரம்பியல் அறுவை சிகிச்சை சங்கங்களின் தலைவராக நியமிக்கப்பட்ட இவர், இந்தியாவின் தேசிய மருத்துவ பரிசோதனை வாரியத்தின் முன்னாள் தலைவராகவும் பணியாற்றினார்.\n\nநரம்பியல் அறுவை சிகிச்சையின் பல பிரிவுகளை தொடங்கிய மருத்துவர் ராமமூர்த்தி புது தில்லிக்கு அருகிலுள்ள மானேசரில் தேசிய மூளை ஆராய்ச்சி மையம் தொடங்கவும் உதவி புரிந்தார். மூளை ஆராய்ச்சியை ஒருங்கிணைப்பதற்கான ஒரு உச்ச அமைப்பு என்ற அவரது கனவு நனவாகியது. 1962 ஆம் ஆண்டில் தேசிய மருத்துவ அறிவியல் அகாடமியின் உறுப்பினர் என்ற பெருமையையும் இவர் பெற்றார். இதைத்தவிர 1972 இல் அறிவியல் அகாடமியின் உறுப்பினர், 1981 இல் இந்திய தேசிய அறிவியல் அகாடமியின் உறுப்பினர் மற்றும் 1983 இல் லண்டனின் மருத்துவ இராயல் கழகத்தின் உறுப்பினர் ஆகிய பெருமைகளுக்கும் உரியவரானார். இந்திய நரம்பியல் சங்கத்தின் நிறுவனச் செயலாளர் என்ற பதவியையும் ராமமூர்த்தி வகித்தார். \n\nSection::::தனிப்பட்ட வாழ்க்கை.\nமகப்பேறியல் மற்றும் மகப்பேறு மருத்துவர் டாக்டர் இந்திராவை ராமமூர்த்தி மணந்தார். மருத்துவர் ராமமூர்த்திக்கு விசயயராகவன், ரவி என்ற இரண்டு மகன்கள் பிறந்தனர். முதல் மகன் ஒரு பத்திரிகையாளராகவும் இரண்டாவது மகன் ஒரு நரம்பியல் நிபுணராகவும் பணிபுரிந்தனர். சென்னையில் உள்ள ராமமூர்த்தி நரம்பியல் அருங்காட்சியகம் இவரது நினைவாகப் பெயரிடப்பட்டது ஆகும். ராமமூர்த்தி தனது சுயசரிதையை தடைகள் பல தாண்டி என்ற தலைப்பில் நூலாக எழுதினார், இந்நூல் முதலமைச்சர் கருணாநிதியால் 2000 ஆம் ஆண்டு சனவரியில் வெளியிடப்பட்டது. \n"}
{"id": "456189", "url": "https://ta.wikipedia.org/wiki?curid=456189", "title": "சிந்து பொறியியல் கல்லூரி, கோயமுத்தூர்", "text": "சிந்து பொறியியல் கல்லூரி, கோயமுத்தூர்\n\nசிந்து பொறியியல் கல்லூரி (\"Indus College of Engineering Coimbatore\") என்பது இந்தியாவின், தமிழ்நாட்டின், கோயம்புத்தூரின், புறநகரில், மேற்குத் தொடர்ச்சி மலையின் அடிவாரத்தில் அமைந்துள்ள ஒரு பொறியியல் கல்லூரி ஆகும், இந்தக் கல்லூரி 2008 இல் நிறுவப்பட்டு, அண்ணா பல்கலைக்கழகத்துடன் இணைக்கப்பட்டுள்ளது. \n\nSection::::வரலாறு.\nசிந்து பொறியியல் கல்லூரி 2008 ஆம் ஆண்டில் சிந்து கல்வி அறக்கட்டளையால் திரு வி. பி. பிரபாகரனால் நிறுவப்பட்டது. \n\n2009 ஆம் ஆண்டில், இக்கல்லூரி ஐ.எசு.ஓ 9000 சான்றளிக்கப்பட்ட நிறுவனமாக மாறியது. 2011 ஆம் ஆண்டில் , கோயம்புத்தூர் அண்ணா தொழில்நுட்ப பல்கலைக்கழகத்தால் இந்த கல்லூரி ஆராய்ச்சி மையமாக அடையாளம் காணப்பட்டது. \n\n\n\n\n"}
{"id": "456195", "url": "https://ta.wikipedia.org/wiki?curid=456195", "title": "ஜே. சி. டி. பொறியியல் மற்றும் தொழில்நுட்பக் கல்லூரி", "text": "ஜே. சி. டி. பொறியியல் மற்றும் தொழில்நுட்பக் கல்லூரி\n\nஜே. சி. டி. பொறியியல் மற்றும் தொழில்நுட்பக் கல்லூரி (JCT College of Engineering and Technology) என்பது தமிழ்நாட்டின், கோயம்புத்தூர், மதுக்கரை, பிச்சனூர் சிற்றூரில் அமைந்துள்ள ஒரு பொறியியல் கல்லூரி ஆகும். இக்கல்லூரியானது அடித்தட்டு மக்கள் குறிப்பாக கிராமப்புற மாணவர்களுக்கு கல்வி வழங்கும் நோக்கத்துடன், ஸ்ரீ ஜகந்நாத் கல்வி நலவாழ்வு அறக்கட்டளையால் தொடங்கியது. \n\nSection::::உள்கட்டமைப்பு.\nநூலகம் \n\nஇக்கல்லூரி நூலகத்தில் ஏ.ஐ.சி.டி.இ மற்றும் அண்ணா பல்கலைக்கழகத்தால் பரிந்துரைக்கப்பட்ட விதிமுறைகளைகளின்படி அனைத்து தலைப்புகளையும் உள்ளடக்கிய 500000 க்கும் மேற்பட்ட புத்தகங்கள் உள்ளன. எழுத்தாக்கங்கள், குறிப்புதவி நூல்கள், கல்வி கலைக்களஞ்சியங்கள், ஆண்டு மலர்கள், பத்திரிகைகள் மற்றும் வரைபடங்கள், ஒலி மற்றும் காணொளிப் பேழைகள் மற்றும் மென்பொருள் பொருட்கள் உள்ளிட்ட பிற மின்னணு ஆய்வுப் பொருட்கள் மாணவர்களுக்கு இலவசமாக அணுகக்கூடிய வகையில் கிடைக்கின்றன. ஒரு லட்சத்துக்கும் மேற்பட்ட தேசிய மற்றும் சர்வதேச பத்திரிகை சந்தாக்கள் உள்ளன. \n\nகணினி ஆய்வகம் \n\nஇணைய வசதியுடன் கூடிய கண்ணி மையம் இங்கு மாணவர்களுக்கு அமைக்கப்பட்டுள்ளது. இங்கு 800க்கும் மேற்பட்ட கணினிகள் அண்மைய வசதிகளுடன் உள்ளது \n\nவகுப்பறை \n\nஇந்த கல்லூரியானது 1,50,000 சதுர மீட்டரைவிட கூடுதலான பரப்பளவில் கட்டிடங்களில், உலகத்தரம் வாய்ந்த ஆய்வகங்கள், பட்டறைகள், சி.என்.சி லேத் மற்றும் சி.என்.சி எந்திர மையம், உள் விளையாட்டு அரங்கம், தடகள வசதிகள் போன்றவை உள்ளன. \n\nSection::::வசதிகள்.\nவிடுதிகள் \n\nமாணவ, மாணவிகளுக்கு தனித்தனி விடுதிகள் உள்ளன. \n\nதொழிலகங்களை பார்வையிடல் \n\nஇக்கல்வி நிறுவனமானது தொழில் நிறுவனங்களை பார்வையிட ஏற்பாடு செய்கிறது. \n\nபோக்குவரத்து \n\nமாணவர்கள் மற்றும் ஊழியர்கள் தங்கள் வீட்டிலிருந்து கல்லூரியை வந்தடைய ஏதுவாக முக்கிய இடங்களிலிலிருந்து பேருந்துகள் இயக்கப்படுகின்றன. \n\nSection::::வேலை வாய்ப்பு பிரிவு.\nபடிப்பு முடிந்ததும் மாணவர்களுக்கு வேலை வாய்ப்பு வழங்கும் நோக்கில், கல்லூரியானது வேலைவாய்ப்பு பிரிவை ஏற்படுத்தியுள்ளது. \n"}
{"id": "456196", "url": "https://ta.wikipedia.org/wiki?curid=456196", "title": "மிசல் மயோர்", "text": "மிசல் மயோர்\n\nமிசல் மயோர் (\"Michel G.E. Mayor\", பிறப்பு: 12 சனவரி 1942) சுவிட்சர்லாந்தைச் சேர்ந்த விண்ணிய இயற்பியலாளர். இவர் செனீவா பல்கலைக்கழகத்தில் பேராசிரியராக இருந்து ஓய்வு பெற்றவர். இவர் 2007 இல் பணி ஓய்வு பெற்றார் என்றாலும் செனீவா வான்காணகத்தில் ஆய்வாளராக உள்ளார். 2019 ஆம் ஆண்டுக்கான இயற்பியல் நோபல் பரிசு சேம்சு பீபிள்சு (1/2 பரிசுத்தொகை), திதியே கெலோ (1/4 பரிசுத்தொகை) ஆகியோருடன் சேர்ந்து இவருக்கு வழங்கப்பட்டது. 2010 ஆம் ஆண்டில் விக்டர் அம்பார்ட்ஃசுமியன் அனைத்துலக பரிசை வென்றார்.. பின்னர் இவருக்கு 2015 இல் கியோட்டோ பரிசு அளிக்கப்பெற்றது. \n\n51 பெகாசசு என்னும் விண்மீன் கூட்டத்தின் அருகே உள்ள ஒரு விண்மீனைச் சுற்றி ஒரு கோள் சுற்றி வருவதை திதியே கெலோ என்பாருடன் சேர்ந்து 1995 இல் முதன்முதலாகக் கண்டுபிடித்ததற்காக, இவருக்கு 2019 ஆம் ஆண்டுக்கான இயற்பியல் பரிசு வழங்கபெற்றது.\n\nமயோர் இலசான் பல்கலைக்கழகத்தில் பயின்று அறிவியலில் முதுநிலை பட்டத்தை 1966 இலும் செனீவாவில் வானியலில் முனைவர் பட்டத்தை 1971 இலும் பெற்றார். பின்னர் ஆய்வுக்கான நெடிய விடுப்பில் வட சிலி நாட்டில் இருக்கும் ஐரோப்பிய தென் வான்காணகத்திலும் அவாயி பல்கலைக்கழகத்திலும் சென்று ஆய்வு செய்தார்..\n"}
{"id": "456200", "url": "https://ta.wikipedia.org/wiki?curid=456200", "title": "நெய்வேலி வானூர்தி நிலையம்", "text": "நெய்வேலி வானூர்தி நிலையம்\n\nகடந்த 2016-ம் ஆண்டு அக்டோபர் 21ம் தேதி வெளியிடப்பட்ட தேசிய சிவில் விமான போக்குவரத்து கொள்கையின் அடிப்படையில், பயன்பாட்டில் இல்லாத விமான நிலையங்களை புனரமைத்து மீண்டும் சேவை வழங்க மத்திய அரசு முடிவு செய்துள்ளது.\n\nஇதற்கான புரிந்துணர்வு ஒப்பந்தம் மத்திய அரசுக்கும், தமிழக அரசுக்கும் இடையே உருவாக்கப் பட்டுள்ளது. இதன் அடிப்படையில் நெய்வேலியில் என்.எல்.சி., இந்தியா நிறுவனத்தின் கட்டுப்பாட்டில் இருக்கும் விமான தளம் புனரமைக்கப்பட்டு தற்போது பயன்பாட்டிற்கு வந்துள்ளது.\n\nஇந்த விமான நிலையத்தின் பாதுகாப்பு பணிகளில் கூடுதல் மத்திய தொழிலக பாதுகாப்பு படை வீரர்களை பணி அமர்த்த ஏற்பாடுகள் செய்யப்பட்டு வருகிறது. நெய்வேலியில் புனரமைக்கப்பட்ட விமான நிலையத்தில், மீண்டும் விமான போக்குவரத்து பணிகள் துவங்கியுள்ளது.\n"}
{"id": "456201", "url": "https://ta.wikipedia.org/wiki?curid=456201", "title": "வெக்கை (புதினம்)", "text": "வெக்கை (புதினம்)\n\nவெக்கை (புதினம்) எழுத்தாளர் பூமணி அவர்களால் எழுதப்பட்ட தமிழ்ப்புதினம் ஆகும். இந்தப் புதினம் 1982 ஆம் ஆண்டு எழுதப்பட்டது ஆகும். பூமணி 2014 ஆம் ஆண்டில் எழுதிய அஞ்ஞாடி என்ற புதினத்திற்காக புதினத்திற்காக சாகித்ய அகாடமி விருதினைப் பெற்றவர் ஆவார் வெக்கை சாதிய ஆதிக்கத்தின் தாக்கத்தைப் பற்றிய ஒரு அனுபவமாக இருக்கிறது..கதையில் சிதம்பரம், சானகி என்ற இரு கதாபாத்திரங்கள் மட்டுமே பெயரைத் தாங்கி வருபவை ஆகும். இதர பாத்திரங்கள் உறவு முறைகளான அண்ணன், அய்யா, ஆத்தா, மாமா, அத்தை போன்றவற்றாலேயே அடையாளப்படுத்தப்படுகின்றன.எதிரியின் கையை வெட்ட நினைத்து, தவறுதலாக மார்பின் விலாவில் குத்தி சாகடித்துவிட்டு ஓடும் 15 வயது சிறுவனாகிய செலம்பரத்தின்(சிதம்பரம்) பிம்பத்துடன் நாவல் தொடங்குகிறது. ஒருவார கால இடைவெளியில் நீதிமன்றத்தில் சரணடைவதற்கு முன்பு தனது தந்தையுடன் தலைமறைவாக எங்கெல்லாம் சென்று பதுங்கி வாழ்கிறான் என்பதுதான் கதை. இக்கதையை அடிப்படையாக கொண்டு வெற்றிமாறன் இயக்கத்தில் அசுரன் என்ற திரைப்படம் உருவாக்கப்பட்டது.\n"}
{"id": "456216", "url": "https://ta.wikipedia.org/wiki?curid=456216", "title": "சுக்கூர் மாவட்டம்", "text": "சுக்கூர் மாவட்டம்\n\nசுக்கூர் மாவட்டம் (Sukkur district) (), (), \nபாகிஸ்தான் நாட்டின் சிந்து மாகாணத்தில் உள்ளது. இதன் நிர்வாகத் தலைமையிட நகரம் சுக்கூர் ஆகும். இம்மாவட்டம் 5 வருவாய் வட்டங்களைக் கொண்டுள்ளது.\n\nசுக்கூர் மாவட்டத்தின் பகுதிகளைக் கொண்டு 1977-இல் சிகார்பூர் மாவட்டமும், 1993-இல் கோத்கி மாவட்டமும் புதிதாக நிறுவப்பட்டது.\n\nஇம்மாவட்டத்தில் சிந்துவெளி நாகரிகம் தொடர்பான லெக்கூஞ்சதாரோ எனும் தொல்லியல் மேடு உள்ளது. \nSection::::மக்கள்தொகை பரம்பல்.\n2017 பாகிஸ்தான் மக்கள்தொகை கணக்கெடுப்புப்படி, 5,216 சதுர கிலோ மீட்டர் பரப்பளவு கொண்ட சுக்கூர் மாவட்டத்தின் மக்கள்தொகை 14,87,903 ஆகும். அதில் ஆண்கள் 7,76,259, பெண்கள் 7,11,587, திருநங்கைகள் 57 ஆகவுள்ளனர். மக்கள்தொகையில் 48.398% நகர்புறங்களில் வாழ்கின்றனர்.\nசுக்கூர் மாவட்டத்தில் 96% இசுலாமியர்களும், 3.28% இந்துக்களும், 0.51% கிறித்தவர்களும், மற்றவர்கள் 0.18% வாழ்கின்றனர். சுக்கூர் மாவட்ட மக்களில் 74.07% சிந்தி மொழியும், 13.82% உருது மொழியும், 6.63% பஞ்சாபி மொழியும், 1.47% பலூச்சி மொழியும், 0.99% சராய்கி மொழியும், பிற மொழி பேசுவோர் 1.49% ஆகவுள்ளனர்.\n\nSection::::உசாத்துணை.\n \n"}
{"id": "456219", "url": "https://ta.wikipedia.org/wiki?curid=456219", "title": "மன்டா", "text": "மன்டா\n\nமன்டா (Manda), இந்தியாவின் ஜம்மு காஷ்மீர் மாநிலத்தில் ஜம்மு மாவட்டத்தில் உள்ள சிந்துவெளி நாகரிக கால தொல்லியல் மேடு அமைந்த கிராமம் ஆகும்.\n\nஇந்தியத் தொல்லியல் ஆய்வகம் 1976-77 ஆண்டுகளில் மாண்டா கிராமத்தின் தொல்லியல் மேட்டை அகழ்வாய்வு செய்த போது சிந்துவெளி நாகரீகக் கால தொல்பொருட்கள் கிடைத்தது.\n\nSection::::அகழ்வாய்வு.\nமன்டா தொல்லியல் மேட்டை அகழ்வாய்வு செய்த போது, மூன்று கால கட்ட நாகரீகங்களின் தொல்பொருட்கள் கிடைத்தது. குசான் பேரரசிற்குப் பின்னர் இத்தொல்லியல் களம் சிதிலமடைந்ததது.\n\nSection::::வரலாற்று முக்கியத்துவம்.\nபிர் பாஞ்சல் மலைத்தொடரின் அடிவாரத்தில் பாயும் செனாப் ஆற்றின் கரையில் அமைந்த மாண்டா கிராமம், ஜம்மு நகரத்திற்கு வடமேற்கே 28 கிமீ தொலைவில் உள்ளது. மன்டா கிராமத்தின் அகழ்வாய்வு மூலம் கிடைத்த தொல்லியல் எச்சங்களைக் கொண்டு இக்கிராமம் சிந்துவெளி நாகரீகத்தின் வடக்கில் அமைந்த பகுதி என அறிய முடிகிறது.\n\nSection::::தொல்பொருட்கள்.\nமன்டா தொல்லியல் களத்தில் கிடைத்த முந்தைய அரப்பா நாகரிகக் காலத்திய தொல்பொருட்களில் குடுவைகள், தட்டுகள், கோப்பைகள், சுடுமண் வளையல்கள், படிவுப் பாறை ஆயுதங்கள், செப்புப் பாத்திரங்கள் உள்ளிட்ட சிவப்பு மட்பாண்டங்கள் கிடைத்துள்ளது. இங்கு முதிர்ந்த அரப்பா காலத்திய சிந்துவெளி எழுத்துக்கள் கூடிய மட்பாண்டங்கள் மற்றும் முடிவுறாத முத்திரை ஒன்று கிடைத்துள்ளது.\n\n"}
{"id": "456220", "url": "https://ta.wikipedia.org/wiki?curid=456220", "title": "ரைசோபியம்", "text": "ரைசோபியம்\n\nரைசோபியம் (Rhizobium) என்பது மண்ணில் நைட்ரசன் நிலைப்படுத்துதலில் ஈடுபடக்கூடிய ஒரு பாக்டீரியா பேரினம் ஆகும். இருபுற வெடிக்கனி தாவரங்களில் அவற்றின் வேர்முண்டுகளில் அவற்றின் உள்ளுறைக் கூட்டுயிராக இருந்து நைட்ரசன் நிலைப்படுத்துதலில் ஈடுபடுகிறது. இவ்வகை பாக்டீரியாக்கள் வேர்முண்டுகளில் இருந்து கொண்டு நைட்ரோசெனேசு என்ற நொதியின் உதவியுடன் வளிமண்டல நைட்ரசனை அமோனியாவாக மாற்றி பின்னர் குளூட்டமின் அல்லது யூரைடுகள் போன்ற கரிம நைட்ரசன் சேர்மங்களாக மாற்றி தாவரங்களுக்கு வழங்குகின்றன. மாற்றாக, தாவரமானது, ஒளிச்சேர்க்கையின் மூலம் தயாரிக்கப்பட்ட கரிமச்சேர்மங்களை பாக்டீரியாக்களுக்குத் தருகிறது. \n"}
{"id": "456228", "url": "https://ta.wikipedia.org/wiki?curid=456228", "title": "திதியே கெலோ", "text": "திதியே கெலோ\n\nதிதியே கெலோ (Didier Queloz) (பிறப்பு பிப்ரவரி 23, 1966) சுவிட்சர்லாந்தைச் சேர்ந்த வானவியலாளர். இவர் செனீவா பல்கலைக்கழகத்திலும் கேம்பிரிட்சு பல்கலைக்கழகத்திலும் பேராசிரியராக உள்ளார்.. திரினிட்டிக் கல்லூரியில் சிறப்புப்பேராளராகவும் உள்ளார். இவர் 2019 ஆம் ஆண்டுக்கான இயற்பியல் நோபல் பரிசை சேம்சு பீபிள்சு, மிசல் மயோர் ஆகியோருடன் இணைந்து வென்றுள்ளார். இவரின் பரிசுத் தொகை 1/4 பங்கு..\n\n1995 ஆம் ஆண்டு கெலோ செனீவா பல்கலைக்கழகத்தில் முனைவர்ப்பட்ட தகுதியாளராக இருந்த பொழுது இவருடைய ஆய்வு நெறியாளர் மிசல் மயோர் அவருடன் சேர்ந்து கதிரவ மண்டலத்துக்கு வெளியே பெகாசசு என்னும் விண்மீன் கூட்டத்தில் உள்ள ஒரு விண்மீனைச் சுற்றிவரும் ஒரு புறக்கோள் (exoplanet) ஒன்றை முதன்முதலாகக் கண்டுபிடித்தார். . இக்கண்டுபிடிப்புக்காக இவருக்கும் இவரின் அன்றைய ஆய்வு நெறியாளர் மிசல் மயோர் அவர்களுக்கும் 2019 ஆம் ஆண்டுக்கான இயற்பியல் நோபல பரிசின் சரி பாதி வழங்கப்பெற்றது. 2019 ஆம் ஆண்டுக்கான நோபல் பரிசின் முதற்பாதி பரிசை சேம்சு பீபிள்சு வென்றார்.\n\n"}
{"id": "456247", "url": "https://ta.wikipedia.org/wiki?curid=456247", "title": "கற்பகம் பொறியியல் கல்லூரி", "text": "கற்பகம் பொறியியல் கல்லூரி\n\nகற்பகம் பொறியியல் கல்லூரி (\"Karpagam College of Engineering\") என்பது 2000 ஆம் ஆண்டில் கற்பகம் அறக்கட்டளையால் நிறுவப்பட்ட ஒரு தன்னாட்சி கல்வி நிறுவனம் ஆகும். இந்த கல்லூரி கற்பகம் கல்வி நிறுவனங்களில் ஒன்றாகும். இது சென்னை அண்ணா பல்கலைக்கழகத்துடன் இணைக்கப்பட்டுள்ளது மற்றும் அகில இந்திய தொழில்நுட்பக் குழுவால் அங்கீகரிக்கப்பட்டுள்ளது.   மேலும் இது என்.பி.ஏ, டிசிஎஸ், மைக்ரோசாப்ட், விப்ரோ ஆகியவற்றால் அங்கீகாரம் பெற்றது.   இக்கல்லூரியில் ஒன்பது இளநிலை படிப்புகளும், ஐந்து முதுநிலை படிப்புகளும் வழங்கப்படுகின்றன. \n\nSection::::வரலாறு.\nகற்பகம் அறக்கட்டளையை 1989 இல் புகழ்பெற்ற தொழிலதிபர் டாக்டர் ஆர். வசந்த குமார் நிறுவினார். முதலில் இந்த அறக்கட்டளை 1995 ஆம் ஆண்டில் கற்பகம் கலை மற்றும் அறிவியல் கல்லூரியை நிறுவியது, பின்னர் 1998 இல் கற்பகம் பலதொழில்நுட்பக் கல்லூரியை நிறுவியது. பின்னர் 2000 இல் கற்பகம் பொறியியல் கல்லூரி தொடங்கப்பட்டது. \n\nகற்பகம் பொறியியல் கல்லூரி 2007-2008 கல்வியாண்டில் அண்ணா பல்கலைக்கழகத்தால் தன்னாட்சி அந்தஸ்து வழங்கப்பட்டது. \n\nSection::::இருப்பிடம்.\n10.8801 ° N, 77.0224 ° E. \n\nஇந்த வளாகமானது கோயமுத்தூரிலிருந்து 26 கிலோமீட்டர் தொலைவில், மயிலேறிப்பாளையம் கிராமம், ஒத்தக்கல் மண்டபம் அஞ்சல்   641032 என்ற பகுதியியல் உள்ளது. \n\n\n\n"}
{"id": "456252", "url": "https://ta.wikipedia.org/wiki?curid=456252", "title": "கற்பகம் தொழில்நுட்பக் கல்வி நிறுவனம், கோயமுத்தூர்", "text": "கற்பகம் தொழில்நுட்பக் கல்வி நிறுவனம், கோயமுத்தூர்\n\nகற்பகம் தொழில்நுட்பக் கல்வி நிறுவனம் (\"Karpagam Institute of Technology, Coimbatore\") என்பது கற்பகம் கல்வி நிறுவனங்களில் ஒன்றாகும். இது அகில இந்திய தொழில்நுட்பக் கல்விக் குழுவால் அங்கீகரிக்கப்பட்டுள்ளது மற்றும் அண்ணா பல்கலைக்கழகத்துடன் இணைக்கப்பட்டுள்ளது, இது கோயம்புத்தூர், போடிபாளையம், எல் அண்ட் டி புறவழிச் சாலைக்கு அருகில் அமைந்துள்ளது. \n\nSection::::உள்கட்டமைப்பு.\nஇந்த நிறுவனமானது மாணவர்கள் படிப்புகளில் சிறந்து விளங்குவதற்கான அமைதியான சூழ்நிலையையில் அமைந்துள்ளது. \n\n"}
{"id": "456284", "url": "https://ta.wikipedia.org/wiki?curid=456284", "title": "அம்பலப்புழா கிருஷ்ணர் கோயில்", "text": "அம்பலப்புழா கிருஷ்ணர் கோயில்\n\nஅம்பலப்புழா ஸ்ரீ கிருஷ்ணர் கோயில் (Ambalappuzha Sri Krishna Temple) என்பது இந்தியாவின், கேரளத்தின், ஆலப்புழா மாவட்டத்தின், அம்பலப்புழாவில் உள்ள ஒரு இந்து கோவிலாகும். \n\nஅம்பலப்புழா ஸ்ரீ கிருஷ்ணர் கோயிலானது கி.பி 17 ஆம் நூற்றாண்டில் உள்ளூர் ஆட்சியாளரான செம்பகாசேரி பூராடம் திருனாள்-தேவநாராயணன் தம்புரனால் கட்டப்பட்டதாக நம்பப்படுகிறது. \n\nஅம்பலபுழாவில் கோயிலில் உள்ள கிருஷ்ணரின் சிலையானது விஷ்ணுவின் பார்த்தசார்தி வடிவத்தை ஒத்துள்ளது. வலது கையில் சவுக்கையும், இடது கையில் சங்கையும் வைத்திருப்பதாக உள்ளது. 1789 இல் திப்பு சுல்தானின் படையெடுப்பின்போது, குருவாயூர் கோயிலின் கிருஷ்ணர் சிலையானது கொண்டுவரப்பட்டு 12 ஆண்டுகள் அம்பலப்புழா கோவிலில் பாதுகாப்பாக வைக்கப்பட்டிருந்தது. \n\nஇக்கோயிலில் பிரசாதமாக அரிசி, பால் போன்றவற்றால் ஆன \"பால்பாயாசம்\", அளிக்கப்படுகிறது. மேலும் இக்கோயில் பிரசாதத்தை குருவாயூரப்பன் தினமும் வந்து ஏற்றுக்கொள்வதாக என்று நம்பப்படுகிறது. \n\nSection::::விழாக்கள்.\nஅம்பலப்புழா கோயில் திருவிழாவானது கி.பி பதினைந்தாம் நூற்றாண்டில் துவக்கப்பட்டது. இந்த காலக்கட்டத்தில், திருவிதாங்கூரின் ஒரு பகுதி செம்பகாசேரி தேவநாராயண வம்சத்தால் ஆளப்பட்டது. இந்த வம்சத்தின் ஆட்சியாளர்கள் மிகுந்த பக்தி மிக்கவர்களாக இருந்தனர். இவர்கள் கரிங்குளம் கோயிலில் இருந்து அம்பம்புலபுழ ஸ்ரீ கிருஷ்ணர் கோவிலுக்கு கிருஷ்ணரின் சிலையை கொண்டு வர வேண்டும் என்று முடிவு செய்தனர். கிருஷ்ணரின் இந்த சிலை கொண்டுவரப்பட்டதை நினைவுகூறும்வகையில் நடத்தப்படும், சம்பகுளம் மூலம் நீர் திருவிழா என்று குறிப்பிடப்படும் அமபாலபுழா கோயில் திருவிழா உருவானது. இந்த விழா ஒவ்வொரு ஆண்டும் மலையாள ஆண்டின் மிதுனம் மாதத்த மூல நாளில் நடத்தப்படுகிறது. ஆரட்டு திருவிழா மார்ச்-ஏப்ரல் மாதங்களில் திருவோணம் நாளில் நடைபெறுகிறது. \n\n"}
{"id": "456286", "url": "https://ta.wikipedia.org/wiki?curid=456286", "title": "கருமாடிக்குட்டன்", "text": "கருமாடிக்குட்டன்\n\nகருமாடிக்குட்டன் ( ) என்பது ஆலப்புழாவுக்கு அருகிலுள்ள கருமாடியில் காணப்படும் புத்தர் சிலையின் செல்லப் பெயர். இந்தப் பெயருக்கு \"கருமாடியைச் சேர்ந்த சிறுவன்\" என்று பொருள். இச்சிலையானது 3 அடி உயரம் கொண்டதாக கொண்ட, கருப்பு கிரானைட் கல்லால் செய்யப்பட்டுள்ளது. இச்சிலை 9 முதல் 14 நூற்றாண்டு கால பழமையானது என்று நம்பப்படுகிறது. இச்சிலை அருகிலுள்ள நீரோடையில் \"கருமடித் தோடு\" என்ற பெயரில் பல நூற்றாண்டுகளாக கேட்பாரற்று கிடந்தது. 1930 களில், காலனித்துவ பிரிட்டிஷ் பொறியியலாளரான சர் ராபர்ட் பிரிஸ்டோ இச்சிலையை கண்டறிந்து இதைப் பாதுகாக்க தகுந்த நடவடிக்கை எடுத்தார். தற்போது இந்தச் சிலை கேரள மாநில அரசின் பாதுகாப்பில் உள்ளது. சிலையின் இடது பகுதி இல்லை. இந்த சிலையின் சிதைவுக்கு காரணம் வரலாற்று விவாதத்திற்கு உட்பட்டதாக உள்ளது. \n\nதலாய் லாமா 1965 இல் கருமாடிக்கு விஜயம் செய்துள்ளார். \n"}

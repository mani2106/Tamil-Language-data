{"id": "36743", "url": "https://ta.wikipedia.org/wiki?curid=36743", "title": "தெலுங்கு எழுத்துமுறை", "text": "தெலுங்கு எழுத்துமுறை\n\nதெலுங்கு பிராமி ( \" \") தென்பிராமி எழுத்துக்களிலிருந்து எழுதப் பயன்படுத்தப்படும் ஓர் எழுத்து முறையாகும். தெலுங்கு பிராமி எழுத்துமுறை அபுகிடா வகையைச் சார்ந்தது. தெலுங்கு எழுத்துக்களை கோலமி போன்ற திராவிட மொழிகளை எழுதவும் அரிதாக பயன்படுத்தப்படுகிறது. தெலுங்கு எழுத்துக்கள் பிராமி எழுத்துக்களில் இருந்து உதித்த பல்லவ கதம்ப எழுத்துக்களில் இருந்து தோன்றியது ஆகும். \n\nதெலுங்கு எழுத்துக்களும் கன்னட எழுத்துக்களும் ஒத்து காணப்படும்.\n\nSection::::தெலுங்கு எழுத்துக்களின் தோற்றம்.\nகீழ்க்கண்ட அட்டவணை தெலுங்கு எழுத்துக்கள் வெவ்வேறு காலத்தில் எவ்வாறு மாற்றம் பெற்று தற்கால வடிவை பெற்றன என்பதைக் காட்டுகிறது.\nSection::::எழுத்து வடிவங்கள்.\nSection::::மறைந்த எழுத்து வடிவங்கள்.\nமறைந்த எழுத்து வடிவங்கள் பல 19ஆம் நூற்றாண்டின் இறுதி வரை பயன்பாட்டில் இருந்ததாக தெரிகிறது. இதன் பிறகே இவை சிறிது சிறிதாக வழக்கிழந்தன. \n\nSection::::நகர பொல்லு.\nதெலுங்கில் சொல் இறுதியில் நகர ஒற்றெழுத்தை குறிக்க \"ந பொல்லு\" அல்லது \"நகர பொல்லு\" (వకర పొల్లు) என்னும் எழுத்து வடிவம் பயனப்டுத்தப்பட்டு வந்தது. காலப்போக்கில் இந்த எழுத்து மறைந்து விட்டது. இவ்வெழுத்து 'న్' ஆம் பிரதி செய்யப்பட்டதால் வழக்கிழந்தது.\n\nSection::::வலபல கிலக.\nதெலுங்கில், தற்போது ரகர மெய்யொற்றுக்கு பிறகு ஏதேனும் மெய் வந்தால், வருமெய் ஒத்து வடிவில் ரகரத்துடன் இணைந்து விடும். இருப்பினும், பழங்காலத்தில் இன்னொரு முறையும் வழக்கில் உள்ளதாக தெரிகிறது. இதன்படி, வருமெய்யின் வலது புறத்தில் ரகரம் கீற்று வடிவில் காணப்படும், இதுவே வலபல கிலக (వలపల గిలక) என அழைக்கப்படுகிறது. தற்காலத்தில், கன்னடத்தில் இன்னும் இந்த முறை காணப்படுவது குறிப்பிடத்தக்கது. உதாரணமாக: கர்ம - ಕರ್ಮ\n\nSection::::ட்ஸ மற்றும் ட்ஃஜ.\nதெலுங்கில், ட்ஸ்(ṭsa - Dental ca) , ட்ஃஜ(dza - Dental ja) ஆகிய ஒலிகள் உள்ளன. இவை பாளி மொழியின் தாக்கத்தினால் தெலுங்கில் தோன்றியிருக்கலாம் என கருதப்படுகிறது. முற்காலத்தில் இருந்தே இவற்றுக்கு வரிவடிவங்கள் இல்லை என்றாலும், ச, ஜ ஆகியவற்றுக்கான வரி வடிவங்களே இவற்றுக்கும் பயன்படுத்தப்பட்டு வந்தன. இடையில், 18ஆம் நூற்றாண்டில் அப்பகவி என்னும் தெலுங்கு இலக்கணவியலாளர் இவ்வொலிகளை வேறுபடுத்த ச,ஜ வடிவங்களுக்கு கீழ் புள்ளி இட வேண்டும் என கூறுகிறார். எனினும் இது வழக்கில் வந்தாதாக தெரியவில்லை. பின்னர், பிரௌன் என்னும் அறிஞர் 1800களில், மொழியை புதிதாக கற்பவர்களுக்கு உதவுவதற்காக ,சாதாரண ச,ஜ வின் மேல் தெலுங்கு எண் 1உம் பல்லொலி ச,ஜ வின் மேல் தெலுங்கு எண் 2ஐயும் இட்டு வேறுபடுத்தி, இரண்டு புதிய வரிவடிவங்களை உருவாக்கினார்.எனினும், காலப்போக்கில் ச, ஜ சாதாரணமாக எழுதப்பட பல்லொலிகளுக்கு மட்டும் எண் இரண்டு மேலே எழுதப்பட்டது. ஆந்திர அரசு மொழியை எளிமையாக்கும் விதமாக இந்த எழுத்துக்களை பாட நூல்களில் சேர்க்கவில்லை. இருப்பினும் இவை முற்றிலும் மறைந்து விட்டதாக கூறவியலாது. இவ்வெழுத்துக்கள் யூனிகோட்டின் 5.1 பதிப்பில் சேர்க்கப்பட்டுள்ளது.\n\nSection::::கொலுசு கட்டு.\nஆங்கிலத்தை போலவே, தெலுங்கிலும் எழுத்துவடிவங்களையும் சேர்த்து எழுதும் கையெழுத்து வடிவம் இருந்துள்ளது. இது கொலுசு கட்டு(గొలుసు కట్టు) என அழைக்கப்படுகிறது. இந்த கையெழுத்து வடிவம் 20 ஆம் நூற்றாண்டின் நடுப்பகுதி வரை வழக்கில் இருந்திருக்கிறது பிறகே இது வழக்கிழந்து விட்டது\n\nSection::::எண்கள்.\nதெலுங்கு எண்கள் கீழ்க்கண்டவாறு எழுதப்படுகின்றன. தற்காலத்தில் தெலுங்கு எண்கள் பொதுப்பயன்பாட்டில் இல்லை. தெலுங்கு இந்தோ-அரேபிய எண்களையே பயன்படுத்துகிறது\n\nSection::::பயன்படுத்தும் விதம்.\nSection::::ஒலிப்பு வேறுபாடுகள்.\nதெலுங்கு ఱ(ற - Trill) ஒரு விஷயத்தில் தமிழிலிருந்து வேறுபடுகிறது. அவ்வெழுத்து சேர்த்து எழுத்தும்போது(ఱ్ఱ) அது தெலுங்கில் 'ற'வை இரட்டித்து ஒலிப்பது(RR - Geminate Trill) போன்றே ஒலிக்கின்றது. ஆனால் தமிழில் ற்ற் என்பது Tra போன்ற ஒலியுடைய ஒன்றாக ஒலிக்கிறது(\"ஈழவழக்கு\":tta). \n\nஉதாரணமாக:\nగుఱ్ఱం(guRRam) - என்பதை தெலுங்கில் குர்ரம் என்பதை ஒத்து ஒலிப்பர். தமிழ் வழக்கில் இது guTram என ஆகிவிடும். (guRRam - குதிரை)\n\nமேலும் தெலுங்கில் பழங்காலத்தில் 'ழ' எழுத்து இருந்தது. ஆனால் காலப்போக்கில் தெலுங்கு மொழியில் 'ழ' 'ட'வாகவும் 'ர'வாகவும் திரிந்ததால் அவ்வெழுத்து வழக்கொழிந்து விட்டது. எ.டு. ஏழு - ఏడు(Edu), கோழி - కోడి(kODi) போன்றவைகளைக் கூறலாம். \n\nSection::::ஒத்து எழுத்து.\nதெலுங்கில் கூட்டெழுத்துக்களைப் பயன்படுத்த ஒத்து எழுத்துக்கள் என்ற முறையினை கடைபிடிக்கின்றனர். ஒத்து எழுத்து என்பது ஒரு மெய் எழுத்து இன்னொரு மெய்யுடன் சேர்த்து எழுதும் போது துணை எழுத்தாக எழுதப்படும். வேகமாக எழுத வேண்டி இவ்வொத்தெழுத்துமுறை கடைபிடிக்கப்பட்டது.\n\n\n\n\n\n\n\n\n\n\n\n\n\n\n\n\n\nமற்ற எழுத்துக்களின் ஒத்து வடிவங்களை அவ்வெழுத்துக்களை சுருக்கி கீழே எழுதினால் பெறலாம்\n\n\nமேற்கூறிய ஒத்து உயிர்க்குறி விதியில் ஒரே ஒரு விதி விலக்கு உள்ளது. 'ப'வின் ஒத்து 'உ'கரக்குறியினை மட்டும் பெற இயலும், அதுவும் இன்னொரு 'ப'வுடன் இணைந்திருந்தால் மட்டுமே. \n\n\nSection::::அனுஸ்வர பயன்பாடு.\nஅனுஸ்வர்ரம்(தெலுங்கில் - சுன்னா(సున్న -sunna) என்பது எழுத்துக்களின் பயன்பாட்டிற்கு ஏற்ப உச்சரிக்கப்படுகிறது.\n\n\n\n\n\n\n\n\n\n"}
{"id": "36748", "url": "https://ta.wikipedia.org/wiki?curid=36748", "title": "கன்னட எழுத்துமுறை", "text": "கன்னட எழுத்துமுறை\n\nகன்னட எழுத்துக்கள் என்பது கன்னட எழுத்துக்களை எழுத பயன்படுத்தப்படும் ஓர் எழுத்து முறையாகும். கன்னட.எழுத்துமுறை அபுகிடா வகையைச் சார்ந்தது. கன்னட எழுத்துக்களை கொங்கணி மொழியையும் துளு, கொடகு போன்ற திராவிட மொழிகளையும் எழுத பயன்படுத்துவர். கன்னட எழுத்துக்கள் பிராமி எழுத்துக்களிடம் இருந்து உதித்த பல்லவ கதம்ப எழுத்துக்களில் இருந்து தோன்றியது ஆகும்.\n\nதெலுங்கு எழுத்துக்களும் கன்னட எழுத்துக்களும் ஒத்து காணப்படும்.\n\nSection::::எண்கள்.\nகன்னட எண்கள் கீழ்க்கண்டவாறு எழுதப்படுகின்றன.\n\nSection::::பயன்படுத்தும் விதம்.\nSection::::வழக்கொழிந்த எழுத்துக்கள்.\nகன்னடத்தில் ಱ(ற)வும் ೞ(ழ)வும் பழங்கன்னடத்தில் (\"ஹலே கன்னடா\") இருந்த எழுத்துக்கள். இவ்வொலிகள் தற்கால கன்னடத்தில் (\"ஹொச கன்னடா\") இருந்து மறைந்ததால் இவ்வெழுத்துக்கள் தற்காலத்தில் வழக்கிழந்தன. தெலுங்கு மொழியில் மட்டும் ఱ (ற) இப்பொழுதும் கூட வழக்கில் இருக்கிறது.\n\nஇதே போல் இறுதியில் 'ந'கர ஒற்றை குறிக்க பயன்படுத்தப்பட்டு வந்த சிறப்பெழுத்து (தெலுங்கில் இது 'ந'கர பொல்லு என அழைக்கப்படுகிறது) தற்கால வழக்கில் இருந்து மறைந்து விட்டது. இருப்பினும் இந்த சிறப்பெழுத்து 1980 வரை தட்சிண கன்னட மாவாட்டத்தில் வழக்கில் இருந்ததாக அறியப்படுகிறது\n\nSection::::ஒத்து எழுத்து.\nகன்னடத்தில் கூட்டெழுத்துக்களைப் பயன்படுத்த ஒத்து எழுத்துக்கள் என்ற முறையினை கடைபிடிக்கின்றனர். ஒத்து எழுத்து என்பது ஒரு மெய் எழுத்து இன்னொரு மெய்யுடன் சேர்த்து எழுதும் போது துணை எழுத்தாக எழுதப்படும். வேகமாக எழுத வேண்டி இவ்வொத்தெழுத்துமுறை கடைபிடிக்கப்பட்டது.\n\n\nபிற எழுத்துக்களின் ஒத்து வடிவங்கள்:\n\n\nமற்ற எழுத்துக்களின் ஒத்து வடிவங்களை அவ்வெழுத்துக்களை சுருக்கி கீழே எழுதினால் பெறலாம்\n\n\nSection::::அனுஸ்வர பயன்பாடு.\nஅனுஸ்வரம் என்பது எழுத்துக்களின் பயன்பாட்டிற்கு ஏற்ப உச்சரிக்கப்படுகிறது. மெய் ஒலி கொண்டது.\n\n\n\n"}
{"id": "36750", "url": "https://ta.wikipedia.org/wiki?curid=36750", "title": "நிஞ்சா ரோபோக்கள்", "text": "நிஞ்சா ரோபோக்கள்\n\nநிஞ்சா ரோபோக்கள்(ஜப்:忍者戦士飛影) அல்லது நிஞ்சா சென்ஷி டொபிக்காகே என்பது மெக்கா வகையைச் சார்ந்த ஒரு ஜப்பானிய அனிமே தொடராகும். இந்தத் தொடர் 8 அக்டோபர் 1985இல் இருந்து 14 ஜூலை 1986 வரை நிப்போன் தொலைக்காட்சியில் ஒளிபரப்பட்டது. \n\nஇந்தத் தொடர் தென் - ஆசியா, தென்கிழக்காசிய மற்றும் ஆஸ்திரேலியாவில் கார்ட்டூன் நெட்வொர்க் தொலைக்காட்சியினால் ஒளிபரப்பப்பட்டது. இதேத் தொடல் பல்வேறு தொலைக்காட்சி நிறுவணங்களால் ரஷ்யா, பிலிப்பைன்ஸ், பிரான்ஸ், சிலி, மெக்ஸிகோ முதலியா நாடுகளில் ஒளிபரப்பப்பட்டது. \n\nSection::::கதைச்சுருக்கம்.\nகதை நடைபெறுவது 2200ஆம் ஆண்டில். இக்க்கதையின் நாயகன் 16 வயதான ஜோ மேயா. \n\nசெவ்வாய் கிரகத்தில் வசிக்கும் ஜோ, வேற்றுகிரகவாசிகளுக்குள் நடக்கும் போரை ஒரு நாள் பார்க்கிறான். அந்தப் போரில் ஸபூம் கிரகத்தில் இருந்து வந்தவர்கள் ராடுரியோ கிரகத்தின் இளவரசியான ரொமினாவை தாக்குகின்றனர். இளவரசி ரொமினா பிரபஞ்சத்த்தையே கைப்பற்ற நினைக்கும் ஸபூம் கிரக அரசனிடமிருந்து தப்பித்து செவ்வாய் கிரகத்தில் தரையிறங்கியவள். 'ஐஸ் லாண்டர்' என்ற தளபதியும் அவளுடன் இருக்கின்றான். அவளை தொடர்ந்து ஸபூம் கிரகத்தினரும் செவ்வாயில் தரையிறங்கி ரொமினாவின் விண்கலத்தை தாக்கிய வண்ணம் இருக்கின்றனர். \n\nஅவன் வயதை ஒத்த ரொமினாவை சந்தித்தவுடன் ஜோ அவளுக்கு உதவ முன் வந்து, அவளுடைய விண்கலத்தினுள் நுழைகிறான். அவனுடன் அவனது நன்பர்களான மைக், மற்றும் ரெனி கூடவே வருகின்றனர். அவர்கள் நுழைந்தவுடன் அந்த விண்கலத்தினுள்ள 3 நிஞ்சா ரோபோக்களிடம் வித்தியாசமான விளைவுககள் ஏற்படுகின்றன். பின்னரே அந்த ரோபோக்களை இயக்கக் கூடியவர்கள் இம்மூவரே எனத் தெரிய வருகிறது. இதை இவர்கள் அறிந்தவுடன், அந்த மூன்று ரோபோக்களை இயக்கி ஸபூம் படையுடன் போரிடுகின்றனர். \n\nஇவ்வாறு ஸபூம் கிரகத்தினரை எதிர்த்து மோதி தோற்கும் நிலையில், எங்கிருந்தோ டொபிக்காகே(சைபர்டிரான்) என்ற நிஞ்சா ரோபோ இவர்களுக்கு உதவி செய்து இவர்களை காப்பாற்றுகிறது. இந்த சைபர்டிரான் அந்த மூன்று நிஞ்சா ரோபோக்களுடனும் இணையும் திறன் கொண்டது. சைபர்டிரான் மூன்று ரோபோக்களுடன் இணைந்து வெவ்வேறு விதமாக உருமாறி எதிரிகளை தொற்கடிக்கிறது. பிறகு பலவிதமான சம்பவங்கள் நிகழ்கின்றன. ஐஸ்லாண்டர் ரொமினாவுக்கு துரோகம் இழைத்து ஸபூம் கிரகத்தாருடன் சேர்ந்து விடுகிறான். ஜோவும் ஒரு சம்பவத்தினால் சைபர்டிரானுடன் இணைந்து அதை கட்டுப்படுத்தும் ஆற்றல் பெறுகிறான். ஜோவும் ஐஸ்லேண்டரும் பெரும் எதிரிகள் ஆகி இருவரும் அவ்வப்பொது சண்டையிடுகின்றனர். \n\nஜோ சைபர்டிரானை கட்டுப்படுத்துவதுப் போலவே, ஒரு கட்டத்தில் ஐஸ் லாண்டரும் 'மான்டிஸ்' என்ற சக்தி வாய்ந்த ரோபோவைக் கட்டுப்படுத்திகிறான். இவ்விருவரும் தத்தம் ரோபோக்களை வைத்துக்கொண்டு ஒருவருக்கெதிராக ஒருவர் மோதிக்கொள்கின்றனர். \n\nஇறுதியில் ஜோ எவ்வாறு பூமியையும் ரொமினாவின் கிரகமான ராடுரியோயும் காப்பாற்றுகிறான் என்பது தான் கதை. \n\nSection::::கதா பாத்திரங்கள்.\nSection::::ஐஸ் லாண்டர்.\nரொமினாவினுடைய கிரகத்தின் தளபதி இவர். ஜோவின் மீது கொண்ட வெறுப்பின் காரணமாக ஐஸ் லாண்டர் ரொமினாவுக்கு துரோகம் இழைத்து விட்டு ஸபூம் அரசனுடன் கூட்டுச்சேர்கிறான். ஆரம்பத்தில் எந்த ரோபோவையும் கட்டுப்படுத்தாமல் இருந்தாலும், பின்னர் மாண்டிஸ் என்ற ரோபோவுடன் ஒன்று சேர்கிறான். \n\n\n"}
{"id": "36758", "url": "https://ta.wikipedia.org/wiki?curid=36758", "title": "குரல்வளை", "text": "குரல்வளை\n\nகுரல்வளை (larynx) என்பது, பாலூட்டிகளின் கழுத்துப் பகுதியில் காணப்படுகின்ற ஓர் உறுப்பாகும். இது, மூச்சுக் குழலுக்குப் பாதுகாப்பாக இருப்பதுடன், ஒலி உருவாக்கத்துக்கும் உதவுகிறது. குரல்வளை குரல் மடிப்புக்களைத் தன்னுள் அடக்கியிருப்பதுடன், தொண்டைக் குழாய், உணவுக் குழாயாகவும் மூச்சுக் குழாயாகவும் பிரியும் இடத்துக்குச் சற்றுக் கீழே அமைந்துள்ளது.\n\nSection::::செயற்பாடு.\nஒலி குரல்வளையில் உருவாக்கப்படுகிறது. இங்கேதான் குரல் எடுப்பும், உரப்பும் உருவாகின்றன. நுரையீரல்களிலிருந்து வெளிவரும் காற்றின் வலுவும் உரப்பின் அளவைத் தீர்மானிப்பதுடன், இது குரல் மடிப்புக்கள் பேச்சை உருவாக்குவதற்குத் தேவையானது. குரல்வளையின் செயற்பாடு, ஒரு குறிப்பிட்ட குரல் எடுப்போடு அல்லது மீடிறனோடு கூடிய ஒலியை உருவாக்குகின்றது. இந்த ஒலி குரல் தொகுதியூடாக வரும்போது மாற்றமுறுகின்றது. இவ்வொலி, நாக்கு, உதடு, வாய், தொண்டைக் குழி ஆகியவற்றின் நிலைகளுக்கு ஏற்பப் பல்வேறு விதமாக மாறுகின்றது. இவ்வாறாக ஒலி மாற்றமடைவதன் மூலமே உலகின் மொழிகளிலுள்ள உயிர் மற்றும் மெய்யொலிகள் உருவாகின்றன.\n"}
{"id": "36762", "url": "https://ta.wikipedia.org/wiki?curid=36762", "title": "முஸ்லிம்", "text": "முஸ்லிம்\n\nஇசுலாமியர் என்பவர்கள் இசுலாம் சமயத்தைப் பின்பற்றுபவர்களாவர். இவர்களில் ஆண்களை \"முஸ்லிம்\" என்றும் பெண்களை \"முஸ்லிமா\" என்றும் அழைப்பதுண்டு. \"முஸ்லிம்\" என்ற சொல் அரபு மொழியில் \"இறைவனிடம் அடைக்கலம் பெற்றவன்\" என்றும், \"இறைவனிடம் சரணடைந்தவன்\" என்றும் பொருள் தரும். 'முஸ்லிம்' என்ற பெயரைக் கொண்ட பிரபலமான நபிமொழி (ஹதீஸ்) தொகுப்பையும் சுட்டும்.\n\n\n"}
{"id": "36775", "url": "https://ta.wikipedia.org/wiki?curid=36775", "title": "பாபர் மசூதி", "text": "பாபர் மசூதி\n\nபாபர் மசூதி (\"Babri Mosque\", உருது: بابری مسجد, இந்தி: बाबरी मस्जिद), முதலாவது முகலாய மன்னரான பாபர் என்பவரின் கட்டளையின் பேரில் 16ம் நூற்றாண்டில் இந்தியாவின் அயோத்தி நகரில் எழுப்பப்பட்ட ஒரு மசூதி ஆகும். 1940களுக்கு முன்னர் இது \"பிறந்த இடத்தின் மசூதி\" (Masjid-i Janmasthan) என அழைக்கப்பட்டது. இம்மசூதி \"ராமாவின் கோட்டை\" எனப்படும் குன்றில் அமைந்துள்ளது. இது கிட்டத்தட்ட 150,000 இந்துக்களால் டிசம்பர் 6, 1992 இல் இந்திய மேல்நீதிமன்றத் தீர்ப்பையும் மீறி முற்றாக உடைத்து நொறுக்கப்பட்டது. \n\nஇந்துக்களின் கடவுளான விஷ்ணுவின் ஓர் அவதாரமாகக் கருதப்பட்டவரும் அயோத்தி மன்னரெனப் இராமாயணம் மற்றும் புராணங்களில் கூறப்படும் குழந்தை ராமனின் கோயில் ஒன்றை பாபர் மன்னனின் தளபதியான \"மீர் பக்கி\" என்பவர் உடைத்து அது இருந்த இடத்தில் மசூதியைக் கட்டியதாகவும் இந்துக்கள் நம்புகின்றனர். இந்தியாவை ஆண்ட ஆங்கிலேயர்கள் காலத்தில் இம்மசூதியும் ராமர் கோயிலும் ஒரே சுவரால் பிரிக்கப்பட்டுள்ளது. இந்தியாவின் அயோத்தியில் இம்மசூதியே மிகப் பெரியதாகும்.\n\n\n"}
{"id": "36776", "url": "https://ta.wikipedia.org/wiki?curid=36776", "title": "வான்கார்ட் திட்டம்", "text": "வான்கார்ட் திட்டம்\n\nவான்கார்ட் திட்டம்' (\"Project Vanguard\") என்பது பூமியின் சுற்றுவட்டத்துக்கு செய்மதிகளை அனுப்பும் ஐக்கிய அமெரிக்காவின் ஒரு விண்வெளித் திட்டமாகும்.\n\nஅக்டோபர் 4, 1957 இல் சோவியத் ஒன்றியம் ஸ்புட்னிக் 1 செய்மதியை திடீரென விண்ணுக்கு அனுப்பியதைத் தொடர்ந்து ஐக்கிய அமெரிக்கா தனது எக்ஸ்புளோரர் திட்டத்தை மீளப் பரிசீலிக்க ஆரம்பித்தது. இத்திட்டத்தின் படி \"எக்ஸ்புளோரர் 1\" என்ற விண்கலத்தை 84 நாட்களில் தயாரித்து ஜனவரி 31, 1958 இல் விண்ணுக்கு ஏவியது. ஆனாலும் இதன் வேலைகள் முடிய முன்னரே சோவியத் ஒன்றியம் தனது இரண்டாவது ஸ்புட்னிக் செய்மதியை நவம்பர் 3, 1957 இல் அனுப்பியது. இதே நேரம் டிசம்பர் 6, 1957 இல் அமெரிக்கா அனுப்பிய \"வான்கார்ட் TV3\" செய்மதி ஏவப்பட்ட உடனேயே வெடித்துச் சிதறிய காட்சி தொலைக்காட்சிகளில் நேரடியாக ஒளிபரப்புச் செய்யப்பட்டது விண்வெளிப் பயண ஓட்டப்பந்தயத்தில் அமெரிக்கா மிகவும் பின்தங்கி இருந்ததை உலகிற்கு அறிவித்தது.\n\nமார்ச் 17, 1958, \"வான்கார்ட் I\" செய்மதி வெற்றிகரமாக அனுப்பப்பட்டது. இதுவே பூமியைச் சுற்றிவர அனுப்பப்பட்ட அமெரிக்காவின் இரண்டாவது செய்மதியும் சூரிய சக்தியில் இயங்கிய உலகின் முதலாவது செய்மதியும் ஆகும். இச்செய்மதி 152 மிமீ (6 அங்)) விட்டமும் 1.4 கிகி நிறையும் கொண்ட இச்செய்மதியை சோவியத் தலைவர் நிக்கிட்டா குருசேவ் \"கிறேப் ஃபுருட் செய்மதி\" என வர்ணித்தார்.\n\nதற்போது பூமியைச் சுற்றிவரும் செய்மதிகளில் மிகப்பழமையானது வான்கார்ட் 1 ஆகும். இதற்கு முன்னார் அனுப்பப்பட்ட ஸ்புட்னிக் 1\", \"ஸ்புட்னிக் 2\", \"எக்ஸ்புளோரர் 1\" ஆகியன சுற்றுப்பாதையை விட்டு வெளியேறிவிட்டன.\n\n\n"}
{"id": "36778", "url": "https://ta.wikipedia.org/wiki?curid=36778", "title": "1768", "text": "1768\n\n1768 (MDCCLXVIII) ஒரு வெள்ளிக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு செவ்வாய்க்கிழமையில் ஆரம்பமானது.\n\n\n\n"}
{"id": "36790", "url": "https://ta.wikipedia.org/wiki?curid=36790", "title": "இசுட்டீவன் கார்ப்பர்", "text": "இசுட்டீவன் கார்ப்பர்\n\nசிரீபன் கார்ப்பர் (\"Stephen Harper\", பிறப்பு: ஏப்ரல் 30, 1959) கனடாவின் 22 ஆவது பிரதமராவார். இவர் தலைமையில் கனடா பழமைவாதக் கட்சி ஜனவரி 23, 2006இல் நடைபெற்ற கனடா நடுவண் அரச தேர்தலில் சிறுபான்மை வெற்றி பெற்றதன் மூலம், பிரதமர் ஆகும் வாய்ப்பு பெற்றார். இவர் ஒரு கடின வலதுசாரி அரசியல்வாதி ஆவார்.\n"}
{"id": "36792", "url": "https://ta.wikipedia.org/wiki?curid=36792", "title": "சபர்மதி ஆறு", "text": "சபர்மதி ஆறு\n\nசாபர்மதி ஆறு இந்தியாவின் மேற்குப் பகுதியில் உள்ள ஆறு ஆகும். இது 371 கிமீ நீளமுடையது. இது இராஜஸ்தான் மாநில உதயப்பூர் மாவட்டத்திலுள்ள ஆரவல்லி குன்றில் உற்பத்தியாகிறது. ஆறு துவங்கும் இடத்தில் இதனை \"வாகல்\" என்றும் அழைக்கிறார்கள். \n\nபெரும்பகுதியான ஆறானது குஜராத் மாநிலத்தில் பாய்ந்து அரபிக் கடலிலுள்ள காம்பே வளைகுடாவில் கலக்கிறது. குஜராத்தின் பெருநகரங்களான அகமதாபாத், காந்திநகர் ஆகியவை இவ்வாற்றின் கரையிலேயே அமைந்துள்ளன. மகாத்மா காந்தி அவர்களின் சபர்மதி ஆசிரமம் இவ்வாற்றின் கரையிலேயே அமைந்துள்ளது குறிப்பிடத் தக்கது.\n"}
{"id": "36793", "url": "https://ta.wikipedia.org/wiki?curid=36793", "title": "உதயப்பூர்", "text": "உதயப்பூர்\n\nஉதயப்பூர் இராஜஸ்தான் மாநிலத்திலுள்ள ஒரு நகராட்சியாகும். இது உதயப்பூர் மாவட்ட தலைநகராகவும் விளங்குகிறது. இராஜபுத்திர அரசான மேவாரின் தலைநகராகவும் விளங்கியது. இந்நகரில் ஏராளமான ஏரிகள் உள்ளதால் இது ஏரி நகர் எனவும் அழைக்கப்படுகிறது. இந்நகரம் ஆரவல்லி மலை தொடரில் அமைந்துள்ளது.\n\nஉதயப்பூரை உருவாக்கியவர் மேவார் அரசர் மகாராணா உதய் சிங் ஆவார்.\n\nஇங்குள்ள ஏரிகள்:\n"}
{"id": "36794", "url": "https://ta.wikipedia.org/wiki?curid=36794", "title": "ஒன்பது ரூபாய் நோட்டு (திரைப்படம்)", "text": "ஒன்பது ரூபாய் நோட்டு (திரைப்படம்)\n\n'ஒன்பது ரூபாய் நோட்டு' என்பது 2007 ல் தங்கர்பச்சானின் இயக்கத்தில் வந்த திரைப்படம். இதன் கதை, திரைக்கதை, ஒளிப்பதிவும் தங்கர்பச்சான்.\n\nSection::::கதை சுருக்கம்.\nசென்னையிலிருந்து பேருந்தில் தனது கிராமத்துக்கு வரும் சத்யராஜ் தனது கதையைக் கூறுவது போல படத்தை அமைந்திருக்கிறது.\n\nமாதவர் படையாச்சி, பண்ருட்டி அருகே உள்ள பத்திரக்கோட்டை கிராமத்தைச் சேர்ந்தவர். அந்த ஊர் மக்களால் மதிக்கப்படுகிற ஒரு மனிதர். அவருக்கு வேலாயி (அர்ச்சனா) என்ற மனைவியும், 5 மக்களும்.\n\nவேளாண்மை தான் படையாச்சியின் உயிர். அவருடைய நெருங்கிய நண்பர்தான் காஜா பாய் (நாசர்). வாழ்க்கையில் முன்னேற முடியாமல் தவிக்கும் ஒரு அப்பாவி ஜீவன். அவரது நிலையைப் பார்த்து மாதவரும், வேலாயியும் உதவுகின்றனர். தனக்கென ஒரு தொழிலைத் தொடங்குமாறு கூறி நிறையப் பணத்தையும் கொடுக்கின்றனர்.\n\nசில வருடங்களுக்குப் பிறகு வளர்ந்த விட்ட மாதவரின் பிள்ளைகள், மாதவருக்கு எதிராக திரும்புகின்றனர். சொத்தில் பங்கு கேட்கின்றனர். இவர்களுக்கு மாதவரின் உறவினரான தண்டபாணி (டான்ஸ் மாஸ்டர் சிவசங்கர்) உடந்தை. மாதவருக்கு எதிராக பிள்ளைகளைத் தூண்டி விடுகிறார் தண்டபாணி.\n\nஇதை வயதான மாதவரும், அவரது மனைவியும் எதிர்பார்க்கவில்லை, அதிர்ச்சியில் சமைகின்றனர். இறுதியில் பிள்ளைகளை விட்டுப் பிரிய முடிவு செய்கிறார்கள்.\n\nஇந்த சமயத்தில்தான் அவர்களுக்கு காஜா பாயின் நினைவு வருகிறது. அடுத்த ரயிலைப் பிடித்து ஆம்பூருக்கு ஓடுகிறார்கள். அங்கு காஜா பாய் பெரிய தொழிலதிபராக செட்டிலாகியிருக்கிறார். மாதவரையும், வேலாயியையும் சந்தோஷத்துடனும், பாசத்துடனும் வரவேற்கின்றனர் காஜா பாயும், அவரது மனைவி கமீலாவும்.\n\nவிரும்புகிற வரை எங்களுடேனேயே இருங்கள் என்றும் கேட்டுக் கொள்கின்றனர். ஆனால் அதை மறுக்கும் மாதவர், யாருக்கும் எந்தத் தொந்தரவும் இல்லாமல் தான் பிழைக்க வழி செய்யுமாறு கோருகிறார் மாதவர்.\n\nமாதவரின் உணர்வுகளை மதிக்கும் காஜா பாய், தனக்குச் சொந்தமான 6 ஏக்கர் நிலத்தை கொடுக்கிறார். சில ஆடுகளை வாங்கவும் மாதவருக்கு உதவுகிறார்.\n\nஒரு நாள் தான் ஆசையுடனும், சொகுசாகவும் வளர்த்த தனது இளைய மகன் சொந்த ஊரிலேயே அடிமை போல நடத்தப்படுவதை அறிகிறார் மாதவர். மனைவியிடம் சொல்லி வருத்தப்படுகிறார். இதையடுத்து இருவரும் சொந்த ஊருக்குச் செல்ல முடிவு செய்கின்றனர். ஆனால் அன்று இரவே வேலாயி இறந்து போகிறார்.\n\nஅடுத்து என்ன நடக்கிறது என்பதுதான் படத்தின் ஜீவன்.\n\n\nSection::::வித்தியாசமான உத்தி.\nஇந்தியத் திரையுலக வரலாற்றிலேயே முதல் முறையாக வித்தியாசமான முறையில் ஒன்பது ரூபாய் நோட்டுப் படத்தை மக்களிடம் கொண்டு சேர்த்தனர்.\n\nஅதன்படி \"ஞாயிற்றுக்கிழமை (டிசம்பர் 9, 2007 ம் தேதி), முற்பகல் 11.30 மணிக்கு தமிழகம் முழுவதும் தேர்ந்தெடுக்கப்பட்ட 100 தியேட்டர்களில் இப்படம் திரையிடப்படும். இப்படத்தை பொதுமக்கள் எந்தவிதக் கட்டணத்தையும் முன்கூட்டியே செலுத்தாமல் பார்க்கலாம். பார்த்த பின்னர் தியேட்டர் வாசலில் வைக்கப்பட்டுள்ள உண்டியலில் தங்களுக்கு விருப்பமான தொகையை செலுத்தலாம்\" என அறிவிப்புகள் வெளியாயின.\n\nஇதற்கான ஏற்பாடுகளை பிரமீட் சாய்மீரா நிறுவனம் செய்தது. இதற்கான காரணம் மனதை வேதனைப்படுத்துவதாகும். அம்மாத வெள்ளிக்கிழமை இப்படம் திரைக்கு வந்தது. ஆனால் நல்ல தியேட்டர்கள் கிடைக்காததால் தமிழகம் முழுவதும் மிகக் குறைந்த தியேட்டர்களிலேயே (30 தியேட்டர்கள்) திரையிட முடிந்துள்ளது.\n\n\nSection::::நூல் வடிவம்.\nஇத்திரைப்படம் ஒன்பது ரூபாய் நோட்டு என்ற நூலின் திரைவடிவம் ஆகும்.\n\n"}
{"id": "36799", "url": "https://ta.wikipedia.org/wiki?curid=36799", "title": "பேர்ள் துறைமுகம்", "text": "பேர்ள் துறைமுகம்\n\nபேர்ள் துறைமுகம் (\"Pearl Harbor\") ஐக்கிய அமெரிக்காவின் ஹவாய் மாநிலத்தின் தலைநகர் ஹொனலூலுவின் மேற்கே அமைந்துள்ள ஒவாகு தீவில் உள்ள ஒரு துறைமுகம். இத்துறைமுகத்தின் மிகப் பெரும்பாலான பகுதிகளும் அதைச் சுற்றியுள்ள இடங்களும் ஐக்கிய அமெரிக்காவின் ஒரு முக்கிய கடற்படைத்தளமும் ஐக்கிய அமெரிக்கப் பசிபிக் கடற்படையின் தலைமையகமும் ஆகும். ஜப்பானியர்கள் இத்துறைமுகத்தின் மீது டிசம்பர் 7, 1941 ஆம் ஆண்டில் நடத்திய குண்டுத் தாக்குதல் ஐக்கிய அமெரிக்காவை இரண்டாம் உலகப் போரில் ஈடுபட வைத்தது.\n\nSection::::ஜப்பானியரின் தாக்குதல்.\nபேர்ள் துறைமுகம் மீதான திடீர்த் தாக்குதல் ஐக்கிய அமெரிக்காவைத் திகைக்க வைத்தது எனலாம். டிசம்பர் 7, 1941 அதிகாலை ஜப்பான் பேரரசின் கடற்படையின் நீர்மூழ்கிக் கப்பல்களும் விமானங்களும் தளபதி இசரோக்கு யமமோட்டோ தலைமையில் இத்துறைமுகம் மீது திடீர்த் தாக்குதலை மேற்கொண்டன. இத்தாக்குதல் நடத்தப்படக்கூடும் என ஏற்கனவே அமெரிக்கா அறிந்திருக்க ஏதுநிலை இருந்திருந்தாலும் அமெரிக்கா இத்தாக்குதலுக்குத் தயாராக இருக்கவில்லை. அன்று காலை 6:09 மணிக்கு ஆறு விமானத் தாங்கிக் கப்பல்களில் இருந்து 181 விமானங்கள் குண்டு மழை பொழிய ஆரம்பித்தன. அமெரிக்கக் கடற்படைக் கப்பல்களும் இராணுவத் தளங்களும் அழிக்கப்பட்டன. மொத்தமாக 21 கப்பல்கள் அழிக்கப்பட்டு 2,350 பேர் கொல்லப்பட்டனர். இவர்களில் 68 பேர் பொது மக்கள். 1,178 பேர் படுகாயமடைந்தனர். இத்தாக்குதலை அடுத்து ஐக்கிய அமெரிக்கா இரண்டாம் உலகப் போரில் நேரடியாகக் குதித்தது.\n\n"}
{"id": "36804", "url": "https://ta.wikipedia.org/wiki?curid=36804", "title": "தெய்யம்", "text": "தெய்யம்\n\nதெய்யம் கேரளத்தின் வடக்கே மலபாரில் வழங்கப்பெறும் ஒரு நடனக் கலையாகும். கேரள ஆலயங்களில் வேண்டுதல்கள் நிறைவேற்றப்பட்டவுடன் தெய்வங்களுக்கு நன்றி செலுத்தும் விதத்தில் ஆடப்படும் ஒரு நடன வகை. தெய்வத் தோற்றம் தரித்தவரின் உடலில் வணங்கப்படும் தெய்வமோ அல்லது அவ்வட்டார வீரனோ பிரவேசிப்பதற்காகச் செய்யப்படும் வேண்டுதலாக இதனை ஆடுவர். இந்த ஆட்டக்கலை \"தெய்யாட்டம்\" எனவும் தெய்யத்தின் வேடத்தை \"தெய்யக்கோலம்\" என்றும் வழங்குகிறார்கள்.\n\nதெய்வம் என்ற சொல்லில் இருந்தே தெய்யம் என்பது பிறந்திருக்கிறது. அம்மனே ஆடுகின்ற தெய்வீக நடனமாக இது கொள்ளப்படுகின்றது.\n\nSection::::ஆடும் முறை.\nதெய்யம் நடனத்தை ஆண்களே பெண்கள் வேடமிட்டு ஆடுகின்றனர். இவர்கள் பெண்களுக்கான, அழகான வண்ணம் கொண்ட ஆடைகளையும், சில சமயங்களில் பச்சைப் பனை ஓலைகளை ஆடையாக உடுத்தியும், பித்தளை ஆபரணங்களை உடலெங்கும் அணிந்து கொண்டும், அச்சமூட்டும் வகையிலான முகமூடிகளை அணிந்து கொண்டும், மிகப்பெரிய தலைக்கவசங்களைப் பொருத்திக் கொண்டும் ஆடுவர்.\n\nதெய்யம் நடனத்தை ஆடுபவர்கள் அம்மனே தம்மை ஆட்டுவிப்பதைப் போன்ற எண்ணத்துடன் ஆடுவர். ஆட்டத்தின் போது ஒரு அசரீரியாக, அருள்வாக்காக அம்மன் பக்தர்களின் நேர்த்திக் கடனை ஏற்றுக் கொண்டதாகவும், அம்மன் ஆசி வழங்குவதாகவும் தெரிவிப்பார்கள்.\n\n"}
{"id": "36806", "url": "https://ta.wikipedia.org/wiki?curid=36806", "title": "சுண்டன் வள்ளம்", "text": "சுண்டன் வள்ளம்\n\nசுண்டன் வள்ளம் என்பது கேரளத்துக்கே சிறப்பான பாம்பு வடிவப் படகு ஆகும் (வள்ளம் = படகு). இது கேரளத்தின் கலைச்சின்னங்களுள் ஒன்றாகக் கருதப்படுகிறது.வள்ளங்களி எனப்படும் படகுப்போட்டியில் இவை முதன்மையாகப் பயன்படுத்தப்படுகின்றன.\n\nசுண்டன் வள்ளங்கள் 100 முதல் 158 அடி வரை நீளம் கொண்டவை. வள்ளத்தின் பின்பாகம் 20 அடி உயரத்தில் இருக்கும். முன்பாகம் நீளத்தில் கூர்மையாக இருக்கும்.\nSection::::அலங்காரம்.\nசுண்டன் வள்ளம் தங்க நாடாக்கள் கொண்டு அலங்கரிக்கப் பட்டிருக்கும். ஒன்றோ இரண்டோ முத்துக்குடைகளும் ஒரு கொடியும் சுண்டன் வள்ளத்தில் காணப்படும்.\n\n"}
{"id": "36845", "url": "https://ta.wikipedia.org/wiki?curid=36845", "title": "காம சாத்திரம்", "text": "காம சாத்திரம்\n\nவடமொழி இலக்கியங்களில், காம சாத்திரம் என்பது காமத்தைக் குறித்த நூல்களை பொதுவாக குறிக்கின்றது. எவ்வாறாக அர்த்தசாத்திரம் அர்த்தத்தை (பொருள்) குறித்துக் கூறுகிறதோ, அவ்வாறாகவே காம சாத்திரத்தையும் எடுத்துக்கொள்ளலாம். காம சாத்திரம் ஒரு நாகரீக மனிதன் காமத்தை எவ்வாறு நுகருதல் வேண்டும் என்பதை விளக்குகின்றது. காம சூத்திரம் என்பது காம சாத்திரத்தை விளக்கும் மிகவும் பிரபலமான நூல் ஆகும்.\n\nSection::::தோற்றம்.\nகாம சாத்திரத்தின் தோற்றம், நந்தி தேவரால் நிகழ்ந்தது என நம்பப்படுகிறது. கைலாயத்தில் சிவன், பார்வதி இடையில் காமத்தைக் குறித்த உரையாடல்களைத் தற்செயலாகக் கேட்டதை அடிப்படையாகக் கொண்டு 1000 அத்தியாயங்களில் மிகவும் விரிவான நூலாக நந்தி தேவர் எழுதினார் எனக் கூறப்படுகிறது. கி.மு எட்டாம் நூற்றாண்டில் ஷ்வேதகேது என்பவர் நந்தியின் நூலைச் சுருக்கி 500 அத்தியாயங்களில் எழுதினார். இருப்பினும் அந்நூல் மிகவும் விரிவாக இருந்ததால், பாப்ரவியர் என்பவரும் அவரது சீடர்களும், ஷ்வேதகேதுவின் நூலுக்கு இன்னொரு சுருக்கத்தை இயற்றினர். கி.மு மூன்றாம் மற்றும் முதலாம் நூற்றாண்டுகளுக்கு இடையில் பலர் பாபிரவியரின் நூல்களை ஆராய்ந்து பலரும் பல்வேறு நூல்களை அதன் அடிப்படையில் எழுதினர்.\n\nதற்சமயம், காம சாத்திரத்தைக் குறித்த பழமையான நூலாக கிடைத்திருப்பது வாத்சாயனர் இயற்றிய \"காம சூத்திரம்\" மட்டுமே. காம சூத்திரத்தில் மேற்கோளாகக் குறிப்பிடப்படும் மேற்கூறப்பட்ட அனைத்து நூல்களும் தற்காலத்தில் மறைந்து விட்டன.\n\nவாத்சாயனரைப் பின்பற்றி, பலரும் காம சாஸ்திரத்தைக் குறித்த நூல்களை இயற்றியுள்ளனர். அவற்றுள் சில மட்டுமே காம சாஸ்திரத்தை குறித்து தன்னிச்சையாக எழுதப்பட்டன, மற்றவை அனைத்தும் காம சூத்திரத்தைக் குறித்த உரைகளே ஆகும். பிற்காலத்தில் இயற்றப்பட்ட காம சாஸ்திர நூல்களில் புகழ் பெற்றது கோககரின் \"ரதி ரகசியம்\" மற்றும் கல்யாணமல்லரின் \"அனங்கரங்கம்\" ஆகியவை ஆகும். காம சூத்திர உரை நூல்களில் புகழ் பெற்றது, ஜெயமங்களரால் இயற்றப்பட்ட உரை நூல் ஆகும்.\n\nSection::::சொற்பொருளாக்கம்.\nகாமம் என்ற வடமொழிச்சொல்லுக்கு ஆசை, விருப்பம், இன்பம் என பல பொருள்கள் உள்ளன. அவற்றுள் பாலியல் தொடர்பான இன்பம் என்பது அச்சொல்லின் பல்வேறு பொருள்களில் ஒன்று.\n\nகாமத்தை குறித்த சாஸ்திரம் ஆகையால், இது காமசாஸ்திரம் என அழைக்கப்படுகிறது.\n\n\n\nSection::::காம சாத்திரமும் காவியங்களும்.\nஅனைத்து வடமொழி இலக்கியங்களிலும் காவியங்களிலும் காதல் தொடர்பான அனைத்துக் கருத்துகளும் \"காம சாத்திரத்தை\" அடிப்படையாகக் கொண்டே எழுதுதல் வேண்டும். எனவே வடமொழிப் புலவர்களால் காம சாத்திரம் கற்கப்பட்டது.\n\n"}
{"id": "36847", "url": "https://ta.wikipedia.org/wiki?curid=36847", "title": "தன்சானியா", "text": "தன்சானியா\n\nதன்சானியா (\"Tanzania\", கிசுவாகிலி: \"Jamhuri ya Muungano wa Tanzania\"), கிழக்கு ஆபிரிக்காவில் உள்ள ஒரு நாடாகும். இதன் எல்லைகளாக வடக்கே கென்யா, உகாண்டா ஆகியனவும், மேற்கே ருவாண்டா, புருண்டி, கொங்கோ மக்களாட்சிக் குடியரசும், தெற்கே சாம்பியா, மலாவி, மொசாம்பிக் ஆகியனவும் அமைந்துள்ளன. இந்தியப் பெருங்கடல் இதன் கிழக்கே உள்ளது. நாட்டின் வடகிழக்குப் பகுதியில் அமைந்திருக்கும் மிக உயரமான எரிமலை கிளிமஞ்சாரோ மலை.\n\nதான்சானியாவின் மக்கள் தொகை 51.82 மில்லியன் (2014) இம்மக்கள் பல்வேறு இன, மொழி, சமயக் குழுக்களாக உள்ளனர். தான்சானியாவானது ஜனாதிபதி அரசியலமைப்பு குடியரசாகும், 1996 ஆம் ஆண்டு முதல், அதன் அதிகாரபூர்வமான தலைநகராக டொடோமா, ஜனாதிபதி அலுவலகம், தேசிய சட்டமன்றம் மற்றும் சில அரசாங்க அமைச்சகங்கள் ஆகியவற்றைக் கொண்டு அமைந்துள்ளது. தாருஸ்ஸலாம் நகரம், முன்பு தான்சானியாவின் தலைநகராக இருந்தது, இந்நகரில் பெரும்பாலான அரசாங்க அலுவலகங்களைத் தக்கவைத்துக்கொண்டு, நாட்டின் மிகப்பெரிய நகரமாகவும், முக்கிய துறைமுகமாகவும், முன்னணி வணிக மையமாகவும் உள்ளது. தான்சானியா நாடு சாமா சாம்பியோ மப்புண்டூஸி (CCM) என்ற ஒற்றை கட்சியின் மேலாதிக்கத்தில் அதன் ஆட்சி அதிகாரத்தில் உள்ளது. இக்கட்சி உருவானதிலிருந்து 1992 ஆம் ஆண்டு வரை, நாட்டில் சட்டப்பூர்வமாக அனுமதிக்கப்பட்ட பெரிய கட்சியாக இது மட்டுமே இருந்தது. இந்நிலை 1 ஜூலை 1992 இல் அரசியலமைப்புத் திருத்தங்களால் மாற்றப்பட்டது மற்றும் ஒன்றுக்கு மேற்பட்ட அரசியல் கட்சிகளை உருவாக்கவும் அவற்றின் நடவடிக்கைகளை அனுமதித்தும் பல சட்டங்கள் தேசிய சட்டமன்றத்தால் இயற்றப்பட்டன. ஜனாதிபதி மற்றும் நாட்டின் தேசிய சட்டமன்ற தொகுதிகளுக்கான தேர்தல் அக்டோபர் 2015 இல் நடைபெற்றது. தேர்தலில் CCM கட்சி சட்டமன்றத்தில் கிட்டத்தட்ட 75% இடங்களைக் கைப்பற்றியது.\n\n19 ஆம் நூற்றாண்டின் பிற்பகுதியில் ஜெர்மன் கிழக்கு ஆபிரிக்காவை உருவாக்கியபோது ஐரோப்பிய காலனித்துவமானது, முதன்முதலாக தான்சானியாவில் தொடங்கியது, இது இரண்டாம் உலகப் போருக்குப் பின்னர் பிரிட்டிஷ் ஆட்சிக்கு வழிவகுத்தது. முதன்மை நிலப்பகுதி தங்கனிக்கா என்ற பெயரில் ஆளப்பட்டு வந்தது, கிழக்குக் கரையோரத்தில் உள்ள சன்சிபார் என்ற பெயரில் ஒரு தனியான காலனியாக ஆட்சி செய்யப்பட்டது. 1961 மற்றும் 1963 இல் இந்த காலனிகள் விடுதலை அடைந்ததைத் தொடர்ந்து, 1964 ஆம் ஆண்டு ஏப்ரல் மாதத்தில் ஐக்கிய தான்சானிய குடியரசு என்ற பெயரில் இணைந்தன. இதன் முக்கிய பகுதியான தங்கனிக்கா, மற்றும் சன்சிபார் தீவுகளின் பெயர்களை இணைத்து இந்நாட்டுக்கு தன்சானியா எனப் பெயர் வைக்கப்பட்டது. தங்கனீக்கா சன்சிபாருடன் 1964 இல் இணைந்து தங்கனீக்கா, சன்சிபார் ஐக்கியக் குடியரசு என முதலில் பெயர் வைக்கப்பட்டு பின்னர் அதே ஆண்டில் தன்சானியா எனப் பெயர் மாற்றம் பெற்றது.\n\nதான்சானியாவின் வடகிழக்குப் பகுதியில் மலைப்பகுதிகளும் அடர்ந்த காடுகளையும் கொண்டுள்ளது, இப்பகுதியில்தான் கிளிமஞ்சாரோ மலை அமைந்துள்ளது. ஆப்பிரிக்காவின் மூன்று பெரிய ஏரிகளின் ஒரு பகுதி தான்சானியாவுக்குள் உள்ளன. ஆப்பிரிக்காவின் மிகப்பெரிய ஏரியும், கண்டத்தின் ஆழமான ஏரியான, விக்டோரியா ஏரி வடக்கே உள்ளது, இந்த ஏரி, அதன் தனித்துவமான மீன் இன வகைக்காக அறியப்படுகிறது. கிழக்கு கடற்கரையானது வெப்பமும் ஈரப்பதமுமானது, இந்தக் கடற்கரை சன்சிபார் தீவுக்கான கடல்வழியாக உள்ளது. ருக்வாவின் தென்மேற்குப் பகுதியில் உள்ள கலாம்போ அருவி ஆப்பிரிக்காவின் இரண்டாவது பெரிய அருவியாகும் இது ஜாம்பியா எல்லையில் உள்ள தாங்கானிக்கா ஏரியின் தென்கிழக்கு கரையோரத்தில் அமைந்துள்ளது. மெனாய் விரிகுடா பகுதியானது சான்சிபார் பகுதியின் மிகப்பெரிய பாதுகாக்கப்பட்ட கடல் பகுதியாகும்.\n\nதான்சானியாவில் 100 க்கும் மேற்பட்ட வெவ்வேறு மொழிகள் பேசப்படுகின்றன, இது கிழக்கு ஆப்பிரிக்காவில் மொழியியல் ரீதியாக மிகவும் வேறுபட்ட நாடாக உள்ளது. தான்சானியாவில் பேசப்படும் மொழிகள் அனைதுதம் நான்கு ஆப்பிரிக்க மொழி குடும்பங்களைச் சேர்ந்தவை அந்த மொழிக்குடும்பங்கள்: பண்டு, குஷிட்டிக், நீலோடிக், கோயிசான் ஆகும். சுவாஹிலியும், ஆங்கிலமும் தான்சானியாவின் அதிகாரப்பூர்வ மொழிகளாக இருக்கின்றன. பன்மொழிகள் மிகுந்த நாடான தான்சானியாவில், சுவாகிலி மொழி பாராளுமன்ற விவாதங்களிலும், கீழ் நீதிமன்றங்களிலும், நடுத்தர அளவில் துவக்கப் பள்ளிகளில் பயிற்றுவிப்பதற்கும் பயன்படுத்தப்படுகிறது; ஆங்கிலமானது வெளிநாட்டு வர்த்தகத்திற்கும், தூதரகங்களிலும், உயர் நீதிமன்றங்களிலும், இரண்டாம் நிலைக் கல்வி மற்றும் உயர் கல்வியிலும், பயன்படுத்தப்படுகிறது. எனினும் தான்சானியா அரசாங்கம் ஆங்கிலத்தை கல்வி மொழியாக நீட்டிகாமல் நிறுத்திவிட திட்டமிட்டுள்ளது. நாட்டில் உள்ள பல இன குழுக்களை ஒன்றிணைக்கும் ஒரு வழிமுறையாக, சுவாகிலி மொழியின் பயன்பாட்டை ஜனாதிபதி நியேரேர் ஊக்குவித்தார். தான்சானியர்களில் சுமார் 10% சுவாகிலி மொழியை முதல் மொழியாக பேசுகின்றனர், மேலும் 90% வரையானவர்கள் இதை இரண்டாவது மொழியாக பேசுகின்றனர். பெரும்பாலான தான்சானியர்கள் சுவாகிலி மற்றும் ஒரு உள்ளூர் மொழியை பேசுகின்றனர்; தான்ஸானியாவின் பல கல்வி நிலையங்கள் மும்மொழி பாடங்களைக் கொண்டு உள்ளனது; இங்கு ஆங்கிலத்திலும் பேசுகிறனர். சுவாகிலி மொழியைப் பரவலாக பயன்படுத்த ஊக்குவிக்கப்படுவது, நாட்டில் உள்ள சிறிய மொழிகளின் வீழ்ச்சிக்கு வழிவகுத்து வருகிறது. பெரும்பாலும் நகர்ப்புறங்களில்,  இளம் குழந்தைகள் பெருமளவில் முதல் மொழியாக சுவாகிலி மொழியைப் பேசுகிறார்கள். \n\nதான்சானியா-மலாவி உறவுகளில் நாட்டின் நேசா ( மலாவி ஏரி) எல்லையை ஒட்டியிருக்கும் எல்லை நிலப்பரப்பு குறித்த சிக்கலின் காரணமாக பதட்டமாகி விட்டன. இச்சிக்கலைத் தீர்ப்பது தொடர்பாக 2014 மார்ச்சில்நடைபெற்ற முயற்சி தோல்வியுற்றது. சர்வதேச நீதிமன்றம் (ஐ.சி.ஜே.) இந்த பிரச்சினைக்கு மத்தியஸ்தம் செய்யலாம் என 2013-ல் இரு நாடுகளும் ஒப்புக் கொண்டன. \nமலாவி, சர்வதேச நீதிமன்றத்தின் இன் கட்டாய அதிகார வரம்பை ஏற்றுள்ளது ஆனால் தான்சானியா ஏற்க மறுத்துவிட்டது. \nSection::::பெயராய்வு.\n\"தான்சானியா\" என்ற பெயரானது, இரு நாடுகளின் பெயர்களை இணைத்து உருவாக்கப்பட்டது, இது தங்கனீக்கா மற்றும் சான்சிபார் நாடு ஆகியவற்றை ஒருங்கிணைந்து புதிய நாடு உருவானபோது, இரு நாட்டுப் பெயர்களையும் ஒருங்கிணைத்து புதுச்சொல்லாக பெயர் வைக்கப்பட்டது. \"தங்கனீக்கா\" என்ற பெயர் சுவாகிலி மொழிச் சொற்கலான தங்க (கடற் பயணம்) மற்றும் நிக்கா (\"மக்களற்ற வெற்று\", \"வனப்பகுதி\") என்ற சொற்களில் இருந்து உருவானது, இது \"வனாந்தரத்தில் புறப்பட்டது\" என்ற சொற்றொடரை உருவாக்கியது. இது சில சமயம் தங்கனீக்கா ஏரியைக் குறிக்கின்றது. சான்சிபார் என்ற பெயர் \"ஜேன்ஜி\" என்பதிலிருந்து வந்தது, இது உள்ளூர் மக்களைக் குறிப்பிடும் பெயர் (\"கருப்பு\" என்று பொருள் கூறப்படுகிறது)   மற்றும் அரபிச் சொல்லான \"பார்\" (இதற்கு கடற்கரை என்று பொருள்)\nஆகியவற்றின் கூட்டுச் சொலாலாகும்.\nSection::::காலநிலை.\nதான்சானியாவுக்குள் தட்பவெப்பமானது மிகவும் மாறுபடுகிறது. மலைப்பகுதிகளில், 10 மற்றும் 20 ° C (50 மற்றும் 68 ° F) வெப்பநிலையானது முறையே குளிர் மற்றும் கோடைப் பருவங்களில் இருக்கும். நாட்டின் பிற பகுதிகளில் வெப்பநிலையானது 20 ° C (68 ° F) க்கும் குறைவாகவே இருக்கும். கோடைக் காலம் நவம்பர் மற்றும் பிப்ரவரி (25-31 ° C அல்லது 77.0-87.8 ° F) மாதங்களிலும், மே மற்றும் ஆகஸ்ட் (15-20 ° C அல்லது 59-68 ° F) க்கும் இடையிலான காலம் குளிர் காலமாகவும் இருக்கும். வருடாந்திர வெப்பநிலை 20 ° C (68.0 ° F) ஆகும்.  உயர்ந்த மலைப்பகுதிகளில் காலநிலையானது குளிர்ச்சியாக உள்ளது. \n\nதான்சானியாவில் இரண்டு முதன்மையான மழைக் காலங்கள் உள்ளன: ஒன்று (அக்டோபர்-ஏப்ரல்) காலகட்டத்திலும் ஒரு பகுதியாகவும், மற்றொன்று இரு முறைகளாக (அக்டோபர்-டிசம்பர் மற்றும் மார்ச்-மே) காலகட்டத்தில் பொழிகிறது.\n\n"}
{"id": "36849", "url": "https://ta.wikipedia.org/wiki?curid=36849", "title": "காம தேவன்", "text": "காம தேவன்\n\nகாம தேவன் என்பது காமத்தின் அதிபதியாக விளங்கும் ஓர் தமிழரின் கடவுள் ஆவார். இவருக்கு ராகவிருந்தன், அனங்கன், கந்தர்வன், மன்மதன், மனோசித், ரதிகந்தன்', மதனன், புஷ்பவனன், மாறன் புஷ்பதானுவன், வசந்தன் போன்ற பிற பெயர்களும் உண்டு.\n\nகாம தேவன் வில்லம்பு எய்திய ஒரு அழகான இளைஞனாக சித்தரிப்படுகிறார். அவருடைய வில் கரும்பால் ஆனது, அதனுடைய நாண் தேனீக்களால் உருவாக்கப்பட்டது, காம தேவனின் அம்பு ஐந்து வித நறுமண மலர்களால் ஆனது. காம தேவனின் வாகனம் கிளி. ரதி தேவி காமதேவனின் துணையாக உள்ளார். காமதேவனுக்குரிய பருவம் வசந்த காலம்.\n\nSection::::தோற்றம்.\nபுராணங்களில் படி, காம தேவன் பிரம்ம தேவனின் மானசீக புதல்வன் ஆவார். சில புராணங்களில் இவர் திருமாலின் மகனாகவும் கருதப்படுகிறார். திருமால் கண்ணனாக அவதரித்த போது, காம தேவன் கண்ணன் - ருக்மினியின் மகன் பிரதுயும்னனாக அவதரித்தார். இவரை பிரம்மாவின் தம்பி என்று கூட கூறுகிறார்கள்.\n\nSection::::புராணக் கதைகள்.\nSection::::காமத்தகனம்.\nகாம தேவன் சிவனால் எரிக்கப்பட்ட கதை மிகவும் பரவலாக அறியப்பட்டுள்ளது. அக்கதை பின் வருமாறு.\n\nகைலாயத்தில் ஆழ்ந்த தியானத்தில் இருக்கும் சிவபெருமான் பார்வதியை மணக்க வேண்டி, காம தேவன் சிவனை நோக்கி மலரம்புகளை எய்து விடுகிறார். இதனால் கோபம் கொண்ட சிவன், தனது முக்கண்ணைக்கொண்டு காம தேவனை எரித்து விடுகிறார். இதனைத் தெரிந்து கொண்ட ரதிதேவி சிவனிடம் தன் கணவனை உயிர்ப்பிக்குமாறு மன்றாடுகிறாள். காமத்துக்கு எவ்வாறு உருவம் இல்லையோ அவ்வாறே காம தேவனுக்கு உருவமில்லை எனக்கூறி உருவமற்ற நிலையில் காமதேவனை உயிர்ப்பிக்கிறார். பின்னர், திருமால் கண்ணனாக அவதரிக்கும் போது, காம தேவன் கண்ணனின் மகனாக அவதிரிப்பார் எனவும், அதன் பின்னர் காம தேவனின் தேகம் திரும்பி விடும் எனவும் சாப விமோசனம் குறித்தும் கூறுகிறார்.\n\nSection::::காயத்திரி மந்திரம்.\nகாம தேவனுக்குரிய காயத்ரி மந்திரம் கீழ்க்கண்டவாறு\n\nகாமதேவாய விதுமகே புட்பதேவாய தீமகி\nதன்னோ அனங்கப் பரஞ்சோதியது\n\n"}
{"id": "36854", "url": "https://ta.wikipedia.org/wiki?curid=36854", "title": "காமம்", "text": "காமம்\n\nகாமம் (\"Kāma\", சமசுகிருதம், பாளி; தேவநாகரி: काम) என்பது ஆசை, விருப்பம், புலன் சார்ந்த இன்பம், காதல் மற்றும் வாழ்க்கையின் பிற இன்பங்களையும் பொதுவாக குறிக்கக்கூடிய சொல்.\n\nSection::::மதங்களின் பார்வையில்.\nSection::::சைவ, வைணவ மதங்களில்.\nசைவ, வைணவ மதங்களில், காமம் என்பது நான்கு புருஷார்த்தங்களுள் ஒன்று. ஒரு மனிதனின் வாழ்க்கையில் அடைய வேண்டிய குறிக்கோள்களுள் ஒன்றாக காமம் கருதப்படுகிறது. எனினும் அறம், மற்றும் பொருளுக்கு பின்பே காமம் முக்கியத்துவம் வாய்ந்ததாக கருதப்படுகிறது. அறம், பொருள், காமம் ஆகிய மூன்றையும் வாழ்க்கையில் முறையாக கடைபிடித்தால் வீடுபேறு கிடைக்கும் என சைவ, வைணவ மதங்களில் நம்பப்படுகிறது. சைவ சமயத்தில் காமத்தின் அதிபதியாக காம தேவன் கருதப்படுகிறார்.\n\nSection::::பௌத்தம்.\nஇந்து மதத்தைப் போல் அல்லாது, பொதுவாக பௌத்தத்தில் அதுவும் குறிப்பாக தேரவாத பௌத்தத்தில் காமம் பொதுவாக ஏற்றுக்கொள்ளப்படுவதில்லை. புத்தரே போதி நிலை அடைவதற்காக காமத்தைத் துறந்தார். பௌத்த துறவிகள் காமத்தை முற்றிலும் துறந்தாலும், பொது மக்கள் தவறான நடத்தைக் கொள்ளக்கூடாது என்பதை மட்டுமே கூறுகிறது(\"காமேஸு மிச்சாசார\"). எனினும் வஜ்ரயான பௌத்ததில் காமத்தை குறித்து இவ்வளவு கடுமையான கருத்துகள் இல்லை.\nSection::::கிறித்தவம்.\nகிறித்தவ மதத்தை பெறுத்தவரை காமம் ஏழு தலையான பாவங்களில் ஒன்றாக கருதப்படுகிறது. காமத்தில் மூழ்கி கிடப்பவர்கள் மறு உலகில் நரகத்திற்கு செல்வர் என நம்பப்படுகிறது.\n\n\n"}
{"id": "36870", "url": "https://ta.wikipedia.org/wiki?curid=36870", "title": "தற்பால்சேர்க்கை", "text": "தற்பால்சேர்க்கை\n\nஆணுக்கும் ஆணுக்குமிடையே அல்லது பெண்ணும் பெண்ணுக்குமிடையே ஏற்படும் பாலியல் ஈர்ப்பு அடிப்படையிலான உறவு ஓரினச்சேர்க்கை, தற்பால்சேர்க்கை, ஒருபாலீர்ப்பு அல்லது தன்பாலீர்ப்பு (\"Homosexuality\") எனப்படும். தம் பாலினத்தைச் சேர்ந்த நபர்களைக் காமுறுதல், உடலுறவுக்கு விழைதல், காதல் வயப்படுதல் என்பவற்றால் தற்பால்சேர்க்கை அடையாளம் காணப்படலாம். தன்பாலினப்புணர்ச்சி, சமப்பாலுறவு என்றும், ஓரினச்சேர்க்கை என்றும் குறிக்கப்படுவதுண்டு.\n\nதற்பால்ச்சேர்க்கை மனித வரலாறு முழுவதுமே தன் தொடர்ச்சியைக் கொண்டிருந்தாலும் கூட, பொதுச் சமூகங்களில் வெறுப்பிற்குரிய விடயமாக அணுகப் பட்டது. இன்றளவும் பல நாடுகளில் தற்பால்சேர்க்கை அவமானகரமான விடயமாக, சட்ட விரோதமானதாக உள்ளது. இந்தப் பால்நிலை வகுபாடானது 60களில் இடம்பெற்ற ஸ்ரோன்வோல் கலவரங்களைத் தொடர்ந்து பொதுச் சமூகங்களில் தனக்கான அங்கீகாரத்தைப் பெற்று வருகிறது. பல நாடுகள் தற்பால்சேர்க்கையைச் சட்டபூர்வமானதாய் அங்கீகரித்துள்ளன.\n\nதற்பால்ச்சேர்க்கையில் ஒரு ஆண், மற்றொரு ஆணுடன் பாலுறவு கொள்வதை ஆங்கிலத்தில் கே என்கிறார்கள். அதுபோல ஒரு பெண் மற்றொரு பெண்ணுடன் பாலுறவு கொள்வதை லெஸ்பியன் என்கிறார்கள். இவற்றை தமிழில் மகிழ்வன், மகிழினி என்று சுட்டுகிறார்கள். இந்த தற்பால் சேர்க்கையை விரும்பும் மனிதர்கள் இருபால்சேர்க்கையை விரும்பும் நபர்களாக இருக்கவும் வாய்ப்புண்டு.\n\nசெப்டம்பர் ஆறு 2018 ஆம் ஆண்டு இந்திய உச்சநீதிமன்றம் தற்பால்சேர்க்கையை ஆதரித்து தீர்ப்பு வழங்கியது.\n\nSection::::வரலாறு.\n\"ஹோமோ செக்ஸ்\" என்ற சொல்லின் அடிப்படை கிரேக்கச் சொல்லான ஹோமோவிலிருந்து வந்ததாகும். கி.பி 1869ல் ஜெர்மனி உளவியல் நிபுணர் \"கார்ல் மரியா பென் கெர்ட்\" என்பவர் தற்பால்சேர்க்கையை ஹோமோ செக்ஸ் என்று அழைத்தார். கிரேக்க நாகரீகத்தில் தற்பால்சேர்க்கையை போற்றியமைக்கான ஆதாரங்கள் உள்ளன. கிரேக்க தத்துவ ஞானி பிளாட்டோ தன்னுடைய நூலில் தற்பால்சேர்க்கை உள்ள ஆண்களே வீரம்நிறைந்தவர்களாக இருப்பர் என்று தெரிவிக்கின்றார். கிரேக்க தொன்மவியலில் கிரேக்க கடவுளர்களிடையே தற்பால் சேர்க்கை இருந்தமையும் குறிப்பிடத்தக்கது. அதனால் கிரேக்கத்தில் ஆண் ஓரினச்சேர்க்கையை மிகவும் பெருமைக்குரிய விஷயமாக வீரர்கள் நினைத்தார்கள்.\n\nநான்காம் நூற்றாண்டில் இந்நிலை மாறியது, தற்பால் சேர்க்கை இயற்கைக்கு விரோதமானதாகவும், இறைவனுக்கு எதிரானதாகவும் கருத்து பரவத்தொடங்கியது. இன்றுவரை கொடுமையான தண்டனைகளையும், மரண தண்டனையையும் தரக்கூடிய குற்றமாக கருதப்படத் தொடங்கியது இந்தகாலத்தில்தான். பாலுறவு என்பது குழந்தை பெறுவதற்கவே; குழந்தை பெறமுடியாத பாலுறவுகள் தேவையற்றது என்ற எண்ணம் தற்பாலுணர்வை வெறுக்கும் தன்மைக்கு முக்கிய காரணமாகும். மாவீரன் நெப்போலியன் 1804ல் வயதுக்கு வந்த இருவர் தற்பால்சேர்க்கையில் ஈடுபடுதல் குற்றமற்றது என சட்டமியற்றினார்.\n\nSection::::ஆப்ரிக்கா.\nவரலாற்றில் முதல் தற்பால் சேர்க்கையினராக கி.மு. 2400ல் வாழ்ந்த Khnumhotep மற்றும் Niankhkhnum ஆகிய ஆண் தற்பால் சேர்க்கையாளர்கள் கருதப்பெறுகின்றனர்.\n\nSection::::அமெரிக்கா.\n2004 ம் ஆண்டு சான் பிரான்சிஸ்கோ நகர மேயர் கவின் நெவ்சம் (Gavin Newsom) முதல் முறையாக கலிஃபோர்னியா மாகாணத்தில் ஒரு லெஸ்பியன் தம்பதிக்கு திருமண உரிமத்தை வழங்கினார். ஆனால் இந்த முயற்சிகள் தொடரவில்லை. சட்டப்படி ஒரு பால் ஈர்ப்புடையோர்களின் திருமணம் அங்கீகரிக்கப்படவில்லை.\nநியூ யார்க்கில் நிகழ்ந்த ஸ்டோன்வால் கிளர்ச்சிதான் (Stonewall riots) உலகில் முதல் முதலாக ஒரு பால் ஈர்ப்புடையோருக்காக நடைபெற்ற மிகப் பெரிய புரட்சி. ஜூன் 28, 1969 அன்று ஸ்டோன்வால் விடுதியில் ஒரு பால் ஈர்ப்புடையவர்களுக்கு எதிராக காவல்துறை தாக்குதல் தொடுத்தபோது, அவர்கள் வெகுண்டு எழுந்து கலகத்தில் ஈடுபட்டனர். இந்த எதிர்ப்பு அலையலையாகப் பரவி உலக கவனத்தை ஈர்த்தது.\nஒருபால் ஈர்ப்புடையோர் சமூகத்திலிருந்து முதல் முறை வெளிப்படையாக அமெரிக்க அரசியலில் உயர் பதவி வகித்தவர் ஹார்வே மில்க். சான் பிரான்சிஸ்கோ மாகாணத்தின் நகர மேற்பார்வையாளராக இவர் பணியாற்றினார். ஒரு பால் ஈர்ப்புடையோருக்கு வேலை வாய்ப்புகள் அளிக்கும் வகையில் ஓர் அரசாணையை பிரகடனப்படுத்தினார்.\nஒரு பால் ஈர்ப்புடையோருக்காக 1978ல் சான் பிரான்சிஸ்கோவில் நிகழ்ந்த பிரம்மாண்டமான திருவிழாவில் முதல் முறையாக 2,50,000 பேர் கலந்து கொண்டனர்.\nபாலியல் ரீதியான பாகுபாடுகளைத் தவிர்க்கும் சட்டங்களை 21 அமெரிக்க மாகாணங்களும், பாலின ரீதியான பாகுபாடுகளைத் தவிர்க்கும்\nசட்டங்களை வாஷிங்டன் உள்ளிட்ட 16 மாகாணங் களும் நிறைவேற்றியுள்ளன. வாஷிங்டன் உள்ளிட்ட 6 மாகாணங்களில் ஒரு பால் திருமணங்கள் அங்கீகரிப்பட்டுள்ளன.\n1982ல் அமெரிக்க மாகாணமான விஸ்கான்சினில் முதல் முறையாக பாலியல் ரீதியான பாகுபாடு தடை செய்யப்பட்டது. தொடர்ந்து 1984ம் ஆண்டு கலிஃபோர்னியாவில் உள்ள பெர்க்கலி நகரத்தில் ஒரு பால் ஈர்ப்புடையவர்களுக்கான மருத்துவக் காப்பீட்டுத் திட்டம் அறிமுகப்படுத்தப்பட்டது. வெர்மோன்ட் மாநிலத்தில் 2000ம் ஆண்டு, ஒரு பால் ஈர்ப்புடையவர்களுக்கான திருமணம் அங்கீகரிக்கப்பட்டது\nஅமெரிக்க நாடாளுமன்றத்தின் எம். பியான பெர்னிபிராங்க் மற்றும் ஜிம்ரெய்டி ஆகியோர் ஜூலை 7 2012ல் திருமணம் செய்துகொண்டனர். இதன் மூலம் அமெரிக்க அரசியல் வரலாற்றில் முதன்முறையாக பார்லிமென்ட் எம்.பி. தற்பால் சேர்க்கை திருமணம் செய்து கொண்டதாக பூஸ்டன் குளோப் நாளிதல் செய்தி வெளியிட்டுள்ளது.\n\nSection::::பாகிஸ்தான்.\nபாகிஸ்தானைச் சார்ந்த ரெஹனா கவுசார் மற்றும் சோபியா கமர் ஜோடி முதல் தற்பால்சேர்க்கை தம்பதியினர் ஆவர். இவர்கள் முதல் இசுலாமிய தற்பால்சேர்க்கையினராகவும் கருதப்பெறுகின்றனர்.\n\nSection::::தற்பால்சேர்க்கை காரணங்கள்.\nதற்பால் சேர்க்கை விருப்பத்திற்கு ஜெனடிக் கோட்பாடு, ஹார்மோன் கோட்பாடு, சைக்கோ அனலிடிக்கல் தியரி, பியர் இன்ஃபுளுயன்ஸ் தியரி என்ற நான்கு கோட்பாடுகளையும் மருத்துவ ஆய்வுகள் ஏற்கவில்லை.\n\nநான்கு சதவீத மக்கள் தற்பால்சேர்க்கையை விரும்புகின்றார்கள். இவர்களின் வளர்ப்பிற்கும் இந்த தற்பால்சேர்க்கை விருப்பத்திற்கும் எந்த தொடர்பும் இல்லை. இந்த பாலியல் தேர்வானது, குறிப்பிட்ட சில குடும்பங்களில் வழிவழியாக தொடர்வதையும், இரட்டையர்களின் தேர்வுகள் ஒரேமாதிரியாக இருப்பதையும் ஆய்வாளர்கள் குறிப்பிடுகின்றார்கள். எனவே ஓரினச்சேர்க்கை விருப்பம் வளர்ப்பினால் ஏற்படுதில்லை என்று லண்டன் உளவியல் மையத்தின் ஆய்வாளர் க்லென் வில்சன், கிழக்கு லண்டன் பல்கலைக்கழக உளவியல் உயிரியலாளர் காசி ரகுமான் ஆகியோர் தெரிவிக்கின்றனர்.\n\nதற்பால்சேர்கையில் ஈடுபடாத, ட்ரோசோக்பிலா எனும் பூச்சியில் மரபணுவை மாற்றி சோதித்தபோது, அவை தற்பால்சேர்க்கையில் ஈடுபாடுடன் இருப்பதை கண்டறிந்தனர்.\n\n\"சூழ்நிலை தற்பால்சேர்க்கையாளர்\" (Situational Homosexual) என்ற வகையினர் தற்பால் சேர்க்கையில் சூழ்நிலை காரணமாக ஈடுபடுபவர்கள், இவர்களை முழுமையான தற்பால்சேர்க்கையினர் என நினைத்தல் கூடாதென மருத்துவர்கள் கூறுகிறார்கள். இவர்கள் கீழ்வரும் காரணிகளால் தற்பால்சேர்க்கையில் ஈடுபடுகிறார்கள் என்று கூறப்பெறுகிறது.\n\n\nஆண் ஓரினச்சேர்க்கை செயல்பாடுகளின் அடிப்படையில் அதில் ஈடுபடுகின்றவர்கள் இரு வகைகளாகப் பிரிக்கப்பெறுகிறார்கள்.\n\n\nSection::::மிருகங்களிடையே தற்பால்சேர்க்கை.\nதற்பால்சேர்க்கையை மனநோய் என்றும், குறைபாடு என்றும் அமெரிக்க மனவியல் கூட்டமைப்பு போன்றவை கருதி வந்தன. ஆனால் 1973ல் ஆய்வுகளின் மூலம் தற்பால்சேர்க்கை இயற்கையானது என்பதை அறிந்து, இது இயற்கையான உணர்வே என வெளிப்படுத்தினர். சீனாவின் சென்னோங்கியா பகுதியில் உள்ள தங்கநிற குரங்குகளை கண்காணித்ததில், தற்பால்சேர்க்கையில் அவை ஈடுபடுவதை அறிந்துகொண்டனர். அதோடு டால்பின்கள், லேமன் அல்பாற்றாஸ்கள், பூனைகள் போன்ற விலங்குகளும் தற்பால்சேர்க்கையில் ஈடுபடுதை ஆய்வுகளின் மூலம் கண்டறிந்துள்ளார்கள்.\n\nSection::::சமயத்தின் பார்வை.\nSection::::இந்து மதம்.\nஇந்து மதத்தின் ஒழுக்க கோட்பாடுகள் ஸ்மிருதி எனும் நூல்களின் அடிப்படையில் நிர்ணயம் செய்யப்படுகிறது. இந்த ஸ்மிருதிகள் காலத்திற்கு தக்கவாறு மாறுகின்றவை. மனுஸ்மிருதி தற்பால் சேர்க்கையில் ஈடுபடுபவர்கள் குளித்தாலே போதும் என்று கூறுகிறது. வாத்ஸ்யாயனரின் காமசாத்திரம் நூலில் தற்பால் சேர்க்கையாளர்களின் திருமணங்கள் பற்றிய குறிப்புகள் உள்ளன.\n\nபாற்கடலில் கிடைக்கப்பெற்ற அமுதத்தினை தேவர்களுக்கும், அசுரர்களுக்கும் பிரித்துதருவதற்காக திருமால் மோகினி அவதாரமெடுத்தார். அதனை காணாத சிவபெருமான் மீண்டும் திருமாலை மோகினி அவதாரம் எடுக்கச்சொன்னார். அந்த மோகினியின் அழகில் மயங்கிய சிவன் அவளுடன் உறவுகொண்டதாகவும், அதனால் ஐயப்பன் பிறந்ததாகவும் ஒரு தொன்மக் கதை உள்ளது. சிலர் இதனை கடவுள்களின் ஓரினச்சேர்க்கை கதையாக கருதுகிறார்கள்.\n\nSection::::கிறிஸ்துவம்.\nஜான் பாஸ்வெல் என்ற வரலாற்று ஆசிரியர் தற்பால்சேர்க்கை கிறித்துவத்தின் தொடக்ககாலத்தில் எதிர்க்கப்பெறவில்லை என்கிறார். ஆனால் மதரீதியாக எதிர்ப்பு மிகவேகமாக பரவியது, செயின்ட் அகஸ்டின், செயின்ட் தாமஸ் ஆக்வீனாஸ் என்ற மதகுருமார்களின் கூற்று குழந்தை பெற தகுதியற்ற தற்பால் புணர்ச்சி இயற்கைக்கு விரோதம் என இருந்தமையும், தற்பால்சேர்க்கை ஒரு குறைபாடு என்ற மருத்துவதுறையின் அப்போதைய கண்ணோட்டமும் இந்த எதிர்ப்பினை வலுப்பெறச் செய்தன.\n\n\n"}
{"id": "36889", "url": "https://ta.wikipedia.org/wiki?curid=36889", "title": "பாலுறவு", "text": "பாலுறவு\n\nபாலுறவு (உடலுறவு) எனப்படுவது பாலியல் ரீதியாக இனப்பெருக்கும் விலங்குகள் தம் பாலுறுப்புக்களைப் பயன்படுத்தி உறவு கொள்ளுதலாகும். இனப்பெருக்கத்துக்காக மட்டுமின்றி இன்பத்துக்காகவும் பாலுறவு நடைபெறுகிறது. வழக்கமான ஆணுக்கும் பெண்ணுக்குமிடையிலான புணர்ச்சி தவிர ஓரினச்சேர்க்கையிலும் பாலுறவு நடைபெறுகிறது. வாய்வழிப் பாலுறவு, குதவழிப் பாலுறவு போன்றன இன்பத்துக்காக மேற்கொள்ளப்படும் பாலுறவு நடவடிக்கைகளாகும்.\n\n"}
{"id": "36892", "url": "https://ta.wikipedia.org/wiki?curid=36892", "title": "குழுப் பாலுறவு", "text": "குழுப் பாலுறவு\n\nகுழுப் பாலுறவு எனப்படுவது இரண்டுக்கு மேற்பட்டோர் இணைந்து பாலுறவுச் செயற்பாடுகளில் ஈடுபடுவதாகும். இருவர் இணைந்து மேற்கொள்ளும் எல்லாப் பாலுறவுச் செயற்பாடுகளும் பலர் இணைந்து மட்டும் மேற்கொள்ளக்கூடிய பாலுறவுச் செயற்பாடுகளும் குழுப்பாலுறவில் இடம்பெறுகின்றன. ஒத்த பாலினர் மட்டுமோ அல்லது இருபாலினருமோ அவரவர் பாலியல் நடத்தைகளுக்கேற்ப குழுப் பாலுறவில் பங்குபெறுகின்றனர். குழுப்பாலுறவுக்காகவே விருந்துகள் ஏற்பாடு செய்யப்படுவதுண்டு. குழுப்பாலுறவின் பிரதான நோக்கம் பாலின்பம் ஆகும்.\n"}
{"id": "36894", "url": "https://ta.wikipedia.org/wiki?curid=36894", "title": "மேற்கத்தைய பாலியல் புரட்சி", "text": "மேற்கத்தைய பாலியல் புரட்சி\n\nபாலுறவு கொள்ளல், உடல்ரீதியான பாலியல் வெளிப்படுத்தல், பாலுறவு தொடர்பான கருத்துப் பரிமாற்றம் போன்ற பாலுறவு தொடர்பான பல விடயங்களில் 1960 கள் தொடக்கம் மேற்கில் ஏற்பட்ட புரட்சிகர மாற்றங்கள் மேற்கத்தைய பாலியல் புரட்சி எனப்படும். இந்தப் புரட்சியை மேற்கில் இடம்பெற்ற ஒரு புரட்சி என்று குறிப்பது முக்கியம். தமிழ்ச் சூழலில் பாலுறவுக்கும் மேற்கத்தைய சூழலில் பாலுறவுக்கும் பல சமூக, பண்பாடு, அரசியல் பாலின நோக்கில் பாரிய வேறுபாடுகள் உண்டு.\n"}
{"id": "36896", "url": "https://ta.wikipedia.org/wiki?curid=36896", "title": "மாரீசன்", "text": "மாரீசன்\n\nமாரீசன் (வடமொழி: मारीच, mārīcha), இந்து இதிகாசங்களில் ஒன்றான இராமாயணத்தில் இடம்பெறும் ஒரு பாத்திரம் ஆகும்.\n\nபொன் மானாக வந்த அரக்கன் இராவணனின் மாமன் ஆவான். இராவணன் சீதையை தூக்கிக் கொண்டு போக எண்ணினான். அதற்கு அவன் தனது மாமனின் உதவியை நாடினான். அவன் மாமனும் அதற்கு சம்மதித்தான்.\n\nஅழகிய பொன் மான் உருவம் எடுத்து சீதை முன் சென்றான். அதன் அழகைக் கண்டு மயங்கிய சீதை, மானைப் பிடித்துத் தரும்படி இராமனிடம் கேட்டாள். சீதையின் விருப்பத்தை நிறைவேற்றுவதற்காக இராமன் மானைத் துரத்திக்கொண்டு போனார். சீதைக்கு இலக்குமணன் காவலாக இருந்தான். இராமனின் பாணம் மானைக் கொன்றது. திடீரென்று \"இலக்குமணா!\" என்னும் சத்தம் கேட்டது.\n\nஇது அந்த அரக்கனின் மாயம் ஆகும். சீதைக்கு அச்சம் பிறந்தது, இராமனை அழைக்க இலக்குமணனை அனுப்பினாள். அந்தச் சமயம் பார்த்து சீதையை இராவணன் தூக்கிக்கொண்டு போனான்.\n"}
{"id": "36898", "url": "https://ta.wikipedia.org/wiki?curid=36898", "title": "பாலுறவுச் சம்மத வயது", "text": "பாலுறவுச் சம்மத வயது\n\nபாலுறவுச் சம்மத வயது என்பது சட்டப்படி ஒருவர் பாலுறவில் ஈடுபட உடன்படுவதற்கான வயதெல்லையாகும். சட்டங்களுக்குச் சட்டம் இது வேறுபடுகிறது. பொதுவான பாலுறவுச் சம்மத வயது 16 முதல் 18 ஆண்டுகள் ஆகும். ஆயினும் இது 12 முதல் 21 வயது வரை வேறுபடுகின்றது. சிறுவர்களைப் பாலியல் வன்முறையிலிருந்து தடுக்கவே பாலியற் சம்மத வயது ஏற்படுத்தப்பட்டது எனலாம். சம்மதமளிக்க்கும் வயதினைவிடக் குறைந்தோருடனான பாலுறவு சட்டத்தினால் பாலியல் வன்முறையாகக் கருதப்படுவதுண்டு.\n"}
{"id": "36899", "url": "https://ta.wikipedia.org/wiki?curid=36899", "title": "செயற்கை ஆண்குறி", "text": "செயற்கை ஆண்குறி\n\nசெயற்கை ஆண்குறி என்பது சுய இன்பம் அனுபவித்தலிலும் பாலுறவுச் செயற்பாடுகளிலும் பயன்படும் ஓர் உபகரணமாகும். ஆண்குறியைப் போன்ற உருவத்தில் கண்ணாடி, பிளாஸ்டிக், இரப்பர் போன்றவற்றைப் பயன்படுத்தி இவை உருவாக்கப்படுகின்றன. யோனிவழி, குதவழி நுழைத்தே இவை பயன்படுகின்றன. செயற்கையான வாய்வழிப் பாலுறவிலும் பயன்படுகின்றன. ஒன்றுக்கு மேற்பட்டோர் ஒரு செயற்கை ஆண்குறியைப் பயன்படுத்துவதாயின் ஆணுறை பயன்படுத்தப்படுவது ஊக்குவிக்கப்படுகின்றது.\n"}
{"id": "36900", "url": "https://ta.wikipedia.org/wiki?curid=36900", "title": "தகாப் பாலுறவு", "text": "தகாப் பாலுறவு\n\nதகாப் பாலுறவு (தகாப் புணர்ச்சி) எனப்படுவது நெருங்கிய குடும்ப அங்கத்தவர்களிடையிலான பாலுறவாகும். இது பாலுறவுச் செயற்பாடுகளில் சமூகத்தால் ஏற்றுக் கொள்ளப்படாத ஒன்றாகும். எல்லாச் சமூகங்களிலும் தகாப் பாலுறவைத் தடுக்க முனைகின்றன. சட்டங்கள் நெருங்கிய உறவுத் திருமணங்களைத் தடுக்கின்றன. நெருங்கிய உறவுகள் எனக்கருதப்படுபவை சமூகங்களுக்குச் சமூகம் வேறுபடுகின்றன.\n\nSection::::ரத்த சம்மந்த உறவுகளுடனான புணர்ச்சி.\nதகாதப் பாலுறவு வகையில் ரத்த சம்மந்தமான உறவுகளுடனான புணர்ச்சியும் ஒன்று. இவ்வகையில் தாய் - மகன் , தந்தை -மகள் அண்ணன் ,தங்கை புணர்ச்சிகளும் அடங்குகின்றன.\n"}
{"id": "36902", "url": "https://ta.wikipedia.org/wiki?curid=36902", "title": "1655", "text": "1655\n\n1655 (MDCLV) ஒரு வெள்ளிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் திங்கட்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "36905", "url": "https://ta.wikipedia.org/wiki?curid=36905", "title": "குருதிப் பரிசோதனை", "text": "குருதிப் பரிசோதனை\n\nகுருதிப் பரிசோதனை (இரத்தப் பரிசோதனை) என்பது இரத்தக் குழாயிலிருந்து இரத்தத்தை எடுத்துச் செய்யப்படும் பரிசோதனையாகும். நோய்க் கிருமிகளின் இருப்பு, ஊட்ட அளவு, மருந்துச் செறிவு, உடற்பகுதிகளின் தொழிற்பாடு போன்ற பலவற்றை ஆய்ந்தறியும் பொருட்டு குருதிப் பரிசோதனை மேற்கொள்ளப்படுகின்றது. மருத்துவப் பரிசோதனைகளில் மிக அதிகமாக மேற்கொள்ளப்படுவது குருதிப் பரிசோதனையாகும்.\n\n"}
{"id": "36906", "url": "https://ta.wikipedia.org/wiki?curid=36906", "title": "ஏர் இந்தியா", "text": "ஏர் இந்தியா\n\nஏர் இந்தியா இந்தியாவின் தேசிய விமானசேவை நிறுவனமாகும். பயணிகள், பொதிகள் சேவைகளை வழங்கும் இந்நிறுவனம் மும்பாயின் சத்ரபதி சிவாஜி சர்வதேச விமான நிலையம், தில்லி இந்திராகாந்தி சர்வதேச விமான நிலையம் ஆகியவற்றைத் தளமாகக் கொண்டு இயங்குகின்றது. 1932 இல் டாட்டா எயர்லைன்ஸ் என்ற பெயரில் ஆரம்பிக்கப்பட்ட இந்நிறுவனம் இப்பொழுது உலகின் 146 விமான நிலையங்களுக்குப் பறப்புக்களை மேற்கொள்கிறது.\nSection::::நலிவு நிலை.\nஇந்திய அரசின் பொதுதுறை நிறுவனமான இது நலிவடைந்து வருவதால் மூடிவிட 2015ஆம் ஆண்டி அரசு முடிவெடுத்துள்ளது.\nSection::::துவக்க ஆண்டுகள் (1932–1945).\nSection::::டாடா ஏர் சர்வீசாக.\nஏர் இந்தியா நிறுவனம் டாடா ஏர் சர்வீசஸ் என்ற பெயரில் முதலில் துவக்கப்பட்டது, பின்னர் டாடா ஏர்லைன்ஸ் எனப் பெயர்மாற்றப்பட்டது. இந்த நிறுவனத்தைஅத் துவக்கியவர் ஜஹாங்கீர் ரத்தன்ஜி தாதாபாய் டாடா (சுருக்கமாக ஜேஆர்டி டாடா) இவர்தான் முதல் இந்திய வணிக விமான ஓட்டி உரிமம் பெற்றவர் ஆவார். இரண்டு பழைய ஹாவில்லாண்ட் புஷ் மோத்ஸ் விமானங்களை வாங்கி தொழிலில் இறங்கினார். 1932 அக்டோபர் 15 அன்று டாடா ஏர்லைன்ஸ், கராச்சியில் இருந்து மும்பைக்கு தனது முதல் பயணத்தை தொடங்கியது. முதலில் சரக்குப் போக்குவரத்துதான். ஒற்றை இன்ஜின் கொண்ட அந்த விமானம், 25 கிலோ கடிதங்களை மும்பைக்கு கொண்டு வந்தது. ஜேஆர்டி டாடாவே அந்த விமானத்தை ஓட்டி வந்தார். அதன்பின்னர் டாடா ஏர்லைன்ஸ் படிப்படியாக வளர்ந்தது. டெல்லி, மும்பை, திருவனந்தபுரம், குவாலியர், போபால் என பல நகரங்களுக்கும் தனது சேவையை விரிவுபடுத்தியது.  அதன் முதல் வருடத்தில், விமான சேவையில் 155,000 பயணிகள் மற்றும் 9.72 டன்கள் (10.71 டன்) அஞ்சல் பொதிகளை சுமந்து 160,000 மைல்கள் (260,000 கிமீ) பறந்து, 60,000 (அமெரிக்க $ 930) லாபம் ஈட்டியது.\nSection::::டாடா ஏர்லைன்ஸாக.\nமுதல் தடவையாக மைல் மெர்லின் என்ற ஆறு இருக்கைகள் கொண்ட விமானம் தனது முதல் உள்நாட்டுப் பயணிகள் விமான சேவையை மும்பையில் இருந்து திருவனந்தபுரத்துக்குத் துவக்கியது. 1938 ஆம் ஆண்டில், டாடா ஏர் சர்வீஸ் என்ற பெயர் டாட்டா ஏர்லைன்ஸ் என மறுபெயரிடப்பட்டது. இலங்கையின்  கொழும்பு மற்றும் தில்லி ஆகியவற்றுக்கு இடையில் 1938 ஆம் ஆண்டுக்கான சேவை துவக்கப்பட்டது. அடுத்து வந்த இரண்டாம் உலகப் போரின்போதும், டாடா ஏர்லைன்ஸ் பெரும் பங்காற்றியது. இடைவிடாமல் பறந்து, பர்மாவில் சிக்கியிருந்த அகதிகளை மீட்டு இந்தியா கொண்டு வந்தது.\n\nSection::::விடுதலைக்குப் பின்பு (1946-2000).\nSection::::ஏர் இந்தியா.\nஏர் இந்தியா ஜெட் விமானத்தை அறிமுகப்படுத்திய முதல் ஆசிய நிறுவனம் ஆகும், அது போயிங் 707-420 கௌரி ஷங்கர் ஆகும். \nஇரண்டாம் உலகப் போருக்குப் பிறகு, வழக்கமான வர்த்தக சேவை இந்தியாவில் தொடங்கப்பட்டது. மேலும் டாடா ஏர்லைன்ஸ் ஏர் இந்தியா என்ற பெயரில் 29 ஜூலை 1946 அன்று ஒரு பொது நிறுவனமாக மாறியது. 1947 ஆம் ஆண்டில் இந்திய சுதந்திரத்திற்குப் பிறகு, விமான நிறுவனத்தின் 49% பங்குகளை இந்திய அரசாங்கம் 1948 இல் வாங்கியது. 1948 சூன் அன்று லாகீட் கான்ஸ்டலேஷன் L-749A மலபார் இளவரசி என்ற பெயரைக்கொண்ட (பதிவு செய்யப்பட்ட VT-CQP) வானூர்தியைக் கொண்டு முதன் முதலில் லண்டன் ஹீத்ரோவுக்கு விமானப் போக்குவரத்தைத் தொடங்கியது.\nSection::::தேசியமயமாக்கல்.\n1953 ஆம் ஆண்டில், இந்திய அரசு ஏர் கார்பரேஷன்ஸ் சட்டத்தை நிறைவேற்றியது, டாடா சன்ஸ் நிறுவனத்தில் இருந்து பெரும்பான்மை பங்குகளை வாங்கியது, ஆனால் அதன் நிறுவனர் ஜே. ஆர். டி. டாடா 1977 வரை நிறுவனத்தின் தலைவராக தொடர்ந்தார். இதன்பிறகு  இந்த நிறுவனத்தின் பெயர் ஏர் இந்தியா இன்டர்நேஷனல் லிமிடெட் என்று பெயர மாற்றப்பட்டது. மேலும் உள்நாட்டு பயணச் சேவைகளை மறுசீரமைப்பதின் ஒரு பகுதியாக உள்நாட்டுப் போக்குவரத்து பிரிவு இந்திய ஏர்லைன்ஸ் என்று இதண்டு நிறுவனங்களாக பிரிக்கப்பட்டன. 1948 முதல் 1950 வரை, கென்யாவின் நைரோபிக்கும், முதன்மையான ஐரோப்பிய பகுதிகளான ரோம், பாரிஸ், தியூசல்டோர்ஃபு போன்ற இடங்களுக்கு விமான சேவை அறிமுகப்படுத்தப்பட்டது. மேலும் பேங்காக், ஹாங்காங், டோக்கியோ, சிங்கப்பூர் ஆகியவற்றிற்கு விமான சேவை வழங்கப்பட்டது.\n\nSection::::வீழ்ச்சி.\n1994 ஆண்டு வரை நாட்டின் ஒரே விமான நிறுவனமாக ஏர் இந்தியா இருந்தது. அதன்பின்னர் தாராளமயமாக்கல் கொள்கையால் தனியார் விமான நிறுவனங்கள் அனுமதிக்கப்பட்டன. அதுவரை, லாபத்தில்தான் இயங்கி வந்த நிறுவனம். தனியார் விமான நிறுவனங்களின் போட்டி, இந்தியன் ஏர்லைன்ஸ் நிறுவனத்துடன் இணைப்பு, அதிகாரிகள், அரசியல்வாதிகளுக்கு கொடுக்கப்பட்ட அதிகப்படியான சலுகைகள் போன்றவற்றின் காரணமாக இழப்பை சந்தித்தது. முதல் இடத்தில் இருந்து மூன்றாம் இடத்துக்குத் தள்ளப்பட்டது. இண்டிகோ, ஜெட் ஏர்வேஸ் முதல், இரண்டாவமு இடத்தைப் பிடித்தன. இந்த நிலையில் நிறுவனம் ரூ.52 ஆயிரம் கோடி நஷ்டத்திலும். ரூ.55 ஆயிரம் கோடிக்கு மேல் இருக்கும் கடனிலும் உள்ளதால், ஏர் இந்தியா நிறுவனத்தின் பங்குகளைத் தனியாருக்கு விற்பனை செய்யும் முடிவை இந்திய ஒன்றிய அரசு எடுத்துள்ளது. \n"}
{"id": "36909", "url": "https://ta.wikipedia.org/wiki?curid=36909", "title": "1901", "text": "1901\n\n1901 (MCMI) ஒரு செவ்வாய்க்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இது திங்கட்கிழமையில் ஆரம்பமானது. இது 20ம் நூற்றாண்டின் ஆரம்பமும் அதன் முதலாவது ஆண்டும் ஆகும்.\n\n\n\n\n\n"}
{"id": "36923", "url": "https://ta.wikipedia.org/wiki?curid=36923", "title": "சுகவதி பௌத்தம்", "text": "சுகவதி பௌத்தம்\n\nசுகவதி பௌத்தம் என்பது மகாயான பௌத்தத்தின் ஒரு பெரும் பிரிவாகும். இப்பிரிவு தென் - கிழக்கு ஆசியவில் பரவலாக பின்பற்றப்படும் பௌத்த பிரிவுகளில் இதுவும் ஒன்றாகும். இது அமிதாப புத்தரை நோக்கிய ஒரு பக்தி சார்ந்த பௌத்த பிரிவாகும்.\n\nசுகவதி பௌத்தம் மகாயான பௌத்த பிரிவுகளான சீன பௌத்தம், மற்றும் ஷிங்கோன் பௌத்தத்தில் ஒரு துணைப்பிரிவாக உள்ளது. மேலும் ஜோடோ ஷு, ஜோடோ ஷின்ஷு போல இது ஒரு தனி பௌத்த பிரிவாகவும் உள்ளது. \n\nசுகவதி பௌத்தம் அமிதாபரின் மீது கொள்ளும் பக்தியின் காரணமாக நிர்வாண நிலை அடையலாம் எனக்கூறுகிறது. அதாவது அமிதாபரின் கருணையால் அவருடைய உலகமான சுகவதியில் பிறக்கு அனைவருக்கும் நிர்வாணம் கிடைக்கும் என் இப்பிரிவினர் கருதுகின்றனர். சுகவதி பௌத்தம் என்பது ஜப்பானில் நிலப்பிரபுக்களின் காலத்தில் மிகவும் பரவலாக பின்றபற்றப்பட்டது. ஏனெனில், வேசிகள் போன்று \n\nSection::::பொதுவான பார்வை.\nசுகவதி பௌத்தம் சுகவதி சூத்திரங்களை சார்ந்து உள்ளது. இந்த சூத்திரங்களை ஆன் ஷிகாவோ என்னும் துறவி கி.பி 148 ஆண்டில் சீன மொழியில் மொழி பெயர்த்தார். குஷன் துறவியான லோகக்சேமவும் சில முக்கியமான சூத்திரங்களை ஆன் ஷிகாவோக்கு பிறகு மொழி பெயர்த்தார். இந்த சூத்திர்ஙக்ள் அமிதாபர் குறித்து அவரது புத்த உலகான சுகவதியை குறித்து விரிவாக கூறப்பட்டுள்ளது. \n\nஅமிதாப புத்தர் பல மகாயான சூத்திரஙகளில் குறிப்பிடப்பட்டாலும். விரிவான சுகவதிவியூக சூத்திரமே மிகவும் முக்கியம் வாய்ந்ததாக கருதப்படுகிறது. இந்த சூத்திரத்தில் கௌதம புத்தர், தன்னுடைய சீடர் ஆனந்தரிடம கூறுகிறார். முன்னொரு காலத்தில் தர்மகாரர் என்ற புத்த துறவி, அனைத்து உயிர்க்ளையும் கரையேற்ற வேண்டி பல்வேறு உறுதிமொழிகளை கொண்டார். பின்னர் தன்னுடைய அளவில்லாத நற்கர்மங்க்ளினால் போதிநிலையை அடைந்து தனக்கு என ஒரு புத்த உல்கத்தை படைத்தார். அதுவே சுகவதி என அழைக்கப்படுகிறது. \n\nசுகவதி பௌத்தம் இந்திய பௌத்ததில் மிகச்சிறிய பங்கு வகித்தது. ஆனால் சீனத்தில் இது மிகவும் முக்கியத்துவம் பெற்றது. சீன முழுக்கவும் சுகவதி பௌத்தம் பரவியது. பல்வேறு பௌத்த துறவிகளால் இதன் கருத்துக்கள் செப்பனிடப்பட்டன. பிறகு இது ஜப்பானுக்கு பரவி அங்கே ஜோடோ ஷு என்ற தனிப்பிரிவாக நிலைபெற்றது. \n\nஇப்பிரிவின் நம்பிக்கையின் படி, அமிதாப புத்தர் தர்மத்தை தன்னுடைய புத்த உல்கமான சுகவதியில் உபதேசித்துக்கொண்டிருக்கிறார். எனவே சுகவதியில் பிறக்கும் அனைவரும் அமிதாப புத்தரிடமிருந்து நேரடியை தர்மத்தை அறிந்து கொள்கின்றனர். எனவே தான் சுகவதியில் பிறப்பது மிகப்பெரிய பேறாக கருதப்படுகிறது. அமிதாபரிடத்திலிருந்து தர்ம உபதேசனை அறிந்த பிறகு, போதிசத்துவர்களாக வெவ்வேறு உலகங்களுக்கு சென்று அவர்கள் மோட்சம் பெற உதவுகின்றனர். \n\nசுகவதி பௌத்த சித்தாந்த்த்தில், போதி நிலையை அமிதாபரின் உதவியில்லாமல் அடைவது மிகவும் கடினம். ஏனெனின் நாம் இருப்பது தர்மம் சீர்குலையும் காலம் இது. எனவே தியானத்தின் மூலம் மட்டுமே ஞானம் அடைவது மிகவும் கடினமான செயலாகும். ஆகவே அமிதாப புத்தரின் மீது பக்தி செலுத்துவதன் மூலம் மிகவும் எளிதாக போதி நிலையை அடைய இயலும். \n\nமத்திய கால கிழக்காசிய கலாசாரத்தில் இந்த நம்பிக்க விவசாயிகள் மற்றும் தூய்மையில்லாத தொழில்களை செய்பவர்களாக கருதப்பட்ட வேசிகள், வேடுவர்கள், மீனவர்க்ள் முதலியவர்களால் இது பரவலாக பின்பற்றப்பட்டது. மற்ற பௌத்த பிரிவுகளில் இல்லாத எளிமையினை சுகவதி பௌத்தம் வழங்கிற்று. அதாவது, அமிதாபரின் பெயரை உச்சரித்தாலே அவரது சுகவதியில் பிறக்கலாம் என்பது அந்த கருத்து. இதை நியான்ஃபோ என அழைக்கப்படுகிறது.இது இந்து மதத்தின் நாம ஜெப முறையுடன் ஒப்பு நோக்கத்தக்கது. சுகவதிவியூக சூத்திரத்தில், அமிதாபர் 48 உறுதுமொழிகள் பூண்டிருப்பதாக கூறப்படுகிறாது. தன் பெயரை 10 முறையேனும் உச்சரிப்பவருக்கு சுக்வதியில் மறுபிறப்பு அளிப்பதாக அமிதாபர் தன்னுடைய 18வது உறுதுமொழியில் கூறுகிறார். இந்த எளிமையே இந்த பிரிவை மிகவும் பிரபலமாக்கியது. \n\nஅமிதாயுர்-தியான சூத்திரத்தில் இன்னோரு முறையும் கூறப்பட்டுள்ளது. இந்த சூத்திரத்தில் கௌதம புத்தர் அரசி வைதேகியிடம் எவ்வாறு அமிதாபர் காட்சியளிப்பார் எனபதையும் அவரை நோக்கி எவ்வாறு தியானம் செய்வது என்பதை குறித்தும் விளக்குகிறார். இந்த முறையினை பௌத்த துறவிகள் பின்பற்றுகின்றனர். \n\nSection::::கிழக்கத்திய உலகம்.\nவஜ்ரயான பௌத்ததில், அமிதாப புத்தரின் சுகவதியை போல், அக்‌ஷோப்ய புத்தருக்கு ஒரு தனி உலகம் உள்ளது. அதை அபிரதி என அழைப்பர். இருந்தாலும் அமிதாபரின் சுகவதியைப் போல், அக்‌ஷோப்யரின் அபிரதி குறித்து மக்களிடத்தில் பரவலாக அறியப்படுவதில்லை. \n\n\n\n"}
{"id": "36927", "url": "https://ta.wikipedia.org/wiki?curid=36927", "title": "வோடபோன் இந்தியா", "text": "வோடபோன் இந்தியா\n\nவோடபோன் எஸ்ஸார் ஓர் இந்தியத் தொலைத்தொடர்பு நிறுவனமாகும்.\nஇப்போது இது வோடஃபோன் இந்தியா என்று அழைக்கப் பெறுகிறது இந்நிறுவனம் \"ஹச் \" நிறுவனத்தை மே 2007ல் கையகப்படுத்தியதன் மூலம் இங்கிலாந்தில் இருந்து இந்தியாவில் காலூன்றியது.வாடிக்கையாளர்கள் எண்ணிக்கையின் அடிப்படையில் இந்தியாவில் இரண்டாம் இடத்தை வகிக்கிறது. அக்டோடபர் 2016 முதல் இந்தியா முழுவதும் இலவச ரோமிங்கை நடைமுறைப்படுத்தியுள்ளது.\n\nSection::::இந்தியா.\nமே 2006 இன் படி வாடிக்கையாளர்கள்\n\nஇது இந்தியாவில் 9678308 பாவனையாளர்கள் அல்லது மொத்தப் (75290092) பாவனையாளர்களின் 12.85%\n"}
{"id": "36933", "url": "https://ta.wikipedia.org/wiki?curid=36933", "title": "முரளீதர சுவாமிகள்", "text": "முரளீதர சுவாமிகள்\n\nமுரளீதர சுவாமிகள் தென் இந்தியாவில் பிறந்தவர், இந்து சமய சீரமைப்பாளர் என இவரைப் போற்றுவோர் கூறுகின்றனர். மக்களால் மிகவும் தவறாக புரிந்து கொள்ளப்பட்டுள்ள இந்து மதக் கோட்பாடுகளையும் தத்துவங்களையும் மீண்டும் புரிந்துகொள்ளூம்படி செய்ய முனைபவராக இவருடைய சீடர்கள் கூறுகிறார்கள். இவர் இறையின் பெயரைப் பாடுவதால் எல்லோர் மனதிலும் மாறுதல் ஏற்பட்டு அதன் மூலம் \"உலக மக்கள் அனைவரும் ஓரினம்\" என்ற எண்ணத்தை அடைவதே இவரது முக்கியக் குறிக்கோள் என்று இவருடைய சீடர்கள் கூறுகிறார்கள். \nSection::::பிறப்பும் இளமைக்காலமும்.\nஇந்தியாவில், தமிழ்நாட்டில் கடலூரில் மஞ்சகுப்பம் என்னுமிடத்தில் இறைபக்தி மிகுந்த ராஜகோபால ஐயர் - சாவித்திரி அம்மாள் என்ற தம்பதியர்க்கு பிலவ ஆண்டு ஐப்பசி மாதம் சுவாதி நட்சத்திரம் தீபாவளியன்று (நவம்பர் 8, 1961) முரளீதரன் பிறந்தார்.\n\nஇவரைப்பற்றி இவருடைய சீடர்கள் கூறுவன: சுவாமி முரளீதரர் குழந்தைப் பருவத்திலிருந்தே கடவுளிடத்தில் ஈடுபாடும் முக்கியமாக ஸ்ரீனிவாசப் பெருமாளிடம் அதிக பக்தியும் கொண்டிருந்தார். கோவில்களில் நடக்கும் வழிபாடு, சொற்பொழிவு இவற்றைக் கேட்பதில் அதிக நாட்டமுடையவராக இருந்தார். அவருடைய தகப்பனார் வீட்டிற்கு விருந்திற்கு அழைத்து வரும் சாதுக்களைப் போலவே தாமும் ஆகவேண்டும் என்று விரும்பினார். துறவிகள் அணியும் காவி உடையின் மீது ஒரு ஈர்ப்பு கொண்டிருந்தார். மகான்களின் முன்னிலையிலும், (அதிட்டானங்களிலும்) கோவில்களிலும் நீண்ட நேரம் தியானத்தில் ஆழ்ந்திருப்பார். காஞ்சி முனிவர் சந்திரசேகரேந்திர சரசுவதி சுவாமிகளின் தீவிர சீடராகவும் அவரை தரிசிக்கவும் அவருக்கு பணிவிடை செய்யவும் கிடைத்த வாய்ப்புகளை நழுவ விடாமலும் இருந்தார்.\n\nSection::::உபதேசமும் தத்துவமும்.\nSection::::இரண்டன்மைக் கொள்கை (அத்வைதம்).\nஆதி சங்கரர் காட்டிய அத்வைதத் தத்துவத்தில் முரளீதரர் பரிபூரணமாக நம்பிக்கை உடையவரெனக் கூறப்படுகின்றது. தன் உண்மை இயல்பை உணர்வதே (உள்ள இயல்புநிலை (ஆத்ம ஸாக்ஷாத்காரம்)) எல்லா உயிரினங்களின் குறிக்கோள் என எடுத்துரைக்கின்றார். குறிப்பாக இரமண மகரிஷியின் வாழ்க்கையையும் அவர் இயற்றிய \"உபதேச உந்தியார்\", \"அக்ஷரமணமாலை\", \"உள்ளது நாற்பது\" போன்ற நூல்களைப் பற்றி விரிவுரை செய்துள்ளார். இவற்றில் சில குறுந்தகடுகளாகவும் ஒலி நாடாக்களாகவும் புத்தகங்களாகவும் வெளி வந்துள்ளன.\n\nSection::::பக்தி.\nசுவாமி முரளீதரர் அத்வைதத்தில் நம்பிக்கை உடையவராக இருந்தாலும் கடவுளிடத்தில் பத்தியுடன் இருப்பதாலேயே ஒருவர் அந்த நிலையை அடைய முடியும் என்பதில் திட நம்பிக்கை உடையவர் ஆவார். முழுப் பரம்பொருள் தன்னுருவான அருள்மிகு கி்ருஷ்ணனிடமும், பாண்டுரங்கன், குருவாயூரப்பன் முதலிய தெய்வங்களிடத்திலும் அன்பான பக்தி கொள்வதே உகந்தது என்பது இவரது சித்தாந்தம் எனக் கூறுகின்றனர். பக்தியின் வடிவமும் புராணங்களில் தலையாயதுமான ஸ்ரீமத் பாகவதத்தைப் படிப்பதின் மூலம் ஒருவர் எளிதாக அருள்மிகு கிருஷ்ணனின் அருகாமையை அடைய முடியும் என்று நம்புபவர். இந்த நெறியில் வந்த மகான்களை சுவாமி முரளீதரர் பின்பற்றுபவர்.\n\nSection::::நாம கீர்த்தனம்.\nஇந்த கலி யுகத்தில் முக்தி அடையவும் மற்றும் பக்தி செய்யவும் மிகவும் எளிதான வழி நாம கீர்த்தனம் என்பதை இவர் நம்புகிறார். மறைகள், ஸ்ரீமத் பாகவதம் மற்றும் சனாதன தர்மத்தில் உள்ள மற்ற புராணங்களும் கடவுளை அடைய இதே கருத்தைத்தான் கற்பித்து வருகிறது. சாத்திர நூல்களில் குறிப்பிட்டுள்ளபடி ஒருவர் இறையின் பெயரை மனதுக்குள் செபித்தால் (ஊன்றிக் கூறிவந்தால்) அது அவரை தூய்மைப்படுத்தும். அதே பெயரை உரக்க செபித்தால் அது சொல்பவரையும் கேட்பவரையும் அந்த இடத்தையும் தூய்மைப்படுத்தும். கலி சந்தரண உபநிசதத்தில் குறிப்பிட்டுள்ளபடி \nஹரே ராம ஹரே ராம ராம ராம ஹரே ஹரே\nஹரே க்ருஷ்ண ஹரே க்ருஷ்ண க்ருஷ்ண க்ருஷ்ண ஹரே ஹரே\nஎன்ற மகாமந்திரத்தை நாமகீர்த்தனம் செய்வதே சம்சார பந்தத்திலிருந்து விடுபட்டு ஆனந்த நிலையை அடைய மிக எளிதான வழி என்பதை சுவாமி முரளீதரர் சொல்லி வருகின்றார்.\n\nSection::::உபந்யாசங்கள்.\nஸ்ரீ ஸ்வாமிஜி தமிழ்நாட்டின் நகரங்கள், கிராமங்கள் மற்றும் இந்தியாவின் அனைத்துப் பகுதிகளிலும் சுற்றுப்பயணம் மேற்கொண்டு கோவில்களில் ஸனாதன தர்மம், ஆத்ம ஸாக்ஷாத்காரம், வேதாந்தம், ஸ்ரீமத் பாகவதம், வேதங்கள், உபநிஷதங்கள், குரு, ஸத்ஸங்கம், பக்தி, நாமகீர்த்தனம் உட்பட பல்வேறு ஆன்மீகத் தலைப்புகளில் உபந்யாசம் செய்து வருகிறார்.\n\nஇதைத் தவிர ஆதி சங்கரர், நாமதேவர், சனாபாய், துக்காராம், ஞானதேவர், இராமானுசர், வல்லபாச்சார்யார், சிரீ போதேந்திரர், பகவான் இரமணர், சிரீ சதாசிவ பிரம்மேந்திரர், இராம கிருட்டிண பரமகம்சர், தியாகராசர், ஆழ்வார்கள், சிரீ யோகிராம்சூரத்குமார் போன்ற சாதுக்களின் வாழ்க்கை வரலாறுகளைப் பற்றி சொற்பொழிவு செய்துள்ளார். தன் சொற்பொழிகளில், வேதங்கள், வைதீக தர்மங்களில் சொல்லிய நம் பழம் பெருமை மிக்க பண்பாடு, கலாச்சாரம் மற்றும் இக்கால மக்கள் நேர்வழியில் சென்று மகிழ்ச்சியான வாழ்க்கை நடத்தத் தேவையான சமுதாயக் கோட்பாடுகளையும் எடுத்துரைக்கிறார்.\n\nநல்வாழ்க்கை முறை, நெறிகள், ஆன்மீகம் இவற்றைப்பற்றி சுவாமி முரளீதரர் நல்லுரைகள் தமிழ் பொதிகை அலைபரப்பில் ஒவ்வொரு வெள்ளிக்கிழமைகளில் ஒளிபரப்பப்படுகின்றது.\n\nசுவாமி முரளீதரர் தமிழ், சமசுக்கிருதம் ஆகிய மொழிகளில் பல கீர்த்தனஙகள் இயற்றி உள்ளார் (இயற்றியும் வருகிறார்) . ஆன்மீக சிந்தனைகள், குரு மகிமை மற்றும் கடவுள் மகிமை பற்றி அமைந்துள்ள இக்கீர்த்தனங்கள் இனிமையாகவும் எளிமையாகவும் பக்தி ததும்புபவையாகவும் அமைந்துள்ளன.\n\nஅண்மையில் சுவாமி முரளீதரர் இயற்றிய \"கலி தர்ம உந்தியார்\" என்ற முப்பது வரிகளைக்கொண்ட எளிமையான தமிழ்க் கீர்த்தனம் நம் வேதங்களில் கடவுளை அடைய சொல்லியுள்ள பல பாதைகளையும் ஒன்றொன்றாக எடுத்துச் சொல்லி, கடைசியில் நாம சங்கீர்த்தனம் மட்டுமே இக்கலியுகத்தில் இறைவனை அடைய ஒரே வழி என்று நிறுவுவதாக அமைந்துள்ளது என்று கூறப்படுகின்றது\n\nSection::::கோவில்கள்.\nசுவாமி முரளீதரர் இந்தியாவில் சென்னையை அடுத்துள்ள ஸ்ரீ பெரும்புதூர் என்ற ஊருக்கு அருகே அமைந்துள்ள மகாரண்யம் என்னும் அழகான கிராமத்தில் ஸ்ரீ கல்யாண ஸ்ரீநிவாஸ பெருமாள் ஆலயம் அமைத்துள்ளார். இங்கு தினமும் சுப்ரபாதத்தில் தொடங்கி டோலொத்ஸவம் முடிய முறையாக வழிபாடு நடந்து வருகிறது. இதைத்தவிர முக்கிய தினங்களான ஏகாதசி, அமாவாசை, சிரவண நட்சத்திரம், வைகுண்ட ஏகாதசி ஆகிய நாட்களில் சிறப்பு பூசை நடக்கிறது.\n\nSection::::அமைப்புகள்.\nSection::::குருஜி ஸ்ரீ முரளீதர ஸ்வாமிகள் மிஷன்.\nசுவாமி முரளீதரர் 1993 ஆம் வருடம் ஏப்ரல் 16ஆம் தேதி \"குருஜி ஸ்ரீ முரளீதர ஸ்வாமிகள் மிஷன்\" என்னும் இயக்கத்தை நிறுவினார். இந்த அமைப்பின் நோக்கம் பாகவத தர்மத்தைப் பரப்புவதும் சனாதன தர்மத்தின் சாத்திரங்களில் சொல்லியுள்ளபடி ஆன்மீக காரியங்களை கடைபிடிப்பதாகக் கூறப்படுகின்றது.\n\nSection::::ஸ்ரீ சாந்தீபனி குருகுலம்.\nசுவாமி முரளீதரர் வேதங்களைப் பாதுகாப்பதன் மூலம் அதன் உதவியுடன் சமூகத்தில் உள்ள மக்களின் துயரங்களை நீக்க முடியும் என்பதில் திட நம்பிக்கை உடையவராவார். நாம் செய்யும் ஒவ்வொரு காரியத்திற்கும் (கடவுளை அடைய மேற்கொள்ளும் சாதனைகள்) வேதங்கள் அடிப்படையாய் இருப்பதால் வேதங்கள் பாதுகாக்கப்பட வேண்டும் என்பது இவரது கொள்கை. இவர் மேற்பார்வையில் 1995ஆம் ஆண்டு ஜூன் மாதத்தில் ஸ்ரீ சாந்தீபனி குருகுலம் நிறுவப்பட்டது. வேதங்களை காத்து பரப்புவதே இந்த இயக்கத்தின் நோக்கம் ஆகும். இங்கு யஜுர் வேதம் மற்றும் சாம வேதம் பழங்கால குருகுல முறைப்படி சொல்லிக்கொடுக்கப் படுகிறது.\n\nஇது போன்ற வேத பாடசாலைகள் தமிழ்நாடு, ஆந்திரப்ரதேசம், கர்நாடகம் முதலிய மாநிலங்களில் செயல் பட்டு வருகின்றன. இவைகளில் வெவ்வேறு மாநிலங்களைச் சேர்ந்த நூற்றுக்கும் மேற்பட்ட மாணவர்கள் பயின்று வருகின்றனர்.\n\nSection::::சைதன்ய மகாப்பிரபு நாம பிட்சா கேந்திரா.\nசென்னையில் 1995ஆம் ஆண்டு அக்டோபர் மாதம் 20ஆம் நாள் இந்த நிறுவனம் அமைக்கபட்டது. சமசுக்கிருத மொழியில் \"பிக்ஷா\" என்றால் \"பிச்சை எடுத்தல்\" என்று பொருள். \nநாம சங்கீர்த்தனம் நடைபெறும் இடத்திற்கு வர இயலாதவர்களையும் கலந்து கொள்ள முடியாதவர்களையும் கூட நாமா சென்று அடையவேண்டும் என்பது சுவாமி முரளீதரரின் எண்ணம் என்று அவருடைய சீடர்கள் கூறுகிறார்கள்.\n\nஹரே ராம ஹரே ராம ராம ராம ஹரே ஹரே \nஹரே க்ருஷ்ண ஹரே க்ருஷ்ண க்ருஷ்ண க்ருஷ்ண ஹரே ஹரே \nஎன்ற மகாந்திரத்தை ஊர் ஊராகப் பரப்பி மக்களிடம் பிச்சை கேட்பதே இந்த அமைப்பின் நோக்கம். \nமனித இனத்தின் நலனுக்காகவும் உலக அமைதிக்காகவும் புறவாழ்வு மற்றும் ஆன்மீக முன்னேற்றத்திற்காகவும் ஆன்மீக விழிப்புணர்ச்சி ஏற்படுத்துவதற்காகவும் மக்களை பகவானின் நாமத்தைச் சொல்ல வேண்டுவதே இந்த அமைப்பின் குறிக்கோள். உலகத்தின் ஒவ்வொரு மூலையிலும் மகாமந்திர சங்கீர்த்தனம் ஒலித்து அதன் மூலம் மக்கள் பிறவிப்பிணியிலிருந்து விடுபட வேண்டும் என்பதே இந்த அமைப்பின் கொள்கை.\n\nஇவ்வமைப்பின் முயற்சியால் ஒவ்வொரு ஊரிலும் வாரம் தோறும் பல வீடுகளில் மஹாமந்திர கீர்த்தனம் நடைபெற்று வருகிறது. இது போல் இந்தியா மட்டுமின்றி ஆஸ்திரேலியா, இந்தொனேஷியா, சிங்கப்பூர், மலேசியா, யுனைடட் கிங்டம், ஒமான், நைஜீரியா, அமெரிக்கா போன்ற வெளிநாடுகளிலும் தற்சமயம் 350க்கும் மேற்பட்ட நாம கேந்திராக்கள் செயல் பட்டு வருகின்றன.\n\nஉலக அமைதி, செழிப்பு, சகோதரத்துவம் மற்றும் இல்லற சுகங்களுக்கும் ஆன்மீக முன்னேற்றத்திற்கும் திறவுகோலாக உள்ள இந்த மஹாமந்திர கீர்த்தனத்தைப் பெரிய அளவில் பரப்புவதற்காக நாமத்வார் (ஸம்ஸ்க்ருத மொழியில் இதன் பொருள் : \"இறை நாமத்தின் வாயில்\") துவக்கப்பட்டது.\n\nSection::::பிரசுரங்கள்.\n\"மதுரமுரளி\" சுவாமி முரளீதரரின் எண்ணங்களையும் நல்லுரைகளையும் எதிரொலிக்கும் மாத இதழாக வெளி வருகிறது. அக்ஷரமணமாலை, ஸ்ரீ ராமகிருஷ்ண பரமஹம்சர், பாம்பன் சுவாமிகள், திருவலம் சுவாமிகள், நாம மகிமை, போன்ற தலைப்புகளில் சுவாமி முரளீதரரின் சொற்பொழிவுகள், பஞ்ச கீதஙகள், கலி தர்ம உந்தியார், ராஜ் டிவியில் சுவாமி முரளீதரர் சொற்பொழிவுகள் ஆகியவை ஒலிநாடாக்களாகவும், குறுந்தட்டுகளாகவும் வெளி வந்துள்ளன. சுவாமி முரளீதரரின் எண்ணங்கள், கேள்வி பதில்கள், மற்றும் உரைகளின் தொகுப்புகள் புத்தகங்களாகவும் வெளி வந்துள்ளன.\n\n\n"}
{"id": "36963", "url": "https://ta.wikipedia.org/wiki?curid=36963", "title": "1882", "text": "1882\n\n1882 (MDCCCLXXXII) ஒரு ஞாயிற்றுக்கிழமையில் ஆரம்பமான ஒரு சாதாரண கிரிகோரியன் ஆண்டு ஆகும். (அல்லது ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதாரண ஆண்டு ஆகும்).\n\n\n\n"}
{"id": "36975", "url": "https://ta.wikipedia.org/wiki?curid=36975", "title": "அகில இந்திய முசுலிம் லீக்", "text": "அகில இந்திய முசுலிம் லீக்\n\nஅகில இந்திய முசுலிம் லீக் 1906 இல் பிரித்தானியர் கால இந்தியாவில் டாக்காவில் தொடங்கப்பட்ட ஓர் அரசியல் கட்சியாகும். இசுலாம் நாடாகப் பாக்கித்தானை உருவாக்குவதில் முக்கிய பங்காற்றிய கட்சி இதுவாகும். இந்தியா, பாக்கித்தான்களின் சுதந்திரத்தின் பிறகு இந்தியாவில் சிறிய அளவிலும் குறிப்பாகக் கேரளாவிலும் பாகித்தானிலும் செயற்பட்டு வருகிறது. வங்காளதேசத்தில் 1979 பாராளுமன்றத் தேர்தலில் 14 இடங்களை வென்றபோதும் அதன்பின்னர் முக்கியத்துவமிழந்துள்ளது.\n"}
{"id": "36980", "url": "https://ta.wikipedia.org/wiki?curid=36980", "title": "நெட்சுகேப் நவிகேட்டர்", "text": "நெட்சுகேப் நவிகேட்டர்\n\nநெற்ஸ்கேப் நவிகேற்றர் என்பது 1990 களில் பிரபலமாயிருந்த ஒரு வலையுலாவி ஆகும். நெற்ஸ்கேப் கொம்யூனிகேசன்ஸ் கோப்பரேசனின் ஒருகாலத்தில் முக்கிய தயாரிப்பாகவும் வலையிலாவிச் சந்தையின் பிரதான வலையுலாவியாகவும் இருந்த நெற்ஸ்கேப் 2002 இல் தன் முக்கியத்துவத்தை ஏறத்தாழ முழுவதும் இழந்தது. இதற்கான காரணம் மைக்ரோசொப் தனது வின்டோஸ் இயங்குதளத்தில் இன்ரர்நெற் எக்ஸ்புளோரரை இணைத்தமையும் நெட்ஸ்கேப் நவிகேட்ட உலாவியில் புதுமைகளைப் புகுத்தாமையும் ஆகும். நெற்ஸ்கேப்பின் முதற்பதிப்பு 1994 இல் வெளியிடப்பட்டது.\n"}
{"id": "36983", "url": "https://ta.wikipedia.org/wiki?curid=36983", "title": "ரீயூனியன்", "text": "ரீயூனியன்\n\nஇரீயுனியன் அல்லது இரேயூனியன் (\"Réunion \", ) என்பது இந்தியப் பெருங்கடலில் அமைந்துள்ள ஒரு பிரெஞ்சுத் தீவு. இது மடகாசுகருக்குக் கிழக்கே, மொரிசியசிலிருந்து 200கிமீ (120 மைல்) தென்மேற்காக அமைந்துள்ளது. இதன் தலைநகரம் சென்-தெனி. இங்குள்ள மக்கள்தொகை 837,868 (2012 சனவரியின் படி) ஆகும். இங்கு குறிப்பிடத்தக்க தமிழர் வம்சாவழிகள் வாழ்கின்றார்கள்.\n\nரீயூனியன் பிரான்சின் வெளிநாட்டு நிருவாகப் பகுதியாக நிருவகிக்கப்படுகிறது. இது பிரான்சின் 27 பிராந்தியங்களில் ஒன்றாகும். இது ஐரோப்பிய ஒன்றியத்தின் வெளிவாரிப் பிராந்தியங்களில் ஒன்றாகும். இது யூரோ வலயத்திலும் உறுப்புரிமை வகிக்கிறது.\n\nSection::::வரலாறு.\n16ம் நூற்றாண்டின் ஆரம்பத்தில் போர்த்துக்கீசரின் வருகைக்கு முன்னரான ரீயூனியனின் வரலாறு அதிகம் பதியப்படவில்லை. அரபு வணிகர்கள் இத்தீவை \"டீனா மொர்காபின்\" (\"Dina Morgabin\"') என அழைத்தனர். கிபி 1153 இல் அல்-சரீபு எல்-திரிசி என்பவர் வரைந்த உலக வரைப்படத்தில் இத்தீவும் இருந்திருக்கலாம். சுவாகிலி அல்லது மலாய் மாலுமிகளும் இங்கு வந்திருக்கலாம் என நம்பப்படுகிறது.\n\n1507 ஆம் ஆண்டில் போர்த்துக்கீச நாடுகாண் பயணிகளின் வரவே இத்தீவை ஐரோப்பியர்களுக்குக் காட்டிக் கொடுத்தது. ஆனாலும் குறிப்பான தகவல் எதுவும் கிடைக்கவில்லை. குடிமக்களற்ற இத்தீவை முதன் முதலில் பெதுரோ மஸ்கரானசு என்பவர் இதனை முதன் முதலில் கண்டார். இரீயூனியன் அடங்கலாக உள்ள தீவுக் கூட்டத்திற்கு மஸ்கரானே தீவுகள் எனப் பெயரிட்டார். அப்பொலோனியா என்ற புனிதர் பெப்ரவரி 7 இல் (அவரது திருவிழா நாள்) போர்த்துக்கீசர் இத்தீவைக் கண்டுபிடித்ததாகக் கூறியுள்ளார். 1509 இல் டியோகோ லோப்பசு டி சிக்குவேரா என்பவர் இரீயூனியன், ரொட்டிகசு தீவுகளில் வந்திறங்கியதாகக் கூறப்படுகிறது.\n\nஒரு நூற்றாண்டு காலத்துக்குப் பின்னர் போர்த்துக்கீசர் சான்டா அப்பலோனியா தீவுகளை விட்டுச் சென்றதை அடுத்து இத்தீவை பிரான்சியர் கைப்பற்றி மொரிசியசுத் தலைநகர் போர்ட் லூயிஸ் நகரில் இருந்து நிருவகித்து வந்தனர். 1638 யூன் மாதத்தில் பிரான்சுவா கோசி, சலமொன் கோபர்ட் ஆகிய பிரான்சியர் இத்தீவிற்கு முதன் முதலில் சென்றிருந்தாலும், 1642 ஆம் ஆண்டில் ஜாக் புரீனிசு என்பவர் இத்தீவை பிரான்சுக்காகக் கோரி, மடகாசுகரில் இருந்து சில பிரெஞ்சுக் கிளர்ச்சியாளர்களை அங்கு கொண்டு சென்றார். இக்குற்றவாளிகள் பல ஆண்டுகளின் பின்னர் பிரான்சு திரும்பினர். 1649 ஆம் ஆண்டில் இத்தீவு \"இலே போர்போன்\" (\"Île Bourbon\") என அழைக்கப்பட்டது. 1665 இல் பிரெஞ்சுக் கிழக்கிந்தியக் கம்பனி 20 பேரை அங்கு கொனண்டு சென்று குடியேற்றியதில் இருந்து அங்கு குடியேற்றம் ஆரம்பமானது.\nபிரான்சில் போர்போன் ஆட்சி முடிவுக்கு வந்ததை அடுத்து, 1792 ஆகத்து 10 இல் மர்சேய் நகர புரட்சியாளர்களும் பிரெஞ்சுத் தேசியப் படையினரும் இணைந்ததைக் குறிக்க, 1793 ஆம் ஆண்டில் இத்தீவிற்கு \"இரீயூனியன்\" (\"Réunion\") எனப் பெயரிடப்பட்டது. 1801 இல் இத்தீவிற்கு பிரான்சின் முதலாம் நெப்போலியன் நினைவாக \"இலே பொனபார்ட்டே\" (\"Île Bonaparte\") எனப் பெயரிடப்பட்டது. 1810 இல் கொமடோர் யோசை ரவுலி என்பவர் தலைமையில் அரச கடற்படை இத்தீவைத் தாக்கி கைப்பற்றி, இதன் பெயரை மீண்டும் போர்போன் என மாற்றியது. 1815 ஆம் ஆண்டில் வியன்னா மாநாட்டை அடுத்து இது மீண்டும் பிரான்சுக்குக் கொடுக்கப்பட்டது. 1848 பிரெஞ்சுப் புரட்சியில் போர்போன்களின் ஆட்சி மீண்டும் முடிவுக்கு வந்ததை அடுத்து இத்தீவு மீண்டும் இரீயூனியன் எனப் பெயரிடப்பட்டது.\n\n17 முதல் 19ம் நூற்றாண்டுகள் வரை, பிரெஞ்சு மக்களுடன், இத்தீவுக்கு ஆப்பிரிக்கர், சீனர், மலாய், மற்றும் இந்தியர்களும் குடியேறினர். 1690 முதல், ஐரோப்பாவுக்கு வெளியேயிருந்து குடியேறியவர்கள் பெரும்பாலானோர் அடிமைகளே. 1848 ஆம் ஆண்டு டிசம்பர் 20 இல் அடிமைத்தொழில் நிறுத்தப்பட்டது. அதன் பின்னர் ஒப்பந்தக் கூலிகள் அழைத்து வரப்பட்டனர். 1869 இல் சுயஸ் கால்வாய் திறக்கப்பட்டதை அடுத்து, ரீயூனியன் கிழக்கிந்திய வணிக வழிக்கான இத்தீவின் முக்கியத்துவம் குறையத் தொடங்கியது.\n\nரீயூனியன் 1946 மார்ச் 19 இல் பிரான்சின் கடல் கடந்த மண்டலமாக ஆக்கப்பட்டது.\n\nSection::::அரசியல்.\nரீயூனியன் தீவு பிரெஞ்சு சட்டப்படி நிருவகிக்கப்படுகிறது. இதன் அரசியலமைப்பு 1958 செப்டம்பர் 28 ஆம் நாளைய பிரெஞ்சு அரசியலமைப்பு ஆகும். 18 வயதிற்கும் மேற்பட்டோருக்கு வாக்குரிமை உண்டு. பிரான்சின் தேசியப் பேரவைக்கு இங்கிருந்து ஏழு உறுப்பினர்களும், மேலவைக்கு மூன்று உறுப்பினர்களும் தெரிவு செய்யப்படுகிறார்கள்.\n\nSection::::புவியியல்.\nரீயூனியன் தீவு 63 கிமீ (39 மைல்) நீளமும், 45 கிமீ (28 மைல்) அகலமும் கொண்டது. 2,512 சதுர கிமீ (970 சதுரமைல்) பரப்பளவுடையது.\nஇத்தீவின் கிழக்கு எல்லையில் உள்ள ஒரு கேடய எரிமலை (பைத்தன் டி லா போர்னைசி) கடல் மட்டத்தில் இருந்து 2,631 மீட்டர் வரை வெடிக்கக்கூடியது, இது அவாய் தீவுகளின் எரிமலைகளின் இயல்புகளை ஒத்தது. 1640 ஆம் ஆண்டு முதல் இவ்வெரிமலை நூற்றுக்கும் அதிகமான தடவைகள் சீற்றம் அடைந்திருக்கின்றது. கடைசியாக 2010 சனவரி 2 இல் சீற்றம் அடைந்தது. பைத்தன் டெஸ் நெய்ஜெசு என்ற எரிமலை என்பதே இத்தீவின் மிக உயரமான புள்ளி ஆகும். இதன் உயரம் கடல்மட்டத்தில் இருந்து 3,070 மீ ஆகும். இந்த இரண்டு எரிமலைகளினது சாய்வான நிலப்பகுதி அடர்ந்த காடுகளைக் கொண்டதாகும். தலைநகர் சென்-டெனிசு போன்ற பயிரிடும் நிலங்களைக் கொண்ட பிரதேசம் தீவின் கரையோரத் தாழ்நிலங்களில் அமைந்துள்ளன. மேற்குக்கரை கடற்பகுதியில் பவளப் பாறைகள் காணப்படுகின்றன.\n\nSection::::தட்பவெப்பநிலை.\nரீயூனியனின் தட்பவெப்பநிலை வெப்ப மண்டலக் காலநிலையை ஒத்தது. ஆனாலும், வெப்பநிலை மாற்றமடையக்கூடியது. ஆண்டின் மே மாதம் முதல் நவம்பர் வரை குளிராகவும், உலர் நிலையிலும் காணப்படும். நவம்பர் முதல் ஏப்ரல் வரி சூடானதாகவும், மழைக்காலமாகவும் இருக்கும். கிழக்குப் பகுதியில் மேற்கை விட மழைவீழ்ச்சி அதிகமாக இருக்கும். கிழக்கின் சில பகுதிகளில் சராசரியாக ஆண்டுக்கு 6 மீட்டர் வரையும், மேற்குக் கரையில் ஒரு மீட்டருக்கும் குறைவானதாகவும் மழைவீழ்ச்சி காணப்படும். 1966 சனவரி 7 முதல் 8 வரை தீவின் மத்திய பகுதியில் சிலாவோசு என்ற இடத்தில் 1,869.9 மில்லிமீட்டர் மழைவீழ்ச்சி பதியப்பட்டது. இதுவே புவியில் 24 மணி நேரத்தில் பதியப்பட்ட ஆகக்கூடிய மழைவீச்சியாகும்.\n\nSection::::பொருளாதாரம்.\nரீயூனியன் தீவின் முக்கிய உற்பத்தி, மற்றும் ஏற்றுமதிப் பொருள் சீனி ஆகும். தற்போது சுற்றுலா மூலம் பெருமளவு வருவாய் பெறப்படுகிறது. 2007 இல், ரீயூனியனின் மொத்த உள்நாட்டு உற்பத்தி 18.7 பில்லியன்அமெரிக்க டாலர்கள் ஆகும். 2007 இல் நபர் ஒருவருக்கு மொத்த உள்நாட்டு உற்பத்தி 23,501 அமெ. டாலர்கள் (இது சந்தை நாணயப் பரிமாற்றல் விகிதத்தில் ஆகும், கொ.ஆ.ச.வில் அல்ல.) இது ஆப்பிரிக்காவிலேயே அதிகூடியதாகும்.\n\n.re என்பது ரீயூனியனுக்கான இணையத்தின் உயர் ஆள்களப் பெயராகும். பிரான்சின் .fr என்ற ஆள்களப் பெயரும் பயன்படுத்தப்படுகிறது.\n\nSection::::மக்கள்.\nரீயூனியன் தீவில் ஆப்பிரிக்கர், இந்தியர்கள், ஐரோப்பியர்கள், மலகாசி, சீனர் ஆகியோர் குறிப்பிடத்தக்க எண்ணிக்கையில் வாழ்கின்றனர். இவர்களின் உள்ளூர் பெயர்கள்: யாபு, காப்பிரிகள், மலபார்கள், சாராபுகள் (இருவரும் இந்திய வம்சாவழிகள்), மற்றும் சைனோசுகள் ஆகும். ரீயூனியனில் வாழும் மக்கள் ஐரோப்பியா, ஆப்பிரிக்கா, ஆசிய நாட்டில் இருந்து நூற்றாண்டுகளாகக் குடிபெயர்ந்தவர்கள் ஆவர். இத்தீவு ஆரம்பத்தில் குடிகளற்ற நாடாக இருந்ததால், உள்ளூர் பழங்குடி மக்கள் எவரும் இங்கு இருக்கவில்லை. இங்கு குடிபெயர்ந்தவர்கள் அனைத்து இன மக்களும் தமக்கிடையே திருமணம் புரிந்து கலந்து வாழ்கின்றனர். முதலாவதாக இங்கு வந்தவர்கள் இந்தோ-போர்த்துக்கீச வம்சாவழியினர். இவர்கள் மடகாசுகர் பெண்களைத் திருமணம் புரிந்தார்கள்.\n\n1958 பிரெஞ்சு அரசியலமைப்பின் படி, பிரான்சைப் போலவே இங்கு இனவாரியாக மக்கள்தொகைக் கணக்கெடுப்பு நடத்தப்படுவதில்லை. இதனால் இனவாரியான மக்கள்தொகை அறியப்படவில்லை. ஆனாலும் ஒரு மதிப்பீட்டின் அடிப்படையில் கிட்டத்தட்ட கால்வாசி மக்கள் ஐரோப்பியர் ஆவார். இந்தியர்கள் கிட்டத்தட்ட 25% உம், சீன வம்சாவழியினர் கிட்டத்தட்ட 3% ஆகும். ஆப்பிரிக்க-மலகாசி மக்கள் பெரும்பான்மையாக வாழ்கிறார்கள். இவர்களை விட வியட்நாமியர் சிறு எண்ணிக்கையில் வாழ்கின்றனர்.\n\nஇந்திய வம்சாவழியினரில் தென்னிந்தியரும் குஜராத்தியரும் பெரும்பான்மையாக வாழ்கின்றனர். இவர்களை விட பீகாரியர், மற்றும் பல இந்திய மாநிலத்தவரும் வாழ்கின்றனர். வடமேற்கு இந்தியாவில் இருந்து, குறிப்பாக குஜராத்தில் இருந்து ஓரளவு முசுலிம்களும் வாழ்கின்றனர். இவர்கள்சாராபுகள் என அழைக்கப்படுகின்றனர்.\n\nஎந்த இனத்தவர் என்ற பாகுபாடில்லாமல், இத்தீவில் பிறந்து வளர்ந்தவர்களை கிரியோல்கள் என அழைக்கின்றார்கள். இவர்கள் இத்தீவின் பெரும்பான்மை இனமாகும். கிரியோல்களை விட ஏனையோர் அண்மைக்காலத்தில் பிரான்சில் இருந்து குடிபெயர்ந்த சோரெல்சுகள், மற்றும் மயோட்டே, கொமொரோசு ஆகிய இடங்களில் இருந்து குடிபெயர்ந்தவர்கள் ஆவர்.\n\nSection::::சமயம்.\nஇரீயூனியனில் பெரும்பாலானோர் கத்தோலிக்க மதத்தவர் ஆவர். இவர்களுடன் இந்து, இசுலாம், சீன நாட்டு சமயம், பௌத்தம் ஆகிய சமயத்தவரும் வாழ்கின்றனர். இங்கு அனைத்து சமயத்தவர்களும் அரசுத் தலையீடு இன்றி சுதந்திரமாக தமது சமயத்தைப் பேணி வருகின்றனர். பிரான்சில் சமயம் வாரியாக மக்கள் கணக்கெடுப்பு தடை செய்யப்பட்டுள்ளதால், ரீயூனியனிலும் மத ரீதியான தொகை அண்ணளவாகவே மதிப்பீடு செய்யப்பட்டுள்ளது. இங்குள்ள மொத்த மக்கள்தொகையில் கிறித்தவர்கள் 84.9% ஆகவும், இந்துக்கள் 6.7% ஆகவும், முசுலிம்கள் 2.15% ஆகவும் மதிப்பிடப்பட்டுள்ளது. இங்குள்ள பெரிய நகரங்களில் முசுலிம் பள்ளிவாசல்கள் உள்ளன.\n\nSection::::மொழி.\nபிரான்சிய மொழி ரீயூனியனின் அதிகாரபூர்வ மொழியாகும். ரீயூனியன் கிரியோல் மொழி இத்தீவின் நாட்டக மொழி, பெரும்பாலானோர் இம்மொழியை பேசுகின்றனர். இவற்றை விட, மாண்டரின், கேசியம், காந்தோநீசிய மொழி ஆகிய மொழிகள் சீன சமூகத்தினரால் பேசப்படுகிறது. ஆனாலும், சீன மக்களின் புதிய தலைமுறையினர் பொதுவாக பிரெஞ்சு, கிரியோல் மொழிகளையே பேசுகின்றனர். இந்தியர்களின் மொழிகளைப் பேசுவோரும் (குறிப்பாக தமிழ், உருது, குஜராத்தி) இங்கு குறைந்து வருகின்றனர். அரபு மொழி இங்குள்ள பள்ளிவாசல்களில் பயிற்றப்படுகிறது.\n\nபிரெஞ்சு பாடசாலைகளின் பாடத்திட்டத்துக்கமைய, ஆங்கில மொழி இங்கு கட்டாய இரண்டாம் மொழியாகப் பயிற்றுவிக்கப்படுகிறது, ஆனாலும், பிரான்சைப் போன்றே, மிகக் குறைவானோரே ஆங்கிலப் புலமையுள்ளவர்களாக உள்ளனர். சில பாடசாலைகளில் செருமன், எசுப்பானியம், தமிழ் மொழிகள் மூன்றாம் விருப்ப மொழிகளாகப் பயிற்றப்படுகின்றது.\n\nSection::::பொதுநலம்.\nஇத்தீவில் பொதுநலத்திற்கு அச்சுறுத்தல் அதிகம் இல்லை. 2005/2006 காலப்பகுதியில் ரீயூனியனில் சிக்குன்குனியா நோய் கிழக்காப்பிரிக்காவில் பரவியது. இதனால் இத்தீவில் மூன்றில் ஒரு பேர் இந்நோயால் பாதிக்கப்பட்டனர். இது தற்போது கட்டுப்பாட்டுக்குள் கொண்டு வரப்பட்டுள்ளது.\n\nSection::::பண்பாடு.\nஇரீயூனியனின் கலாசாரம், பண்பாடு ஆகியன ஐரோப்பிய, ஆப்பிரிக்க, இந்திய, சீன, மற்றும் தீவுக்கான பண்பாடுகளின் கலப்பு ஆகும். பிரெஞ்சு கலப்பில் உருவான இரீயூனியன் கிரியோல் மொழி பரவலாகப் பேசப்படுகிறது. ஆப்பிரிக்க, இந்திய, சீன. ஐரோப்பிய கலப்பு உணவு வகைகள் இங்கு கிடைக்கின்றன.\n\nSection::::போக்குவரத்து.\nரீயூனியன் தீவில் நெடுஞ்சாலைக் கட்டமைப்பு 2,784 கிமீ தூரத்துக்கு வடிவமைக்கப்பட்டுள்ளது. தொடருந்து சேவைகள் இங்கு இல்லை. ஆனாலும், மிகக் குறுகிய தூர சுற்றுலாப் பயணிகள் தொடருந்து சேவை உள்ளது. இத்தீவில் இரண்டு முக்கிய துறைமுகங்கள் உள்ளன. இரண்டு வானூர்தி நிலையங்கள் உள்ளன. தலைநகருக்கு அருகில் இருக்கும் றோலண்ட் காரோசு பன்னாட்டு வானூர்தி நிலையத்தினூடாக மடகாசுகர், மொரிசியசு, தென்னாப்பிரிக்கா மற்றும் ஐரோப்பிய நாடுகளுக்கும், தீவின் தெற்கே சான் பியேர் நகரில் உள்ள பியேரேபொன்ட்சு வானூர்தி நிலையம் ஊடாக மொறீசியசு, மடகாசுகர் ஆகிய நாடுகளுக்கும் வானூர்தி சேவைகள் நடத்தப்படுகின்றன.\n\n\n"}
{"id": "36995", "url": "https://ta.wikipedia.org/wiki?curid=36995", "title": "பனிக்கரடி", "text": "பனிக்கரடி\n\nபனிக்கரடி (துருவக் கரடி, \"polar bear\"), நில உருண்டையின் கடும் உறைபனி சூழ்ந்த ஆர்க்டிக் பகுதியில் காணப்படும் வெண்ணிறக் கரடி இனமாகும். ஆர்ட்டிக்கு மாக்கடல் என்று இவ் உறைபனிப் பகுதியைக் கூறுவதால், இக்கரடியை வெண் கடற்கரடி என்றும் ஒரோவொருக்கால் கூறுவதுண்டு. இது இறைச்சி உண்ணும் ஊனுண்ணிப்பாலூட்டி. இது நீரிலும் நிலத்திலும் வேட்டையாடவல்லது. இவற்றின் முதன்மையான உணவு சீல் ஆகும். வளர்ந்த ஆண் கரடி 400 முதல் 600 கிலோகிராம் எடையுடையது. பெண் கரடிகள் 200 முதல் 300 கிலோகிராம் எடையுடையவை. இவை இளவேனிற் (வசந்த) காலத்தில் கருத் தரிக்கின்றன. இவற்றின் கருவுற்றிருக்கும் காலம் 240 நாட்களாகும். பொதுவாக இரண்டு குட்டிகள் பிறக்கின்றன. உலகில் ஏறத்தாழ 20000 பனிக் கரடிகள் உள்ளதாகக் கணக்கெடுக்கப்பட்டுள்ளது.\n\nஇதற்கு இயற்கையான வாழிட எதிரிகள் ஏதும் இல்லை (மாந்தனைத் தவிர). கடுங்குளிர்ப்பகுதியாகிய\nஆர்ட்டிக்கு நிலத்தில் வாழ முற்றிலும் பழக்கப்பட்டது. 70,000 ஆண்டுகளுக்கு முன்னரான பழைய தொல்படிமப் பதிவுகள் அல்லது தொல்லுயிர் எச்சங்கள் (fossil records) ஏதும் இல்லை எனச் சொல்லப்படுகிறது.\n\nSection::::வாழிடம், வாழ் எல்லை, வாழ்முறை.\nஇனப்பெருக்கக் காலங்களில் பெண் கரடியுடனும், குட்டிகளுடனும் இருந்தாலும், பனிக்கரடிகள் பொதுவாக தனியாக வாழும் விலங்குகள். ஒரோவொருக்கால் பெரும் திமிங்கிலமோ, வால்ரசுகளோ உண்ணக் கிடைக்கும் பொழுது, 20-30 கரடிகள் போல ஒரே இடத்தில் பார்க்கலாம்.\n\nஇவை ஏறத்தாழ 20-25 ஆண்டுகள் வாழும்\n\nவேட்டையாடும் போது போலார் கரடிகள் தங்கள் உள்ளங்கையால் மூக்கை மூடிக் கொள்ளும். இவற்றின் உடம்பு வெள்ளையாய் இருந்தாலும் மூக்கு கருப்பாய் இருந்து காட்டிக் கொடுத்துவிடும். மூக்கை மறைப்பதன் மூலம் பனிப் படர்ந்த ஆர்டிக் நிலப்பரப்பில் தன்னைத் தெரியாதவாறு வேட்டையாடும்.\n\nபுதிதாய் பூமியைப் பார்த்த போலார் கரடிகள் சிறியனவாய் இருக்கும். கடுங்குளிரை தாக்குப் பிடிக்க, அவைகள் மிக விரைவாக குண்டாக கொழுப்பு சத்துடன் இருக்க வேண்டும். இயற்கையிலேயே அவற்றின் தாய்ப்பால் மிக செழுமையாகவும், பாதி பங்கு கொழுப்பு சத்து கொண்டதாகவும் இருக்கிறது.\n"}
{"id": "36997", "url": "https://ta.wikipedia.org/wiki?curid=36997", "title": "யமாந்தகர்", "text": "யமாந்தகர்\n\nயமாந்தகர்(यमान्तक) வஜ்ரயான பௌத்தத்தில் வணங்கப்படும் ஒரு யிதம் ஆவார். யாமாந்தகர் மஞ்சுஸ்ரீயின் உக்கிர அவதாரமாக கருதப்படுகிறார். மேலும் இவர் தர்மபாலர்களில் ஒருவர் ஆவார். \n\n\"யாமாந்தக\" என்ற வடமொழிப்பெயரை \"யம\" மற்றும் \"அந்த(अन्त)\" என பிரிக்கலாம். 'யம' என்பது இறப்பின் கடவுளான யமனை குறிக்கும், 'அந்த(अन्त)' என்றால் முடிவு என்று பொருள். எனவே யமாந்தகர் என்றால் மரணத்தை அழிப்பவர் என்று பொருள். \n\nபௌத்தத்தில் மரணத்தை அழிப்பது என்பது சம்சார பந்தத்திலிருந்து விடுபட்ட அனைத்து புத்தர்களின் குணமாகும் குறிக்கும். எனவே யமாந்தகர் மகாயானத்தில் போதி நிலையை அடைவதற்கு சம்சார பந்தத்திலிருந்து விடுபட வேண்டும் என்ற கருத்தினை வலியுறுத்துகிறார். \n\n\"யமாந்தகர்\" அல்லது \"ஸ்ரீ பகவான் யமாந்தகர்\" என்பது வஜ்ரபைரவரின் அல்லது ஸ்ரீ வஜ்ரமகா பைரவரின் இன்னொரு பெயராகும். வஜ்ரபைரவர் மஞ்சுஸ்ரீ போதிசத்துவரின் அம்சமாக கருதப்படுபவர். மஞ்சுஸ்ரீ போதிசத்துவர்,ஸ்ரீ வஜ்ரபைரவர், ஸ்ரீ பகவான் யமாந்தகர் ஆகியோர் தர்மகாய தத்துவத்தை உணர்த்துகின்றனர். \n\nஇறப்பு என்பதற்கு உள்ளார்ந்த உறுதியான இருப்பு இல்லாதது. எப்போது ஒருவரின் மனது இதை அறிந்து கொள்கிறது அது மரணத்தை வென்றாதாகிறது. அப்போது யமாந்தகரின் மரணத்தை மீறிய நிலைக்கு செல்லமுடியும். \n\nயமாந்த தந்திரத்தில் மூன்று விதமான மரணங்கள் குறிக்கப்பெறுகின்றன: வெளி மரணம், அதாவது உடலின் மரணம், உள் மரணம் அதவது மாயையினை உண்மையாக கருதுவது, ரகசிய மரணம், அதாவது மனம் மற்றும் உடலினை இரு தனித்த கூறுகளாக கருதுவது. இம்மூன்று மரண நிலைகளையும் வெல்பவர் புத்த நிலையினை அடைகிறார். \n\n\n"}
{"id": "37002", "url": "https://ta.wikipedia.org/wiki?curid=37002", "title": "வஜ்ரயோகினி", "text": "வஜ்ரயோகினி\n\nவஜ்ரயோகினி அல்லது வஜ்ரவராகி என்பது வஜ்ரயான பௌத்தத்தில் யிதமாக வணங்கப்படும் ஒரு டாகினி(डाकिनी) ஆவார். வஜ்ரயோகினியின் வழிபாடு இந்தியாவில் கி.பி 10ஆம் நூற்றாண்டுக்கும் கி.பி 12ஆம் நூற்றாண்டுக்கும் இடைப்பட்ட காலத்தில் தோன்றியிருக்கலாம் என கருதப்படுகிறது. இவர் அறிவின்மையின் மீது கொள்ளும் வெற்றியுடன் தொடர்புபடுத்தப்படுகிறார். வாருணி(மது மற்றும் குடிகாரர்களின் அதிதேவதை) இவருடைய மறைவான அம்சமாக கருதப்படுகிறார். பொதுவாக, வஜ்ரயோகினி சிவப்பு நிறமுடைய இளம் பெண்ணாக சித்தரிக்கப்படுகிறார். மேலும் இவரது நெற்றியில் முக்கண் காணப்படுகிறது. மற்ற தக்கினிகளை போலவே வஜ்ரயோகினியும் திகம்பர(வானத்தையே ஆடையாக கொளவது) உடையுடன் திகழ்கிறார். மேலும் இவர் சேத சாதனம்(छेद साधनं) எனகிற தந்திர சாதனத்தின் முக்கியமான அம்சமாக இருக்கின்றார். வஜ்ரயோகினியின் வழிபாடு உலகப்பற்று அதிகமாக உள்ளவர்களுக்கு பொருந்தக்கூடியது என கருதப்படுகிறது. இவருடைய துணை சக்ரசம்வரர். இவர் அவ்வப்போது வஜ்ரயோகினியின் தோளில் ஈட்டியாக சித்தரிக்கப்படுகிறார். வஜ்ரயோகினிக்கும், சின்ன்மஸ்தா என்ற இந்து தெய்வத்துக்கும் நிறைய ஒற்றுமைகள் உள்ளன. \n\nSection::::மந்திரங்கள்.\nவஜ்ரயோகினியின் மந்திரம் பின்வருமாறு:\n\n\" ஓம் வஜ்ரயோகினி ஹூம் ஹூம் பட் பட் \" \n\" ॐ वज्रयोगिनि हूँ हूँ फट् फट् \"\n\n\n\n"}
{"id": "37008", "url": "https://ta.wikipedia.org/wiki?curid=37008", "title": "சக்ரசம்வரர்", "text": "சக்ரசம்வரர்\n\nசக்ரசம்வரர் திபெத்திய பௌத்தர்களால் வணங்கப்படும் ஒரு முக்கியமான யிதம் ஆவார். சக்ரசம்வரர் நீல நிறத்துடனும், நான்முகனாகவும், பன்னிருகரங்கள் உடையவராக காட்சி அளிக்கின்றார். சக்ரசமவரர் தன் துணை வஜ்ரவராகியுடனே எப்போதும் சித்தரிக்கப்படுகிறார். இவருக்கு பல்வேறு கரங்களுடன் கூடிய பிற உருவங்களும் உள்ளன்ர். சக்ரசம்வரரும் வஜ்ரவராகியும் வேறு வேறு அல்லர். இருவரும் ஒரே தத்துவத்தின் இரு வேறு கூறுகளை குறிப்பிவர்கள் ஆவர். இவரை \"ஹேருகர்\" எனவும் அழைப்பர்\n\n"}
{"id": "37012", "url": "https://ta.wikipedia.org/wiki?curid=37012", "title": "வஜ்ரகீலயர்", "text": "வஜ்ரகீலயர்\n\nவஜ்ரகீலயர் அனைத்து புத்தர்களின் ஆற்றலின் செயல்பாடுகளின் உருவாக கருதப்படும் யிதம் ஆவார்.தர்மத்தை பின்பற்றுகையில் வரும் தடைகளையும் எதிர்மறையான சிந்தனைக்களையும் அழிக்கவே இவர் உக்கிரமான ஆனால் கருணையுடைய உருவத்தில் காட்சியளிக்கிறார். \n\nவஜ்ரகீலயம் என்பது பௌத்தத்தில் பயன்படுத்தப்படும் ஒரு சம்பிரதாய குறுவாள் ஆகும். இதை இந்து மதத்தில் கீலயம் என்று அழைப்பர். \n\nSection::::நம்பிக்கைகள்.\nதடைகளையும் தெளிவற்ற நிலைகளையும் தீர்க்கக்கூடிய ஒரு முக்கியமான வஜ்ரயான தேவதாமூர்த்தியாவார். பத்மசம்பவர் கூட தடைகளை நீக்குவதற்காக முதலில் வஜ்ரகீலயரையே வணங்கினார். \n\nவஜ்ரகீலயர் புத்தர்களின் மனதில் நிகழும் செயல்களின் உருவகமாகவும் கருதப்படுகிறார். சில சமயங்களில் இவர் வஜ்ரபாணியின் உக்கிர உருவமாகவும் கருதப்படுகிறார். சாக்யப பிரிவின் முக்கியான தேவதாமூர்த்தியாவார். இவர் வஜ்ரகுமாரர் எனவும் அழைக்கப்படுகிறார். \n\nSection::::சித்தரிப்பு.\nவஜ்ரகீலயர் மூன்று தலைகள், ஆறு கரங்கள் மற்று நான்கு பாதங்களுடன் காட்சிதருகிறார். வஜ்ர கீலயரின் 3 வலக்கரங்களின் முன் உள்ள வலக்கரத்தை தவிர ஏனைய இரண்டு கரங்களிலும் முறையே ஐந்து மற்று ஒன்பது கவர்முட்கருவிகள் உள்ளன. முன்னுள்ள வலக்கரத்தில் கீலயத்துடனும் வரத முத்திரையுடனும் திகழ்கிறது. வலக்கரங்கள் மூன்று முறையே திரிரத்தினம், திரிசூலம் மற்றும் கீலயம் ஏந்திய வண்ணம் உள்ளன. இவரது பின் புறத்தில் யானையின் தோலும், மனிதனின் தோல் முன் புறத்தில் மார்பின் குறுக்கே காணப்படுகிறது. இவரது இடுப்பில் புலியின் தோல் கட்டப்பட்டுள்ளது. மேலும் இவர் நாகாபரணங்களை அனிந்தவராக காட்சிதருகிறார். ஒட்டுமொத்தத்தில் இவரது சித்தரிப்பு மிகவும் உக்கிரமாக காட்டப்படுகிறது. எனினும் இவர் கருணை நிறைந்தவராக கருதப்படுகிறார். \n\nவஜ்ரகீலயரின் பூஜை சாக்யப பிரிவினாரால் இடைவிடாது நடத்துப்பட்டு வருகிறது. \n\n"}
{"id": "37014", "url": "https://ta.wikipedia.org/wiki?curid=37014", "title": "ஹயக்ரீவர் (பௌத்தம்)", "text": "ஹயக்ரீவர் (பௌத்தம்)\n\nஹயக்ரீவர் என்பது அவலோகிதேஷ்வரரின் ஒரு உக்கிர அவதாரம் ஆகும். 108 விதமான ஹயக்ரீவர்கள் இருப்பதாக நம்பப்படுகிறது. ஹயக்ரீவர் நோய்களை அதிலும் குறிபாக தோல் நோய்க்ளை தீர்ப்பவராக நம்பப்படுகிறது. தொழுநோயைக்கூட குணப்படுத்தும் தன்மை உடையவரக இவர் நம்பப்படுகிறார். இவர் திபெத்திய பௌத்தத்தில் யிதமாகவும் வணங்கப்படுகிறார். \n\nதிபெத்திய குதிரை வணிகர்கள் இவரை வணங்கியதாக கூற்ப்படுகிறது. ஏனெனில் இவர் குதிரையைபோல் கனைத்து அசுரர்களை விரட்டுவதாக அவர்கள் நம்பினர். \n\nSection::::சித்தரிப்பு.\nஇவர் ஒரு முகம், இருகரங்கள் மற்றும் இரு கால்களுடன் மிகவும் உக்கிரமாக காட்சிதருகிறார். இவரது மூன்று கண்களும் மிகவும் கோபம் கொண்டவையாக காணப்படுகின்றன. மேலும் இவருக்கு கோரப்பற்களும், மிகுந்த உக்கிரமும், பெருத்த உந்தியும், காணப்படுகின்றன. இவருடைய வலக்கரத்தில் வாளேந்தியவராக உள்ளார். மேலும் இவர் நாகாபரணங்கள் அனிந்தவராகவும் காணப்படுகின்றார். இந்த உக்கிர குணம், தடைகளை விலக்குவதற்காக உதவும் அவலோகிதேஷ்வரரின் கருணை குணத்தின் உறுதியை இது காட்டுகிறது. மேலும் இவர் குதிரை முகம் உடையவராகவும் காட்சி தருகின்றார்.\n"}
{"id": "37016", "url": "https://ta.wikipedia.org/wiki?curid=37016", "title": "கட்டு வள்ளம்", "text": "கட்டு வள்ளம்\n\nகட்டு வள்ளம் என்பது இந்தியாவின் தமிழ்நாடு, கேரள மாநிலங்களில் காணப்படும் ஒருவகையான படகு வீடு ஆகும். கட்டு வள்ளம் என்பது கயிறுகளைக் கொண்டு கட்டப்பட்ட படகு எனப்பொருள் தரும்.\nஇப்படகு வீடுகள் 60 முதல் 70 அடி நீளமும் படகின் நடுப்பகுதியில் 15 அடி அகலமும் கொண்டிருக்கின்றன. இப்படகுகள் பொதுவாக அஞ்சிலி மரத்தைக் கொண்டு செய்யப்பட்டு இருக்கும். பொதுவாக இப்படகுகளின் கூரை பனை ஓலை மற்றும் மூங்கில்கள் கொண்டு வேயப்பட்டு இருக்கும். படகின் வெளிப்புறம் பாதிக்கப்படாமல் இருக்க அதன் வெளிப்பகுதி முந்திரிக்கொட்டையின் எண்ணெய் கொண்டு பூசப்படுகிறது.\n\nSection::::வரலாறு.\nசாலைகளும் இருப்புப்பாதைகளும் இல்லாத காலங்களில் வணிகர்களின் உள்நாட்டு நீர்வழிப் போக்குவரத்திற்கு இவை பெரிதும் பயன்பட்டன.\n\nஇப்படகுகள் படகோட்டிகள் தூங்குவதற்கும் சமைப்பதற்கும் போதுமான வசதிகளைக் கொண்டிருந்தன. சில சமயங்களில் படகோட்டிகளின் குடும்பமும் படகில் உடன் இருந்தது. இப்படகோட்டிகள் படகு வலிக்கும் போது பாடும் பாடல்களும் அவர்களுடைய சமையல் முறைகளும் மிகவும் புகழ்பெற்றவை.\n\n"}
{"id": "37026", "url": "https://ta.wikipedia.org/wiki?curid=37026", "title": "சுஹாசினி", "text": "சுஹாசினி\n\nசுஹாசினி (பிறப்பு: ஆகத்து 15, 1961) ஒரு தென்னிந்தியத் திரைப்பட நடிகை, தயாரிப்பாளர், இயக்குனர் ஆவார். இவர் நடிகர் சாருஹாசனின் மகளும் ஆவார். தற்போது இவர் தொலைக்காட்சி நிகழ்ச்சித் தொகுப்பாளராகவும் செயல்பட்டு வருகிறார். சுஹாசினி நடித்த என் பொம்முக்குட்டி அம்மாவுக்கு, பாலைவனச்சோலை, சிந்து பைரவி ஆகிய திரைப்படங்கள் இவருக்குத் திருப்புமுனையாக அமைந்தன. இவர் தமிழ், தெலுங்கு, மலையாளம், கன்னடம் ஆகிய மொழி திரைப்படங்களில் நடித்துள்ளார். மேலும், இந்திரா திரைப்படத்தை இயக்கி உள்ளார். இவர் 1988-ல் இயக்குநர் மணிரத்தினத்தை திருமணம் செய்து கொன்டார். இவர்களுக்கு நந்தன் என்னும் ஒரு மகன் உள்ளார்.\n\nSection::::வசனகர்த்தா.\nஇயக்குநர் மணிரத்தினத்தின் ராவணன் படத்தில் வசனம் எழுதினார்.\n\n\n\nSection::::தேசிய விருது.\nசிந்து பைரவி திரைப்படத்தில் நடித்தமைக்கு 1986ல் சிறந்த நடிகைக்கான தேசிய விருது பெற்றார்.\n"}
{"id": "37027", "url": "https://ta.wikipedia.org/wiki?curid=37027", "title": "ஹேருகர்கள்", "text": "ஹேருகர்கள்\n\n\"ஹேருகர் என்பது சக்ரசம்வரின் இன்னொரு பெயரும் ஆகும் \"\n\nஹேருகர்கள்(हेरुक) என்பது திபெத்திய பௌத்தத்தில் வணங்கப்படும் உக்கிர மூர்த்திகளை குறிக்கும். இவர்கள் உலகத்தின் உயிர்கள் உய்ய வேண்டி உக்கிர உருவத்தை கொண்டுள்ளனர். ஹேருகர்கள் சூன்யத்தன்மையின் உருவகமாக கருதப்படுபவர்கள்\n\nSection::::சொற்பொருளாக்கம்.\nஹேருகர் என்பதை \"ஹே\" + \"ருக\"(रुक) என்ற இருசொற்கள் இணைந்து ஹேருகர் என ஆகியிருக்கலாம் என கருதப்படுகிறது. ருக - என்றால் அளவில்லாத என்று பொருள். \n\nSection::::எட்டு ஹேருகர்கள்.\nகீழ்க்காணும் எட்டு ஹேருகர்கள் திபெத்திய பௌத்தத்தில் வணங்கப்படுகின்றனர். மேலும் அவர்கள் ஒவ்வொரு குணங்களின் அதிதேவதையாகவும் கருதப்படுகின்றனர். \n\n\n\n\n"}
{"id": "37030", "url": "https://ta.wikipedia.org/wiki?curid=37030", "title": "ஹேவஜ்ரர்", "text": "ஹேவஜ்ரர்\n\nஹேவஜ்ரர் திபெத்திய வஜ்ரயான பௌத்தத்தில் வணங்கப்படும் மிகவும் முக்கியமான யிதம் ஆவார். இவருடைய வழிபாடு, சடங்குகள், சாதனம், முதலியவை ஹேவஜ்ர தந்திரத்தில் குறிப்பிடப்பட்டுள்ளது. இவரது துணை நைராத்மியை ஆவார்\n\nSection::::சித்தரிப்பு.\nஹேவரருக்கு ஹேவஜ்ர தந்திரத்தில் நான்கு உருவங்களும் சம்புத தந்திரத்தில் நான்கு உருவங்களும் விவரிக்கப்பட்டுள்ளன. \n\n\nSection::::மந்திரங்கள்.\nஹேவஜ்ர தந்திரத்தில் கீழ்க்காணும் மந்திரம் காணப்படுகிறது.\n\n\" அகாரோ முகம் சர்வதர்மாணாம் ஆத்யனுத்பன்னவாத் ஆ: ஹூம் பட் ஸ்வாஹா\" \n\" अकारो मुखं सर्वधर्माणां अद्यनुत्पन्नवात् आ: हूँ फट् स्वाहा \"\nSection::::ஓவியங்கள்.\nஹேவஜ்ரர் ஓவிங்கள்\n\n\n\n"}
{"id": "37033", "url": "https://ta.wikipedia.org/wiki?curid=37033", "title": "பூந்தோட்டம் (இலங்கை)", "text": "பூந்தோட்டம் (இலங்கை)\n\nபூந்தோட்டம் என்பது [ஈழத்தின்] வவுனியா நகரத்திற்கு வடக்கே அமைந்துள்ள அழகிய ஒரு கிராமமாகும்..\n\nஇங்கு அமைக்கப்பட்டுள்ள தேசிய கல்வியற் கல்லூரி, மற்றும் ஏறத்தாழ 200 ஆண்டுகள் பழமை வாய்ந்த அருள்மிகு லட்சுமி சமேத நரசிங்கர் ஆலயம் ஆகியன இவ்வூருக்கு சிறப்பு சேர்க்கின்றன.\n"}
{"id": "37037", "url": "https://ta.wikipedia.org/wiki?curid=37037", "title": "பூந்தோட்டம்", "text": "பூந்தோட்டம்\n\nதாவரங்களை, குறிப்பாக பூக்கும் தாவரங்களையும் பிற இயற்கை அம்சங்களையும் திட்டமிட்டு சேர்த்து அழகை வெளிப்படுத்தும் வண்ணம் அமைக்கப்படும் ஒரு தோட்டமே பூந்தோட்டமாகும்.\n\nSection::::வேறுபட்டவை.\nஇவை இயற்கையை அப்படியே பேணும் பூங்காக்களிலிருந்தும், மரக்கறி தோட்டம், வயல்கள் ஆகியவற்றிலிருந்தும் வேறுபட்டவை.\n"}
{"id": "37038", "url": "https://ta.wikipedia.org/wiki?curid=37038", "title": "காலச்சக்கர மூர்த்தி", "text": "காலச்சக்கர மூர்த்தி\n\nகாலசக்கர மூர்த்தி திபெத்திய பௌத்ததில் வண்ங்கப்படும் ஒரு யிதம் ஆவார். காலசக்கர மூர்த்தி காலசக்கரத்தின் உருவகமாக வணங்கப்படுபவர். அனைத்தும் காலத்துக்கு உட்பட்டு உள்ளதால் காலசக்கரர் அனைத்தும் அறிந்தவராக கருதப்படுகிறார். இவருடைய துணை காலசக்கரி அல்லது கலிசக்கரா என அழைக்கப்படுகிறார். காலசக்கரி காலத்தை கடந்தவராக கருதப்படுகிறார். \n\nSection::::தோற்றம்.\nபௌத்த புராணங்களின்படி, சம்பால இராஜ்ஜியத்தின் அரசர் ஸுசந்திரர் புத்தரிடம் உலக இன்பத்தை விடுக்காமல் எவ்வாறு தர்மத்தை பின்பற்றுவது என்பதை உபதேசிக்குமாறு கூறினார். இதை ஏற்றுக்கொண்ட புத்தர் ஒரே நேரத்தில் இரு இடங்களில் காட்சி அளிக்கலானார். ஒரு இடத்தில் பிரக்ஞபராமித சூத்திரத்தையும், இன்னொரு இடத்தில் காலசக்கர மூர்த்தியாய் தோன்றி அரசர் ஸுசந்திரருக்கு காலச்சக்கர தந்திரத்தை உபதேசித்ததாக கூறப்படுகிறது. \n\nSection::::மந்திரம்.\nஇவருடைய மந்திரம்\n\n"}
{"id": "37045", "url": "https://ta.wikipedia.org/wiki?curid=37045", "title": "யிதம்", "text": "யிதம்\n\nவஜ்ரயான பௌத்தத்தில் யிதம் அல்லது இஷ்டதேவதை(வடமொழி) என்பது தியானத்திற்கான கருப்பொருளாக ஏற்றுக்கொள்ளப்படும் முழுவதும் போதி நிலை அடைந்த ஒரு தேவதாமூர்த்தியை குறிக்கும். ஒருவர் தன்னுடைய யிதத்தை தேர்ந்தெடுத்தும் அந்த யிதத்தை நோக்கியே அவருடைய தியானம் அமைந்திருக்கும். எனவே யிதம் என்பதை தியான் மூர்த்தி என்றும் கொள்ளலாம்\n\nSection::::நம்பிக்கைகள்.\nயிதம் என்பது தியானத்தில் கருப்பொருளாக இருக்கின்ற போதி நிலை அடைந்த ஒருவரைக் குறிக்கும். ஒருவர் தன்னுடைய யிதத்துடன் தன்னை அடையாளம் கண்டுகொள்வதால் புத்த நிலையை அடைவது மிகவும் எளிதாகிறது. தன்னுடைய யிதத்தையே போதி நிலைக்கான வழிகாட்டியா கொள்கின்றனர். ஹயக்ரீவர், வஜ்ரகீலயர்,யமாந்தகர்,ஹேவஜ்ரர், சக்ரசம்வரர், வஜ்ரயோகினி,காலச்சக்கர மூர்த்தி ஆகியோர் வழக்கமாக யிதங்களாக வணங்கப்படுகின்றனர். இருப்பினும், புத்தர்களையும் போதிசத்துவர்களையும், தர்மபாலகர்களையும் கூட யிதமாக கருதி வணங்கலாம்0. அவலோகிதேஷ்வரர், தாரா, மஞ்சுஸ்ரீ, நைராத்மியை ஆகியோரும் யிதங்களாக தேர்ந்தெடுக்கபடுவதுண்டு. \n\nயிதம் எனபது ஒருவர் எளிதாக போதி நிலை அடைவதற்காக வணகங்கப்படுபவர் ஆவார். எனவே யிதம் என்பது யித்த்தை தேர்ந்தெடுத்த்வரின் உள்ளார்ந்த போதி நிலையையும் குறிக்கக்கூடியது. ஒருவர் யிதத்தை தேர்ந்தெடுத்தவுடன், அவர் தன்னை அந்த யிதத்தின் குணங்களோடு தன்னை அடையாளப்படுத்திக்கொண்டு யிதத்தின் அனைத்து நற்குணங்களும் தான் அடையும் வரைஅந்த யிதத்தை நோக்கி தியான செய்வார். எனவே யிதத்தை தேர்ந்தெடுக்கும் போது தன் குணத்துடன் ஒத்த குணமுள்ள யிதத்தையே தேர்ந்தெடுக்கின்றனர். \n\nஎனவே யிதம் என்பது, ஒருவர் தன்னுடைய மனதை போதி நிலை அடைய வேண்டி பக்குவப்படுத்த உதவுவதற்காக வணங்கப்படும் ஒரு தேவதாமூர்த்தி ஆகும். தன் யிதத்துடன் அனைத்து நிலைகளிலும் ஒன்றிப்போகும் போது ஒருவருக்கு போதி நிலை கிடைக்கிறது\n\n\n"}
{"id": "37061", "url": "https://ta.wikipedia.org/wiki?curid=37061", "title": "சூப்பர் ஹியூமன் சாமுராய் சைபர் ஸ்குவாட்", "text": "சூப்பர் ஹியூமன் சாமுராய் சைபர் ஸ்குவாட்\n\nசூப்பர் ஹியூமன் சாமுராய் சைபர் ஸ்குவாட்(Superhuman Samurai Syber Squad) என்பது ஓர் அமெரிக்க தொலைக்காட்சித் தொடராகும். இது செப்டம்பர் 12 1994 முதல் ஜூலை 1995 வரை ABC என்ற அமெரிக்க தொலைக்காட்சியில் ஒளிபரப்பப்பட்டது. ஏறக்குறைய அதே காலகட்டத்தில் இந்தியாவிலும் தூர்தர்ஷனின் இரண்டாம் அலைவரிசையில் இந்தியாவிலும் ஒளிபரப்பப்பட்டது. இது மிகவும் புகழ்பெற்ற பவர் ரேஞ்சர்ஸ் தொடருடன் நெருங்கிய ஒற்றுமைகள் உடைய தொடராகும். \n\nஇத்தொடர் ஜப்பானின் \"டென்கோ சோஜின் க்ரிட்மேன்\" என்ற தொலைக்காட்சித் தொடரின் ஆங்கிலத்தழுவலாகும்\n\nSection::::கதைச்சுருக்கம்.\nகீலோக்கான் என்ற தீய சக்தி கணினியில் வாழ்ந்து வருகிறது. கீலோக்கான் மேல்கம் ஃபிராங்க் என்பவரின் உதவியுடன் மின்னணு அமைப்புகளை சீர்குலைக்க கணினி வைரஸ்களை உருவாக்குகிறான். ஒரு வித விபத்தினால், சாம் காலின்ஸ் என்பவன் கணினியுள் இழுக்கப்பட்டு செர்வோ என்ற மின்னணு உருவத்தில் மாறுகின்றார். இவனும் இவனது நண்பர்களும் அவர்களுடைய சாமுராய் வாகணங்களுடன் மின்னணு உலகில் நுழைந்து எவ்வாறு கீலோக்கானை எதிர்க்கின்றனர் என்பது தான் கதை. செர்வொவும் அவனது நண்பர்களின் வாகணங்களும் இணைந்து சூப்பர் ஹியூமன் சாமுராய் சைபர் ஸ்குவாட் ஆக உருமாறுகின்றனர். \n\nSection::::கதாப்பாத்திரங்கள்.\nSection::::சாமுராய் குழு.\nசாம் காலின்ஸும் அவனது நண்பர்களும் சாமுராய் குழு என்ற இசைக்குழுவை நடத்தி வருகின்றனர். \n\n\n\n\n\nSection::::அங்கங்கள்.\nஇத்தொடரில் 53 அங்கங்கள் ஒளிபரப்பப்பட்டன. இது சனிக்கிழமை அதிகாலையில் ABC தொலைக்காட்சியில் ஒளிபரப்பட்டது. எனினும் இது பவர் ரேஞ்சர்ஸ் தொடரைப் போல அவ்வளவாக புகழ்பெறவில்லை. இருந்தாலும் ஜப்பானிய மொழியின் மூல க்ரிட்மேன் தொடரை விட நீண்ட காலத்துக்கு ஒளிபரப்பட்டது. கிரிட்மேன் தொடர் வெறும் 39 அங்கங்கள் வரையே நீடித்தது.\n"}
{"id": "37094", "url": "https://ta.wikipedia.org/wiki?curid=37094", "title": "நியான்ஃபோ", "text": "நியான்ஃபோ\n\nநியான்ஃபோ(சீனம்) அல்லது நெம்புட்ஸு(ஜப்பானியம்) என்பது மகாயான பௌத்தத்தின் சுகவதி பிரிவினரால் அடிக்கடி பயன்படுத்தப்படும் ஒரு சொல் ஆகும். இதற்கு புத்தரின் நினைவு என பொருள் கொள்ளலாம். பக்தியின் காரணமாக அமிதாப புத்தரை வாழ்த்துவதையே இந்தச்சொல் குறிப்பிடுகிறது. இதை அவ்வபோது கூறுவதினால் அமிதாபரின் சுகவதியில் பிறக்கலாம் என சுகவதி பிரிவினரால் கருதப்படுகிறது. \n\n\"நமோ அமிதாப புத்த\" என்ற சமஸ்கிருத சொற்றொடரே ஆரம்ப காலத்தில் நெம்புட்ஸுவாக பயன்படுத்தப்பட்டு வந்தது. இதற்கு \"அமிதாப புத்தர் போற்றி\" என்று பொருள். எனினும் பௌத்தம் பல நாடுகளுக்கு பரவிய வேளையில் இந்த சொற்றொடர் அந்தந்த நாட்டின் உச்சரிப்புக்கு ஏற்றவாறு மாற்றம் பெற்றுவிட்டது. \n\nSection::::பல்வேறும் மொழிகளில்.\nபின் வரும் அட்டவனையில் இம்மந்திரத்தின் வெவ்வேறு ஒலிப்புகளைக் காணலாம்:\n\nஅமிதாபரின் பெயரை நினைவுக்கூர்ந்து உச்சரித்துக்கொண்டே இருந்தால் அமிதாபரின் சுகவதியில் மறுபிறப்பு கிடைக்குமென சுகவதி பௌத்தத்தினர் நம்புகின்றனர். அவர்களின் கூற்றுப்படி, இச்செயல் எண்ணிலடங்கா தீய கருமங்களை அழிக்கும் வல்லமை உடையது. \n\nசுகவதி பௌத்தத்தின் \"ஜோடோ ஷின்ஷு\" பிரிவனரின் படி \"நியான்ஃபோ\" என்பதை வேண்டுதலாக இல்லாமல் அமிதாப புத்தரின் மேதுள்ள பக்தியில் செய்யப்படுவது எனக்கருதினர். ஏனெனில் எப்போது ஒருவருக்கு அமிதாப புத்தரின் மீது நம்பிக்கை வருகிறதோ, அப்பொழுதே அவர் சுகவதியில் மறுபிறப்பெய்துவது உறுதி செய்யப்படுகிறது. \n\nSection::::தோற்றம்.\n\"நியான்ஃபோ\"வின் தத்துவம் சுகவதிவியூக சூத்திரத்தில் இருந்து பெறப்படுகிறது. இந்த சூத்தரத்தின் படி, அமிதாபர் இந்த பிரபஞ்சத்தில் உள்ள அனைத்து உயிர்களையும் காப்பாற்றுவதற்காக 48 உறுதிமொழிகள் எடுத்துக்கொள்கிறார். \n\nஅவரது 18வது உறுதிமொழியில் இவ்வாறு கூறப்பட்டுள்ளது.\nஇதன் எளிமையின் காரணமாக பொது மக்களிடம் இந்த நெம்புட்ஸு மிகவும் புகழ் பெற்று விளங்கத்தொடங்கியது.\n\n\n"}
{"id": "37098", "url": "https://ta.wikipedia.org/wiki?curid=37098", "title": "ஓம் மணி பத்மே ஹூம்", "text": "ஓம் மணி பத்மே ஹூம்\n\nஓம் மணி பத்மே ஹூம்(தேவநாகரி: ॐ मणि पद्मे हूँ, IAST:), என்பது பௌத்தத்தின் மிக புகழ்பெற்ற மந்திரங்களில் ஒன்றாகும். இதை மணி மந்திரம் எனவும் அழைப்பர். இந்த ஆறெழுத்து மந்திரம்(ஷடாக்ஷர மந்திரம்) அவலோகிதேஷ்வரருடன் தொடர்புடையது. அதிலும் குறிப்பாக நான்கு கைகள்(சதுர்புஜ ரூபம்) கொண்ட அவலோகிதேஷ்வரருக்கு உரியதாக கருதப்படுகிறது. எனவே தான் நான்கு கைகள் கொண்ட அவலோகிதேஷ்வர் \"ஷடாக்ஷரி\"(ஆறெழுத்துகளின் அதிபதி) என அழைக்கப்படுகிறார். \nஅவலோகிதேஷ்வரரின் அவதாரமாக கருதப்படும் தலாய் லாமாவின் பக்தர்களால் இந்த மந்திரம் மிகவும் புனிதமாக கருதப்படுகிறது. மேலும் இந்த மந்திரத்தின் ஆற்றலை அதிகப்படுத்துவதற்காக இந்த மந்திரத்தை திபெத்தியர்கள் பாறைகளில் செதுக்கியும், பிரார்த்தனை சக்கரங்களில் எழுதியும் வைக்கின்றனர். ஒவ்வொரு முறை இந்த சக்கரத்தை சுழற்றும் போது, அது மந்திரத்தின் உச்சரித்ததின் பலனை தருகின்றதென நம்பப்படுகிறது. \n\nSection::::எழுத்துப்பெயர்ப்புகள்.\nபல்வேறு எழுத்துமுறைகளில் மணி மந்திரம்: \n\n\nSection::::பொருள்.\nஇந்த மந்திரத்துக்கு பல்வேறு பௌத்த பிரிவினர்களால் பல்வேறு பொருட்கள் கூறப்படுகின்றன. \n\nமணி பத்மே என்றால் தாமரையில் இருக்கும் மணி என்று பொருள்(பத்மம் - தாமரை). இங்கு மணி என குறிப்பிடப்படுவது அனைத்தையும் தர வல்ல சிந்தாமணி ரத்தினம் ஆகும். ஆனால் டோனால்ட் லோபெஸ் என்பவர் மணிபத்மே என்பது மணிபத்மா என்பதின் பெண்பால் விளி எனக்கருதுகின்றார்(வடமொழியில் பெண்பால் பெயர்களை விளிக்கும் போது கடையெழுத்து ஏகாரம் பெறும்). எனவே இது மணிபத்மா என்ற போதிசத்துவரை குறித்தது என இவர் கருதுகின்றார். மணிபத்ம(கையில் ரத்தினமும் தாமரையும் ஏந்தியவர்) என்பது அவலோகிதெஷ்வரரின் இன்னொரு பெயர் என்பது குறிப்பிடத்தக்கது. மேலும் ஓம் என்பது அனைத்து மந்திரங்களிலும் முன்னொட்டாக வருவது மிகவும் புனிதமாக கருதப்படுவது. ஹூம் என்பது ஒரு பீஜாக்‌ஷரம் ஆகும். குறிப்பித்தக்க பௌத்த மந்திரங்களில் இது பின்னொட்டாக வருகிறது. \n\nஎனினும் பௌத்தத்தில் மந்திரங்களின் பொருள் இரண்டாம் பட்சம் தான். மந்திரத்தின் மேலும் மந்திரத்தின் அதிபதியாக உள்ள புத்தர் அல்லது போதிசத்துவரின் மீதுள்ள நம்பிக்கையே முதண்மையானது என பல மகாயான சூத்திரங்கள் கூறுகின்றன. \n\nSection::::காரண்டவியூக சூத்திரம்.\nஇந்த மந்திரம் முதன் முதலின் காரண்டவியூக சூத்திரத்தில் காணப்படுகிறது. இந்த சூத்திரம் திபெத்திய பௌத்தத்தில் ஏற்றுக்கொள்ளப்பட்ட சூத்திரம் ஆகும். இந்த சூத்திரத்தில் கௌதம புத்தர் இவ்வாறு கூறுகிறார், \"இது தான் மிகவும் பயனுள்ள மந்திரம். நான் கூட இதைப் பெற வேண்டி பல புத்தர்களிடம் வேண்டினேன், இறுதியில் இந்த மந்திரத்தை அமிதாப புத்தரிடமிருந்து பெற்றேன்\"\n\nSection::::ஷிங்கோன் பௌத்தத்தில் பயன்பாடு.\nஷிங்கோன் பௌத்தத்திலும் இந்த மந்திரம் பரவலாக பயனபடுத்தப்படுகிறது. எனினும் இந்த மந்திரத்தை விட ஓம் அரோ-ருக்ய ஸ்வாஹா என்ற மந்திரத்தையே அவலோகிதேஷ்வரருக்காக அதிகமாக பயன்படுத்துகின்றனர்.\n\nSection::::வேற்றுமை.\nஇந்த மந்திரத்தில் இறுதியில் ஹ்ரீ:(ह्री:) என்ற பீஜாக்‌ஷரம் எப்போதாவது இணைக்கப்படுவதுண்டு. ஹ்ரீ: என்பது அமிதாப புத்தரின் பீஜாக்‌ஷரம் ஆகும். அவலோகிதேஷ்வரர் அமிதாபரின் அம்சமாக கருதப்படுவதால் இதை மணி மந்திரத்தில் இறுதியில் சேர்க்கப்படுவதுண்டு.\n\n\n\n"}
{"id": "37106", "url": "https://ta.wikipedia.org/wiki?curid=37106", "title": "ஜுவால மந்திரம்", "text": "ஜுவால மந்திரம்\n\nஜுவால மந்திரம், ஷிங்கோன் பௌத்தத்தில் பயன்படுத்தப்படும் மிக முக்கியமான மந்திரங்களில் ஒன்றாகும். எனினும் இம்மந்திரம் மற்ற வஜ்ரயான பிரிவுகளில் வலியுறுத்தப்படுவதில்லை. இதை மந்திரம் \"அமோகபாஷாகல்பராஜ சூத்திரத்தில்\" இருந்து பெறப்பட்டது ஆகும். அம்மந்திரம் பின் வருமாறு:\n\nஇந்த மந்திரம் ஆணவம் இன்றியும் மிகுந்த நம்பிக்கையுடனும் தெளிவான மனத்துடனும் உச்சரித்து வந்தால், வைரோசனர் தமது முத்திரையை வைத்து அறியாமையும் மாயையும் அகற்றுவார் என ஷிங்கோன் பௌத்தத்தில் நம்பப்படுகிறது. \n\nஇந்த மந்திரம் நெம்புட்ஸுவின் பிரபலாமான அதே காலகட்டத்தில் மியோயே என்பவரால் ஜப்பானில் அறிமுகப்படுத்தப்பட்டது. இரண்டையுமே பௌத்தர்கள் பின்பற்றி வந்தனர். இறந்தவரின் உடலின் மீது இந்த மந்திரத்தால் ஆசீர்வதிக்கப்பட்ட தூய்மையான மண்ணை தூவினால் இறந்தவருடைய தீய கருமங்கள் அழிந்து அவர் நரகத்தில் பிறப்பது தடுக்கப்படுகிறது என நம்புகின்றனர். \n\n"}
{"id": "37109", "url": "https://ta.wikipedia.org/wiki?curid=37109", "title": "சீறாப் புராணம்", "text": "சீறாப் புராணம்\n\nதமிழில் எழுதப்பட்ட தலைச்சிறந்த இசுலாமிய இலக்கியம் சீறாப் புராணம் ஆகும். இந்நூல் இறைதூதர் நபிகள் நாயகத்தின் வாழ்க்கை வரலாற்றை மையமாகக் கொண்டு தமிழ்மரபுகளைப் பின்பற்றி எழுதப்பட்ட ஒரு காவியம். இதனை இயற்றியவர் 18-ஆம் நூற்றாண்டில் வாழ்ந்த உமறுப் புலவர் ஆவார். அதே காலத்தில் வாழ்ந்த வள்ளல் சீதக்காதியின் ஆதரவை உமறுப் புலவர் பெற்றார். வள்ளல் சீதக்காதியின் பெருமையைச் \"செத்தும் கொடுத்தான் சீதக்காதி\" என்ற சொற்றொடர் விளக்கும்.\n\nSection::::சீறாப்புராண அமைப்பு.\nஇரண்டு பாகங்களில் அமைந்துள்ளது. முதற்பாகத்தில் 44படலங்களும், இரண்டாவது பாகத்தில் 47படலங்களும் உடையதாக உள்ளது.\nSection::::முதற்பாகம்.\nமுதற்பாகமானது இரண்டு காண்டங்களாக அமைந்துள்ளது. இப்பாகத்தில் மொத்தம் 44படலங்கள் உள்ளன. அவை கீழ்கண்டவாறு பிரிந்துள்ளன.\nSection::::1.விலாதத்துக் காண்டம்.\nமுதலாவதாக அமைந்துள்ள இதில், மொத்தம் 23 படலங்கள் உள்ளன...\n\nSection::::2.நுபுவ்வத்துக் காண்டம்.\nஇரண்டாவதாக அமைந்துள்ள இதில், மொத்தம் 21 படலங்கள் உள்ளன.\n\nநபிப்பட்டம் பெற்ற படலம்\n\n\nSection::::இரண்டாம் பாகம்.\nஇப்பாகத்தில் இறுதிக்காண்டமான, இசிறத்துக்(ஹிஜிறத்துக் காண்டம்காண்டம் அமைந்துள்ளது. இக்காண்டம், மொத்தம் 47 படலங்களைப் பெற்றுள்ளது.அவை வருமாறு;-\n\n"}
{"id": "37127", "url": "https://ta.wikipedia.org/wiki?curid=37127", "title": "ததாகதகர்ப தத்துவம்", "text": "ததாகதகர்ப தத்துவம்\n\nததாகதகர்ப(तथागतगर्भ) தத்துவம் என்பது பௌத்தத்தின் மிக முக்கியமான தத்துவங்களுள் ஒன்றாகும். ததாகதகர்ப தத்துவத்தின் படி, அனைவருள்ளும் புத்தநிலையை அடையக்கூடிய தன்மை உள்ளர்ந்த நிலையில் இயற்கையாக உள்ளது. ததாகதகர்பம் ஆத்மனின் உண்மையான சாரம் என புத்தர் மகாபரிநிர்வாண சூத்திரத்தில் கூறியுள்ளார். இது அனைத்து உயிர்களிலும் காணப்படுகிறது. ஆனால் உலகப்பற்றினாலும், தவறான கருத்துகள், பொருத்தமில்லாத மனநிலை முதலியவற்றின் காரணமாக இந்த ததாகதகர்பம் மனத்திரையால் மறைக்கப்பட்டு அணுக முடியாத நிலையில் உள்ளது. \n\nSection::::சொற்பொருளாக்கம்.\nததாகதகர்ப (तथागतगर्भ)என்பதை \"ததாகத(तथागत)\" மற்றும் \"கர்ப(गर्भ)\" என இருக்கூறுகளாக பிரிக்கலாம். ததாகத என்பது புத்தரைக்குறிக்கும் ஒரு சொல். \"கர்ப\" என்றால் \"உட்கொண்டிருத்தல்\" என பொருள் கொள்ளலாம். புத்தநிலையை உட்கொண்டிருத்தல் என குறிக்கும் வகையில் இது ததாகதகர்பம் என ஆனதாக கொள்ளலாம். \n\nSection::::முக்கியமான கருத்துகள்.\nததாகதகர்ப சூத்திரங்களில் ததாகதகர்பம், \"முழுமையான ஞானம் பெற்ற புத்தரைப்போல் கம்பீரத்துடன் பத்மாசனத்தின் எல்லா உயிர்களின் உடலுள் அமர்ந்த நிலையில்\" உள்ள ஒன்றாக உருவகப்படுத்துகிறது. மேலும் இந்த ததாகதகர்பத்தை ஒரு புத்தர் மட்டுமே கான இயலும் எனவும் அந்த சூத்திரங்களில் கூறப்பட்டுள்ளது. எனினும் இது ஒரு உருவகமே என்பதை இங்கு நினைவுக்கூறுதல் வேண்டும். தத்துவ ரீதியான விளக்கங்கள் \"மகாபரிநிர்வாண சூத்திரம்\" போன்ற சூத்திரங்களில் காணப்படுகின்றன. இந்த சூத்திரங்களில் ததாகதகர்பம் என்பது உள்ளார்ந்த சாரமாகவும், அழிவற்றதாகவும், அனைத்து உயிரிகளினூடும் இருக்கும் ஒன்றாகவும் இந்த சூத்திரங்களில் விவரிக்கப்பட்டுள்ளன. \n\nததாகதகர்ப தத்துவம், சூன்யத்தனைமைக்கு மாறான தத்துவமாகவும் சித்தரிக்கப்படுகிறது. ஏனெனில் சூன்யத்தன்மை தத்துவத்தில் புத்தநிலையும் நிர்வாணமும் கூட ஒரு வக்கையில் நிலையற்றதாக கருதப்படுகிறது. ஆனால் ததாகதகர்பமோ புத்தநிலை என்று நிலையானதென விளம்புகிறது. \n\nததாகதகர்பத்தை விளக்க பல்வேறு முயற்சிகள் மகாயான சூத்திரங்களில் காணப்பட்டாலும், இந்த தத்துவம் சாமானிய மக்களுக்கு அப்பாற்பட்டதாக கருதப்படுகிறது. ஸ்ரீமாலா சூத்திரத்தில் இவ்வாறாக கூறுப்பட்டுள்ளது,\" ததாகதகர்பம் என்பது புத்தர்களின் அறிவுக்கு உட்பட்டது. இந்த தத்துவத்தை பத்தாவது பூமியை அடைந்து போதிசத்துவர்களாலும் தெளிவாக அறிந்து கொள்ள இயலாது. எப்போது ஒரு போதிசத்துவர் இந்த தத்துவத்தை முழுவதுமாக உணர்ந்துகொள்ளும் நிலையில் உள்ளாரோ அப்போது புத்தத்தன்மை அந்த போதிசத்துவருக்கு கிடைக்கிறது. \"\n\nததாகதகர்ப தத்துவம் புத்தத்தன்மையுடன் மிகவும் நெருங்கிய தொடர்பு உடையது. குறிப்பாக பரிநிர்வாண சூத்திரத்தில் இவ்விரண்டு சொற்களும் ஏறெத்தாழ ஒரே பொருளைக்குறிக்கவே பயன்படுத்தப்பட்ட்டிருப்பது கவனிக்கத்தக்கது. ததாகதகர்ப தத்துவத்தின் மீது நம்பிக்கை வைத்தல் மிகவும் விரும்பத்தக்க செயலாக பல்வேறு சூத்திரங்களில் கூறப்பட்டுள்ளன. \n\nSection::::சூத்திரங்கள்.\nஇந்த தத்துவத்துடன் தொடர்புடைய சூத்திரங்களை ததாகதகர்ப சூத்திரம் என அழைக்கப்படுகின்றன. இந்த சூத்திரங்களில் ததாகதகர்பம் குறித்த மிக விரிவான கருத்துகள் காணக்கிடைக்கின்றன. உதாரணமாக மகாபரிநிர்வாண சூத்திரம் ததாகதகர்ப தத்துவம் \"உத்தரோத்தர(उत्तरोत्तर)\" அதாவது முதன்மயிலும் முதன்மையான கருத்து எனக்கூறுக்கிறது. இதே போல் ஸ்ரீமாலா சூத்திரம் இந்த தத்துவமே இறுதியான தத்துவம் என பறைசாற்றுகிறது. \n\n\n\n"}
{"id": "37132", "url": "https://ta.wikipedia.org/wiki?curid=37132", "title": "தாரணி", "text": "தாரணி\n\nதாரணி(धारणी) என்பது ஒரு விதமான புனித சொற்கோர்வை ஆகும். இந்த சொற்கோர்வை சடங்குகளிலும், சில செயலகள் நடைபெற வேண்டியும் இது உச்சாடனம் செய்யப்படும். \"மந்திரங்களும்\" \"தாரணியும்\" நெருங்கிய தொடர்புடைய சில சமங்களில் ஒத்த பொருளைடைய சொற்களாகவே கருதப்படுகின்றன. எனினும் இவ்விரண்டின் பயன்பாடு வேறு வேறு ஆகும். \n\nஜப்பானில் ஷிங்கோன் பௌத்தத்தை நிறுவுன கூக்காய் தாரணியையும் மந்திரங்களையும் இவ்வாறாக வேறுபடுத்துகின்றார். மந்திரங்கள் பௌத்த மறைபொருள்(esoteric) சடங்குகளில் பயன்படுத்த வேண்டியவை. அப்படியுருக்க, தாரணிகளில் எல்லா பௌத்த சடங்குகளிலும் பயன்படுத்த இயலும். தாரணிகள் பாளி சூத்திரங்களிலும் காணப்படுகின்றன. \n\nதாரணி(धारणी) என்ற சொல் திரு(धृ)என்ற சொல்லில் இருந்து தோன்றியதாக கருதப்படுகிறது. திரு(धृ) என்றால் பெற்றிருத்தல்,வைத்திருத்தல் என்று பொருள். எனவே தாரணி என்பது ஒரு சூத்திரத்தின் அனைத்து பொருள்களையும் தன்னுள் அடக்கிய வாக்கியம் என கருதாலம். தாரணிகள் பொதுவாக நண்மைகள் நடைபெறவும் இன்னல்களிலிருந்து விடுபடவும் உச்சாடனம் செய்யப்படுகின்றன. \n\nதாரணிகளையும் மந்திரங்களையும் வேறுபடுத்துதல் மிகவும் கடினம். அனைத்து மந்திரங்களையும் தாரணிகள் எனக்கொள்ளலாம் ஆனால் அனைது தாரணிகளையும் மந்திரங்கள் எனக்கொள்ள இயலாது. மந்திரங்கள் பொதுவாக குறைவான அளவுடையவை மேலும் அதிகமாக நேரடிப்பொருளற்ற எழுத்துக்களையும் சொற்களையும் கொண்டிருப்பவை. உதாரண்மாக, ஹூம், பட், ஹ்ரீ:,த்ராம் போன்றியவைகளை குறிப்பிடலாம். கூக்காய் மந்திரஙக்ளை தரணிகளின் ஒரு சிறப்பு வகையாக கருதினா. அவரைப்பொருத்த வரையில் தாரணியின் ஒவ்வொரு எழுத்தும் உணமையின் வெளிப்பாடாகும். \n\n(எ.டு) அவலோகிதேஷ்வரரின் ஆர்ய ஏகா தசமுக தாரணி(பொருள்:\"உயரிய பதினோருமுக தாரணி\". திபெத்தியர்களின் மஹாகருணா தாரணி) \nநமோ ரத்னத்ர்யாயே நம: ஆர்யஜ்ஞான சாகர வைரோசன வ்யூஹராஜாய ததாகதாய அர்ஹதே சம்யக்ஸம்புத்தாய:\n\nநம: ஸர்வ ததாகதேப்ய: அர்ஹதேப்ய: சம்யக்ஸம்புத்தேப்ய:\n\nநம: ஆர்ய அவலோகிதேஷ்வராய போதிசத்த்வாய மஹாசத்த்வாய மஹாகருனிகாய:\n\nதத்யதா: ஓம் தர தர திரி திரி துரு துரு இதியே விதியே சலே சலே\n\nப்ராசலே குசுமே குசும்வரயே இலி மிலி ஜ்வாலம் அப்னயே ஸ்வாஹா\n"}
{"id": "37135", "url": "https://ta.wikipedia.org/wiki?curid=37135", "title": "ரைட் சகோதரர்கள்", "text": "ரைட் சகோதரர்கள்\n\nரைட் சகோதரர்கள் என்றழைக்கப்படும் (\"Wright brothers\", ஓர்வில் ரைட் (ஆகஸ்ட் 19, 1871 – ஜனவரி 30, 1948), வில்பர் ரைட் (ஏப்ரல் 16, 1867 – மே 30 1912), என்ற இருவரும் அமெரிக்காவைச் சேர்ந்த கண்டுபிடிப்பாளர்களும் விமானத்தைக் கண்டறிந்த முன்னோடிகளும் ஆவர். முதன்முதலில் டிசம்பர் 17, 1903 ஆம் ஆண்டில் பன்னிரெண்டு வினாடிகள் எஞ்சின் உந்தும் ஊர்தியில் பறந்து சாதனை படைத்தவர்கள். வட கரோலினாவின் கிட்டி ஹாக்கில் \"ஓர்வில் ரைட்\" 12 கு.வ. (H.P.) ஆற்றல் கொண்ட ரைட் பிளையர் எனும் பெட்ரோல் இயந்திரம் பூட்டிய வானூர்தியில் முதன் முதலாகப் பூமிக்கு மேல் 30 மைல்/மணி வேகத்தில் 12 வினாடிகள் 120 அடி தூரம் பறந்து புகழடைந்தார். 1904, 1905 ஆண்டுகளில் ரைட் சகோதரரின் பறக்கும் ஊர்தி பல முறையில் முற்போக்காகி மேன்மைப்படுத்தப்பட்டது.\n\nSection::::இளமை.\nமில்டன் ரைட் என்ற ஆங்கிலேய-டச்சுக்காரருக்கும் சுசான் கேத்ரின் என்ற ஜெர்மன்-ஸ்விஸ் பெண்மணிக்கும் பிறந்தவர்கள் ஏழு பேர். அவர்களில் வில்பர் 1867 இண்டியானாவிலுள்ள மில்வில்லே என்ற இடத்திலும், ஓர்வில் ஒஹையோவின் டேட்டன் என்ற இடத்தில் 1871-இலும் பிறந்தனர். இவ்விருவரும் திருமணமே செய்துகொள்ளவில்லை. ரியூச்லின் (1861–1920), லோரின், கேத்தரின் ரைட் (1874–1929), இரட்டையர்களான ஓட்டிசு மற்றும் இடா ஆகியோர் இவர்களது மற்ற குழந்தைகளாவர். இவர்கள் 1870 இல் பிறந்து குழந்தைகளாக இருக்கும்போதே இறந்துவிட்டனர். தொடக்கப் பள்ளியில் படிக்கும்போது ஓர்வில் குறும்புத்தனம் செய்தார். அதற்காகவே ஒரு முறை அவர் பள்ளியைவிட்டு வெளியேற்றப்பட்டார்.\n\n1878 இல் அவருடைய தந்தை சர்ச் ஆஃப் தி யுனைடெட் பிரெத்ரென் இன் கிறிஸ்ட்டில் ஆயராக இருந்தார். பணிநிமித்தமாக அவர் அடிக்கடி பயணம் செய்தார். அவ்வாறு ஒருமுறை அவர்தம் பயணத்தின்போது எலிகாப்டர் பொம்மை ஒன்றை அவ்விரு குழந்தைகளுக்கும் வாங்கிவந்தார். வான்வழி தொலையளவு முன்னோடியான அல்ஃபோன்ஸ் பேனாட் என்ற பிரஞ்சு நாட்டவரின் கண்டுபிடிப்பை அடிப்படையாகக்கொண்டு காகிதம், மூங்கில், கார்க்கு, இரப்பர் வளையம் ஆகியவற்றால் ஒரு அடி நீளத்திற்கு அப்பொம்மை செய்யப்பட்டிருந்தது. அது உடையும் வரை வில்பரும் ஓர்வில்லும் விளையாடினர், பிறகு அவர்களாகவே அதனை மீளமைத்தனர். அந்தப் பொம்மைதான் தங்களுக்கு பறப்பதற்கான ஆர்வத்துக்கான ஒரு தொடக்கப் பொறியாக இருந்தது என்று பிற்பாடு அவர்கள் தங்கள் அனுபவம் பற்றிச் சுட்டிக்காட்டினர்.\n\nSection::::ஆய்வுகளும் பணிகளும்.\nஇரு சகோதரர்களும் உயர்கல்வி வரை பயின்றனர் ஆனால் அதற்கான பட்டயங்கள் எதுவும் பெறவில்லை. 1884 இல் ரைட் குடும்பம் இந்தியானாவிலிருந்து ஒஹையோவிலுள்ள டேட்டனுக்குக் குடிபெயர்ந்தது. இங்கு 1870 வரை இருந்தனர்.\n\n1885 இல் வில்பர் ரைட் ஒருமுறை பனிச்சறுக்கு விளையாட்டில் ஈடுபட்டிருந்த போது ஏற்பட்ட காயத்தால் தனது முன்பற்களை இழந்தார். அதன்பிறகு அவர் முரட்டுத்தனமானவராக மாறினார். எனவே விளையாடச் செல்லாமல் வீட்டிலிருக்கத் தொடங்கினார். சில வருடங்கள் வீட்டில்ருந்த வில்பர் என்புருக்கி நோயால் பாதிக்கப்பட்ட தனது தாயாருக்கு உதவியாக இருந்தார். அச்சமயம் தனது தந்தையின் நூலகத்தில் இருந்த புத்தகங்களைப் படித்துத் தேர்ந்தார். சில நேரஙக்ளில் தனது தந்தைக்கு உதவியாகப் பிரெத்திரென் சபையில் உதவிகள் செய்தார்.\n\nஆலிவர் ரைட் தனது படிப்பை இடையில் நிறுத்தி 1889 இல் தனது சகோதரர் வில்பரின் உதவியுடன் ஒரு அச்சுக்கூடத்தை நிறுவினார். பிறகு இருவரும் இணைந்து ஒரு வார இதழைத் தொடங்கினார்கள். 'மேற்கத்திய செய்திகள்' (West Side News) என்ற பெயரில் வெளிவந்த இவ்விதழுக்கு ஆர்வில் வெளியிடுவோராகவும் வில்பர் ஆசிரியராகவும் இருந்தனர். 1890 இவ்விதழை நாளிதழாக மாற்றி 'தி ஈவினிங் ஐடெம்' என்ற பெயரில் வெளியிட்டனர். நான்கு மாதங்கள் வெளிவந்த இவ்விதழ் பிறகு நின்று போனது. அதன்பிறகு வணிக நோக்கிலான அச்சகமாக மாறியது. தனது நன்பர்கள் மற்றும் தன்னுடன் பயின்ற மாணாக்கர்களை தங்களது அச்சகத்தின் வாடிக்கையாளர்களாகப் பெற்றனர். அவர்களில் புகழ்பெற்ற ஆப்பிரிக்க அமெரிக்கக் கவிஞரும் எழுத்தாளருமான 'பால் லாரன்சு டன்பர்' என்பவரும் ஒருவர். அதன் பிறகு டன்பர் ஆசிரியராகப் பணியாற்றிய 'டேட்டன் டாட்லெர்'(Dayton Tattler) என்ற வார இதழ் ஒன்றை நீண்ட நாட்கள் அச்சிடட்டனர்.\n\nஅச்சுத்தொழில் நொடிந்த நிலையில் 1892 இல் ஒரு மிதிவண்டி பழுது பார்த்தல் மற்றும் விற்பனை நிலையத்தைத் தொடங்கினர்.இங்கு பழைய சைக்கிள்களைப் பரிமாற்றவும் செய்தனர். இது பின்னர் ரைட் மிதிவண்டி நிறுவனமாக மாறியது. 1896 இல் இந்நிறுவனம் தனது மிதிவண்டிகளை சொந்தமாகத் தயாரிக்கவும் செய்தது.\n\nஇதிலிருந்து அவர்களது பேராவலாகிய வானப் பயன ஆய்வுக்குத் தேவையான பணம் கிடைத்தது. 1890 இல் அவர்கள் ஒரு முறை நாளிதழ் செய்தி ஒன்றில் ஜெர்மனியைச் சேர்ந்த ஒட்டோ லிலியந்தால் என்பவர் தான் தயாரித்த கிளைடர் என்ற கருவியின் மூலம் இயந்திரம் எதுவுமின்றி காற்றின் சக்தியினால் ஆகாயத்தில் பறந்ததைப்பற்றி ரைட் சகோதரர்கள் கேள்விப்பட்டனர். இதே ஆண்டில் அக்டேவ் சான்யூட், சாமுவேல் பி. லாங்லீ ஆகியோர் கிளைடர் விமானப் பயணம் பற்றிய முயற்சிகளையும் ஆர்வமுடன் படித்தனர். பறக்கும் இயந்திரத்தைக் கண்டுபிடித்துவிடலாம் என்ற நம்பிக்கை மேலும் வளர்ந்தது. அதைப்பற்றி மேலும் தெரிந்துகொள்ள முற்பட்டபோது ஒட்டோ லிலியந்தால் ஒரு பறக்கும் சோதனை முயற்சியில் விபத்தில் சிக்கி உயிரிழந்தார். ரைட் சகோதரர்கள் அதிர்ந்து போனாலும் அவர்களது நம்பிக்கை உதிர்ந்து போகவில்லை. சிமித்சோனியன் என்ற அமைப்பின் தலைவருக்கு அவர்கள் கடிதம் எழுதினர். ரைட் சகோதரர்களின் ஆர்வத்தை உணர்ந்த கழகத்தின் தலைவர் சாமுவேல் பி. லாங்க்லீ ஆகாயத்தில் பறக்க அதுவரை மேற்கொள்ளப்பட்ட முயற்சிகளைப் பற்றியும், வெற்றி தோல்விகளைப் பற்றியும், முன்னேற்றம் பற்றியும் இப்படி எல்லாத் தகவல்களையும் அனுப்பி வைத்தார். ரைட் சகோதரர்கள் தங்களுக்கு முன் பலர் மேற்கொண்ட அரிய முயற்சிகளைக் கண்டு அவர்கள் மலைத்தனர். அந்த முயற்சிகளால் பெறப்பட்ட அறிவைக்கொண்டு வெவ்வேறு கோணங்களில் சிந்தித்தனர்.\n1899 இல் அவர்களே வானில் பறப்பது பற்றிய வேலைகளைத் தொடங்கினர். 4 ஆண்டு உழைப்புக்குப் பிறகு 1903 டிசம்பரில் அவர்களது முயற்சி வெற்றி பெற்றது.\n\nஇதற்குத் தேவையான எந்திர திறன்களை அவர்கள் தங்களுடைய அச்சுக்கூடம், மிதிவண்டி, மோட்டார்கள், மற்ற இயந்திரங்கள் மூலம் பெற்றனர். பறக்கும் எந்திரம் போன்ற ஒரு நிலையற்ற வாகனத்தைப் பயிற்சி மூலம் கட்டுப்படுத்தி சமநிலையில் நிறுத்தலாம் என்ற நம்பிக்கை மிதிவண்டியுடன் வேலை செய்யும்போது அவர்களுக்கு ஏற்பட்டது. 1900 முதல் 1903 வரை தங்களின் முதல் பறக்கும் விமானம் வரை, அவர்கள் பல மிதவை வானூர்திகளைச் சோதனை செய்தனர். அதன்மூலம் தங்களின் விமானிக்கான திறன்களையும் வளர்த்துக் கொண்டனர். அவர்களுடைய மிதிவண்டி கடையில் ஊழியரான 'கியார்கு கெய்லே' என்பவரும் அவர்களுடைய முதல் வானூர்தியை அமைப்பதில் அவர்களுடன் இணைந்து முக்கிய பங்குவகித்தார்.\n\nSection::::தொழில்நுட்பம்.\nவானில் பல ஆண்டுகளாய்ப் பறக்க முயன்ற பல அறிஞர்கள் தோல்வியுற்ற போது, ரைட் சகோதரர்கள் பல்வேறு சோதனைகளுக்குப் பின் வெற்றி பெற்றதற்கு மூன்று தொழில்நுட்பங்கள் உதவின. முதல் முதலாக இறக்கை ஊர்திப் பறப்பியல் பயிற்சி முறையில் 'முன்னுந்தல்' (Thrust), 'மேலெழுச்சி'(Lift), 'திசைதிருப்பி'(Rudder) எனப்படும் 'முப்புற உந்தல் கட்டுப்பாடு 'என்ற நுணுக்கத்தை ரைட் சகோதரர்கள் கையாண்டனர். ரைட் சகோதரர்கள். இரண்டாவது ஊர்திக்கு முன்னுந்தல் ஆற்றலைத் தருவதற்கு எண்ணெயிலியங்கும் எரிபொருள் இயந்திரத்தைப் புகுத்தி அதிக வேகத்தை அளித்தனர். மூன்றாவதாக 1900-1903 ஆண்டுகளில் ஆர்வில்ரைட், வில்பர்ரைட் இருவரும் [Wind Tunnel] ஒன்றைத் தயாரித்து 200 விதமான இறக்கைகளைச் சோதித்துத் தகுதியான ஒன்றைத் தேர்ந்தெடுத்தனர்.\n\nSection::::முயற்சிகளும் வெற்றியும்.\nஅமெரிக்கா வட கரோலினா கிட்டி ஹாக்கில் [Kitty Hawk, North Carolina]1903 டிசம்பர் 17 ஆம் தேதி ஆர்வில் ரைட் முதன் முதலாக எஞ்சின் ஊர்தியை இயக்கி 12 வினாடிகள் பூமிக்கு மேல் பறந்தார். அடுத்து வில்பரும், ஆர்விலும் அன்றைய தினம் மாறி மாறி நான்கு தடவைகள், பறந்து காட்டி, ஊர்தியின் பறப்பியல் திறனை நிரூபித்தார்கள். வில்பர் ரைட் முற்பட்ட மூன்றாவது இறுதி முயற்சியில், ஆர்வில் ரைட் 12 குதிரைத் திறன் ஆற்றல் கொண்ட, 600 பவுண்டு எடை கொண்டிருந்த, பெட்ரோல் இயந்திரம் பூட்டிய பறக்கும் ஊர்தியில் முதன் முதலாகப் பூமிக்கு மேல் ஆகாயத்தில் மணிக்கு 30 மைல் வேகத்தில் 59 வினாடிகள் 852 அடி தூரம் பறந்து காட்டிச் சரித்திரப் புகழடைந்தனர். 1901 ஆம் ஆண்டில் மார்க்கோனி ரேடியோத் தொடர்பை முதலில் நிரூபித்துக் காட்டியபின், இருபதாம் நூற்றாண்டின் மகத்தான இரண்டாவது சாதனையாக 1903 இல் ரைட் சகோதரரின் வான ஊர்திப் பறப்பு கருதப்படுகிறது \n\nSection::::இறுதி நாட்கள்.\nSection::::வில்பர்.\nவிமானம் கண்டுபிடிக்க வேண்டும் என்பதற்காகவே ரைட் சகோதரர்கள் இருவரும் திருமணம் செய்துகொள்ளவில்லை. 1912 இல் ஒரு முறை தொழில்முறைப் பயணமாகப் போஸ்டன் சென்றிருந்த போது உடல்நலக் குறைவு ஏற்பட்டது. டேய்டனுக்குத் திரும்பிய பிறகு டைபாய்டு காய்ச்சலால் பாதிக்கப்பட்டார். நோயின் தீவிரத்தால் தன்நினைவின்றி பல நாட்கள் இருந்தார். இறுதியாகத் தனது 45 ஆம் வயதில் தமது இல்லத்தில் 1912, மே 30 இல் காலமானார்.\n\nSection::::ஆர்வில் ரைட்.\nவில்பர் ரைட் இறந்த பிறகு ரைட் நிறுவனத்தை ஆர்வில் ரைட் தொடர்ந்து வெற்றிகரமாக நடத்தினார். ஆனால் 1915 இல் ரைட் நிறுவனத்தை விற்பனை செய்துவிட்டு திருமணம் செய்து கொள்ளாமலேயே தமக்கு உதவியாக இருந்த தமது தங்கை காத்ரீன் ரைட் மற்றும் தனது தந்தையுடனும் ஒஹையோவில் ஓக்வுட் எனுமிடத்திற்குக் குடியேறினார். 1917 இல் ஆர்வில்லின் தந்தை தூங்கும்போதே இறந்து போனார். ஆர்வில் 1911 இல் தயாரிக்கப்பட்ட 'மாடல் பி' என்ற விமானத்தைக் கடைசியாக 1918 இல் ஓட்டினார். அதன் பிறகு தொழிலில் இருந்து ஓய்வுபெற்றார். நாசா உள்ளிட்ட பல்வேறு வானாய்வு நிறுவனங்களில் முன்னனி ஆலோசகராகப் பணிபுரிந்தார்.\n\n1926 இல் தங்கை காத்ரீன் தனதுடன் பயின்ற தோழரான ஹென்றி ஆஸ்கெல் என்பவரை மணந்தார். இது ஆர்விலை மிகவும் பாதித்தது. இந்தத் திருமணத்தில் ஆர்வில் கலந்து கொள்ளவில்லை. அவருடன் எந்தத் தொடர்பும் வைத்துக் கொள்ளவுமில்லை. இறுதியாக 1929 இல் காத்ரின் இறப்புக்கு சற்று முன்னரே அவரைப் பார்க்க ஒப்புக்கொண்டார்.\n\n1948, ஜனவரி 30 இல் இரண்டாவது முறையாக மாரடைப்பு ஏற்பட்டு ஆர்வில் ரைட் காலமானார். இவருடைய உடல் ஒஹையோவின் டேய்ட்டனில் உள்ள இவருடைய குடும்பத்திற்குச் சொந்தமான வுட்லாண்ட் இடுகாட்டில் வில்பர் அடக்கம் செய்யப்பட்ட இடத்திற்கருகில் அடக்கம் செய்யப்பட்டது.\n\n\n\n\n\n\n"}
{"id": "37149", "url": "https://ta.wikipedia.org/wiki?curid=37149", "title": "துக்ளக்", "text": "துக்ளக்\n\nதுக்ளக் இந்தியாவின் தமிழ்நாட்டில் இருந்து வெளிவரும் அரசியல் சமூக நகைச்சுவை, நையாண்டி இதழ் ஆகும். இது 1970 இல் ஆரம்பிக்கப்பட்டது. இதன் தலைமை ஆசிரியராக சோ ராமசாமி இருந்தார். துக்ளக் இதழின் அரசியல் நிலைப்பாடுகள் அல்லது கருத்துக்கள் தமிழ்ச் சூழலில் கவனிப்பை பெறுபவை.\nசோ ராமசாமி மறைவுக்குப் பிறகு சுவாமிநாதன் குருமூர்த்தி துக்ளக் இதழின் ஆசிரியர் ஆனார். \n\n"}
{"id": "37152", "url": "https://ta.wikipedia.org/wiki?curid=37152", "title": "வால்ட் டிஸ்னி நிறுவனம்", "text": "வால்ட் டிஸ்னி நிறுவனம்\n\nவால்ட் டிஸ்னி கம்பனி (\"Walt Disney Company\") உலகின் இரண்டாவது பெரிய, அமெரிக்க மகிழ்கலை வணிக நிறுவனமாகும். இது 1923 ஆம் ஆண்டில் இயங்குபட தொழிற்கூடமாக தொடங்கி, இன்று உலகின் பெரிய மகிழ்கலை நிறுவனங்களின் ஒன்றாக திகழ்கின்றது. அமெரிக்க பண்பாட்டிலும் உலகமயமாதல் பண்பாட்டிலும் வால்ட் டிஸ்னியின் தாக்கம் கணிசமானது.\n\nடிஸ்னி நிறுவனம் அக்டோபர் 16, 1923 அன்று வால்ட் டிஸ்னி மற்றும் ரோய் ஓ டிஸ்னி ஆகியோரால் டிஸ்னி பிரதர்ஸ் கார்ட்டூன் ஸ்டுடியோவாக நிறுவப்பட்டது. இது வால்ட் டிஸ்னி ஸ்டுடியோஸ் மற்றும் வால்ட் டிஸ்னி புரொடக்சன்ஸ் ஆகிய பெயர்களில் 1986 ஆம் ஆண்டில் அதிகாரப்பூர்வமாக த வால்ட் டிஸ்னி நிறுவனம் பெயரை மாற்றுவதற்கு முன்பாக செயல்பட்டது. இந்த நிறுவனம் மூலம் திரைப்படங்கள், தொலைக்காட்சி மற்றும் டிஸ்னி பூங்கா போன்ற பல பிரிவுகளில் செயல்பட்டு வருகின்றது.\n\nவால்ட் டிஸ்னி பிக்சர்ஸ், வால்ட் டிஸ்னி அனிமேஷன் ஸ்டுடியோஸ், பிக்ஸர், மார்வல் மகிழ்கலைக் கொம்பனி, லூகஸ்பிலிம், 20ஆம் சென்சுரி ஃபாக்ஸ், ஃபாக்ஸ் சர்ச்லைட் பிக்சர்ஸ் மற்றும் ப்ளூ ஸ்கை ஸ்டுடியோஸ் போன்றவை வால்ட் டிஸ்னி ஸ்டுடியோஸ் நிறுவனம் பிரிவில் அறியப்படுகிறது.\n"}
{"id": "37154", "url": "https://ta.wikipedia.org/wiki?curid=37154", "title": "மகிழ்கலை", "text": "மகிழ்கலை\n\nமகிழ்ச்சியை தருவிப்பதை நோக்காக கொண்ட கலைகளை மகிழ்கலைகள் எனலாம். தமிழில் இச்சொல் ஆங்கில சொல்லான \"Entertainment\" இணையாக பயன்படுகின்றது. தொழிற்கலைகள், கல்விசார் கலைகள், தற்காப்பு அல்லது போர்க் கலைகள், மனவளக்கலைகள் போன்றவற்றுடன் மகிழ்கலைகளை ஒப்பிட்டு வேறுபடுத்தலாம். \n\nமகிழ்கலைகள் நிகழ்ச்சியாகவோ, அரங்காடல் கலைகளாகவோ, கணினிக் கலைகளாகவோ மற்றும் பல கலை வடிவங்களாக அமையலாம்.\n"}
{"id": "37156", "url": "https://ta.wikipedia.org/wiki?curid=37156", "title": "பிளே போய் தொழிலகம்", "text": "பிளே போய் தொழிலகம்\n\nபிளே போய் தொழிலகம் (Playboy Enterprises) ஒர் அமெரிக்க மகிழ்கலை வணிக நிறுவனமாகும். இது 1953 ஆம் ஆண்டில் பெண்களை ஆபாசமாக, நிர்வாணமாக, கவர்ச்சியாக காட்டும் பிளே போய் இதழை வெளியிடும் நிறுவனமாக தொடங்கி இன்று உலகின் பெரிய மகிழ்கலை நிறுவனங்களில் ஒன்றாக திகழ்கின்றது. தொலைக்காட்சி, இணையம் போன்ற எல்லா ஊடகங்களையும் பயன்படுத்தும் நிறுவனமாக வ்ளர்ச்சியடைந்துள்ளது. அமெரிக்க பண்பாட்டிலும் உலகமயமாதல் பண்பாட்டிலும் பிளே போய் இதழினிதும் நிறுவனத்தினதும் தாக்கம் கணிசமானது.\n"}
{"id": "37160", "url": "https://ta.wikipedia.org/wiki?curid=37160", "title": "ஜி. என். பாலசுப்பிரமணியம்", "text": "ஜி. என். பாலசுப்பிரமணியம்\n\nஜி. என். பாலசுப்பிரமணியம் (ஜனவரி 6, 1910 - மே 1, 1965), ஒரு தலை சிறந்த கருநாடக இசைப் பாடகர். \"ஜி.என்.பி\" என்று அழைக்கப்பட்ட அவர் தன் தனித்தன்மையான இசையாலும், இயற்கையாக அமைந்த குரல் வளத்தாலும் பல்லாயிரக்கணக்கான இரசிகர்களை ஈர்த்தவர்.\n\nஇன்றைக்கு சங்கீத மேடைகளில் பின்பற்றப்படும் பாணியை வகுத்துக் கொடுத்து செம்மைப்படுத்தியவர் ஜி.என்.பி. இதனை \"ஜி.என்.பி பாணி\" என்று கருநாடக இசை உலகத்தில் அடையாளப்படுத்துகின்றனர்.\n\nSection::::வாழ்க்கைக் குறிப்பு.\nஅவர் கும்பகோணத்தை அடுத்துள்ள ஆடுதுறை அருகே அமைந்துள்ள கூடலூர் என்னும் ஊரில் ஜி.வி.நாராயணசாமி ஐயர், விசாலம் அம்மாள் தம்பதியினருக்கு மகனாகப் பிறந்தார். தந்தையார் ஜி. வி. நாராயணசாமி ஐயர் சென்னை திருவல்லிக்கேணி இந்து உயர்நிலைப்பள்ளியில் தலைமை ஆசிரியராகப் பணிபுரிந்தவர். சிறந்த இசை ரசிகரான அவர் ஒரு சபையை நடத்தி வந்தார். அதனால் சிறு வயதிலிருந்தே ஜி.என்.பி.க்கு பல முன்னணி இசைக் கலைஞர்களுடன் பழகி அவர்களின் இசையை அருகிலிருந்து கேட்கும் வாய்ப்புக் கிட்டியது. ஆங்கில இலக்கியத்தில் பி.ஏ (ஆனர்ஸ்) பட்டம் பெற்ற பாலசுப்பிரமணியம் கருநாடக இசையை தன் தொழிலாகத் தேர்ந்தெடுத்தார். இசையுலகில் அவருடைய நுழைவு தற்செயலாகத்தான் நிகழ்ந்தது என்றாலும் அவருடைய துடிப்பான \"பிருகா\"க்களும், அதிரடி சுரக் கோர்வைகளும், ஆழ்ந்த இசை அறிவும் அவரை புகழின் உச்சிக்கு உயர்த்திவிட்டன. பல ஆண்டுகள் அவர் கருநாடக இசை உலகின் முடிசூடா மன்னனாக விளங்கினார். இவருடைய மாணவர்களில் எம். எல். வசந்தகுமாரி, ராதா ஜெயலட்சுமி, எஸ். கல்யாணராமன், திருச்சூர் வி. இராமச்சந்திரன் ஆகியோர் சிறந்த பாடகர்களாகப் பெயர்பெற்றவர்கள். \n\nஅவர் பாடி இசைத் தட்டாக வெளிவந்த \"வாசுதேவயனி\" என்று தொடங்கும் கல்யாணி இராகப் பாடல் அக்காலத்தில் விற்பனையில் சாதனை படைத்தது. அது பதிப்பிக்கப்பட்ட 1940 ஆம் ஆண்டில் பத்தாயிரம் ரூபாய் \"ராயல்டி\"யாக அவருக்கு இந்த இசைத்தட்டு விற்பனை மூலம் கிட்டியது!\n\nவிரிவாக இராக ஆலாபனைகள் புரிவதில் புதிய முறைகளை அவர் கையாண்டார். பல இராகங்களில் அதுவரை கையாளப்படாத புதிய பரிமாணங்களை அவர் தொட்டு தன் ஆழ்மனத்தில் தோன்றும் கற்பனைகளுக்கு குரல் வடிவம் கொடுத்தார்.\n\nசகுந்தலை திரைப்படத்தில் இடம்பெற்ற \"எனை மறந்தனன்” என்று தொடங்கும் விருத்தத்தில் காம்போதி ராகத்தில் வேறு ஒருவருமே கையாண்டிராத வகையில் இரண்டு நிமிடத்திற்கும் சற்றுக் குறைவான நேரத்தில் அந்த ராகத்தின் அனைத்து லட்சணங்களையும் குழைத்து ஜிஎன்பி பாடியுள்ளார்.\n\nSection::::திரைப்படத்துறை பங்களிப்புகள்.\nஎம். எஸ். சுப்புலட்சுமியுடன் இணைந்து சகுந்தலை (1940) எனும் திரைப்படத்தில் நடித்தார். அடுத்து பாமா விஜயம் (1934), சதி அனுசுயா (1937), உதயணன் வாசவதத்தா (1946), ருக்மாங்கதன் (1947) போன்ற படங்களில் நடித்தார்.\n\n\n\n"}
{"id": "37168", "url": "https://ta.wikipedia.org/wiki?curid=37168", "title": "பாலுணர்வுக் கிளர்ச்சியம்", "text": "பாலுணர்வுக் கிளர்ச்சியம்\n\nபாலுணர்வுக் கிளர்ச்சியம் (போர்னோகிராபி, \"Pornography\") என்பது பார்வையாளரின் காம உணர்வுகளைத் தூண்டும் வகையில் அமைந்த காட்சிப்படுத்தல் அல்லது வெளிப்படுத்தல் ஆகும். ஒளிப்படம், நிகழ்படம், சிற்பம், கதை, நடனம், கவிதை, உரை, பேச்சு என்று பல வடிவங்களில் பாலுணர்வுக் கிளர்ச்சியம் உள்ளது.\n\nSection::::ஆபாசம்.\nபாலுணர்வுக் கிளர்ச்சியம் தமிழில் ஆபாசம் என்று குறிப்பிடப்படுவதுண்டு. \"மனிதப் பாலுணர்வுகளை இலகுவில் தூண்டக் கூடிய வகையில் காட்சிகள் அல்லது நடத்தைகள் அமைவது\" ஆபாசம் எனப்படும். \"மனிதன் பாலுணர்வுக்கு அடிமையாவதால்.. தனி மனித மற்றும் சமூக ஒழுக்கங்கள்..( இவை மனித வாழ்வியலுக்கு அவசியம்).. சீர்குலைய நேரிடலாம் என்ற வகையில்\" ஆபாசம் சமூக அமைப்புகளினது தடை அல்லது கட்டுப்படுத்தலுக்கு உட்பட்டது.\n\nSection::::தொழில்நுட்ப முறையில்.\nஇணையம், கைபேசி என தொழில்நுட்ப சாதனங்களின் மூலம் ஒளிப்படமாகவும், நிழல் படமாவும் பரிமாறப்படுகின்றன. கைபேசியில் ஆபாச குறுஞ்செய்திகளை பகிர்வதும் இம்முறையிலேயே அடங்குகிறது.\n\nSection::::முப்பரிமானத் தோற்றம்.\nதிரைப்படங்களின் முப்பரிமான தொழில்நுட்ப முறையில் ஏற்பட்ட வெற்றியால், பாலியல் திரைப்படங்களையும் முப்பரிமான தோற்றத்தில் மக்களுக்கு கொடுக்க இருக்கின்றார்கள்.\n\n\nSection::::பாலியல் குற்றத்தின் விளைவுகள்.\nபாலுணர்வுக் கிளர்ச்சி ஏற்படுத்தும் ஒளிப்படம், நிகழ்படம், சிற்பம், கதை, நடனம், கவிதை, உரை, பேச்சு போன்றவற்றின் விளைவுகள் பற்றி ஆய்வு செய்யப்பட்டுள்ளது. இதில் கற்பழிப்பு, உள்நாட்டு வன்முறை, பாலியல் செயல் பிறழ்ச்சி, பாலியல் உறவு சிக்கல்கள், மற்றும் குழந்தையை பாலியல் கொடுமைக்கு ஆளக்கல் போன்ற உள்ளார்ந்த தாக்கங்கள் ஏற்படுவதாக அறியப்பட்டுள்ளது. இதன் மூலம் பாலியல் குற்றங்கள் சற்று அதிகமாகலாம் என்ற எண்ணத்திற்கு ஆதரவு கிடைத்துள்ளது. எனினும் சில ஆய்வுகளில் சமூகத்திற்கு இந்த கலையால் எந்த பாதிப்பும் இல்லை என்ற கருத்து முன்வைக்கப்பட்டுள்ளது.\n"}
{"id": "37174", "url": "https://ta.wikipedia.org/wiki?curid=37174", "title": "மார்வல் மகிழ்கலைக் கொம்பனி", "text": "மார்வல் மகிழ்கலைக் கொம்பனி\n\nமார்வல் மகிழ்கலைக் கொம்பனி (Marvel Entertainment, Inc.) ஓர் அமெரிக்க மகிழ்கலை வணிக நிறுவனமாகும். இது 1933 ஆம் ஆண்டில் வரைகதை இதழ்களை வெளியிடும் நிறுவனமாக தொடங்கி, இன்று உலகின் பெரிய மகிழ்கலை நிறுவனங்களின் ஒன்றாக திகழ்கின்றது. அமெரிக்க பண்பாட்டிலும் உலகமயமாதல் பண்பாட்டிலும் மார்வல் மகிழ்கலைக் கொம்பனி வெளியீடுகளின் தாக்கம் கணிசமானது. சிலந்தி மனிதன் (Spiderman), X-men, கப்டன் அமெரிக்கா போன்ற பல பரவலாக அறியப்பட்ட கதாபாத்திரங்களை இந்த நிறுவனமே அறிமுகப்படுத்தியது. \n"}
{"id": "37175", "url": "https://ta.wikipedia.org/wiki?curid=37175", "title": "மெக்டொனால்ட்சு", "text": "மெக்டொனால்ட்சு\n\nமக்டொனால்ட்சு(\"McDonalds\") (தமிழக வழக்கு: மெக் டொனால்ட்சு) ஒரு புகழ்பெற்ற வேக உணவுச்சாலை ஆகும். தரப்படுத்தப்பட்ட உணவுகளை குறைந்த விலைக்கு (மேற்கத்தைய நாட்டு மதிப்பில்) வேகமாக உற்பத்தி செய்து விற்பனை செய்வதே மக்டொனால்ட்டின் உத்தியாகும். இது 1940 களில் அமெரிக்காவில் ஆரம்பிக்கப்பட்டு, இன்று உலகின் பல பாகங்களிலும் 31,000 கிளைகளைக் கொண்டுள்ளது. பொதுவாக இங்கு பர்கர், கோழி இறைச்சி உணவுகள், முட்டையில் செய்யப்பட்ட உணவுகள், உருளைக்கிழங்குப் பொரியல் மற்றும் சைவ வகை உணவுகளும் கிடைக்கும்.\n\nமக்டொனால்ட்சு நிறுவனம் அமெரிக்க வாழ்வுமுறைக்கும் அதன் உலகமய பரவலுக்கும் ஒரு எடுத்துக்காட்டாக பலராலும் முன்வைக்கப்படுகின்றது. மேற்கத்தைய நாடுகளில் மக்டொனால்ட்ஸ் மத்தியவர்க்க அல்லது கீழ்த்தட்டு மக்களை நோக்கியே சந்தைப்படுத்தப்படுகின்றது. இந்தியா போன்ற வளர்முக நாடுகளில் மக்டொனால்ட்சு ஓர் புது அல்லது நவீன அனுபவமாக பார்க்கப்பட்டுகின்றது. வளர்முக நாடுகளில் மத்திய-மேல் உயர் வர்க்க வாடிக்கையாளரே மக்டொனால்ட்சை நாடுகின்றனர். மக்டொனால்ட்சு போன்ற அதிவேகஉணவுகளைத் தொடர்ந்தோ அல்லது அதிகமாகவோ உண்டால் உடலுக்கு கேடு விளைவிக்க தக்கவை\n\nSection::::வரலாறு.\nரேமெண்ட் ஆல்பர்ட் க்ராக் என்பவர் பொருட்கள் விற்பனை செய்யும் முகவராகப் பணியாற்றத் தொடங்கினார். ஆரம்பத்தில் லில்லி சூலிட் கப் கம்பெனி என்ற நிறுவனத்திற்காக காகித கப் மற்றும் தட்டுகளை விற்பனை செய்து வந்தார். பின்னர் பால் பானம் (மில்க்‌ஷேக்) தயாரிக்கும் இயந்திரங்களை விற்கத் தொடங்கினார். அமெரிக்கா முழுவதும் பயணம் செய்து மில்க்‌ஷேக் இயந்திரங்களை விற்றார். கிட்டதட்ட 30 ஆண்டுகள் விற்பனைத் துறையில் இருந்த பிறகுஉணவகம் திறக்கும் எண்ணம் அவருக்கு உதித்தது. \n\nகலிஃபோர்னியாவில் சான் பெர்னார்டினோ (San Bernardino) என்ற பகுதியில் இரண்டு சகோதரர்கள் (\"Dick\" McDonald , \"Mac\" McDonald) ஒரு ஹம்பர்கர் உணவகத்தை நடத்தி வந்தனர். 1954 ஆம் ஆண்டில் அந்த சகோதரர்கள் எட்டு மில்க்‌ஷேக் இயந்திரங்களை ரே க்ராக்கிடமிருந்து வாங்கினர். ஏன் அவர்களுக்கு இத்தனை இயந்திரங்கள் தேவைப்படுகிறது என்று வியந்த ரே க்ராக் அந்த சகோதரர்களின் உணவகத்தைச் சென்று பார்வையிட்டார். மக்கள் வரிசைப் பிடித்து உணவு வாங்கிச் செல்வதைக் கண்டார். தேவையை சமாளிக்கத்தான் அந்த சகோதரர்களுக்கு அத்தனை இயந்திரங்கள் தேவைப்பட்டது என்பதை உணர்ந்தார். அந்த உணவகத்தின் தூய்மையும், எளிமையும், உணவின் நியாயமான விலையும் அதிக நேரம் காக்க வைக்காமல் உணவை விரைவாகத் தயாரித்த பாங்கும் அவரை வெகுவாகக் கவர்ந்தன. \n\n15 காசுக்கு ஒரு பர்கர், 10 காசுக்கு (அமெரிக்க டாலர்) ஒரு மெதுபானம் இப்படி என அவற்றை விரைவாக வாங்கிச் செல்வது மக்களுக்கு பிடித்திருந்ததையும் அவர் கவனித்தார். அம்மாதிரியான உணவகங்களுக்கு மிகப்பெரிய எதிர்காலம் உண்டு என்பதை அந்தக்கணமே கண்டுகொண்டார் ரே க்ராக். உடனே அந்த சகோதரர்களிடம் பேசி அதே போன்ற உணவகங்களை நிறுவன உரிமம் முறையில்('franchised') நாடு முழுவதும் திறக்கலாம் என்று ஆலோசனை கூறியதோடு தானே அதற்கு முகவராக இருப்பதாகவும் கூறினார். அந்த சகோதரர்களும் இணங்கவே அடுத்த ஆண்டே அதாவது 1955 ஆம் ஆண்டு தனது முதல் மெக்டொனால்ட்ஸ் உணவகத்தை இலினோயின் டெஸ் பிலைனிஸ்(Des Plaines) என்ற பகுதியில் திறந்தார். நிறுவன உரிமத் தொகையிலிருந்து முகவருக்கான தொகை மட்டும்தான் அவருக்குக் கிடைத்தது. ஆனால் அந்த உணவகத்தின் வருமானம் அவர் பெற்ற தொகையை விட அதிகமாக இருந்தது. இருப்பினும் அதேபோல் நாட்டின் மற்ற பகுதிகளில் மெக்டொனால்ட்ஸ் உணவகங்களை நிறுவன உரிம அடிப்படையில் திறப்பதிலேயே அவர் அதிக கவனம் செலுத்தினார்.\nஆறு ஆண்டுகள் கழித்து மெக்டொனால்ட் சகோதரர்களுக்கும், ரேக் க்ராக்குக்கும் இடையே கருத்து வேறுபாடு ஏற்பட்டது. சகோதரர்கள் கேட்டுக் கொண்டதற்கினங்க அவர்களுக்கு 2.7 மில்லியன் டாலரைக் கொடுத்து மெக்டொனால்ட்ஸ் உணவகத்தின் ஒட்டு மொத்த உரிமையையும் ரே க்ராக் பெற்றார். ஆனால் தங்கள் முதல் உணவகத்தை மட்டும் விற்க அந்த சகோதரர்கள் மறுத்து விட்டனர். ரே க்ராக் அந்த உணவகத்திற்கு நேர் எதிரே ஒரு மெக்டொனால்ட்ஸ் உணவகத்தைத் தொடங்கினார் அந்த சகோதரர்கள் தங்கள் சொந்த உணவகத்தை மூட வேண்டியதாயிற்று. தரம், தூய்மை, விரைவான சேவை, நியாயமான விலை இவற்றை தாரக மந்திரமாக கொண்டு செயல்பட்டதால் மெக்டொனால்ட்ஸ் உணவகம் அசுர வேகத்தில் வளரத் தொடங்கியது. முதல் உணவகம் திறக்கப்பட்ட ஐந்தே ஆண்டுகளில் அமெரிக்க முழுவதும் 200 உணவகங்கள் திறக்கப்பட்டன. பத்தே ஆண்டுகளில் ரே க்ராக்கின் மெக்டொனால்ட்ஸ் உணவகம் பங்குசந்தையில் இடம் பிடித்தது.\n\nமெக்டொனால்ட்ஸ் உணவகத்தை முதலாளித்துவத்தின் சின்னம் என்று ஒதுக்கிய சோவியத் மண்ணிலும் 1990 ஆம் ஆண்டில் அது கால் பதித்தது. உலகின் ஆக சுறுசுறுப்பான மெக்டொனால்ட்ஸ் உணவகம் ரஷ்யாவில்தான் இயங்குகிறது. உலகின் மிகப்பெரிய மெக்டொனால்ட்ஸ் உணவகம் 1992 ல் சீனாவில் திறக்கப்பட்டது. உலகின் எந்த மெக்டொனால்ட்ஸ் உணவகத்திலும் உணவின் சுவை கிட்டதட்ட ஒன்றாகவே இருக்கும். அதற்கு காரணம் உணவு தயாரிக்கும் முறையும் அளவுகளும் உலகம் முழுவதும் ஒருங்கினைக்கப் பட்டிருப்பதுதான். மெக்டொனால்ட்ஸ் காலத்துக்கேற்பவும் அது மாறி வந்திருக்கிறது. அந்த உணவகங்களில் வேலை செய்ய ஆரம்பத்தில் பதின்ம வயதினரே தேர்ந்தெடுக்கப்பட்டனர். ஆனால் 1980 களுக்கு பிறகு பெரியவர்களும் வேலைக்கு சேர்த்துக் கொள்ளப்பட்டனர். மேலும் மாறும் சுவைகளுக்கு ஏற்றவாறு ஹம்பர்கரைத் தவிர்த்து மீன், கோழி பர்கர்களும், காலை உணவுகளும் சேர்த்துக்கொள்ளப்பட்டன.\n"}
{"id": "37179", "url": "https://ta.wikipedia.org/wiki?curid=37179", "title": "மலாய் மொழி", "text": "மலாய் மொழி\n\nமலாய் மொழி (\"Malay\", ; , மலாயு மொழி; ஜாவி எழுத்துமுறை: ) என்பது ஆஸ்திரனோசியா குடும்பத்தைச் சார்ந்த ஒரு மொழி ஆகும். இது தெற்காசியாவின் மலாயா தீவுக்கூட்டப் பிரதேசத்தில் உள்ள இந்தோனேசியா, மலேசியா, புரூணை, சிங்கப்பூர், தாய்லாந்து, பிலிப்பீன்ஸ் ஆகிய நாடுகளில் பேசப்படுகின்றது. 15ஆம், 16ஆம் நூற்றாண்டுக் காலப்பகுதியில், இந்தப் பகுதிகளை ஆட்சி செய்த மலாக்கா சுல்தான்களின் ஆளுமையில் இந்த மொழி செல்வாக்குப் பெற்று இருந்தது.\n\nஇந்தோனேசியா, மலேசியா, புரூணை ஆகிய நாடுகளின் தேசிய மொழியாகவும், சிங்கப்பூர் நாட்டின் நான்கு அரசு அதிகாரப்பூர்வ மொழிகளில் ஒரு மொழியாகவும் இருந்து வருகின்றது. இந்த மொழியை மலாக்கா நீரிணையைச் சுற்றியுள்ள நிலப்பகுதிகளில், 40 மில்லியன் மக்கள், தங்களின் பூர்வீக மொழியாக பேசி வருகின்றனர். இருப்பினும், சுமத்திரா, சரவாக், போர்னியோ தீவின் மேற்கு காளிமந்தான் நிலப்பகுதிகளில் வாழும் மக்கள் மலாய் மொழியைப் பேசி வருவதால், அந்த மொழியைப் பேசுவோரின் எண்ணிக்கை 215 மில்லியனாக இருக்கலாம் என்றும் சொல்லப்படுகிறது.\n\nமலாய் மொழிக்கு வேறு பல அதிகாரப்பூர்வ பெயர்களும் உள்ளன. \"பகாசா கெபாங்சான்\", \"பகாசா நேசனல்\" என்று சில மலேசிய மாநிலங்களில் அழைக்கப்படுகிறது. சிங்கப்பூர், புருணையில் \"பகாசா மலாயு\" என்றும்; மலேசியாவில் \"பகாசா மலேசியா\" என்றும்; இந்தோனேசியாவில் \"பகாசா இந்தோனேசியா\" என்றும்; அழைக்கப்படுகின்றது.\n\nSection::::மொழி பிறப்பிடம்.\nமலாய் மொழியின் பிறப்பிடம் சுமத்திரா தீவாகும். அந்த மொழியின் மற்ற உறவு மொழிகளான மினாங்கபாவ் மொழியும் இங்குதான் தோன்றியது. தென் சுமத்திராவின் தாத்தாங் ஆற்றுப் பகுதிகளில் 7ஆம் நூற்றாண்டுக் கல்வெட்டுகள் கண்டெடுக்கப்பட்டன. அந்தக் கல்வெட்டுகளில் மலாய் எழுத்துகள் இருப்பதும் உறுதி செய்யப்பட்டது.\n\n"}
{"id": "37184", "url": "https://ta.wikipedia.org/wiki?curid=37184", "title": "விமலகீர்த்தி சூத்திரம்", "text": "விமலகீர்த்தி சூத்திரம்\n\nவிமலகீர்த்தி சூத்திரம் அல்லது விமலகீர்த்தி நிர்தேச சூத்திரம்(विमलकीर्ति-निर्देश-सूत्र) இலக்கிய வளம் உள்ள ஒரு மகாயான சூத்திரம் ஆகும். இந்த சூத்திரம் மகாயான கருத்துகளை மிகவும் விரிவாக விவரிக்கின்றது. அதிலும் முக்கியமாக அத்வைத கருத்தினை விரித்துரைக்கிறது. இந்த சூத்திரம் விமலகீர்த்தி போதிசத்துவரால் உபதேசிக்கப்பட்டது. மேலும் இதில் விமலகீர்த்தி சூன்யத்தனமையை குறித்து விவரிக்கையில் இவ்விதமான கருத்துகள் உபதேசிக்கப்பட்டன. \nவிமல்கீர்த்தி சூத்திரத்துக்கு கீழ்க்கணட மூன்று புகழ்பெற்ற சீன மொழி பெயர்ப்புகள் உள்ளன\n\n\nஇதைத் தவிர்த்து இதற்கு முன்னர் சீகியான்(223-228), தர்மாகரர்(308), உபாசூன்யர்(545), ஞானகுப்தர்(591) ஆகியோரும் இதை மொழிபெயர்த்துள்ளனர். \n\nஎனினும் குமாரஜீவரின் மொழிபெயர்ப்பே மிகவும் பரவலாக போற்றப்படுகிறது, \n\n"}
{"id": "37187", "url": "https://ta.wikipedia.org/wiki?curid=37187", "title": "உக்கிர மூர்த்திகள்", "text": "உக்கிர மூர்த்திகள்\n\nஉக்கிர மூர்த்திகள் என்பது பௌத்தர்களால் வணங்கப்படும் உக்கிர உருவத்தில் இருக்கும் தேவர்கள் அல்லது போதிசத்துவர்களைக்குறிக்கும். இவர்கள் அமைதியான போதிசத்துவர்களின் அல்லது தேவர்களின் உக்கிரமான அவதாரங்களாக கருதப்படுகின்றனர். இவர்களது உக்கிரத்தை குறிக்க, இவர்கள் மிகவும் பயமுறுத்தும் வகையிலும், ரத்தம், மண்டை ஓடு போன்றவற்றை தாங்கியவர்கள் போலவும் பயங்கரமாக சித்தரிக்கப்படுகின்றனர். \n\nஇவர்களுடைய சித்தரிப்பு பௌத்த கருத்துகளுக்கு அந்நியமாக தோன்றினாலும், இவர்களில் சித்தரிப்பு வெறும் உருவகமே என்பதை கருத்தில் கொள்வது அவசியம். இவர்கள் இந்த உக்கிரம் மனதில் எழும் தீய எதிர்மறையான எண்ணங்களை அழிக்க நிகழும் ஆற்றல் மிகுந்த செயல்களின் உருவகம் ஆகும். எனவே இவர்கள் நம்முடைய தீய எண்ணங்களை அழிப்பத்தற்கு எடுத்துக்கொள்ளும் முயற்சிகளின் அடையாளமே இந்த உக்கிர மூர்த்திகள். மேலும் இவர்கள் தர்மத்தை பின்பற்றுவர்களின் பாதுகாவலர்காளகவும் விளங்குகின்றனர். \n\nஉக்கிர மூர்த்திகளை கீழ்க்கண்ட பிரிவுகளாக பிரிக்கலாம்:\n\n"}
{"id": "37192", "url": "https://ta.wikipedia.org/wiki?curid=37192", "title": "தர்மபாலர்கள்", "text": "தர்மபாலர்கள்\n\nதர்மபாலர்கள் என்பது வஜ்ரயான பௌத்தத்தில் வணங்கப்படும் உக்கிர மூர்த்திகள் ஆவர். தர்மபாலர்கள் என்றால் தர்மத்தை காப்பவர்கள் என்று பொருள். வஜ்ரயான பௌத்தத்தில் பல்வேறு தர்மபாலர்கள் வணங்கப்படுகின்றனர். \n\nவஜ்ரயான பௌத்தத்தில் இவர்கள் மற்ற உக்கிர மூர்த்திகளை போலவே மிகவும் பயங்கரமாக சித்தரிக்கப்படுகின்றனர். மேலும் இவர்கள் பல கரங்கள், தலைகள் கொண்டவர்களாக காட்சியளிக்கின்றனர். தர்மபாலர்கள் பயமுறுத்தும் வகையில் இருந்தாலும் அவர்களை அனைவரும் கருணையின் வடிவான போதிசத்துவர்களின் உக்கிர உருவங்களாக இருப்பதால் இவர்கள் இந்த உக்கிரம் உயிர்களின் நன்மைகளுக்கே எனக் கருதப்படுகிறது. \n\nதிபெத்தில், கீழ்க்கண்ட 8 முக்கிய தர்மபாலர்கள் வணங்கப்படுகின்றனர்:\n\n\nதர்மபாலர்களை வழிபடும் வழக்கம் பழங்கால இந்தியாவிலே தொன்றியது. பிறகே தந்திர பாரம்பரியத்தின் மூலமாக திபெத்துக்கு ஜப்பானுக்கும் பிற்காலத்தில் பரவியது. \n\nதிபெத்தில், ஒவ்வொரு புத்தமடமும் ஒரு தர்மபாலகரை வணங்குவது வழக்கமாக உள்ளது. பரவலாக வணங்கப்படும் தர்ம்பாலகர்களின் போதிசத்துவர்களின் அம்சமாகவே வணங்கப்படுகின்றனர். \n\nதர்மபாலகர்கள் தர்மத்தை காக்கும் பொறுப்புடைய்வர்கள். மேலும் இவர்கள் தர்மத்தை பின்பற்ற விடாமல் தடுக்கக்கூடிய அனைத்து உள்ளார்ந்த மற்றும் வெளிப்புறத் தடைகளை களைந்து தர்மத்தின் பின்பற்றக்கூடிய ஒரு நல்ல மனநிலையை அருளக்கூடியவர்கள் என கருதப்படுகின்றனர். தர்மபாலகர்கள் புத்தர்களாகவோ அல்லது போதிசத்துவர்களாகவும் இருக்கலாம். சூன்யத்தன்மையைப் புரிந்து கொண்ட தர்மபாலர்களே சரணடைவதற்கு தகுதியானவர்களாக கருதப்படுகின்றனர். \n\n"}
{"id": "37195", "url": "https://ta.wikipedia.org/wiki?curid=37195", "title": "மகாகாலன்", "text": "மகாகாலன்\n\nமகாகாலன் வஜ்ரயான பௌத்தத்தில் வணங்கப்படும் ஒரு தர்மபாலர் ஆவார். இவரை ஜப்பானிய மொழியில் \"தைக்கோகுதென்\" என அழைப்பர். இவரது துணை ஸ்ரீதேவி ஆவார். \n\nSection::::சொற்பொருளாக்கம்.\nவடமொழியில் \"மகாகாலன்\"(\"महाकाल\") என்பதை மஹா + கால என பிரிக்கலாம். இதற்கு \"மஹா\" என்றால் சிறந்த, உயரிய என பொருள் கொள்ளலாம். \"கால\"(\"काल\") என்றால் கருமை என்று பொருள். திபெத்திய மொழியில் இவரை \"கோன்போ பியாக்\" என அழைக்கப்படுகிறார். \n\nSection::::விவரங்கள்.\nதிபெத்திய பௌத்தத்தின் அனைத்துப் பிரிவினரும் மகாகாலனை வணங்குகின்றனர். மேலும் அவர் பலவிதமான தோற்றங்களில் சித்தரிக்கப்படுகிறார். ஒவ்வொரு தோற்றத்திலும் அவர் (அவலோகிதேஷ்வரர், சக்ரசம்வரர் முதலியவர்களின் அவதாரமாகக் கருதப்படுகிறார். மேலும் ஒவ்வொரு தோற்றங்களிலும் வெவ்வேறு குணங்களைக் கொண்டவை. \n\nமகாகாலனின் நிறம் கருப்பு. எப்படி அனைத்து நிறங்களும் ஒன்றினால் கருமை கிடைக்கின்றதோ அதே போல் அனைத்து குணங்களும் தோற்றங்களும் பெயர்களும் மகாகாலனுடன் ஒன்றிவிடுவதாக நம்பப்படுகிறது. மேலும் கருமை என்பது நிறமற்ற நிலையை குறிப்பதினால் மகாகாலனும் குணமற்றவராகக் கருதப்படுகிறார். இதை வடமொழியில் \"நிர்குணம்\" அதாவது குணமற்ற என குறிப்பிடுவர். \n\nமேலும் மகாகாலன் எப்போதும் ஐந்து மண்டை ஓடுகளைக் கொண்ட மகுடத்தை அணிந்தவராகக் காட்சியளிக்கிறார். இந்த ஐந்து மண்டை ஓடுகளும் ஐந்து வழுக்களையும்(கிலேசம்) ஐந்து விவேகங்களாக உருமாற்றுவதைக் குறிக்கிறது. \n\nமகாகாலனின் தோற்றங்களில் பல்வேறு விதமான வேறுபாடுகளைக் காணலாம்\n\nSection::::தோற்றங்கள்.\nSection::::ஆறு கரங்களுடைய மகாகாலன்.\nஆறு கரங்களுடைய மகாகாலன்(வடமொழி:\"ஷட்-புஜ மஹாகால\" \"षड्-भुज महाकाल\") திபெத்திய பௌத்தத்தின் கெலுக் பிரிவினரால் பெரிதும் போற்றப்படுகிறார். இவருடைய இந்த தோற்றம் கருணையின் போதிசத்துவரான அவலோகிதேஷ்வரரின் உக்கிரமான மற்றும் ஆற்றல்வாய்ந்த அவதாரமாக கருதப்படுகிறார். \n\nஅவருக்கு பின்வரும் குணங்கள் காணப்படுகின்றன:\n\n\nஇந்த மகாகாலனுக்கு வெள்ளை நிறத்தோற்றமும் உண்டு. இதை வடமொழியில் \"ஷட்-புஜ சீத மஹாகாலன்\"(षड्-भुज सीत महाकाल) என அழைக்கப்படுகின்றார். இவர் மங்கோலியாலுள்ள கெலுக் பிரிவினரால் வணங்கப்படுகின்றார். எனினும் இவர் இப்பிரிவினரால் செல்வத்தின் அதிதேவதையாக வணங்கப்படுகின்றார். எனவே அவரது சித்தரிப்பிலும் பல்வேறு வேறுபாடுகள் காணப்படுகின்றன. அவருடைய பிச்சை பாத்திரத்தில் பல்வேறு செல்வங்கள் காணப்படுகின்றன. மேலும் கபால மகுடத்திற்கு பதிலாக ரத்தினங்களால் ஆன மகுடத்தை அணிந்தவராக காட்சியளிக்கிறார். \n\nSection::::நான்கு கரங்களுடைய மகாகாலன்.\nநான்கு கைகள் கொண்ட மகாகாலர்கள் திபெத்தின் கக்யு பிரிவினரின் பாதுவாலர்களாக கருதப்படுகின்றனர். மேலும் நால்கரங்களுடைய மகாகாலன் மகாசந்தி உபதேசங்களின் பாதுகாவலராக கருதப்படுகிறார். இவருடைய நான்கு கரங்களும் நான்கு நற்செயல்களை புரிவதாக நம்பப்படுகிறது. இந்த செயல்களே அவரை வழிபடுபவர்களுக்கு தரும் வரங்களாக கருதப்படுகிறது. \n\nSection::::இரு கரங்களுடைய மகாகாலன்.\nஇவர் திபெத்திய கர்ம கக்யு பிரிவினரின் பாதுககாவலராக கருதப்படுகிறார். அதிலும் முக்கியமா கர்மபாக்களை காப்பாற்றுபவராக கருதப்படுகிறார். பஞ்சரநாத மகாகாலன் என அழைக்கப்படும் இவர் மஞ்சுஸ்ரீயின் அவதாரமாக கருதப்படுகிறார். \n\n"}
{"id": "37197", "url": "https://ta.wikipedia.org/wiki?curid=37197", "title": "ஸ்ரீதேவி (பௌத்தம்)", "text": "ஸ்ரீதேவி (பௌத்தம்)\n\nஸ்ரீதேவி அல்லது பெல்டென் லாமோ (திபெத்திய மொழி) திபெத்திய பௌத்தத்தின் கெலுக் பிரிவினரால் வணங்கப்படும் தர்மபாலர் ஆவார். இவர் கௌதம புத்தரின் போதனைகளின் பாதுகாவலராக கருதப்படுகிறார். இவரை ரேமதி எனவும் அழைப்பர். உக்கிர மூர்த்தியான இவர் திபெத்தின் காவலராகவும் கருதப்படுகிறார். \n\nதலாய் லாமா மற்றும் பஞ்சென் லாமாவின் பாதுகாவலரான இவர் மகாகாலனின் துணை ஆவார். இவர் திபெத்திலும் மங்கோலியாவிலும் பரவலாக வணங்கப்படுகின்றார். \n\nSection::::தோற்றம்.\nஸ்ரீதேவி முற்காலத்தில் லாமோ லா-ட்ஸோ என்ற ஏரியின் காவல் தெய்வகாக இருந்ததாக கருதப்படுகிறது. இவர் முதல் தலாய் லாமாவான கெண்டுன் துருப்பின் கனவில் தோன்றி தலாய் லாமாவின் வழிமரபின் வரும் அனைவரையும் தான் காப்பாற்றுவதாக உறுதியளித்தார். \n\nஇந்த ஏரியில் ஸ்ரீதேவியின் தோற்றம் க்யெல்மொ மக்சொர்மா என ஆழைக்கப்படுகிறது. இந்த உருவத்தில் இவர் மிகவும் அமைதியாக காணப்படுகிறார். இந்த ஏரியும் இவரது பெயரில் \"பல்டென் லாமா காளிதேவா\" என அழைக்கப்படுகிறது. இந்தப் பெயரிலிருந்து இவர் காளி தேவியின் அவதாரமாய கருதப்படுகிறார் என்பதை அறியலாம். \n\nசொகொர்க்யெல் மடத்தின் தெற்கே இருக்கும் மலையே ஸ்ரீதேவியின் இருப்பிடமாக கருதப்படுகிறது. \n\nSection::::புராணக் கதைகள்.\nசொங்ட்ஸென் கம்போ என்பவரின் ஆட்சியின் போது, ஸ்ரீதேவி அவர் முன் தோன்றி, தனக்கு ஓர் உருவத்தை நிறுவினால், அரசரின் திருலங் புண்ணிய தலத்தைக் காப்பதாக உறுதி கூறினார் எனக் கூறப்படுகிறது. மேலும் இவர் லாலுங் பெல்க்யி டோர்ஜெவை பௌத்தத்துக்கு எதிராக இருந்த அரசன் லங்தர்மாவைக் கொலை செய்யக் கூறியதாகவும் கூறப்படுகிறது. எனவே தான் இவரை லாசாவின் தர்மபாலர் எனப் போற்றுகின்றனர். \n\nSection::::சித்தரிப்பு.\nஎட்டு தர்மாபலர்களுள் ஒரே பெண் ஸ்ரீதேவி மட்டுமே. இவர் நீல நிறத்துடனும், சிவப்பு கூந்தலுடனும் ரத்தக் கடலை தன்னுடைய வெண் கோவேறு கழுதையின் மீதேறி கடப்பதாக சித்தரிக்கப்படுகிறார். இந்தச் சித்தரிப்பு இவரது உக்கிரப் பண்பை உருவகப்படுத்துவதாக உள்ளது. தர்மபாலர் ஆவதற்கு முன்னர் தன்னுடைய மகனையே கொன்று சேணத்தின் போர்வையாக பயன்படுத்திக்கொண்டார் எனவும் நம்பப்படுகிறது. இவர் மகாகாளியின் ஒரு தோற்றமாகவும் சரஸ்வதியின் உக்கிர அவதாரமாகவும் கருதப்படுகிறார். இவர் மூன்று கண்கள் உடையவராகவும் அவ்வப்போது ரத்தத்தை அருந்துபவராகவும் சித்தரிக்கப்படுகிறார். \n"}
{"id": "37204", "url": "https://ta.wikipedia.org/wiki?curid=37204", "title": "மேனகா காந்தி", "text": "மேனகா காந்தி\n\nமேனகா காந்தி (பிறப்பு: ஆகஸ்டு 26, 1956 மேனகா ஆன்ந்த்) ஒரு இந்திய அரசியல்வாதி, விலங்குகள் உரிமை ஆதரவாளர் மற்றும் முன்னாள் பத்திரிக்கையாளர் ஆவார். தற்போது மத்திய மகளிர் மற்றும் குழந்தைகள் நல அமைச்சராக உள்ளார். இந்தியப் பெயர்கள் மற்றும் விலங்குகள் நலன் பற்றிய நூல்களும் வெளியிட்டுள்ளார். இவர் நேரு-காந்தி குடும்பத்தின் விலகிய உறுப்பினர்.\n\nSection::::இளமைப் பருவம்.\nபுது தில்லியில் பிறந்த மேனகா அங்குள்ள லாரன்சு பள்ளி மற்றும் மங்கை ஸ்ரீராம் கல்லூரி ஆகியவற்றில் கல்வி பயின்றார். அப்போதைய இந்தியப் பிரதமர் இந்திரா காந்தியின் மகனான சஞ்சய் காந்தியும் இவரும் காதலித்துத் திருமணம் செய்து கொண்டனர். முன்னாள் விளம்பர நடிகை மற்றும் சூர்யா இந்தியா இதழின் தொகுப்பாளரான இவர் 1982-ல் சஞ்சய் காந்தி ஒரு விமான நேர்ச்சியில் இறந்தபின் அரசியலில் இறங்கினார். இதனால் இந்திரா காந்திக்கும் இவருக்கும் வெளிப்படையான மோதல்கள் ஏற்பட்டன.\n\nSection::::அரசியல் வாழ்வு.\n1979-ல் இந்தியக் குடிமக்களின் நகருதலுக்கான அடிப்படை உரிமை தொடர்பில் \"மேனகா காந்தி எதிர் இந்திய ஒன்றியம்\" என்ற வழக்கில் இவர் ஒரு தொடுப்பாளர். அவ்வழக்கு மேனகாவிற்கு இந்திய அரசு பயண உரிமம் வழங்க மறுத்ததை எதிர்த்து தொடரப்பட்டது. இவ்வழக்கின் தீர்ப்பில் இந்திய உச்சநீதிமன்றம் \"ஏ. கே. கோபாலன் எதிர் மெட்ராஸ் மாநிலம்\" என்ற வழக்கில் எடுத்திருந்த தனது நிலைப்பாட்டிலிருந்து விலகி வாழ்வு மற்றும் விடுதலை உரிமைகளின் வீச்சை விரிவுபடுத்தி \"வரம்பற்ற சரியான முறை\" என்ற கருத்தை இந்தியச் சட்டத்தில் சேர்த்தது. அத்தீர்ப்பில் \"மக்களாட்சி என்பது விடுதலைச் சூழலில் அமையும் கட்டற்ற உரையாடல் மற்றும் கருத்தாடலை அடிப்படையாகக் கொண்டது, ஏனெனில் அவற்றின்வழியே ஒரு அரசின் செயல்பாடுகளைத் திருத்த முடியும்.\" என்று குறிப்பிட்டது.\n\nஇவர் 1983-ல் \"சஞ்சய் விசார் மஞ்ச்\" (\"சஞ்சய் எண்ண மேடை\") என்ற அமைப்பு ஒன்றைத் துவக்கினார். பின்னர் 1988-ல் ஜனதா தளத்தில் இணைந்தார். 1988 முதல் 1989 வரை அக்கட்சியின் பொதுச் செயலாளராகவும் பணிபுரிந்தார். 1989-ல் தனது முதல் தேர்தல் வெற்றியைக் கண்ட இவர் வி. பி. சிங் அரசில் 1989 முதல் 1991 வரை சுற்றுச்சூழல்துறை அமைச்சராகப் பொறுப்பு வகித்தார். 1996-இலும் 1999-இலும் உத்திரப் பிரதேசத்திலுள்ள பிலிபிட் தொகுதியிலிருந்து மக்களவைக்குத் தேர்ந்தெடுக்கப்பட்ட இவர் பாஜக அரசில் சமுதாய நலத்துறை துணை அமைச்சராகவும் பண்பாட்டுத்துறை அமைச்சராகவும் பணிபுரிந்தார். விலங்குகள் நலத்துறையை உருவாக்கி அதன் அமைச்சுப் பொறுப்பிலும் இருந்தார். சமுதாய நலத்துறையில் புதிய ஓய்வூதியத் திட்டம் ஒன்றைக் கொண்டு வந்தார்.\n\n2004 பொதுத்தேர்தலில் பாஜக உறுப்பினராக பிலிபிட் தொகுதியிலிருந்து இவர் மீண்டும் வெற்றி பெற்றார். இவர் அத்தொகுதியில் வெவ்வேறு கட்சி சார்பிலும் தனியாகக் கட்சி சாராமலும் நின்று தான் போட்டியிட்டதில் ஒருமுறை தவிர ஒவ்வொரு முறையும் வெற்றி பெற்றுள்ளார். இது இவர் தொகுதி நலனில் காட்டும் அக்கறை மற்றும் சீக்கிய சமயத்தைப் பின்பற்றும் குடும்பத்தில் பிறந்தவர் என்ற காரணங்களால் இவருக்குள்ள ஆதரவைக் காட்டுகிறது என்று அரசியல் ஆய்வாளர்கள் கருதுகின்றனர். இவரது மகன் வருண் காந்தியும் ஒரு பாஜக அரசியல்வாதி.\n\nSection::::விலங்குகள் நல போராளி.\nமேனகா காந்தி விலங்குகள் நல போராளி ஆவார். இவர் போராட்டம் காரணமாக இந்தியாவில் விலங்குகள் உரிமை பற்றிய விழிப்புணர்வு பெரும்பாலருக்கு ஏற்பட்டது. 1995 ஆம் ஆண்டு CPCSEA எனப்படும் ஆய்வுக்கு உட்படும் விலங்குகளை மேற்பார்வையிடும் அமைப்புக்கு தலைவரனார். இவரின் வழிகாட்டுதலில் இவ்வமைப்பு அறிவிக்கப்படாத சோதனைகளை விலங்குகளை அறிவியல் ஆய்வுக்கு உட்படுத்தும் ஆய்வங்களில் மேற்கொண்டது. இதன் காரணமாக அவ்வாய்வகங்களில் விலங்குகள் மோசமான நிலையில் கொடுமை படுத்தப்படுவது ஆவணபடுத்தப்பட்டு வெளிப்படுத்தப்பட்டது. CPCSEA பல கட்டுப்பாடுகளை விதித்ததின் காரணமாக ஆய்வக விலங்குகள் மீதான கொடுமை சிறிது குறைந்தது. 1992 ஆம் ஆண்டு விலங்குகளுக்கான மனிதர்கள் (People for Animals) என்ற அமைப்பை தொடங்கினார். விலங்குகள் உரிமை மற்றும் நலங்களுக்காக போராடும் அமைப்பில் இந்தியாவில் இதுவே பெரியதாகும். இந்தியா முழுவதும் இதற்கு காப்பகங்கள் உள்ளன. இவர் சைவ உணவு உட்கொள்பவர், அசைவம் தவிர்க்க சொல்லி அனைவரும் சைவம் உட்கொள்ளும் வாழ்க்கை முறைக்கு மாற வேண்டும் என்று நன்னெறி & உடல் நலத்தை காரணம் காட்டி வழியுறுத்தினார். \nஹெட்ஸ் அண்ட் டெயில்ஸ் (Heads and Tails) என்ற வாரமொரு முறை நிகழ்ச்சியை தொலைக்காட்சியில் நடத்தினார். இதில் விலங்குகள் படும் துன்பத்தை விளக்கினார், குறிப்பாக வணிக முறையில் பயன்படும் விலங்குகள் எவ்வாறு துன்புறுத்தப்படுகின்றன என்று விளக்கினார். இவர் பல புத்தகங்களை எழுதியுள்ளார் .\n\nSection::::பத்திரிக்கையாளர்.\nபத்திரிக்கையாளராக மேனகா காந்தி \"சூர்யா\" இதழில் வெளியிட்ட அதிர வைக்கும் செய்திக்காக புகழடைந்தார். அப்போதய பாதுகாப்பு அமைச்சர் பாபு ஜகஜீவன் ராமின் மகன் சுரேஷ் ராமுக்கும் டெல்லி பல்கலைக்கழக மாணவி சுஷ்மா சௌதிரிக்கும் இடையேயான உடலுறவு புகைப்படக் காட்சிகளை சூர்யா இதழில் வெளியிட்டார். இப்புகைப்படங்கள் சுரேஷ் ராமும் சுஷ்மா சௌதிரியும் நெருக்கமான பாலுணர்வுத் தூண்டற் செய்கைகளில் ஈடுபட்டு இருந்ததை வெளிப்படுத்தின. இப்புகைப்படங்கள் பாபு ஜகஜீவன் ராமின் பெயருக்கு களங்கம் ஏற்படுத்தும் நோக்கில் வெளியிடப்பட்டதாக கருதப்படுகிறது. பாபு ஜகஜீவன் ராம் இந்திரா காந்தி அரசிலிருந்து விலகி ஜனதா கட்சி 1977-ல் பதவிக்கு வர உதவியவர். அப்போது இந்திய பிரதமர் பதவிக்கு தேர்வாக கூடியவர்களில் ஒருவராக இவர் கருதப்பட்டார்.\n\n"}
{"id": "37211", "url": "https://ta.wikipedia.org/wiki?curid=37211", "title": "பிராண ஆத்மன்", "text": "பிராண ஆத்மன்\n\nபிராண ஆத்மன் திபெத்திய பௌத்தத்தில் வணங்கப்படும் ஒரு தர்மபாலர் ஆவார். இவரை திபெத்திய மொழியில் பெக்ட்ஸே என அழைப்பர். இவர் ஹயக்ரீவ தந்திரத்தின் பாதுகாவலராக கருதப்படுகிறார் \n\nதர்மபாலகராக கருதப்படும் இவர், பழங்காலத்தில் போர்க்கடவுளாகவே மத்திய ஆசியாவில் வணங்கப்பட்டுவந்தார். இவர் ஒர் யக்‌ஷனுக்கும் ராட்சசிக்கும் பிறந்ததாக கருதப்படுகிறார். இவர் இன்னும் புத்தநிலை அடையாமல் இருப்பதால் கீழ்நிலை பாதுகாவலராக கருதப்படுகிறார். எனவே ஒரு பௌத்தர் இவரிடம் சரணம் அடைய இயலாது ஆனால் இவரை காவலராக வழிபட முடிய்ம். தர்மத்தை பின்பற்றவர்களை பாதுகாக்கவும் மடங்களை பாதுகாக்கவும் இவரை வழிபடலாம். \n\n"}
{"id": "37237", "url": "https://ta.wikipedia.org/wiki?curid=37237", "title": "போதிசத்துவ உறுதிமொழிகள்", "text": "போதிசத்துவ உறுதிமொழிகள்\n\nபோதிசத்துவ உறுதிமொழிகள் என்பது மகாயான பௌத்தத்தில் போதிசத்துவர்களால் எடுத்துக்கொள்ளப்படும் உறுதிமொழிகள் ஆகும். போதிசத்துவர்கள் பிரபஞ்சத்தில் உள்ள அனைத்து உயிர்களும் சம்சாரத்தில் இருந்து விடுவித்து நிர்வாண நிலை எய்த வேண்டி இவ்வாறான உறுதிமொழிகளை பூண்டுகின்றனர். போதிசத்துவர்கள் தாங்கள் மட்டும் போதிநிலை அடையாது உலகில் உள்ள உயிர்கள் அனைத்தும் உயிர்களும் அந்நிலையை எய்த வேண்டும் என்ற நல்லெண்ணம் உடையவர்கள். எனவே எண்ணிலடங்கா நற்கர்மங்களை சேர்ப்பதற்காக இவ்வாறான உறுதிமொழிகளை எடுக்கின்றனர். இந்த நற்கர்மங்களை பிற உயிர்களுக்கு அவர்கள் போதிநிலை அடையவதற்கு உதவும் வகையில் அவ்வுயிர்களுக்கு கொடுக்கின்றனர். எனவே இந்த உறுதிமொழிகள் பிறரின் நண்மைக்காகவும் போதிசத்துவரின் அளவற்ற கருணையின் காரணமாகவும் மேற்கொள்ளப்படுபவை. இதற்கான நயமான உதாரணமாக அவதாம்சக சூத்திரத்தில் சமந்தபத்திரரின் உறுதிமொழிகளை எடுத்துக்கொள்ளலாம். \n\nபௌத்தர்களும் இது போன்ற உறுதிமொழிகளை தங்களுடைய ஆன்மீக பயனத்தை துவங்குவதற்காக எடுத்துக்கொள்வதுண்டு. \n\nகீழ்க்கண்ட உறுதிமொழிகள் ஸென் பிரிவினர் எடுத்துக்கொள்வது: \nSection::::பிரம்மஜால சூத்திரம்.\nபிரம்மஜால சூத்திரத்தில் பத்து முதன்மையான உறுதிமொழிகளும் 48 ஏனைய உறுதிமொழிகளும் உள்ளன.\n\nகீழ்க்கண்டவையே பத்து முதன்மையான போதிசத்துவ உறுதிமொழிகள்:\n\n\n\n"}
{"id": "37240", "url": "https://ta.wikipedia.org/wiki?curid=37240", "title": "ஹரல்ட் ஹோல்ட்", "text": "ஹரல்ட் ஹோல்ட்\n\nஹரல்ட் எட்வர்ட் ஹோல்ட் (\"Harold Edward Holt\", ஆகஸ்ட் 5, 1908 – இறப்பு அநுமானிக்கப்பட்டது: டிசம்பர் 17, 1967) ஆஸ்திரேலியாவின் 17வது பிரதமராக 1966 - 1967 காலப்பகுதியில் இருந்தவர். இவர் விக்டோரியா மாநிலத்தின் செவியட் கடலில் குளிக்கும் போது திடீரென காணாமல் போனதையடுத்து இவரது பதவிக்காலம் டிசம்பர் 17, 1967இல் முடிவுற்றது. அவர் இறந்ததை ஆஸ்திரேலிய அரசு டிசம்பர் 19 இல் அதிகாரபூர்வமாக அறிவித்தது.\n\nஹோல்ட் மொத்தம் 32 ஆண்டுகள் நாடாளுமன்றத்தில் உறுப்பினராக இருந்திருக்கிறார். பல ஆண்டுகள் அமைச்சரவையிலும் இடம்பெற்றிருக்கிறார். வியட்நாம் போரில் ஆஸ்திரேலிய இராணுவத்தை ஈடுபடுத்தியமைக்கு ஹோல்ட் இன்னமும் நினைவுகூரப்படுகிறார்.\n\nSection::::வியட்நாம் போரில் ஹோல்ட்.\nஹோல்ட்டின் பதவிக்காலத்தில் வியட்நாம் போர் ஒரு முக்கிய வெளிநாட்டுக் கொள்கைப் பிரச்சினையாக இருந்தது. இப்போரில் கூடுதலான இராணுவத்தினரை ஈடுபடவைத்தார். பதவிக்கு வந்த அதே மாதத்தில் வியட்நாம் போரில் ஈடுபட்ட படையினரின் எண்ணிக்கையை மூன்று மடங்காக, 4,500 ஆக, அதிகரித்தார். ஹோல்ட் மிகவும் தீவிரமான அமெரிக்க சார்புக் கொள்கையுடையவராக இருந்தார். அமெரிக்க அதிபர் லின்டன் ஜோன்சனுடன் மிக நெருக்கமான தொடர்பைப் பேணிவந்தார்.\n\nSection::::மறைவு குறித்த வதந்திகள்.\nஹோல்ட்டின் இறப்புக் குறித்து பல வதந்திகள் பலராலும் முன்வைக்கப்பட்டன. அவர் தற்கொலை செய்து கொண்டார் அல்லது ரஷ்ய அல்லது சீன நீர்மூழ்கிக் கப்பலினால் கடத்தப்பட்டார் என்றும் பலர் விவாதிக்கின்றனர்.\n\n1983 இல் பிரித்தானிய ஊடகவியலாளர் அந்தனி கிறே என்பவர் வெளியிட்ட நூலின் படி ஹோல்ட் மக்கள் சீனக் குடியரசின் உளவாளி என்றும் சீன நீர்மூழ்கிக் கப்பலினால் இவர் கடத்தப்பட்டார் என்றும் எழுதியுள்ளார்.\n\nஆஸ்திரேலியத் தொலைக்காட்சி ஊடகவியலாளர் ரே மார்ட்டின் நவம்பர் 2007 இல் தயாரித்த விவரணத் திரைப்படம் ஒன்றில் ஹோல்ட் தற்கொலை செய்து கொண்டதாகக் குறிப்பிட்டுள்ளார். \"த புலெட்டின்\" இதழ் ஹோல்ட் தற்கொலை செய்து கொண்டதை ஆதரித்து எழுதியுள்ளது. ஹோல்ல்டின் அமைச்சரவை உறுப்பினரான டக் அந்தனி \"ஹோல்ட் கடைசிக்காலங்களில் மனாநோயுற்றவராகக் காணப்பட்டார்\" எனக் குறிப்பிட்டுள்ளார். ஆனாலும் ஹோல்ட் தற்கொலை செய்து கொண்டதை அவரது மகன் சாம் ஹோல்ட் மற்றும் முன்னாள் பிரதமர் மால்கம் பிரேசர் ஆகியோர் நிராகரித்திருந்தனர்.\n\nஇதுவரையில் அவரது மரணம் மர்மமாக இருந்தாலும் பெரும்பான்மையானோர் பெரும் கடல் அலையினால் அடித்துச் செல்லப்பட்டு இறந்திருக்கலாம் என்றே நம்புகின்றனர். அவரது உடல் இதுவரையில் கண்டுபிடிக்கப்படாத நிலையில் செப்டம்பர் 2, 2005 இல் மரணவிசாரணை அதிகாரியினால் வெளியிடப்பட்ட அதிகாரபூர்வ அறிக்கையில் ஹோல்ட் கடலில் மூழ்கியே இறந்தார் என அறிவிக்கப்பட்டது.\n\n"}
{"id": "37241", "url": "https://ta.wikipedia.org/wiki?curid=37241", "title": "யமன் (பௌத்தம்)", "text": "யமன் (பௌத்தம்)\n\nயமன் பௌத்தர்களால் வணங்கப்படும் ஒரு தர்மபாலர் ஆவார். இவர் நரகத்தின் அதிபதியாகவும் இறப்பவர்களுக்கு தீர்ப்பு அளிப்பவராகவும் இருக்கின்றார். பௌத்தர்கள் வணங்கும் யமனும் இந்து மதத்தில் வணங்கப்படும் யமனும் ஒரே தேவர்களாக இருப்பினும் இருவருக்குமான புராணக்கதைகள், கடமைகள், குணங்கள் ஆகியவற்றில் குறிப்பிடத்தக்க வேறுபாடுகள் உள்ளன. பௌத்தம் பரவிய அனைத்து இடங்களிலும் இவருடைய வழிபாடு காணப்படுகின்றது.\n\nSection::::தேரவத பௌத்தத்தில் யமன்.\nயமன் பௌத்தத்தில் இறப்பின் கடவுளாகவே ஏற்றுக்கொள்ளப்படுகிறார். மேலும் வெவ்வேறு நரகங்களை மேற்பார்வையிடுவதும் இவருடைய கடமைகளில் ஒன்றாக கருதப்பட்டது. இவருடைய பணி பாளி சூத்திரங்களில் தெளிவாக அறியப்படவில்லை. ஆனால் மக்களின் பரவலான நம்பிக்கையில் பல்வேறு கருத்துகள் தெளிவாக இருப்பினும் அனைத்தும் பௌத்த சித்தாந்தத்திற்கு ஒத்த கருத்துகளாக இருப்பதில்லை.\n\nபெற்றோர்கள்,துறவிகள்,புனிதமானவர்கள் மற்றும் பெரியவர்களை தவறாக நடத்தியவர்கள் இறப்புக்கு பிறகு யமனிடம் அழைத்துச்செல்லப்படுகின்றனர். பிறகு யமன் அவர்களிடன் தங்களுடைய தீய நடத்தையைக் குறித்து என்றாவது கருதியது உண்டா என கேட்பார். அதற்கு அவர்கள் அச்செயல்களின் கர்ம பலன்களை குறித்து ஆலோசனை செய்ததில்லை என மீண்டும் மீண்டும் தெரிவிப்பர். அதன் விளைவாக அவர்களுடைய தீய கருமங்கள் தீரும் வரை அவர்கள் நரகத்தில் இடப்படுகின்றனர்.\n\nபுத்தகோசர் என்ற தேரவாத அறிஞர் யமனை விமானபேதன்(विमानपेत) என அழைக்கின்றார். அதாவது அவர் ஒரு கலப்பு நிலையில் இருப்பவர். ஒரு சமயம் நற்கர்மங்களின் பலனையும் வேறு சமயம் தீய கர்மங்களின் பலனை அனுபவிப்பவர் என்பதை இந்த பெயர் காட்டுகிறது. எனினும் ஒரு அரசராக தர்மத்தை தவறாதவர் எனவும் புத்தகோசர் கூறுகிறார்.(இந்து மதத்தில் இவரை யம தர்ம ராஜன் என அழைப்பது ஒப்பு நோக்கத்தக்கது.)\n\nதேரவாத பௌத்த மக்களுடைய நம்பிக்கையின் படி, யமன் முதுமையை,நோய்,இயற்கை சீற்றங்கள் முதலியவற்றை மனிதர்கள் தர்மத்தை பின்பற்றுவதற்காக எச்சரிக்கையாக அனுப்புகின்றார். மக்கள் இறந்த பின்னர் யமனே அவர்களுக்கு தீர்ப்பளித்து அவர்களுடைய கர்மத்தின் படி, அவர்களை மனித உலக்த்திலோ, சொர்க்கத்திலோ அல்லது நரகத்திலோ மறுபிறப்பு எய்தும் வண்ணம் செய்கிறார். சில சமயம் ஒவ்வொரு நரகத்துக்கும் ஒரு யமன் இருப்பதாக நம்பப்படுகிறது(இந்து மற்றும் பௌத்த நம்பிக்கைகளின் படி நரகங்களில் பலவகை உள்ளன. தீய கருமங்களுக்கு தகுந்தாற்போல் அந்தந்த நரகங்கள் தண்டனையாக வழங்கப்பெறுகின்றன).\n\nSection::::சீன மற்றும் ஜப்பானிய பௌத்தத்தில் யமன்.\nசீனத்தில் யமனை யான் வாங் அல்லது யான்லுவோ என அழைக்கப்படுகின்றார். ஜப்பானில் இவரை என்மா எனவும் எம்மா எனவும் அழைக்கப்படுகின்றார்.\n\nயமன் நரகத்தை ஆள்பவராக மட்டுமல்லாது நரகத்தில் இறந்தவர்களுக்கு தர்மத்தை வழங்குபவராகவும் கருதப்படுகிறார். அவர் எப்போது ஆண் வடிவிலேயே தோற்றம் அளிக்கிறார். தன்னுடன் ஒரு தூரிகை(சீன மற்றும் ஜப்பானிய மொழி பழங்காலத்தில் தூரிகையால் எழுதப்பட்டது), அனைத்து உயிர்களின் மரண தேதியையும் அடங்கிய புத்தகம் முதலியவற்றை வைத்துள்ளார். மேலும் காளை-முகன், குதிரை-முகன் என இருவர் இறந்தவர்களின் ஆன்மாக்களை ஒவ்வொன்றாக யமன் முன் கொண்டு வருகின்றனர். யமனும் அவர்களுடைய கர்மங்களுக்கு தகுந்தாற்போல் தீர்ப்பளிக்கிறார்.\n\nயமன் என்பது தேவராக அல்லது பதவியாக(யம பதவி) கருதப்படுகிறது. பல நல்ல மனிதர்கள் யம பதவி அளிக்கப்பட்டதாக புராணக்கதைகள் உள்ளன,\n\nSection::::திபெத்திய பௌத்தத்தில் யமன்.\nதிபெத்தில் யமன் சம்சாரத்தை வழிநடுத்துபவராக கருதப்படுகிறார். எனினும் இவர் பயங்கரமாகவே சித்தரிப்படுகிறார். பவச்சக்கரத்தில் வாழ்வின் அனைத்து நிலைகளும் இவருடைய பயங்கரமான கரங்களுக்கு நடுவிலேயோ அல்லது இவருடைய தாடைகளுக்கு நடுவிலேயோ தான் சித்தரிக்கப்படுகிறது. யமனின் துணை யமி என கருதப்படுகிறார்.\n\nமேலும் திபெத்திய பௌத்தத்தில் யமனை மரணத்தின் உருவகமாக கருதுகின்றனர். எனவே தான் மரணத்தை அழிப்பவர் என்ற பெயரில் மஞ்சுஸ்ரீயின் உக்கிர வடிவம் யமாந்தகர் என அழைக்கப்படுகிறது.\n\n\n"}
{"id": "37244", "url": "https://ta.wikipedia.org/wiki?curid=37244", "title": "யமி", "text": "யமி\n\nவேதத்தில் யமி(यमी) முதல் பெண்ணாக கருதப்படுகிறார். யமன் இவருடைய இரட்டை சகோதரர் ஆவார். இவர்கள் இருவரும் சூரிய தேவன் மற்றும் சூரியனின் முதலாவது மனைவி சந்தியா தேவிக்கும் பிறந்தவர்கள் ஆவார். யமியை யமுனா எனவும் அழைப்பர். யமுனா அதே பெயருடைய நதியின் அதிபதியாக உள்ளார். மேலும் யமிக்கு யாமினி(यामीनी) என்ற பெயரும் உண்டு இதற்கு இரவு என்று பொருள். யமி கருமை நிறத்துடன் ஆமையை வாகனமாக கொண்டவராக சித்தரிக்கப்படுகிறார். \n\nதிபெத்திய பௌத்தத்தில், யமி இறப்பின் அதிதேவதை ஆவார். இவர் நரகத்தில் பெண்களின் ஆன்மாக்கை கட்டுப்படுத்துபவராக கருத்தப்படுகிறார். மேலும் இவர் யமனின் துணையாக கருதப்படுகிறார்.\n\n"}
{"id": "37246", "url": "https://ta.wikipedia.org/wiki?curid=37246", "title": "ஹாரிதி", "text": "ஹாரிதி\n\nஹாரிதி(हारीती) பௌத்தத்தில் குழந்தையின் பாதுகாப்புக்கும், நற்பிரசவத்திக்கும், குழந்தைகளின் நல்வளர்ப்புக்கும், தாம்பத்திய புரிந்துணர்வுக்கும், காதல் மற்றும் குடும்பத்தின் பாதுகாப்புக்கு அதிபதியாக கருதப்படுபவர் ஆவார். இவரை ஜப்பானிய மொழியில் கிஷிமொஜின் என அழைப்பர். குழந்தைப்பேறற்ற பெண்களும் குழந்தை பெறுவதற்காக ஹாரிதியிடம் முறையிடுவர். \n\nSection::::தோற்றம்.\nஆரம்பத்தில், ஹாரிதி நர மாமிசம் தின்னும் அரக்கியாக இருந்தார். இவருக்கு நூற்றுக்கணக்கான பிள்ளைகள் இருந்தனர். அனைவரையும் இவர் போற்றி பாதுகாத்து வந்தார். எனினும் அக்குழந்தைகளின் உணவுக்காக பல்வேறு குழந்தைகளை களவாடி கொன்ற வண்ணம் இருந்தார். இதனால பாதிக்கப்பட்ட இறந்த குழந்தகைளின் தாய்மார்கள் புத்தரிடம் முறையிட்டனர். \n\nபுத்தர் ஹாரிதியின் இளைய மகனான ஐஜியை தன்னுடைய பிச்சை பாத்திரத்தினுள் ஒளித்துக்கொண்டார். ஹாரிதி தனது குழந்தையை பிரபஞ்சத்தின் அனைத்து இடங்க்ளிலும் தேடியும் அவளுக்கு கிடைக்கவில்லை என்ற நிலையில் இறுதியாக அவள் புத்தரின் உதவியை நாடினாள். நூற்றுக்கணக்கான குழந்தைகளுள் ஒரு குழந்தையை தொலைத்ததற்கே வருத்தப்படுபவள், அவள் கொன்ற பல நூறு குழந்தைகளின் தாய்மார்களின் நிலைமையை கற்பனை செய்யும் படி ஹாரிதியிடம் புத்தர் கூறினார். தன்னுடைய தவறை உணர்ந்த அவள் அனைத்து குழந்தைகளின் பாதுகாவலராக இனி இருப்பதாக புத்தரிடம் உறுதி அளித்தாள். \n\nசில கதைகளின் இவள் அவலோகிதரின் பெண் உருவான குவான் யின் உடைய அம்சமாகவும் கருதப்படுகிறார். \n\nபஞ்சிகர் இவருடைய துணை ஆவார். பஞ்சிகர் குபேரனின் 28 ய‌க்‌ஷ தளபதிகளுள் ஒருவர். \n\n\n"}
{"id": "37249", "url": "https://ta.wikipedia.org/wiki?curid=37249", "title": "பஞ்சிகர்", "text": "பஞ்சிகர்\n\nபஞ்சிகர்(சீனம்:般闍迦) பௌத்தத்தில் குழந்தையின் பாதுகாவலராக கருதப்படும் ஹாரிதியின் துணை ஆவார். இவர் ஹாரிதியுடன் இணைந்து 500 குழந்தைகளை பெற்றதாக கருதப்படுகிறது. \n\nஇவர் குபேரனின் ய‌க்‌ஷ படைகளின் தலைமை தளபதியாக விளங்குபவர். இவருக்கு கீழ் மேலும் 27 தளபதிகள் இருந்தனர். \n\nபஞ்சிகரும் ஹாரிதியும் காந்தார முறையில் சித்தரிக்கப்படுகின்றனர். மேலும் இவர் பழங்கால இந்தியாவில் வழிபடப்பட்டிருக்கலாம் என கருதப்படுகிறது. \n"}
{"id": "37253", "url": "https://ta.wikipedia.org/wiki?curid=37253", "title": "கா. அப்பாத்துரை", "text": "கா. அப்பாத்துரை\n\nகா. அப்பாத்துரை (ஜூன் 24, 1907 - மே 26, 1989) தமிழ்நாட்டு மொழியியல் வல்லுநர்களுள் ஒருவர். \"பன்மொழிப்புலவர்\" எனப் பெயர் பெற்றவர். அப்பாத்துரையாருக்கு தமிழ், மலையாளம், வடமொழி, இந்தி, ஆங்கிலம் ஆகிய ஐந்து மொழிகளிலும் சரளமாகப் பேசவும், படிக்கவும், எழுதவும் கூடியத் திறமை இருந்தது. தமிழ் ஆங்கிலம் இரண்டிலும் ஒரே ஆண்டில் முதுகலைத் தேர்ச்சி பெற்றார். இந்தி மொழியில் விசாரத் பட்டம் பெற்றார். இவை தவிர இன்னும் பல வேற்று மொழிகளிலும் புலமை பெற்று விளங்கினார். இதனாலேயே அறிஞர் பெருமக்கள் அவருக்குப் \"பன்மொழிப்புலவர்\" என்ற பட்டத்தைச் சூட்டினார்கள்.\n\nஅப்பாத்துரையார் குமரி மாவட்டத்தில் உள்ள ஆரல்வாய்மொழி என்னும் ஊரில் பிறந்தார். அவர் எழுதிய நூற்றுக்கணக்கான ஆராய்ச்சி நூல்களுள் \"குமரிக் கண்டம் அல்லது கடல் கொண்ட தென்னாடு\" மற்றும் \"தென்னாட்டுப் போர்க்களங்கள்\" ஆகியவை தலையாயனவாகக் கருதப்படுகின்றன. தமிழும் தமிழரினமுமே உலக மொழிகளுக்கும் மனித இனத்திற்கும் முன்னோடிகள் என்னும் தனது கோட்பாட்டை அறிவியற்பூர்வமாகத் தனது ஆய்வுகள் மூலம் முன்வைத்தார்.\n\n\n"}
{"id": "37255", "url": "https://ta.wikipedia.org/wiki?curid=37255", "title": "பார்ப்பனியம்", "text": "பார்ப்பனியம்\n\nபிராமணியம் அல்லது வந்தேறி என்பது ஒருவகைப்பட்ட நடைமுறையைக் குறிப்பதேயன்றி பிராமணர் என்று தம்மை அழைத்தும், குறிப்பிட்ட குழுக்களைச் சார்ந்த அனைத்து உறுப்பினர்களின் பண்பாட்டையோ, கலாசாரத்தையோ, உலகப் பார்வையையோ மட்டுமே குறிப்பன அன்று.\n\nஆரிய வேதங்களின் அடிப்படையிலமைந்த 'நால்வருணசாதி' அமைப்பின் கண்ணோட்டத்தைக் கொண்டு உலகில் நிகழும் அனைத்து நிகழ்வுகளுக்கும் விளக்கம் கூறி நியாயம் கற்பிக்க முயலும் அணுகுமுறையையே பிராமணியம் அல்லது பார்ப்பனியம் எனப் பொதுவாக அழைக்கலாம்.\n"}
{"id": "37256", "url": "https://ta.wikipedia.org/wiki?curid=37256", "title": "யோகாம்பரர்", "text": "யோகாம்பரர்\n\nயோகாம்பரர் (योगांबर) திபெத்திய பௌத்தத்தில் வணங்கப்படும் ஒரு பாதுகாவலர் ஆவார். இவர் அனுத்தரயோக தந்திர பிரிவைச் சேர்ந்தவர்\n\nஇவர் அபயகரகுப்தரின் வஜ்ரவாலி நூலின் மூலமாகப் பரவலாக அறியப்படுகின்றார்.\n\nஉக்கிர உருவம் உடைய இவர், நீல நிறத்தை உடையவராக இருக்கின்றார். இவருக்கு நீலம், வெண்மை, சிவப்பு ஆகிய மூன்று நிறங்களில் மூன்று முகங்கள் உள்ளன.\n\n"}
{"id": "37263", "url": "https://ta.wikipedia.org/wiki?curid=37263", "title": "மேலணை", "text": "மேலணை\n\nமேலணை, \"முக்கொம்பு அணை’\" (Upper Anaicut, Mukkombu Anai) என்பது காவிரி ஆற்றின் குறுக்கே முக்கொம்பு என்னுமிடத்தில் உள்ள அணையாகும்.\n\nஇது திருச்சிக்கு மேற்கே 18 கி.மீ தொலைவில், கரூர் வழியில் உள்ளது. இங்கிருந்துதான் காவிரி ஆறானது காவிரி,கொள்ளிடம் என இரண்டாகப் பிரிகிறது. கொள்ளிடம் ஆறு காவிரியின் வட புறமாகப் பாய்கிறது. காவிரியின் தென்புறம் முக்கொம்பும் வடபுறம் வாத்தலையும் உள்ளன. காவிரியில் வரும் தண்ணீர் முக்கொம்பில் இருந்து காவிரியைக் காட்டிலும் கொள்ளிடம் ஆறுவழியாக அதிக அளவில் வெளியேறி கடலில் கலந்து வந்தது. இதை முறைப்படுத்தி அதிக அளவு நீரை பாசணத்துக்குப் பயன்படுத்தி முறைப்படுத்த ஆங்கிலேய அரசு முடிவெடுத்தது. இதையடுத்து காவிரிப்பாசனப் பகுதி பொறியாளராக 1829இல் பொறுப்பேற்ற சர் ஆர்தர் மணல் மேடுகளால் நீர் போக்கு தடைப்பட்டிருந்த கல்லணையில் மணல் போக்கிகளை அமைத்தார். கல்லணையின் கட்டுமான உத்தியால் கவரப்பட்ட அவர், கல்லணையை முன்மாதிரியாகக் கொண்டு, முக்கொம்பில் கொள்ளிடம் ஆற்றின் குறுக்கே 630 மீட்டர் நீளத்தில் 40 அடி அகலத்தில் ஆறு அடி உயர 45 மதகுகள் கொண்ட மேலணையைக் கட்டினார். இந்தப் பணிகள் 1834இல் தொடங்கி 1836இல் முடிக்கப்பட்டது. அதன் பிறகு 1846இல் அணையின்மீது பாலம் உள்ளிட்டவை கட்டப்பட்டன. இவ்வணையிலிருந்து காவிரியின் தென்புறமாக கால்வாய் வெட்டப்பட்டு பாசன வசதி ஏற்படுத்தப்பட்டுள்ளது. இதன்மூலம் கொள்ளிடம் ஆற்றில் தண்ணீர் சென்று கடலில் கலப்பது தடுக்கப்பட்டது. மேலும் வெள்ளக் காலத்தில் மட்டும் பெருகி வரும் நீரானது இவ்வணை மூலம் கொள்ளிடத்தில் திருப்பி விடப்பட்டு காவிரி டெல்டாப் பகுதி பாதுகாக்கப்படுகிறது. இவ்வணைப் பகுதியில் உள்ள பூங்காவும், இவ்வணையும் சுற்றுலா இடங்களாகத் திகழ்கின்றன.\n\nமேட்டூர் அணையில் இருந்து 177 கிலோ மீட்டர் தொலைவில் கட்டப்பட்டுள்ள இந்த மேலணையில் இருந்து அதிகபட்சமாக வினாடிக்கு 2.70 லட்சம் கன அடி தண்ணீர் திறக்க இயலும்.\n\nSection::::மதகுகள் உடைப்பு.\n2018 ஆகத்து 22 அன்று இரவு இந்த அணையில் இருந்த ஐந்தாவது தூண் முதல் அடுத்தடுத்து தொடர்ச்சியாக ஒன்பது தூண்களும் மதகுகளும் என 408 அடி நீளத்துக்கு உடைந்து ஆற்று வெள்ளத்தில் அடித்துச் செல்லப்பட்டன.\n"}
{"id": "37265", "url": "https://ta.wikipedia.org/wiki?curid=37265", "title": "1606", "text": "1606\n\n1606 (MDCVI) ஒரு ஞாயிற்றுக்கிழமையில் ஆரம்பமான ஒரு கிரிகோரியன் சாதாரண ஆண்டாகும், அல்லது பழைய ஜூலியன் நாட்காட்டியில் புதன்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "37270", "url": "https://ta.wikipedia.org/wiki?curid=37270", "title": "மக்காவு", "text": "மக்காவு\n\nமக்காவு சிறப்பு நிர்வாகப் பிரிவு (\"Macau Special Administrative Region\"), பொதுவாக மாக்காவு (\"Macau\" அல்லது \"Macao\"), என்பது மக்கள் சீனக் குடியரசின் இரண்டு சிறப்பு நிர்வாகப் பகுதிகளில் ஒன்றாகும். மற்றையது ஹாங்காங் ஆகும். இது டிசம்பர் 20, 1999 இல் அமைக்கப்பட்டது. இதன் எல்லைகளாக வடக்கே குவாங்டொங் மாகாணம், கிழக்கு, மற்றும் தெற்கில் தென்சீனக் கடல் ஆகியன அமைந்துள்ளன. இதன் மேற்குப்பகுதியில் பேர்ள் ஆறு ஓடுகிறது. புடவைத் தொழில், இலத்திரனியல் மற்றும் விளையாட்டுப் பொருட்கள் ஆகியவை இங்கு மிக முக்கிய பொருளாதார வளத்தைத் தருகின்றன.\n\nபோர்த்துக்கீச வியாபாரிகள் முதன் முதலில் இங்கு 16ம் நூற்றாண்டில் குடியேறினர். பின்னர் இது போர்த்துகலினால் 1999 வரையில் சீனாவுக்குக் கையளிக்கப்படும் வரையில் ஆளப்பட்டு வந்தது. சீன-போர்த்துக்கல் ஒப்பந்தத்தின்படி மக்காவு முழுமையான சுயாட்சியுள்ள அமைப்பாக குறைந்தது 2049 ஆம் ஆண்டு வரையில் இருக்கும் என இரு தரப்பினாலும் ஏற்றுக் கொள்ளப்பட்டுள்ளது. \"ஒரு நாடு, இரண்டு ஆட்சிகள்\" என்ற கொள்கைப்படி மக்காவுவின் எல்லைப் பாதுகாப்புக்கும் வெளிநாட்டுறவுக்கும் சீனாவின் மத்திய அரசு பொறுப்பாகும். அதே நேரத்தில் மக்காவுக்கு அதன் உள்நாட்டு விவகாரங்களில் (சட்டம், காவற்துறை, நாணயம், வரி போன்றவை) தன்னதிகாரம் இருக்கும்.\n\n"}
{"id": "37272", "url": "https://ta.wikipedia.org/wiki?curid=37272", "title": "பிற்படுத்தப்பட்டோர்", "text": "பிற்படுத்தப்பட்டோர்\n\nபிற்படுத்தப்பட்டோர் , அநீதியான சமூக ஏற்றத் தாழ்வுகளினால் பொருளாதார, சமூக மற்றும் அரசியல் தளங்களில் வரலாற்று ரீதியாகப் பின்னடைந்த மக்கள் குழுக்களையே பிற்படுத்தப்பட்டோர் என்று அழைக்கிறோம். தலித் என்று அழைக்கப்படும் தாழ்த்தப்பட்ட சமூக மக்களை விட பிற்படுத்தப்பட்டோரின் பொருளாதார, சமூக மற்றும் அரசியல் நிலைமை சிறிது மேம்பட்டதாக இருந்தது. ஆனால் தாழ்த்தப்பட்ட சமூகத்தினரைப் போலவே பிற்படுத்தப்பட்ட பிரிவினரைச் சார்ந்தவர்களும் உழைக்கும் வர்க்கத்தைச் சார்ந்தவர்களாவார்கள். எடுத்துக்காட்டாக, 19-ஆம் மற்றும் 20-ஆம் நூற்றாண்டுகளில் தாழ்த்தப்பட்ட மக்கள் கொத்தடிமைப் பண்ணையாட்களாக உழன்ற பொழுது பிற்பட்ட பிரிவினைச் சேர்ந்தவர்கள் குத்தகை விவசாயிகளாகப் பணி புரிந்தனர். தாழ்த்தப்பட்ட மக்களைப் போலவே பிற்படுத்தப்பட்ட மக்களும் கோவிலில் நுழையும் உரிமை மறுக்கப்பட்டு சமூகப் புறக்கணிப்புகளால் துன்புற்றனர். பிற்படுத்தப்பட்ட மக்கள் தாழ்த்தப்பட்ட மக்களுடனும் மற்றப் பிராமணரல்லாத உயர்வகுப்பினருடனும் தங்களுடைய பொதுவானா பொருளாதார, சமூக மற்றும் அரசியல் நலன்களை முன்னிட்டு இணைந்த அரசியல் வரலாற்று நிகழ்வே திராவிட இயக்கத்தின் எழுச்சியாக அமைந்தது.\n\nSection::::தமிழ்நாட்டில் இட ஒதுக்கீடு.\nபிற்படுத்தப்பட்டோர் கல்வி மற்றும் பொருளாதாரத்தில் மேம்பாடு அடைய, தமிழ்நாடு அரசு கல்வி மற்றும் வேலை வாய்ப்புகளில் பிற்படுத்தப்பட்டவர்களுக்கு 26.5%ம், இசுலாலாமிய பிற்படுத்தப்பட்ட வகுப்பினருக்கு 3.5%ம், சீர்மரபினர் மற்றும் மிகவும் பிற்படுத்தப்பட்ட சமூகத்தவருக்கு 20%ம் இடஒதுக்கீடு வழங்கியுள்ளது.\n\nSection::::இந்திய அரசின் இடஒதுக்கீடு.\nஇந்திய அரசு மற்றும் இந்திய அரசின் பொதுத் துறை நிறுவன வேலை வாய்ப்புகளில் இதர பிற்படுத்தப்பட்ட வகுப்பினர்க்கு 27 விழுக்காடு இடஒதுக்கீடு வழங்கியுள்ளது.\n\n"}
{"id": "37274", "url": "https://ta.wikipedia.org/wiki?curid=37274", "title": "கண்டதேவி", "text": "கண்டதேவி\n\nசிவகங்கை மாவட்டத்திலுள்ள தேவகோட்டை வட்டத்திலுள்ள ஒரு ஊர் கண்டதேவி ஆகும். இங்கு உள்ள கண்டதேவி ஸ்வர்ணமூர்த்தி ஈஸ்வரர் கோயில் தேர்ப் பிரச்சனையால் இவ்வூர் தமிழக அரசியலில் பதற்றத்தை ஏற்படுத்தி வருகிறது. காலங்காலமாக இவ்வூரில் உள்ள பட்டியலின மக்களான பள்ளர் மற்றும் பறையர் சமூகத்தைச் சார்ந்த மக்களுக்கு இக்கோயில் தேரை வடம் பிடித்து இழுக்கும் உரிமை மறுக்கப்பட்டு வந்துள்ளது. இதனை எதிர்த்து தங்களது மனித உரிமைகளை நிலைநாட்ட ஒடுக்கப்பட்ட மக்களின் அரசியல் அமைப்புகள் 1998-ஆம் ஆண்டில் நீதிமன்றத்தை அணுகி அரசியல் சட்ட உரிமையை அனுபவிக்க ஆணை பெற்றன. தாழ்த்தப்பட்டவர்கள் தேரிழுக்கும் உரிமையைச் சட்டரீதியாக பெற்றதைப் பொறுக்காத சாதி வெறியர்கள் தேர் இழுப்பதையே நிறுத்தி விட்டனர். 1998-முதல் இன்று (2007) வரையிலும் இத்தேர் இழுக்கும் போராட்டம் இன்னமும் முடிவின்றி தொடர்ந்து வருகின்றது.\n"}
{"id": "37282", "url": "https://ta.wikipedia.org/wiki?curid=37282", "title": "ஏகஜடி", "text": "ஏகஜடி\n\nஏகஜடி(एकजटी) அல்லது ஏகஜட(एकजट) பௌத்தத்தில் வணங்கப்படும் 21 தாராக்களில் ஒருவர் ஆவார். இவர் மிகவும் உக்கிரமானவராகவும் ஆற்றல்வாய்ந்தவராகவும் கருதப்படுகிறார். \n\nஇவர் பச்சை தாராவின் மண்டலத்தில் காணப்படுகிறார். எதிரி பயம் நீக்குதல், மகிழ்ச்சியை பரப்புதல் மற்றும் போதி அடைவதற்கு தடைகளாக இருப்பவைகளை நீக்குதல் முதலியவை இவருடைய சக்திகளாக கருதப்படுகின்றன. \n\nஏகஜடி ரகசிய மந்திரங்களின் பாதுகவலராகவும் கருதப்படுகிறார். அதனால் தான் இவருடைய மந்திரமும் இரகசியமாக இருப்பதாக கருதப்படுகிறது. \n\nமேலும் ஏகஜடி மகாசித்தி போதனைகளின் பாதுகாவலராக கருதப்படுகிறார். \n\nSection::::சித்தரிப்பு.\nஇவர் நீல நிற தோலுடனும் சிகப்பு உச்சிக்கொண்டையுடனும் காணப்படுகிறார். இவருக்கு ஒரு தலை, ஒரு மார்பு, இரண்டு கரங்கள் மற்றும் முக்கண்ணும் உள்ளன. எனினும் இவர் பன்னிரு தலைகளுடனும் 24 கரங்களுடனும் கூட சித்தரிக்கப்படலாம். இவருடைய ஆயுதங்கள் வாள், கத்தி, வஜ்ரம் மற்றும் நீல நிற தாமரை கோடரி\n\nபொதுவான தோற்றத்தில், இவர் கைகளில் கோடரி, கட்வங்கம் மற்றும் கபால பாத்திரத்துடன் காணப்படுகிறார். இவருடைய கட்வங்கத்தில் அக்ஷோப்யரின் உருவம் பொறிக்கப்பட்டுள்ளது\n\nஇவருடைய நடத்தை உறுதியை குறிக்கிறது. ஆணவத்தின் அடையாளாமன சவத்தின் மீது தன் வலது காலை வைத்துள்ளார். இவர் புண்ணகிக்கும் போது இரு நாக்கும் ஒரு பல்லும் வெளிப்படுகிறது. கபாலத்தால் ஆன மாலையும் புலித்தோலையும் அனிந்து காணப்படுகிறார். தாமரையின் மீது வஜ்ராசனத்தில் அமர்ந்துள்ளார் மேலும் அவரை சுற்றி அறிவாற்றலின் அடையாளமான தீப்பிழம்புகள் காணப்படுகின்றன. \n\n"}
{"id": "37286", "url": "https://ta.wikipedia.org/wiki?curid=37286", "title": "ஹெஸென்", "text": "ஹெஸென்\n\nகெஸ்சன், ஜெர்மனியின் தென்கோடியில் அமைந்துள்ள 16 மாநிலங்களுள் ஒன்று. எசனின் தலைநகரம் வீஸ்பாடன் ஆகும்.\n"}
{"id": "37290", "url": "https://ta.wikipedia.org/wiki?curid=37290", "title": "குபேரன் (பௌத்தம்)", "text": "குபேரன் (பௌத்தம்)\n\nகுபேரன் அல்லது வைஷ்ரவணன்(वैश्रवण) சதுர்மகாராஜாக்களில் ஒருவர் ஆவார். இவர் வட திசையின் பாதுகாவலராக கருதப்படுகிறார். லோகபாலராக மட்டும் அல்லாது இவர் எட்டு தர்மபாலர்களில் ஒருவரும் ஆவார். பாளி மொழியின் இவரது பெயர் வேஸ்ஸவண(वेस्सवण) என அழைக்கப்படுகிறது. \n\nSection::::பெயர்.\nவைஷ்ரவணன் என்ற பெயர் விஷ்ரவண என்ற வடமொழி சொல்லில் இருந்து பிறந்தது. விஷ்ரவண என்றால் \"பெரும் புகழுடைய\" என்று பொருள். \n\nபிற மொழிகளில் பெயர்கள்:\n\nபௌத்தத்தில் வைஷ்ரவணன் என்றே பெயரே பெரும்பாலும் பயன்படுத்தப்படுகிறது.\n\nSection::::குணவியல்புகள்.\nபௌத்த குபேரனும் இந்து மத குபேரனும் ஒருவராகவே இருப்பினும், காலப்போக்கில் பௌத்தத்தில் உள்ள குபேரனுக்கு வெவ்வேறு குணங்கள், செயல்கள், கடமைகள், எனப் புராணக்கதைகளில் பல வேறுபாடுகள் ஏற்பட்டுவிட்டன. கிழக்காசியாவில் பௌத்தத்தின் காரணமாகவே குபேரனின் வழிபாடு பரவினாலும், மரபுகதைகளில்(\"Folk Stories\") இவர் ஓர் அங்கமாகவே ஆகி விட்டார். மேலும் இவர் பௌத்தத்துக்கு அப்பாற்பட்ட நிலையிலும் அறியப்படுகிறார். \n\nகுபேரன் வடக்கு திசையின் காவலர் ஆவார். இவருடைய உலகம் சுமேரு மலையின் கீழ் பாதியில் உள்ள மேல் வரிசையின் வடக்கு கால்வட்டமாகும். குபேரன் அனைது யக்ஷர்களின் தலைவராக கருதப்படுகிறார். \n\nஇவர் மஞ்சள் முகமும் உடையவராக காட்சியளிக்கிறார். இவர் ஓர் அரசர் என்பதை குறிக்கும் வகையில், தன்னுடன் குடையை ஏந்தியுள்ளார். மேலும் இரத்தினங்களை வாயிலிருந்து உதிரும் கீரிப்பிள்ளையை வைத்திருப்பவராகவும் அவ்வப்போது சித்தரிக்கப்படுகிறார். கீர்ப்பிள்ளை பேராசை மற்றும் பகைமையின் சின்னமான பாம்பின் எதி்ரியாகும். மேலும் இரத்தினங்கள் உதிரும் செயல் தானத்தை குறிக்கிறது.\n\nSection::::தேரவாதத்தில் குபேரன்.\nபாளி சூத்திரங்களில் குபேரன் வேஸ்ஸவணன் என அழைக்கப்படுகிறார். இவர் நான்கு திசைகளையும் காக்கும் சதுர்மகாராஜாக்களில் ஒருவர் ஆவார். இவருடைய உலகம் உத்தரகுரு (उत्तरकुरु) என அழைக்கப்படுகிறது. அவருடைய உலகத்தில் \"ஆலகமந்தம்\" என்ற செல்வத்தின் நகரம் உள்ளது. மேலும் வேஸ்ஸவணன் யக்‌ஷர்களின் அரசர் ஆவார். \n\nவேஸ்ஸவணனின் மனைவியின் பெயர் புஞ்சதி (भुञ्जती). இவர்களுக்கு லதா (लता),சஜ்ஜா (सज्जा), பவரா (पवरा),அச்சிமதி (अच्चिमती) மற்றும் சுதா( सुता) என்ற ஐந்து மகள்கள் உள்ளனர். இவருடைய சகோதரி (உடன்பிற்றந்தாள்) மகன் நாக கன்னிகையான இரந்தாதியின் (इरन्दाती) கணவன் புண்ணகன் (पुण्णक). இவருக்கு நாரிவாகனம் என்னும் தேர் உண்டு. இவருடைய ஆயுதம் கதாயுதம் ஆகும். எனினும் இந்த ஆயுதத்தை புத்தரை பின்பற்றுவதற்கு முன்பு வரை மட்டுமே பயன்படுத்தினார். \n\nகுபேரன் என்ற பெயர் வேஸ்ஸவனின் முற்பிறவி பெயராகும். முற்பிறவியில் செல்வ செழிப்பான அரைப்பு ஆலைகளின் அதிபதியாக இருந்தான். தன்னுடைய ஏழு அரைவு ஆலையில் இருந்து ஒரு அரைவு ஆலையின் உற்பத்தி முழுவதையும் தானமாக 20,000 ஆண்டுகளுக்கு கொடுத்ததாக கூறப்படுகிறது. இந்த நற்செயலில் (நற்கர்மத்தின்) காரணமாக அடுத்த பிறவியில் சதுர்மகாராஜாவாக பிறந்ததாக கருதப்படுகிறார். \n\nமற்ற பௌத்த தேவதாமூர்த்திகளைப் போல் குபேரன் என்பது ஒரு பதவியாக கருதப்படுகிறது. இவரது இறப்புக்கு பிறகு இன்னொரு குபேரன் இவரது பதவிக்கு வருவார். இவருடையா ஆயுள் 90 லட்சம் ஆண்டுகளாகும். குபேரன் யக்‌ஷர்களை ஒரு குறிப்பிட்ட இடத்தை பாதுகாக்க ஏவும் அதிகாரம் உள்ளது. யக்‌ஷர்கள் பாதுகாக்க வேண்டிய இடங்கள் குபேரனின் ஆட்சியின் ஆரம்ப காலத்தின் நிர்ணயிக்கப்படுகிறது. \n\nகௌதம புத்தர் பிறந்தவுடன். குபேரன் அவருடைய ஆதரவாளர் ஆகிவிட்டார். மேலும் புத்தரிடத்தும் அவரின் சீடர்களிடத்து மற்ற தேவர்களிடம் இருந்து மனிதர்களிடமிருந்தும் செய்திகளை கொண்டு வரும் செயலை புரிந்தார். இவர் புத்தர் மற்றும் அவரை பின் தொடர்பவர்களின் பாதுகாவலராகவும் செயல்பட்டார். இவர் புத்தரிடம் ஆடனாடா (आटानाटा) என்ற செய்யுளை அளித்தார். இதை உச்சாடனம் செய்தால் காட்டில் உள்ள புத்தரை நம்பாதை தீய ய‌க்‌ஷர்களிடமிருந்தும் மற்ற தீய மாய உயிர்களிடமிருந்தும் காக்கப்படுவதாக நம்பப்படுகிறது. \n\nபௌத்த புராணங்களின் படி, மகத அரசன் பிம்பிசாரன் இறப்புக்கு பின்னர் குபேரனின் உலகில் ஜனவாசபன் என்ற யக்‌ஷனாக மறு பிறவி எய்தினார். \n\nபௌத்தத்தின் ஆரம்ப காலத்தின், மரங்களையே கோவில்களாக கொண்டு மக்கள் குபேரனை வணங்கினார். சிலர் மக்கட்பேறு வேண்டியும் இவரை வழிபட்டனர்.\n\nSection::::ஜப்பானில் குபேரன்.\nஜப்பானில் குபேரன் போர்க்கடவுளாக பாவிக்கப்படுகிறார். மேலும் தவறு செய்பவர்களை தண்டிப்பவராகவும் கருதப்படுகிறார். ஒரு கையில் வேலும் இன்னொரு கையில் புத்த பகோடாவும்(Pakoda) வைத்திருக்கிறார். பின்னது செல்வத்தை குறிக்கிறது. பகோடாக்கள் செல்வத்தின் இருப்பிடமாக கருதப்படுவதால் இவர் பகோடாக்களை காவல் காத்து பிறருக்கு அதை அளிப்பதாக நம்பப்படுகிறது. ஷின்டோ மதத்தின் ஏழு அதிர்ஷ்ட தேவதைகளில் ஒருவர்.. \n\nஇவர் புத்தர் போதனைசெய்த அனைத்து இடங்களை காப்பவராகவும் கருதப்படுகிறார். \n\nSection::::திபெத்தில் குபேரன்.\nதிபெத்தில் குபேரன் ஒரு தர்மபாலராக கருதப்படுகிறார். மேலும் இவர் வடதிசையின் அதிபதியாகவும் செல்வத்தின் அதிபதியாகவும் இருக்கின்றார். வடதிசையின் காவலராக பௌத்த ஆலயங்களின் பிராதன வாசலுக்கு வெளியே உள்ள சுவரோவியங்களில் வரையப்படுகிறார். அவ்வப்போது நாரத்தை பழத்தை கையில் ஏந்தியவராகவும் சித்தரிக்கப்படுகிறார். மேலும் இவர் பருத்த தேகத்துடனும் உடல் முழுதும் அணிகலன்கள் அணிந்தவராகவும் காணப்படுவதுண்டு. அமர்ந்த நிலையில், தன்னுடைய வலது கால் தொங்கும் நிலையில் தாமரை மலரின் மீது ஊன்றிய வண்ணம் உள்ளது. இவரது வாகனம் பனி சிங்கம்.\n\n\n"}
{"id": "37293", "url": "https://ta.wikipedia.org/wiki?curid=37293", "title": "வித்யாராஜாக்கள்", "text": "வித்யாராஜாக்கள்\n\nவஜ்ரயான பௌத்தத்தில், வித்யாராஜாக்கள் என்பது புத்தர்களையும் போதிசத்துவர்களையும் பாதுகாப்பவர்களை குறிக்கும். வித்யாராஜா என்றால் அறிவாற்றலின் அரசன் என்று பொருள். எனினும் இது சீனத்தில் \"பிராகசமான அரசன்\" என்ற மொழிபெயர்ப்பில் வழங்கப்படுகிறது. இவர்களை ஜப்பானிய மொழியில் ம்யொ - ஓ என அழைக்கப்படுகின்றனர்.\n\nவித்யாராஜாக்களின் துணைகளை வித்யாராணிகள் என அழைப்பதுண்டு. எனினும் இப்பாகுபாடு பெரும்பாலும் செய்யப்படுவதில்லை.\n\nSection::::நம்பிக்கைகள்.\nபொதுவாக, வித்யாராஜாக்கள் புத்தர்கள் மற்றும் போதிசத்துவர்களின் பாதுகாவலராக கருதப்படுகின்றனர். அதிலும் குறிப்பாக ஐந்து வித்யாராஜக்கள் ஐந்து தியானி புத்தர்களின் பாதுகாவலர்களாக கருதப்படுகின்றனர்.\n\nபௌத்த மறைபொருள் தத்துவத்தின் படி , புத்தர்களும் போதிசத்துவர்களும் தர்மத்தை கருணையின் மூலமும் அன்பின் மூலமும் போதிப்பவர்கள். ஆனால் விதயாராஜாக்கள் பயத்தின் மூலமாக மற்றவர்களை தர்மத்தை பின் பற்ற செய்பவர்கள்.\n\nSection::::சித்தரிப்பு.\nவித்யாராஜாக்கள் பெரும்பாலும் உக்கிர மூர்த்திகளைப் போல் பல முகங்கள், கரங்கள் முதலியவற்றோடு சித்திரக்கப்படுகின்றனர். கையில் ஆயுதங்கள் ஏந்தியவாறும் சில சிமயங்களில் கபாலம் மற்றும் மிருக தோல்களை அணிந்தவர்களாகவும் தீப்பிழம்புகள் சூழ இருப்பவர்களாகவும் காட்சியளிக்கின்றனர்.\n\nஇதற்கு விதிவிலக்கு மகாமயூரி. இவர் எப்போது அமைதியான தோற்றத்தில் மயில் வாகனத்தில் காட்சியளிக்கிறார்.\n\n\n"}
{"id": "37317", "url": "https://ta.wikipedia.org/wiki?curid=37317", "title": "1851", "text": "1851\n\n1851 (MDCCCLI) ஒரு புதன்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் திங்கட்கிழமையில் ஆரம்பமான ஒரு சாதாரண ஆண்டாகும்.\n\n\n\n\n"}
{"id": "37318", "url": "https://ta.wikipedia.org/wiki?curid=37318", "title": "1915", "text": "1915\n\n1915 (MCMXV) ஒரு வெள்ளிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.\n\n\n\n\n"}
{"id": "37328", "url": "https://ta.wikipedia.org/wiki?curid=37328", "title": "ஆர்க்குட் புயுக்கோக்டன்", "text": "ஆர்க்குட் புயுக்கோக்டன்\n\nஆர்க்குட் புயுக்கோக்டன் (Orkut Büyükkökten) என்பவர் துருக்கியைச் சேர்ந்த ஒரு மென்பொருள் பொறியாளர். இவர் உருவாக்கிய ஆர்க்குட் என்னும் இணையவழி நடத்தும் குமுகவலையால் (சமூக வலையால்) புகழ் பெற்றவர். இவர் துருக்கி நாட்டின் \"கொன்யா\" என்னும் இடத்தில் இருந்து வந்தவர். இவர் அங்க்காராவில் உள்ள பில்கென்ட் பல்கலைக்கழகத்தில் கணிப்பொறியியல், தகவலியல் துறையில் இளங்கலைப் பட்டம் பெற்றுப் பின்னர் அமெரிக்காவில் கலிபோர்னியாவில் உள்ள ஸ்டான்போர்டு பல்கலைக்கழகத்தில் கணினி அறிவியலில் முனைவர் பட்டம் (Ph.D.) பெற்றார். இவர் ஸ்டான்போர்டு பல்கலைக்கழகத்தில் இருந்த பொழுது \"கிளப்நெக்சஸ்\" (ClubNexus) என்னும் பெயரில் தொடங்கி பின்னர் கூகுள் நிறுவனத்தில் பணிபுரிந்த பொழுது ஆர்க்குட் என்னும் குமுகவலை அமைப்பை நிறுவினார். கூகுளில் பணி புரிவோர் பொதுவாக 70% நேரம் தம் நிறுவனத்தின் கருவாய குறிக்கோளுக்கான பணிகளிலும், 20% நேரம் தனக்கு விருப்பமான, ஆனால் கூகுள் நிறுவனத்திற்கு ஏதேனும் ஒருவாறு பயன் தர வாய்ப்புள்ள, பணிகளிலும், மீதம் இருக்கும் 10% நேரம் தனக்குப் பிடித்த எந்தத் துறையிலும் செலவிடலாம் என்னும் திட்டத்தின் பயனாக இந்த ஆர்க்குட் குமுகவலை உருப்பெற்றதாகக் கூறுவர்.\n\nகூகுளில் சேர்வதற்கு முன்பு, பல்கலைக்கழக பழைய மாணவர்கள் தொடர்ந்த தொடர்பு கொண்டிருக்க ஏதுவாய் \"உள்வட்டம்\" அல்லது \"வட்டத்திற்குள்\" என்னும் பொருள் படும்படி \"இன்சர்க்கிள்\" (InCircle) என்ற ஒரு குமுகவலை அமைப்பை அஃவ்வினிட்டி எஞ்சின்சு (Affinity Engines) என்னும் நிறுவனத்திற்காக உருவாக்கினார். பின்னர் 2004ல், அஃவ்வினிட்டி எஞ்சின், கூகுள் நிறுவனத்தின் மீது வழக்கு தொடுத்தது. வழக்கு என்னவென்றால் ஆர்க்குட் புயுக்கோக்டனும் கூகுளும் சேர்ந்து அஃவ்வினிட்டி எஞ்சினுக்குச் சொந்தமான \"இன்சர்க்கிள்\" மென்பொருள் கூறுகளைப் பயன்படுத்தினர் என்பதாகும். ஆர்க்குட்டிலும் இன்சர்க்கிளிலும் ஒரே வகையான 9 மென்பொருட் பிழைகள் இருப்பதாகக் காட்டினர். பின்னர் கூகுள் நிறுவனமும் அஃவ்வினிட்டி எஞ்சின் நிறுவனமும் அறமன்றத்திற்கு வெளியே தங்களுக்குள் ஏற்புடைய ஓர் ஒப்பந்தம் செய்துகொண்டனர்.\n\n"}
{"id": "37357", "url": "https://ta.wikipedia.org/wiki?curid=37357", "title": "டார்வின்", "text": "டார்வின்\n\nடார்வின் என்னும் தலைப்பில் உள்ள கட்டுரைகள் கீழே உள்ளன.\n\n"}
{"id": "37358", "url": "https://ta.wikipedia.org/wiki?curid=37358", "title": "பானுமதி", "text": "பானுமதி\n\nபானுமதி என்பது இவற்றில் எதையாவது குறிக்கலாம்,\n\n"}
{"id": "37374", "url": "https://ta.wikipedia.org/wiki?curid=37374", "title": "கடோலினியம்", "text": "கடோலினியம்\n\nகடோலினியம் \"(Gadolinium)\" என்பது அணு எண் 64 ஆல் குறிக்கப்படும் ஒரு வேதியியல் தனிமமாகும். இதனுடைய மூலக்கூற்று வாய்ப்பாடு Gd என்ற எழுத்துக்களால் குறிக்கப்படுகிறது. ஆக்சிசனேற்றம் நீக்கப்பட்டால் கடோலினியம் வெள்ளியைப் போன்ற வெண்மை நிற உலோகமாகும். அருமண் தனிமமான இதை சிறிதளவுக்கு தகடாக அடிக்கலாம். கம்பியாக நீட்டலாம். வளிமண்டலத்திலுள்ள ஆக்சிசன் அல்லது ஈரப்பத்த்துடன் கடோலினியம் வினைபுரிந்து மெல்ல கருப்பு நிறமாக மாறுகிறது. கியூரி வெப்பநிலையான 20 பாகை செல்சியசு வெப்பநிலைக்கு கீழ் கடோலினியம் நிக்கலைக்காட்டிலும் அதிக காந்தப்புல ஈர்ப்புடன் பெர்ரோகாந்தப் பண்புடன் உள்ளது. இவ்வெப்பநிலைக்கு மேல் இது பாராகாந்தப்பண்பு தனிமமாகிறது. இயற்கையில் ஆக்சிசனேற்ற வடிவத்தில் மட்டுமே கடோலினியம் காணப்படுகிறது. பிரித்தெடுக்கும்போது, பொதுவாக இதனுடன் மற்ற அரிய-மண் தனிமங்களே அசுத்தங்களாகக் கலந்திருக்கும். ஏனெனில் அவையும் கடோலினியத்தை ஒத்த வேதியியல் பண்புகளை கொண்டுள்ளன. \n\n1880 ஆம் ஆண்டில் இழீன் சார்லசு மேரிக்னாக் என்பவரால் கடோலினியம் கண்டுபிடிக்கப்பட்டது, நிறமாலையியலைப் பயன்படுத்தி கடோலினியத்தின் ஆக்சைடை இவர் கண்டுபிடித்தார். கடோலினியம் காணப்படும் கனிமங்களில் ஒன்றான காடோலினைட்டு என்ற கனிமத்தை கண்டறிந்த வேதியியலாளர் யோகான் கடோலின் என்பவர் நினைவாக தனிமத்திற்கு கடோலினியம் எனப் பெயரிடப்பட்டது, தூய காடோலினியம் முதன்முதலில் வேதியியலாளர் பால் எமிலி லெகோக் டி போயிசுபௌத்ரனால் 1886 ஆம் ஆண்டு தனிமைப்படுத்தப்பட்டது.\n\nகடோலினியம் அசாதாரணமான உலோகவியல் பண்புகளைக் கொண்டுள்ளது. இரும்பு, குரோமியம் மற்றும் தொடர்புடைய உலோகங்கள் உயர் வெப்பநிலையில் வெளிப்படுத்தும் ஆக்சிசனேற்ற எதிர்ப்பு, வேலைத்திறன் போன்றவற்றை கடோலினியத்திற்கும் ஒரு சதவீதம் வரை கணிசமாக மேம்படுத்த முடியும். கடோலினியம் ஓர் உலோகமாக அல்லது உப்பாக நியூட்ரான்களை உறிஞ்சுகிறது, எனவே, சில நேரங்களில் நியூட்ரான் கதிர்வீச்சு வரைவியல் மற்றும் அணுக்கரு உலைகளில் ஒரு கேடயமாக பயன்படுத்தப்படுகிறது.\n\nபெரும்பாலான அரிய மண் தனிமங்களை போலவே, கடோலினியமும் ஒளிரும் பண்புகளைக் கொண்ட மூவிணைதிற அயனிகளை உருவாக்குகிறது, மேலும் கடோலினியம்(III) உப்புகள் பல்வேறு பயன்பாடுகளில் ஒளிர்பொருட்களாகப் பயன்படுத்தப்படுகின்றன.\n\nநீரில் கரையக்கூடிய உப்புகளில் தோன்றும் கடோலினியம்(III) அயனிகள் பாலூட்டிகளுக்கு நச்சுத்தன்மை வாய்ந்தவையாக இருக்கும். இருப்பினும், இடுக்கி இணைப்பு கொண்ட கடோலினியம்(III) சேர்மங்கள் மிகவும் குறைவான நச்சுத்தன்மையுடையவையாகும். \nஏனென்றால் அவை கடோலினியம்(III) அயனியை சிறுநீரகங்கள் வழியாக தனி அயனியை திசுக்களில் வெளியிடுவதற்கு முன்பாகவே உடலுக்கு வெளியேகொண்டு செல்கின்றன. இதனுடைய பாராகாந்தப் பண்புகளாலும், இடுக்கிப்பிணைப்பு கரிம கடோலினியம் அணைவுச் சேர்மங்களின் கரைசல்களும் நரம்பூடாக நிர்வகிக்கப்படும் கடோலினியம் சார்ந்த காந்த ஒத்திசைவு படம்பிடித்தலில் முகவர்களாகப் பயன்படுத்தப்படுகின்றன. \n\nSection::::பண்புகள்.\nSection::::இயற்பியல் பண்புகள்.\nகடோலினியம் பார்ப்பதற்கு வெள்ளி உலோகம் போல வெண்மையாக இருக்கும் காரக்கனிம மாழையாகும். இது கம்பியாக நீட்டக்கூடிய தன்மையும் தகடாக அடிக்கும் தன்மையும் கொண்டுள்ளது. அறை வெப்பநிலையில் கடோலினியத்தின் ஆல்பா வடிவம் அறுகோண நெருக்கப்பொதிவு கட்டமைப்பில் இருக்கிறது. ஆனால் 1235 பாகை செல்சியசு வெப்பநிலைக்கு மேல் வெப்பமூட்டினால் இப்படிகம் உருமாறி பீட்டா வடிவ கடோலினியமாக மாறுகிறது. இது உடல் மைய்ய கனசதுரக் கட்டமைப்பில் படிகமாகி காணப்படுகிறது. \n\nகடோலினியம் -157 என்ற ஐசோடோப்பு எந்தவொரு நிலையான நியூக்ளைடு எனப்படும் உட்கருக்களிலும் மிக உயர்ந்த வெப்ப-நியூட்ரான் பிடிப்பு குறுக்குவெட்டான சுமார் 259,000 பார்ன் மதிப்பை பெற்றுள்ளது. செனான் -135 ஐசோடோப்பு மட்டுமே அதிக நியூட்ரான் பிடிப்பு குறுக்குவெட்டு மதிப்பை பெற்றது ஆகும் இதன் மதிப்பு சுமார் 2.0 மில்லியன் பார்ன் ஆகும். ஆனால் இந்த ஐசோடோப்பு கதிரியக்கப் பண்பு கொண்டதாகும். \n\nகடோலினியம் 20 பாகை செல்சியசு வெப்பநிலைக்கு குறைவான வெப்பநிலையில் பெர்ரோ காந்தமாக இருப்பதாக நம்பப்படுகிறது. மற்றும் இந்த வெப்பநிலையை விட அதிகமாகும்போது வலுவான பாரா காந்தப் பண்பை பெறுகிறது. 20 பாகை செல்சியசு வெப்பநிலைக்கு கீழ் கடோலினியம் பெர்ரோ காந்தம் என்பதை விட, திருகு எதிர் பெர்ரோகாந்தம் என்பதற்கான சான்றுகள் உள்ளன. கடோலினியம் வெப்ப இயக்கவியல் தொடர்பான ஒரு காந்தப்புல விளைவைக் காட்டுகிறது, இதன் மூலம் காந்தப்புலத்திற்குள் கடோலினியம் நுழையும் போது அதன் வெப்பநிலை அதிகரிக்கிறது மற்றும் காந்தப்புலத்தை விட்டு வெளியேறும்போது அவ்வெப்பநிலை குறைகிறது. கடோலினியம் உலோகக் கலவை Gd85Er15 எனில் வெப்பநிலை 5 பாகை செல்சியசு வெப்பநிலை அளவு வரை குறைக்கப்படுகிறது. உலோகக் கலவை Gd5(Si2Ge2 எனில் இந்த விளைவு கணிசமாக வலுவானதாகும். ஆனால் மிகக் குறைந்த -188.2 செல்சியசு வெப்பநிலையில் இவ்விளைவு நிகழ்கிறது. Gd5(SixGe1−x)4 வகை சேர்மங்களில் ஒரு குறிப்பிடத்தக்க காந்தவெப்ப விளைவு அதிக வெப்பநிலையில், சுமார் 300 கெல்வின் வெப்பநிலை வரை காணப்படுகிறது. தனிப்பட்ட கடோலினியம் அணுக்களை புலரின் மூலக்கூறுகளாக இணைப்பதன் மூலம் தனிமைப்படுத்தலாம், அங்கு அவை எலக்ட்ரான் பரப்பி எலக்ட்ரான் நுண்ணோக்கி மூலம் காட்சிப்படுத்தப்படலாம். தனி கடோலினியம் அணுக்கள் மற்றும் சிறிய கடோலினியம் தொகுதிகள் கார்பன் நானோகுழாய்களில் இணைக்கலாம்.\n\nSection::::வேதிப் பண்புகள்.\nகடோலினியம் பெரும்பாலான தனிமங்களுடன் இணைந்து கடோலினியம் (III) வழிப்பெறுதிகளை உருவாக்குகிறது. இது நைட்ரசன், கார்பன், கந்தகம், பாசுபரசு, போரான், செலினியம், சிலிக்கான் மற்றும் ஆர்சனிக் போன்ற தனிமங்களுடன் உயர்ந்த வெப்பநிலையில் இணைந்து இருபடி சேர்மங்களை உருவாக்குகிறது. \n\nமற்ற அரிய-மண் தனிமங்களைப் போலன்றி, உலோகக் கடோலினியம் வறண்ட காற்றில் ஒப்பீட்டளவில் நிலையானது. . இருப்பினும், இது ஈரமான காற்றில் விரைவாக மங்கி தளர்வாக ஒட்டிக்கொண்டிருக்கும் காடோலினியம்(III) ஆக்சைடை உருவாக்குகிறது:\n4 Gd + 3 O → 2 GdO,\n\nஇது அரிப்பாக உதிர்ந்து மேலும் அதிகப் பரப்பை ஆக்சிசனேற்றத்திற்காக அளிக்கிறது.\nகடோலினியம் ஒரு வலுவான ஒடுக்கும் முகவராக செயல்படுகிறது. பல உலோகங்களின் ஆக்சைடுகளை அவற்றின் உலோகங்களாகக் குறைக்கிறது. கடோலினியம் அதிக நேர்மின்னோட்டம் கொண்டதாகும். குளிர்ந்த நீருடன் மெதுவாக வினைபுரிகிறது மற்றும் சூடான நீரில் விரைவாக வினைபுரிந்து கடோலினியம் ஐதராக்சைடை உருவாக்குகிறது:\n\nநீர்த்த கந்தக அமிலத்தால் கடோலினியம் தாக்கப்படுகிறது. இதன் விளைவாக நிறமற்ற கடோலினியம்(III) அயனிகளைக் கொண்ட கரைசல்கள் உருவாகின்றன. இக்கரைசலில் [Gd (H 2 O) 9 ] 3+ அணைவுகளாக இவை காணப்படுகின்றன:\n\nகடோலினியம் உலோகம் ஆலசன்களுடன் (X) 200 பாகை செல்சியசு வெப்பநிலைக்கு மேல் வினைபுரிகிறது. \n\nSection::::பயன்பாடுகள்.\nகடோலினியத்திற்கு பெரிய அளவிலான பயன்பாடுகள் இல்லை என்றாலும் இது பலவிதமான சிறப்பு பயன்பாடுகளைக் கொண்டுள்ளது.\n157Gd ஐசோடோப்பு அதிக நியூட்ரான் ஈர்ப்பு குறுக்குவெட்டு பரப்பைக் கொண்டிருப்பதால் இது நியூட்ரான் சிகிச்சையில் கட்டிகளை குறிவைக்க பயன்படுகிறது. மேலும் நியூட்ரான் கதிர்வீச்சு வரைபடவியல் மற்றும் அணு உலைகளின் கேடயங்களில் பயன்படுத்த பயனுள்ளதாக இருக்கிறது. சில அணு உலைகளில், குறிப்பாக காண்டு வகை அணு உலைகளில் இது இரண்டாம் நிலை அவசரகால பணிநிறுத்தம் நடவடிக்கையாக பயன்படுத்தப்படுகிறது.\n\nSection::::வரலாறு.\nடிடிமியம் (didymium) கடோலினைட் (gadolinite) கனிமங்களில் கடோலினியத் தனிமம் இருப்பதால் தோன்றும் ஒளிநிறமாலை கோட்டை 1880ல் சுவிட்சர்லாந்து நாட்டு வேதியியலாளர் இழ்சான் சார்லசு கலிசார் டி மரின்யாக் (Jean Charles Galissard de Marignac) என்பவர் கண்டுபிடித்தார். 1886ல் பிரான்ஸ் நாட்டு வேதியியலாளர் பால் எமீல் லெக்கொக் டி புவாபௌட்ரான் (Paul Émile Lecoq de Boisbaudran) என்பவர் கடோலினிய ஆக்ஸைடாகிய கடோலினியாவை (கடோலினியம் (III) ஆக்ஸைடை) மோசாண்டரின் இயிற்றியா (Mosander's yttria) (இயிற்றியா = O) என்பதில் இருந்து பிரித்தெடுத்தார். இத் தனிமத்தை அண்மையில்தான் பிரித்தெடுத்துள்ளனர்.\n\nஇத் தனிமமும் இத் தனிமம் உள்ள கனிமமாகிய கடோலினைட்டும் பின்லாந்து நாட்டு புவியியலாளர் யோஃகான் கடோலின் என்பவரின் பெயரைப் பின்பற்றி சூட்டப்பட்டுள்ளன.\n\nSection::::கிடப்பு, மலிவு.\nகடோலினியம் தனித் தனிமமாக எங்கும் இயற்கையில் கிடைப்பதில்லை, ஆனால் அரிதில் கிடைக்கும் சில கனிமங்களாகிய மோனாசைட்டு (monazite), பாஸ்ட்னாசைட்டு் (bastnäsite) போன்றவற்றில் இருந்து மிகச் சிறிதளவு கிடைக்கின்றது. இன்று மின்மவணு பரிமாற்ற முறையிலும் கரைசல் பிரிப்பு முறையிலும் பிரித்தெடுக்கப்படுகின்றது.\n\nSection::::விலை மதிப்பு.\n1994ல் ஐக்கிய அமெரிக்க நாடுகள் டாலர் மதிப்பில் ஒரு கிராம் $ 0.12 என்னும் வீதத்தில் கிடைக்கின்றது. அதன்பின் ஏறத்தாழ $ 0.01 கூடியுள்ளது:\n2005 ஆண்டில் கடோலினியத்தின் விலை மதிப்பு ஒரு கிலோ கிராம் $130 (அல்லது ஒரு கிராம் $0.13) ஆகும்.\n\n"}
{"id": "37383", "url": "https://ta.wikipedia.org/wiki?curid=37383", "title": "1690", "text": "1690\n\n1690 (MDCXC) ஒரு ஞாயிற்றுக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் புதன்கிழமையில் ஆரம்பமான ஒரு சாதாரண ஆண்டாகும்.\n\n\n\n"}
{"id": "37386", "url": "https://ta.wikipedia.org/wiki?curid=37386", "title": "1690கள்", "text": "1690கள்\n\n1690கள் என்றழைக்கப்படும் பத்தாண்டு காலம் 1690ஆம் ஆண்டு துவங்கி 1699-இல் முடிவடைந்தது.\n\n\n\n"}
{"id": "37388", "url": "https://ta.wikipedia.org/wiki?curid=37388", "title": "பென்சைட்டென்", "text": "பென்சைட்டென்\n\nபென்சைட்டென் (\"Venzaiten\") என்பது சப்பானில் இந்துக் கடவுள் சரசுவதிக்கு வழங்கும் சொல். பென்சைட்டென் சப்பானில் வணங்கப்படும் ஏழு அதிர்ஷ்ட தேவதைகளில் ஒருவர். சப்பானில் சரசுவதியின் வழிபாடு சுவர்ணபிரபாச சூத்திரம் மூலமாக ஆறாம் நூற்றாண்டுக்கும் எட்டாம் நூற்றாண்டுக்கும் இடைப்பட்ட காலத்தில் பரவியது. சுவர்ணபிரபாச சூத்திரத்தில் இவரை குறித்த ஒரு பிரத்யேக பகுதியே உள்ளது. மேலும் தாமரை சூத்திரத்திலும் இவரை குறித்த தகவல்கள் உள்ளன. இந்திர சரஸ்வதியை போலவே இவரும் கலை மற்றும் கல்வியின் அதிபதியாக வணங்கப்படுகிறார். \n\nரிக்-வேதத்தில் சரஸ்வதி விரித்திரன் என்ற பாம்பு வடிவ அசுரனை அழித்ததாக கூறப்பட்டுள்ளது. எனவே தான் இவர் ஜப்பானில் பாம்புகள் மற்று டிராகன்களுடன் தொடர்புடையவராக கருதப்படுகிறார். இவருடைய முக்கியமான கோவில் டோக்யோ நகரில் இருநது 50 கி.மீ தெற்கே உள்ள எனோஷிமா தீவில் உள்ளது. ஜப்பானில் முழுக்க உள்ள பிற இடங்களிலும் இவருக்கு நிறைய கோவில்கள் காணப்படுகின்றன. எனோஷிமா தீவில் உள்ள கோவில்களை பற்றிய நூலில் இவர் முக்கிய பங்கு வகிக்கிறார். இந்த நூலின் படி இவர் அநவதப்தம் என்ற ஏரியின் டிராகன் அரசனுடைய மூன்றாவது மகள் ஆவார். \n\nசரஸ்வதி ஷிண்டோ மத பெண் தெய்வங்களுடன் ஒன்றிணைந்து வழிபடப்படுகிறார். \n\n\n"}
{"id": "37394", "url": "https://ta.wikipedia.org/wiki?curid=37394", "title": "இசநமி", "text": "இசநமி\n\nசப்பானிய புராணக்கதைகளில், இசநமி(\"Izanami\") படைப்பு மற்றும் இறப்பின் தெய்வம் ஆவார். இவர் இசநகியின் மனைவி. இவரை இசநமி-நொ-மிக்கொட்டொ அல்லது இசநமி-நொ-கமி எனவும் அழைப்பர்.\n\nSection::::படைப்பின் தெய்வம்.\nபிரபஞ்சத்தின் மூத்த தெய்வங்களான \"குனிதோகோதாச்சி\" மற்றும் \"அமெனோமினாகனுசி\" ஆகியோர் இசநகி மற்றும் இசநமி என்ற இரண்டு இளம் கடவுள்களை படைத்தனர். அக்காலகட்டத்தில் பூமி நீரினால் மட்டும் நிரம்பிருந்தது. எனவே இவர்கள் இருவரும் நிலத்தை உருவாக்க பூமிக்கு அனுப்பப்பட்டனர். இந்தப் பணியில் உதவுதற்காக அமெ-நொ-நுபொக்கொ என்ற விண்ணுலக ஈட்டியை அவர்களுக்கு அளித்தனர். இவர்கள் இருவரும் விண்ணுலகத்தையும் பூமியையும் இணைக்கும் பாலமான அமெ-நொ-உக்கிகசி என்ற மிதக்கும் பாலத்தின் மூலம் பூமியை அடைந்தனர். பாலத்தில் இருந்து கொண்டே தங்களுடைய ஈட்டியினால் கீழே உள்ள கடலை கடந்தனர். ஈட்டியில் இருந்த கீழே விழுந்த உப்பு நீர்த்துளிகளினால் ஒனோகோரோசிமா என்ற தீவு உருவாகியது. பாலத்தில் இருந்து இறங்கியவுடன் இருவரும் அத்தீவில் தங்களுக்கு ஓர் இல்லத்தை அமைத்துக்கொண்டனர். \n\nஇருவரும் இணைய வேண்டி அமெ-நொ-மிகாசிரா என்ற விண்ணுலகத்தின் தூணை அமைத்தனர். அதனை சுற்றி \"யஇரோ-டொனோ\" என்ற மாளிகையையும் அமைத்தனர். இசநமியும் இசநகியும் தூணை எதிர் திசைகளில் சுற்றி வந்தனர். இருவரும் சந்தித்த போது, இசநமியே முதலில் பேசினாள். இசநகிக்கு இது சரியெனப்படவில்லை. எனினும் இருவரும் இணைந்தனர். இதன் காரணமாக அவர்களுக்கு \"இருக்கோ\" மற்றும் \"அவசிமா\" என்ற இரண்டு குறைபாடுள்ள குழந்தைகள் பிறந்தன. இரண்டு குழந்தைகளும் குறைபாடுள்ளவையாதலால் அவை தெய்வங்களாக கருதப்படவில்லை. \n\nஇசநகியும் இசநமியும் அக்குழந்தைகளை ஒரு படகில் ஏற்றி கடலில் விட்டு விட்டனர். பிறகு அவர்கள் மற்ற தெய்வங்களிடம் சென்று தாங்கள் செய்த தவறை குறித்து வினவினர். அப்போது தான் இணையும் போது ஆண் கடவுள் முதலில் பேச வேண்டும் என அறிந்து கொண்டனர். பின்னர் மீண்டும் தூணைச்சுற்றி இணைய முற்பட்டனர், இருவரும் சந்தித்த வேளையில் இசநகி முதன் முதலில் பேசினார். பிறகு இருவரும் இணைந்தனர். இதனால் இவர்களுக்கு சப்பானின் எட்டு முக்கியமான தீவுகள் அல்லது \"ஓயசிமா\" தோன்றின. \n\n\nமேலும் அவர்கள் இன்னும் ஆறு தீவுகளையும் பல்வேறு தெய்வங்களையும் பெற்றெடுத்தனர். இசநமி நெருப்பின் தெய்வமான ககுட்சூசியை பெற்றெடுத்தவுடன் மரணம் அடைந்தார். இவள் உடல் இபா மலையில் அடக்கம் செய்யப்பட்டது. இவளுடைய இறப்பால் மிகுந்த கோபமுற்ற இசநகி ககுட்சூசியை தன் வாளால் பல துண்டுகளாக வெட்டிக் கொன்றார். அந்த துண்டுகளில் இருந்து பலவேறு தெய்வங்கள் தோன்றின.\n\nSection::::இறப்பின் தெய்வம்.\nதன் மனைவியின் பிரிவை தாங்க இயலாத இசநகி இறந்தவர்களின் உலகமான யொமிக்குச் சென்றார். முதலில் பல நிழல்கள் மறைத்திருந்ததால் இசநாமியை காண இயலவில்லை. எனினும் பிறகு இசநமியை கண்டுகொண்டார். தன்னுடன் வருமாறு தன் மனைவியை கேட்டுக்கொண்டார். ஆனால் இசநகி மிகவும் தாமதமாக வந்துவிட்டதாக இசநாமி தெரிவித்தாள். மேலும் இசநமி ஏற்கனவே யொமி உலகத்தின் உணவை உட்கொண்டுவிட்டதால் அந்த உலகத்தில் ஒருவராக மாறிவிட்டார். எனவே மறுபடியும் பூமிக்கு திரும்ப இயலாமல் போனது.\n\nஇதைக்கேள்விப்பட்டு இசநகி அதிர்ச்சியடைந்த போதிலும், அவர் இசநாமியை மீட்டுச்செல்வதில் உறுதியாக இருந்தார். இசநமி உறங்கிய வேளையில், இசநகி தன்னுடைய நீண்ட கூந்தலை வாரி முடித்து, அதில் தீ வைத்து அதையே விளக்காக பயன்படுத்தினார். இருண்ட உலகமான யொமியில் ஒளி புகுந்தவுடன், தன்னுடைய அழகான மனைவி இசநமியின் கோர உருவத்தை கண்டு அலறினார். இசநமியின் உடல் அழுகிய நிலையில் புழுக்களோடு இருந்தது. \n\nதனது பயத்தை கட்டுப்படுத்த இயலாமல் அவளை விட்டு நீங்கி, மீண்டும் பூமிக்கு திரும்ப நினைத்து அவ்விடத்தை விட்டு ஓடினார். இதனால் வெறுப்படைந்த இசநமி கோபத்துடன் இசநகியை பின் தொடர்ந்தார். யொமி உலகத்தின் \"சிகொமே\"க்களை அனுப்பி இசநகியை திரும்ப கொண்டுவருமாறு பணித்தார். \n\nஇசநகி ஒருவழியாக \"யொமொட்சுஇரசக்கா\" என்றழைக்கப்படும் யொமி உலகத்தின் வாயிலை அடைந்தார். மேலும் அதை பெரிய பாறையின் மூலம் மூடினார். பாறையின் பின்னே இருந்த இசநமி, தன்னை விட்டு பிரிந்தால் ஆயிரம் உயிர்களை உலகத்தில் இருந்து பறித்து விடுவதாக கூறினார். இதற்கு பதிலாக இசநகி தான் 1500 பேருக்கு உயிரைத் தருவேன் என கூறினார். இந்த நிகழ்வில் இருந்து, இசநாகி இறப்பின் தெய்வமாக அறியப்பட்டார். \n"}
{"id": "37395", "url": "https://ta.wikipedia.org/wiki?curid=37395", "title": "1850கள்", "text": "1850கள்\n\n1850கள் என்றழைக்கப்படும் பத்தாண்டு காலம் 1850ஆம் ஆண்டு துவங்கி 1859-இல் முடிவடைந்தது.\n\n\n\n"}
{"id": "37396", "url": "https://ta.wikipedia.org/wiki?curid=37396", "title": "ககுட்சூசி", "text": "ககுட்சூசி\n\nககுட்சூசி, , என்பவர் யப்பானியத் தொன்மவியலின்படி நெருப்பின் கமி (தெய்வம்) ஆவார். இவரை இனோககுட்சூசி அல்லது ஓ-மசுபி எனவும் அழைப்பர். \n\nSection::::புராணக்கதை.\nககு-ட்சூசியின் பிறப்பு அவரது தாய் இசநாமியை எரிந்து உயிரிழக்கச்செய்தது. இதனால் மிகுந்த கவலையுற்ற அவரது தந்தை இசநாகி ககு-ட்சூசியின் தலையைக் கொய்து, அவரது உடலை தன் வாளால் எட்டு துண்டுகளாக வெட்டினார். அந்த எட்டு துண்டுகளும் எட்டு எரிமலைகளாக உருமாற்றம் பெற்றன. இசநாகியின் வாளில் இருந்து வடிந்த ரத்தத்திலிருந்து எட்டு \"கமி\"க்கள் தோன்றின.\n\nயப்பானியத் தொன்மவியலின்படி ககு-ட்சூசியின் பிறப்பு உலக உருவாக்கத்தின் இறுதியில் நிகழ்ந்து இறப்பின் ஆரம்பத்தைக் குறிக்கிறது. இசநாமியை அடுத்து ககுட்சுசியும் \"யொமி\"க்கு (பாதாள உலகம்) சென்றடைந்தார். \"எங்கிசிகி\" என்ற நூலில், இசநாமி மரண வேதனையில் இருக்கும் போது நீரின் \"கமி\"யான \"மிசூவமெ\"வை பெற்றெடுத்து, ககு-ட்ஸுசி ஆத்திரமுற்றால் அவரை அமைதிப்படுத்துப்படி பணிக்கிறார். \n\n\n"}
{"id": "37399", "url": "https://ta.wikipedia.org/wiki?curid=37399", "title": "இசநாகி", "text": "இசநாகி\n\nஇசநகி (\"Izanagi\") சப்பானியத் தொன்மவியல் மற்றும் சின்டோ மதத்தின் படி ஏழாவது தெய்வீக பரம்பரையை சார்ந்த ஒரு ஆண் தெய்வம் ஆவார். இவருடைய பெயருக்கு கொஜிக்கியில் அழைப்பவன் என பொருள் கூறப்பட்டுள்ளது. இசநமி என்பவர் இவரது சகோதரியும் மனைவியும் ஆவார். \n\nSection::::பிறப்பு.\nஆதி கடவுள்களான குனிதோ-கொடாசி மற்றும் அமெ-னோ-மினா-கனுஷி ஆகியோர் இசநாகி மற்றும் இசநமி என்ற இரண்டு தெய்வீக பிறவிகளை உருவாக்கினர். அவர்கள் இருவருக்கும் சக்தி வாய்ந்த அமெ-னோ-ருபுகோ (விண்ணுலக ஈட்டி) வழங்கப்பட்டது. பிறகு இருவரும் அமெ-னோ-உகிகாசி (விண்ணுலக மிதக்கும் பாலம்) மூலம் மண்ணுலகம் வந்தனர். அங்கிருந்த கடலில் ஈட்டியை முக்கி எடுத்தனர். அப்போது ஈட்டியிலிருந்து விழுந்த நீர்த்துளிகள் மூலம் ஓனகோரோசிமா (தானாக உருவான தீவுகள்) உருவாயின. அந்த தீவுகளை இருவரும் தங்கள் வசிப்பிடமாக்கிக் கொண்டனர்.\n\nSection::::இசநாமியின் இறப்பு.\nஅவர்கள் இருவரும் சேர விரும்பினர். அதனால் அமெ-னோ-மிகாசிரா என்ற தூணை உருவாக்கி அதைச் சுற்றி யாகிரோ-தோனோ என்ற அரண்மனையை உருவாக்கினர். அவர்கள் இருவரும் எதிர் திசையில் தூணை சுற்றி வந்தனர். இறுதியில் ஒன்றாக சந்தித்த போது இசநாமி முதலில் அழைத்தார். பிறகு இருவரும் சேர்ந்து உறவாடினர். இதன் மூலம் ஹிருகோ மற்றும் அவாசிமா ஆகியோர் பிறந்தனர். இவர்கள் தீய கடவுள்களாய் இருந்ததால் வருத்தமடைந்த இசநாமி மற்றும் இசநகி அவர்களை படகில் வைத்து கடலில் அனுப்பிவிட்டனர். பிறகு இருவரும் சென்று ஆதி கடவுள்களிடம் தாங்கள் செய்த தவறு பற்றி கேட்டனர். அதற்கு அவர்கள் திருமணத்தின் போது முதலில் ஆண் கடவுள் தான் அழைக்க வேண்டும் என்றனர். \n\nஇதனால் மீண்டும் இருவரும் தூணை சுற்றி வந்தனர். இந்த முறை சந்தித்த போது இசநாகி முதலில் அழைத்தார். இதனால் அவர்களது திருமணம் வெற்றிகரமாக முடிந்தது. அவர்களது சேர்க்கை மூலம் ஓயசிமா (எட்டு பெரும் தீவுகள்) பிறந்தன. பிறகு அவர்கள் சேர்க்கை மூலம் மேலும் ஆறு தீவுகள் மற்றும் பல கடவுள்கள் தோன்றினர். இறுதியாக நெருப்பு கடவுள் காக-சுச்சி பிறந்த போது இசநமி எரிந்து சாம்பலானார். அவரது உடல் இபா மலைச்சிகரத்தில் அடக்கம் செய்யப்பட்டது. இசநமியின் இறப்புக்கு காரணமான காக-சுசியின் மேல் இசநாகி கோபம் கொண்டு அவரை தன் வாளால் பல துண்டுகளாக வெட்டி வீழ்த்தினார். அந்த துண்டுகள் சப்பானில் பல பகுதிகளில் விழுந்து எரிமலைகளாக மாறின.\n\nSection::::இசநமியை பிரிந்த இசநாகி.\nஇசநாகி இசநமியை சந்திக்க யோமி (பாதாளம்) சென்றான். அங்கு அவருக்கு இசநாமியின் நிழல் மட்டுமே தென்பட்டது. அவர் இசநமியிடம் தன்னுடன் திரும்பி வந்துவிடுமாறு அழைத்தார். ஆனால் இசநமி அவரிடம் தான் ஏற்கனவே பாதாள உணவை தின்று விட்டதால் இனி நிரந்தரமாக இங்கேயே இருந்தாக வேண்டும் என்று கூறினார். இதைக் கேட்டு அதிர்ச்சி அடைந்த இசநாகி அவரை விட்டுச் செல்ல மறுத்தார். .பிறகு இசநமி தூங்கிய போது இசநாகி தன் சீப்பை எடுத்து அதன் மூலம் ஒளியை உருவாக்கி அவரது முகத்தை பார்த்தார். ஒரு காலத்தில் மிக அழகாக இருந்த இசநமியின் உடல் இப்போது அழுகிப் போய் அருவருக்கத்தக்கதாக இருந்தது. அதைக் கண்ட இசநாகி சத்தமாக அழுதார். பிறகு யோமியை விட்டு வேகமாக ஓடினார்.\n\nஅந்த சத்தத்தால் இசநமி எழுந்தார். இசநாகியைக் கொன்று அவரை மீண்டும் யோமிக்கு அழைத்து வருமாறு இருவரை அனுப்பினார். பிறகு இசநாகி பாதாள வாயிலை உடைத்துக் கொண்டு வெளியேறினார். இதைக் கண்ட இசநமி நீ என்னை விட்டுச் பிரிந்து சென்றதால் நான் தினமும் மண்ணுலகில் உள்ள 1000 மனிதர்களைக் கொல்வேன் என்று இசநாகியிடம் கூறினார். அதற்கு பதிலாக இசநாகியும் நான் 1500 மனிதர்களுக்கு வாழ்வளிப்பேன் என்று கோபமாகக் கூறினார்.\n\nபாதாளத்திற்கு சென்று திரும்பியதால் இசநாகி சுத்தப்படுத்தும் சடங்கு செய்தார். அவர் இடது கண்ணைக் கழுவிய போது கதிரவ கடவுள் அமதெரசுவும் வலது கண்ணைக் கழுவிய போது நிலா கடவுள் சுக்குயோமியும் மூக்கைக் கழுவிய போது புயல் கடவுள் சுசானவோவும் பிறந்தனர்.\n"}
{"id": "37410", "url": "https://ta.wikipedia.org/wiki?curid=37410", "title": "சுவர்ணபிரபாச சூத்திரம்", "text": "சுவர்ணபிரபாச சூத்திரம்\n\nசுவர்ணபிரபாச சூத்திரம்(金光明經; சீனம்: jin1 guang1 ming2 jing1; ஜப்பானியம்: Konkōmyō Kyō; தேவநாகரி: सुवर्णप्रभास सूत्रं) என்பது ஒரு மகாயான சூத்திரம் ஆகும். இது இந்தியாவில் எழுதப்பட்ட பௌத்த சூத்திரம் ஆகும். இந்நூல் பல முறை சீன மொழில் மொழிபெயர்க்கப்பட்டுள்ளது. எனினும் தற்காலத்தில் இந்த சூத்திரம் சீனாவில் வழக்கில் இல்லை. எனினும் சீனாவில் மூலமாக ஜப்பானில் அறிமுகப்படுத்தப்பட்ட இந்த சூத்திரம் ஜப்பானில் மிகவும் முக்கியமான மகாயான சூத்திரங்களுள் ஒன்றாக ஆகிவிட்டது. இந்த சூத்திரத்தில் சதுர்மகாராஜாக்கள் நாட்டை நன்முறையில் ஆளும் அரசனை காப்பதாக கூறப்பட்டுள்ளது. இதைக் கருத்தில் கொண்டு இந்த சூத்திரம் நட்டை காப்பதற்காக பொது இடங்களில் பாராயனம் செய்யப்பட்டது. முதன் முதலில் இந்த சூத்திரம் கி.பி 660 ஆண்டில் அரசவையில் பாராயனம் செய்யப்பட்டது. இந்த காலகட்டத்தில் சீனாவும் கொரியாவும் ஜப்பானுக்கு அச்சுறுத்தலாக கருதப்பட்டன. \n\nகி.பி 741 இல் ஷோமு சக்கரவர்த்தி நாடு முழுவதும் பல பௌத்த மடங்களை நிறுவினார். அங்கு வசித்த 20 துறவிகளும் நாட்டை காப்பாதற்காக ஒரு குறிப்பிட்ட நேரத்தில் இந்த சூத்திரத்தை பாராயனம் செய்தனர். ஜப்பானில் சரஸ்வதியின் வழிபாடு இந்த சூத்திரத்தில் மூலமாக பரவியதாக கருதப்படுகிறது. இந்த சூத்திரத்தில் சரஸ்வதிக்கு ஒரு பிரத்யேக பகுதி உள்ளது.\n\n"}
{"id": "37411", "url": "https://ta.wikipedia.org/wiki?curid=37411", "title": "இலங்கை முற்போக்கு எழுத்தாளர் சங்கம்", "text": "இலங்கை முற்போக்கு எழுத்தாளர் சங்கம்\n\nஇலங்கை முற்போக்கு எழுத்தாளர் சங்கம் என்பது சோசலிச, மார்க்சிய வேலைத்திட்டத்தினடிப்படையில் இலங்கை எழுத்தாளர்களை நிறுவனப்படுத்தும் நோக்குடன் உருவான அமைப்பே ஆகும். இவ்வமைப்பும் இயக்கமும் சோசலிச யதார்த்தவாதத்தை தமது செயற்பாடுகளின் இறுதி இலக்காக பிரகடனப்படுத்தியிருந்தது.\n\nSection::::தோற்றம்.\nஇலங்கை முற்போக்கு எழுத்தாளர் சங்கம் தோன்றுவதற்கு முன்னரே இலங்கையில் பல்வேறு எழுத்தாளர் குழுக்களும் அமைப்புக்களும் இருந்துள்ளன. அவற்றுள் யாழ்ப்பாணத்தை மையமாகக்கொண்டு இயங்கிய ஈழகேசரி (அமைப்பாக இல்லாவிட்டாலும் இப்பத்திரிகையைச்சூழ எழுத்தாளர்கள் பலர் இயங்கிக்கொண்டிருந்தனர்), மறுமலர்ச்சி, இலங்கை எழுத்தாளர் சங்கம் ஆகியன பற்றிய தகவல்கள் கிடைப்பிலுள்ளன. \n\nஇரண்டாம் உலகப் போர் முடிவடைந்ததை உடனடுத்த காலப்பகுதிகளில் எழுந்த சோசலிச அலை காரணமாக இலங்கையில் சோசலிச இலட்சியங்களைக்கொண்ட பல எழுத்தாளர்கள் தோன்றினர். அவர்கள் முன்னர் தனித்தனியாக இயங்கிவந்தபோதும் காலப்போக்கில் நிறுவனமயமாகவேண்டிய தேவை வலுவாக உணரப்பட்டது.\n\nஇதன் விளைவாக கொழும்பு விவேகானந்தா மண்டபத்தில் இளங்கீரன், அ. ராகவன், எம். பி. பாரதி, எம். ஏ. அப்பாஸ் ஆகியோர் நடத்திய இலக்கிய கூட்டத்தில் இதற்கு அத்திவாரமிடப்பட்டது. அடுத்தவாரம் 1954 ஜூன் 27 ஆம் நாள் கொழும்பு மருதானை வீரரத்ன மண்டபத்தில் இடம்பெற்ற கூட்டத்தில் இலங்கை முற்போக்கு எழுத்தாளர் சங்கம் தொடக்கி வைக்கப்பட்டது.\n\nஇலங்கை முற்போக்கு எழுத்தாளர் சங்கம் தொடங்கப்பட்டதும் தனது இலட்சியங்களையும் நோக்கங்களையும் வேலைத்திட்டங்களையும் இலக்கிய உலகுக்கும் நாட்டுக்கும் 1954 ஒக்டோபர் 25ம் திகதி ஒரு பிரசுரத்தின் மூலம் பிரகடனப்படுத்தியது. \n\nSection::::வளர்ச்சி.\n1955 இல் யாழ்ப்பாணம், மன்னார், கண்டி, திருக்கோணமலை போன்ற ஊர்களில் கிளைகள் அமையப்பெற்றன. இதனைத்தொடர்ந்து மட்டக்களப்பு தெற்கிலும் (அக்கரைப்பற்று) பூண்டுலோயாவிலும் கிளைகள் ஆரம்பிக்கப்பட்டன.\n"}
{"id": "37412", "url": "https://ta.wikipedia.org/wiki?curid=37412", "title": "இலங்கை எழுத்தாளர் சங்கம்", "text": "இலங்கை எழுத்தாளர் சங்கம்\n\nஇலங்கை எழுத்தாளர் சங்கம் இலங்கையின் தமிழ் சிங்கள மொழிகளைத் தாய்மொழியாகக்கொண்ட எழுத்தாளர்களின் ஒன்றிணைந்த இயக்கமாக நிறுவனமயப்படுத்தப்பட்ட ஓர் எழுத்தாளர் அமைப்பு ஆகும்.\n\nSection::::தோற்றம்.\nஈழத்தின் முதல் முற்போக்கு சஞ்சிகையான பாரதியினை நடத்திவந்த கே. கணேஷ், கே. இராமநாதன் ஆகியோர் இந்திய முற்போக்கு எழுத்தாளர் சங்கத்தோடு தொடர்புகள் கொண்டிருந்தமையால் அதனைச்சேர்ந்த பிரபல எழுத்தாளர் முல்க்ராஜ் ஆனந்த் இலங்கை வந்திருந்தபோது அதனையொட்டி எழுத்தாளர் நிறுவனமொன்றினை ஆரம்பிக்க முயன்றனர்.\n\nவிபுலாநந்த அடிகளாரைத் தலைவராகவும், சிங்கள எழுத்தாளர் மார்ட்டின் விக்கிரமசிங்கவை உப தலைவராகவும் கொண்டு 1947 இல் \"இலங்கை எழுத்தாளர் சங்கம்\" ஆரம்பிக்கப்பட்டது.\n\nSection::::இறுதிக்காலம்.\n1950 க்கு முன்னமே இச்சங்கம் இயக்கமிழந்துபோனது.\n"}
{"id": "37427", "url": "https://ta.wikipedia.org/wiki?curid=37427", "title": "நாரோடாகினி", "text": "நாரோடாகினி\n\nநாரோடாகினி(नारोडाकिनि) திபெத்தில் வணங்கப்படும் ஒரு டாகினி ஆவார். இவரது சித்தரிப்பு வஜ்ரயோகினியை ஒத்து காணப்படும். இவரை திபெத்திய மொழியில் \"நாரோ கச்சோமா\" என அழைக்கப்படுகிறார். பாய்வது போன்ற தோற்றம், கபாலம் ஆகியவற்றை வைத்து நாரோதாக்கினியை எளிதில் கண்டுகொள்ளலாம். இவரது முகம் மேல்நோக்கியவாறு காணப்படுகிறது. மேலும் இவரது வலது கரத்தில் குறுவாள் ஏந்தியவாறு உள்ளார். இவரது உடலியல்புகள் பௌத்த தத்துவங்களின் உருவகமாக கருதப்படுகின்றன. இவரது கரை புரண்டோடும் கூந்தல் பற்றற்ற மனம் எண்ணமில்லா நிலையில் நோக்கி செல்வதை குறிக்கிறது. இவரது மகுடத்தில் உள்ள ஐந்து மண்டை ஓடுகளும் தன்னலத்தில் ஐந்து கூறுகளை புத்தத்தின் ஐந்து விவேகங்களாக உருமாற்றுவதையும் மாலையாக அணியப்பட்டுள்ள 50 தலைகள் மொழியிலும் எண்ணத்திலும் தூய்மையை மேற்கொள்ளவேண்டிய 50 கூறுகளை குறிக்கிறது. இவருடைய எலும்பு அணிகலன்கள் புத்த நிலைக்கு தேவையான ஆறு பாரமிதங்களில்(முழுமைகள்) ஐந்தை குறிக்கிறது. இவரது உடலே ஆறாவது பாரமிதமாக கருதப்படுகிறது. வலது கரத்தில் கட்வங்கம் காணப்படுகிறது. \n\n"}
{"id": "37434", "url": "https://ta.wikipedia.org/wiki?curid=37434", "title": "1796", "text": "1796\n\n1796 (MDCCXCVI) ஒரு வெள்ளிக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு செவ்வாய்க்கிழமையில் ஆரம்பமானது.\n\n\n\n"}
{"id": "37435", "url": "https://ta.wikipedia.org/wiki?curid=37435", "title": "வேமசித்தன்", "text": "வேமசித்தன்\n\nவேமசித்தன்(वेमचित्रिन्) பௌத்தத்தில் அசுரர்களின் முக்கியமான தலைவர்களுள் ஒருவன். இவனை குறித்த செய்திகள் பல பௌத்த சூத்திரங்களில் காணப்படுகின்றன. இவன் பாளி மொழியில் வேமிசித்தி(वेमिचित्ति) என அழைக்கப்படுகிறான். \n\nதாவதிம்ச உலகத்தில் உள்ள தேவர்களுடன் போர் மூண்டபோது வேமசித்திரின் மிக முக்கியமான தலைவர்களுள் ஒன்றாக இருந்தான். இவ்வாறாக ஒரு போரின் பிறகு, சிறைப்படுத்தப்பட்டு ஒரு கைதியாக இந்திரன் முன் நிறுத்தப்பட்டான். அப்போது சக்ரனை நோக்கி கடும் சொற்களை வேமிசித்திரின் கூறினான். இருப்பினும் இந்திரன் அவன் செய்த அவமானங்களை பொறுத்துக்கொண்டு பொறுமையே பலத்தின் அடையாளம் என்று அவனிடம் கூறினார்.(\"வேபசித்தி சூத்திரம்\")\nஇன்னொரு முறை, வேமசித்தனக்கும் இந்திரனுக்கும் இடையே கவிப்போட்டி தேவர்கள் மற்றும் அசுரர்களின் முன்னிலையில் நடைபெற்றது. ஒருவரின் கவிதைக்கு இன்னொருவர் பதில் கவிதை இயற்றினர். இரு சாராரும் சக்ரனுடைய கவிதைகளையே சிறந்த கவிதைகளாக ஏற்றுக்கொள்ளப்பட்டன. ஏனெனில் இந்திரனின் கவிதைகள் அறிவுறுத்தும் விதமாகவும் சமாதன போக்குடனம் இருந்தது. ஆனால் வேமசித்திரினின் கவிதைகளில் வாதமும் வன்முறையும் நிரம்பி இருந்ததாக கருதப்பட்டது (\"சுபாசிதஜெய சூத்திரம்\")\n\nவேமசித்தனின் மகளின் பெயர் சுயா ஆகும். பல வருடங்களாக இவளும் இந்திரனும் பல காலமாக காதலித்து திருமணம் செய்து கொண்டனர். இதன் விளைவாக வேமசித்திரின் தன்னுடைய எதிரியின் மாமனார் ஆனான்.\n"}
{"id": "37439", "url": "https://ta.wikipedia.org/wiki?curid=37439", "title": "டாகினி", "text": "டாகினி\n\nடாகினி (\"Dakini\", வடமொழி: डाकिनी, சீன மொழி: 空行女，荼吉尼，狐仙，明妃) என்பது திபெத்தில் வணங்கப்படும் பௌத்த பெண் தேவதாமூர்த்திளைக் குறிக்கும்.\n\nதிபெத்திய மொழியில் டாகினி என்ற பதம் \"கந்த்ரோமா\" என உள்ளது. இதற்கு \"வானத்தில் செல்பவள்\" என்று பொருள். டாகினிகள் எப்போது நடன நளினமான கோலத்திலே சித்தரிக்கப்படுகின்றனர். இவர்கள் ஆற்றலின் உருவகமாக இருப்பதால் இவர்கள் நடன கோலத்தில் காட்டப்படுகின்றனர். டாகினில் அழகாகவும் ஆடையற்ற நிலையிலும் சித்தரிக்கப்படுகின்றனர். இது தடைகள் மற்றும் அழுக்க்கள் இல்லாத தூய மன நிலையை குறிப்பதாக கருதப்படுகிறது. எனவே தான் இவர்கள் வானத்தை ஆடையாக அணிந்தவர்களாக(திகம்பர) விவரிக்கப்படுகின்றனர். அவர்களின் அசைவுகள் மனதின் ஏற்படும் எண்னங்களை குறிப்பதாக அமைந்துள்ளது.\n\nவஜ்ரயான பௌத்ததில் அதுவும் இமாலயத்தை ஒட்டிய பகுதிகளில் டாகினிகள் ஆன்மீகத்தும் ஊக்கமளிக்கவராக கருதப்படுகின்றனர். டாகினிகள் எண்ணங்களின் ஆற்றலின் பெண் வடிவமாகவும் விண்ணில் ஆற்றலை தோற்றுவிப்பவர்களாகவும் வணங்கப்படுகின்றனர். மேற்கூறிய பொருளில் விண் என்பது சூன்யத்தன்மையின் உருவகம் ஆகும்\n\nடாகினிகள் சோதனை செய்வர்களாக இருக்கின்றனர். டாகினிகள் ஆன்மிக நிலையில் உயர விரும்பவர்கள் முன் தோன்றி அவர்களின் காம இச்சையை பரிசோதனை செய்வர். திபெத்தில் மகாசித்தர்களாக ஆவதற்கு நினைப்பவர்களின் முன் தோன்றி டாகினிகள் அவர்களை திசை திருப்ப முயற்சி செய்வர். அவர்கள் டாகினியின் சோதனையில் வெற்றியடைந்தாள் மகாசித்தராக ஏற்றுக்கொள்ளப்பட்டு டாகினியின் உலகில் ஏற்றுக்கொள்ளப்படுவர்.\n\nபாரம்பர்யத்தின் படி, ஒரு டாகின் மூன்றாம் கர்மபாவுக்கு (1284 - 1339) கருப்பு தொப்பியினை கார்மபா மூன்று வயதாக இருக்கும் போது அளித்தாதக கூறப்படுகிறது. அன்றிலிருந்து இந்த கருப்பு தொப்பி கர்மபாக்களின் அடையாளமாக கருதப்படுகின்றது.\n\nடாகினிகள் ஆற்றலுடன் தொடர்பு படுதப்படுவதால் இவர்கள் அனுத்தர தந்திரத்தில் முக்கிய பங்கு வகிக்கின்றனர். இந்த தந்திரங்களில் தீய எண்ண (கிலேஷம்) ஆற்றல்களை ஞான ஆற்றலாக இவர்கள் மாற்றுகின்றனர்.\n\nSection::::சித்தரிப்பு.\nடாகினிகள் இளமையான ஆடையற்ற பென் நடன கோலத்தில் ஒரு கையில் கபாலத்துடனும் இன்னொரு கையில் குறுவாள் உடனும் சித்தரிக்கப்படுகின்றனர். டாகினிகள் மனித மண்டை ஓடுகளால் ஆன மாலையை அணிந்து தோளில் திரிசூலம் சாய்ந்தவாறும் காட்சியளிக்கின்றனர். டாகினி கூந்தல் பெரும்பாலும் கரை புரண்டோடும் நிலையில் சவத்தின் மீது நடனமாடியவாறு இருப்பார். அறியாமை மற்றும் ஆணவத்தின் உருவகமாக சவம் கருதப்படுகிறது. டாகினியின் இந்த நடனம் ஆணவத்தையும் அறியாமையையும் ஆட்கொண்டதை காட்டுகிறது.\n\n\n"}
{"id": "37446", "url": "https://ta.wikipedia.org/wiki?curid=37446", "title": "பிங்கல முனிவர்", "text": "பிங்கல முனிவர்\n\nபிங்கல முனிவர் பத்தாம் நூற்றாண்டில் வாழ்ந்தவர். இவர் திவாகர முனிவரின் மாணவர்களில் ஒருவர். இவர் பிங்கல நிகண்டு என்ற நூலை எழுதியவர். இவர் காலம் நச்சினார்க்கினியர் காலத்திற்கு முன்பு வாழ்ந்தவர்.\n"}
{"id": "37447", "url": "https://ta.wikipedia.org/wiki?curid=37447", "title": "14-ஆம் நூற்றாண்டு", "text": "14-ஆம் நூற்றாண்டு\n\nகிபி 14ம் நூற்றாண்டு 1301 இல் ஆரம்பித்து 1400 இல் முடிவடைந்த ஒரு நூற்றாண்டு காலப் பகுதியைக் குறிக்கும்.\n\n\n\n"}
{"id": "37456", "url": "https://ta.wikipedia.org/wiki?curid=37456", "title": "நேமிநாதம்", "text": "நேமிநாதம்\n\nநேமிநாதம் என்பது தமிழ் இலக்கண நூல்களில் ஒன்று. 12 ஆம் நூற்றாண்டைச் சேர்ந்த இந்நூல் பழைய இலக்கண நூல்களைப் போலன்றி சுருக்கமாக எழுதப்பட்டது. குணவீர பண்டிதர் என்பார் இந்நூலை இயற்றினார். சமண சமயத்தைச் சேர்ந்தவரான இவர், 22 ஆவது நேமிநாதர் எனும் தீர்த்தங்கரர் மீது பக்தி கொண்டவர் இதனால் தனது நூலுக்கு \"நேமிநாதம்\" எனப் பெயரிட்டதாகக் கூறப்படுகின்றது. சுருக்கமான நூல் ஆதலால் சின்னூல் என்ற பெயரும் இதற்கு வழங்குகிறது. \n\nஇன்று கிடைக்கக்கூடியதாகவுள்ள மிகப் பழைய இலக்கண நூலான தொல்காப்பியத்துக்கும் பிற்காலத்தில் எழுதப்பட்ட விரிவான இலக்கண நூலான நன்னூலுக்கும் இடைப்பட்ட காலத்தில் இந்நூல் எழுதப்பட்டதால் அக்காலப்பகுதியில் தமிழ் இலக்கண நிலையைப் புரிந்து கொள்வதற்கு இந்நூல் பெரிதும் உதவுகிறது. இந்நூல் மகடூஉ முன்னிலையாக எழுதப்பட்டுள்ளது.\n\nSection::::அமைப்பு.\nஇது எழுத்ததிகாரம், சொல்லதிகாரம் என இரண்டு பெரும் பிரிவுகளாகப் பிரிக்கப்பட்டுள்ளது. எழுத்ததிகாரம் மேலும் துணைப் பிரிவுகளாகப் பிரிக்கப்படவில்லை. ஆனால், சொல்லதிகாரத்தின் உட்பிரிவுகளாக ஒன்பது இயல்கள் உள்ளன. அவை:\n\n\nசொல்லதிகாரம் பெரும்பாலும் தொல்காப்பியத்தையே அடியொற்றி அமைந்துள்ளது. உட்பிரிவுகளின் எண்ணிக்கை, அவற்றின் பெயர் என்பன உட்படப் பல ஒற்றுமைகள் காணப்படுகின்றன.\n\nஇந்நூல் வெண்பாக்களால் அமைந்தது. வெண்பாக்களால் இயற்றப்பட்ட முதல் இலக்கண நூல் இதுவாகும். இந்நூலின் எழுத்ததிகாரத்தில் 24 செய்யுள்களும், சொல்லதிகாரத்தில் 77 வெண்பாக்களும் உள்ளன. பாயிரம், அவையடக்கம் ஆகியவை உள்ளிட்ட 4 பாடல்களையும் சேர்த்து மொத்தம் 99 வெண்பாக்களால் ஆனது இந்நூல்.\n\nSection::::உரை.\nநூலாசிரியரே இதற்கு உரையும் எழுதியதாகவும், அவ்வாறு நூலாசிரியரே உரையையும் எழுதுவது இது முதல் முறை ஆகும் என்றும் சிலர் கருதுவர். ஆனால் உரையாசிரியர் யாரென அறிந்துகொள்ளத்தக்க வகையில் உரையில் குறிப்புக்கள் எதுவும் காணப்படவில்லை. இது பிற்காலத்தில் 14 ஆம் நூற்றாண்டுக்குப் பின்னர் எழுந்த உரை என்ற கருத்தும் நிலவுகிறது. விளக்கவுரை, எடுத்துக்காட்டுகள் என்பவற்றை உள்ளடக்கி ஒரு விரிவான உரையாக இது அமைந்துள்ளது.\n\n\n\n"}
{"id": "37457", "url": "https://ta.wikipedia.org/wiki?curid=37457", "title": "குணவீர பண்டிதர்", "text": "குணவீர பண்டிதர்\n\nகுணவீர பண்டிதர் 12 ஆம் நூற்றாண்டில் சோழ நாட்டில் வாழ்ந்தவர். சோழ அரசன் இரண்டாம் குலோத்துங்கன் காலத்தைச் சேர்ந்தவர். சமண சமயத்தைச் சேர்ந்தவர்.\n\nநேமிநாதம் என்னும் இவரது தமிழ் இலக்கண நூல் நேமிநாத தீர்த்தங்கரர் என்னும் சமண தீர்த்தங்கரர் பெயரால் எழுதப்பட்டது. இவர் எழுதிய மற்றொரு நூல் வச்சணந்திமாலை என்னும் பாட்டியல் நூல். வச்சணந்தி முனிவர் இவரது ஆசிரியர். இவர் பெயரால் இந்த நூல் செய்யப்பட்டது.\n\n"}
{"id": "37459", "url": "https://ta.wikipedia.org/wiki?curid=37459", "title": "நாற்கவிராச நம்பி", "text": "நாற்கவிராச நம்பி\n\nநாற்கவிராச நம்பி என்பவர் 12 ஆம் நூற்றாண்டில் சோழ நாட்டில் வாழ்ந்தவர். சமண சமயத்தவரான இவர் பல பாவகைகளையும் திறமையாகப் பாட வல்லவர் என்பதால் இவருக்கு நாற்கவிராசர் என்னும் பெயர் ஏற்பட்டதாகக் கூறப்படுகிறது. இவர் தமிழ், வடமொழி ஆகிய இரு மொழிகளிலும் வல்லவராக இருந்தார்.\n\nதொல்காப்பியத்தில் கூறப்பட்டுள்ள அகப்பொருள் இலக்கணத்தை விளக்க நம்பி அகப்பொருள் எனப்படும் இலக்கண நூலை இவர் எழுதினார்.\n\n"}
{"id": "37460", "url": "https://ta.wikipedia.org/wiki?curid=37460", "title": "நம்பி அகப்பொருள்", "text": "நம்பி அகப்பொருள்\n\nநம்பி அகப்பொருள் என்பது தமிழ் இலக்கண நூலாகிய தொல்காப்பியத்தில் கூறப்பட்ட அகப்பொருள் இலக்கணத்தை விளக்க எழுந்த நூலாகும். பல்வேறு கால கட்டங்களிலும் தோன்றிய அகப்பொருள் இலக்கண நூல்களில் சிறந்ததாகக் கருதப்படுவதும், இன்றும் தமிழ் இலக்கணம் பயில்வோரால் விரும்பப்படுவதுவும் இந்நூலேயாகும். \n\nசூத்திர வடிவில் அமைந்துள்ள இந்நூல் நாற்கவிராச நம்பி என்பவரால் இயற்றப்பட்டது. அகத்திணையியல், களவியல், வரைவியல், கற்பியல், ஒழிபியல் என ஐந்து பிரிவுகளாக இந் நூலை ஒழுங்கு படுத்தியுள்ளார் இதன் ஆசிரியர். \n\n"}
{"id": "37461", "url": "https://ta.wikipedia.org/wiki?curid=37461", "title": "பெருநான்கு (இந்தியப் பாம்புகள்)", "text": "பெருநான்கு (இந்தியப் பாம்புகள்)\n\nபெரும் நான்கு (ஆங்கிலம்:Big Four) என்பது இந்தியாவில் காணப்படும் மிகவும் ஆபத்தான நான்கு நச்சுப்பாம்புகளைக் குறிக்கும். ஏறக்குறைய இந்தியாவில் பாம்புக்கடியினால் ஏற்படும் மிகப்பெரும்பாலான இறப்புக்களுக்கும் இவையே காரணமாக விளங்குகின்றன.\n\nஅப்பாம்புகள் கீழ்வருமாறு:\n\n"}
{"id": "37462", "url": "https://ta.wikipedia.org/wiki?curid=37462", "title": "தண்டியலங்காரம்", "text": "தண்டியலங்காரம்\n\nதமிழில் ஐவகை இலக்கணங்களான எழுத்து, சொல், பொருள், யாப்பு, அணி என்பவற்றில் அணி இலக்கணத்தை விளக்கி எழுந்த நூல் தண்டியலங்காரம் ஆகும். காவிய தர்சம் என்னும் சமஸ்கிருத இலக்கண நூலைத் தழுவி எழுதப்பட்ட இந்நூலின் ஆசிரியர் தண்டி என்பவராவார். இது உரைதருநூல்களில் ஒன்று. இலக்கணம் இயற்றிய ஆசிரியரே இலக்கணத்துக்கு உரை மேற்கோள்களாகத் தாமே பாடல்களையும் இயற்றி உரையுடன் இணைத்துள்ளார். தமிழ்த் தண்டியலங்காரம் எழுதப்பட்ட காலம் (946-1070) \n\nSection::::அமைப்பு.\nபொதுவியல், பொருளணியியல், சொல்லணியியல் என மூன்று பிரிவுகளாக அமைக்கப்பட்டுள்ள இந்நூலில், தமிழ் இலக்கியங்களில் காணப்படும் பல்வேறு அணி வகைகளுக்கான இலக்கணங்கள் கூறப்பட்டுள்ளன. \n\nSection::::பொதுவியல்.\nபொதுவியல், முத்தகச் செய்யுள், குளகச் செய்யுள், தொகைநிலைச் செய்யுள், தொடர்நிலைச் செய்யுள் எனும் நான்கு வகையான செய்யுள்கள் பற்றி விளக்குகிறது. தொடர்நிலைச் செய்யுள் வகை பற்றிக் கூறும்போது அதன் வகைகளான பெருங்காப்பியம், காப்பியம் என்பவற்றின் இலக்கணங்கள் பற்றி இந்நூல் விளக்குகின்றது.\n\nSection::::பொருளணியியல்.\nபொருளணியியலில்,\n\n\nஆகிய 37 அணிகளுக்காண இலக்கணம் கூறப்பட்டுளளது.\n\nSection::::சொல்லணியியல்.\nசொல்லணியியல், மடக்கு, சித்திரகவி, வழுக்களின் வகைகள் ஆகியவை பற்றிய விளக்கங்கள் தரப்பட்டுள்ளன. \n\n\n"}
{"id": "37463", "url": "https://ta.wikipedia.org/wiki?curid=37463", "title": "லோகபாலர்கள்", "text": "லோகபாலர்கள்\n\nலோகபாலர்கள் என்பதற்கு \"உலகத்தை காப்பவர்கள்\" என்று பொருள். எனினும் இந்து மதம் மற்று பௌத்த மதங்களில் வெவ்வேறு லோகபாலர்கள் வணங்கப்படுகின்றனர். \n\n\n"}
{"id": "37467", "url": "https://ta.wikipedia.org/wiki?curid=37467", "title": "திக்பாலர்கள்", "text": "திக்பாலர்கள்\n\nதிக்பாலர்கள்(दिक्पाल) திசைகளை காப்பவர்கள் ஆவார். வடமொழியில் \"திக்\"(दिक्) என்றால் திசை என்று பொருள், \"பால\"(पाल) என்றால் காப்பவர்கள் என்று பொருள். எனவே திசைகளை காப்பவர்கள் \"திக்பாலர்கள்\" என அழைக்கப்பட்டனர். எட்டுதிக்குகளை காப்பவர்களை மொத்தமாக அஷ்டதிக்பாலகர்கள் என அழைப்பர். எட்டுதிக்குகளுடன் ஊர்த்துவம்(மேல்) மற்றும் அதம்(கீழ்) திக்குகளை காப்பவர்களையும் சேர்த்து தசதிக்பாலர்கள் எனவும் அழைப்பதுண்டு. \n\nஇந்து மதத்தில், திக்பாலர்களின உருவங்களை கோவில் கோபுரங்கள், வாயில்கள், கூரைகள் மற்றும் சுவர்களில் காணலாம். \n\nSection::::தசதிக்பாலர்கள்.\nதசதிக்பாலர்களின் பட்டியல் கீழே கொடுக்கப்பட்டுள்ளது:\n\nSection::::திசைகளின் பெயர்கள்.\nஇந்து சாஸ்திரங்களில் திசைகளின் பெயரை அந்தந்த திசைகளின் அதிபதிகளை வைத்து கூறுவதுண்டு. அதாவது வடகிழக்கு திசையினை ஈசானியம் என்றும் தென்கிழக்கு திசையினை அக்னேயம் என்று திசைக்குறிய திகபாலர்களின் பெயர்களை வைத்து அழைப்பதுண்டு. இந்த முறை வாஸ்து சாஸ்திரத்தில் முக்கியமாக காணப்படுகிறது. \n\nSection::::லோகபாலர்கள்.\nஇந்து மதத்தில் நான்கு பெரும் திசையை காப்பவர்கள் லோகபாலர்கள் என அழைக்கப்படுகின்றனர். \n\n\nஇந்த லோகபாலர்களின் சிலைகளை கோபுரவாசல்களின் வைப்பது வழக்கம் \n\n\n\n"}
{"id": "37475", "url": "https://ta.wikipedia.org/wiki?curid=37475", "title": "சுவாகா", "text": "சுவாகா\n\nசுவாகா என்பது யாக சாலையில் அக்னி குண்டத்தில் யாக பொருட்கள் நிவேதனங்களாக இடும் போது கூறப்படும் சொல் ஆகும்.\nஇந்து மற்றும் பௌத்த மதங்களில் அதிலும் குறிப்பாக பௌத்தத்தில் சுவாகா(ஸ்வாஹா स्वाहा) என்பது மந்திரங்களின் இறுதியில் சொல்லப்படும் சொல்லும் ஆகும். சுவாகா என்பது சு(सु) மற்றும் ஆ ஆகியவற்றில் இருந்து தோன்றியிருக்கலாம் என கருதப்படுகிறது. \"சு\" என்பது நன்மையை குறிக்கும் \"ஆ\" என்றால் கொடுத்தல் அல்லது கூப்பிடுதல் என பொருள்படும். \n\nஇந்த சொல்லை ஜப்பானியர்கள் சோஹா எனவும் திபெத்தியர்கள் சோவா எனவும் குறிப்பிடுவர். \n\nவடமொழியில் சுவாகா என்பது பெண்பால் பெயராகும். சுவாகா என்பது சுவாகா தேவி என்ற பெண் தெய்வமாக உருவகப்படுத்தப்படுகிறது. இவர் அக்னியின் துணையாக கருதப்படுகிறார். யாக நிவேதனங்களை பெற்றுக்கொண்டு அக்னி தேவனுக்கு இவர் அளிக்கிறார் என நம்பப்படுகிறது. சில புராணங்களில் முருகன் அக்னி மற்றும் சுவாகா தேவியின் மகனாக கூறப்படுகிறார். சுவாகா தேவி தக்ஷனின் மகளாக கருதப்படுகிறார். நான்கு வேதங்களும் இவரது உடலாகவும், வேதத்தின் ஆறு அங்கங்களும் ஆறு கரங்களாகவும் உருவகிக்கப்படுகின்றன. சில நேரங்களில் இவர் ருத்திரனின் மனைவியாகவும் சித்தரிக்கப்படுகிறார்.\n\nSection::::'ஸ்வாஹா' வுக்கு வேதாந்தப்பொருள்.\n'ஸ்வத்வ-ஹனனம்' என்று வடமொழியில் இதற்குப்பொருள் சொல்லப்படுகிறது. 'ஸ்வத்வம்' என்றால் 'தான் என்ற தன்மை'; அதாவது, 'தான், தனது' என்று எதைக் குறித்துச் சொல்லிக் கொண்டிருக்கிறோமோ அந்த பழக்கநடக்கை.நமது உடம்பு, மனது, புத்தி, இவைகளின் சேர்க்கையைத்தான் ஒவ்வொரு மனிதனும் 'தான்' அல்லது 'நான்' என்று பழகுகிறான். ஆனால் இந்த 'நான்' ஒரு வரையறைக்குட்பட்டது. வேதாந்தம் இதை மறுத்து, 'நான்' என்பது ஒரு வரையறைக்குட்படாத பரம்பொருள் என்று பறைசாற்றுகிறது. இப்படிச் சொல்லும்போது, எவ்விதம் நாம் இந்த வரையறுக்கப்பட்ட 'தான்' என்ற தன்னை, வரையறுக்கப்படாத பரம்பொருளாகத் தெரிந்துகொள்ள வேண்டும் என்பதற்கு வேதம் பல இடத்தில் மந்திரங்களை போதிக்கிறது. ஒரே ஒரு எடுத்துக்காட்டு:\n\n\"ஆர்த்ரம்ஜ்வலதி ஜ்யோதிரஹம் அஸ்மி; ஜ்யோதிர்ஜ்வலதி பிரம்ம அஹம் அஸ்மி;\" \"யோஹம் அஸ்மி பிரம்ம அஹம் அஸ்மி;அஹம் அஸ்மி பிரம்ம அஹம் அஸ்மி;\" \"அஹம் ஏவ அஹம் மாம் ஜுஹோமி ஸ்வாஹா\"\n\nஇதன் பொருள்: நீரில் நனைந்தவிதை முளைப்பது போல் எந்த பரஞ்சோதியிலிருந்து இவ்வளவும் தோன்றிற்றோ அந்த சோதியே நான்.அந்த சோதியே என்னுள்ளும் விளங்குகிறது.அந்த வரையற்ற பரம்பொருள்தான் நான். இந்த சிறிய'நான்' என்ற என்னையே அந்த பெரிய 'நான்' என்ற சோதியில் இடுகிறேன். ஸ்வாஹா.\n\nமேற்குறித்த மந்திரம் ஒவ்வொரு நாளும் நீராடும்போது உச்சரிக்கப்படவேண்டிய மந்திரங்களில் ஒன்று. இந்தமந்திரம் வேதத்தில் வரும் இடத்தில் அக்னி, யாகம், சடங்கு ஒன்றுமில்லை. வேதாந்தத்தில் இதைத்தான் ஸ்வாஹாவின் வரையறை (definition) ஆக எடுத்துக்கொள்கிறார்கள்.\n\nகந்தரனுபூதியில் இந்த மந்திரத்தை அழகான தமிழில் சொல்லப்படுகிறது:\n\n"}
{"id": "37486", "url": "https://ta.wikipedia.org/wiki?curid=37486", "title": "ஹஃபிசுல்லா அமீன்", "text": "ஹஃபிசுல்லா அமீன்\n\nஹஃபிசுல்லா அமீன் (\"Hafizullah Amin\") (ஆகஸ்ட் 1, 1929 – டிசம்பர் 27, 1979) ஆப்கானிஸ்தானின் கம்யூனிச ஆட்சியில் இருந்த இரண்டாவது அதிபர் ஆவார்.\n\nஅமீன் 104 நாட்கள் மட்டுமே ஆட்சியில் இருந்தார். அக்காலகட்டத்தில் பாகிஸ்தான் மற்றும் ஐக்கிய அமெரிக்கா ஆகிய நாடுகளை ஆப்கானிய பாதுகாப்புக்குள் உட்படுத்த முனைந்தார். டிசம்பர் 27, 1979 இல் இவரது எதிர்ப்பாளர்கள் சோவியத் படைகளின் துணையுடன் இவரையும் இவரைச் சேர்ந்த 300 பேரையும் கொன்று சோவியத் சார்பான பப்ராக் கர்மால் என்பவரை பதவியிலமர்த்தினர்.\n\nகாபூல் பல்கலைக்கழகப் பட்டதாரியான அமீன் பட்டப்பின் படிப்புக்காக ஐக்கிய அமெரிக்கா சென்றார். பட்டம் பெற்றமலேயே நாடு திரும்பிய அமீன் அங்கு ஆசிரியத் தொழிலை மேற்கொண்டார்.\n\nமக்கள் ஜனநாயகக் கட்சியில் இணைந்து அதன் மார்க்சிய மக்கள் பிரிவில் ஒரு முக்கிய உறுப்பினரானார். 1978 இல் முகமது டாவூட் கான் தலைமையிலான அரசுக்கெதிரான புரட்சிக்கு தலைமை தாங்கினார். ஏப்ரல் 28, 1978 இல் டாவூடும் அவரது குடும்பத்தினரும் சுட்டுக் கொல்லப்பட்டனர். அதன் பின்னர் மக்கள் ஜனநாயகக் கட்சி நூர் முகமது தராக்கி தலைமையில் ஆட்சியைப் பிடித்தது. அமீனும் பாப்ராக் கர்மாலும் துணைப் பிரதமர்களாயினர். \n\nகட்சியின் மார்க்சிய மக்கள் பிரிவு ஆட்சியில் மிகுந்த செல்வாக்குப் பெற்றது. இதனை அடுத்து கர்மால் ஐரோப்பாவுக்குத் தப்பி ஓடினார். மார்ச் 1979 இல் கட்சியில் அமீனின் செல்வாக்கு அதிகமாயிற்று.\n\nஅமீனின் அதிபர் மாளிகையில் வைத்து இடம்பெற்ற கொலைமுயற்சி ஒன்றிலிருந்து அவர் தப்பினார். இதனையடுத்து அமீன் தனது ஆதரவாளர்களுடன் அதிபர் மாளிகையைக் கைப்பற்றி அதிபர் தராக்கியை சிறைப்பிடித்தார்.\n\nசெப்டம்பர் 14, 1979 அமீன் அரசைத் தனது முழுக்கட்டுப்பாட்டுக்குள் கொண்டு வந்தார். சில நாட்களின் பின்னர் தராக்கி இனந்தெரியாத நோய் காரணமாக இறந்ததாக அறிவிக்கப்பட்டது. அமீனின் ஆட்சியின் போது அவருக்கெதிராக சுமார் 18,000 பேர் சுட்டுக் கொல்லப்பட்டனர். அவருக்கு கட்சியிலும் மக்களிடையேயும் செல்வாக்குச் சரிந்தது.\n\nஇவரது காலத்தில் பல ஆப்கானியர்கள் ஈரானுக்கும் பாகிஸ்தானுக்கும் தப்பிச் சென்றனர்.\n\nSection::::சோவியத் தலையீடு.\nடிசம்பர் 27, 1979 இல் சோவியத் இராணுவம் அரச மாளிகையை முற்றுகையிட்டு அமீனையும் அவரது காவற்படையினர் 200 பேரையும் சுட்டுக் கொன்று காபூலைத் தமது கட்டுப்பாட்டுக்குள் கொண்டு வந்தனர்.\n\nஅன்றிரவு 7:15 மணிக்கு அரச வானொலியில் பாப்ராக் கர்மாலின் முன்கூட்டியே பதிவு செய்யப்பட்ட குரல் மூலம் ஆப்கானிஸ்தான் அமீனிடம் இருந்து விடுவிக்கப்பட்டதாக அறிவிக்கப்பட்டது. மாஸ்கோவில் இடம்பெயர்ந்திருந்த நிலையில் பாப்ராக் கர்மால் அதிபராகத் தேர்ந்தெடுக்கப்பட்டார்.\n\n"}
{"id": "37492", "url": "https://ta.wikipedia.org/wiki?curid=37492", "title": "முள்ளியவளை வித்தியானந்தக் கல்லூரி", "text": "முள்ளியவளை வித்தியானந்தக் கல்லூரி\n\nவித்தியானந்த கல்லூரி வன்னி, முல்லைத்தீவில் அமைந்துள்ள முன்னணிப் பாடசாலைகளில் ஒன்று. இது 1951 ஆம் ஆண்டு நாடாளுமன்ற உறுப்பினர் சி. சுந்தரலிங்கம் அவர்களினால் ஆரம்பிக்கப்பட்டது. இப்பாடசாலையின் 1 ஆவது அதிபராக இருந்தவர் AFK ஞானப்பிரகாசம். இந்தக் கல்லூரியின் வளாகம் 27 ஏக்கர் நிலப்பரப்பில் அமைந்துள்ளது. இங்கு ஆண்டு 6 தொடக்கம் உயர்தர வகுப்பு (ஆண்டு 12) வரை வகுப்புக்கள் நடைபெறுகின்றன. 2005-ஆம் ஆண்டுக் கணக்கெடுப்பின்படி இப்பாடசாலையில் 702 மாணவர்கள் கல்வி பயின்றனர்.\n\n"}
{"id": "37499", "url": "https://ta.wikipedia.org/wiki?curid=37499", "title": "டெர்பியம்", "text": "டெர்பியம்\n\nடெர்பியம் (ஆங்கிலம்: Terbium (ˈtɝbiəm) அணுவெண் 65 கொண்ட ஒரு வேதியியல் தனிமம். இத் தனிமத்தின் அணுக்கருவினுள் 94 நொதுமிகள் உள்ளன. டெர்பியத்தின் வேதியியல் குறியீடு Tb ஆகும்.\n\nSection::::குறிப்பிடத்தக்க பண்புகள்.\nடெர்பியம் பார்ப்பதற்கு வெள்ளிபோன்ற வெண்மையாக இருக்கும் ஒரு காரக்கனிம மாழை. டெர்பியம் வளைந்து நெளிந்து கொடுக்ககூடிய தன்மையும், தகடாகும் தன்மையும் கொண்ட ஒரு மாழை. எளிதாக கத்தியால் நறுக்கும் அளவுக்கு மெதுவானது. காற்றில் ஓரளவிற்கு நிலையான (ஆக்ஸைடாகாத) தன்மை உடையது. இரு வேறு படைகவடிவுகள் கொண்ட பொருள். ஒரு படிகநிலையில் இருந்து மற்றதற்கு மாறும் வெப்பநிலை 1289 °C.\nSection::::பயன்பாடுகள்.\nகால்சியம் ஃவுளூரைடு, கால்சியம் டங்ஸ்டேட், ஸ்ட்ரான்சியம் மாலிப்டேட் ஆகிய பொருட்களால் செய்யப்படும் எதிர்மின்னிக்கருவிகளில் புறவூட்டுப் பொருளாக டெர்பியம் பயன்படுகின்றது. வேதியியல் வினையால் இடுபொருளைக் கொண்டு மின்னாற்றலாக மாற்றும் சில உயர்வெப்பநிலையில் இயங்கும் இடுமின்கலங்களில் (fuel cell) நிலைப்படுத்தும் பொருளாக சிர்க்கோனியம் ஆக்ஸைடுடன் (ZrO) டெர்பியம் பயன்படுகின்றது.\n\nடெர்பியம் ஆக்ஸைடு பச்சை நிறம் தரும் ஒளிரியாக புளோரசன்ட் விளக்குகளிலும் தொலைக்காட்சிப் பெட்டிகளிலும் பயன்படுகின்றது. \nSection::::வரலாறு.\n1843 ஆம் ஆண்டில் சுவீடன் நாட்டு வேதியியலாளர் கார்ல் குஸ்டாஃவ் மோசான்டெர் (Carl Gustaf Mosander) இயிற்றியம் ஆக்ஸைடு (YO) -இல் ஒரு மாசுப் பொருளாக (புறப்பொருளாக) கண்டறிந்தார்.\nதற்கால மின்மவணு பரிமாற்ற முறை கண்டுபிடிக்கும் வரையில் இது தனியாக பிரித்தெடுக்கப்படவில்லை.\n\nடெர்பியம் அரிதில் கிடைக்கும் தனிமம் என்னும் வகையை சேர்ந்ததென்று குறிப்பிட்டிருந்தாலும், வெள்ளி, பாதரசம் ஆகிய தனிமங்களைவிட அதிக அளவில் புவியில் கிடைக்கின்றது. அரிதில் பிரித்தெடுக்கப்பட்டு தனிமமாக உணர்ந்த பொருட்களில் ஒன்று என்று முன்காலத்து வேதியியலாலர் கருதினர் என்பர். .\n\nSection::::கிடப்பும் மலிவும்.\nடெர்பியம் இயற்கையில் தனியாக தனிமமாகக் கிடைப்பதில்லை. ஆனால் பல கனிமங்களில் கலந்துள்ள ஒரு பொருளாகக் கிடைக்கின்றது. இவ்வகையான கனிமங்களில் சில செரைட்டு, கடோலினைட்டு, மோனாசைட்டு, செனோனைட்டு, யூக்செனைட்டு முதலியன சில. இவற்றிலும் 1% க்கும் குறைவாகவே டெர்பியம் உள்ளது. தெற்கு சீனாவில் கிடைக்கும் களிமன் பொருட்களில் கிடைக்கின்றது.\n"}
{"id": "37505", "url": "https://ta.wikipedia.org/wiki?curid=37505", "title": "குரோக்கொடைலின்", "text": "குரோக்கொடைலின்\n\nகுரோக்கொடைலின் (\"Crocodilin\") என்பது முதலையின் குருதியில் காணப்படும் பாக்டீரிய எதிர்ப்பொருள் ஆகும். இது ஒரு பெப்டைடு ஆகும். கில் டயமண்டு என்பவரால் இப்பொருள் முதலில் பிரித்தெடுக்கப்பட்டது. முதலைகள் நோய்த்தொற்று ஏற்படக்கூடிய வாய்ப்புகள் அதிகமுள்ள இடத்தில் வாழ்வினும் அவை பாதிக்கப்படாமல் இருப்பதற்கு இப்பொருளே காரணம் ஆகும்.\n\n"}
{"id": "37506", "url": "https://ta.wikipedia.org/wiki?curid=37506", "title": "1612", "text": "1612\n\n1612 (MDCXII) ஒரு ஞாயிற்றுக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு புதன்கிழமையில் ஆரம்பமானது.\n\n\n"}
{"id": "37528", "url": "https://ta.wikipedia.org/wiki?curid=37528", "title": "அண்ணாமலை", "text": "அண்ணாமலை\n\nஅண்ணாமலை என்ற தலைப்பில் உள்ள கட்டுரைகள்:\n\n\n\n\n\n"}
{"id": "37540", "url": "https://ta.wikipedia.org/wiki?curid=37540", "title": "ஓரம் போ", "text": "ஓரம் போ\n\nஓரம் போ 2007ம் ஆண்டு வெளிவந்த ஓர் தமிழ்த் திரைப்படமாகும். ஏ.பி. ஃபில்ம் கார்டன் ஆல் தயாரிக்கப்பட்டு புஷ்கார், காயத்ரி ஆகியோரால் இயக்கப்பட்டது. ஜி. வி. பிரகாஷ் குமார் ஆல் இசையமைக்கப்பட்டது. ஆர்யா, பூஜா ஆகியோர் நடித்துள்ளனர்.\n\n"}
{"id": "37550", "url": "https://ta.wikipedia.org/wiki?curid=37550", "title": "பெனசீர் பூட்டோ", "text": "பெனசீர் பூட்டோ\n\nபெனசீர் பூட்டோ (, , ; 21 ஜூன் 1953 – 27 டிசம்பர் 2007), பாகிஸ்தானில் மத்திய-இடது அரசியல் கட்சியான பாகிஸ்தான் மக்கள் கட்சியின் தலைவராக இருந்த ஒரு பாகிஸ்தான் அரசியல்வாதியாவார்.பூட்டோ, ஒரு முஸ்லீம் அரசை தலைமை தாங்கி நடத்தி செல்ல தேர்ந்தெடுக்கப்பட்ட முதல் பெண்மணி ஆவார். அவர் பாகிஸ்தானின் பிரதம மந்திரியாக இருமுறை (1988–1990; 1993–1996) பதவி வகித்தார்.அவர் பாகிஸ்தானின் முதல் மற்றும் இன்று வரையிலும் ஒரே பெண் பிரதம மந்திரியாவார்.\n\nஅவரின் குடும்பம் சிந்திகளின் பூட்டோ வம்சாவழியில் இருந்து வந்தது. முன்னாள் பிரதம மந்திரி சுல்பிக்கார் அலி பூட்டோவிற்கும், ஈரானிய-குர்திஷ் வம்சாவழியில் வந்த பேகம் நஸ்ரத் பூட்டோவிற்கும் மூத்த குழந்தையாக பெனசீர் பூட்டோ பிறந்தார்.\nஅவரின் தந்தைவழி தாத்தா சர் ஷா நவாஜ் பூட்டோ ஆவார். இவர் இந்தியாவின் ஹரியானா மாநிலத்தில் உள்ள பட்டோ காலன் என்ற அவரின் சொந்த ஊரில் இருந்து சுதந்திரத்திற்கு முன்னாள் சிந்தில் உள்ள லார்கானா மாவட்டத்திற்கு வந்தவராவார். \nபூட்டோ, தமது 35வது வயதில், 1988ல் முதன்முறையாக பிரதம மந்திரியாக பதவியேற்றார், ஆனால் ஊழல் குற்றச்சாட்டுக்களின் அடிப்படையில் அப்போதைய பாகிஸ்தான் குடியரசுத் தலைவர் குலாம் இசாக் கானின் உத்தரவின் கீழ் 20 மாதங்களுக்கு பின்னர் அவர் பதவியில் இருந்து நீக்கப்பட்டார்.1993ல் மீண்டும் தேர்ந்தெடுக்கப்பட்ட அவர், அதேபோன்ற குற்றச்சாட்டுக்களுக்காக, இந்த முறை ஜனாதிபதி பரூக் லெஹரியினால் மீண்டும் 1996ல் நீக்கப்பட்டார். அவர் 1998ல் தானே முன்வந்து நாடு விட்டு துபாய் சென்றார்.\n\nபூட்டோ 18 அக்டோபர் 2007ல் மீண்டும் பாகிஸ்தானுக்கு திரும்பினார், பின்னர் ஜனாதிபதி பர்வீஜ் முஷாரப்புடன் ஒரு புரிதலுக்கு வந்தவுடன், அவருக்கு பொதுமன்னிப்பு வழங்கப்பட்டது, அத்துடன் அவர் மீதிருந்த அனைத்து குற்றச்சாட்டுக்களும் திரும்பப் பெறப்பட்டன. திட்டமிடப்பட்டிருந்த |2008 பாகிஸ்தான் பொது தேர்தலுக்கு இரண்டு வாரங்களுக்கு முன்னால், அப்போது அவர் முன்னணி எதிர்கட்சி வேட்பாளராக இருந்தார், 27 டிசம்பர் 2007ல் பாகிஸ்தான் நகரமான ராவல்பிண்டியில் பாகிஸ்தான் மக்கள் கட்சியின் ஒரு பேரணியில் புறப்பட்ட போது அவர் படுகொலை செய்யப்பட்டார்.அதற்கடுத்த ஆண்டு, மனித உரிமைகள் துறையில் ஐக்கிய நாடுகள் சபை விருது|மனித உரிமைகளுக்கான துறையில் ஐக்கிய நாடுகள் சபையின் விருதை வென்ற ஏழு வெற்றியாளர்களில் ஒருவராக அவரின் பெயர் பட்டியலிடப்பட்டது.\n\nSection::::கல்வியும், தனிப்பட்ட வாழ்க்கையும்.\nஇவர் கராச்சியில் உள்ள லேடி ஜென்னிங்ஸ் நர்சரி ஸ்கூல் மற்றும் கான்வென்ட் ஆப் ஜீசஸ் அண்டு மேரி ஆகியவற்றில் படித்தார். ராவால்பிண்டி பிரசண்டே ஷன் கான்வென்ட்டில் இரண்டு ஆண்டுகள் படித்த பின்னர், அவர் முர்ரேயில் உள்ள ஜீசஸ் அண்டு மேரி கான்வென்ட்டிற்கு அனுப்பப்பட்டார்.அவர், தமது 15வது வயதில் சாதாரண தேர்வுகளில் தேர்ச்சி பெற்றார்.\n\nதமது ஆரம்ப கால பள்ளிக்கல்வியைப் பாகிஸ்தானில் முடித்த அவர், அவரின் உயர்கல்வியை அமெரிக்காவில் தொடர்ந்தார். 1969 முதல் 1973 வரை அவர் ஹேவர்ட் பல்கலைக்கழகத்திலுள்ள ரேட்கிளிப் கல்லூரியில் படித்தார். இங்கு அவர் அரசின் ஒப்பீட்டளவிலான கும் லாவ்டு விருதுகளுடன் இளங்கலை பட்டத்தைப் பெற்றார். அவர் ஃபீ பேட்டா காப்பாவிற்கும் தேர்ந்தெடுக்கப்பட்டார். ஹேவர்டில் இருந்த அவரின் காலத்தைப் பின்னர், \"என் வாழ்வின் மகிழ்ச்சிகரமான நான்கு ஆண்டுகள்\" என்று குறிப்பிட்ட பூட்டோ, அது \"ஜனநாயகம் மீதான அவரின் நம்பிக்கைக்கு அடித்தளம் அமைத்ததாக\" தெரிவித்தார்.பின்னர் 1995ல் பிரதம மந்திரியாக இருந்த போது, பாகிஸ்தான் அரசிடமிருந்து ஹேவர்ட் சட்ட கல்லூரிக்கு ஒரு பரிசை அவர் ஏற்பாடு செய்தார். 2006 ஜூனில், அவர் டொரொன்டோ பல்கலைக்கழகத்திலிருந்து மதிப்புமிக்க எல்எல்.டி பட்டம் பெற்றார்.\n\nஅவரின் அடுத்த கட்ட கல்வி இங்கிலாந்தில் எடுக்கப்பட்டது.பூட்டோ 1973க்கும், 1977க்கும் இடையில் லேடி மார்கரேட் ஹால், ஆக்ஸ்போர்டில் தத்துவம், அரசியல் மற்றும் பொருளாதாரம் பயின்றார். இக்காலகட்டத்தில் அவர் சர்வதேச சட்டம் மற்றும் இராஜாங்கம் குறித்த கூடுதல் பயிற்சிகளையும் முடித்தார். எல்எம்எச் -க்கு பின்னர் அவர் செயிண்ட் கேத்ரீன் கல்லூரி, ஆக்ஸ்போர்டிற்கு சென்றார். 1976 டிசம்பரில் அவர் ஆக்ஸ்போர்டு சங்கத்தின் தலைவராக தேர்ந்தெடுக்கப்பட்டார், இதன் மூலம் கௌரவம் மிக்க விவாத சமூகத்திற்கு தலைமை தாங்கும் முதல் ஆசிய பெண்மணி என்ற பெருமையையும் பெற்றார்.\n\n18 டிசம்பர் 1987ல், கராச்சியில் அவர் ஆசீப் அலி ஜர்தாரியை மணந்தார்.இந்த தம்பதியருக்கு பிலாவல், பக்த்வார் மற்றும் ஆசீஃபா என்று மூன்று குழந்தைகள் உண்டு.\n\nSection::::குடும்பம்.\nபெனாசீரின் தந்தையான பிரதம மந்திரி சுல்பிக்கார் அலி பூட்டோ 1977ல் அப்போதிருந்த முதன்மை இராணுவ தளபதி முஹமது ஜியா-அல்-ஹக்கின் தலைமையில் நடந்த ஓர் இராணுவ புரட்சியைத் தொடர்ந்து பதவியில் இருந்து நீக்கப்பட்டார். இராணுவ சட்டம் கொண்டு வந்த முஹமது ஜியா-அல்-ஹக், மூன்று மாதங்களுக்குள் தேர்தல்கள் நடத்தப்படும் என்று வாக்குறுதி அளித்தார்.இருந்த போதினும், பொது தேர்தல்கள் நடத்தப்படும் என்ற வாக்குறுதியை நிறைவேற்றுவதற்கு மாறாக, கருத்து வேறுபாடு கொண்ட அரசியல்வாதி அஹ்மது ரஜா கசோரியின் தந்தையைக் கொல்ல சதித்திட்டம் தீட்டியதற்காக திரு. பூட்டோவை தளபதி ஜியா சிறையிலடைத்தார்.திரு. ஜூல்பிகார் அலி பூட்டோ இராணுவ சட்ட நீதிமன்றத்தால் தூக்கிலிடப்பட்டார்.\n\nஇந்த குற்றச்சாட்டு \"பொதுமக்களால் பரவலாக சந்தேகிக்கப்பட்ட\" போதினும், வெளிநாட்டு தலைவர்களால் மிதமாக பல முறையீடுகள் இருந்த போதினும், ஜூல்பிகார் அலி பூட்டோ 4 ஏப்ரல் 1979ல் தூக்கிலிடப்பட்டார். அப்போது ஆட்சியில் இருந்த ஜனாதிபதியான தளபதி ஜியாவால் இந்த மிதமான முறையீடுகள் நிராகரிக்கப்பட்டன.தூக்கிலிடப்பட்டதற்கு பின்னர், மே மாத இறுதி வரை பெனசீர் பூட்டோவும், அவரின் அன்னையும் ஒரு \"போலீஸ் முகாமில்\" தங்க வைக்கப்பட்டிருந்தார்கள்.\n\n1985ல், பெனசீர் பூட்டோவின் சகோதரர் ஷாநவாஜ் பிரான்சில் சந்தேகத்திற்கிடமான முறையில் கொல்லப்பட்டார்.பின்னர் 1996ல், அவரின் மற்றொரு சகோதரரான மிர் முர்தாஜாவின் கொலை, இரண்டாவது முறையாக பிரதம மந்திரியாக இருந்த பதவி காலத்தை ஸ்திரமின்மைக்கு கொண்டு வருவதில் பங்கு வகித்தது.\n\nSection::::பிரதம மந்திரி.\nதமது படிப்புகளை முடித்து கொண்டு பாகிஸ்தானுக்கு திரும்பிய பூட்டோ, அவர் தந்தையின் சிறைவாசம் மற்றும் அதைத் தொடர்ந்து தூக்கிலிடப்பட்டது ஆகியவற்றால் விழிப்படைந்து தாம் வீட்டு காவலில் வைக்கப்பட்டிருப்பதாக உணர்ந்தார். ஜெனரல் முஹம்மது ஜியா-அல்-ஹக் இறக்கும் வரை பாகிஸ்தானில் அவர் தமது அரசியல் இருப்பைத் தக்க வைக்க முடியாமல் இருந்த போதிலும் , 1984ல் இங்கிலாந்திற்கு திரும்ப அனுமதிக்கப்பட்ட நிலையில், நாடு கடத்தப்பட்ட நிலையில் இருந்த போதே அவர் தந்தையின் கட்சியான பாகிஸ்தான் மக்கள் கட்சியின் ஒரு தலைவரானார்.அவர் பாகிஸ்தான் மக்கள் கட்சியின் தலைவராக இருந்த தம் தாயாரின் பதவியையும், ஜியா-அல்-ஹக் ஆட்சிக்கு எதிராக ஜனநாயக முறையிலான எதிர்ப்பையும் ஏற்று கொண்டார்.\n\nபிரதம மந்திரி பதவிக்கு பெனசீர் போட்டியிட்ட தொகுதி, அவரின் தந்தை முன்னர் போட்டியட்ட என்ஏ 207 என்ற அதே தொகுதியாகும்.1926ல் சிந்தில் நடத்தப்பட்ட முதல் தேர்தலில் மறைந்த சர்தார் வாஹித் பக்ஸ் பூட்டோ முதன்முதலில் அந்த தொகுதியில் போட்டியிட்டார். அந்த தேர்தல்கள் இந்தியாவின் மத்திய சட்டமன்றத்திற்கானதாக இருந்தது.சர்தார் வாஹித் பக்ஸ் வென்றார், அவர் சிந்திலிருந்து ஒரு ஜனநாயகரீதியாக தேர்ந்தெடுக்கப்பட்ட பாராளுமன்றத்திற்கான முதல் தேர்ந்தெடுக்கப்பட்ட பிரதிநிதியாக இருந்தார் என்பதோடு மட்டுமின்றி, மத்திய சட்டமன்றத்தின் 27 வயது நிரம்பிய இளம் உறுப்பினராகவும் இருந்தார்.அரசாங்கத்திற்கு தேர்ந்தெடுக்கப்பட்ட முதல் பூட்டோ என்கிற வகையில் வாஹித் பக்ஸின் சாதனை நினைவுபேறுடையதாக இருந்தது, அந்த தொகுதி, அதற்கு பின்னர் அவரின் குடும்ப உறுப்பினர்களால் எப்போதும் போட்டியிடப்பட்டது. ஆகவே, அவர் ஒரு சுழற்சியின் தொடக்கத்தை அளித்தார்.சர்தார் வாஹித் பக்ஸ் பாம்பே கவுன்சிலுக்கும் தேர்ந்தெடுக்கப்பட்டார்.33 வயது இளமையிலேயே வாஹித் பக்ஸின் புதிரான மரணத்திற்கு பின்னர், அதே தொகுதியிலிருந்து போட்டியிட்ட அவரின் இளைய சகோதரர் நவாப் நபி பக்ஸ் பூட்டோ, ஓய்வு பெறும் வரை தோற்கடிக்க முடியாதபடிக்கு அங்கு நிலைத்திருந்தார்.இவர் தான் பின்னர் ஜூல்பிகார் அலி பூட்டோ போட்டியிட அத்தொகுதியை அளித்தார்.\n\n1988 நவம்பர் 16ல், ஒரு தசாப்தத்திற்கும் அதிகமான காலத்திற்கு பின்னர் நடந்த முதல் பொது தேர்தலில், பூட்டோவின் பாகிஸ்தான் மக்கள் கட்சி தேசிய பாராளுமன்றத்தில் அதிக எண்ணிக்கையிலான இடங்களைக் கைப்பற்றியது.பூட்டோ டிசம்பர் 2ஆம் தேதி, 35 வயதில் இளம் நபராகவும், முதல் பெண்மணியாகவும் நவீன காலத்தில் ஒரு முஸ்லீம் பெரும்பான்மை கொண்ட அரசை தலைமையேற்று நடத்த ஒரு கூட்டணி அரசாங்கத்தின் பிரதம மந்திரியாக பதவியேற்றார்.1989ல், பெனாசீருக்கு லிபரல் இன்டர்நேஷனலினால் சுதந்திரத்திற்கான விருது வழங்கப்பட்டது. இந்த காலகட்டத்தின் போது பூட்டோவின் தி்ட்டங்கள், தேசியவாத சீர்திருத்தம் மற்றும் நவீனமயமாக்கல் ஆகியவற்றைச் சார்ந்த முனைவுகளாக இருந்தன. இதை சில பழமைவாதிகள் மேற்கத்தியவாதம் என்று பாத்திரப்படுத்தினர்.அவர் ஒருபோதும் முயற்சி செய்திராத ஊழல் குற்றச்சாட்டுக்களைத் தொடர்ந்து 1990ல் பூட்டோ அரசாங்கம் நீக்கப்பட்டது.1990 அக்டோபர் தேர்தல்களுக்கு பின்னர் ஜியா ஆதரவிலான நவாஜ் ஷெரீப் அதிகாரத்திற்கு வந்தார்.நவாஜ் பிரதம மந்திரியாக பதவி வகித்த அதற்கடுத்த மூன்று ஆண்டுகளுக்கு, பூட்டோ எதிர்கட்சி தலைவராக இருந்தார்.\n\n1993 அக்டோபரில் மீண்டும் தேர்தல்கள் நடத்தப்பட்டன, அதில் பாகிஸ்தான் மக்கள் கட்சியின் கூட்டணி வெற்றி பெற்றது. மீண்டும் பதவிக்கு வந்த பூட்டோ, அவரின் சீர்திருத்த முனைவுகளைத் தொடர்ந்தார்.பத்திரிக்கையாளர் ஷியாம் பாட்டியாவின் கருத்துப்படி, ஓர் அரசு சுற்றுப்பயணத்தின் போது யுரேனியம் செறிவூட்டல் குறித்த தகவல்கள் கொண்ட சிடியை வடகொரியாவிற்கு பெனசீர் கடத்தினார், அதே ஆண்டு அதற்கு பதிலாக ஏவுகணை தொழில்நுட்பத்தைப் பெற்றார். 1996ல், பல்வேறு ஊழல் குற்றச்சாட்டுக்களுக்கு இடையில், பூட்டோ அப்போதைய ஜனாதிபதி பரூக் லெஹரியினால் பதவி நீக்கப்பட்டார். ஜனாதிபதி பரூக் லெஹரி அரசாங்கத்தைக் கலைக்க எட்டாவது சட்டதிருத்த அதிகார மசோதாவைப் பயன்படுத்தினார்.6-1 சட்டத்தின்படி ஜனாதிபதி லெஹரியி்ன் பதவிநீக்கத்தை உச்சநீதிமன்றம் உறுதிப்படுத்தியது.\nபூட்டோவுக்கு எதிரான விமர்சனம் பஞ்சாபி மேற்தட்டுக்களில் இருந்தும், பூட்டோவை எதிர்த்த அதிகாரம் மிக்க நிலச்சுவான்தார் குடும்பங்களில் இருந்தும் வந்தது.பாகிஸ்தானின் உறுதியைக் குலைக்கும் இந்த எதிர்ப்பிற்கு அவர் கண்டனம் தெரிவித்தார்.\"வெட்கக்கேடான ஜனநாயக யுகம்\" என்று பூட்டோவின் பதவி காலத்தை முஷாரப் பாத்திரப்படுத்தினார். பிறர் அவரின் பதவி காலத்தை ஒரு ஊழல் மிக்க, தோல்வியுற்ற அரசாங்கங்களின் காலம் என்று பாத்திரப்படுத்தினர்.\n\nSection::::பெண்களுக்கான கொள்கைகள்.\nதேர்தல் பிரச்சாரங்களின் போது, பூட்டோ அரசாங்கம் பெண்களுக்கு எதிரான பாகுபாடு பிரச்சனை உட்பட பெண்களின் சமூக மற்றும் சுகாதார பிரச்சனைகளுக்கான அதன் கவலைகளுக்காக குரல் கொடுத்தது.பெண்கள் போலீஸ் நிலையங்கள், நீதிமன்றங்கள் மற்றும் பெண்கள் அபிவிருத்தி வங்கிகள் ஆகியவற்றை உருவாக்குவதற்கான திட்டங்களைப் பூட்டோ அறிவித்தார்.இந்த திட்டங்கள் இருந்த போதினும், பெண்களின் சுகாதார சேவைகளை அதிகரிக்க எவ்வித சட்டத்தையும் கொண்டு வரவில்லை.அவரின் தேர்தல் பிரச்சாரங்களின் போது, பாகிஸ்தானில் பெண்கள் உரிமையைக் குறைக்கும் முரண்பாடு சட்டங்களை (ஹூதூத் மற்றும் ஜீனா சட்டங்கள் போன்ற) நீக்குவதாக அவர் உறுதியளித்தார். பூட்டோ கருக்கலைப்புக்கு எதிரானவர் என்பதுடன் கருக்கலைப்புக்கு எதிராக அவர் கடுமையாக பேசினார். குறிப்பாக கெய்ரோவில் நடந்த மக்கள்தொகை மற்றும் அபிவிருத்திக்கான சர்வதேச மாநாட்டில் பேசினார். \"தமக்கென சொந்த சமூக பண்பாடுகளைக் கொண்டுள்ள தனிநபர்கள், சமூகங்கள் மற்றும் மதங்களின் மீது கட்டுப்பாடற்ற உடலுறவு, கருக்கலைப்பு, பாலியல் கல்வி மற்றும் இதுபோன்ற பிறவற்றை திணிக்க\" மேற்கு விரும்புவதாக அவர் அந்த மாநாட்டில் குற்றஞ்சாட்டினார்.\n\nஜீனா சட்டம் இறுதியாக 2006 ஜூலையில் பர்வீஜ் முஷாரப்பினால் வெளியிடப்பட்ட ஜனாதிபதி உத்தரவால் நீக்கப்பட்டது.\n\nபதவியில் இருக்கும் மற்றும் முன்னாள் பிரதம மந்திரிகள் மற்றும் ஜனாதிபதிகளின் ஒரு வலையமைப்பான உலக பெண் தலைவர்களின் கழகத்தை நிறுவிய மற்றும் அதில் செயல்பட்டு வந்த ஒரு உறுப்பினராகவும் பூட்டோ இருந்தார்.\n\nSection::::தாலிபான் கொள்கை.\n1996 செப்டம்பரில் தாலிபான் காபூலை அதன் கட்டுப்பாட்டில் கொண்டு வந்தது.பூட்டோ ஆட்சியின் போது தான் ஆப்கானிஸ்தானில் தாலிபான் முக்கியத்துவம் பெற்றது. தாலிபான்களை ஒரு குழுவாகவும், அது ஆப்கானிஸ்தானை ஸ்திரப்படுத்தும் என்றும், அது மத்திய ஆசிய குடியரசுகளுக்கு வர்த்தக அனுமதியை வழங்கும் என்றும் அந்த காலத்தில் இருந்த பல தலைவர்களைப் போலவே அவரும் கருதினார் என்பது ஆசிரியர் ஸ்டீபன் காலின் கருத்தாகும். அமெரிக்காவைப் போன்றே, அவரின் அரசாங்கமும் தாலிபான்களுக்கு இராணுவத்தையும், நிதி உதவிகளையும் அளித்தது, அத்துடன் ஆப்கானிஸ்தானிற்குள் பாகிஸ்தான் இராணுவத்தின் சிறிய பிரிவு ஒன்றையும் கூட அனுப்பியது.\n\nமிக சமீபத்தில், தாலிபான்களுக்கு எதிரான நிலைப்பாட்டை எடுத்த அவர், தாலிபான்கள் மற்றும் அவரின் ஆதரவாளர்களால் நிகழ்த்தப்பட்ட குற்றம்மிக்க பயங்கரவாத நடவடிக்கைகளை கண்டனம் செய்தார்.\n\nSection::::ஊழல் குற்றச்சாட்டுக்கள்.\nபிரெஞ்சு, போலாந்து, ஸ்பெயின் மற்றும் சுவிஸ் ஆவணங்கள் பூட்டோவிற்கும், அவரின் கணவருக்கும் எதிரான ஊழல் குற்றச்சாட்டுகளுக்கு எண்ணெய் வார்த்திருக்கின்றன.அவர்கள், சுவிஸ் வங்கி மூலமாக பண மோசடியில் ஈடுபட்டார்கள் என்ற குற்றச்சாட்டு உட்பட, பல்வேறு சட்டரீதியிலான வழக்குகளைச் சந்தித்தார்கள்.ஒருபோதும் தண்டிக்கப்படவில்லை என்ற போதினும், அவரின் கணவர் ஆசிஃப் அலி சர்தாரி, அதே போன்ற ஊழல் குற்றச்சாட்டுக்களுக்காக எட்டு ஆண்டுகள் சிறையில் கழித்தார். 2004ல் அவர் ஜாமீனில் விடுவிக்கப்பட்ட பின்னர், சிறையில் தாம் சித்திரவதை செய்யப்பட்டதாக முறையிட்டார்; அவரின் உரிமைகள் மீறப்பட்டன என்று அவரின் முறையீட்டிற்கு மனித உரிமைகள் குழுவும் ஆதரவு தெரிவித்திருந்தது.\n\n\"நியூயார்க் டைம்ஸின்\" ஒரு 1998 புலனாய்வு அறிக்கையானது, வங்கி கணக்குகளின் ஒரு வலையமைப்பை கொண்ட வெளியிடப்படாத ஆவணங்களைப் பாகிஸ்தான் புலனாய்வாளர்கள் கொண்டிருக்கிறார்கள், ஆசிப் ஜர்தாரியை முக்கிய பங்குதாரராக காட்டும் அவை அனைத்தும் சுவிட்சர்லாந்தில் உள்ள குடும்ப வழக்கறிஞரிடம் உள்ளன என்று குறிப்பிட்டது.அக்கட்டுரையின்படி, பிரெஞ்சு அதிகாரிகளால் வெளியிடப்பட்ட ஆவணங்கள், ஜர்தாரியின் கட்டுப்பாட்டில் இருந்த ஒரு சுவிஸ் கார்பரேஷனுக்கு 5% கமிஷனுடன் விமானப்படையின் போர் விமானங்களை மாற்ற ஒரு பிரெஞ்சு விமான உற்பத்தியாளரான டாஸ்சால்டிற்கு ஜர்தாரி பிரத்யேக உரிமை வழங்கியதாக குறிப்பிட்டது.பாகிஸ்தானிற்குள் தங்கம் கொண்டு வர ஒரு துபாய் நிறுவனத்திற்கு பிரத்யேக உரிமம் வழங்கப்பட்டதாகவும், அதற்காக ஜர்தாரி அவரின் துபாயில் இருந்த சிட்டிபேங்க் கணக்கில் 10 மில்லியன் டாலருக்கும் மேலான தொகையைப் பெற்றதாகவும் அந்த கட்டுரை குறிப்பிட்டது.ஜர்தாரிக்கு தாம் தொகை எதுவும் அளிக்க வில்லை என்று மறுக்கும் அந்த நிறுவனத்தின் உரிமையாளர், அந்த ஆவணங்கள் போலியானவை என்றும் முறையிடுகிறார்.\n\nதமக்கும், தம் கணவருக்கும் எதிரான அனைத்து விதமான குற்றச்சாட்டுக்களும் துல்லியமாக அரசியல் நோக்கம் கொண்டவை என்ற வாதத்தையே பூட்டோ தக்க வைத்திருந்தார். பாகிஸ்தான் ஆடிட்டர் ஜெனரல் (ஏஜிபி) ஒருவரின் அறிக்கை பூட்டோவின் முறையீட்டிற்கு ஆதரவு தெரிவிக்கிறது. 1990ல், அப்போதைய ஜனாதிபதி குலாம் இஷ்க் கானால் அங்கீகரிக்கப்பட்ட ஒரு மாயவேட்டையின் விளைவாக பூட்டோ பதவியில் இருந்து இறக்கப்பட்டதாக கூறி அது தகவல்களை அளிக்கிறது.பூட்டோ மற்றும் அவர் கணவருக்கு எதிராக 1990-92ல் 19 ஊழல் வழக்குகளைப் பதிவு செய்ய சட்ட ஆலோசகர்களுக்கு கான் 28 மில்லியன் ரூபாய் அளித்ததாக ஏஜிபி அறிக்கை கூறுகிறது.\n\nபூட்டோ மற்றும் அவர் கணவரிடம் இருந்த சொத்துக்கள் தொடர்ந்து ஆராயப்பட்டும், யூகிக்கப்பட்டு்ம் இன்னும் முடிவாகாமல் இருக்கிறது.அவர்களின் சுவிஸ் வங்கி கணக்கில் £740 மில்லியன் இருப்பதாக வழக்கறிஞர்கள் குற்றஞ்சாட்டியுள்ளனர். ஜர்தாரி ஒரு நவ-டூடர் மேன்சனையும், இங்கிலாந்தின் சுர்ரேயில் £4 மில்லியன் மதிப்பிலான எஸ்டேட்டையும் வாங்கி இருந்தார். பாகிஸ்தான் புலனாய்வுகள் ஜர்தாரி குடும்பத்திற்கு சொந்தமான பிற வெளிநாட்டு சொத்துக்களையும் இணைத்து கொண்டுள்ளன. ஜர்தாரியின் திருமணத்தின் போது மிதமான சொத்துக்கள் கொண்டிருந்த அவரின் பெற்றோர்களுக்கு சொந்தமான நார்மண்டேயில் உள்ள 2.5 மில்லியன் டாலர் மேனரும் இதில் உள்ளடங்கும். வெளிநாடுகளில் பிரத்யேக சொத்துக்கள் இல்லை என்று பூட்டோ மறுத்தார்.\n\nSection::::சுவிட்சர்லாந்து.\n1998 ஜூலை 23ல், பெனசீர் பூட்டோ மற்றும் அவர் கணவருக்கு எதிரான ஊழல் குற்றச்சாட்டுகளுக்கு தொடர்புடைய ஆவணங்களை பாகிஸ்தான் அரசிற்கு சுவிஸ் அரசு அளித்தது. ஜர்தாரிக்கு எதிராக சுவிஸ் அதிகாரிகளால் அளிக்கப்பட்ட ஓர் உத்தியோகப்பூர்வ பணமோசடி குற்றச்சாட்டுக்கள் அந்த ஆவணங்களில் உள்ளடங்கி இருந்தன. 1997ல் சுவிஸ் அதிகாரிகளால் மறைக்கப்பட்டு, பூட்டோ மற்றும் அவர் கணவரால் சட்டவிரோதமாக சேர்க்கப்பட்ட 13.7 மில்லியன் டாலருக்கும் மேலான தொகைக்காக பாகிஸ்தான் அரசு ஒரு பரந்த-வகையிலான விசாரணையை நடத்தி கொண்டிருந்தது.\nபூட்டோவும், அவர் கணவரும் பல்வேறு நிறுவனங்களிடம் இருந்து சட்டவிரோத பெற்றதாக குற்றஞ்சாட்டப்பட்ட 1.5 பில்லியன் டாலர் என்று கணிக்கிடப்பட்ட தொகையைக் கண்டறிவதற்கான ஒரு முயற்சியில் பாகிஸ்தானிய அரசு சமீபத்தில் பூட்டோவிற்கு எதிராக கிரிமினல் குற்றங்களைப் பதிவு செய்தது. ஜர்தாரியினால் மோசடி செய்யப்பட்டதாக குற்றஞ்சாட்டப்பட்ட பணம் பெனசீர் பூட்டோவாலும் அணுக கூடியதாகவே இருந்ததாகவும், அது 175,000 டாலருக்கும் அதிகமான தொகையில் வைர நெக்லஸ் வாங்க பயன்படுத்தப்பட்டதாகவும் அந்த ஆவணங்கள் குறிப்பிடுகின்றன. பாகிஸ்தான் அரசாங்கத்தால் அளிக்கப்பட்ட தவறான ஆதாரங்களால் சுவிஸ் அதிகாரிகள் தவறாக வழிநடத்தப்பட்டிருப்பதாக கூறி, அந்த குற்றச்சாட்டுக்களை ஒரேயடியாக மறுத்ததன் மூலம் பாகிஸ்தான் மக்கள் கட்சி பிரதிபலிப்பைக் காட்டி இருந்தது.\n\n2003 ஆகஸ்டு 6ல், பூட்டோ மற்றும் அவர் கணவர் இருவரும் பணமோசடியில் குற்றவாளிகள் என்று சுவிஸ் நீதிபதிகள் கண்டறிந்தனர். அவர்களுக்கு ஆறுமாத தற்காலிக சிறை தண்டனை விதித்ததுடன், ஒவ்வொருவருக்கும் $50,000 அபராதமும் விதித்தது. அத்துடன் பாகிஸ்தான் அரசுக்கு அவர்கள் $11 மில்லியன் டாலர் செலுத்த வேண்டும் என்றும் உத்தரவிட்டது.பாகிஸ்தானில் ஓர் ஒப்பந்தத்திற்கு கைமாறாக ஒரு சுவிஸ் நிறுவனத்தால் அளிக்கப்பட்ட 10 மில்லியன் டாலரை பூட்டோவும், ஜர்தாரியும் சுவிஸ் கணக்கில் டெபாசிட் செய்தார்கள் என்று அந்த ஆறு-ஆண்டு காலவழக்கு தீர்மானித்தது. அந்த தம்பதியினர் தாங்கள் மேல்முறையீடு செய்ய போவதாக அறிவித்தார்கள்.1995ல் ஜெனிவாவில் ஜர்தாரி சிட்டிபேங்கில் ஒரு கணக்கு திறந்ததாகவும், பாகிஸ்தானில் தொழில் செய்வதற்காக வெளிநாட்டு நிறுவனங்களிடம் இருந்து ஜர்தாரி பெற்ற 100 மில்லியன் டாலரில் சுமார் 40 மில்லியன் டாலர் அந்த கணக்கு மூலம் அனுப்பப்பட்டதாகவும் பாகிஸ்தான் புலனாய்வாளர்கள் தெரிவிக்கின்றனர். 2007 அக்டோபரில், ஜெனீவா மாகாணத்தின் முதன்மை வழக்கறிஞரான டேனியல் ஜாப்பெல்லி, முன்னாள் பாகிஸ்தானிய பிரதம மந்திரி பெனசீர் புட்டோவிற்கு எதிரான பண மோசடியில் அக்டோபர் 29ல் தாம் தீர்ப்புகளைப் பெற்றதாகவும், ஆனால் சுவிட்சர்லாந்தில் மேலும் ஏதேனும் சட்ட நடவடிக்கைகள் இருக்குமா என்பது தெளிவாக இல்லை என்றும் தெரிவித்தார்.\n\nSection::::போலாந்து.\nபோலாந்து அரசாங்கம், பூட்டோ மற்றும் அவர் கணவருக்கு எதிரான ஊழல் குற்றச்சாட்டுகள் தொடர்பாக 500 பக்கங்கள் கொண்ட ஆவணத்தை பாகிஸ்தானுக்கு அளித்துள்ளது.இந்த குற்றச்சாட்டுக்கள் 1997ல், 8,000 டிராக்டர்கள் வாங்கியது தொடர்பானதாகும். பாகிஸ்தான் அதிகாரிகளின் கருத்துப்படி, டிராக்டர் நிறுவனத்திற்கான ஒப்பந்தத்தை ஏற்று கொள்வதற்கு கைமாறாக அந்நிறுவனத்திற்கு அளிக்கப்பட்ட சட்டவிரோதமான கமிஷன்களின் விபரங்களை அந்த போலாந்து ஆவணங்கள் கொண்டிருந்தன. இலஞ்சங்களில் ரூ. 103 மில்லியன் ($2 மில்லியன்) \"மழுப்பப்பட்டதாக\" அது குற்றஞ்சாட்டியது. \"ஆசீப் ஜர்தாரி மற்றும் பெனசீர் பூட்டோவினால் அவாமி டிராக்டர் திட்டம் என்ற பெயரில் அறிமுகப்படுத்தப்பட்ட திட்டத்தில் இருந்த இலஞ்ச முறைகேடு திட்டத்தை போலாந்திடம் இருந்து பெறப்பட்ட ஆவண ஆதாரங்கள் உறுதிப்படுத்துகின்றன\", என்று ஏபிபி தெரிவித்தது.பூட்டோ மற்றும் ஆசீப் ஜர்தாரி அவர்களுக்கு முன்னின்ற மனிதர்களான, 5,900 அர்சஸ் டிராக்டர்களை வினியோகிக்க சுமார் $1.969 மில்லியன் பெற்ற ஜென்ஸ் ஸ்க்லிஜெல்மில்ச் மற்றும் டார்கல் எஸ்.ஏ. -வின் டீடியர் பிளான்டின் ஆகியோரிடமிருந்து சட்டவிரோதமாக 7.15% கமிஷன் பெற்றனர்.\n\nSection::::பிரான்ஸ்.\nமுக்கியமாக, ஆவணங்களில் குற்றஞ்சாட்டப்பட்ட மிக ஆதாயகரமான உடன்படிக்கை, ஒரு பிரெஞ்சு இராணுவ ஒப்பந்ததாரரான டாஸ்சால்ட் ஏவியேஷனை உள்ளடக்கி இருந்தது.1998ல், ஜர்தாரியின் கட்டுப்பாட்டில் இருந்த ஒரு சுவிட்சர்லாந்து கார்பரேஷனுக்கு ஐந்து சதவீத கமிஷனை அளிப்பதற்கு கைமாறாக விமானப்படை போர்விமானங்களை மாற்ற டாஸ்சால்டிற்கு அதிகளவிலான உரிமைகளை பூட்டோவின் கணவர் ஜர்தாரி வழங்கினார் என்று பிரெஞ்சு அதிகாரிகள் குறிப்பிட்டார்கள்.\n\nஅந்த நேரத்தில், பிரெஞ்சு ஊழல் விதிகள் பிரெஞ்சு அதிகாரிகளின் ஊழல்களைத் தவிர்த்தது, ஆனால் வெளிநாட்டு அதிகாரிகளுக்கு தொகைகளை அளித்தது, அத்துடன் பிரான்சில் அந்த தொகைகளுக்கு வரிச்சலுகைகளையும் அளித்தது.எவ்வாறிருப்பினும், பிரான்சு இந்த சட்டத்தை 2000ல் மாற்றிவிட்டது.\n\nSection::::ஹெலிகாப்டர் ஊழல்.\n1998-1999ல், ஹெலிகாப்டர் வாங்குவது குறித்த விவகாரத்தை விசாரிக்க பாராளுமன்றத்தின் பொதுமக்கள் கணக்குகள் ஆணையத்தால் (பிஏசி) ஒரு விசாரணை நடத்தப்பட்டது. இந்த வழக்கில் நிலையான கூட்டுத்தொகையாக $2.168 மில்லியன் பணமோசடியையும், $1.1 மில்லியன் பொதுமக்களின் பணத்தையும் உள்ளடங்கி உள்ளது.இந்த வழக்கு முறையாகவோ அல்லது அக்கறையோடோ அணுகப்படவில்லை என்று ஆவணங்கள் குறிப்பிடுகின்றன.கேபினெட் பிரிவின் குற்றச்சாட்டின் மீது மத்திய புலனாய்வு அமைப்பின் ஸ்டேட் பேங்க் சர்க்கில் ராவல்பிண்டியில் 1998ஆம் ஆண்டின் முதன்மை புலனாய்வு அறிக்கை எண் 1 பதிவு செய்யப்பட்டது.சௌத்ரி முஹம்மது பார்ஜீஸ் தாஹிர் மற்றும் இரண்டு உறுப்பினர்களான பரீதுல்லாஹ் ஜமாலி மற்றும் ஜம்ஷயத் அலி ஷாவின் தலைமையிலான குழுவால் முழுமையான புலனாய்வு மேற்கொள்ளப்பட்டது.இந்த புலனாய்வின் போது குழுவின் சேர்மேன் பார்ஜீஸ் தாஹிர் , முன்னாள் ஜனாதிபதி பரூக் லெஹரிக்கும், முன்னாள் பிரதம மந்திரி பெனசீர் பூட்டோவிற்கும், அவர்கள் இருவருடன் மற்றவர்களுக்கும் குற்றப்பத்திரிக்கை அனுப்பினார், அவர்கள் விசாரிக்கப்பட்டனர்.இந்த வழக்கு பாகிஸ்தானின் உள்ளும், புறமும் பரந்தளவில் ஊடகத்தின் கவனத்தை ஈர்த்தது.ஆவணத்தில் இருந்து பெறப்பட்ட குழுவின் பரிந்துரைகள் பின்வருமாறு உள்ளன:\n\n6.1: (1) காலாபாக்கின் மலிக் அல்லாஹ் யார் கான், (2) ஜியா பர்வீஜ் ஹூசைன் மற்றும் (3) டாக்டர் எம்.ஏ. கான் ஆகியவர்களுக்கு எதிராக முதன்மை புலனாய்வு அறிக்கை தாக்கல் செய்யப்பட்டது. அரசுக்கு எதிரான மோசடிக்காக அவர்களுக்கு எதிராக கிரிமினல் வழக்குகள் தொடரப்பட்டன.\n\n6.2: இதற்காக மலிக் அல்லாஹ் யார் கான், ஜியா பர்வீஜ் ஹூசைன் மற்றும் டாக்டர் எம்.ஏ. கான் ஆகியோரிடம் இருந்து, பாகிஸ்தானில் அல்லது வெளிநாட்டில் உள்ள அவர்களின் சொத்துக்களையும், பிறவற்றையும் சேர்ப்பதன் மூலம், $2.168 மில்லியன் தொகை மீட்டெடுக்கப்பட வேண்டும். தேவைப்பட்டால் அனைத்துலக போலீஸ் மூலம் இந்த பணத்தை மீட்க தேவையான நடவடிக்கைகளை மத்திய புலனாய்வு அமைப்பு எடுக்க வேண்டும்.இந்த மோசடியில் ஈடுபட்ட எந்த வங்கியாளரோ அல்லது வெளிநாட்டுவர்களோ கூட மத்திய புலனாய்வு அமைப்பால் உள்ளெடுத்துக் கொள்ளப்பட வேண்டும்.\n\n6.3: இந்த ஒப்பந்தத்தைப் பொறுத்த வரை பெனாசீரின் ஒப்புதலுடனோ அல்லது அவரின் வழிகாட்டலின் அடிப்படையிலோ முன்னாள் ஜனாதிபதி, பிரதம மந்திரி(அஹ்மத் சாதிக்) மூலம் மந்திரிசபையில் ஒப்புதல் பெறப்பட்டிருப்பதால், கருவூலத்தின் இந்த இழப்பில் பெனசீர் பூட்டோவின் பொறுப்பு தெளிவாக இருப்பதால், பிரதம மந்திரியாக அவரின் அதிகாரத்தை தவறாக பயன்படுத்தியதால் அரசுக்கு இழப்பை ஏற்படுத்தியதற்காக \nமத்திய புலனாய்வு அமைப்பு அவருக்கு எதிராக வழக்கு தொடுக்கலாம் மற்றும் கிரிமினல் வழக்குகளையும் தொடுக்கலாம்.\n\n6.4: இந்த வழக்கில் பரூக் லெஹரியின் பெயர் வெளிப்படையாக இருப்பதை அவர் அறிவார் என்றாலும் கூட, அவர் ஒன்றும் அறியாதவர் போல வாதமிட முயன்றுள்ளார். இந்த வழக்கில் செயல்பட்டுள்ளவர்கள் மிக எளிதாக அதிகாரத்துவத்தில் இருந்த கேபினெட் செயலாளர், பிரதம மந்திரிக்கான முதன்மை செயலாளர் மற்றும் பிரதம மந்திரியையே கூட, ஜனாதிபதியின் பின்புலத்துடனும், உதவியுடனும் அணுக முடிந்திருப்பது கற்பனைக்கு எட்டாத வகையில் இருந்தாலும் கூட, அவருக்கு எதிராகவும் முதன்மை புலனாய்வு அறிக்கை பதிவு செய்யப்பட்டு, கிரிமினல் வழக்குகள் தொடரப்பட வேண்டும்.\n\n6.5: பிரதம மந்திரியின் பிரத்யேக முன்னாள் செயலரான அஹ்மது சதக், ஹூமாயூன் பெயிஜ் ரசூல் மற்றும் முன்னாள் கேபினெட் செயலரான சாஹிப்ஜதா இம்தியாஜ் போன்ற மூத்த உள்துறை சேவகர்களும் இந்த வழக்கில் சம்பந்தப்பட்டிருந்தாலும், அவர்கள் ஏற்கனவே ஓய்வுபெற்றும்/வயதாகி விட்டதாலும் அவர்களுக்கு எதிராக எவ்வித நடவடிக்கையும் எடுக்க வேண்டியதில்லை.\n\nஇந்த வழக்கு 2000-2002ல் மீண்டும் தேசிய கணக்கியல் ஆணையத்திற்கு கொண்டு செல்லப்பட்டது. ஆனால் எவ்வித நடவடிக்கையும் எடுக்கப்படவில்லை.\n\nSection::::மேற்கத்திய ஆசியா.\nபாகிஸ்தானின் நகைத்தொழில்துறையை நிலைநிறுத்திய தங்க இறக்குமதிகளின் மீது பெனசீர் அரசாங்கம் ஜர்தாரிக்கு ஒரு சுய அதிகாரம் அளித்ததற்கு பின்னர், மேற்காசியாவிலுள்ள ஒரு தங்கக்கட்டி வினியோகஸ்தர், குறைந்தபட்சம் 10 மில்லியன் டாலரை ஜர்தாரியின் கணக்கில் சேர்த்ததாக குற்றஞ்சாட்டப்பட்டார். இதுவே புலனாய்வாளர்களால் வெளியிடப்பட்டுள்ள ஒரேதவணையில் அளிக்கப்பட்ட மிகப்பெரிய தொகையாகும்.இந்த பணம் துபாயிலுள்ள ஜர்தாரியின் சிட்டிபேங்க் கணக்கில் சட்டவிரோதமாக டெபாசிட் செய்யப்பட்டது.கராச்சி முதல் ஈரான் எல்லை வரை நீண்டிருக்கும் பாகிஸ்தானின் அரேபிய கடற்கரை, நீண்டகாலமாகவே தங்கம் கடத்துபவர்களின் சொர்க்கபூமியாக இருந்து வருகிறது.பூட்டோவின் இரண்டாவது பதவி காலத்தின் தொடக்கம் வரை, ஆண்டுக்கு நூறு மில்லியன் டாலர்களில் புரண்ட வர்த்தகம், நெறிப்படுத்தப்படாமல் இருந்தது. பிஸ்கட்கள் என்றழைக்கப்பட்ட தங்கத் துண்டுகளுடன், பெரிய எடையிலான கட்டிகள், பாரசீக வளைகுடாவிற்கும், பெருமளவில் பாதுகாப்பற்ற பாகிஸ்தான் கடற்கரைக்கும் இடையில் விமானங்களிலும், படகுகளிலும் கொண்டு செல்லப்பட்டன.\n\n1993ல் பூட்டோ பிரதமமந்திரியான உடனேயே, துபாயிலுள்ள ஒரு பாகிஸ்தானிய மொத்த வர்த்தகரான அப்துல் ரஜ்ஜாக் யாகூப் ஓர் உடன்பாட்டை செய்து கொண்டார்: அதாவது, தங்கம் இறக்குமதி செய்வதற்கு பிரத்யேக உரிமை அளித்தால் அதற்கு பதிலாக வர்த்தகத்தை நெறிப்படுத்த ரஜ்ஜாக் அரசாங்கத்திற்கு உதவுவார்.1994 நவம்பரில், பாகிஸ்தானின் வர்த்தக அமைச்சகம் ரஜ்ஜாக்கிற்கு ஒரு கடிதம் எழுதியது. அதன்படி, குறைந்தபட்சம் அடுத்த இரண்டு ஆண்டுகளுக்கு அவர் பாகிஸ்தானின் ஒட்டுமொத்த அங்கீகரிக்கப்பட்ட தங்க இறக்குமதியாளராக இருக்க அவருக்கு உரிமம் வழங்கப்பட்டிருந்தது.துபாயில் அவரின் அலுவலகத்தில் செய்யப்பட்ட ஒரு நேர்காணலில், பாகிஸ்தானிற்குள் $500 மில்லியன் டாலருக்கும் மேலான தங்கத்தை இறக்குமதி செய்ய அந்த உரிமத்தைப் பயன்படுத்தியதாக ரஜ்ஜாக் ஒப்புக்கொண்டார். மேலும் அவர் பூட்டோ மற்றும் ஜர்தாரியைச் சந்திக்க பல முறை இஸ்லாமாபாத்திற்கும் பயணித்துள்ளார். ஆனால் அதில் எவ்வித ஊழலோ அல்லது இரகசிய உடன்படிக்கைகளோ இல்லை என்று அவர் மறுத்துள்ளார்.\"ஜர்தாரிக்கு நான் ஒரேயொரு செண்ட் கூட அளிக்கவில்லை,\" என்று அவர் தெரிவித்தார்.அவர் புகழை அழிக்க விரும்பிய யாரோ, அவரின் நிறுவனத்தை டெபாசிட்டர் என்று தவறாக அடையாளப்படுத்த முயற்சிப்பதாக ரஜ்ஜாக் முறையிடுகிறார்.\"வங்கியில் உள்ள யாரோ என் எதிரிகளுடன் சேர்ந்து தவறான ஆவணங்களை உருவாக்க ஒத்துழைத்துள்ளனர்,\" என்று அவர் தெரிவித்தார்.\n\n1996ல் பூட்டோ பிரதம மந்திரியாக இருந்த போது, சீருடை அணிந்த போலீஸால் அவரின் சகோதரர் முர்தாஜா பூட்டோ கொல்லப்பட்டதற்கு பெனசீர் உடந்தையாக இருந்தார் என்று பூட்டோவின் உறவினரும், பிறரும் வெளிப்படையாகவே பூட்டோவைக் குற்றஞ்சாட்டினார்கள்.\n\nSection::::நாடு கடத்தப்பட்டு வாழ்ந்த 2000களின் ஆரம்ப காலங்கள்.\n2002ல், ஒருவரே இரண்டு முறைக்கு மேல் பிரதம மந்திரியாக பதவி வகிப்பதற்கு தடை விதி்த்து பாகிஸ்தான் ஜனாதிபதி பர்வீஜ் முஷாரப் பாகிஸ்தான் அரசியல் அமைப்பில் மாற்றம் கொண்டு வந்தார்.இது மீண்டும் ஒருபோதும் பதவிக்கு வரமுடியாதபடி பூட்டோவைத் தகுதி இழக்கச் செய்தது. இந்த நகர்வு முன்னாள் பிரதம மந்திரிகளான பெனசீர் பூட்டோ மற்றும் நவாஜ் ஷெரீப் ஆகியோரின் மீது நடத்தப்பட்ட நேரடி தாக்குதல் என்று பரவலாக கருதப்பட்டது.2003 ஆகஸ்டு 3ல், சர்வதேச மின்ஹஜ் அல் குரானில் (கல்வி மற்றும் சுகாதாரத்திற்கான சர்வதேச முஸ்லீம் அமைப்பு) பூட்டோ ஓர் உறுப்பினரானார்.\n\nபெனசீர் ஐக்கிய அரேபிய எமிரேட்ஸ் மற்றும் துபாயில் தங்கியிருந்த போது, அல்ஜீமெர் நோயால் பாதிக்கப்பட்டிருந்த அவரின் அன்னையையும், அவரின் மூன்று குழந்தைகளையும் கவனித்து கொண்டிருந்ததுடன், பாகிஸ்தான் மக்கள் கட்சியின் ஆதரவாளர்களுக்கு சொற்பொழிவுகள் நிகழ்த்தவும், அவர்களுடன் தொடர்புகளைத் தக்கவைக்கவும் பயணித்து கொண்டிருந்தார்.ஐந்திற்கும் மேலான ஆண்டுகளுக்கு பின்னர் 2004 டிசம்பரில் அவர் கணவருடன் அவர்கள் மீண்டும் ஒன்றுபட்டார்கள். 2006ல், பாகிஸ்தானின் வேண்டுகோளின் பெயரில், ஊழல் குற்றச்சாட்டுக்களுக்காக பூட்டோவிற்கும், அவர் கணவருக்கும் சர்வதேச போலீஸ் கைது ஆணையைப் பிறப்பித்தது.பூட்டோக்கள் அந்த ஆணையின் சட்ட அடிப்படையின் மீது கேள்வி எழுப்பி இன்டர்போலுக்கு ஒரு கடிதம் எழுதினார்கள். 2007 ஜனவரி 27ல், ஜனாதிபதி ஜார்ஜ் டபிள்யூ. புஷ் மற்றும் காங்கிரஸ் மற்றும் அரசுத்துறை அதிகாரிகளுடன் பேச அமெரிக்காவிற்கு அவர் அழைக்கப்பட்டார். 2007 மார்ச்சில், இங்கிலாந்தில் பிபிசி தொலைக்காட்சி நிகழ்ச்சியான \"கேள்வி நேரத்தில்\" பூட்டோ பேனலிஸ்டாக தோன்றினார்.அவர் பிபிசி தற்போதைய நிகழ்வுகள் பற்றிய நிகழ்ச்சியான \"நியூஸ்நைட்\" டிலும் பல முறை தோன்றியுள்ளார்.நைட்பட்டம் பெற்ற சல்மான் ருஷ்டி வெளிநாட்டு குடிமக்களின் படுகொலைக்கு அழைப்பு விடுக்கிறார் என்று குறிப்பிட்டு, அவரைக் குறித்து 2007 மே மாதத்தில் முஹ்மது இஜாஜ்-அல்-ஹக்கினால் தோற்றுவிக்கப்பட்ட கருத்துக்களை அவர் நிராகரித்தார்.\n\n2007க்குள் பாகிஸ்தானுக்கு திரும்பி வருவதற்கான தமது விருப்பத்தை பூட்டோ அறிவித்திருந்தார். 2007 இறுதியில் அல்லது 2008 தொடக்கத்தில் நடக்கவிருந்த நாட்டின் பொது தேர்தல்களில் அவரை அனுமதிக்க முடியாது என்று 2007 மே மாதம் முஷாரப்பின் அறிவிப்புகள் இருந்த போதினும், அவர் நாடு திரும்பினார். அவர் மீண்டும் பிரதம மந்திரியாக நியமிக்கப்படலாம் என்று வதந்திகள் உலாவின.\n\nபூட்டோவால் எழுதப்பட்ட ஜனாதிபதி மற்றும் அவரின் கொள்கைகள் குறித்த மிகவும் சிக்கலான ஒரு கட்டுரைக்கு பிரதிபலிப்பாக, 2007 ஜூன் 14ல் \"தி வால்ஸ்ட்ரீட் இதழில்\" வெளியான ஒரு முரண்பட்ட கடிதத்தில், ஓர் அமெரிக்க வரலாற்றாளரான ஆர்தர் ஹெர்மன், \"தெற்காசியாவின் வரலாற்றில் போட்டியிட முடியாத பல தலைவர்களில் ஒருவராக\" அவரை எடுத்துக்காட்டியிருந்தார். அத்துடன் அவரும், பாகிஸ்தானில் இருந்த பிற மேற்தட்டுக்களும் முஷாரப் ஒரு \"முஹாஜிர்\" , 1947 சுதந்திரத்தின் போது பாகிஸ்தானுக்கு பறந்து வந்த மில்லியன்கணக்கான இந்திய முஸ்லீம்களில் ஒருவரின் மகன், என்பதால் வெறுத்தார்கள் என்றும் அவர் உறுதிப்படுத்தினார்.\"பாகிஸ்தான் உருவாக்கத்திற்காக முன்னணியில் நின்று முஹாஜிர்கள் போராடி இருந்த போதினும், சொந்த நாட்டில் இருந்த பாகிஸ்தானியர்களில் பலர் அவர்களை விரோதமாகவே பார்க்கிறார்கள் என்பதுடன் அவர்களை மூன்றாம்-தர குடிமக்களாகத் தான் நடத்துகிறார்கள்,\" என்றும் ஹெர்மேன் குறிப்பிட்டார்.\n\nஎவ்வாறிருப்பினும், 2007 மத்தியில், அமெரிக்கா ஓர் உடன்பாட்டிற்கு தள்ளி கொண்டிருப்பதாக தெரிந்தது. இதன்படி முஷாரப் ஜனாதிபதியாக இருப்பார், ஆனால் இராணுவ தளபதி பதவியில் இருந்து விலகிக் கொள்வார், அத்துடன் பெனசீர் அல்லது அவர் நியமனத்தில் ஒருவர் பிரதம மந்திரியாவார் என்பதாக இருந்தது.\n\n2007 ஜூலை 11ல், அசோசியேடட் பிரஸ், செம்மசூதி சம்பவத்திற்கு பின்னர் உள்ள சாத்தியக்கூறுகள் குறித்த ஒரு கட்டுரையில் பின்வருமாறு எழுதியது:\n\nமுன்னாள் பிரதம மந்திரியும், எதிர்கட்சி தலைவருமான பெனசீர் பூட்டோ மீண்டும் நாட்டிற்கு திரும்புவார் என்றும், ஆண்டு முடிவில் நடக்கவிருக்கும் பொது தேர்தல்களில் முஷாரப்புடன் ஒரு அதிகார-பகிர்வு உடன்படிக்கையை எட்டுவார் என்றும் பலரால் எதிர்பார்க்கப்படுகிறது. செம்மசூதி விவகாரத்தில் ஒரு கடுமையான நடவடிக்கை எடுத்ததற்காக பெனசீர் பூட்டோ அவரை பாராட்டினார்.\n\"மசூதியில் போராளிகளுடன் போர்நிறுத்தம் கிடையாது என்பது எனக்கு மகிழ்ச்சி அளிக்கிறது. ஏனென்றால் போர்நிறுத்தங்கள் போராளிகளைத் திடங்கொள்ளச் செய்யும்,\" என்று செவ்வாயன்று பிரிட்டனின் ஸ்கை தொலைக்காட்சிக்கு அவர் தெரிவித்தார்.\"அங்கு ஒரு பின்னடைவு இருக்கும், ஆனால் ஏதாவதொரு வேளையில் போராளிகள் தோன்றுவதை நாம் நிறுத்த வேண்டியுள்ளது.\"\n\nசெம்மசூதி குறித்த இந்த கருத்து பாகிஸ்தானில் அச்சத்துடன் பார்க்கப்பட்டது, அறிவி்க்கப்பட்ட வகையில் நூற்றுக்கணக்கான இளம் மாணவர்கள் எரித்து கொல்லப்பட்டார்கள், மீதமிருந்தவர்களைக் கண்டுபிடிக்க முடியாமல் இருந்தது. மேலும் காணாமல்போன நபர்களின் பிரச்சனைகள் குறித்து பாகிஸ்தான் உச்சநீதி மன்றத்தில் வழக்குகள் விசாரிக்கப்பட்டன. இதுவும், இதை தொடர்ந்து முஷாரப்பிற்கான ஆதரவும் ஃகார் போன்ற பூட்டோவின் மூத்த தோழர்கள் அவர் மீது வெளிப்படையாக கண்டனம் தெரிவிக்கும் நிலைக்கு அவர்களை இட்டு சென்றது.\n\nஎவ்வாறிருப்பினும், பின்னால் ஏற்பட்ட முதன்மை நீதிபதியுடனான சச்சரவின் ஓர் ஆரம்ப கட்டத்தில் அவரை மீண்டும் பதவியில் அமர்த்துமாறு பூட்டோ முஷாரப்பிற்கு அறிவுறுத்தினார்.அவரின் பாகிஸ்தான் மக்கள் கட்சி அதன் சிஈசி உறுப்பினரும், முதன்மை நீதிபதிக்கான முதன்மை வழக்கறிஞருமான ஆயிட்ஜாஜ் ஆஹ்சானை வெற்றிகரமாக மீண்டும் பதவியில் அமர்த்துவதில் ஒன்று கூடவில்லை.மாறாக, அவர் ஒரு விரோதியாகவும், விலக்கப்பட்டவராகவும் பார்க்கப்பட்டார்.\n\nSection::::2002 தேர்தல்.\n2002 அக்டோபரில் நடைபெற்ற பொது தேர்தல்களில் தேசிய பாராளுமன்றத்தில் பூட்டோ தலைமையிலான பாகிஸ்தான் மக்கள் கட்சி மிக அதிகளவிலான வாக்குகளையும் (28.42%), எண்பது இடங்களையும் (23.16%) பெற்றது. பாகிஸ்தான் முஸ்லீம் லீக் (ந) (பிஎன்எல்-என்) பதினெட்டு இடங்களை மட்டுமே பெற முடிந்தது.தேர்ந்தெடுக்கப்பட்ட பாகிஸ்தான் மக்கள் கட்சியின் வேட்பாளர்களில் சிலர் தங்களுக்குள் ஒரு பிரிவை உருவாக்கினார்கள், பூட்டோ தலைமையிலான பாகிஸ்தான் மக்கள் கட்சியின் முன்னாள் தலைவரான மக்தூம் பைஜல் சலீஹ் ஹயத்தின் தலைமையில் உருவாக்கப்பட்ட இந்த பிரிவு பாக்கிஸ்தான் மக்கள் கட்சி- தேசபக்தர்கள் என்று அழைக்கப்பட்டது. அவர்கள் பின்னர் முஷாரப் கட்சியான பிஎம்எல்-க்யூ உடன் இணைந்து ஒரு கூட்டணி அரசாங்கத்தை உருவாக்கினார்கள்.\n\nSection::::பாகிஸ்தானுக்கு திரும்புதல்.\nSection::::முஷாரப் அரசாங்கத்துடன் சாத்தியமான உடன்பாடு.\n2002 மத்தியில், ஒரேநபர் இரண்டு முறை மட்டுமே பிரதம மந்திரியாக பதவி வகிக்க கூடிய சட்டத்தை முஷாரப் கொண்டு வந்தார்.பூட்டோவும், முஷாரப்பின் மற்றொரு முக்கிய போட்டியாளரான நவாஜ் ஷெரீப்பும் ஏற்கனவே இரண்டு முறை பிரதம மந்திரியாக பதவி வகித்து இருந்தார்கள். பாராளுமன்றத்தில் முஷாரப்பின் கூட்டாளிகள், குறிப்பாக பிஎன்எல்-க்யூ, மூன்றாம் முறையாக பிரதம மந்திரி பதவி வகிப்பதை அனுமதிக்கும் மாற்றங்களைத் திரும்ப கொண்டு வரவோ அல்லது பூட்டோ அல்லது ஷெரீப்பிற்கு மட்டும் பிரத்யேகமாக அனுமதி வழங்கவோ விரும்பவில்லை.\n\n2007 ஜூலையில், பூட்டோவின் முடக்கிவைக்கப்பட்ட நிதிகளில் சில வெளியில் அளிக்கப்பட்டன. பூட்டோ தொடர்ந்து கணிசமான ஊழல் குற்றங்களை முகங்கொடுத்து வந்தார்.2007 ஆகஸ்டு 8ஆம் தேதி, கனடியன் பிராட்காஸ்டிங் கார்பரேஷனுடனான நேர்காணலில், 2008 தேர்தல்களுக்காக பாகிஸ்தானுக்கு திரும்புவது குறித்த அவரின் விருப்பத்தின் மீது அந்த பேச்சுவார்த்தை இருந்ததாக பூட்டோ அறிவித்தார். மேலும் பூட்டோவை பிரதம மந்திரியாக கொண்டு முஷாரப் ஜனாதிபதியாக இருப்பார் என்பதாக அந்த பேச்சுவார்த்தை இருந்தது.2007 ஆகஸ்டு 29ல், முஷாரப் இராணுவ தளபதி பதவியில் இருந்து விலக வேண்டும் என்று பூட்டோ அறிவித்தார். 2007 செப்டம்பர் 1ஆம் தேதி, முஷாரப்புடன் ஓர் அதிகார-பகிர்வை அதற்கு முன்னர் அவர் எட்டி விட்டாரா இல்லையா என்ற விளக்கம் இல்லாமலேயே, பாகிஸ்தானுக்கு தாம் \"வெகு விரைவில்\" திரும்ப போவதாக பூட்டோ அறிவித்தார்.\n\nதங்களின் கோரிக்கையான ஜனநாயக சீர்திருத்தம் மற்றும் அதிகார-பகிர்வை அனுமதிக்க மறுத்ததன் மூலம் பாகிஸ்தானை நெருக்கடிக்குள் தள்ளி விட்டதாக முஷாரப்பின் கூட்டாளிகளை 2007 செப்டம்பர் 17ல் பூட்டோ குற்றஞ்சாட்டினார்.பாகிஸ்தானின் ஜனாதிபதியாக தொடர முஷாரப் தகுதி இழந்துவிட்டதாக குற்றஞ்சாட்டிய ஆறு மனுக்களின் (பாகிஸ்தானின் மிகப் பெரிய இஸ்லாமிய குழுவான ஜமாத்-ஈ-இஸ்லாமியின் ஒரு மனுவும் இதில் அடங்கும்) மீது உச்சநீதிமன்றத்தின் ஒன்பது உறுப்பினர்கள் குழு கலந்தாலோசித்தது.தமது கட்சி எதிர்கட்சி குழுக்களில் ஒன்றுடன், முக்கியமாக நவாஜ் ஷெரீ்ப்புடன் சேரக்கூடும் என்று பூட்டோ அறிவித்தார்.விசாரணை நடந்து வரும் வேளையில், ஜனாதிபதி வாக்கெடுப்புக்கான தேதியை அறிவிக்க தேர்தல் ஆணையம் \"\"விருப்பமில்லாமல்\" \" இருந்ததாக அட்டார்னி ஜெனரல் மலிக் முஹம்மது கய்யாம் குறிப்பிட்டார்.முஷாரப் ஏற்கனவே இராணுவ தளபதியாக இருப்பதால் அவர் மீண்டு்ம் தேர்ந்தெடுக்கப்படுவதற்கு பாகிஸ்தான் அரசியல் அமைப்பு இடம் தராது என்று பூட்டோ கட்சியின் பர்ஹத்துல்லாஹ் பாபர் குறிப்பிட்டார்: \"ஜெனரல் முஷாரப் ஜனாதிபதி பதவிக்கு போட்டியிட தகுதி இழந்திருப்பதால், தேர்தல் ஆணையத்தின் மீது செல்வாக்கு செலுத்தி பாகிஸ்தான் அரசியல் அமைப்பை சட்டவிரோதமாகவும், விருப்பப்படியும் உடைக்க விருப்பம் கொண்டிருக்கிறார்.\"\n\nமுஷாரப், இராணுவ படையின் முதன்மை தளபதி பதவியில் இருந்து விலகியதன் மூலம் ஒரு முழுமையான சராசரி குடிமகன் பாத்திரத்திற்கு மாற தயாரானார்.மறுதேர்தல் நடத்துவதற்கு தொடர்ந்து பிற சட்டப்பூர்வமான தடைகளையும் அவர் முகங்கொடுத்தார்.2007 அக்டோபர் 2ல், முஷாரப் ஜனாதிபதி தேர்தலில் வெற்றி பெற்று, அவரின் இராணுவ பதவியை இராஜினாமா செய்தால், லெப்டினெண்ட் ஜெனரல் ஆஸ்பெக் கயானி இராணுவத்தின் முதன்மை தளபதியாக கூடும் என்ற திட்டத்துடன், ஜெனரல் முஷாரப் அக்டோபர் 8 முதல் பதவியேற்க கயானியின் பெயரை இராணுவ துணை தளபதி பதவிக்கு முன்மொழிந்தார்.இதற்கிடையில், பெனசீர் பூட்டோவிற்கு பொதுமன்னிப்பு அளித்து, அவர் மீதிருக்கும் ஊழல் குற்றச்சாட்டுக்களைக் கைவிடவும் அதிகாரிகள் ஒப்புக்கொண்டதாக மந்திரி ஷேக் ரஷீத் அஹ்மத் தெரிவித்தார்.சுமூகமான பரிமாற்றத்தையும், மக்களாட்சிக்கு திரும்புதலையும் வலியுறுத்திய பெனசீர், பர்வீஜ் முஷாரப் தம் பதவியை இராஜினாமா செய்ய வேண்டும் என்றும் வலியுறுத்தினார். 2007 அக்டோபர் 5ல், பூட்டோவிற்கும், மற்றும் பிற அரசியல் தலைவர்களுக்கும் (நாடு கடத்தப்பட்ட முன்னாள் பிரதம மந்திரி நவாஜ் ஷெரீப் தவிர) அவர்களுக்கு எதிராக இருந்த ஊழல் வழக்குகள் உட்பட அனைத்து நீதிமன்ற வழக்குகளில் இருந்தும் பொதுமன்னிப்பு அளித்து, முஷாரப் தேசிய சமாதான உத்தரவில் கையெழுத்திட்டார்.இந்த உத்தரவு முக்கியமான ஜனாதிபதி தேர்தல் நடைபெற்ற நாளுக்கு ஒருநாள் முன்னதாக வெளிவந்தது.எதிர்கட்சியான பூட்டோவின் பாகிஸ்தான் மக்கள் கட்சியும், ஆளும் பிஎன்எல்-க்யூ இரண்டும் இந்த உடன்படிக்கையின் மீது நேருக்குநேர் பேச்சுவார்த்தையில் ஈடுபடுத்தப்பட்டு இருந்தன. இதற்கு பதிலாக, பூட்டோவும், பாகிஸ்தான் மக்கள் கட்சியும் ஜனாதிபதி தேர்தலை புறகணிக்காமல் இருக்க ஒப்புக்கொண்டனர். 2007 அக்டோபர் 6ல், ஜனாதிபதிக்கான பாராளுமன்ற தேர்தலில் முஷாரப் வெற்றி பெற்றார்.எவ்வாறிருப்பினும், முஷாரப் இராணுவ தளபதியாக இருந்து கொண்டே சட்டப்பூர்வமாக ஜனாதிபதியாகவும் இருக்க முடியுமா என்பதை முடிவு செய்யும் வரை வெற்றி பெற்றவரை அதிகாரப்பூர்வமாக அறிவிக்க கூடாது என்று உச்சநீதிமன்றம் தடை விதித்தது.தேர்தலை புறக்கணித்த பிற எதிர்கட்சிகளுடன் பூட்டோவின் பாகிஸ்தான் மக்கள் கட்சி சேரவில்லை, ஆனால் வாக்களிப்பதைத் தவிர்த்தது. பின்னர், பூட்டோ ஜனாதிபதிக்கு இணையான பாதுகாப்பு வளையம் தேவை என்று கோரினார்.பூட்டோ அவரின் பாதுகாப்பிற்காக வெளிநாட்டு பாதுகாப்பு நிறுவனங்களையும் ஒப்பந்தம் செய்து கொண்டார்.\n\nSection::::திரும்புதல்.\nதலைமை பதவிக்கான பிரச்சாரத்திற்காக வெளிநாட்டில் இருந்து வந்திருப்பதன் விளைவாக பூட்டோ அவரின் சொந்த உயிருக்கு இருந்த அபாயங்களை நன்கு உணர்ந்திருந்தார்.சிஎன்என் செய்தியாளர் வோல்ப் பிலிட்ஜருடன் 2007 செப்டம்பர் 28ல் நடந்த ஒரு நேர்காணலில், அவர் மீது தாக்குதல் நடத்தப்படுவதற்கான சாத்தியக்கூறுகளை அவர் முன்கூட்டியே தெரிவித்தார்.\n\nஎட்டு ஆண்டுகள் துபாய் மற்றும் இலண்டனில் நாட்டை விட்டு வெளியேற்றப்பட்ட நிலையில் இருந்த பின்னர், 2008 தேசிய தேர்தல்களுக்கு தயாராவதற்காக 2007 அக்டோபர் 18ல் பூட்டோ கராச்சிக்கு திரும்பினார்.\n2007 அக்டோபர் 18ல் கராச்சியில் நடந்த ஒரு பேரணியின் வழியில், பூட்டோ ஜின்னாஹ் சர்வதேச விமானநிலையத்தை விட்டு நகர்ந்த பின்னர், குறுகிய நேரத்தில் இரண்டு குண்டுவெடிப்புகள் ஏற்பட்டன.அவர் காயமடையவில்லை என்றாலும் அந்த குண்டுவெடிப்புகள் (பின்னர் அவை தற்கொலை குண்டுவெடிப்பு தாக்குதல் என்று அறியப்பட்டன) 136 மக்களைக் கொன்று குவித்தது, அதில் குறைந்தபட்சம் 450 பேர் காயமடைந்தனர்.பெனாசீரின் வண்டியை விட்டு குண்டுவெடிப்பாளர்களை தூரத்தில் நிறுத்தி வைக்க ஒரு மனிதசங்கிலியை உருவாக்கி இருந்த பாகிஸ்தான் மக்கள் கட்சியால் ஏற்பாடு செய்யப்பட்டிருந்த பாதுகாப்பு காவலர்கள் குறைந்தபட்சம் 50 பேர் இதில் கொல்லப்பட்டார்கள், அத்துடன் ஆறு போலீஸ் அதிகாரிகளும் கொல்லப்பட்டார்கள்.பல மூத்த அதிகாரிகள் காயமடைந்தார்கள்.கராச்சி வழியாக பத்து மணி நேர அண்மையில் அணிவகுப்பு நடத்திய பின்னர், குண்டு வெடிப்பதற்கு சற்று நேரத்திற்கு முன்னர், பூட்டோ அவரின் வீங்கிய பாதங்களில் இருந்து அவரின் காலணிகளைக் கழற்ற ஸ்டீல் கமாண்டு மையத்திற்குள் இறங்கி இருந்தார்.\nஅந்த சம்பவத்தில் இருந்து காயமின்றி அவர் காப்பாற்றப்பட்டார்.\n\nபாகிஸ்தானுக்கு தாம் திரும்பி இருப்பதால் தற்கொலை படைகள் குறி வைக்க கூடும் என்று பாகிஸ்தான் அரசாங்கத்திற்கு தாம் எச்சரிக்கை அளித்திருந்ததாகவும், ஆனால் அரசாங்கம் அதற்கேற்ப செயல்பட தவறிவிட்டதாகவும் பூட்டோ பின்னர் குறிப்பிட்டார்.அந்த தாக்குதல்களுக்காக பர்வீஜ் முஷாரப் மீது குற்றஞ்சாட்டாமல் இருப்பதில் அவர் கவனமாக இருந்தார், மாறாக இஸ்லாமிய போராளிகளின் செயல்களை முன்னெடுக்க \"அரசாங்கத்திற்குள் இருக்கும் சில தனிநபர்கள் தங்களின் பதவிகளையும், தங்களின் அதிகாரத்தையும் தவறாக பயன்படுத்துவதாக\" குற்றஞ்சாட்டினார்.அவர் உயிரைப் பறிக்க நடந்த முயற்சிக்கு சற்று பின்னர், அந்த தாக்குதலை நடத்தியவர்கள் என்று தாம் சந்தேகிக்கும் நான்கு நபர்களின் பெயர்களைக் குறிப்பிட்டு பூட்டோ முஷாரப்பிற்கு ஒரு கடிதம் எழுதினார்.\nஒரு போட்டி பிஎம்எல்-க்யூ அரசியல்வாதியும், பாகிஸ்தானின் பஞ்சாப் மாகாண முதல் மந்திரியுமான சௌத்ரி பெர்வியாஜ் இலாஹி, இன்டர் சர்வீசஸ் இன்டலிஜென்சின் முன்னாள் இயக்குனர் ஹமீத் குல் மற்றும் நாட்டின் மற்றொரு புலனாய்வு அமைப்பான இன்டெலிஜென்ஸ் பீரோவின் இயக்குனர் ஜெனரல் இயாஜ் ஷா ஆகியோரின் பெயர்கள் அதில் உள்ளடக்கப்பட்டது.அந்த பெயர்களில் உள்ள அனைவரும் ஜெனரல் முஷாரப்பிற்கு மிக நெருக்கமானவர்கள்.அவருக்கு எதிராக செயல்படும் அரசாங்கத்தின் குற்றஞ்சாட்டும் பிரிவுகளின், குறிப்பாக பாகிஸ்தானின் முதன்மை இராணுவ புலனாய்வு அமைப்புகளின், ஒரு நீண்டகால வரலாற்றை பூட்டோ கொண்டிருக்கிறார். ஏனெனில் அவர்கள் அவரின் தாராளவாத, சமயசார்பற்ற திட்டத்தை எதிர்க்கிறார்கள்.காஷ்மீரிலும், ஆப்கானிஸ்தானிலும் உள்ள இஸ்லாமிய போராளிகள் குழுக்களுக்கு ஐஎஸ்ஐ பல தசாப்தங்களாக ஆதரவளித்து வருகிறது என்று அவர் குறிப்பிட்டார். அவர் அவரின் வாகனத்தாலும், தற்கொலைப்படை தாக்குதலை எதிர்த்து, குண்டுவெடிப்பாளர்கள் அவருக்கு அருகில் வராமல் தடுக்க அவரைச் சுற்றி ஒரு சங்கிலியை உருவாக்கிய அவரின் ஆதரவாளர்களின் \"மனித கேடயத்தாலும்\" பாதுகாக்கப்பட்டார். பாகிஸ்தான் மக்கள் கட்சி வட்டாரங்களின் கருத்துப்படி, காயமடைந்தவர்களின் எண்ணிக்கை 1000 ஆகும், இறந்தவர்கள் குறைந்தபட்சம் 160 நபர்கள் ஆவார்கள் (134 நபர்கள் இறந்ததாகவும், சுமார் 450 பேர் காயமடைந்ததாகவும் \"நியூயார்க் டைம்ஸ்\" குறிப்பிடுகிறது).\n\nஒரு சில நாட்களுக்கு பின்னர், பூட்டோவின் வழக்கறிஞர் பரூக் எச். நாயக், அவரின் வாடிக்கையாளர் கொல்லப்படுவார் என்ற அச்சுறுத்தலுடன் ஒரு கடிதத்தைப் பெற்றார்.\n\nSection::::2007 அவசரகால நிலையும், பிரதிபலிப்புகளும்.\n2007 நவம்பர் 3ல், ஜனாதிபதி பர்வீஜ் முஷாரப், பாகிஸ்தான் உச்சநீதிமன்றம் மற்றும் நாட்டில் உள்ள மத தீவிரவாதிகளின் நடவடிக்கைகளைக் குறிப்பிட்டு அவசரகால நிலையை அறிவித்தார்.துபாயில் குடும்பத்தைச் சந்திப்பதற்கான பயணத்தை வெட்டிவிட்டு பூட்டோ நாடு திரும்பினார்.விமான நிலையத்தில் கோஷங்கள் எழுப்பிய ஆதரவாளர்களுடன் அவர் வரவேற்கப்பட்டார்.பல மணி நேரம் அவரின் விமானத்திலேயே இருந்த பின்னர், அவரின் நூற்றுக்கணக்கான ஆதரவாளர்களுடன் அவர் லாகூர் வீட்டிற்கு அனுப்பப்பட்டார்.பாகிஸ்தான் ஓர் அரசியல் நெருக்கடியைச் சந்தித்தது என்பதை ஒப்புக்கொண்ட போதினும், முஷாரப்பின் அவசரகால நிலை நீக்கப்பட்டால் ஒழிய, நியாயமான தேர்தல்களை நடத்துவது மிகவும் சிரமம் என்று அவர் குறிப்பிட்டார்.\"தீவிரவாதிகளுக்கு ஒரு சர்வாதிகாரம் தேவைப்படுகிறது, சர்வாதிகாரத்திற்கு தீவிரவாதிகள் தேவைப்படுகிறார்கள்\" என்று அவர் குறிப்பிட்டார்.\n2007 நவம்பர் 8ல், அவசரகால நிலைக்கு எதிராக ஒரு பேரணியை முன்னெடுத்து செல்வதற்கு ஒரு சில மணிநேரத்திற்கு முன்னர், அவர் வீட்டுக்காவலில் வைக்கப்பட்டார்.\n\nஅமெரி்க்காவில் உள்ள நேஷனல் பப்ளிக் ரேடியோவுடனான ஒரு தொலைபேசி நேர்காணலின்போது, \"எனக்கு வீட்டிற்குள் உலாவ சுதந்திரம் உள்ளது.வீட்டிற்கு வெளியே உலாவ எனக்கு சுதந்திரம் இல்லை.அவர்கள் வீட்டிற்குள் பலத்த போலீஸ் காவலை ஏற்படுத்தி உள்ளார்கள், என் வீட்டின் நான்கு சுவர்களைச் சுற்றி ஒவ்வொரு பக்கமும் 1,000 பேர் என்ற வகையில் 4,000 போலீஸ்காரர்களின் ஒரு மிக பெரிய போலீஸ் படை உள்ளது.அவர்கள் அண்டை வீட்டுக்காரர்களின் வீட்டிலும் கூட நுழைந்திருக்கிறார்கள்.நீங்கள் எங்களுக்காக இருக்கிறீர்களா?நீங்கள் ஒசாமா பின்லேடன் போன்று உங்களுக்கு தெரியவில்லையா? என்று நான் ஒரு போலீஸ்காரரிடன் கேட்டேன்.\"மன்னிக்க வேண்டும் மேம், இது எங்களின் வேலை.எங்களுக்கு என்ன சொல்லப்பட்டதோ அதை நாங்கள் செய்கிறோம்.\" என்று அவர் தெரிவித்தார்.\n\nஅதற்கடுத்த நாள், பூட்டோவின் கைது ஆணை திரும்ப பெறப்பட்டதாக பாகிஸ்தான் அரசாங்கம் அறிவித்தது. அவர் பயணிக்கவும், பொது பேரணிகளில் தோன்றவும் சுதந்திரம் அளிக்கப்பட்டார்.எவ்வாறிருப்பினும், பிற எதிர்கட்சிகளின் தலைவர்கள் பொதுக்கூட்டங்களில் பேச தடைவிதிக்கப்பட்டு இருந்தார்கள்.\n\nSection::::2008 தேர்தல்களுக்கான தயாரிப்பு.\n2007 நவம்பர் 2ல், அல் ஜஜீரா தொலைக்காட்சிக்கு டேவிட் பிரோஸ்டுடனான நேர்காணலில் பங்கெடுத்த பூட்டோ, அமெரிக்க பத்திரிக்கையாளர் டேனியல் பியர்லைக் கடத்தி கொன்ற ஆட்களில் ஒருவரான அஹ்மத் ஓமர் சயீத் ஷேக்கால் ஒசாமா பின்லேடன் கொல்லப்பட்டார் என்று அவர் தெரிவித்தார்.பின்லேடன் இறந்துவிட்டார் என்ற அந்த கருத்து குறித்து அதற்கடுத்து பிரோஸ்ட் ஒரு கேள்வியைக் கூட கேட்கவில்லை.\n\n2007 நவம்பர் 24ல், ஜனவரி பாராளுமன்ற தேர்தல்களுக்கான வேட்பாளர் மனுவை பூட்டோ சமர்ப்பித்தார். இரண்டு நாட்களுக்கு பின்னர், எப்போதுமான இரண்டு இடங்களுக்கு லார்கானாவில் அவர் மனு தாக்கல் செய்தார்.ஏழு ஆண்டுகள் நாடு கடத்தப்பட்டு சவூதி அரேபியாவில் இருந்த முன்னாள் பிரதம மந்திரி நவாஜ் ஷெரீப், பாகிஸ்தானுக்கு வந்தவுடன் வேட்பாளராக நிற்பதற்கு மனு தாக்கல் செய்தது போன்றே பூட்டோவும் செய்தார்.\n2007 நவம்பர் 30ல் மீண்டும் பதவியேற்ற போது, இந்த முறை இராணுவ தலைமை பதவியைக் கைவிட்டு விட்டு ஒரு நாட்டு ஜனாதிபதியாக முஷாரப், டிசம்பர் 16ல் பாகிஸ்தானில் இருந்த அவசரகால நிலையை நீக்குவதற்கான அவரின் திட்டத்தை அறிவித்தார்.அந்த அறிவிப்பை வரவேற்ற பூட்டோ, அவர் கட்சியின் உள்நாட்டு பிரச்சனைகளைப் பட்டியலிட்டு ஓர் அறிக்கையை வெளியிட்டார்.அவர் கட்சியான பாகிஸ்தான் மக்கள் கட்சி, வேலைவாய்ப்பு, கல்வி, எரிசக்தி, சுற்றுச்சூழல் மற்றும் சமத்துவம் ஆகிய ஐந்து விஷயங்களில் கவனம் செலுத்தும் என்று இஸ்லாமாபாத்தில் பத்திரிக்கையாளர்களுக்கு பூட்டோ தெரிவித்தார்.\n\n2007 டிசம்பர் 4ல், ஜனவரி பாராளுமன்ற தேர்தல்களுக்கு முன்னால் நாட்டின் அவசரகால நிலையை நீ்க்குவதற்கான தமது வாக்குறுதியை முஷாரப் நிறைவேற்ற வேண்டும் என்ற கோரிக்கையையும், அவ்வாறு செய்ய தவறினால் வாக்கெடுப்பு புறக்கணிக்கப்படும் என்ற அச்சுறுத்தலையும் பிரபலப்படுத்த நவாஜ் ஷெரீப்பை பூட்டோ சந்தித்தார். அவர்களின் கோரிக்கை பட்டியலை முஷாரப்பிடம் அளிக்கும் ஒரு குழுவை அமைக்க அவர்கள் வாக்குறுதி முடிவெடுத்தார்கள். இந்த கோரிக்கைகள் மீது தான் தேர்தலில் அவர்களின் பங்கேற்பதன் நிச்சயத்தன்மை இருந்தது.\n\n2007 டிசம்பர் 8ல், பலுசிஸ்தானின் தென்மேற்கத்திய மாகாணத்தில் உள்ள பூட்டோவின் பாகிஸ்தான் மக்கள் கட்சியின் அலுவலகத்தை மூன்று அடையாளம் தெரியாத துப்பாக்கி ஏந்திய மனிதர்கள் தாக்கினார்கள். அதில் பூட்டோவின் மூன்று ஆதரவாளர்கள் கொல்லப்பட்டார்கள்.\n\nSection::::படுகொலை.\n2007 டிசம்பர் 27ல் (பாக்சிங் நாளுக்கு அடுத்த நாள், 2004 இந்திய பெருங்கடல் பூகம்பத்தின் மூன்றாமாண்டு நினைவுதினத்தின் போது), ஜனவரி 2008 பாராளுமன்ற தேர்தல்களுக்கான போட்டியில் கட்சி ஆதரவாளர்களுக்கு ஓர் உற்சாகமான உரையை அளித்த பின்னர், லியாகட் நேஷனல்பாக்கில் பாகிஸ்தான் மக்கள் கட்சிக்கான ஒரு பிரச்சார பேரணிக்கு புறப்பட்ட போது பூட்டோ கொல்லப்பட்டார்.அவரின் குண்டுதுளைக்காத வாகனத்தில் ஏறிய பின்னர், அதன் மேற்கூரையின் வழியாக கூட்டத்தை நோக்கி கையசைக்க பூட்டோ ஏறி நின்றார்.அந்த நிமிடம், ஒரு துப்பாக்கி ஏந்திய மனிதன் அவரை நோக்கி சுட்டான், அதன் தொடர்ச்சியாக வாகனத்திற்கு அருகில் வெடிகுண்டுகள் வெடிக்கப்பட்டன, இதில் சுமார் 20 மக்கள் கொல்லப்பட்டார்கள். மிகவும் கடுமையாக காயப்பட்ட பூட்டோ, ராவல்பிண்டி பொதுமருத்துவமனைக்கு கொண்டு செல்லப்பட்டார்.உள்ளூர் நேரம் 17:35க்கு அறுவை சிகிச்சைக்காக உள்ளே கொண்டு செல்லப்பட்ட அவர், 18:16க்கு இறந்துவிட்டதாக அறிவிக்கப்பட்டார்.\n\nபூட்டோவின் உடல் அவரின் சொந்த நகரமான சிந்த்தில் லார்கானா மாவட்டத்தில் உள்ள கார்ஹிகுடா பக் ஷிற்கு எடுத்துச் செல்லப்பட்டு, குடும்ப கல்லறையில் இடத்தில் அவர் தந்தைக்கு அருகில் எரிக்கப்பட்டார். இந்த இறுதி ஊர்வலத்தில் நூறு ஆயிரக்கணக்கானவர்கள் கலந்து கொண்டார்கள்.\n\nஅவர் இறப்பின் காரணத்தில் சில கருத்துவேறுபாடுகள் இருந்தன.பூட்டோவின் கணவர் ஒரு பிரேத பரிசோதனைக்கோ அல்லது அறுவை சிகிச்சை ஆய்விற்கோ உட்படுத்த அனுமதி மறுத்து விட்டார். 2007 டிசம்பர் 28ல், பாகிஸ்தான் உள்நாட்டு அமைச்சகம், \"வாகனத்திற்குள் குனிய முயன்ற போது, பூட்டோ கொல்லப்பட்டார், குண்டுவெடிப்பின் அதிர்வலைகள் மேற்கூரையில் இணைந்திருந்த ஒரு லீவரை அவர் தலை மேல் விழச்செய்தது, இதனால் அவர் மூளைஓடு உடைந்தது.\" என்று அறிவித்தது. எவ்வாறிருப்பினும், அவர் தலையில் உலோகத்துண்டு காயங்களால் பாதிக்கப்பட்டிருந்தார் என்றும், அதுவே அவர் மரணத்திற்கான காரணம் என்றும் ஒரு மருத்துவமனை செய்தி தொடர்பாளர் குறிப்பிட்டார். பூட்டோவின் உதவியாளர்களும் உள்துறை அமைச்சகத்தின் கருத்தையே வழிமொழிந்தார்கள். டிசம்பர் 31ல், சந்தேகத்திற்குரிய அவசர சிகிச்சை அறை நுழைவு அறிக்கையை சிஎன்என் ஒரு பிடிஎப் கோப்பாக வெளியிட்டது.சிகிச்சைக்கு சேர்த்த அனைத்து மருத்துவர்களாலும் கையெழுத்திடப்பட்டிருந்த அந்த ஆவணம், காயத்திற்குள் எந்த பொருளும் கண்டறியப்படவில்லை என்று குறிப்பிடுகிறது.\n\nஅல்-கொய்தா கமாண்டர் முஸ்தபா அபு அல்-யாஜித், பூட்டோவை \"ஒரு மிக மதிப்புமிக்க அமெரிக்க சொத்தாக\" எடுத்துரைத்து, இந்த தாக்குதலுக்கு பொறுப்பேற்பதாக அறிவித்தார். இந்த படுகொலைக்கு பின்னால் அல்-கொய்தா இருப்பதற்கான ஆதாரங்கள் தங்களிடம் இருப்பதாக பாகிஸ்தான் அரசாங்கமும் அறிவித்தது.சிஎன்என் அறிக்கை குறிப்பிட்டதாவது: \"தற்கொலைப்படை குண்டுவெடிப்பாளர், நூற்றுக்கணக்கானவர்களைக் கொன்றதாக அரசாங்கத்தால் குற்றஞ்சாட்டப்பட்ட அல்கொய்தாவுடன் தொடர்புடைய ஒரு போராளி குழுவான லஸ்கர் ஐ ஜஹான்ங்வியைச் சேர்ந்தவர் என்று முன்னதாக உள்துறை அமைச்சகம் பாகிஸ்தானின் ஜியோ தொலைக்காட்சிக்கு அறிவித்தது\". இந்த படுகொலைக்கு பின்னால் பெய்துல்லாஹ் மெஹ்சூத்தின் மூளை இருப்பதாக பாகிஸ்தான் அரசாங்கம் தெரிவித்தது. 54 வயதான பெனாசீரையும், அவருக்கருகில் இருந்த சுமார் 20 பார்வையாளர்களையும் கொல்வதில், 1999ல் முன்னாள் பிரதம மந்திரி நவாஜ் ஷெரீப்பைக் கொல்ல முயன்ற, அல்-கொய்தாவால் அங்கீகரிக்கப்பட்ட ஒரு வஹாபி முஸ்லீம் தீவிரவாத அமைப்பான லஸ்கர் ஐ ஜஹான்ங்வி முழு பொறுப்பாகும் என்று குற்றஞ்சாட்டப்பட்டுள்ளது. எவ்வாறிருப்பினும், பூட்டோ குடும்பத்தாலும், பூட்டோவால் தலைமை தாங்கப்பட்ட பாகிஸ்தான் மக்கள் கட்சியாலும், பெய்துல்லாஹ் மெஹ்சூத்தினாலும் இது கடுமையாக எதிர்க்கப்பட்டுள்ளது. 2008 ஜனவரி 3ல், பெனசீர் பூட்டோவின் படுகொலையில் பங்களிப்பளிக்கவில்லை என்றும், அவருக்கு போதுமான பாதுகாப்பு அளிக்க தவறவில்லை என்றும் ஜனாதிபதி முஷாரப் உத்தியோகப்பூர்வமாக மறுத்தார்.\n\nSection::::பாகிஸ்தானில் எதிர்வினை.\nபடுகொலைக்கு பின்னர், ஆரம்பத்தில் அங்கு பல கலகங்கள் தோன்றின, இதில் மூன்று போலீஸ் அதிகாரிகள் உட்பட தோராயமாக 20 நபர்கள் கொல்லப்பட்டார்கள்.சுமார் 250 கார்கள் எரிக்கப்பட்டன; கோபமும், ஆத்திரமும் கொண்டிருந்த பூட்டோவின் ஆதரவாளர்கள், அவர் அனுமதிக்கப்பட்டிருந்த மருத்துவமனைக்கு வெளியிலிருந்து கற்களை வீசினார்கள். 2007 டிசம்பர் 29 முதல், கலகக்காரர்கள் ஒன்பது தேர்தல் அலுவலகங்களையும், 176 வங்கிகளையும், 34 எரிவாயு நிலையங்களையும், 72 இரயில் கார்களையும், 18 இரயில் நிலையங்களையும், நூற்றுக்கணக்கான கார்கள் மற்றும் கடைகளையும் சிதைத்து விட்டதாக பாகிஸ்தான் அரசாங்கம் தெரிவித்தது. போட்டி எதிர்கட்சியான பாகிஸ்தான் முஸ்லீம் லீக் (ந) -இன் தலைவர் நவாஜ் ஷெரீப், \"இது அவர் கட்சிக்கும், நம் கட்சிக்கும் மற்றும் ஒட்டுமொத்த தேசத்திற்கும் ஏற்பட்டிருக்கும் சோகம்\" என்று குறிப்பிட்டார். ஜனாதிபதி முஷாரப் மூன்று நாட்களைத் துக்க நாளாக அறிவித்தார்.\n\n2007 டிசம்பர் 30ல், பாகிஸ்தான் மக்கள் கட்சி தலைவர்களின் ஒரு கூட்டத்தைத் தொடர்ந்து கூட்டப்பட்ட ஒரு பத்திரிக்கையாளர் கூட்டத்தில், 19 வயது நிரம்பிய பெனாசீரின் மகன் பிலாவல் அவர் அன்னை வகித்த கட்சியின் தலைமை பதவியை வகிப்பார் என்றும், அவர் மகன் ஆக்ஸ்போர்டு கிறிஸ்ட் சர்ச்சில் அவர் படிப்புகளை முடிக்கும் வரை கட்சியை அவர் தந்தை நடத்துவார் என்றும் மனைவியை இழந்திருந்த பெனாசீரின் கணவர் ஆசீப் அலி ஜர்தாரியும், மகன் பிலாவல் பூட்டோ ஜர்தாரியும் அறிவித்தார்கள். \"நான் திரும்பும் போது, என் அன்னை விரும்பியவாறே கட்சியின் தலைமை ஏற்று நடத்துவேன் என்று உறுதியளிக்கிறேன்.\" என்று பிலாவல் தெரிவித்தார்.2008 ஜனவரி 8ல் திட்டமிடப்பட்டிருந்த பாராளுமன்ற தேர்தல்கள் குறிப்பிட்ட தேதியில் நடத்தப்பட பாகிஸ்தான் மக்கள் கட்சி அழைப்பு விடுத்தது, மேலும் துணை தலைவர் மக்தூம் அமீன் பாஹிம் கட்சியின் பிரதம மந்திரி வேட்பாளராக இருக்க கூடும் என்று ஆசீப் அலி ஜர்தாரி அறிவித்தார். (பாராளுமன்ற தேர்தலில் நிற்க பிலாவல் சட்டரீதியாக வயது பூர்த்தி அடையாமல் இருந்தார்.)\n\nபெனாசீரின் படுகொலை குறித்து விசாரணை நடத்துவதில் இங்கிலாந்து அரசாங்கமும், ஐக்கிய நாடுகள் சபையும் உதவ வேண்டும் என்று டிசம்பர் 30ல், பூட்டோவின் அரசியல் கட்சியான பாகிஸ்தான் மக்கள் கட்சி (பிபிபி) கேட்டுக் கொண்டது. பிலாவல் பூட்டோ ஜர்தாரி மறைந்த எதிர்கட்சியாக இருந்த அவர் அன்னையின் பாகிஸ்தான் அரசியல் கட்சியின் சேர்மேனாக நியமிக்கப்பட்டார். பிலாவல் 19 வயது மட்டும் நிரம்பி இருந்தார். பாகிஸ்தான் திரும்புவதற்கு இரண்டு வாரங்களுக்கு முன்னர், அதாவது அவர் கொல்லப்படுவதற்கு வெறும் 12 வாரங்களுக்கு முன்னர், பெனசீர் எழுதிய திருமதி. பூட்டோவின் அரசியல் என்பதை பாகிஸ்தான் மக்கள் கட்சி 2008 பிப்ரவரி 5ல் வெளியிட்டது. கட்சிக்கு புதிய தலைவர் தேர்ந்தெடுக்கப்படும் வரை, அவர் கணவர் ஆசீப் அலி ஜர்தாரி கட்சியின் தலைவராக இருப்பார் என்று அதில் குறிப்பிடப்பட்டிருந்தது.\n\nSection::::சர்வதேச எதிர்வினை.\nபூட்டோவின் படுகொலைக்கு சர்வதேச எதிர்வினை, சர்வதேச சமூகத்திடையே மிக வலுவான கண்டனத்தைக் கொண்டிருந்தது.ஓர் அவசர கூட்டத்தைக் கூட்டிய ஐக்கிய நாடுகள் பாதுகாப்பு சபை, அந்த படுகொலைக்கு ஒருமனதாக கண்டனம் தெரிவித்தது. அரேபிய லீக்கின் ஜெனரல் செக்ரட்டரி அமர் மௌஸ்சா, \"நாங்கள் இந்த படுகொலையையும், பயங்கரவாத நடவடிக்கையையும் வன்மையாக கண்டிக்கிறோம், அவரி்ன் ஆன்மா சாந்தியடைய இறைவனை பிரார்த்திக்கிறோம்.\" என்று தெரிவித்தார். இந்திய பிரதம மந்திரி மன்மோகன் சிங் கூறுகையில், \"திருமதி. பெனாசீரின் பூட்டோவின் கொடுமையான படுகொலையைக் கேட்டு தாம் மிகவும் அதிர்ச்சி அடைந்ததாகவும்... ஒரு பயங்கரமான வீச்சை சந்தித்திருக்கும் அவர் குடும்பத்திற்கும், பாகிஸ்தான் மக்களுக்கும் தம் ஆழ்ந்த இரங்கலைத் தெரிவித்துக் கொள்வதாகவும்\" அறிவித்தார். பிரிட்டிஷ் பிரதம மந்திரி ஜோர்டான் பிரௌன், \"பெனசீர் பூட்டோ பயங்கரவாதிகளால் படுகொலை செய்யப்பட்டிருக்கலாம், ஆனால் பாகிஸ்தானில் ஜனநாயகத்தைப் படுகொலை செய்ய பயங்கரவாதிகளை அனுமதிக்க கூடாது. மேலும் இங்கோ, அங்கோ அல்லது உலகின் எங்குமே பயங்கரவாதிகள் வெற்றி பெற முடியாது என்ற நமது உறுதிப்பாட்டை இந்த கொடூரம் மேலும் பலப்படுத்துகிறது.\" என்று தெரிவித்தார். \"பாகிஸ்தானுக்கு எதிராகவும், ஜனநாயகத்திற்கு எதிராகவும் நடத்தப்பட்டது\" என்று இந்த படுகொலையைக் கண்டனம் தெரிவித்த ஐரோப்பிய கமிஷன் தலைவர் ஜோஸ் மேனுவல் பரோசோ, \"பாகிஸ்தான் அதன் ஜனநாயக ஆட்சிக்கு திரும்ப அதன் பாதையில் உறுதியாக நிற்கும் என்று நம்புவதாகவும்\" குறிப்பிட்டார். \"கொலைகார தீவிரவாதிகளால் நடத்தப்பட்ட கோழைத்தனமான நடவடிக்கை\" என்று குறிப்பிட்ட அமெரிக்க ஜனாதிபதி ஜார்ஜ் டபிள்யூ. புஷ், \"ஜனநாயக நிகழ்முறைக்காக தைரியமாக பெனசீர் பூட்டோ தம் வாழ்வையே அளித்தார். ஜனநாயக நிகழ்முறையை தொடர்வதன் மூலம் அவர் நினைவுகளுக்கு மதிப்பளிக்க வேண்டும்\" என்று பாகிஸ்தானை அவர் ஊக்குவித்தார். \"அவரின் குடும்பத்திற்கும், மற்றும் மொத்த பாகிஸ்தான் தேசத்திற்கும் புனித தந்தை அவரின் ஆழ்ந்த அனுதாபங்கள் மற்றும் ஆன்மீக ஆசிகளைத் தெரிவிக்கிறார்.\" என்று கூறி, வாடிகன் வெளியுறவுத்துறை செயலாளர் டார்சியோ பெர்டோன், போப் பெனிடெக்ட் XVI -இன் வருத்தத்தை தெரிவித்தார். \"பாகிஸ்தானின் எதிர்கட்சி தலைவர் பெனாசீர் பூட்டோவின் படுகொலையால் சீனா அதிர்ச்சி அடைந்துள்ளது\" என்றும், \"இந்த பயங்கரவாத தாக்குதலை சீனா பலமாக கண்டிக்கிறது\" என்றும் சீனாவின் வெளியுறவுத்துறை அமைச்சக செய்தி தொடர்பாளர் குன் கேங்க் தெரிவித்தார்.\nSection::::ஸ்காட்லாந்து படை புலனாய்வு.\nஅந்த படுகொலை குறித்து விசாரிக்க பிரிட்டிஷ் புலனாய்வாளர்களைப் பாகிஸ்தான் கேட்டுக் கொண்டது.குற்ற சம்பவங்கள் நீண்டிருப்பதாலும், ஆசீப் ஜர்தாரி பிரேத பரிசோதனைக்கு மறுக்கும் காரணத்தாலும் புலனாய்வில் ஏற்பட்டிருக்கும் சிக்கல்களுக்கான தடைகளை வெளியிட்டிருந்த போதினும், 2008 பிப்ரவரி 8ல், வெடிகுண்டு வெடிப்பைத் தொடர்ந்து மேற்கூரையில் இருந்த பிடியால் ஏற்பட்ட விளைவால் பெனசீர் பூட்டோ கொல்லப்பட்டதாக அவர்கள் அறிவித்தார்கள்.\n\nSection::::பெனசீர் வாழ்க்கை பற்றிய திரைப்படம்.\nகராச்சி திரைப்பட தயாரிப்பு நிறுவனமான வோக்ஸ் விஷன் மற்றும் லீசெஸ்டர் அடிப்படையிலான சன் பிலீம்ஸ் முறையே ஜெயத் ஆஜீஜ் மற்றும் ஹென்னா ராய்யால் இணைந்து தயாரிக்கப்படும் ஒரு திரைப்படத்தில் பெனசீர் பூட்டோ கதாபாத்திரத்தில் பாலிவுட் நடிகை சுஸ்மிதா சென் நடிப்பார் என்று கூறப்பட்டது.உறுதியாக கூறப்படாத வகையில், \"பெனசீர் பூட்டோ: தி மோவி\" என்று தலைப்பிடப்பட்ட இந்த திரைப்படம், பூட்டோ மாணவியாகவும், நாடு கடத்தப்பட்ட நிலையில் ஓர் அரசியல் தலைவராகவும் பல ஆண்டுகள் செலவிட்டிருந்த பாகிஸ்தான், பிரிட்டன் மற்றும் துபாயின் பல்வேறு இடங்களில் படமாக்கப்பட இருந்தது.இந்த பெரிய பாத்திரத்தில் நடிக்கவிருப்பது குறித்து சுஸ்மிதா சென்னிடம் கேட்கப்பட்ட போது, \"ஆம், நான் அந்த கதாபாத்திரத்தில் நடிக்க மிகவும் ஆர்வமாக இருக்கிறேன்.\" என்று உற்சாகமாக தெரிவித்தார்.\n\nSection::::வடகொரியாவிற்கு அணுசக்தி இரகசியங்களை அளித்தது குறித்தான குற்றச்சாட்டு.\nஓர் இந்திய பத்திரிக்கையாளரான ஷியாம் பாட்டியா, அவரி்ன் \"குட்பை ஷெஹ்ஜாதி\" புத்தகத்தில், மேம்பட்ட தாக்குதல் ஏவுகணைகள் பற்றிய தகவல்களுக்கு மாற்றாக வடகொரியாவிற்கு யூரேனியம் செறிவூட்டும் தகவல்களை இரகசியமாக பதிவிறக்கம் செய்தார் என்று குற்றஞ்சாட்டினார்.\nபூட்டோ, அவர் உயிர் வாழும் போது இந்த கதையை வெளியிட வேண்டாம் என்று தம்மை கேட்டுக் கொண்டதாக பாட்டியா பூட்டோவைக் குற்றஞ்சாட்டுகிறார்.இன்ஸ்டிட்யூட் ஆப் சயின்ஸ் அண்டு இன்டர்நேஷனல் செக்யூரிட்டியின் அணுசக்தி வல்லுனர் டேவிட் ஆல்பிரைட் கூறுகையில், வடகொரியாவின் அணுசக்தி அபிவிருத்திக்கு கால அவகாசம் அளிப்பதில் இந்த குற்றச்சாட்டுக்கள், \"முக்கிய பங்கு வகித்தன\" என்று கூறினார்.உலக அமைதிக்கான கார்னிக் எண்டோவ்மெண்ட்டின் ஜார்ஜ் பெர்கோவிச், பாட்டியாவை ஒரு \"மென்மையான மற்றும் சீரியஸான நபராக\" குறிப்பிட்டார்.சென்டர் ஃபார் இன்டர்நேஷனல் பாலிசியின் செலிங் ஹேரீசன், பாட்டியாவை \"பூட்டோ விஷயத்தில் நம்பிக்கைக்குரியவர்\" என்று குறிப்பிட்டார். இந்த முறையீடுகளை வாஷிங்டனில் டி.சி. -இல் உள்ள பாகிஸ்தான் தூதரகம் மறுத்தது, வடகொரியாவிற்கு இரகசியங்களைக் கசிய விட்டதற்காக குற்றஞ்சாட்டப்பட்ட அப்துல் கதார் கான் தான் இதற்கான மூலநபர் என்று கூறி, அமெரிக்க அதிகாரிகள் அவற்றை புறக்கணித்தார்கள்.(பாட்டியாவின் புத்தகத்திற்கு முன்னதாகவே அவர்களின் மறுப்பு இருந்தது.)\n\nSection::::பாராட்டுக்கள்.\nபெனாசீரின் பிறந்தநாளன்று, இஸ்லாமாபாத் சர்வதேச விமான நிலையத்திற்கு பூட்டோவின் பெயரைச் சூட்டியதன் மூலம் பாகிஸ்தான் அரசு அவரை கௌரவித்தது.பூட்டோவிற்கு மரியாதை அளிக்கும் வகையில் அவரின் பிறந்தநாளில் மரண தண்டனை கைதிகளுக்கு பொதுமன்னிப்பு அளிக்குமாறு பூட்டோவின் பாகிஸ்தான் மக்கள் கட்சியின் ஓர் உறுப்பினரான பிரதம மந்திரி யூசப் ரஜா கிலானி ஜனாதிபதி முஷாரப்பைக் கேட்டுக் கொண்டார்.\n\n\"டாட்டர் ஆப் தி ஈஸ்ட்\" புத்தகமும் பின்வருமாறு வெளியிடப்பட்டது:\n\nSection::::பெனசீர் பூட்டோவின் புத்தகங்கள்.\nபூட்டோ மரணத்தின் போது, \"சமரசம்: இஸ்லாமும், ஜனநாயகமும், மேற்கும்\" என்று அழைக்கப்பட இருந்த அவரின் மூன்றாம் புத்தகத்தின் கையெழுத்துப் பிரதி, ஹார்பர்கொல்லின்சால் பெறப்பட்டது. மார்க் ஷேகெலினால் எழுதப்பட்ட இந்த புத்தகம் பிப்ரவரி 2008ல் பிரசுரிக்கப்பட்டது.\n\n"}
{"id": "37553", "url": "https://ta.wikipedia.org/wiki?curid=37553", "title": "சிசிலி", "text": "சிசிலி\n\nசிசிலி (\"Sicily\", இத்தாலிய மொழி: Sicilia) இத்தாலி நாட்டின் ஒரு சுயாட்சி பிரிவாகும். இதுவே மத்திய தரைக் கடலில் அமைந்துள்ள மிகப் பெரிய தீவாகும். 5 மில்லியன் மக்கள் வாழும் இத்தீவின் மொத்தப் பரப்பளவு 25,708 km² ஆகும்.\n\nசிசிலி இன்றைய நிலையில் இத்தாலியின் ஒரு பகுதியாக இருந்தாலும் இது முன்னர் ஒரு முழுமையான விடுதலை பெற்ற நாடாக சிசிலி பேரரசு என்ற பெயரில் இருந்தது. இது சில காலம் தெற்கு இத்தாலி, மோல்ட்டா ஆகியவற்றின் பாகுதியாகவும் இருந்தது. இது பின்னர் போர்பன்களின் ஆட்சியில் நேப்பில்ஸ் நகரில் இருந்து ஆளப்பட்டது. அன்றிலிருந்து சிசிலி இத்தாலியின் முழுமையான கட்டுப்பாட்டுக்குள் வந்தது.\n\n"}
{"id": "37555", "url": "https://ta.wikipedia.org/wiki?curid=37555", "title": "சீமான் (அரசியல்வாதி)", "text": "சீமான் (அரசியல்வாதி)\n\nசீமான் (\"Seeman\", பிறப்பு:08 நவம்பர் 1966) என்பவர் தமிழக அரசியல்வாதியும், தமிழ்த் திரைப்பட இயக்குநரும், நடிகரும் ஆவார். இவர் சி. பா. ஆதித்தனார் நிறுவிய நாம் தமிழர் கட்சியை தற்போது தலைமையேற்று நடத்துகிறார். இவர் தமிழ்த் தேசியம் குறித்து பேசி வருகிறார். தமிழரே தமிழ்நாட்டை ஆள வேண்டும் என பேசி வருகிறார்.\n\nSection::::வாழ்க்கை வரலாறு.\nசீமான் 1966 ஆம் ஆண்டு, நவம்பர் 08 ஆம் நாள் சிவகங்கை மாவட்டத்திலுள்ள, இளையான்குடி வட்டத்தில் அரனையூர் என்னும் சிற்றூரில் பிறந்தார். இவர் பெற்றோர் செந்தமிழன் மற்றும் அன்னம்மாள் ஆகியோர்கள் ஆவர். இவர் பொருளாதாரத்தில் இளங்கலைப் பட்டம் பெற்றுள்ளார். முன்னாள் சபாநாயகர் காளிமுத்துவின் மகள் கயல்விழியை திருமணம் செய்து கொண்டார். திருமணவிழா தமிழ் முறைப்படி உலகத் தமிழர் பேரவை தலைவர் பழ நெடுமாறன் தலைமையில் சென்னை ஒய்.எம்.சி.ஏ திடலில் நடைபெற்றது.\n\nSection::::திரைத்துறை வாழ்க்கை.\nகல்லூரி முடிந்த பின் திரைப்பட இயக்குனராக வேண்டும் என்னும் கனவோடு சென்னை சென்றார். அங்கு மணிவண்ணன், பாரதிராஜா போன்ற முன்னணி இயக்குனர்களிடம் உதவி இயக்குனராகப் பணிபுரிந்தார். சில படங்களில் வசனகர்த்தாவாகவும் பணியாற்றினார். இவரின் முதல் படமான பிரபு, மதுபாலா கொண்டு இயக்கிய பாஞ்சாலங்குறிச்சி திரைப்படம் குறிப்பிடத்தக்க வெற்றியைப் பதித்தது. மீண்டும் பிரபுவைக் கொண்டு இயக்கிய இனியவளே மற்றும் சத்தியராஜை கொண்டு இயக்கிய வீரநடை தோல்வியடைந்தது. நீண்ட கால இடைவேளைக்குப் பின் மாதவன், பூஜா, வடிவேலு போன்றோர்களைக் கொண்டு இயக்கிய தம்பி படம் பெரும் பெயரைப் பெற்றுத்தந்தது. அதே ஆண்டில் மாதவனை வைத்து இயக்கிய வாழ்த்துக்கள் திரைப்படம் பெரும் இழப்பைச் சந்தித்தது. இப்படம் முழுவதும் கலப்படமற்ற தூய தமிழ் வசன நடைக்கொண்டு உருவாக்கியிருந்தார். மாயாண்டி குடும்பத்தார், பொறி, பள்ளிக்கூடம், எவனோ ஒருவன், மகிழ்ச்சி போன்ற திரைப்படங்களில் நடித்துள்ளார். மாயாண்டி குடும்பத்தார் படத்தில் பாடல் ஒன்றையும் பாடியுள்ளார்.\n\nSection::::ஈழ ஆதரவு.\nசீமான் விடுதலைப்புலிகள் இயக்கத்தின் தலைவரான வே.பிரபாகரனுக்குத் தொடர்ந்து ஆதரவு குரல் கொடுத்துவருகிறார். ஈழ ஆதரவுப் போராட்டங்களை நிகழ்த்தியமைக்காக ஐந்து முறை சிறையில் அடைக்கப்பட்டார்.\n\nSection::::நாம் தமிழர் கட்சி.\nசில காலம் திராவிடர் கழகத்துடன் சேர்ந்து பெரியாரின் கொள்கைகளைப் பரப்பிக்கொண்டுவந்தார். பின் தன் தலைமையில், நாம் தமிழர் இயக்கத்தைத் துவங்கி பல போராட்டங்களில் ஈடுபட்டார். சீமான் மே 10, 2010 அன்று தன் இயக்கத்தை அரசியல் கட்சியாக அறிவித்தார். இக்கட்சி சார்பில் தனி ஈழம் அமையக் கோரியும், ராஜீவ் கொலை வழக்கில் தூக்குத் தண்டனை வழங்கப்பட்ட சாந்தன், முருகன், பேரறிவாளன் போன்றோரின் விடுதலை கோரியும், ராஜபச்சேவின் இந்திய வருகையைக் கண்டித்தும், மீத்தேன் எரிக்காற்று எடுக்கும் திட்டத்தை எதிர்த்தும், தண்ணீர் தர மறுத்த கேரளா, கர்நாடக அரசுகளைக் கண்டித்தும், இந்தித் திணிப்பு மற்றும் சமஸ்கிருத வருவதை எதிர்த்தும் மேலும் பல போராட்டங்களைத் தமிழகத்தில் நடத்தியுள்ளார்... 2011 சட்டமன்றத் தேர்தலிலும், 2014 நாடாளுமன்றத் தேர்தலிலும் திமுக, காங்கிரஸ் கட்சிகளை எதிர்த்தும் அஇஅதிமுக கட்சிக்கு ஆதரவாகவும் பிரசாரம் மேற்கொண்டார். 2016 ஆம் ஆண்டு நடைபெற்ற சட்டமன்றத் தேர்தலில் நாம் தமிழர் கட்சி 234 தொகுதியிலும் தனித்துப் போட்டியிட்டது. ஆனால் அந்த தேர்தலில் இந்த கட்சியானது போட்டியிட்ட அனைத்து தொகுதிகளிலும் படுதோல்வியை சந்தித்தது.\n\nSection::::கட்சியின் சின்னம்.\nதமிழகம் மற்றும் புதுச்சேரியில் நாற்பது தொகுதிகளிலும் நாம் தமிழர் கட்சி தனித்துப் போட்டியிடுவதாய் அறிவித்து அதற்கானச் சின்னத்தை ஒதுக்கக்கோரி தேர்தல் ஆணையத்தை அணுகியது. ஆனால் 2016 சட்டமன்ற தேர்தலில் வழங்கப்பட்ட 'இரட்டை மெழுகுவர்த்தி' சின்னம் மறுக்கப்பட்டது. அதனை மேகாலாயாவிலுள்ள ஒரு மாநிலக் கட்சி தங்களுக்கான அங்கீகரிக்கப்பட்டச் சின்னமாகப் பெற்றுவிட்டது ௭னக் கூறி மறுத்தார்கள். பிறகு தேர்தல் ஆணையத்தின் சின்னப்பட்டியலில் புதிதாகச் சேர்க்கப்பட்ட விவசாயி சின்னத்தை நாம் தமிழர் கட்சி கோரியதால், அதனை ஒதுக்கினார்கள். \n\nSection::::நாடாளுமன்ற தேர்தல் - 2019.\nஏப்ரல் மாதம் 18 ஆம் தேதி நடைபெற்ற நாடாளுமன்ற தேர்தலில் நாம் தமிழர் கட்சி தனித்துப் போட்டியிட்டது. தமிழகம் மற்றும் புதுவையிலுள்ள 40 தொகுதிகளுக்கான நாடாளுமன்றத் தேர்தல் மற்றும் 19 தொகுதிகளுக்கான சட்டமன்ற இடைத்தேர்தலில் போட்டியிடும் வேட்பாளர்களை ஒரே மேடையில் அறிமுகப்படுத்தும் மாபெரும் பொதுக்கூட்டம் 23.03.2019 அன்று மாலை 05 மணியளவில் சென்னை, மயிலாப்பூர் மாங்கொல்லை திடலில் நடைபெற்றது. இதில் புதுச்சேரி உட்பட 40 தொகுதிகளில் 20 பெண் வேட்பாளர்கள் 20 ஆண் வேட்பாளர்கள் ௭ன இருபாலருக்கும் சரிபாதி இடம்கொடுத்து தமிழகமெங்கும் பரப்புரை செய்தார். இதில் நீலகிரி மக்களவை தொகுதி பெண் வேட்பாளரின் வேட்புமனு நிராகரிக்கப்பட்டது. மேலும் வேலூர் மக்களவை தொகுதியில் தேர்தல் நிறுத்தப்பட்டது. வேலூர் நாடாளுமன்றத் தொகுதிக்கான தேர்தல் ஆகத்து மாதம் 5 ஆம் தேதி நடைபெற்றது. இந்த தேர்தலில் தனித்து போட்டியிட்டு மூன்றாம் இடத்தை அடைந்தது.\n\nSection::::வேட்பாளர் பட்டியல்.\n2019 இந்திய பொதுத் தேர்தலில் நாம் தமிழர் கட்சி வேட்பாளர்களின் பட்டியல்\n\nSection::::22 தொகுதி இடைத்தேர்தல் - 2019.\n18 தொகுதி இடைத்தேர்தல் ஏப்ரல் 18 ஆம் தேதியும், 4 தொகுதி இடைத்தேர்தல் மே மாதம் 19 ஆம் தேதியும் நடைபெற்றது. இந்த இடைத்தேர்தலிலும் நாம் தமிழர் கட்சி தனித்துப் போட்டியிட்டது. இதில் ஆண், பெண் வேட்பாளர்களை சரிபாதி தொகுதிகளில் போட்டியிட வைத்து பரப்புரை செய்தார்.\n\nSection::::தைப்புரட்சியில் சீமானின் பங்கு.\nசல்லிக்கட்டு தடைக்கு எதிராக சீமான் தொடர்ந்து குரலெழுப்பி வந்தார்.\n\n\n"}
{"id": "37565", "url": "https://ta.wikipedia.org/wiki?curid=37565", "title": "நைடதம்", "text": "நைடதம்\n\nநிசாத நாட்டை ஆண்டு வந்த மன்னனான நளன் என்பவனின் கதையைக் கூறும் தமிழ் நூலே நைடதம் ஆகும். மகாபாரத்தில் வரும் ஒரு துணைக் கதையான நளன் - தமயந்தி துன்பியல் வரலாற்றை ஸ்ரீஹர்ஷர் என்பவரால் சமசுகிருத மொழியில் நைடதம் என்னும் பெயரில் தனி நூலாக ஆக்கப்பட்டது.\n\nSection::::தமிழ் மொழி பெயர்ப்புகள்.\nஅதிவீரராம பாண்டியர் மற்றும் புகழேந்திப் புலவர்கள், ஸ்ரீஹர்ஷரின் நூலை, தமிழில் நைடதம் மற்றும் நளவெண்பா எனும் பெயர்களில் மொழி பெயர்த்துள்ளனர். \n\n"}
{"id": "37566", "url": "https://ta.wikipedia.org/wiki?curid=37566", "title": "நளன்", "text": "நளன்\n\nநளன் என்பவன், இந்தியாவின் பழைய கதை ஒன்றின் கதைத் தலைவன் ஆவான். இக் கதை, புகழ் பெற்ற வடமொழி இதிகாசங்களுள் ஒன்றான மகாபாரதத்தில் உள்ள துணைக் கதைகளுள் ஒன்று. மகாபாரத்தின் வன பருவம் அத்தியாயம் 53 முதல் 78 முடிய நளன் - தமயந்தி தம்பதியரின் காதல், திருமணம், சூதாட்டம், தமயந்தியை பிரிதல் போன்ற சோதனைகளுக்குப் பின் மீண்டும் இருவரும் இணைவது குறித்து விளக்கப்படுகிறது.\nஇக் கதை பின்னர் பல மொழிகளிலும் தனி நூல்களாக எழுதப்பட்டன. ஸ்ரீஹர்ஷரின் \"நைஷதம்\" என்னும் வடமொழி நூலும், புகழேந்திப் புலவரால் நளவெண்பா என்னும் பெயரிலும், அதிவீரராம பாண்டியரால் நைடதம் என்னும் பெயரிலும் எழுதப்பட்ட தமிழ் நூல்களும் குறிப்பிடத் தக்கவை.\n\nஇக் கதைகளின்படி, நளன் நிடத நாடு என்னும் நாட்டை ஆண்டுவந்தான். நீரும் நெருப்பும் இன்றிச் சமையல் செய்வதில் நளன் வல்லவனாம். இவனுடைய மனைவி தமயந்தி. மகிழ்ச்சியுடன் குறைவற்ற வாழ்வு வாழ்ந்துவந்த இவனைச் சனி பிடித்ததால், துன்பங்கள் உருவாகத் தொடங்கின. அயல் நாட்டு அரசனுடன் சூது விளையாட்டில் ஈடுபட்டுத் தனது நாட்டை இழந்தான். நாட்டை விட்டு வெளியேறிய அவனுடன் தானும் வருவேன் எனத் தமயந்தி பிடிவாதமாகச் சென்றாள். தனது மனைவி கல்லிலும் முள்ளிலும் நடந்து துன்பப் படுவது கண்டு பொறாத நளன், வழியிலேயே அவளைக் கைவிட்டுச் சென்று விடுகிறான். அதன் பின்னர் பல ஆண்டுகள் அவனுக்கு ஏற்பட்ட துன்பங்களையும், இறுதியில் மீண்டும் அவன் இழந்த அரசைப் பெற்று மனைவியுடன் வாழ்வதையும் கூறுவதே இவனுடைய கதையாகும்.\n\n"}
{"id": "37567", "url": "https://ta.wikipedia.org/wiki?curid=37567", "title": "நளவெண்பா", "text": "நளவெண்பா\n\nமகாபாரதத்தின் துணைக் கதைகளுள் ஒன்றான, நிடத நாட்டை ஆண்ட நளன் என்னும் மன்னனின் கதையைத் தமிழில் கூற எழுந்ததே நளவெண்பா ஆகும். இதனை எழுதியவர் 13 ஆம் நூற்றாண்டில் வாழ்ந்த புகழேந்திப் புலவர் என்பவராவார். இதன் பெயர் சுட்டுவது போல், இந் நூல் வெண்பாக்களால் அமைந்தது.\n\nSection::::அமைப்பு.\nமகாபாரதத்திலே கௌரவர்களுடன் சூதாடித் தோற்ற பாண்டவர்கள் தங்கள் நாட்டை விட்டுக் காட்டிலே வாழ்கின்றனர். அவர்களைப் பிரகதசுவர் என்னும் முனிவர் சென்று காண்கிறார். தமக்கு நிகழ்ந்தவற்றையிட்டுக் கவலையுடன் இருந்த தருமரைத் தேற்றுமுகமாக முனிவர் அவருக்குக் கூறியதாக இந் நூல் அமைந்துள்ளது.\n\nநிடத நாட்டின் மன்னன் நளன். அவனது மனைவி தமயந்தி நளனை விரும்பி சுயம்வரத்தில் அவனை தேர்ந்தெடுத்து மணந்ததை இந்திரன் மூலம் கேட்டு, தமயந்தியின் சுயம்வரத்தில் கலந்து கொள்ள வந்துகொண்டிருந்த கலிபுருஷன் நளனை பழிவாங்க முடிவு செய்வதும், அதன் பின்னர் நடக்கும் சூதாட்டத்தில் நளன் நாடிழந்து, மனைவி குழந்தைகளைப் பிரிந்து சிரமப்பட்டு, பின்னர் இழந்த அனைத்தையும் திரும்பப்பெறுவதைக் கூறும் கதை.\n\nசுயம்வர காண்டம், கலிதொடர் காண்டம், கலிநீங்கு காண்டம் என மூன்று காண்டங்களாகப் பிரிக்கப்பட்டுள்ள இந் நூலில், 405 வெண்பாக்கள் உள்ளன. இவற்றுள் 13 வெண்பாக்கள், பாயிரம், நூல்வரலாறு என்பனவாகும். சுயம்வர காண்டத்தில் 155 வெண்பாக்களும், கலிதொடர் காண்டத்தில் 147 வெண்பாக்களும், கலிநீங்கு காண்டத்தில் 90 வெண்பாக்களும் உள்ளன.\n\n\n"}
{"id": "37571", "url": "https://ta.wikipedia.org/wiki?curid=37571", "title": "மகாவாக்கியங்கள்", "text": "மகாவாக்கியங்கள்\n\nமகாவாக்கியங்கள் என்பன உபநிடதங்களில் கூறப்பட்டுள்ள உயருண்மை கொண்ட நான்கு சொற்றொடர்களைக்(வாக்கியங்களைக்) குறிப்பது ஆகும். ஒவ்வொரு மகாவாக்கியமும் அது சார்ந்த வேதத்தின் பிழிவாக, சாரமாக கருதப்படுகிறது. நான்கு மகாவாக்கியங்களும் முறையே நான்கு வேதங்களில் இருந்து பெறப்பட்டவை.\n\nஇந்து மதத்தின் அனைத்து தத்துவங்களையும் உண்மைகளையும் தம்முள் அடக்கியவையாக இவ்வாக்கியங்களை கருதப்படுகின்றனர்.\n\nஅந்த மகாவாக்கியங்கள் பின்வருமாறு:\n\n\nமேலே கூறப்பட்டுள்ள பிரம்மன்(ब्रह्मन्), பிற்காலத்தின் படைப்பின் கடவுளாக கருதப்படும் நான்முக பிரம்மனை குறிப்பது அல்ல. இது ஒட்டுமொத்த படைப்பின் ஆதாரமாக வேதங்களில் குறிப்பிடப்படும் 'பிரம்மனை' குறிக்கிறது\n\nஇந்த நான்கு மகாவாக்கியங்களும் ஆத்மனுக்கும் பிரம்மனுக்கும் உள்ள உள்ளுறவைக் குறிக்கிறது. பிரம்மன் படைப்பின் அடிப்படை தத்துவம், பிரம்மனிடமிருந்து அனைத்தும் தோன்றியது. அதே சமயம் ஆத்மன் அனைத்து உயிர்களிடத்தும் அறியப்படும் \"தான்\" என்ற தத்துவத்தின் மூலாதார உருவகம். ஆத்மன் அழிவற்றது அதே போல் பிரம்மனும் அழிவற்றது. யோகத்தின் மூலமாகவும் தியானத்தின் மூலமாகவும் ஒருவர் ஆத்மனும் பிரம்மனும் ஒன்று என்பதை அறிய இயலும்.\n\nகாஞ்சி பராமாச்சாரியர் தன்னுடைய புத்கத்தில் இவ்வாறு குறிப்பிட்டுள்ளார்:\n\nSection::::பிற வாக்கியங்கள்.\nஉபநிடதங்களில் குறிப்பிடப்படும் வேறு சில முக்கியமான வாக்கியங்கள்:\n\n\n\n"}
{"id": "37574", "url": "https://ta.wikipedia.org/wiki?curid=37574", "title": "ரதி ரகசியம்", "text": "ரதி ரகசியம்\n\nரதி ரகசியம் என்பது கோக்கோகரால எழுதப்பட்ட காம சாஸ்திரம் தொடர்புடைய நூலாகும். மிகவும் புகழ்பெற்ற இந்த புத்தகம் அவ்வப்போது காம சூத்திரத்துடன் ஒப்பிடப்படுவது உண்டு. இது 12ஆவது நூற்றாண்டில் எழுதப்பட்டதாக கருதப்படுகிறது.\n\nஇந்த நூலுக்கு சிலரால் உரை எழுதப்பட்டுள்ளது. \"கல்லரசரின் ஜனவசியம்\" என்ற நூல் கோக்கோகரின் ரதி ரகசியத்தை ஆதாரமாகக் கொண்டு எழுதப்பட்டது. இந்த நூல் பழைய கன்னடத்தில் எழுதப்பட்டுள்ளது\n\n"}
{"id": "37576", "url": "https://ta.wikipedia.org/wiki?curid=37576", "title": "அனங்கரங்கம்", "text": "அனங்கரங்கம்\n\nஅனங்கரங்கம் 15ஆம் அல்லது 16ஆம் நூற்றண்டுகளில் கல்யாண மல்லரால் இயற்றப்பட்ட ஒரு காம சாஸ்திர நூல் ஆகும். இந்நூலும், ரதி ரகசியம் என்ற நூலும் காம சூத்திரத்துடன் அவ்வப்போது ஒப்பீடு செய்யப்படும் நூல்களாகும். இந்நூல் கணவன் - மனைவி இடையில் நிகழும் பிரிவினை தடுக்கப்படுவதற்காகவே குறிப்பாக எழுதப்பட்டது. அனங்கரங்க நூலின் சில பகுதிகள் காம சூத்திரத்தைத் தழுவி எழுதப்பட்டவை.\n\nஇந்நூல் அஹமது கான் லோதி என்ற 15ஆம் நூற்றாண்டில் இந்தியாவை ஆண்ட லோதி வம்ச மன்னனின் மகன் லாத் கான் என்பவனுக்காக எழுதப்பட்டது.\n\nSection::::உள்ளடக்கம்.\nஇந்நூலின் படி ஆண்களுக்கு மகிழ்ச்சியும் திருப்தியும் அழகான பெண்களை அடைவதால் மட்டுமே ஏற்படுகிறது. எனவே இன்பத்தை எய்துவதற்காக ஆண்கள் பெண்களை மணக்கின்றனர். எனினும் அவர்கள் பெண்களை முழுவதுமாக திருப்திப்படுத்துவது இல்லை. இதற்குக் காரணம் காம சாஸ்திரத்தை குறித்த அறியாமையும் பெண்களை குறித்த இகழ்ச்சியும் ஆகும். எனவே தான் ஆண்கள் பெண்களை விலங்குகளை போலவே நடத்துகின்றனர்.\n\nகல்யாண மல்லர் ஆணுக்கு ஒரு பெண்ணுடன் உடலுறவு கொள்ளுதல் போதும் என்பதை நிலை நிறுத்த விரும்பினார். இந்நூலின் மூலம் கணவன் மனைவுக்கு இடையில் உள்ள பாலியல் உறவு மேம்படுத்துவதற்காக பல்வேறு வழிமுறைகள் கூறப்பட்டுள்ளன. பல பாலியல் நிலையிலான வேறுபாடுகள் மூலம், தன் மனைவியுடன் பாலியல் உறவு கொள்வதால் கிடைக்கும் இன்பம் 32. பெண்களுடன் பாலியல் உறவு கொள்வதால் கிடைக்கும் இன்பத்தினை அதிகப்படுத்த இயலும் என இந்நூலில் கூறப்பட்டுள்ளது. ஏனெனில் ஒரே விதமான பாலியல் வெளிப்பாட்டால் கணவன் மனைவி இடையில் ஒரு விதமான சலிப்பு ஏற்பட்டு விடுகிறது, அதனால் பிரிவும் ஏற்படுகிறது. எனவே பல வேறுபாடுகள் மூலம் இந்த சலிப்பை தடுக்க முடியும்.\n\nமேலும் இந்நூலில் முற்பாலுறவு செய்லபாடுகளும், வசியம் குறித்தும் கூறப்பட்டுள்ளது. உதாரணமாக ஒரு பெண்ணின் பாலியல் ஈடுபாடு மாதவிடாய்க்கு முன்னும் பின்னும் அதிகமாக இருக்கும் என கல்யாண மல்லர் குறிப்பிட்டுள்ளார்\n\n"}
{"id": "37578", "url": "https://ta.wikipedia.org/wiki?curid=37578", "title": "அமெரிக்க டாலர்", "text": "அமெரிக்க டாலர்\n\nஅமெரிக்க டாலர் (\"dollar\", \"USD\") என்பது ஐக்கிய அமெரிக்காவின் நாணய அலகாகும். இது பொதுவாக மற்றைய சில நாடுகளின் டாலர்களுடன் வேறு படுத்திக் காட்டுவதற்காக $, அல்லது USD அல்லது US$ எனக் குறிக்கப்படும். ஒரு அமெரிக்க டாலர் 100 (சென்ட்) சதம் ஆகப் பிரிக்கப்பட்டுள்ளது. ஐக்கிய அமெரிக்காவில் டாலர் நாணயம் ஜூலை 6, 1785 இல் அறிமுகப்படுத்தப்பட்டது. 1995 இல் கையிருப்பிலிருந்த $380 பில்லியன் டாலர்களில் மூன்றில் இரண்டு பங்கு ஐக்கிய அமெரிக்காவுக்கு வெளியே புழங்கின. 2005 இல் கையிருப்பிலிருந்த பணம் இரண்டு மடங்காக $760 பில்லியனாக அதிகரித்தது.\n\nSection::::கண்ணோட்டம்.\nஐக்கிய அமெரிக்க அரசியலமைப்பு சட்டம் கட்டுரை 1,பிரிவு 8 இல் கூறியுள்ளபடி ஐக்கிய மாநில காங்கிரஸ்க்கு பணம், நாணயம் உருவாக்க அனுமதித்துள்ளது.இந்த அதிகாரத்தைச் செயல்படுத்தும் சட்டங்கள் தற்போது USC | 31 | 5112 இல் குறியிடப்பட்டுள்ளன. பிரிவு 5112 அமெரிக்க டாலர்கள் வெளியிடப்பட வேண்டிய படிவங்களைக் குறிப்பிடுகிறது.இந்த நாணயங்கள் பிரிவு 5112 இல் கடன்களை செலுத்துவதில் \"சட்ட ஒப்பந்தம்\" என்று குறிப்பிடப்படுகின்றன.\nவழிவகை வழங்குகிறது, இவை ஒரு சென்ட் இருந்து 50 டாலர்கள் வரை மதிப்புகள் உள்ளன.இந்த நாணயங்கள் முழுமையாக அமெரிக்காவின் நாணயங்கள் என்ற அரசியலமைப்பு கட்டுரையில் விவரிக்கப்பட்டுள்ளன.\n\n\"அனைத்து பொது பணத்தின் ரசீதுகள் மற்றும் செலவினங்களின் வழக்கமான அறிக்கை மற்றும் கணக்கு அவ்வப்போது வெளியிடப்படும்\" என்று அமெரிக்க அரசியலமைப்பு கூறுகிறது . அமெரிக்க அரசியலமைப்புச் சட்டத்தின் 33 வது பிரிவு 331 ன் கீழ், அந்த அரசியலமைப்பின் குறிப்பிட்ட விதிமுறை குறிப்பிடப்பட்டுள்ளது.\"அறிக்கைகளில்\" குறிப்பிடப்பட்டுள்ள பணத்தின் தொகை தற்போது அமெரிக்க டாலர்களில் வெளிப்படுகிறது (உதாரணமாக, ஐக்கிய அமெரிக்க அரசுகளின் 2009 நிதி அறிக்கையை பார்க்கவும்).எனவே அமெரிக்காவில் அமெரிக்க டாலர் கணக்குகளின் அளவீட்டு அலகு என விவரிக்கப்படலாம்.\n\n\"டாலர்\" என்பது அரசியலமைப்பின் 1 வது கட்டுரையில் பகுதி 9 முதல் பத்தியில் உள்ள வார்த்தைகளில் ஒன்றாகும். அங்கு, \"டாலர்கள்\" என்பது ஸ்பானிஷ் மிளிரும் டாலர் ஆகும், இது 8 ஸ்பானிஷ் நாணய மதிப்பைக் கொண்ட நாணயம், அல்லது ரியல்ஸ்.\n\nSection::::சொல்லிலக்கணம்.\n16 ஆம் நூற்றாண்டில், போஹேமியாவின் கியெரிகோனஸ் ஸ்க்லிக் கவுண்ட் (Count Hieronymus Schlick of Bohemia ), ஜோக்கோமிஸ்டல் (Joachimstal) என்ற பெயரிலிருந்து ஜோக்கோமிஸ்டாலர்ஸ் (Joachimstalers) என அழைக்கப்படும் நாணயங்களைத் தயாரிக்கத் தொடங்கியது,(ஜெர்மன் thal தால், அல்லது இப்போதெல்லாம் Tal, valley \"பள்ளத்தாக்கு\", ஆங்கிலத்தில் \"dale\" உடன் தொடர்பு).ஜோக்கோமிஸ்டல்,இந்த பள்ளத்தாக்கில் தான் வெள்ளி வெட்டப்பட்ட சுரங்கமுள்ளது(செயின்ட் ஜோக்கீமின் பள்ளத்தாக்கு, இப்போது ஜாக்கிமோவ்; பின்னர் செக் குடியரசின் பகுதியாக இருந்த போஹேமியா இராச்சியத்தின் ஒரு பகுதி).ஜொச்சிம்ஸ்டெர்ர் பின்னர் ஜெர்மன் டாலர் என்ற வார்த்தையை சுருக்கிக் கொண்டு, கடைசியாக டேனிஷ் மற்றும் சுவிடிஸ் டால்லராக அழைக்கப்பட்டது,\n\nடச்சுக்காரர் daler அல்லது (daalder) டால்டர் போன்ற டச்சு, எத்தியோப்பியன் ஷ் தில்லி (தாலரி), ஹங்கேரிய (tallér) டால்ரெர், இத்தாலியன் (tallero) டால்ரோரோ, மற்றும் ஆங்கிலத்தில் (dollar) டாலர். மாற்றாக, ஜெர்மனி நாணயத்தின் Guldengroschen (வெள்ளி இருப்பது போல ஆனால் ஒரு தங்க கில்டர் மதிப்பிற்கு சமமாக) \"ஜோக்கோமிஸ்டல் வெள்ளியில் இருந்து தயாரிக்கப்பட்டது\" \n\nஜோக்கோமிஸ்டல் அச்சிடப்பட்ட நாணயங்கள் விரைவில் தங்கள் நாணயங்களை ஒத்த அளவு மற்றம் எடை கொண்ட \nமற்ற இடங்களிலிருந்து நாணயங்களும் இந்தப் பெயரைப் பெற்றது. இது போன்ற ஒரு எடுத்துக்காட்டு, சிங்கத்தை சித்தரிக்கும் ஒரு டச்சு நாணயம், எனவே அதன் டச்சு பெயரான leeuwendaalder (ஆங்கிலத்தில்: \" சிங்கம் \" டாலர்).\n\n.75 வெள்ளி நாணயத்தின் 427.16 grains கொண்டிருப்பதற்கும், 36 மற்றும் 42 (ஸ்டுவீவர்) க்கும் இடையில் உள்நாட்டிற்கும் இடமளிப்பதற்கும் உரிமையாளர் அனுமதிக்கப்பட்டார். பெருமளவிலான புழக்கத்தில் உள்ள நாணயங்களை விட இந்த நாணயங்கள் இலகுவாக இருந்தது, இதனால் ஒரு டச்சு வணிகர் வெளிநாட்டுக் கடன்களை வரி செலுத்துவோருக்கு செலுத்த மிகவும் சாதகமாக இருந்தது, அது வெளிநாட்டு வர்த்தகத்தினரின் தேர்வுக்கான நாணயமாக ஆனது.\n\nleeuwendaalder டச்சு கிழக்கு இந்தியாவிலும் மற்றும் டச்சு புதிய நெதர்லாண்ட் காலனி (நியூயார்க்), மிகவும் பிரபலமாக இருந்தது.   17 வது மற்றும் 18 ஆம் நூற்றாண்டின் முற்பகுதியில் பதின்மூன்று காலனிகளில்மு ழுவதும் விநியோகிக்கப்பட்டன. இது கிழக்கு ஐரோப்பா முழுவதும் பிரபலமடைந்தது, தற்போதைய ருமேனிய மற்றும் மொல்டோவ நாணயத்திற்கு லியூ (அதாவது \"சிங்கம்\") என்று அழைக்கப்பட்டது.\n\nஆங்கில மொழி பேசும் சமுதாயத்தில், நாணயம் லயன் டாலர் என்று பிரபலமாக அறியப்பட்டது - அது \"டாலர்\" என்ற பெயரின் தோற்றம் ஆகும்.\"டாலர்\" என்ற நவீன அமெரிக்க-ஆங்கில உச்சரிப்பு 17 ஆம் நூற்றாண்டு டால்னர் என்ற டச்சு உச்சரிப்புக்கு மிகவும் நெருக்கமாக உள்ளது.\nSection::::வேறுபெயர்க்ள்.\nசொல் வழக்கில் \"பக்\" (buck) (பவுண்டு ஸ்டெர்லிங்கிற்கான பிரிட்டிஷ் வார்த்தையான \"quid\" (s, pl) போன்றவை   அமெரிக்க டாலர் உட்பட பெரும்பாலும் பல நாடுகளின் டாலர்களை குறிக்க பயன்படுத்தப்படுகின்றன.இந்த வார்த்தை, 18 ஆம் நூற்றாண்டிற்கு முன்பிருந்த காலனித்துவ தோல் வியாபாரத்துடன் தோன்றியிருக்கலாம். இது ஒரு போக்கர் காலத்திலிருந்து தோன்றியிருக்கலாம். \"Greenback-பசுமை பேக்\" என்பது இன்னொரு புனைப்பெயர் ஆகும், இது குறிப்பாக 19 ஆம் நூற்றாண்டின் தேவைக்காக வடகிழக்கு உள்நாட்டுப் போர் செலவினங்களுக்கு ஆபிரகாம் லிங்கன் உருவாக்கிய டாலர்கள் குறிப்பு அசல் குறிப்பு பின்புறத்தில் கருப்பு மற்றும் பச்சை நிறத்தில் அச்சிடப்பட்டது. இது அமெரிக்க டாலரை குறிக்க பயன்படுத்தப்படுகிறது (ஆனால் மற்ற நாடுகளின் டாலர்கள் அல்ல). டாலரின் மற்ற நன்கு அறியப்பட்ட பெயர்கள் \"பச்சைமலை\", \"பச்சை\" மற்றும் \"இறந்த ஜனாதிபதிகள்\" (இறந்தவர்களின் ஜனாதிபதிகள் பெரும்பாலான பில்கள் மீது படம்பிடிக்கப்பட்டவை) ஆகியவற்றில் அடங்கும்.\n\nSection::::டாலர் குறி.\nஅமெரிக்க டாலருக்கு (அதேபோல பல நாணயங்களுக்கும்) குறியீட்டு $ பொதுவாக எண்ணியல் அளவுக்கு முன் எழுதப்பட்டிருக்கிறது.ஸ்பானிஷ் டாலர்கள் பொதுவான பெயர் பெசோ \"[pseo]] </ sup>\" [scribal abbreviation]] இன் 18 ஆம் நூற்றாண்டின் பிற்பகுதியின் பரிணாமத்தின் விளைவாக இருந்தது. 16 மற்றும் 19 ஆம் நூற்றாண்டுகளில் இருந்து புதிய உலகில் பரந்த அளவில் பரவியது. இந்த ஸ்பானிஷ் பெசோஸ் அல்லது டாலர்கள் ஸ்பானிய அமெரிக்கா, மெக்ஸிகோ நகரில்; போடோசி, பொலிவியா; மற்றும் லிமா, பெரு.\"p\" மற்றும் \"s\" என்ற எழுத்துக்கள் இறுதியில் $ என்று எழுதப்பட்டது.\n\nஸ்பானிஷ் டாலர் ஸ்பெயினின் கோட் ஆஃப் ஆர்ம்ஸ் இல் ஹில்ல்கூல்ஸ் ஆஃப் ஹெர்குலஸ் இருந்து பெறப்பட்ட மற்றொரு பிரபலமான விளக்கமாகும். வெள்ளி ஸ்பானிஷ் டாலர் நாணயங்களில் இந்த தூண்கள் ஹெர்குலூஸ் இரண்டு செங்குத்துப் பட்டைகளின் வடிவத்தையும், ஒரு \"S\" வடிவத்தில் ஒரு ஊஞ்சலாடும் துணி இசைக் குழுவையும் போல இருக்கிறது.\n\nSection::::வரலாறு.\nஐக்கிய அமெரிக்க நாடுகள் டாலர் நாணயம் ஆரம்பத்தில் ஸ்பானிஷ் டாலரின் மதிப்பு மற்றும் தோற்றத்தை அடிப்படையாகக் கொண்டது, இது 16 ஆம் நூற்றாண்டு முதல் 19 ஆம் நூற்றாண்டு வரை பரவலாக பயன்படுத்தப்பட்டது.\n\nஐக்கிய அமெரிக்கா, 1792 ஆம் ஆண்டு நிறுவப்பட்ட முதல் டாலர் நாணயங்கள் மெக்சிகோ மற்றும் பெருவில் தயாரிக்கப்பட்ட ஸ்பெயினின் டாலருக்கு அளவு மற்றும் கலவை போன்று இருந்தது.ஸ்பானிஷ், அமெரிக்க வெள்ளி டாலர்கள், பின்னர் மெக்சிக்கோவின் வெள்ளி பெசோஸ் ஆகியவை அமெரிக்காவிலும், ஸ்பெயினின் டாலர் மற்றும் மெக்ஸிகன் பெசோ, 1857 ஆம் ஆண்டின் நாணயச் சட்டம் வரைக்கும் சட்டப்பூர்வமாக ஒப்பந்தம் செய்யப்பட்டன.பல்வேறு ஆங்கில காலனிகளின் நாணயங்களும் விநியோகிக்கப்பட்டன. \"லயன் டாலர்\" டச்சு நியூ நெதர்லாண்ட் காலனி (நியூயார்க்) இல் பிரபலமாக இருந்தது, ஆனால் லயன் டாலர் 17 ஆம் நூற்றாண்டிலும், 18 ஆம் நூற்றாண்டின் ஆரம்பத்திலும் ஆங்கில காலனிகளிலும் பரவப்பட்டது. காலனிகளில் எடுத்துக்காட்டுகள் சுற்றும் வழக்கமாக அணிந்திருந்தன, அதனால் அந்த வடிவமைப்பு முழுமையாக வேறுபடவில்லை, இதனால் அவை சில நேரங்களில் \"நாய் \nடாலர்கள்\" என்று குறிப்பிடப்பட்டன.\n\nSection::::கண்டங்களின் நாணயம்.\nஅமெரிக்கப்புரட்சி காலத்தில் பதின்மூன்று காலனிகள் சுதந்திரமான நாடுகள் ஆனது. பிரிட்டிஷ் நாணய விதிமுறைகளிலிருந்து விடுவிக்கப்பட்டனர், அவர்கள் ஒவ்வொரு £ sd காகித பணத்தையும் இராணுவ செலவினங்களுக்காக செலுத்தினர். கான்டினென்டல் காங்கிரசு \"கான்டினென்டல் நாணயத்தை\" ஸ்பானிஷ் டாலர்களில் குறிக்க ஆரம்பித்தது. பின்வரும் விகிதங்களில் டாலரின் மதிப்பானது மாநில நாணயங்களுக்கு ஒப்பானது:\nபோரின் போது மோசமான முறையில் கான்டினென்டல் நாணயத்தின் மதிப்பு குறைக்கப்பட்டது.\n"}
{"id": "37582", "url": "https://ta.wikipedia.org/wiki?curid=37582", "title": "வில்லிபுத்தூரார்", "text": "வில்லிபுத்தூரார்\n\nவில்லிபுத்தூரார் மகாபாரதத்தைத் தமிழில் பாடினார். இவரது பாரதம் வில்லிபாரதம் எனப்படுகின்றது. வில்லிபுத்தூரார், தென்னாற்காடு மாவட்டத்திலுள்ள சனியூர் என்னும் ஊரில் பிறந்தவர். வைணவர்களான இவரது பெற்றோர், பெரியாழ்வாரின் இன்னொரு பெயரான வில்லிபுத்தூரார் என்பதை இவருக்கு இட்டனர். வக்கபாகை என்னுமிடத்தை ஆண்டுவந்த மன்னனான வரபதி ஆட்கொண்டான் என்பவன் வில்லிபுத்தூராரை ஆதரித்து வந்தான். இவனின் வேண்டுகோளுக்கு இணங்கவே வில்லிபாரதம் பாடப்பட்டதாகத் தெரிகிறது.\n\nஇவர் அருணகிரிநாதருடன் வாதங்களில் ஈடுபட்டவர் என்பதால் அவர் வாழ்ந்த 15 ஆம் நூற்றாண்டே வில்லிபுத்தூராரது காலம் என்று கணிக்கப்படுகின்றது.\n\n"}
{"id": "37583", "url": "https://ta.wikipedia.org/wiki?curid=37583", "title": "குமரகுருபரர்", "text": "குமரகுருபரர்\n\nகுமரகுருபரர் 17 ஆம் நூற்றாண்டில் வாழ்ந்த பெருந் தமிழ்ப் புலவர் மற்றும் சைவ நெறியைப் போற்றிய தருமபுரம் ஆதீனத்துடன் தொடர்புடையவர் ஆவார்.\nSection::::இளமைப்பருவம்.\nஇவர் தமிழ்நாட்டுத் தூத்துக்குடி மாவட்டத்தில் உள்ள திருவைகுண்டம் என்னும் ஊரில் சைவ வெள்ளாளர் குலத்திலே சண்முக சிகாமணிக் கவிராயருக்கும், சிவகாம சுந்தரிக்கும் மகனாகப் பிறந்தார். ஐந்து வயது வரை பேசும் திறன் அற்று இருந்தார். இவரின் பெற்றோர் திருச்செந்தூர் கோவிலுக்குச் சென்று வழிபட்டபின் பேசும் திறன் வாய்க்கப் பெற்றார். அந்த வயதிலேயே கந்தர் கலி வெண்பா என்னும் பாடலை திருச்செந்தூர் முருகக் கடவுளைப் போற்றி பாடியுள்ளார். சில வருடங்களுக்குப் பிறகு . பின்னர் தருமபுரம் ஆதீனத்தில், மாசிலாமணி தேசிகர் என்பவரிடம் சீடராக இருந்தார். அங்கு சைவ சித்தாந்தம் பயின்றார்.\n\nகுமரகுருபரர் தனது இளம் வயதிலேயே கடவுளை அறியும் பொருட்டு தன் குருவைத் தேடி வீட்டை விட்டு வெளியேறினார். திருச்செந்தூரில் அவர் இருந்தபோது, தன் குருவைக் காணும்போது தன்னால் சரியாக பேச இயலாத நிலை ஏற்படும் என்கிற அசரீரி ஒலியினைக் கேட்டார். அதனால் தன் குருவைக் காணும் நோக்கத்தில் மதுரை நகருக்கு வந்தார். அச்சமயத்தில் மதுரையை திருமலை நாயக்கர் ஆண்டு வந்தார். அவர் குமரகுருபரரை நன்கு கௌரவித்தார். அவரின் வேண்டுகோளுக்கிணங்க மதுரை மீனாட்சி அம்மனைப் போற்றி மீனாட்சியம்மை பிள்ளைத்தமிழ் என்னும் நூலை இயற்றினார். ஒரு சமயம், இந்த நூலில் உள்ள \"வருகைப்பருவம்\" என்னும் பகுதியை கோவில் மேடையில் அமர்ந்தவாறு பாடிய போது மதுரை மீனாட்சி அம்மனே சிறு பெண் வடிவத்தில் வந்து குமரகுருபரருக்கு முத்து மாலை பரிசளித்ததாக வரலாறு உள்ளது. மேலும் மீனாட்சி அம்மனைப் போற்றி மதுரைக் கலம்பகம், மீனாட்சி அம்மை குரம்,நீதி நெறி விளக்கம் போன்ற நூல்களையும் இயற்றியுள்ளார். பின்னர் திருவாரூர் சென்று அங்குள்ள தியாகராச பெருமானைப் போற்றி \"திருவாரூர் நான்மணி மாலை\" என்னும் நூலை இயற்றினார்.\n\nSection::::குருவைக் காணுதல்.\nகுமரகுருபரர் திருவாரூரிலிருந்து தருமபுரத்திற்கு பயணப்பட்டார். அவ்வாறு செல்லும்போது ஏதோ ஒரு பெரிய விளைவு தனக்கு ஏற்படப்போவதை உணர்ந்தார். தருமபுரத்தில் பாரம்பரிய சைவ மடம் ஒன்று இருந்தது. அதன் பெயர் திருக்கயிலாய பரம்பரை தருமபுர ஆதீனம் என்பதாகும். அம்மடத்தை துறவி மாசிலாமணி தேசிகர் நிர்வகித்து வந்தார். குமரகுருபரர் அங்கு சென்று அவரை வணங்கினார். அப்போது மாசிலாமணி தேசிகர், குமரகுருபரரிடம் பெரிய புராணத்தில் வரும் \"ஐந்து பேரறிவும் கண்களே கொல்லா\" எனத் தொடங்கும் பாடலின் சிறப்பம்சத்தை விளக்குமாறு கூறினார். அப் பாடலானது தில்லையில் உறையும் கடவுள் சிவபெருமானின் நாட்டியத்தை கண்டு மெய்யுருகி நின்ற \"சுந்தரமூர்த்தி நாயனாரின் நிலையைச் சொல்வதாகும். சேக்கிழார் அந்த நிகழ்ச்சியை அழகாக பெரிய புராணத்தில் விவரித்திருப்பார். யாரால் அதை விளக்க முடியும்?\n\nகுமரகுருபரர் இதைக் கேட்டதும் வாயடைத்து நின்றார். அவருக்கு தான் தேடி வந்த குரு மாசிலாமணி தேசிகர் தான் எனப் புரிந்து கொண்டு அவரைச் சரணடைந்தார். தேசிகர் ஒரு ஆன்மீக நோக்குடைய நபர் மட்டுமல்ல. சமுதாயத்தின் மீதும் அவருக்கு அக்கறை இருந்தது. ஆன்மீக ரீதியில் உயரும்போது, சுற்றியுள்ள எல்லா உயிர்களிடமும் ஒருவர் அன்பு நிறைந்தவராக இருக்க வேண்டும் என்பதில் உறுதியாக இருந்தார். முகலாய சாம்ராஜ்யத்தின் கீழ் இந்து மதம் நசுக்கப்படுவதை தேசிகர் உணர்ந்திருந்தார். குமாரகுருபாரரைப் போன்ற ஆன்மீக ரீதியில் உயர்ந்த, திறமையான மற்றும் அர்ப்பணிப்புள்ள ஒருவரின் தேவையை அவர் உணர்ந்தார். எனவே அவர் காசி (வாரணாசி) யாத்திரை சென்று திரும்பி வரவேண்டும் என்ற நிபந்தனையின் பேரில் குமாரகுருபாரின் குருவாக இருக்க ஒப்புக் கொண்டார். பின்னர் அவர் குமரகுருபரரை துறவறம் மேற்கொள்ளச் செய்தார்.\n\nSection::::சந்நியாசி வாழ்க்கை.\nகுமரகுருபரர், தருமபுரம் மடத்திற்கு வந்த பிறகு, சைவ சித்தாந்த அமைப்பைப் பற்றி விரிவான ஆய்வு செய்து, தமிழ் குறித்த தனது அறிவை மேம்படுத்துவதில் பணியாற்றினார். ஒரு சந்நியாசி வாழ்க்கை முறையை வழிநடத்துவதில் அவரது ஆழ்ந்த கற்றல் மற்றும் நேர்மையை உணர்ந்து, மடத்தின் தலைவர்கள் அவருக்கு \"தம்பிரான்\" என்ற பட்டத்தை வழங்கினர். குருவின் ஆணைப்படி, காசிக்குச் சென்று சைவ சமயத்தைப் பரப்பினார். அங்குள்ள கேதாரேஸ்வர் கோவிலை புதுப்பித்தார். மேலும், காசியில் மடத்தை நிறுவி இறக்கும்வரை அங்கு தங்கியிருந்தார். இதன் கிளையொன்றைத் திருப்பனந்தாளிலும் நிறுவினார்.\n2010வது ஆண்டு சூன் மாதம் 27ம் தேதி அவர் மீது ஒரு நினைவு தபால்தலை இந்திய தபால் துறையால் வெளியிடப்பட்டது. \nகயிலாசபுரத்தில் அடிகள் பிறந்த வீட்டுப் பகுதி அடிகளின் மடமாக 31.8.1952 இல் அருள்நந்தித் தம்பிரான் சுவாமிகளால் புதுப்பிக்கப்பட்டுள்ளது.\n\nகுமரகுருபரர் தாமிரபரணி ஆற்றங்கரையில் பிறந்து, தவழ்ந்து, வைகை ஆற்றங்கரையில் வாழ்ந்து காவிரியாற்றங் கரையிலும் கங்கை ஆற்றங்கரையிலும் மடமமைத்து தமிழையும் சைவத்தையும் வளர்த்து கங்கை ஆற்றங்கரையில் இறைவனடி சேர்ந்தார்.\n\nமதுரைக் கலம்பகம், நீதிநெறி விளக்கம், திருவாரூர் நான்மணிமாலை, முத்துக்குமார சாமி பிள்ளைத்தமிழ், காசிக் கலம்பகம், சிதம்பர மும்மணிக்கோவை, சகலகலாவல்லி மாலை என்பன இவர் இயற்றிய பிற நூல்களாகும்.\n\nமக்களின் வாழ்வுக்குத் தேவையான நீதிகளைச் சுட்டிக்காட்டுவதில் நீதிநெறி விளக்கம் என்ற நூல் பெயர் பெற்றது.\n\n\n\n\nSection::::கருவி நூல்.\nகுமரகுருபரர் கற்பனை. டாக்டர் ஆ.கந்தசாமி : முதல் பதிப்பு டிசம்பர் 1999 மணிவாசகர் பதிப்பகம்.\n"}
{"id": "37584", "url": "https://ta.wikipedia.org/wiki?curid=37584", "title": "கந்தர் கலிவெண்பா", "text": "கந்தர் கலிவெண்பா\n\nகந்தர் கலி வெண்பா என்பது திருச்செந்தூர் முருகனைக் குறித்துப் பாடப்பட்ட ஒரு நூலாகும். இதனைப் 17 ஆம் நூற்றாண்டில் வாழ்ந்த குமரகுருபரர் இயற்றினார். கலி வெண்பா எனப்படும் பாடல்களினால் ஆக்கப்பட்ட இந்நூல், அப்பாடல் வகைக்கு எடுத்துக்காட்டாகத் திகழ்கிறது. \n\nசைவ சித்தாந்தக் கருத்துக்களை உள்ளடக்கிய இந்நூல், முருகப் பெருமானின் தோற்றத்தை வருணித்து, அவரிடமிருந்து கல்வி, ஒழுக்கம் முதலியவற்றை அருளவும், துன்பங்கள் அனைத்தையும் போக்கவும் வேண்டுகிறது. இந்நூலைச் சைவர்கள் வழிபாட்டுக்குப் பயன்படுத்துவர். \n\nSection::::குமரகுருபரர் அருளிய \"திருச்செந்தூர் கந்தர் கலிவெண்பா\".\nபூமேவு செங்கமலப் புத்தேளும் தேறரிய\n\nபாமேவு தெய்வப் பழமறையும் - தேமேவு 1\n\nநாதமும் நாதாந்த முடிவும் நவைதீர்ந்த\n\nபோதமும் காணாத போதமாய் - ஆதிநடு 2\n\nஅந்தம் கடந்தநித்தி யானந்த போதமாய்ப்\n\nபந்தம் தணந்த பரஞ்சுடராய் - வந்த 3\n\nகுறியும் குணமுமொரு கோலமுமற்று எங்கும்\n\nசெறியும் பரம சிவமாய் - அறிவுக்கு 4\n\nஅனாதியாய் ஐந்தொழிற்கும் அப்புறமாய் அன்றே\n\nமானதிகளுக்கு எட்டா வடிவாய்த் - தனாதருளின் 5\n\nபஞ்சவித ரூப பரசுகமாய் எவ்வுயிர்க்கும் \n\nதஞ்சமென நிற்கும் தனிப்பொருளாய் - எஞ்சாத 6\n\nபூரணமாய் நித்தமாய்ப் போக்குவரவும் புணர்வும்\n\nகாரணமும் இல்லாக் கதியாதித் - தாரணியில் 7\n\nஇந்திரசாலம் புரிவோன் யாரையும் தான்மயக்கும்\n\nதந்திரத்தில் சாராது சார்வதுபோல் - முந்தும் 8\n\nகருவின்றி நின்ற கருவாய் அருளே\n\nஉருவின்றி நின்ற உருவாய்த் - திரிகரணம் 9\n\nஆகவரும் இச்சை அறிவு இயற்ற லால்இயல\n\nபோகஅதி காரப் பொருளாகி - ஏகத்து 10\n\nஉருவம் அருவும் உருஅருவும் ஆகிப்\n\nபருவ வடிவம் பலவாய் - இருள்மலத்துள் 11\n\nமோகமுறும் பல்லுயிர்க்கு முத்திஅளித் தற்குமல\n\nபாகமுறவே கடைக்கண் பாலித்துத் - தேகமுறத் 12\n\nதந்த அருவுருவம் சார்ந்தவிந்து மோகினிமான்\n\nபெந்த முறவே பிணிப்பத்து - மந்த்ரமுதல் 13\n\nஆறத்து வாவும் அண்டத்து ஆர்ந்தஅத்து வாக்களும்முற்\n\nகூறத் தகும் சிமிழ்ப்பில் கூட்டுவித்து - மாறிவரும் 14\n\nஈரிரண்டு தோற்றத்து ஏழுபிறப்புள் யோனி என்பான்\n\nஆரவந்த நான்குநூ றாயிரத்துள் - தீர்வரிய 15\n\nகண்மத்துக்கு ஈடாய்க் கறங்கும் சகடமும்போற்\n\nசென்மித்து உழலத் திரோதித்து - வெந்நிரய 16\n\nசொர்க்காதி போகமெலாம் துய்ப்பித்துப் பக்குவத்தால்\n\nநற்காரணம் சிறிது நண்ணுதலும் - தர்க்கமிடும் 17\n\nதொன்னூல் பரசமயம் தோறும் அதுவதுவே\n\nநன்னூல் எனத்தெரிந்து நாட்டுவித்து - முன்னூல் 18\n\nவிரதமுத லாயபல மெய்த்தவத்தின் உண்மைச்\n\nசரியைகிரி யாயோகம் சார்வித்து - அருள்பெருகு 19\n\nசாலோக சாமீப சாரூபமும் புசிப்பித்து\n\nஆலோகம் தன்னை அகற்றுவித்து - நால்வகையாம் 20\n\nசத்திநி பாதம் தருதற்கு இருவினையும்\n\nஒத்துவரும் காலம் உளவாகிப் - பெத்த 21\n\nமலபரி பாகம் வருமளவில் பன்னாள்\n\nஅலமருதல் கண்ணுற்று அருளி - உலவாது 22\n\nஅறிவுக்கு அறிவாகி அவ்வறிவுக்கு எட்டா\n\nநெறியில் செறிந்தநிலை நீங்கிப் - பிறியாக் 23\n\nகருணை திருஉருவாய்க் காசினிக்கே தோன்றிக்\n\nகுருபரனென்று ஓர்திருப்பேர் கொண்டு - திருநோக்கால் 24\n\nஊழ்வினையைப் போக்கி உடலறுபத் தெட்டுநிலம்\n\nஏழும் அத்துவாக்கள் இருமூன்றும் - பாழாக 25\n\nஆணவமான படலம் கிழித்து அறிவில்\n\nகாணரிய மெய்ஞ்ஞானக் கண்காட்டிப் - பூணும் 26\n\nஅடிஞானத் தற்பொருளும் ஆன்மாவும் காட்டிக்\n\nகடியார் புவனமுற்றும் காட்டி - முடியாது 27\n\nதேக்குபர மானந்தத் தெள்ளமுதம் ஆகிஎங்கும்\n\nநீக்கமற நின்ற நிலைகாட்டிப் - போக்கும் 28\n\nவரவும் நினைப்பும் மறப்பும் பகலும்\n\nஇரவும் கடந்துஉலவா இன்பம் - மருவுவித்துக் 29\n\nகன்மமலத் தார்க்குமலர்க் கண்மூன்றும் தாழ்சடையும்\n\nவன்மழுவும் மானுமுடன் மால்விடைமேல் -மின்னிடந்துப் 30\n\nபூத்த பவளப் பொருப்புஒன்று வெள்ளிவெற்பில்\n\nவாய்த்தனைய தெய்வ வடிவாகி - மூத்த 31\n\nகருமமலக் கட்டறுத்துக் கண்ணருள் செய்து உள்நின்று\n\nஒருமலத்தார்க்கு இன்பம் உதவிப் - பெருகியெழு 32\n\nமூன்றவத்தை யும்கழற்றி முத்தருட னேஇருத்தி\n\nஈன்றபர முத்தி அடைவித்துத் - தோன்றவரும் 33\n\nயானெனதென்று அற்ற இடமே திருவடியா\n\nமோனபரா னந்தம் முடியாக - ஞானம் 34\n\nதிருஉருவா இச்சை செயலறிவு கண்ணா\n\nஅருளதுவே செங்கை அலரா - இருநிலமே 35\n\nசந்நிதியா நிற்கும் தனிச்சுடரே; எவ்வுயிர்க்கும் \n\nபின்னமற நின்ற பெருமானே - மின்னுருவம் 36\n\nதோய்ந்த நவரத்நச் சுடர்மணியால் செய்த பைம்பொன்\n\nவாய்ந்த கிரண மணிமுடியும் - தேய்ந்தபிறைத் 37\n\nதுண்டம்இரு மூன்றுநிரை தோன்றப் பதித்தனைய\n\nபுண்டரம் பூத்தநுதல் பொட்டழகும் - விண்ட 38\n\nபருவமலரப் புண்டரிகம் பன்னிரண்டு பூத்தாங்கு\n\nஅருள்பொழியும் கண்மலர் ஈராறும் - பருதி 39\n\nபலவும் எழுந்துசுடர் பாலித்தாற் போலக்\n\nகுலவு மகரக் குழையும் - நிலவுமிழும் 40\n\nபுன்முறுவல் பூத்தலர்ந்த பூங்குமுதச் செவ்வாயும்\n\nசென்மவிடாய் தீர்க்கும் திருமொழியும் - வின்மலிதோள் 41\n\nவெவ்வசுரர் போற்றிசைக்கும் வெஞ்சூர னைத்தடித்து\n\nதெவ்வருயிர் சிந்தும் திருமுகமும் - எவ்வுயிர்க்கும் 42\n\nஊழ்வினையை மாற்றி உலவாத பேரின்ப\n\nவாழ்வுதரும் செய்ய மலர்முகமும் - சூழ்வோர் 43\n\nவடிக்கும் பழமறைகள் ஆகமங்கள் யாவும்\n\nமுடிக்கும் கமல முகமும் - விடுத்தலாகப் 44\n\nபால இருள்துரந்து பல்கதிரில் சோதிவிடம்\n\nவாச மலர்வதன மண்டலமும் - நேசமுடன் 45\n\nபோகமுறும் வள்ளிக்கும் புத்தேளிர் பூங்கொடிக்கும்\n\nமோகம் அளிக்கும் முகமதியும் - தாகமுடன் 46\n\nவந்தடியில் சேர்ந்தோர் மகிழ வரம்பலவும்\n\nதந்தருளும் தெய்வமுகத் தாமரையும் - கொந்தவிழ்ந்த 47\n\nவேரிக் கடம்பும் விரைக்குரவும் பூத்தலர்ந்த\n\nபாரப் புயசயிலம் பன்னிரண்டும் - ஆரமுதம் 48\n\nதேவர்க்கு உதவும் திருக்கரமும் சூர்மகளிர்\n\nவேமக் குழைந்தணைந்த மென்கரமும் - ஓவாது 49\n\nமாரி பொழிந்த மலர்க்கரமும் பூந்தொடையால்\n\nசேர அணிந்த திருக்கரமும் - மார்பகத்தில் 50\n\nவைத்த கரதலமும் வாமமருங் கிற்கரமும்\n\nஉய்த்த குறங்கில் ஒருகரமும் - மொய்த்த 51\n\nசிறுதொடிசேர் கையும்மணி சேர்ந்ததடங் கையும்\n\nகறுவுசமர் அங்குசம்சேர் கையும் - தெறுபோர் 52\n\nஅதிர்கே டகம்சுழற்றும் அங்கைத் தலமும்\n\nகதிர்வாள் விதிர்க்கும் கரமும் - முதிராத 53\n\nகும்பமுலைச் செவ்வாய்க் கொடியிடையார் வேட்டணைந்த\n\nஅம்பொன் மணிப்பூண் அகன்மார்பும் - பைம்பொன் 54\n\nபுரிநூலும் கண்டிகையும் பூம்பட் டுடையும்\n\nஅரைஞாணும் கச்சை அழகும் - திருவரையும் 55\n\nநாதக் கழலும் நகுமணிப் பொற் கிண்கிணியும்\n\nபாதத்து அணிந்த பரிபுரமும் - சோதி 56\n\nஇளம்பருதி நூறா யிரங்கொடி போல\n\nவளந்தரு தெய்வீக வடிவம் - உளந்தனில்கண்டு 57\n\nஆதரிப்போர்க்கு ஆருயிராய் அன்பரகத் தாமரையின்\n\nமீதிருக்கும் தெய்வ விளக்கொளியே - ஓதியஐந்து 58\n\nஓங்காரத்து உள்ளொளிக்கும் உள்ளொளியாய் ஐந்தொழிற்கும்\n\nநீங்காத பேருருவாய் நின்றோனே - தாங்கரிய 59\n\nமந்திரமே சோரியா வான்பதமே மாமுடியாத்\n\nதொந்தமுறும் வன்னமே தொக்காகப் - பந்தனையால் 60\n\nஒத்த புவனத் துருவே உரோமமாத்\n\nதத்துவங்க ளேசத்த தாதுவா - வைத்த 61\n\nகலையே அவயவாக் காட்டும்அத்து வாவின்\n\nநிலையே வடிவமா நின்றோய் - பலகோடி 62\n\nஅண்டம் உருவாகி அங்கம் சராசரமாய்க்\n\nகண்டசக்தி மூன்றுட் கரணமாய்த் - தொண்டுபடும் 63\n\nஆவிப் புலனுக்கு அறிவு அளிப்ப ஐந்தொழிலும்\n\nஏவித் தனிநடத்தும் எங்கோவே - மேவ 64\n\nவரும்அட்ட மூர்த்தமாம் வாழ்வேமெய்ஞ் ஞானம்\n\nதரும்அட்ட யோகத் தவமே - பருவத்து 65\n\nஅகலாத பேரன்பு அடைந்தோர் அகத்துள்\n\nபுகலாகும் இன்பப் பொருப்பும் - சுகலளிதப் 66\n\nபேரின்ப வெள்ளப் பெருக்காறும் மீதானம்\n\nதேரின்ப நல்கும் திருநாடும் - பாரின்பம் 67\n\nஎல்லாம் கடந்த இருநிலத்துள் போக்குவரவு\n\nஅல்லாது உயர்ந்த அணிநகரும் - தொல்லுலகில் 68\n\nஈறும் முதலுமகன்று எங்குநிறைந்த ஐந்தெழுத்தைக்\n\nகூறி நடாத்தும் குரகதமும் - ஏறுமதம் 69\n\nதோய்ந்து களித்தோர் துதிக்கையினால் பஞ்சமலம்\n\nகாய்ந்த சிவஞானக் கடாக்களிறும் - வாய்ந்தசிவ 70\n\nபூரணத்துள் பூரணமாம் போதம் புதுமலரா\n\nநாரகத்துள் கட்டு நறுந்தொடையும் - காரணத்துள் 71\n\nஐந்தொழிலும் ஓவாது அளித்துயர்த்த வான்கொடியும்\n\nவந்தநவ நாத மணிமுரகம் - சந்ததமும் 72\n\nநீக்கமின்றி ஆடி நிழலசைப்பான் போல்புவனம்\n\nஆக்கி அசைத்தருளும் ஆணையும் - தேக்கமழ்ந்து 73\n\nவீசும் பனுவல் விபுதர் தனித்தனியே\n\nபேசும் தசாங்கமெனப் பெற்றோனே - தேசுதிகழ் 74\n\nபூங்கயிலை வெற்பில் புனைமலர்ப்பூங் கோதையிடப்\n\nபாங்குறையும் முக்கண் பரஞ்சோதி - ஆங்கொருநாள் 75\n\nவெந்தகுவர்க்கு ஆற்றாத விண்ணோர் முறைக்கிரங்கி\n\nஐந்து முகத்தோடு அதோமுகமும் - தந்து 76\n\nதிருமுகங்கள் ஆறாகிச் செந்தழற்கண் ஆறும்\n\nஒருமுகமாய்த் தீப்பொறியாறு உய்ப்ப - விரிபுவனம் 77\n\nஎங்கும் பரக்க இமையோர் கண்டு அஞ்சுதலும்\n\nபொங்கும் தழல்பிழம்பைப் பொற்கரத்தால் - அங்கண் 78\n\nஎடுத்தமைத்து வாயுலைக் கொண்டு ஏகுதினெய்று எம்மான்\n\nகொடுத்தளிப்ப மெல்லக் கொடுபோய் - அடுத்ததொரு 79\n\nபூதத் தலைவகொடு போதி எனத் தீக்கடவுள்\n\nசீதப் பகீரதிக்கே சென்றுய்ப்பப் - போதொருசற்று 80\n\nஅன்னவளும் கொண்டமைதற்கு ஆற்றாள் சரவணத்தில்\n\nசென்னியில் கொண்டு உய்ப்பத் திருஉருவாய் - முன்னர் 81\n\nஅறுமீன் முலையுண்டு அழுதுவிளை யாடி\n\nநறுநீர் முடிக்கணிந்த நாதன் - குறுமுறுவல் 82\n\nகன்னியொடும் சென்று அவட்குக் காதலுருக் காட்டுதலும்\n\nஅன்னவள்கண்டு அவ்வுருவம் ஆறிணையும் - தன்னிரண்டு 83\n\nகையால் எடுத்தணைத்துக் கத்தனெனப் பேர்புனைந்து\n\nமெய்யாறும் ஒன்றாக மேவுவித்துச் - செய்ய 84\n\nமுகத்தில் அணைத்துஉச்சி மோந்து முலைப்பால்\n\nஅகத்துள் மகிழ்பூத்து அளித்துச் - சகத்தளந்த 85\n\nவெள்ளை விடைமேல் விமலன் கரத்தில் அளித்து\n\nஉள்ளம் உவப்ப உயர்ந்தோனே - கிள்ளைமொழி 86\n\nமங்கை சிலம்பின் மணிஒன்ப தில்தோன்றும்\n\nதுங்க மடவார் துயர்தீர்ந்து - தங்கள் 87\n\nவிருப்பால் அளித்தநவ வீரருக்குள் முன்னோன்\n\nமருப்பாயும் தார்வீர வாகு - நெருப்பிலிதித்து 88\n\nஅங்கண் புவனம் அனைத்தும் அழித்துலவும்\n\nசெங்கண் கிடாஅதனைச் சென்றுகொணர்ந்து - எங்கோன் 89\n\nவிடுக்குதி என்றுஉய்ப்ப அதன் மீதுவர்ந்து எண்திக்கும்\n\nநடத்தி விளையாடும் நாதா - படைப்போன் 90\n\nஅகந்தை உரைப்பமறை ஆதி எழுத்தென்று\n\nஉகந்த பிரணவத்தின் உண்மை - புகன்றிலையால் 91\n\nசிட்டித் தொழிலதனைச் செய்வதெங்ஙன் என்றுமுனம்\n\nகுட்டிச் சிறையிருத்தும் கோமானே - மட்டவிழும் 92\n\nபொன்னம் கடுக்கைப் புரிசடையோன் போற்றிசைப்ப\n\nமுன்னம் பிரமம் மொழிந்தோனே -கொன்னெடுவேல் 93\n\nதாரகனும் மாயத் தடங்கிரியும் தூளாக\n\nவீரவடி வேல் விடுத்தோனே - சீரலைவாய்த் 94\n\nதெள்ளு திரை கொழிக்கும் செந்தூரில் போய்க்கருணை\n\nவெள்ளம் எனத்தவிசின் வீற்றிருந்து - வெள்ளைக் 95\n\nகயேந்திரனுக்கு அஞ்சல் அளித்துக் கடல்சூழ்\n\nமயேந்திரத்தில் புக்கு இமையோர் வாழச் - சயேந்திரனால் 96\n\nசூரனைச் சோதித்தவரு கென்றுதடம் தோள்விசய\n\nவீரனைத் தூதாக விடுத்தோனே - காரவுணன் 97\n\nவானவரை விட்டு வணங்காமை யால்கொடிய\n\nதானவர்கள் நாற்படையும் சங்கரித்துப் - பானு 98\n\nபகைவன் முதலாய பாலருடன் சிங்க\n\nமுகனைவென்று வாகை முடித்தோய் - சகமுடுத்த 99\n\nவாரிதனில் புதிய மாவாய்க் கிடந்தநெடும்\n\nசூருடலம் கீண்ட சுடர் வேலோய் - போரவுணன் 100\n\nஅங்கம்இரு கூறாய் அடன்மயிலும் சேவலுமாய்த்\n\nதுங்கமுடன் ஆர்த்தெழுந்து தோன்றுதலும் - அங்கவற்றுள் 101\n\nசீறும்அர வைப்பொருத சித்ரமயில் வாகனமா\n\nஏறி நடாத்தும் இளையோனே - மாறிவரு 102\n\nசேவல் பகையைத் திறல்சேர் பதாகைஎன\n\nமேவத் தனித்துயர்ந்த மேலோனே - மூவர் 103\n\nகுறைமுடித்து விண்ணம் குடியேற்றித் தேவர்\n\nசிறைவிடுத்து ஆட்கொண்ட தேவே - மறைமுடிவாம் 104\n\nசைவக் கொழுந்தே தவக்கடலே வானுதவும்\n\nதெய்வக் களிற்றை மணம்செய்தோனே - பொய்விரவு 105\n\nகாமம் முனிந்த கலைமுனிவன் கண்ணருளால்\n\nவாமமட மானின் வயிற்றுதித்துப் - பூமருவு 106\n\nகானக் குறவர் களிகூரப் பூங்குயில்போல்\n\nஏனற் புனங்காத்து இனிதிருந்து - மேன்மைபெறத் 107\n\nதெள்ளித் தினைமாவும் தேனும் பரித்தளித்த\n\nவள்ளிக் கொடியை மணந்தோனே - உள்ளம் உவந்து 108\n\nஆறுதிருப் பதிகண்டு ஆறெழுத்தும் அன்பினுடன்\n\nகூறும் அவர் சிந்தைகுடி கொண்டோ னே - நாறுமலர்க் 109\n\nகந்திப் பொதும்பர்எழு காரலைக்கும் சீரலைவாய்ச்\n\nசெந்திப் பதிபுரக்கும் செவ்வேளே - சந்ததமும் 110\n\nபல்கோடி சன்பப் பகையும் அவமி|ருத்தும்\n\nபல்கோடி விக்கினமும் பல்பிணியும் - பல்கோடி 111\n\nபாதகமும் செய்வினையும் பாம்பும் பசாகம்அடல்\n\nபூதமுதீ நீரும் பொருபடையும் - தீது அகலா 112\n\nவெவ்விடமும் துட்ட மிருகமுதலாம் எவையும்\n\nஎவ்விடம் வந்து எம்மை எதிர்ந்தாலும் - அவ்விடத்தில் 113\n\nபச்சைமயில் வாகனமும் பன்னிரண்டு திண்தோளும்\n\nஅச்சம் அகற்றும் அயில்வேலும் - கச்சைத் 114\n\nதிருவரையும் சீறடியும் செங்கையும் ஈராறு\n\nஅருள்விழியும் மாமுகங்கள் ஆறும் - விரிகிரணம் 115\n\nசிந்தப் புனைந்த திருமுடிகள் ஓராறும்\n\nஎந்தத் திசையும் எதிர்தோன்ற - வந்திடுக்கண் 116\n\nஎல்லாம் பொடிபடுத்தி எவ்வரமும் தந்துபுகுந்து\n\nஉல்லாசமாக உளத்திருந்து - பல்விதமாம் 117\n\nஆசுமுதல் நாற்கவியும் அட்டாவ தானமும்சீர்ப்\n\nபேசும் இயல் பல்காப் பியத் தொகையும் - ஓசை 118\n\nஎழுத்துமுத லாம்ஐந்து இலக்கணமும் தோய்ந்து\n\nபழுத்த தமிழ்ப்புலமை பாலித்து - ஒழுக்கமுடன் 119\n\nஇம்மைப் பிறப்பில் இருவா தனைஅகற்றி\n\nமும்மைப் பெருமலங்கள் மோசித்துத் - தம்மைவிடுத்து 120\n\nஆயும் பழைய அடியா ருடன்கூட்டித்\n\nதோயும் பரபோகம் துய்ப்பித்துச் - சேய 121\n\nகடியேற்கும் பூங்கமலக் கால்காட்டி ஆட்கொண்டு\n\nஅடியேற்கு முன்னின்று அருள். 122\n\nதிருச்செந்தூர் கந்தர் கலிவெண்பா முற்றிற்று\n\nநன்றி - ப்ராஜெக்ட் மதுரை (https://www.projectmadurai.org/pm_etexts/utf8/pmuni0034_01.html)\n"}
{"id": "37595", "url": "https://ta.wikipedia.org/wiki?curid=37595", "title": "1879", "text": "1879\n\n1879 (MDCCCLXXIX) ஒரு புதன்கிழமையில் ஆரம்பமான ஒரு சாதாரண கிரிகோரியன் ஆண்டாகும், அல்லது ஜூலியன் நாட்காட்டியில் திங்கட்கிழமையில் ஆரம்பமான ஒரு ஆண்டாகும்.\n\n\n\n\n"}
{"id": "37611", "url": "https://ta.wikipedia.org/wiki?curid=37611", "title": "1599", "text": "1599\n\n1599 (MDCCCLXXIX) ஒரு வெள்ளிக்கிழமையில் ஆரம்பமான ஒரு சாதாரண கிரிகோரியன் ஆண்டாகும், அல்லது ஜூலியன் நாட்காட்டியில் திங்கட்கிழமையில் ஆரம்பமான ஒரு ஆண்டாகும்.\n\n\n\n"}
{"id": "37616", "url": "https://ta.wikipedia.org/wiki?curid=37616", "title": "1590கள்", "text": "1590கள்\n\n1590கள் என்றழைக்கப்படும் பத்தாண்டு காலம் 1590ஆம் ஆண்டு துவங்கி 1599-இல் முடிவடைந்தது.\n\n"}
{"id": "37618", "url": "https://ta.wikipedia.org/wiki?curid=37618", "title": "ஹாசன் மாவட்டம்", "text": "ஹாசன் மாவட்டம்\n\nஹாசன் (ஆங்கிலம்: \"Hassan\", கன்னடம்: ಹಾಸನ) இந்திய மாநிலமான கர்நாடகாவின் மாவட்டங்களில் ஒன்று. இம்மாவட்டத்தின் தலைநகரம் ஹாசன் சிட்டி. பத்தாம் நூற்றாண்டு முதல் பதினான்காம் நூற்றாண்டு வரை தென்னிந்தியாவை ஆட்சி செய்த போசளப் பேரரசின் முக்கிய மாகாணமாக விளங்கியது ஹாசன். ஹாசனிலுள்ள போசளர் கட்டிடக்கலை அமைப்பில் கட்டப்பட்ட புகழ்பெற்ற ஹோய்சாலேஸ்வரர் கோவில் மற்றும் கேதாரேஸ்வரர் கோயில் அமைந்துள்ளது. இவைகள் உலகளவில் மிகவும் பிரசித்தி பெற்றது. மேலும் இங்குள்ள சரவணபெலகுளா என்ற இடத்தில் அமைந்த பாகுபலி சிலை சமணர்களின் புகழ்பெற்ற தலம் ஆகும். ஹாசன் மாவட்டம் இன்று நவீன தொழில்நுட்பத்திலும் முன்னேறிவருகிறது. இந்திய வளிமண்டல ஆராய்ச்சி நிறுவனத்தின் (ISRO) தலைமைக் கட்டுப்பாட்டு மையம் (\"Master Control Facility\") இங்கு அமைந்துள்ளது.\n\nSection::::தொகுதிகள்/ தாலுகாக்கள்.\nஹாசன் மாவட்டத்தில் மொத்தம் எட்டுத் தொகுதிகள் உள்ளன, அவை:\n\n\nSection::::வரலாறு.\nஹாசன் மாவட்டத்தின் வரலாறு, கர்நாடகத்தை ஆண்ட இரண்டு பேரரசுகளான \"மேற்குக் கங்கப் பேரரசு\" (350 – 999 கி.பி) மற்றும் \"போசளப் பேரரசுடனும்\" (1000–1334 கி.பி) தொடர்புடையது. பின்பு 15ஆம் மற்றும் 16ஆம் நூற்றாண்டுகளில் விஜயநகரப் பேரரசை ஆண்ட விஜயநகர அரசர்கள் பேளூரிலுள்ள சென்னகேசவ பெருமாளைக் குலத்தெய்வமாக ஏற்றுக்கொண்டனர். இதன் காரணமாக அந்நகரம் விஜயநகர அரசர்கள் ஆட்சி காலத்தில் முக்கியத்துவம் பெற்றது. மேலும் 17-18ஆம் நூற்றாண்டுகளில் ஹாசன் \"ஷிமொகாவின்\" கெலடி நாயகர்கள் மற்றும் மைசூர் பேரரசிற்கும் இடையே ஒரு சிக்கலுக்குரிய ஊராகவே இருந்தது. இவ்வூர் இறுதியில் மைசூர் பேரரசுடன் இணைந்தது.\n\nSection::::பண்டையக்கால வரலாறு.\nகிமு 300 ஆம் ஆண்டு காலகட்டத்தில் ஹாசன் மாவட்டம் மௌரியப் பேரரசில் ஓர் அங்கமாக இருந்தது. மேலும் கிமு 3ம் நூற்றாண்டுகளில் பத்ரபாஹு முனிவருடன் வந்த பல துறவிகளால் சமண மதம் கர்நாடகத்தில் காலடி பதித்தது. மன்னர் அசோகரின் பாட்டனாரான சந்திரகுப்த மௌரியர் பத்ரபாஹு முனிவரின் சீடர் என்றும் அவர் ஆட்சியைத் துறந்து துறவற வாழ்க்கையை ஏற்றுக்கொண்டு பத்ரபாஹு முனிவருடன் ஷரவணபெலகொலாவில் தங்கினார் என்றும் ஒரு சில வரலாற்று ஆசிரியர்கள் கருதுகின்றனர். மற்றைய தரப்பினர் இதற்கு மாறாகப் பத்ரபாஹு முனிவருடன் வந்தது மன்னர் அசோகரின் பேரன் என்றும் கூறுகின்றனர். இவ்விடத்தில் சந்திரகுப்தரின் நினைவாகச் சந்திரகுப்த பாசடி என்ற சமணர்களின் கோவில் உள்ளது. ஓரு சில வரலாற்று வேற்றுமைகள் இருந்தாலும்கூட இருபத்து மூன்று நூற்றாண்டுகள் சமணர்களின் வழிபாட்டுத்தலமாக ஹாசன் மாவட்டத்திலுள்ள ஷரவனபெலகொலா விளங்கியதற்கு இதுவே சான்றாகும்.\n\nSection::::இடைக்கால வரலாறு.\nஇம்மாவட்டம் இடைப்பட்ட காலத்தில் அதாவது கிபி 350 – கிபி 550 வரை கங்கப் பேரரசின் கட்டுப்பாட்டிற்குள் வந்தது. முதலில் கங்கப் பேரரசின் நேரடி கட்டுப்பாட்டிற்குள் இருந்தாலும் காலப்போக்கில் சாளுக்கியரிடமும் மற்றும் இராஷ்டிரகூடரிடமிருந்தும் கப்பம் வசூலித்து மறைமுகமாக ஆட்சி செய்தது. சுமார் 10ம் நூற்றாண்டில் கங்கப் படைத் தளபதி சமுன்தரயரால் ஷ்ரவனபெலகொலாவில் பல சமணக் கோவில்கள் கட்டப்பட்டன. இதில் ஒரே பாறையில் (Monolithic) செதுக்கப்பட்ட கோமதிஷ்வரரின் சிலையும் அடங்கும். சுமார் 800க்கும் மேல் கன்னடம், சமஸ்கிருதம், தமிழ், மராட்டி, மார்வாரி மற்றும் மஹாஜனி ஆகிய மொழிகளில் ஏட்டுச்சுவடி மற்றும் கல்வெட்டுக்களில் ஒவ்வொரு கன்னடப் பேரரசின் ஆட்சியைப் பற்றியும் சமண மதத்தின் முக்கியத்துவத்தையும் விளக்குகிறது. புகழின் உச்சியில் இருந்த கங்கப் பேரரசை கிபி 1000ஆம் ஆண்டு சோழப் பேரரசின் அரசனான முதலாம் இராசராச சோழனால் முடிவுக்கு கொண்டுவரப்பட்டது. அதன் பின் மேற்கு கங்கப் பேரரசு இம்மாவட்டத்தின் வரலாற்றிலிருந்து மறைந்துபோனது.\n\nஹாசன் மாவட்டத்தைச் சோழப் பேரரசிடமிருந்து 1118 ஆம் ஆண்டு போசளப் பேரரசு கைப்பற்றியது. போசளப் பேரரசு ஆட்சியின் கீழ் இம்மாவட்டம் வளர்ச்சி அடைந்தது. ஹோய்சாலப் பேரரசின் தலைநகரமாக விளங்கியது ஹாசன் மாவட்டத்திலுள்ள பேளூர். போசள மன்னன் விஷ்ணுவர்தனனால் கீர்த்தி நாராயண கோவில் மற்றும் புகழ் பெற்ற சென்னகேசவப் பெருமாள் கோவில் கட்டப்பட்டது. பின்பு 1343 ஆம் ஆண்டு போசள மன்னன் மூன்றாம் வீர பல்லாலாவின் மரணத்திற்கு பிறகு போசளப் பேரரசு விஜயநகரப் பேரரசுடன் இணைந்தது. விஜயநகரப் பேரரசு முடிவுக்குவரும் வேளையில் இம்மாவட்டம் 1565 ஆம் ஆண்டு மைசூர்ப் பேரரசுடன் இணைந்தது.\n\nஇறுதியில், 1947 ஆம் ஆண்டு ஆகஸ்டு 9 ஆம் நாள் இந்திய நாட்டுடன் இணைந்தது.\n\nSection::::போசளர் கட்டிடக்கலை.\nஹாசனின் வரலாற்று ஏடுகளில் ஹொய்சாலர்கள் சகாப்தம் முடிந்திருந்தாலும் அவர்கள் விட்டுச்சென்ற கன்னடக் கலாச்சாரம், கன்னட இலக்கியம் மற்றும் வேசர பாணியிலுள்ள கட்டிடக்கலை இன்றும் என்றும் காலத்தால் அழிக்க முடியாத அத்தியாயமாகவே உள்ளது. பதமி சாளுக்கியர்களால் உருவாக்கப்பட்டுப் பின்பு கல்யாணி சாளுக்கியர்களால் மேலும் மெருகேற்றப்பட்ட வேசர பாணியில் ஹோய்சாலர்களின் கற்கோவிற் கட்டிடக்கலை அமைந்துள்ளதாக வரலாற்று வல்லுனர்களான \"ஹென்றி கௌசென்ஸ்\" மற்றும் \"ஜேம்ஸ் ஃபெர்கூசன்\" ஆகியோர் கூறுகின்றனர். இக்கோவில்கள் நுண்ணிய வேலைப்பாடுகளுக்கு ஏற்ற மிக மென்மையான சோப்புக் கற்களால் கட்டப்பட்டுள்ளன. போசளர் கட்டிடக்கலையின் மாட்சியைப் பேளூர், ஹளபீடு, மற்றும் சோமநாதபுரம் ஆகிய ஊர்களில் காணலாம்.\n\nSection::::புவியியல்.\nஇம்மாவட்டம் இந்தியாவின் தென்மேற்கு பகுதியில் உள்ளது. இதன் அமைவிடம் சுமார் 12° 13´ இருந்து 13° 33´ வரையிலான வடக்கு அட்சரேகைக்கும் (North latitude) மற்றும் 75° 33´ இருந்து 76°38´ வரையிலான கிழக்கு தீர்க்கரேகைக்கும் (East Longitude)இடையில் உள்ளது. இம்மாவட்டத்தின் வடக்கு முனையிலிருந்து தெற்கு முனை வரை உள்ள தூரம் சுமார் 129 கிமீ, மேற்கு முனையிலிருந்து கிழக்கு முனை வரை உள்ள தூரம் சுமார் 116 கிமீ ஆகும். மொத்த பரப்பளவு 6826.15 சதுர.கி.மீ.\n\nSection::::புவி அமைப்பு.\nபுவியியல் ஆசிரியர்கள் ஹாசன் மாவட்டத்தை மூன்று பிரிவுகளாக பிரித்துள்ளனர். ஆவை,\n\n\n\n\nSection::::நீர் வடிகால்கள்.\nஇம்மாவட்டம் ஹேமாவதி ஆற்றுப்படுகையில் அமைந்துள்ளது. வடக்கிலிருந்து தெற்கு நோக்கி சக்லெஷ்புர் வட்டத்திலுள்ள மன்ஜாராபாத் என்ற ஊர் வழியாக இம்மாவட்டதிற்குள் நுழையும் இவ்வாறு பின் கிழக்கு நோக்கிச் சென்று ஹாசன் மற்றும் அரகல்கூடு வட்டங்களூடு சென்று பின் ஹொலென்னரஸிபுரா வழியாக இம்மாவட்டத்தை விட்டு மைசூரை நோக்கிச் செல்கிறது. இறுதியில் ஹேமாவதி ஆறு காவிரி ஆற்றுடன் மைசூரில் சேர்கிறது.\n\nஹேமாவதி ஆற்றின் முக்கிய துணைநதி (\"tributary\") பேளூரில் உற்பத்தியாகும் யகசி ஆறாகும். யகசி ஆறு ஹாசன் வட்டத்திலுள்ள கோரூர் என்னும் ஊரில் ஹேமாவதி ஆற்றுடன் கலக்கின்றது. இம்மாவட்டத்தின் தெற்கில் அதாவது அரகல்கூடு வட்டத்தின் தெற்கு பகுதியில் காவிரி ஆறு ஓடுகிறது. இதுதவிர நேத்திராவதி மற்றும் வேதவதி ஆறுகளின் பல சிரிய துணை நதிகள் இம்மாவட்டத்தின் மேற்கு பகுதியில் உருவாகின்றன.\n\nSection::::காலநிலை.\nஹாசனின் காலநிலையானது வெயில் காலங்களில் மிதமான வெப்பமுடனும் மழைக்காலங்களில் மிதமான குளுமையுடனும் இருக்கும். இங்கு ஒவ்வொரு வருடத்திலும் ஏப்ரல் மாதத்தில் மட்டும் அதிக அளவில் வெப்பநிலை பதிவாகியுள்ளது. இம்மாதத்தில் வெப்பநிலையின் அதிகளவு சுமார் 35 டிகிரி செல்சியஸ் மற்றும் குறைந்த அளவு சுமார் 20 டிகிரி செல்சியஸ் ஆகும். ஒரு ஆண்டின் சராசரி மழையளவு 700 மில்லி மீட்டராகும். இதில் மலைநாடு பகுதிகளில் அதிக அளவில் மழை பதிவாகியுள்ளது.\n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி இம்மாவட்டத்தில் 17,21,669 மக்கள் வசிக்கின்றார்கள் இவர்களில் 3,04,673 மக்கள் நகரங்களிலும் 14,16,996 மக்கள் கிராமபுரங்களிலும் வசிக்கின்றனர். இம்மாவட்டத்தில் பாலின சதவிகிதம் 1,004 ஆகும் மற்றும் மக்களின் சராசரி கல்வியறிவு 60.67% ஆகும். இங்கு ஒரு சதுர கிலோ மீட்டருக்கு 251 மக்கள் வசிக்கின்றனர். மேலும் மக்கள்தொகையின் வளர்ச்சி விகிதம் 9.66 % அக உள்ளது.\n\nSection::::பொருளாதாரம்.\nஇம்மாவட்டத்திற்கு சுற்றுலா மற்றும் காபி சாகுபடியிலிருந்து வருமானம் கிடைக்கிறது. மலைநாடுப்பகுதியான சக்லேஷ்புரில் காபி விளைகிறது. இது தவிர கருப்பு மிளகு, நெல் மற்றும் கரும்பு இங்கு சாகுபடி செய்யப்படுகிறது. ஹாசன் மாவட்டத்தில் மொத்தம் 45 வரலாற்று சிறப்புமிக்க சுற்றுலாத்ஹ் தலங்கள் உள்ளன. இவை அனைத்தும் தொல்பொருளியல் ஆராய்ச்சி நிறுவனத்தால் பாதுகாக்கபடுகிறது. இதில் 24 சுற்றுலாத் தளங்களை கர்நாடக மாநில தொல்பொருளியல் ஆராய்ச்சி நிறுவனத்தாலும் மீதம் உள்ள 21 சுற்றுலா தளங்களை இந்திய தொல்பொருளியல் ஆராய்ச்சி நிறுவனத்தாலும் பாதுகாக்கப்படுகிறது.\n\nSection::::கலாச்சாரம்.\nகாலப்போக்கில் சமண மதத்தின் ஆதிக்கம் குறைந்திருந்தாலும், இம்மாவட்டத்தில் சமண மற்றும் இந்து சமயத்தின் கலாச்சாரம் பழக்கத்தில் உள்ளன. இம்மாவட்டத்தின் மத சகிப்புதன்மைகான அடையாளம் இம்மாவட்டத்தில் கோமதேஸ்வரருக்கு நடக்கும் மகாமச்டகப்திஷேகம் ஆகும். இன்று ஒரு பெரிய விவசாய சமூகமாக ஹாசன் இருந்தாலும், இது ஒரு காலத்தில் இருப்பெரும் பேரரசின் தலைநகரமாக விளங்கியதற்கு இவ்வூரிலுள்ள பழங்கால கோவில்களும் வரலாற்று சிறப்புமிக்க ஹோய்சாளர் கட்டிடகலைகளே சான்றாகும். இவ்வூரின் சமையல் மைசூர், குடகு மற்றும் தட்சிண கன்னட சமயர்கலைகளின் கலவை ஆகும். மேலும் ஹாசன் ஏழைகளின் உதகை என்றும் அழைக்கப்படுகின்றது.\n\n\n"}
{"id": "37619", "url": "https://ta.wikipedia.org/wiki?curid=37619", "title": "தசபூமிக சூத்திரம்", "text": "தசபூமிக சூத்திரம்\n\nதசபூமிக சூத்திரம்(दशभूमिकसूत्र) என்பது வசுபந்துவால் எழுதப்பட்ட ஒரு முக்கியமான மகாயான பௌத்த சூத்திரம் ஆகும். இதை \"தசபூமிகசூத்திர-சாஸ்திரம்\" என்றும் \"தசபூமிகபாஸ்யம்\" எனவும் அழைப்பர். இந்நூலை போதிருசி என்பவரால் ஆறாம் நூற்றாண்டில் \nசீன மொழியில் மொழிபெயர்க்கப்பட்டது. தசபூமி என்பது ஒருவர் போதிசத்துவ நிலையை அடைவதற்காக கடக்க வேண்டிய பத்து பூமிகளை குறிக்கும். இந்த சூத்திரம் அந்த பத்து பூமிகளை விவரிக்கிறது. \n\nஇந்த சூத்திரத்தை மையமாக கொண்டு சீனாவில் ஒரு காலத்தில் தசபூமிக பிரிவு உருவானது. பின்னர் எழுந்த அவதாம்சக பிரிவு(சீனம்:ஹூவாயான்) அதை தன்வயப்படுத்தியது. பிறது தசபூமிக சூத்திரம் அவதாம்சக சூத்திரத்தின் 26ஆம் அதிகாராமாக ஏற்றுக்கொள்ளப்பட்டது. மேலும் 39வது அதிகாரத்தில் இதன் மாறுபட்ட வடிவத்தை போதிசத்துவர் சுதானரின் கடந்த பாதையை குறிப்பிடுகையில் காணலாம். \n\n"}
{"id": "37622", "url": "https://ta.wikipedia.org/wiki?curid=37622", "title": "தசபூமிக பிரிவு", "text": "தசபூமிக பிரிவு\n\nதசபூமிக பிரிவு என்பது சீனாவில் ஒருகாலத்தில் பரவலாக இருந்த ஒரு பௌத்த பிரிவாகும். இது வசுபந்துவின் தசபூமிக சூத்திரத்தை அடிப்படையாக கொண்டு எழுந்த ஒரு பௌத்த பிரிவாகும். பிற்காலத்தில் இது அவதாம்சக பிரிவுடன் இது ஒன்றிணைந்து விட்டது. \n"}
{"id": "37626", "url": "https://ta.wikipedia.org/wiki?curid=37626", "title": "தாவதிம்ச உலகம்", "text": "தாவதிம்ச உலகம்\n\nதாவதிம்ச உலகம் (பாளி: त्रायस्त्रिंश लोक, தமிழ்: முப்பத்து முக் கோடி) என்பது பௌத்த அண்டவியலில் தேவர்கள் வசிக்கும் ஒரு முக்கியமான உலகமாகும். \"தாவதிம்ச\" என்றால் வடமொழியில் முப்பத்தி மூன்று என்று பொருள். எனவே தாவதிம்ச உலகம் என்பது \"முப்பத்துமுக்கோடி\"(இங்கு கோடி என்பது எண்ணைக்குறிக்காமல் மிக உயரிய என்ற பொருளை கொண்டதாகும்) என்று அழைக்கப்படும் 33 தேவர்கள் வாழும் உலகம் என்று பொருள் கொள்ளலாம். \n\nதாவதிம்ச உலகம் என்பது காமதாதுவின் ஐந்தாவது உலகம் ஆகும். நம் உலகத்தோடு நேரடி தொடர்புடைய உச்ச நிலையில் உள்ள உலகம் தாவதிம்ச உலகமே என்று கூற்ப்படுகின்றது. தாவதிம்ச உலகம் மேரு மலையின் உச்சியில் 80,000 யோஜனைகள் உயரத்தில் (இது ஏறத்தாழ 40,000 அடி என ஊகிக்கப்படுகிறது). இந்த உலகத்தின் மொத்த பரப்பளவு 80,000 சதுர யோஜனைகள்.\n\nவசுபந்துவின் படி, இவ்வுலகங்களில் வாழ்வோர் அரை குரோசங்கள் (ஏறத்தாழ 1500 அடிகள்) உயரம் உள்ளனர். இவர்களின் ஆயுள் 1000 ஆண்டுகள். தாவதிம்ச உலகத்தின் ஒரு நாள் மனித உலகத்தில் 100 வருடங்களுக்கு சமம். எனவே மனித கணக்குப்படி அவர்களின் ஆயுள் 3.6 கோடி மனித வருடங்கள்\n\nதாவதிம்ச உலகத்துக்கும் நமது உலகத்துக்கும் சுமேரு மலையின் மூலம் நேரடித்தொடர்பு உள்ளதென்று கூறப்படுவதால், தாவதிம்ச உலகத்து தேவர்கள் நம் உலத்து நிகழ்வுகளுடன் தொடர்பு கொள்ளுகின்றனர். ஒரு காலத்தின் அரக்கர்கள் தாவதிம்ச உலகத்திலேயே வாழ்ந்தனர். எனினும் அவர்களின் தவறான செயல்பாடுகளுக்காக அவ்வுலகில் இருந்து இந்திரனால் விரட்டியடிக்கப்பட்டு தற்போது சுமேரு மலையின் அடித்தளத்தில் வசிக்கின்றனர். \n\nஇந்திரன், விவகருமன், இந்திரனின் தேரோட்டி மாதாலி, இந்திரனின் மனைவியும் அரக்கர் தலைவர் வேமசித்திரின் மகள் சுயா ஆகியோர் இந்த உலகிலேயே வசிக்கின்றனர். \n\nபல பௌத்த கதைகளில் தாவதிம்ச உலகத்து தேவர்கள் புத்தரை தரிசிக்க நம் உலகத்துக்கு வந்ததாக குறிப்பிடப்பட்டுள்ளது. மேலும் புத்தரும் தேவர்களுக்கு தர்மத்தை உபதேசிக்க தாவதிம்ச உலகத்துக்கு சென்றுள்ளார். \n\nதாவதிம்ச அல்லது முப்பத்தி மூன்று என்பது வேதத்தில் குறிப்பிடப்பட்டுள்ள 33 தேவர்களைக் குறிக்கும்.\n"}
{"id": "37630", "url": "https://ta.wikipedia.org/wiki?curid=37630", "title": "சதுர்மகாராஜாக்கள்", "text": "சதுர்மகாராஜாக்கள்\n\nசதுர்மகாராஜாக்கள் என்பவர்கள் பௌத்தத்தில் நான்கு திக்குகளின் பாதுகாவலர்கள் ஆவார். இவர்கள் நால்வரும் முறையே நான்கு திசைகளை பாதுகாக்கின்றனர். அவர்களின் பெயர் வெவ்வேறு மொழிகளில் பின்வருமாறு அறியப்படுகிறது.\n\n\n\n\n\n\nஇவர்கள் நால்வரும் சாதுர்மகாராஜிக(चातुर्महाराजिक) உலகில் வாழ்கின்றனர். இந்த உலகம் சுமேரு மலையின் கீழ்ப்பகுதியில் உள்ளது. தேவர்கள் வசிக்கும் ஆறு உலகங்களின் மனித உலகத்துக்கு மிகவும் அருகாமையில் உள்ளது இந்த உலகமே. சதுர்மகாராஜாக்கள் தீயதை எதிர்த்து போரிட்டு நமது உலகத்தை காப்பாற்றுபவர்கள்.\n\nஅவர்களின் வெவ்வேறு கூறுகள் பின்வருமாறு\n\nஇவர்கள் நால்வரும் திராயஸ்திரிம்ச உலகத்து தேவர்களின் தலைவனான இந்திரனின் அதிகாரத்துக்கு உட்பட்டவர்கள். ஒவ்வொரு சந்திர மாதத்தின் எட்டாவது, பதினான்காவது மற்றும் பதினைந்தாவது நாட்களில் நால்வரும் நேரடியாகவோ அல்லது தூதுவர்கள் மூலமோ மனிதர்களின் உலகத்துக்கு சென்று தர்மமும் நியாயமும் எவ்வாறு உள்ளது என தெரிந்து கொள்கின்றனர். பின்பு தாங்கள் தெரிந்து கொண்டதை திராயஸ்திரிம்ச உலகத்து தேவர்களின் அவையில் நிலைமையை தெரிவிக்கின்றனர்.\n\nஇந்திரனின் உத்தரவின் படி, அசுரர்கள் தாக்குதல்களில் இருந்து திராயஸ்திரிம உலகத்தை காக்கின்றனர். மேலும் புத்தரையும் தர்மத்தையும் புத்தரை பின்பற்றுபவர்களையும் காப்பதாக இவர்கள் உறுதி பூண்டுள்ளனர்.\n\nவசுபந்துவின் படி, சாதுமகாராஜிக உலகில் வசிக்கும் தேவர்கள் கால் குரோசம்(சுமார் 750 அடி) உயரம் உள்ளனர். இவர்களின் ஆயுள் 500 வருடங்கள். அவர்களின் ஒரு நாள் மனித உலகத்தின் 50 வருடங்களுக்கு சமம். எனவே மனித கணக்குப்படி இவர்களின் ஆயுள் 90 லட்சம் வருடங்கள்.\n\n\n\n\n\n"}
{"id": "37641", "url": "https://ta.wikipedia.org/wiki?curid=37641", "title": "மனிதச் சூழல் மண்டலம்", "text": "மனிதச் சூழல் மண்டலம்\n\nமனிதச் சூழல் மண்டலம் (Human ecosystem) என்பது, மனித சமுதாயங்களின் சூழலியல் அம்சங்களை ஆய்வு செய்வதற்காக, சூழலியல் மானிடவியலாளராலும், பிற அறிஞர்களாலும் பயன்படுத்தப்படும் சிக்கலான முறைமை ஆகும். இது குறிப்பிட்ட சூழலுடன் தொடர்புடைய பொருளியல், சமூக-அரசியல் அமைப்புக்கள், உளவியற் காரணிகள், இயற்பியற் காரணிகள் என்பவற்றை உள்ளடக்குகின்றது.\n\nமனிதச் சூழல் மண்டலம் எனும்போது இது ஒரு வீடு போன்ற சிறிய அலகையோ அல்லது பெரிய ஒரு நாட்டையோ கருத்துக்கு எடுக்கலாம். இவை மேற் சொன்னவாறு வரையறுக்கப்பட்டுத் தனித்தனியாக விளக்கப்படலாம் ஆயினும், மனிதச் சூழல் மண்டலங்கள் தனித்தனியாக இயங்குவதில்லை. அவை எல்லாச் சூழல் மண்டலங்களையும் இணைக்கும், மனித மற்றும் சூழலியற் தொடர்புகளைக் கொண்டதொரு சிக்கலான வலையமைப்பின் வழியாக ஊடுதொடர்புகளைக் கொண்டிருக்கின்றன.\n\nசூழலியல், மானிடவியல், சமூகவியல், தத்துவம், அரசறிவியல், உளவியல் போன்ற துறைகளுடன் தொடர்புகளைக் கொண்டுள்ள மனிதச் சூழல் மண்டலம் என்னும் கருத்துரு, மனிதர்கள் ஊடுதொடர்புகளைக் கொண்டுள்ள சிக்கலான தொடர்பு முறைமைகளைப் புரிந்துகொள்ள முயல்கிறது. மனிதச் சூழல் மண்டலம் தொடர்பான பெரும்பாலான பகுப்பாய்வுகள் உயிரியல், சமூக-பண்பாடு, சூழல் என்பவை சார்ந்த குறிப்பிட்ட சூழல்களின்மீதே கவனம் செலுத்துகின்றன.\n"}
{"id": "37643", "url": "https://ta.wikipedia.org/wiki?curid=37643", "title": "கலப்பு கை பழக்கம்", "text": "கலப்பு கை பழக்கம்\n\nகலப்புக் கைப்பழக்கம் (Mixed Handedness) அல்லது கலப்பு ஆதிக்கம் (Cross-Dominance) என்பது சில வேலைகளுக்கு ஒரு கையையும் பிற வேலைகளுக்கு மறு கையையும் மாறி மாறி பயன்படுத்தும் ஒரு வகையான தசை இயக்க வெளிப்பாடு ஆகும். எடுத்துக்காட்டுக்கு, கலப்புக் கை பழக்கம் உடையோர் வலது கையில் எழுதினாலும் பொருட்களை பெற்றுக்கொள்வதற்கு இடது கையைப் பயன்படுத்த இயலும். இது போல வெவ்வேறு செயல்களுக்கு வெவ்வேறு கைகளைப் பயன்படுத்துவர். இருகைப்பழக்கம் (Ambidexterity) என்பது இந்த கலப்பு ஆதிக்கத்தின் ஒரு வகையாகும். இரு கை பழக்கமுடையோர் தனது இரு கைகளையும் சரிசமமாகப் பயன்படுத்துவர். எனினும் கலப்புக் கைப்பழக்கம் உடையோர் குறிப்பிட்ட செயல்களுக்கு ஒருகைப் பழக்கமுடையவராக இருப்பர். எனவே பிறர் அவரை குறிப்பிட்டு நோக்காதிருந்தால் அவரது பெரும்பான்மையான கை பழக்கத்தை கொண்டு இடது கை பழக்கமுடையவராகவோ வலது கை பழக்கமுடையவராகவோ தவறாகக் கண்டுகொள்வர். \n\nஇந்த கலப்பு ஆதிக்கம் கண், காது, கால்கள் போன்ற இட-வல வேறுபாடுகள் உடைய அனைத்து உடற்பாகங்களுக்கும் பொருந்தும். எனினும் இந்த கலப்பு ஆதிக்கம் குறி பார்க்கும் செயல்களில் சில நேரங்களில் தடுமாற்றத்தை ஏற்படுத்தலாம்\n\n"}
{"id": "37647", "url": "https://ta.wikipedia.org/wiki?curid=37647", "title": "கண் நிறம்", "text": "கண் நிறம்\n\nகண் நிறம் ஒரு பலஜீன்(Polygenic) கூறு ஆகும். கண்களின் நிறம் கண்களில் உள்ள கருவிழியில் உள்ள நிறப்பொருட்களில்(Pigments) அளவை வைத்து தான் நிர்ணயம் செய்யப்படுகிறது. மணிதர்களிடத்திலும் விலங்குகளிடத்திலும் இது கண் நிற வேறுபாடு காணப்படுகிறது. மணிதர்களில் கண்களின் நிறம் கருவிழியின் மெலனோசைட்டுகளால் உற்பத்தி செய்யப்படும் யூமெலனின் என்ற நிறப்பொருளின் வேறுபடும் விகிதாசாரத்தினால் நிற வேற்றுமைகள் ஏற்படுகின்றனர்.பறவையின் கண்களின் நிறம் பியூரின்கள்(Purine),டெரிடின்கள்(Pteridine) போன்ற நிறப்பொருட்களினால் ஏற்படுகின்றது. \n\nSection::::கண் நிறத்தின் நிர்ணயம்.\nகண்களின் நிறம் ஒன்றும் மேற்பட்ட ஜீன்களால் நிர்ணயிக்கப்படும் மரபுரீதியான குணம் ஆகும். இரு பெரும்பாண்மையான ஜீன்களும் ஒரு சிறுபாண்மை ஜீனும் சேர்ந்து கண்களில் நிறத்தை நிர்ணயக்கின்றன. மனிதர்களின் இந்த மூன்று ஜீன்களும் முறையே EYCL1, EYCL2, மற்றும் EYCL3 என அழைக்கப்படுகின்றனர். இந்த மூன்று ஜீன்களும் முறையே பழுப்பு,பச்சை மற்றும் நீல நிறத்தை நிர்ணயிப்பவை. குழந்தைகளுக்கு பிறந்த ஆறு மாத காலத்துக்குள் கண்களின் நிறம் நிலையாக நிர்ணயக்கப்பட்டுவிடுகிறது.\n\nSection::::நிறங்களின் பிரிவினைகள்.\nகண் கருவிழியின் நிறம் மனிதர்களை குறித்த பல்வேறு தகவல்களை கொடுக்க இயலும். பல மருந்துகளின் செயல்பாடுகளை மனிதர்களின் கண் நிறத்தை கொண்டு அறிய இயலும். மேலும் கண் நிற புலனுணர்வு(Perception) என்பது வெளிச்சத்தி அளவு, பார்க்கும் கோணம் போன்ற சூழ்நிலை வேறுபாடுகளால் நிர்ணயம் செய்யப்படுகிறது. \n\nகண்களின் நிறம் கருப்பு நிறத்தில் இருந்து மிக மென்மையான நீல நிறம் வரை வேறு வெவ்வேறாக வேறுபடுகிறது. உண்மையில் மூன்றே மூன்று நிறங்களே உள்ளன அவை பழுப்பு,மஞ்சள் மற்றும் சாம்பல் நிறம் ஆகும். இந்த மூன்று நிறங்களின் வெவ்வேறு விகிதாச்சார வேறுபாடுகளே கண்களில் பலதரப்பட்ட நிற வேறுபாடுகளை உருவாக்குகிறது. உதாரண்மாக பச்சை நிற கண்கள் மஞ்சள் மற்றும் கொஞ்சம் சாம்பல் நிறத்தின் சேர்க்கையால் ஏற்படுகிறது. \n\nகண்களின் வெவ்வேறு நிறங்கள்\n\n"}
{"id": "37652", "url": "https://ta.wikipedia.org/wiki?curid=37652", "title": "சேது சமுத்திரக் கால்வாய்த் திட்டம்", "text": "சேது சமுத்திரக் கால்வாய்த் திட்டம்\n\nபாக் நீரிணைப்பு மற்றும் இராமர் பாலம் (ஆதாம் பாலம், Adam's Bridge) பகுதிகளை ஆழப்படுத்தி கப்பல் போக்குவரத்திற்கு உகந்ததாக மாற்றும் திட்டமே சேது சமுத்திரக் கப்பல் கால்வாய்த் திட்டம். இத்திட்டம் நிறைவேறும்பொழுது இக்கால்வாய் வழியாக செல்லக்கூடிய அளவும் வேகமும் கொண்ட கப்பல்கள் இந்தியப் பெருங்கடலில் இருந்து இலங்கையைச் சுற்றாமல் சேதுக் கால்வாய் வழியாக வங்கக் கடலை அடைய முடியும்.\n\n300 மீ அகலமும் 12 மீ ஆழமும் 167 கி.மீ நீளமும் கொண்டதாக இத்திட்டம் செயல்படுத்தப்படுகிறது.\n\n\n\n\n\n\n\n\n\nSection::::செலவு.\nசேது சமுத்திரம் திட்டத்தை, 2,427.40 கோடி ரூபாய் மதிப்பில், நிறைவேற்ற முடிவு செய்யப்பட்டது. 2009, ஜூலை, 27ம் தேதி வரை, 831.80 கோடி ரூபாய் செலவிடப்பட்டுள்ளது.\n\nSection::::உயர்மட்ட நிபுணர் குழு முடிவு.\nஆதாம் பாலம் அல்லது இராமர் பாலத்தில் காணப்படும் மணற்திட்டுகள் அன்றி சேது சமுத்திரக் கால்வாய் திட்டத்தை நிறைவேற்றுவது பொருளாதார ரீதியிலும், சுற்றுச்சூழல் பாதுகாப்பு ரீதியிலும் பலன்தராது என உயர்மட்ட நிபுணர் குழு முடிவுதெரிவுத்துள்ளதாக இந்திய அரசு, உச்ச நீதிமன்றத்தில் தெரிவித்தது.\n\n\n\n"}
{"id": "37654", "url": "https://ta.wikipedia.org/wiki?curid=37654", "title": "அழகப்பர் தொழில்நுட்பக் கல்லூரி", "text": "அழகப்பர் தொழில்நுட்பக் கல்லூரி\n\nஅழகப்பர் தொழில்நுட்பக் கல்லூரி என்பது சென்னை அண்ணா பல்கலைக்கழகத்தின் முன்னால் அங்கக்கல்லூரி (Constituent College) தற்போதைய கல்லூரி வளாகமும் ஆகும். இதை அழகப்பா தொழில்நுட்பக் கல்லூரி எனவும் அதன் ஆங்கில பெயர் சுருக்கத்தைக் கொண்டு ஏ.சி.டெக் (Alagappa College of Technology) எனவும் அழைப்பர். இதன் முந்தைய பெயர் அழகப்ப செட்டியார் தொழில்நுட்பக் கல்லூரி. அண்ணா பல்கலைக்கழகத்தின் உள்ளே இதை ஏ.சி.டெக் என்றே குறிப்பிடுவது வழக்கம். ஆனால் இதன் பழைய சுருக்கமான ஏ.சி.காலேஜ் என்னும் பெயர் இன்னும் பரவலாய் அறியப்படும் ஒன்று. \n\nசென்னைப்பல்கலைக்கழக்கத்தில் இருந்து அண்ணா பலகலைக்கழகம் உருவாக்குவதற்கு முற்பட்ட காலமான 1974க்கு முன்னர், அழகப்ப செட்டியார் தொழில்நுட்பக் கல்லூரி, சென்னைப் பல்கலைக்கழகத்தின் ஒரு பகுதியாக இருந்தது. பின்னரே அப்போதைய ஒருங்கிணைந்த அண்ணா பல்கலைக்கழகத்தின் ஒரு பகுதியாக ஆக்கப்பட்டது. \n\nதற்போது சென்னை அண்ணா பல்கலைக்கழகச் சீர்திருத்தத்தில் நான்கு அங்கக்கல்லூரிகளும் அங்கக்கல்லூரி என்ற நிலையை இழந்து அவை நான்கு பல்கலைக்கழக வளாகங்கள்(University Campus) என அழைக்கப்படுகின்றன. எனவே அழகப்பர் தொழில்நுட்பக் கல்லூரி தற்போது அழகப்பர் தொழிநுட்ப கல்லூரி வளாகம்(A.C.Tech Campus) என அழைக்கப்படுகிறது. \n\nஅண்ணா பல்கலைக்கழகத்தின் அழகப்பர் கல்லூரி வளாகத்தில் வேதிப்பொறியியல், உயிரித்தொழில்நுட்பம், தோல் தொழிநுட்பம், பெட்ரோலிய சுத்திகரிப்பு மற்றும் பெட்ரோ-ரசாயன தொழில்நுட்பம், உணவுத் தொழில்நுட்பம், மருந்துத் தொழில்நுட்பம்,துணித் தொழில்நுட்பம் போன்ற பல்வேறு இளநிலை மற்றும் முதுநிலைத் தொழில்நுட்பப் பட்டப்படிப்புகள் வழங்கப் பெறுகின்றன்.\n"}
{"id": "37666", "url": "https://ta.wikipedia.org/wiki?curid=37666", "title": "டிராகன் (இராசி)", "text": "டிராகன் (இராசி)\n\nடிராகன் சீன வருட இராசிகளில் உள்ள ஒரு விலங்கு ஆகும். டிராகன் மட்டுமே சீன ராசிகளில் உள்ள ஒரே மாய விலங்கு ஆகும். மற்ற மிருகங்கள் அனைத்தும் உண்மையில் இருப்பவை. சீன சோதிடத்தில் ஒவ்வோரு வருடமும் ஒவ்வொரு விலங்கின் ஆண்டாக கருதப்படுகிறது. சீனாவில், டிராகன்கள் வலிமை, உடல்நலம், அதிர்ஷ்டம் மற்றும் அமைதியோடு தொடர்பு படுத்தப்படுபவை. எனவே டிராகன் படங்கள் கதவுகளுக்கு மேலும் கூரைகளுக்கு மேலும் தீய சக்திகளை விரட்ட வைக்கப்படுகின்றன. சீன நம்பிக்கையின் படி, டிராகன் வருடத்தில் அதிகமான குழந்தைகள் பிறக்கின்றனர். \n\nSection::::டிராகன் வருடங்கள்.\nகீழ்க்கண்ட வருடங்களில் பிறந்தவர்களில் பிறந்தவர்கள் டிராகன் வருடங்களில் பிறந்தவர்களாக கருதப்படுகின்றனர்.\nஇவர்கள் அனைவரும் டிராகனின் ஆளுமைக்கு உட்பட்டவர்கள் ஆகையால் டிராகனின் குணநலன்களை பெற்றவர்களாக \nகருதப்படுகின்றனர். அந்த டிராகன் ஆண்டுகள் ஒவ்வொன்றும் சீன ஐம்பூதங்களுள் ஒன்றுடன் தொடர்புடையன. \n\n\nSection::::குணங்கள்.\nடிராகன் அனைத்து அறிந்தது. டிராகன் பகட்டானது, வசீகரமானது, தன்னுள் அளவற்ற வீரியத்தையும் வலிமையை யும் கொண்டது. சீனாவில் டிராகன் சீன சக்கரவர்த்தியின் சின்னமாக கருதப்படுகிறது. மேலும் டிராகன் யாங் \nதத்துவத்துடன் தொடர்புடையது. பொதுவாக டிராகன் அதிகாரம் மற்றும் செல்வத்தின் சின்னமாக கருதப்படுகிறது. எனவே டிராகன் வருடத்தில் பிறந்தவர்கள் இந்த குணநலன்கள் அனைத்து உடையவராக கருதப்படுகிறார்கள். டிராகன் \nவருடத்தில் பிறந்தவர்கள் அதிகாரமும் அதிர்ஷ்டமும் வாய்ந்தவர்கள், அவர்களிடத்தில் ஒரு இயல்பான வசீகரம் இருக்கும். எனவே மக்கள் கூடுமிடத்தில் இவர்களை கண்டு கொள்ளாமல் இருக்க இயலாது. டிராகன் வருடத்தவர்கள்\nஒரு சுறுசுறுப்பான உள்ளம் உடையவர்கள். மேலும் மற்ற விஷயங்களில் பாசாங்கு இல்லாத ஈடுபாட்டை காட்டுபவர்கள். இவர்கள் தன்னம்ம்பிக்கை மிக்கவர்களாக இருப்பர். மேலும் அனைத்தையும் ஆடம்பரமாக செய்வதில்\nவிருப்பமுடையார்களாக இருப்பர். கொஞ்சம் தற்பெருமை கொண்டவர்கள். தான் நினைத்ததை எவ்வாறேனும் சாதிக்க நினைப்பவர்கள். டிராகன் வருடத்தவர்கள் அளவில்லாத ஆற்றலையும் அறிவையும் தக்கவாறு பயன்படுத்த அறிந்து \nகொண்டால் அனைத்தையும் சாத்தித்து விதியை வெற்றிக்கொள்பவர்கள். தன்னை அனைவரும் கவனிக்க வேண்டுமென விரும்பினாலும் தைரியமும் ஈகை குணமும் உடையவர்கள். டிராகன் வருடத்தவர்களின் நண்பர்கள் ஏதேனும் சிக்கலில் இருந்தால் அவர்களாகவே முன் வந்து சிக்க்லை தீர்த்து வைப்பர். மற்ற அனைவரும் ஒரு பிரச்சினையை விட்டு விலகிய நிலையில் டிராகன் வருடத்தவர்கள் முன்நின்று பிரச்சினையை அதிகாரத்துடன் தீர்ப்பர். டிராகன் வருடத்தவர்கள் தங்களுக்கென்றும் மற்றவர்களுக்கென்றும் ஓர் உயரிய அளவுகோலை வைத்திருப்பர். எனினும் இந்த காரணத்தில் மற்றவர்களுடைய பலமின்மையை இவர்களாக அறிய இயலாது\n\nடிராகன் வருடத்த்வர்களான சிறந்த துறைகள், அரசர், ராணுவம், அரசியல், இசைக்க்லை, கவி, கலைஞன், உயிரியல் மற்றும் சுற்றுச்சூழல், ஓட்டம், தலைவர், நிறுவன அதிகாரி, ஆய்வு மற்றும் வழக்காடுதல் \n\nடிராகன் வருடங்களில் பிறந்த்வர்கள் எலி, குரங்கு மற்றும் பாம்பு வருடங்களில் பிறந்தவர்களோடு மிகவும் ஒத்துப்போவர்\n\n\n"}
{"id": "37668", "url": "https://ta.wikipedia.org/wiki?curid=37668", "title": "எயிட்டி", "text": "எயிட்டி\n\nஎயிட்டி அல்லது ஹெயிட்டி (\"Haiti\"), என்பது கரிபியன் தீவான இஸ்பனியோலாவில் அமைந்திருக்கும் பிரெஞ்சு, மற்றும் எயிட்டிய கிரெயோல் மொழிகள் பேசும் இலத்தீன் அமெரிக்க நாடாகும். இது இஸ்பனியோலா தீவை டொமினிக்கன் குடியரசுடன் பகிர்ந்துள்ளது.\n\nமுன்னாள் பிரெஞ்சு குடியேற்ற நாடான எயிட்டி வரலாற்று ரீதியாக பல சிறப்பம்சங்களைக் கொண்டுள்ளது: எயிட்டி முதலாவது கருப்பின குடியரசு நாடாகும். முழுவதுமாக அடிமைகளின் புரட்சியாளர்களினால் அமைக்கப்பட்ட முதலாவது நாடுமாகும். டூசான் லூவர்சூர் என்ற புரட்சியாளரினால் எயிட்டியப் புரட்சி முன்னெடுக்கப்பட்டது. அத்துடன் இது இலத்தீன் அமெரிக்காவில் விடுதலையை அறிவித்த முதலாவது நாடாகும். ஜனவரி 1, 1804 இல் இது தனது விடுதலையை அறிவித்தது.\n\nஎயிட்டி பாரிய ஆண்டில்லெஸ் தீவுக்கூட்டத்தின் இரண்டாவது பெரிய தீவான இஸ்பனியோலாவின் மேற்குப் பகுதியில் அமைந்துள்ளது. கரிபியன் நாடுகளில் கியூபா மற்றும் டொமினிக்கன் குடியரசு ஆகியவற்றிற்கு அடுத்தபடியாக மூன்றாவது பெரிய நாடாகும். இது தனது 360 கிமீ எல்லையை டொமினிக்கன் குடியரசுடன் பகிருகிறது. ஹையிட்டி பல சிறு தீவுகளை தன்னகத்தே கொண்டுள்ளது.\n\nசனவரி 13,2010 அன்று எயிட்டியில் உள்ளூர் நேரம் 1653 (2153 கிரீன்விச்) பெருநிலநடுக்கம் நிகழ்ந்தது. இந்த நிலநடுக்கம் 7.3 ரிக்டர் என அளவிடப்பட்டுள்ளது.இதில் நூற்றுக்கணக்கானவர் உயிரிழந்தனர்.\n\nSection::::மக்கள்.\nஇங்குள்ள கிட்டத்தட்ட 95% மக்கள் ஆபிரிக்காவிலிருந்து குடிபெயர்ந்தவர்கள். மீதமானவர்களில் அரபுக்கள், லெபனியர்கள் மற்றும் ஐரோப்பியர்கள் ஆவர்.\n\nSection::::மதம்.\nபெரும்பான்மையானோர் (80-85%) ரோமன் கத்தோலிக்க மதத்தைப் பின்பற்றுகிறார்கள். இதுவே இங்கு அதிகாரபூர்வமான மதமாகும். 15-20% மக்கள் புரட்டஸ்தாந்து மதத்தினராவர்.\n\n"}
{"id": "37671", "url": "https://ta.wikipedia.org/wiki?curid=37671", "title": "1804", "text": "1804\n\n1804 (MDCCCIV) ஒரு ஞாயிற்றுக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் வெள்ளிக்கிழமையில் ஆரம்பமானது.\n\n\n\n"}
{"id": "37673", "url": "https://ta.wikipedia.org/wiki?curid=37673", "title": "தொடையெலும்பு", "text": "தொடையெலும்பு\n\nதொடையெலும்பு (Femur) என்பது உடலுக்கு அருகாமையில் இடுப்பெலும்புடன் இணைத்து கொண்டிருக்கும் மேற்கால் எலும்பு. நடு உடலுடன், இடுப்பெலும்புடன், தொட்டுக்கொண்டிருப்பதால் மேற்கால் பகுதிக்குத் தொடை என்று பெயர்.\n\nதொடையெலும்பு மனித உடம்பில் வலிமையானதும் நீளமானதுமான எலும்பு ஆகும். சராசரி மனிதனின் தொடையெலும்பு 48 சென்டிமீட்டர் நீளம் கொண்டது. இதன் குறுக்கு வெட்டு விட்டம் சராசரியாக 2.34 செமீ (0.92 in) இருக்கும். மாந்தரின் தொடை எலும்பு முழுவளர்ச்சி அடைந்த ஓராளின் எடையைப் போல 30 மடங்கு எடையைத் தாங்கும் மிகு வலுவுடையது.\n\nநடக்கவல்ல, குதிக்கூடிய, பாலூட்டிகள், பறவைகள் போன்ற முதுகெலும்பு உள்ள விலங்குகளிலும், பல்லி போன்ற ஊர்வன இனங்களிலும் தொடையெலும்பே உடலுக்கு மிக அருகாமையில் உள்ள (most proximal) கால் அமைப்புப் பகுதியாகும்.\n"}
{"id": "37676", "url": "https://ta.wikipedia.org/wiki?curid=37676", "title": "நகர்ப்புறச் சூழல் மண்டலம்", "text": "நகர்ப்புறச் சூழல் மண்டலம்\n\nநகர்ப்புறச் சூழl மண்டலங்கள் (Urban ecosystems) என்பன மனிதனால் அமைக்கப்பட்ட நகரங்கள், பெருநகரங்கள் போன்றனவாகும். நகப்புற மக்கள்தொகையினதும், உட்கட்டுமானங்களினதும் வளர்ச்சிகள், நகர்ப்புறச் சூழலை மட்டுமன்றி அவற்றைச் சூழவுள்ள பகுதிகள் மீதும் தாக்கத்தை உண்டாக்குகின்றன. இப் பகுதிகள், குறை நகர்ப்புறச் சூழல்கள், விளிம்பு நகரங்கள், வேளாண்மைப் பகுதிகள் மற்றும் இயற்கை நிலத்தோற்றப் பகுதிகள் என்பனவற்றை உள்ளடக்குகின்றன.\n\nமனித மற்றும் சூழற் சுகாதாரத்தின் மீது நகராக்கத்தின் தாக்கங்களை அளவிடுவதற்கான வழிமுறைகள் பற்றி அறிவியலாளர்கள் ஆய்வு செய்து வருகின்றனர்.\n\nநகர்ப்புறங்களைப் பரந்த சூழl மண்டலத்தின் ஒரு பகுதியாகக் கொள்வதன்மூலம் நகர்ப்புற நிலத்தோற்றம் எவ்வாறு செயற்படுகின்றது என்றும், அவற்றோடு தொடர்பு கொண்டுள்ள பிற நிலத்தோற்றங்களை எவ்வாறு பாதிக்கின்றன என்றும் ஆராய முடியும். நகர்ப்புறங்கள் பிற பகுதிகள் மீது தாக்கம் உண்டாக்குவது மட்டுமன்றி, அப்பிற பகுதிகளினால் தாக்கத்துக்கும் உள்ளாகின்றன. இவற்றை ஆராய்வதன் மூலம், எவ்வகையான வளர்ச்சிகள் மிகச் சிறந்த சூழல்களை உருவாக்கக் கூடும் என்று அறிய முடியும்.\n"}
{"id": "37684", "url": "https://ta.wikipedia.org/wiki?curid=37684", "title": "கல்லீரல்", "text": "கல்லீரல்\n\nகல்லீரல் \"(English: Liver) (ஈரல் - இலங்கை வழக்கு)\" என்பது முதுகெலும்புள்ள உயிரினங்களிலும் வேறு சில விலங்குகளின் உடலிலும் காணப்படும் ஒரு முக்கிய உள் உறுப்பாகும். மனிதர்களுக்கு மார்புக் கூட்டின் வலது கீழ்புறத்தில், வயிற்றறைக்கு வலது மேல் பக்கத்திலும் நெஞ்சறையையும் வயிற்றறையும் பிரிக்கும் இடைத்திரைக்கு கீழாகவும் பெரிய ஆப்பு வடிவத்தில் கல்லீரல் இருக்கிறது. இதற்குக் கீழாக பித்தப்பையும், இடது புறமாக இரைப்பையும் இருக்கின்றன. இதுவே உடல் உள்ளுறுப்புக்கள் யாவற்றிலும் மிகப்பெரிய உறுப்பாகும். மிகப்பெரிய நீர்மம் சுரக்கும் சுரப்பியாகவும் கல்லீரல் திகழ்கிறது. உடலின் உள் சூழலைக் கட்டுப்படுத்திச் சமன்படுத்துதல் உள்ளிட்ட பல்வேறு பரவலான செயல்பாடுகளை கல்லீரல் கொண்டுள்ளது, வளர்சிதை மாற்றங்களின் நச்சுத்தன்மையை அகற்றல், புரதத் தொகுப்பு மற்றும் செரிமானத்திற்கு தேவையான உயிர்வேதியியல் பொருட்களை உற்பத்தி செய்தல் உள்ளிட்ட பணிகள் கல்லீரலில் நடைபெறுகின்றன.\n\nவளர்சிதை மாற்றம், கிளைக்கோசன் சேமிப்பை முறைப்படுத்துதல், இரத்தச் சிவப்பணுக்கள் சிதைவு மற்றும் ஆர்மோன் உற்பத்தி ஆகியவற்றிலும் கல்லீரல் முக்கிய பங்கு வகிக்கிறது. \nகல்லீரல் ஒரு சுரப்பியாகும். ஒரு துணை செரிமான சுரப்பியாக கல்லீரல் பித்தநீரை உருவாக்குகிறது, பால்மமாக்குதல் வழியாகக் கொழுப்புத் திசுக்களின் செரிமானத்திற்கு உதவுகிறது. பித்தப்பை, கல்லீரலின் கீழ் அமைந்திருக்கும் நார்த்திசுவால் ஆன ஒரு சிறிய பையாகும். கல்லீரல் மூலம் உற்பத்தி செய்யப்படும் பித்தநீர் இங்கு சேமிக்கப்படுகிறது.\nஎப்பாட்டோசைட் எனப்படும் கல்லீரல் செல்லால் கல்லீரலின் மிக உயர்ந்த சிறப்பு திசு ஆக்கப்பட்டுள்ளது. சிறு மற்றும் சிக்கலான மூலக்கூறுகளைத் தொகுத்தல் மற்றும் சிதைத்தல் உள்ளிட்ட பலமுக்கியமான உயர்-அளவு உயிர்வேதியியல் வினைகளை இது ஒழுங்குபடுத்துகிறது .கல்லீரலின் மொத்தச் செயல்பாடுகளின் எண்ணிக்கைத் தொடர்பான மதிப்பீடுகள் வேறுபடுகின்றன, ஆனால் பாடநூல்கள் பொதுவாக 500 செயற்பாடுகளை மேற்கோள் காட்டுகின்றன .\n\nSection::::மீளுருவாக்கம்.\nகல்லீரல், தான் இழந்த இழையங்களை இயற்கையாகத் தானே மீளுருவாக்கக்கூடிய ஓர் உள்ளுறுப்பு ஆகும். இப்படிச் செய்யக் கூடிய உள்ளுறுப்புகள் மிகச் சிலவே. தன் முழு அளவில் 25% ஆகக் குறைந்துவிட்ட கல்லீரல் முற்றுமாக மீளுருப்பெறவல்லது குறிப்பிடத்தக்கது. சிலவகையான குருத்தணுக்கள் இவ்வுறுப்பில் காணப்படுவதே இவ்வியல்புக்குக் காரணமாகும்\nஆனாலும் இது உண்மையான மீளுருவாக்கம் இல்லை, ஈடுசெய் வளர்ச்சி () மட்டுமே என்ற கருத்தும் நிலவுகின்றது. ஒரு உறுப்பில் உண்மையான மீளுருவாக்கம் நடைபெறுமாயின், அதன் மூலமான தொழில்கள் நடைபெறுவது மீளப்பெறப்படுவதுடன், அதன் அமைப்பும் பழைய நிலைக்கு மீளும். ஆனால் கல்லீரலில் ஒரு சோணை அகற்றப்படுமாயின், அது மீளவும் உருவாவதில்லை. ஆனால் அதன் தொழில்கள் ஈடுசெய்யப்படும் வளர்ச்சி நடைபெறும்.\n\nமாற்றுக் கல்லீரல் பொருத்துதல் என்ற சிகிச்சைக்கு உதவும் வகையில், கல்லீரல் குருத்தணுவைப் பயன்படுத்தும் பல ஆய்வுகள் நடைபெற்று வருகின்றன\n\nSection::::அமைப்பு.\nமாந்தர்களில் கல்லீரல் பார்ப்பதற்கு செம்பழுப்பு நிறத்தில் இருக்கும். இது ஏறத்தாழ 1.4 முதல் 1.6 கிலோ கிராம் எடை உள்ள பெரிய உள்ளுறுப்பு ஆகும். கல்லீரல் உடலியக்கத்திற்குத் தேவையான பற்பல வேதிப்பொருட்களை உருவாக்கித் தருவதால் இதனை \"உடலின் வேதிப்பொருள் தொழிலகம்\" என்று கருதுவது பொருந்தும். மனித உடலில் அதிக எடையுள்ள உறுப்பும், மிகப்பெரிய சுரப்பியும் கல்லீரலே ஆகும். கல்லீரல் செரித்த உணவை இரத்தத்தில் இருந்து சிறிதளவு எடுத்துச் சேமித்து வைக்கும் ஓர் உறுப்பாகவும் இயங்குகின்றது. பின்னர் தேவைப்படும்பொழுது குருதியில் மீண்டும் இடுகின்றது.\nகல்லீரல் வலது இடது இழைகள் என இரண்டு பங்காகப் பிரிக்கப்படுகிறது. இவ்விரு இழைகளும் மேலும் எட்டுப் பகுதி இழைகளாக அல்லது துண்டுகளாகப் பிரிக்கப்படுகிறது.இவை ஒவ்வொன்றும் திசுவியல் அலகுகளான அலகிழைகளால் ஆக்கப்பட்டுள்ளன. எப்பாட்டிக் தமனி மற்றும் போர்டல் சிரை என்ற இரண்டு பெரிய இரத்த நாளங்களுடன் கல்லீரல் இணைக்கப்பட்டுள்ளது. போர்டல் பாதை திசுக்களே கல்லீரலின் முக்கிய இணைப்புத்திசுவாக விளங்குகிறது. எப்பாட்டிக் தமனி ஆக்சிசன் நிறைந்த இரத்தத்தை பெருந் தமனியிலிருந்து கொண்டு செல்கிறது. இதேபோல போர்டல் சிரையானது இரைப்பைக் குழாயிலிருந்தும், மண்ணீரல் மற்றும் கணையத்தில் இருந்தும் செரிமான ஊட்டச்சத்துக்கள் நிறைந்த இரத்தத்தை கொண்டு செல்கிறது. இதனால் உடலின் பொது இரத்த ஓட்ட சுழற்சிக்குள் காணப்படும் ஊட்டச்சத்துப் பொருட்களின் அளவினை தீர்மானிப்பதில் கல்லீரல் முக்கியப்பங்கு வகிக்கின்றது.\n\nSection::::கல்லீரலின் செயல்பாடுகள்.\nமனித உடல் செழுமையான முறையில் இயங்குவதற்குத் தேவையான 500க்கும் மேற்பட்ட செயல்பாடுகளில் கல்லீரல் பங்குவகிப்பதாக் கூறப்படுகின்றது \n. பித்தநீர் சுரக்கவும், ஈமோகுளோபினின் அமைப்பில் பங்களிக்கும் இரும்பு, ஏனைய சில தனிமங்கள், உயிர்ச்சத்துக்கள், கொலஸ்டிரால், கிளைகோஜன் வடிவில் காபோவைதரேட்டு, சில இயக்குநீர்கள் போன்றவற்றைச் சேமித்து வைக்கவும், யூரியா உற்பத்தி, பிளாசுமா புரத உற்பத்தி போன்ற உற்பத்திகளில் ஈடுபடுவதும், உட்கொள்ளும் உணவைச் செரித்து ஆற்றலை உருவாக்கவும், சுரப்பிகளைச் செயல்பட வைக்கவும், காயங்களை ஆற்றும் வண்ணமும், இரத்தத்தை உறைய வைக்கவும் தேவையான புரதங்களையும், வேறு பல நொதியங்களையும் உற்பத்தி செய்யவும் கல்லீரல் உதவுகிறது.\n\nகல்லீரல் அடர்த்தியான இரத்தக் குழாய் மற்றும் பித்தநீர்க் குழாய் வலையமைப்பைக் கொண்டிருக்கிறது. முதிர்ச்சியடைந்த செங்குருதியணுக்களில் இருந்து பிலிருபின் என்னும் கழிவுப்பொருளை நீக்கிப் பித்தநீரை உண்டாக்குகிறது. கல்லீரலில் உருவாக்கப்படும் பித்தநீர், சிறுகுடலில் செலுத்தப்பட்டு கொழுப்பு உணவைச் செரிக்க வைக்க உதவும். கல்லீரலில் உருவாகும் பித்தநீர் பித்தப்பையில் (gallbladder) சேர்த்து வைக்கப்படும். உணவில் கொழுப்புச்சத்தினை உட்கொள்ளூம்போது பித்தநீர் பித்தப்பையில் இருந்து குடலுக்குள் செலுத்தப்பட்டு அக்கொழுப்பினைக் கரைக்க உதவும். கல்லீரல் சேதமடைந்தால் குருதியில் பிலிரூபினின் அளவு அதிகமாகி உடற்தோலும் கண்களும் மஞ்சள் நிறச் சாயலைப் பெற்றுக் மஞ்சள் காமாலை நோய் உண்டாகும்.\n\nஉணவு சமிபாட்டின் பின்னர் உருவாகும் எளியவடிவிலான ஊட்டக்கூறுகள், தேவைக்கு அதிகமாக இருக்கையில் வேறு வடிவுக்கு மாற்றப்பட்டு கல்லீரலில் சேமித்து வைக்கப்படும். பின்னர் உடலுக்கு ஊட்டக்கூறுகளின் தேவை ஏற்படுகையில், எளிய வடிவில் மாற்றப்பட்டு, குருதியினூடாக தேவைப்படும் இடத்துக்கு கொண்டு செல்லப்படும். பொதுவாக எல்லா குடல் பாகங்களிலிருந்தும் உடலுக்குள் நுழையும் வெளிப்பொருட்கள் யாவற்றையும் போர்டல் இரத்த ஓட்டம் மூலமாகத் தன்னுள் கல்லீரல் இழுத்துக் கொள்கிறது.\n\nSection::::கல்லீரல் நோய்கள்.\nஇன்றியமையாத பல பணிகளைச் செய்யும் கல்லீரல் நோய்வாய்ப்படவும் அதிக வாய்ப்புள்ளது. கல்லீரல் உயிரணுக்களில் பல நொதிகள் காணப்படுகின்றன.கல்லீரல் உயிரணுக்கள் பாதிப்படயும்போது இவை நோய் நிலைகளின்போது இரத்தத்தில் வெளிப்படுகின்றன. இரத்தத்தில் இவற்றின் அளவை அளந்தறிதல் மூலம் கல்லீரல் நோய்களைப் பற்றி அறிய இயலும். கேளா ஒலி அலைப் பகுப்பாய்வு மூலம் கல்லீரல் நோய்கலைக் கண்டறியலாம்.\n\nSection::::கல்லீரல் அழற்சி.\nகல்லீரல் அழற்சி (Hepatitis) (பன்மை hepatitides ) என்பது உடலில் உள்ள கல்லீரல் அழற்சி அல்லது வீக்கம் கொள்வதாகும், அந்த நிலைமையில் அந்த உறுப்பின் திசுக்கள் சார்ந்த உயிரணுக்கள் வீக்கத்துடன் காணப்படுவதே அதன் அறிகுறியாகும். இந்த பெயரானது பண்டைய கிரேக்கமொழி சொல்லான \"ஹெபர்\" (ἧπαρ) என்பதிலிருந்து வந்ததாகும், இதன் மூலச்சொல் \"ஹெபட்\" -(ἡπατ-) ஆகும், அதாவது \"கல்லீரல்\" என்ற பொருள் தருகிறது, மற்றும் பின் ஒட்டுச்சொல்லான \"-இடிஸ் (-itis)\" என்பது \"அழற்சி அல்லது வீக்கம்\" என்ற பொருள் கொண்டதாகும், இச்சொல் இவை இரண்டும் கலந்ததாகும் (c. 1727). இந்த நிலைமையானது தனது வரம்பிற்குள்ளேயே அடங்கலாம், மேலும் தன்னாலேயே குணமாகலாம், அல்லது மேலும் மோசமடைந்து கல்லீரலில் வடு ஏற்படலாம். ஆறு மாதங்களுக்கும் குறைவாக கல்லீரல் அழற்சி இருந்தால், அந்நிலைமை கடுமையான பாதிப்பை குறிக்கும் ஆனால் அதற்கு மேலும் நீடித்தால் அப்போது அது கடுமையாக நீடிக்கும் வகையை சாரும். உலகளவில் உடல் நலத்தை மிகையாக பாதிக்கும் இவ்விதமான கல்லீரல் சேதாரத்திற்கு ஒரு குழுவை சார்ந்த கல்லீரல் அழற்சி தீநுண்மங்கள் அல்லது நச்சுயிரிகளே காரணமாகும்.\n\nSection::::கல்லீரல் இழைநார் வளர்ச்சி.\nகல்லீரல் இழைநார் வளர்ச்சி () என்பது ஓர் தீரா கல்லீரல் நோயாகும். இந்த நோயாளிகளின் கல்லீரல் திசுவானது இழைமப் பெருக்கம் , காய வடு திசு மற்றும் மறு உருவாக்க முடிச்சுகள் (சேதமடைந்த திசு மீ்ண்டும் உருவாகும் நிகழ்முறையில் ஏற்படும் கட்டிகள்), போன்றவற்றால் மாற்றியமைக்கப்படுவதால் கல்லீரலின் செயலிழப்பிற்கு வழிகோலுகிறது. கல்லீரல் இழைநார் வளர்ச்சி குடிப்பழக்கம், கல்லீரல் அழற்சி பி மற்றும் சி மற்றும் கொழுப்புநிறை கல்லீரல் நோய் ஆகியவற்றாலேயே ஏற்படுகிறது. இவற்றைத் தவிர வேறுபல வாய்்ப்புள்ள காரணங்களும் உள்ளன. இவற்றில் சில அறியபடாக் காரணங்களுடைய மூலமறியா தான்தோன்றியானவை.\n\nSection::::கல்லீரல்நோய் மூளைக்கோளாறு.\nகல்லீரல்நோய் மூளைக்கோளாறு (Hepatic encephalopathy) அல்லது ஈரல்சிரையமைப்பு மூளைக்கோளாறு (portosystemic encephalopathy) என்பது கல்லீரல் செயலிழப்பால் மனக்குழப்பம், சுய உணர்வுநிலை தடுமாற்றம் ,ஆழ்துயில் என்பன தோன்றுவதைக் குறிக்கிறது. இதன் முற்றிய நிலைகளில் \"ஈரல் ஆழ்துயில்\" அல்லது \"கோமா ஹெப்பாடிகம்\" என அழைக்கப்படுகின்றது. இறுதியில் மரணமும் நேரிடலாம்.\n"}
{"id": "37691", "url": "https://ta.wikipedia.org/wiki?curid=37691", "title": "கிருட்டிணராச சாகர் அணை", "text": "கிருட்டிணராச சாகர் அணை\n\nகிருட்டிணராச சாகர் அணை கர்நாடக மாநிலத்தில் காவிரி ஆறு மீது கட்டப்பட்ட பெரிய அணையாகும். மாண்டியா மாவட்டத்தில் கண்ணம்பாடி என்ற இடத்தில் கட்டப்பட்டதால் கண்ணம்பாடி அணை என்று அழைக்கப்பட்டது. மைசூர் மகாராசா நான்காம் கிருட்டிணராச உடையார் நினைவாக இது பின் பெயர் மாற்றம் செய்யப்பட்டது. இதை வடிவமைத்து கட்டியவர் புகழ்பெற்ற இந்திய பொறியாளர் மோக்சகுண்டம் விசுவேசுவரய்யா. \n\nஏமாவதி மற்றும் லட்சுமண தீர்த்தம் ஆகிய 2 ஆறுகளும் கிருட்டிணராச சாகர் நீர்த்தேக்கத்தில் காவிரியுடன் இணைகின்றன\n\nஇவ்வணை மைசூரிலிருந்து கிட்டதட்ட 20 கிமீ தொலைவில் உள்ளது. \n\nஇங்கு புகழ் பெற்ற பிருந்தாவன் பூங்கா உள்ளது.\n\n\n"}
{"id": "37692", "url": "https://ta.wikipedia.org/wiki?curid=37692", "title": "13-ஆம் நூற்றாண்டு", "text": "13-ஆம் நூற்றாண்டு\n\nகிபி 13ம் நூற்றாண்டு 1201 இல் ஆரம்பித்து 1300 இல் முடிவடைந்த ஒரு நூற்றாண்டு காலப் பகுதியைக் குறிக்கும். வரலாற்றில் இக்காலப் பகுதியில் ஆசியாவைக் கைப்பற்றிய மங்கோலியப் பேரரசு தனது எல்லையை கொரியா முதல் கிழக்கு ஐரோப்பா வரை விஸ்தரித்தது.\n\n\n\n\n"}
{"id": "37700", "url": "https://ta.wikipedia.org/wiki?curid=37700", "title": "1757", "text": "1757\n\n1757 (MDCCLVII) ஒரு சனிக்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இவ்வாண்டு ஒரு புதன்கிழமையில் ஆரம்பமானது.\n\n"}
{"id": "37701", "url": "https://ta.wikipedia.org/wiki?curid=37701", "title": "1750கள்", "text": "1750கள்\n\n1750கள் என்றழைக்கப்படும் பத்தாண்டு காலம் 1750ஆம் ஆண்டு துவங்கி 1759-இல் முடிவடைந்தது.\n\n\n"}
{"id": "37716", "url": "https://ta.wikipedia.org/wiki?curid=37716", "title": "சேக்கிழார்", "text": "சேக்கிழார்\n\nசேக்கிழார் என்பவர் 12 ஆம் நூற்றாண்டில் வாழ்ந்த சிவ அடியார் ஆவார். இவர் இரண்டாம் குலோத்துங்க சோழனின் அரசவையில் முதன்மை மந்திரியாக இருந்தவர். சோழன் சீவகசிந்தாமணி எனும் காமரசம் அதிகமுள்ள சமண நூலை படிப்பதனால், சோழனையும், மக்களையும் நல்வழிப்படுத்த சிவபெருமானின் அடியார்களான அறுபத்து மூன்று நாயன்மார்களின் வரலாற்றை விளக்கும் திருத்தொண்டர் புராணத்தினை இயற்றியவர் ஆவார்.\n\nபெரியபுராணத்தைப் பாட தில்லையில் சிவபெருமானே உலகெல்லாம் என்று அடியெடுத்து கொடுத்தாக நம்பிக்கையுண்டு. சிவத்தொண்டின் காரணமாகவும், மதிநுட்பத்தின் காரணமாகவும் இவர் \"உத்தம சோழப் பல்லவன், தொண்டைமான், தெய்வப்புலவர், தெய்வச்சேக்கிழார்\" போன்ற பட்டங்களைப் பெற்றவர். உமாபதி சிவாச்சாரியார் என்பவரால் சேக்கிழார் புராணம் எனும் நூலும், மீனாட்சிசுந்தரம் பிள்ளை அவர்களால் சேக்கிழார் பிள்ளைத்தமிழ் எனும் நூலும் சேக்கிழாரை முன்வைத்து இயற்றப்பட்டுள்ளன.\n\nSection::::பெயர்க்காரணம்.\nசே என்பதற்கு காளை என்றும் சேக்கிழார் என்றால் காளைக்கு உரியவர் என்று பொருள் தருவதாகும். வெள்ளாளர்களில் காளையை வைத்து உழவுத்தொழில் செய்து வந்தோர்களில் அமைச்சராகவும், சிவனடியாராகவும் சிறந்து விளங்கியமையால் இயற்பெயரான அருண்மொழித்தேவர் என்பது மறைந்து சேக்கிழார் என்பதே பெயராக அறியப்படுகிறது.\n\nSection::::வரலாறு.\nகீழ்வருகின்ற சேக்கிழார் வரலாறு சேக்கிழார் புராணம் எனும் உமாபதி சிவாச்சாரியாரால் எழுதப்பெற்ற நூலை அடிப்படையாகக் கொண்டதாகும். இந்நூலில் வருகின்ற சில செய்திகளையும், இந்த நூலின் ஆசிரியர் உமாதி சிவாச்சாரி என்பதையும், மா. இராசமாணிக்கனார் எனும் ஆய்வாளர் மறுத்துள்ளார்.\n\nSection::::பிறப்பு.\nகி.பி. 12 ஆம் நூற்றாண்டில் தொண்டை நாட்டைச் சேர்ந்த புலியூர்க் கோட்டத்தில் உள்ள குன்றத்தூர் என்னும் ஊரில் வேளாளர் மரபில் வெள்ளியங்கிரி மற்றும் அழகாம்பிகை ஆகியோருக்கு முதல் மகனாக சேக்கிழார் பிறந்தார். இவருக்கு பெற்றோர் அருண்மொழித்தேவர் என்று பெயரிட்டனர். இவருக்கு பாலறாவாயர் என்ற தம்பியும் இருந்தார்.\n\nSection::::இளமைப் பருவம்.\nசோழநாட்டு அரசனான இரண்டாம் குலோத்துங்க சோழன் அநபாயசோழருக்கு கடலினும் பெரியது எது உலகினும் பெரியது எது மலையினும் பெரியது என்ற கேள்விகள் தோன்றின. அநபாய சோழரின் அமைச்சராக இருந்த சேக்கிழாரின் தந்தை இந்தக் கேள்விகளுக்கு விடைதெரியாது தவித்த பொழுது, சேக்கிழார் விடையை அளித்தார். அதனை மன்னரிடம் கூறியமையால் சேக்கிழாருக்கு அமைச்சர் பதவியை அநபாய சோழர் அளித்தார்.\n\nசேக்கிழார்க்கு உத்தம சோழப் பல்லவன் என்ற சிறப்பு பட்டத்தினை தந்தார் அரசன். சேக்கிழார் திருநாகேசுவரம் கோயில் இறைவன் மீது பற்று வைத்திருந்தார். அதனால் குன்றத்தூரில் திருநாகேசுவரம் என்ற பெயரிலேயே கோயிலொன்றினைக் கட்டினார்.\n\nSection::::அமைச்சர் பணி.\nஇரண்டாம் குலோத்துங்க சோழன் போர்களில் ஈடுபடாமல், கேளிக்கைகளில் மனதினை செலுத்தியதாகவும், அதன் காரணமாக சமண முனிவரான திருத்தக்க தேவரால் எழுதப்பெற்ற சீவகசிந்தாமணி எனும் நூலை படித்து இன்புற்றதாகவும் தெரிகிறது. சீவகசிந்தாமணி என்பது களவிநூலாக இருந்தமையாலும், அந்நூல் இம்மைக்கும் மறுமைக்கும் துணை செய்யாது என்பதையும் எண்ணி சேக்கிழார் வருத்தம் கொண்டு, மன்னனுக்கு எடுத்துரைத்தார்.\n\nமறுமைக்கு துணை புரியக் கூடிய சிவபெருமானின் தொண்டர்கள் வரலாற்றை சுந்தரமூர்த்தி நாயனாரால் பாடப்பெற்ற திருத்தொண்டர் தொகையிலிருந்து சோழ மன்னனுக்கு சேக்கிழார் எடுத்துரைத்தார். அத்துடன் நம்பியாண்டார் நம்பி அவர்களால் பாடல்பெற்ற திருத்தொண்டர் திருவந்தாதியையும் கூறினார். அவற்றைக் கேட்ட சோழ மன்னன், நாயன்மார்களின் வரலாற்றை விரிவாக எடுத்துரைக்குபடி சேக்கிழாரை வேண்டினான். அதன் காரணமாக சுந்தரமூர்த்தி நாயனாரையும், அவருடைய நூலில் குறிப்பிடப்பட்டுள்ள அறுபத்து இரண்டு சிவத்தொண்டர்களின் வரலாற்றையும் ஊர் ஊராக சென்று அதிக தகவல்களை திரட்டினார் சேக்கிழார். எழுதா இலக்கியம் எனும் நாட்டுப்புற பாடல்களையும், கல்வெட்டுகளையும், அடியார்கள் கதையும் கேட்டறிந்து, அவர்கள் வாழ்ந்த இடங்களுக்குச் சென்று குறிப்புகள் எடுத்துக் கொண்டார்.\n\nSection::::திருத்தொண்டர் புராணம் இயற்றுதல்.\nபுராணம் இயற்ற தில்லை எனப்படும் சிதம்பரம் நடராசர் கோயிலுக்குச் சென்றார். அங்கு சிவகங்கைத் தீர்த்தத்தில் நீராடித் தில்லை நடராசப் பெருமானை வணங்கினார். பின்பு ஆயிரம் கால் மண்டபத்தில் அடியார்கள் முன்னிலையில் இறைவன் \"உலகெலாம்\" என அடியெடுத்துக் கொடுக்க புராணம் பாடத் தொடங்கினார். சித்திரை மாதம் திருவாதிரை நட்சத்திர நாளன்று புராணம் தொடங்கி, அடுத்த வருடம் சித்தரை மாதம் அதே திருவாதிரை நட்சத்திரத்தில் புராணத்தினை முடித்தார். ஓராண்டு காலம் புராணம் இயற்றப்பட்டது. இந்நூலில் திருத்தொண்டத் தொகையில் சுந்தர மூர்த்தியார் பாடியவாறே அடியார்களின் வரலாற்றை அதன் வரிசையிலேயே பாடினார். அத்துடன் சுந்தரமூர்த்தியாரையும், அவரது பெற்றோர் சடையனார், இசைஞானியாரையும் நாயன்மார்களாக இணைத்துக் கொண்டார்.\n\nபெரிய புராணத்தில் இரண்டு காண்டங்களும், பதிமூன்று சருக்கங்களும், நான்காயிரத்து இருநூற்று எண்பத்து ஆறு (4286) பாடல்களும் உள்ளன. அதுநாள் வரை சைவசமய இலக்கியங்களில் பதினொரு திருமுறைகள் இருந்தன. அதனுடன் பன்னிரண்டாம் திருமுறையாக பெரியபுராணம் சேர்த்துக் கொள்ளப்பட்டது.\n\nSection::::மன்னன் சிறப்பு செய்தமை.\nசேக்கிழார் பெரியபுராணத்தினை திருவாதிரை நட்சத்திரத்தன்று பாடி முடிந்ததும், அரசன் வந்து அவரை தன்னுடைய பட்டத்து யானையின் மீது ஏற்றினார். பின்பு தானும் அந்த யானையின் மீது ஏறி, சேக்கிழாருக்கு வெண் சாமரம் வீசி புராணத்தோடு ஊர்வலம் சென்றார். அடியார்கள் பின் தொடர்ந்து வந்தனர். தில்லையில் வாழ்ந்த அடியார்கள் பெரிய புராணத்தினை சிவபெருமானாக கண்டனர் என்பது நம்பிக்கையாகும்.\n\nSection::::இராசமாணிக்கனார் ஆய்வு.\nசேக்கிழார் வரலாறு குறித்தும், அவருடைய காலம் குறித்தும் பல்வேறு அறிஞர்கள் ஆய்வு செய்துள்ளார்கள். மா. இராசமாணிக்கனார் அவரது பெரியபுராண ஆய்வு நூலில் பல்வேறு ஆய்வு முடிவுகளை வெளியிட்டுள்ளார்.\n\nஅதன்படி சேக்கிழாரின் இயற்பெயர் இராமதேவன் என இருக்கலாம் என்று கூறுகிறார். மேலும் சேக்கிழார் வரலாற்றில் கூறப்படும் அரசன் சீவக சிந்தாமணியை படித்ததும், அதற்கு சேக்கிழார் மறுப்பு தெரிவித்து பெரியபுராணம் இயற்றியது குறித்தான கருத்துரு தவறானது என்றும், சேக்கிழார் சீவக சிந்தாமணியைப் படித்து, அதிலிருக்கும் கருத்துகளை பெரியபுராணத்தில் எடுத்தாண்டுள்ளார் என்றும் கூறுகிறார்.\n\nசேக்கிழார் பெரிய புராணம் எனும் திருத்தொண்டர் புராணத்தினை இரண்டாம் இராசராசன் காலத்தில் பங்குனி உத்திரத் திருவிழாவில் திருவொற்றியூர்க் கோயிலில் இயற்றியுள்ளார். இக்காலம் கிபி. 1174 ஆக இருக்கலாம் என்பது அவரது ஆய்வு.\n\n\n"}
{"id": "37717", "url": "https://ta.wikipedia.org/wiki?curid=37717", "title": "விண்டோசு என். டி. 3.51", "text": "விண்டோசு என். டி. 3.51\n\nவின்டோஸ் என்டி 3.51 விண்டோஸ் எண்டி பரம்பரையில் வந்த 3ஆவது பதிப்பாகும். இது வின்டோஸ் 3.5 வெளிவந்து 9 மாதங்களின் பின்னர் 30 மே 1995 இல் வெளிவிடப்பட்டது. இது கொஞ்காலமாகக் கணினி உலகில் கலக்கிக் கொண்டிருந்த பவர்பிசி புரோசர்களை ஆதரித்த முதலாவது இயங்குதளமாகும். இது வெளிவந்து மூன்றே மாதத்தில் வெளியான வின்டோஸ் 95 இற்கு ஓர் வழங்கியாகச் (சேவர்) செயற்பட்ட ஓர் இயங்குளமாகும். இது வெளிவந்து ஒரு வருடத்தின் பின்னர் வின்டோஸ் 4.0 வெளிவிடப்பட்டது. மைக்ரோசாப்ட் 31 டிசம்பர் 2001 ஆம் ஆண்டுவரை இயங்குதள ஆதரவை அளித்து வந்தது.\n"}
{"id": "37719", "url": "https://ta.wikipedia.org/wiki?curid=37719", "title": "கப்பூது காட்டுக்கந்தன்", "text": "கப்பூது காட்டுக்கந்தன்\n\nகப்பூது காட்டுக்கந்தன் இலங்கைத்தீவின் வட முனையில் அமைந்துள்ள கப்பூது என்னும் பழம்பெரும் சிற்றூரில் அமைந்தூள்ள்ள ஒரு முருகன் கோயில் ஆகும். கப்பூது வடமராட்சி-தென்மராட்சிகளின் எல்லைக் கோட்டில் அமைந்துள்ளது. (இதன் அயற் கிராமங்களாக சரசாலை, வாதரவத்தை அமைந்துள்ளன).\n\nSection::::வரலாறு.\nஇந்த கப்பூது முருகன் ஆலயவரலாறானது போத்துக்கீயர், ஒல்லாந்தர்களின் படையெடுப்புக்கு முன்பில் தோன்றியதற்கான வரலாற்றுச்சான்றுகள் முன்னோர்களால் செவிவழியாக சொல்லப்பட்டு இன்று வரை பேணிவரப்படுகின்றது. ஆரம்பகாலம் 1800ம் ஆண்டாகவும் அன்றிலிருந்து அன்னியர்களால் இடித்து மறைக்கப்படும் வரை அக்கால மக்களால் பெரிதும் பூசிக்கப்பட்டு பூஜைகள் நிகழப்பெற்றுவந்துள்ளது. பின்பு ஆங்கிலேயர் ஆட்சி செய்யும் காலத்தில் அவ்வூர் மெய்யடியார் ஒருவர் கனவில் தனது இருப்பிடத்திற்கு அருகிலுள்ள குளத்தில் முருகன் ஆலயமொன்றை ஒல்லாந்தர்கள் இடித்து விக்கிரகங்களை மறைப்பதாக கண்டதாக தன் ஊர்மக்களிடம் கூறினார். கனவின் வெளிப்பாடாக அவ்வூர் மக்கள் உதவியுடன் குளத்தை அகழ்ந்து பார்க்கும்போதே கனவில் சொல்லப்பட்ட விக்கிரகங்கள் காணப்பட்டதானது அற்புத நிகழ்வாக இன்றும் போற்றப்படுகின்றது\n\nSection::::இன்றைய நிலை.\nஅன்றைய மெய்யடியார்களினால் சிறிதாக பக்தி சிரத்தையுடன் அழகுற ஆரம்பிக்கப்பட்ட முருகன் ஆலயமானது நாளடைவில் பக்தர்களின் அயராத முயற்சியினால் 1914ம் ஆண்டு கற்களால் கட்டிமுடிக்கப்பட்டது. மேலும் கால ஓட்டத்தில் இவ்வாலயம் 1926, 1938ம் ஆண்டுகளில் புனருத்தாரனப்பணிகள் செய்யப்பட்டு கும்பாவிஷேகம் சிறப்பாக நடைபெற்றது. அன்று தொட்டு வைகாசி மாத அமாவாசையை அடுத்து சதுர்த்தியில் உற்சவம் ஆரம்பமாகி பூரணையில் தீர்த்தமுடன் நிறைவாவது வழக்கமாகும். இதனைத் தொடர்ந்து 1959இல் மீள் புனருத்தானமுடன் கும்பாவிஷேகமும், 1976 ஆம் ஆண்டு பாலஸ்தானமும் செய்யப்பட்டது. மேலும் 1980களில் மிகவும் பிரமாண்டமாக விஸ்தரிக்கப்பட்ட திருப்பணியாக ஆரம்பித்து (இரு கேணிகள், அன்னதானமடம், அம்பாள் ஆலயம், வைரவர் ஆலயத்துடன்) 1989 ம் ஆண்டு மகாகும்பாபிஷேகத்துடன் நிறைவுகண்டது. ஆலயத்திற்கு மேலும் மெருகூட்டும் விதமாக சித்திரத்தேர் சிறப்புற பெரும் பொருட்செலவில் வடிவமைக்கப்பட்டது.\n"}
{"id": "37722", "url": "https://ta.wikipedia.org/wiki?curid=37722", "title": "நொய்யல் ஆறு", "text": "நொய்யல் ஆறு\n\nநொய்யல் ஆறு தமிழ்நாட்டின், கோவை மாவட்டத்தின், மேற்குத் தொடர்ச்சி மலைத்தொடரில் அமைந்த, வெள்ளியங்கிரி மலை அடிவாரத்தில், சிற்றோடைகள் இணைந்து உருவெடுக்கிறது. சமவெளிக்கு இறங்கும் நொய்யல் ஆறு, கிழக்கு நோக்கி பேரூர், குனியமுத்தூர், வெள்ளலூர், இருகூர்,சூலூர், மங்கலம், திருப்பூர், ஒரத்துப்பாளையம் என 180 கிலோ மீட்டர் பயணித்து, கரூர் அருகே நொய்யல் கிராமத்தில் காவிரி ஆற்றுடன் கலக்கிறது. இந்த ஆற்றின் சங்ககாலப் பெயர் \"காஞ்சியாறு\" என்பதாகும்.\n\nSection::::தோற்றமும், ஆற்றின் போக்கும்.\nகோவையில் நொய்யல் ஆறு என நாம் குறிப்பிட்டால் இப்போது இருக்கும் மக்களுக்கு அது சிறுவாணி அணை நீர் என நினைக்கின்றனர். பலரும் நொய்யல் என்றால் தண்ணீரே வராத ஒரு ஆறு என நினைக்கின்றனர். \n\nஆனால் உண்மை அதுவல்ல. எத்தனையோ தடைகளை கடந்து கோவையை நோக்கி வரும் நொய்யலுக்கும் ஒரு பின்னணி உண்டு. நொய்யல் ஆறு எங்கிருந்து எப்படி உருவாகிறது என தெரிந்துகொண்டால் அதை நாம் போற்றத் துவங்கி விடுவோம். \n\nகோவைக்கு மேற்கே, மேற்கு தொடர்ச்சி மலையில் சிறுவாணி மலைப்பகுதியில் பல்வேறு சிறு ஓடைகள் உருவாகிறது. இப்படி 7 ஓடைகள் ஒன்று சேர்ந்து அது குஞ்சரான் முடி என பெயர் பெற்று மலைகளில் இருந்து பெரும் ஆறாக பெருக்கெடுத்து ஓடி வருகிறது. இதுதான் நீங்கள் சிறுவாணி அடிவாரத்தில் காணும் இதை பெரியாறு. இதில்தான் கோவை குற்றாலம் அருவி உள்ளது. \n\nவடபுரத்தில் ஏறத்தாழ வெள்ளிங்கிரி மலையிலும் அதை ஒட்டிய பகுதிகளிலும் பெய்யும் மழை, 5 ஓடைகளாக ஒன்று சேர்ந்து மத்திமர கண்டி ஓடை என பெயர் பெற்று ஏற்கனவே ஓடிவரும் பெரியாறுடன் செம்மேடு அருகே ஒன்று சேர்கிறது. \n\nஇந்த பெரியாறு மட்டும் நொய்யல் என அழைக்கப்படுவதில்லை. இத்துடன் தூத்துமலை ஓடை, கொடுவாய்புடி ஓடை பெரியாறு ஓடை ஆகியவை ஒன்று சேர்ந்து சின்னாறு என அழைக்கப்படுகிறது. இந்த சின்னாறு சாடி வயல் வழியாக நாம் ஏற்கனவே கூறிய பெரியாறுடன் சோலை படுகையில் ஒன்று சேர்கிறது.\nபெரியாறு சின்னாறு சேர்ந்த உடன் இவற்றுடன் மேற்கு தொடர்ச்சி மலையில் 20 ஓடைகளை ஒன்று சேர்த்துவரும் தொள்ளாயிரம் மூர்த்தி கண்டி என்ற ஆறும் தொம்பிலிபாளையத்தில் ஒன்று சேர்கிறது. இந்த தொள்ளாயிரம் மூர்த்தி கண்டி ஆற்றில்தான் வைதேகி அருவி உள்ளது. தொம்பிலிபாளையத்தில் ஏறக்குறைய எல்லா ஆறுகளும் ஒன்று சேர்ந்த பின்னர்தான் அங்கு நொய்யல் என பெயர் பெறுகிறது. பின்னர் பேரூர், கோவை நகர், சூலூர், திருப்பூர், கொடுமணல், காங்கயம் வழியாக கரூர் மாவட்டம் சென்று நொய்யல் என்ற கிராமத்தில் காவிரியுடன் கலக்கிறது. நொய்யலின் நீளம் 180 கிலோ மீட்டர். இந்த ஆற்றின் சராசரி அகலம் 30 அடி. நொய்யலில் குறுக்கே கட்டப்பட்ட தடுப்பு அணைகள் 32. \nநொய்யல் ஆற்றில் ஆண்டு முழுவதும் வெள்ளம் பெருக்கெடுத்து ஓடுவதில்லை. ஆனால் ஏறத்தாழ ஆலந்துறை வரை ஆண்டுக்கு 10 மாதங்கள் தண்ணீர் வந்து கொண்டிருக்கிறது. இந்த நீரையும் மழை காலத்தில் கிடைக்கும் பெரும் வெள்ளத்தையும் நாம் முறைாக பயன்படுத்தினால் கோவை மாவட்டத்தில் தண்ணீர் பஞ்சமே வராது. \nநொய்யல் ஆற்றில் தண்ணீர் பெருக்கெடுத்து ஓடிவரும்போது அதை தடுப்பணையில் தடுத்து அங்கிருந்து சிறிய வாய்கால்கள் மூலம் குளங்களுக்கு நீரை கொண்டுசெல்லும் முறை நொய்யலில் பயன்படுத்தப்படுகிறது. நொய்யலில் பெரும் வெள்ளம் செல்லும்போது பலரும் இந்த நீரை அப்படியே குளங்களுக்கு திருப்பினால் என்ன என கேள்வி கேட்கின்றனர். இது மிகவும் அபாயகரமானது. காரணம் நொய்யல் ஆற்றில் ஒரு மணி நேரத்திற்கு ஒரு முறை அதன் வேகம் மாறுபட்டுக்கொண்டே இருக்கும். இந்த நீரை குளங்களுக்கு திருப்பினால் ஒரு சில மணி நேரங்களில் குளம் நிரம்பிவிடும். பின்னர் இந்த நீரை தடுக்க இயலாமல் குளமே காணாமல் போய்விடும். எனவே தான் நொய்யல் ஆற்று நீரை தடுத்து வாய்க்கால்கள் மூலம் குளங்கள் நிரப்பப்படுகிறது. கிளை வாய்க்கால்கள் மூலம் குளங்களை நிரப்பும் முறை ஆயிரம் ஆண்டுகளுக்கு முன் சோழர்கள் காலத்திலும் பின்னர் மதுரையில் பாண்டிய மன்னர்கள் காலத்திலும் நடைமுறைப்படுத்தப்பட்டுள்ளது. \n\nSection::::கொங்கு நாட்டின் அடையாளம்.\nமனிதகுலம் ஓரிடத்தில் நிலைத்து நின்று நாகரீகம் வளர முக்கிய காரணமாக இருந்தவை ஆறுகளே. உலகின் ஒவ்வொரு பகுதியில் வாழும் மக்களின் முக்கிய அடையாளமாக அங்கு பாயும் ஆறு விளங்குகிறது. தமிழகத்தில் கொங்கு மண்டலத்தின் அடையாளமாகவும், அங்கு விவசாயம் வளமாக அமையக் காரணமாகவும் இருந்தது நொய்யல் ஆறு. தொல்லியல் பழமைவாய்ந்த கொடுமணல் இவ்வாற்றின்கரையில்தான் அமைந்துள்ளது.\n\nSection::::நொய்யலில் நீர் மேலாண்மை வகுத்த சோழர்கள்.\nமழைக் காலங்களில் மட்டுமே பெருக்கெடுக்கும் நொய்யல் ஆற்றின் நீரை ஆண்டு முழுவதும் பயன்படுத்தும் விதமான நீர் மேலாண்மைத் திட்டத்தை 800 ஆண்டுகளுக்கு முன்பு(கி.பி.1000-1300) கொங்கு மண்டலத்தை ஆண்ட சோழர்கள் உருவாக்கி வைத்தனர். நொய்யலை ஆதராமாகக் கொண்டு 32 அணைக்கட்டுகளும், 40 க்கும் மேற்பட்ட குளங்களும் கட்டமைக்கப்பட்டன. ஆனால் தற்போது உள்ள குளங்களின் எண்ணிக்கை 19 மட்டுமே. மழைக்காலங்களில் பெருக்கெடுக்கும் நீரானது முழுவதும் வீணாகாமல் இடை இடையே தடுக்கப்பட்டு அணைக்கட்டுகளிலும் அதன் வழியாக குளங்களிலும் சேமிக்கப்பட்டது. அணைக்கட்டுகளில் இருந்து ஒரு சங்கிலித் தொடர் போன்ற ஒரு கட்டமைப்பை ஏற்படுத்தி நொய்யல் ஆற்றின் கரையோர மக்கள் மட்டுமல்லாது தொலைவில் இருந்த மக்களும் விளை நிலங்களும் பயனடையும் விதத்தில் நீர் மேலாண்மை திட்டம் அமைக்கப்பட்டிருந்தது.இதன் மூலமாக குடிநீர், பாசனம், நிலத்தடிநீர் போன்ற பயன்களை மக்கள் அடைந்தனர். பின்னர் நூற்றாண்டுகளுக்கு பிறகு வந்த ஆங்கிலேய அரசும் சோழர்கள் கட்டமைத்த நீர் மேலான்மைத் திட்டத்தை மறுசீரமைப்பு செய்து தொடர்ந்து பயன்பாட்டில் வைத்திருந்தனர்.\n\nSection::::ஆக்கிரமிப்பும் மாசுபாடும்.\nமூன்று மாவட்டங்கள் வழியாக 180 கிலோ மீட்டர் தூரம் எந்த தடையும் இன்றி ஓடிக்கொண்டிருந்த நொய்யல் நதி தற்போது பல்வேறு விதமான ஆக்கிரமிப்புகளால் கோவையின் எல்லையை கடக்கவே சிரமப்பட்டுக்கொண்டிருக்கிறது.\n\nநொய்யல் ஆறானது மிகவும் மாசடைந்த ஆறுகளில் ஒன்று. கோயம்புத்தூர் நகரைக் கடக்கும் போது அந்நகரின் கழிவுகள் நொய்யல் ஆற்றில் கலக்கின்றன. திருப்பூரை கடக்கும் போது அந்நகரின் சுத்திகரிக்கப்படாத நூற்றுக்கணக்கான சாயப்பட்டறைகளின் கழிவுகள் நொய்யலில் கலந்து இவ்வாற்றை மிகவும் மாசடையச்செய்கின்றன. சுத்திகரிக்கப்படாத சாயப் பட்டறைக் கழிவுகளால் அதிக அளவு அமிலங்கள் சேர்ந்து திருப்பூருக்கு பின் நொய்யல் ஆறு வேளாண்மைக்கும் குடிப்பதற்கும் ஆகாத நிலை உள்ளது. மனிதர்களுக்கும், மண்ணிற்கும் பயன்படாத ஆறாக மாறியதால் நொய்யலை இறந்த ஆறு என்றே கூறுகின்றனர் இயற்கை ஆர்வலர்கள்.\n\nஇக்கழிவுகள் எல்லாம் ஒரத்துப்பாளையம் அணையில் தேங்கி அப்பகுதியின் நீர் நிலைகளை மோசமாக மாசுபடுத்தியுள்ளன. அப்பகுதியின் நிலத்தடி நீரும் மாசடைந்து பயன்படுத்த முடியாத நிலை உள்ளது. நொய்யல் ஆற்றுப்பாசன விவசாயிகளின் வாழ்வாதாரம் இதனால் கடுமையாக பாதிப்படைந்துள்ளது. அவர்கள் தங்களின் இப்பிரச்சனையை நீதிமன்றம் எடுத்துச்சென்று திருப்பூர் சாய பட்டறைகளுக்கு எதிராக உத்தரவு பெற்றுள்ளனர். ஆற்று நீரை மாசுபடுத்தும் ஆலைகளுக்கு எதிராக கடும் நிலைப்பாட்டை எடுத்துள்ள உச்சநீதி மன்றம், சுத்திகரிக்கப்பட்ட நீரை மட்டுமே ஆற்றினில் கலக்க வேண்டும் என்றும் சுத்திகரிப்பு வசதி இல்லாத ஆலைகளின் உரிமம் பறிக்கப்படவேண்டும் என்றும் உத்தரவிட்டுள்ளது. போராட்டங்கள், நீதிமன்றத் தீர்ப்புக்கு பின்னரும் சாயப்பட்டறைகள் சாயக்கழிவை ஆற்றில் கலந்துகொண்டுதான் இருக்கின்றன.\n\nSection::::சிறுவாணியும் நொய்யலும்.\nஉலகில் இரண்டாவது சுவையான குடிநீர் என சிறுவாணி நீர் புகழப்பட்டாலும் அது இன்றைய கேரளத்தில் உள்ளது.அதே பகுதியில் உருவாகி தமிழகத்தில் ஓடும் நொய்யலை சுற்றுச் சூழல் விழிப்புணர்வின்றி சாக்கடை,இரசாயனக் கழிவுகளைக் கலந்து மாசுபடச் செய்து பயனற்ற செத்த ஆறாக மாற்றியுள்ளனர் தமிழர்கள். \n\nSection::::செய்ய வேண்டியவை.\nபல்வேறு வகையான ஆக்கிரமிப்புகளால் அழிவின் விளிம்பிற்கு சென்ற நொய்யலை மீட்டெடுக்க கோவை, திருப்பூர், ஈரோடு மாவட்ட இயற்கை ஆர்வலர்கள், விவசாய அமைப்பினரும் பல முயற்சிகளை மேற்கொண்டு வருகின்றனர். இருந்தபோதிலும் அரசின் உதவியின்றி ஆற்றை முழுமையாக மீட்டெடுக்க முடியாது என்பது அவர்கள் கருத்து. அந்தந்த மாவட்டங்களில் மாவட்ட நிர்வாகமும், மாநகராட்சியும் தன்னார்வ அமைப்புகளுடன் இணைந்து ஆற்றில் உள்ள ஆக்கிரமிப்புகளை அகற்றுவதற்கான நடவடிக்கைகளை மேற்கொள்ள வேண்டும்.\n\nநகரப் பகுதிகளின் சாக்கடை ஆற்றில் கலப்பதை தடுக்க வேண்டும், ஆலைகளில் இருந்து நேரடியாக கலக்கும் ரசாயானக் கழிவுகளை தடுக்க வேண்டும் என்பது போன்ற கோரிக்கைகள் முன்வைக்கப்படுகின்றன. மேலும் நொய்யல் மூலமாக ஏற்படுத்தப்பட்ட நீர் மேலாண்மை கட்டமைப்புகளை சீரமைக்கும் பட்சத்தில் நிலத்தடி நீர் அதிகமாகி நொய்யல் மீண்டும் உயிர் பெறும். நூற்றாண்டுகளாக அண்டை மாநிலங்களோடு தண்ணீருக்காக பிரச்சனைகளை சந்தித்து வரும் நிலையில் இருக்கும் நீராதாரங்களை முறைப்படுத்த வேண்டும் என்பது அனைவரும் நினைவில் நிறுத்த வேண்டிய ஒன்றாக உள்ளது.\n\n\n"}
{"id": "37723", "url": "https://ta.wikipedia.org/wiki?curid=37723", "title": "டிசிப்ரோசியம்", "text": "டிசிப்ரோசியம்\n\nடிசிப்ரோசியம் (Dysprosium) என்பது Dy என்ற மூலக்கூற்று வாய்ப்பாடு கொண்ட ஒரு கனிம வேதியிஅல் சேர்மமாகும். இதனுடைய அணு எண் 66 ஆகும். இத் தனிமத்தின் அணுக்கருவினுள் 97 நொதுமிகள் உள்ளன. அருமண் உலோகமான இது வெள்ளி தனிமத்தின் தோற்றத்தைப் போல வெண்மை நிறம் கொண்டதாக உள்ளது. டிசிப்ரோசியம் இயற்கையில் தனித்த உலோகமாக இதுவரை கிடைத்ததில்லை. இருப்பினும் செனோடைம் போன்ற கனிமங்க்களில் இதுன் காணப்படுகிறது. இயற்கையாகத் தோன்றும் டிசிப்ரோசியம் ஏழு ஐசோடோப்புகளால் உருவாக்கப்படுகிறது. இவற்றில் 164Dy ஐசோடோப்பு இயற்கையில் அதிகமாகக் கிடைக்கிறது.\n\nடிசிப்ரோசியம் முதன் முதலில் 1886 ஆம் ஆண்டு பால் எமில் லிகாக் டி பாய்சுபவுத்ரன் என்பவரால் கண்டறியப்பட்டது. ஆயினும் அயனிப் பரிமாற்ற நுட்பங்கள் 1950 களில் செயல்படத் தொடங்கும் வரை தூய டிசிப்ரோசியம் பிரித்தெடுக்கப்படவில்லை.\n\nஒப்பீட்டளவில் டிசிப்ரோசியம் அதற்கென தனித்த பயன்பாடுகளைக் கொண்டுள்ளது. இக்குறிப்பிட்ட பண்புகளுக்காக வேறு தனிமங்கள் எதையும் இதற்கு மாற்றாகப் பயன்படுத்த முடியாது. உயர் வெப்ப நியூட்ரான் உறிஞ்சியாக அணு உலைகளில் கட்டுப்பாட்டு கழிகளில் இதைப் பயன்படுத்துகிறார்கள். இதன் உயர் காந்த மாறுபடும் தன்மை தரவு சேமிப்பகப் பயன்பாடுகளில் பெரிதும் பயன்படுத்தப்படுகிறது. டெர்பினால் டி என்ற சேர்மத்தின் பகுதிப்பொருளாக டிசிப்ரோசியம் காணப்படுகிறது. கரையக்கூடிய டிசிப்ரோசியம் உப்புகள் நச்சுகளாகவும் கரையாத டிசிப்ரோசியம் உப்புகள் நச்சுத்தன்மை அற்றவையாகவும் கருதப்படுகின்றன.\n\nSection::::இயற்பியல் பண்புகள்.\nடிசிப்ரோசியம் லாந்தனைடுகள் குழுவைச் சேர்ந்த ஒரு தனிமம் ஆகும். இதனை அருமண் உலோகம் என்று வகைப்படுத்துகிறார்கள். \nடிசிப்ரோசியம் மற்றும் ஓல்மியம் என்ற இரண்டு தனிமங்களும் குறிப்பாக தாழ் வெப்பனிலைகளில் தனிமங்களில் உயர் காந்த வலிமை கொண்ட தனிமங்களாகக் கருதப்படுகின்றன. 85 கெல்வின் வெப்ப நிலைக்கு கீழ் எளிய பெர்ரோகாந்தப் பண்பு வகையைக் கொண்டதாக உள்ளது. இதைக்காட்டிலும் அதிக வெப்ப நிலையில் திருகு சுழலான எதிர்பெர்ரோ காந்தத்தன்மையைக் கொண்டுள்ளது. \nSection::::வேதிப்பண்புகள்.\nடிசிப்ரோசியம் உலோகம் காற்றில் மெதுவாக நிறம் மங்குகிறது, பின்னர் தீப்பிடித்து எரிந்து டிசிப்ரோசியம்(III) ஆக்சைடாக மாறுகிறது.\nடிசிப்ரோசியம் மின்னேரானது என்பதால் குளிர் நீருடன் மெதுவாகவும் சூடான நீருடன் வேகமாகவும் வினைபுரிந்து டிசிப்ரோசியம் ஐதராக்சைடைக் கொடுக்கிறது. \n200 பாகை செல்சியசு வெப்ப நிலைக்கு மேற்பட்ட வெப்ப நிலைகளில் டிசிப்ரோசியம் அனைத்து ஆலசன்களுடனும் தீவிரமாக வினைபுரிகிறது.\nநீர்த்த கந்தக அமிலத்தில் டிசிப்ரோசியம் உடனடியாகக் கரைகிறது. இக்கரைசலில் மஞ்சள் நிறத்தில் Dy(III) அயனிகள் காணப்படுகின்றன. இவை இங்க்கு [Dy(OH)] அணைவுச் சேர்மமாகக் காணப்படுகிறது. :\nஇவ்வினையில் உருவாகும் டிசிப்ரோசியம்(III) சல்பேட்டு பாரா காந்தப் பண்பு கொண்டதாக உள்ளது. \nDyF3 மற்றும் DyBr3 ,போன்ற டிசிப்ரோசியம் ஆலைடுகள் மஞ்சள் நிறத்தில் காணப்படுகின்றன. டிசிப்ரோசியம் ஆக்சைடு டிசிப்ரோசியா என்ற பெயராலும் அழைக்கிறார்கள். இது வெண்மை நிறத்தில் தூளாகக் காணப்படுகிறது. இரும்பு ஆக்சைடைக் காட்டிலும் அதிக காந்தப் பண்பை இது கொண்டுள்ளது. \nSection::::வரலாறு.\n1878 ஆம் ஆண்டில் எர்பியம் தாதுக்களில் ஓல்மியம் மற்றும் துலியத்தின் ஆக்சைடுகளைக் கொண்டிருந்தது கண்டறியப்பட்டது. பிரஞ்சு வேதியியலாளர் பால் எமில் லிகோக் டி பாய்சு பவுத்ரன் என்பவர் ஓல்மியம் ஆக்சைடை ஆய்வு செய்து கொண்டிருந்தபொது டிசிப்ரோசியம் ஆக்சைடைக் கண்டறிந்தார். ஓர் அமிலத்தில் டிசிப்ரோசியம் ஆக்சைடைக் கரைத்து பின்னர் அதனுடன் அமோனியாவைச் சேர்த்து ஐதராக்சைடை வீழ்படிவாக்குவதாக இவருடைய செயல்முறை அமைந்திருந்தது. ஐதராக்சைடிலிருந்து டிசிப்ரோசியத்தை தனித்துப் பிரிக்க இவர் 30 முறைகளுக்கு மேல் முயற்சித்து இறுதியாக வெற்றிபெற்றார். இதற்கு டிசிப்ரோசியம் எனப்பெயரிட்டார். 1950 களில் அயனிப் பரிமாற்ற முறை கண்டறியப்படும் வரை தூய டிசிப்ரோசியத்தை இவரால் தனித்துப் பிரிக்க இயலவில்லை.\nSection::::பயன்பாடுகள்.\nடிசிப்ரோசியம், வனேடியம் போன்ற பிற தனிமங்களுடன் சேர்ந்து லேசர் (சீரொளி மிகைப்பி) செய்யும் பொருட்களில் பயன்படுகின்றது.\n\nவெப்ப நொதுமி பற்றுறும் குறுக்களவு அதிகமாக இருப்பதால் இது அணு உலைகளில் வெப்ப நொதுமிகளைப் பற்றிக்கொண்டு கட்டுப்படுத்தப் பயன்படுகின்றது. இதன் உருகு வெப்பநிலை அதிகமாக உள்ளதால் (1407 °செ), இவ்வகைப் பயன்பாட்டுக்கு ஏற்றாதாகக் கருதப்படுகின்றது. டிஸ்ப்ரோசியம் குறுவட்டுகளிலும் பயன்படுகின்றது. இதன் மென்காந்தப் பண்புகளால் அணுக்கரு ஒத்ததிர்வுப் படம்பிடிப்புக் கருவிகளில் நிறவேறுபாடு காட்ட உதவும் பொருளாகப் பயன்படுகின்றது.\n\nSection::::வரலாறு.\nடிசிப்ரோசியம் முதன்முதலாக 1886இல் பாரிசில் பிரெஞ்சு வேதியலாளர் பால் எமீல் லெக்கொ டெ புவாபூட்ரான் அடையாளம் காட்டப்பட்டது. ஆனால் 1950களுக்குப் பிறகே மின்மவணு பரிமாற்றிகளின் துணையால் தனியாகப் பிரித்தெடுக்கப்பட்டது.\n\nSection::::கிடப்பும் மலிவும்.\nடிசிப்ரோசியம் தனியாக எங்கும் கிடைப்பதில்லை. பிற கனிமங்களில் சேர்துள்ள ஒரு பொருளாகவே கிடைக்கின்றது. அப்படிக் கிடைக்க்கும் கனிமங்களில் சில: செனோட்டைம் (xenotime), ஃவெர்குசொனைட் (fergusonite), கடோலினைட் (gadolinite), யூக்சோனைட் (euxenite), மோனாசைட் பாஸ்ட்னைட் புலோம்சுட்ரான்டைன் (blomstrandine).\nஅணுநிறை மிகுந்த லாந்த்தனைடுகளில் அதிகமாகக் கிடக்கும் பொருள்களில் இது ஒன்றாக உள்ளது ( 7-8%).\n\n\n"}
{"id": "37747", "url": "https://ta.wikipedia.org/wiki?curid=37747", "title": "சென்னகேசவர் கோயில், பேளூர்", "text": "சென்னகேசவர் கோயில், பேளூர்\n\nவிஜயநாராயணர் கோயில் என முன்னர் அழைக்கப்பட்ட சென்னகேசவர் கோயில், ஹோய்சாலப் பேரரசின் தலைநகரமாக விளங்கிய பேளூரில், யாகாச்சி ஆற்றங்கரையில் அமைந்துள்ளது. \"சென்னகேசவர்\" என்பது அழகிய கேசவர் எனப் பொருள்படும். இது, இந்தியாவின் கர்நாடக மாநிலத்தில், ஹாசன் மாவட்டத்திலுள்ள, ஹாசன் நகருக்கு 40 கிமீ தொலைவிலும், பெங்களூரில் இருந்து 220 கீமீ தொலைவிலும் அமைந்துள்ளது. பேளூர், போசளர் கட்டிடக்கலைப் பாணியில் அமைந்த பல சிறப்புவாய்ந்த கோயில்களுக்குப் புகழ் பெற்ற இடமாகவும், வைணவர்களின் யாத்திரைக்குரிய இடமாகவும் விளங்குகிறது.\n\nSection::::வரலாறு.\nஇக் கோயில் கி.பி 1117 ஆம் ஆண்டில் ஹோய்சால மன்னனான விஷ்ணுவர்த்தனனால் கட்டுவிக்கப்பட்டது.\nஇம்மன்னர் பஞ்ச நாராயண ஆலயங்கள் அமைத்தவர்.\n\nஇது கட்டப்பட்டதன் காரணம் தொடர்பாக வரலாற்றாளர்களிடையே பல விதமான கருத்துக்கள் நிலவுகின்றன. விஷ்ணுவர்தனனின் போர் வெற்றியைக் குறிக்கவே இது கட்டப்பட்டது என்னும் கருத்தே பெரிதும் ஏற்றுக் கொள்ளப்படுகின்ற கருத்தாக உள்ளது. எனினும், ஹோய்சாலர்கள் மீது ஆதிக்கம் செலுத்திய சாளுக்கியர்களை வென்ற பின்னர், கட்டிடக்கலையில் அவர்களிலும் மேம்பட்ட திறமையை வெளிப்படுத்துவதற்காகவே இக் கோயில் கட்டப்பட்டதாகச் சிலர் கருதுகின்றனர். இன்னொரு சாரார், சோழருக்கு எதிராக ஹோய்சாலர்கள் நடத்திய தலைக்கோட்டைப் போரில் பெற்ற வெற்றியைக் குறிக்கவே இக்கோயில் கட்டப்பட்டதாக எண்ணுகின்றனர். விஷ்ணுவர்த்தனன் சமணசமயத்தில் இருந்து வைணவத்துக்கு மாறியதைக் குறிக்கவே வைணவக் கோயிலான இது கட்டப்பட்டதாக நம்புவோரும் உள்ளனர்.\n\nSection::::தல வரலாறு.\nபஸ்மாசுரன் பொசுங்கிய தலம் என்பது தல வரலாறு.\n\nSection::::கேசவநாராயணன்.\nமூலவர் கேசவநாராயணன் கல்லால் ஆன பீடத்தின் உயரத்தையும் சேர்த்து 15 அடி உயரம் கொண்டவர். சென்னகேசவர் பெண் உருவில் காட்சி தருகின்றார்.\n\nSection::::கோயில் வளாகம்.\nஇக் கோயில் வளாகத்தின் தலை வாயிலில் விஜயநகரப் பேரரசுக் காலத்தில் கட்டப்பட்ட இராசகோபுரம் அமைந்துள்ளது. இவ் வளாகத்தின் மையப் பகுதியில் சென்னகேசவர் கோயில் கிழக்கு நோக்கியபடி உள்ளது. இதன் இரு மருங்கிலும், வலது பக்கத்தில், காப்பே சான்னிக்கிரயர் கோயிலும், ஒரு சிறிய இலக்குமி கோயிலும், இடது புறத்திலும், பின்புறத்திலும் ஆண்டாள் கோயிலும் அமைந்துள்ளன. இங்கு காணப்படும் இரண்டு தூண்களுள் ஒன்று விஜயநகரக் காலத்தையும் மற்றது போசளப் பேரரசுக் காலத்தையும் சேர்ந்தது. இதுவே முதல் போசளக் கோயிலாக இருந்தபோதும் இதன் கட்டிடக்கலை சாளுக்கியக் கலைப் பாணியைச் சேர்ந்ததாகவே உள்ளது. ஹளபீட்டில் உள்ள ஹோய்சலேஸ்வரர் கோயில் மற்றும் சோமநாதபுரத்து கேசவர் கோயில் ஆகியவை போன்ற பிற்கால போசளக் கோயில்களைப் போல் அளவுக்கு அதிகமான அலங்கார வேலைப்பாடுகள் இக் கோயிலில் இல்லை.\n\nஇக் கோயிலுக்கு மூன்று வாயில்கள் உள்ளன. இவற்றின் கதவுகள் நுணுக்கமான வேலைப்பாடுகளுடன் கூடிய வாயிற்காவலர் சிற்பங்களோடு அமைந்துள்ளன. காப்பே சன்னிக்கிரயர் கோயில் சென்னகேசவர் கோயிலிலும் சிறிதாக இருந்த போதிலும், கட்டிடக்கலை அடிப்படையில் அதேயளவு முக்கியத்துவம் கொண்டது. ஆனாலும், இதில் சிற்ப வேலைப்பாடுகள் இல்லை. பிற்காலத்தில் இன்னொரு கர்ப்பக்கிருகம் சேர்க்கப்பட்டதுடன் இது இரட்டைக் கோயிலாக ஆனது. முன்னையது நட்சத்திர வடிவில் அமைந்திருக்கப் பின்னது எளிமையான நாற்பக்க வடிவுடையதாக இருக்கிறது. இரண்டாவது கோயிலிலும் கேசவருடைய சிலையே இருக்கிறது. இது விஷ்ணுவர்த்தனனின் அரசியாகிய சாந்தலா தேவியினால் கட்டுவிக்கப்பட்டது.\n\nSection::::அதிசயத்தூண்.\nஆலயத்தின் கட்டட நுணுக்கத்தை வெளிப்படுத்தும் தூணாக இது உள்ளது. நாற்பது அடி உயர கற்கம்பம், பீடம் ஒன்றில் அமைக்கப்பட்டுள்ளது. கற்கம்பத்திற்கும் பீடத்திற்கும் இடையே இடைவெளியுள்ளது. ஒரு பக்கமிருந்து பார்த்தால் மறுபக்கம் தெரியும். ஒரு தாளை மடித்து இடைவெளியில் விட்டு வெளியே அம்மூலையிலும் எடுக்க முடியும். ஆனால் கற்கம்பம் பீடத்தோடு ஒட்டாமல் நிற்பது புரியாத விதமாக உள்ளது.\n\nSection::::பெருமாளுக்கு செருப்பு காணிக்கை.\nஇத்திருக்கோயிலின் முன்மண்டபத்தில் கண்ணாடி அலமாரியில் பசவபட்டணர், சஸ்லே ஹள்ளி எனும் ஊர் செருப்பு தைப்பவர்கள் காணிக்கையாக வைத்துள்ள செருப்பு உள்ளது. இந்த செருப்பு நாலடி நீளத்தில் இரண்டடி உயர்த்தில் உள்ளது.\n\nஇவர்கள் கனவில் பெருமாள் வந்து செருப்பு தேய்ந்து விட்டது வேறு செருப்பு தைத்துத் தர வேண்டும் என்று கூறும் போது கிராம மக்கள் ஊரில் பொது இடத்தில் குங்குமத்தைப் பரப்புவார்கள். அதில் பெருமாளின் பாதம் பதியும் எனவும் அந்த அளவுக்கு செருப்பு தைத்துக் கொணர்ந்து பெருமாளுக்கு காணிக்கையாக வைப்பார்களாம்.\n\nஇவ்வாறு அறுபது, எழுபது ஆண்டுகளுக்கு முன்னர் கொண்டுவரப்பட்ட செருப்புகள் இன்னமும் உள்ளன.\n\n"}
{"id": "37754", "url": "https://ta.wikipedia.org/wiki?curid=37754", "title": "பேலூர்", "text": "பேலூர்\n\nபேலூர் (, Belur) இந்தியாவின் மேற்கு வங்கத்தில் அமைந்துள்ள ஊர். ஹௌரா மாவட்டத்தில் ஹூக்ளி நதிக்கரையில் அமைந்துள்ளது\n\nராமகிருஷ்ண இயக்கத்தின் தலைமையகமான பேலூர் மடமும், ராமகிருஷ்ண பரமஹம்சரின் வாழ்வுடன் தொடர்புடைய தட்சிணேசுவரர் காளி கோயிலும் அமைந்துள்ளது. \n"}
{"id": "37770", "url": "https://ta.wikipedia.org/wiki?curid=37770", "title": "தியாகராஜா மகேஸ்வரன்", "text": "தியாகராஜா மகேஸ்வரன்\n\nதியாகராஜா மகேஸ்வரன் (ஜூன் 18 1960 - ஜனவரி 1, 2008] ஐக்கிய தேசியக் கட்சியின் கொழும்பு மாவட்ட நாடாளுமன்ற உறுப்பினரும், முன்னாள் அமைச்சருமாவார். நாடாளுமன்ற உறுப்பினராவதற்கு முன்னர் பிரபல வரத்தகரான இவர், யாழ்ப்பாணம் காரைநகரைச் சொந்த இடமாகக் கொண்டவர்.\n\nஐக்கிய தேசியக் கட்சியின் அரசு இருந்தபோது யாழ் மாவட்டத்தில் நடைபெற்ற தேர்தலில் வெற்றியீட்டி இந்து கலாச்சார அமைச்சர் பதவியையும் மகேஸ்வரன் வகித்திருந்தார். நாடாளுமன்றத்திலும் வெளியிடங்களிலும் தமிழருக்கெதிரான மகிந்த ராஜபக்சவின் அரசாங்கத்தின் நடவடிக்கைகளை கடுமையாக விமர்சித்து வந்தவர். 2004 ஆம் ஆண்டு கொழும்பில் தேர்தல் பிரச்சாரத்தில் ஈடுபட்டபோது இவர்மீது நடத்தப்பட்ட கொலைத்தாக்குதலில் காயங்களுடன் உயிர் தப்பினார். இவர் ஜனவரி 1, 2008 இல் கொழும்பில் இந்துக் கோயில் ஒன்றில் குடும்பத்தினருடன் வழிபாட்டில் ஈடுபட்டிருக்கும் போது துப்பாக்கிதாரி ஒருவரினால் சுடப்பட்டு வைத்தியசாலையில் உயிரிழந்தார்.\n\nSection::::வாழ்க்கைக் குறிப்பு.\nயாழ்ப்பாணம், காரைநகரில் பிறந்த மகேஸ்வரன் யாழ் பரி யோவான் கல்லூரியில் தனது உயர் கல்வியைக் கற்றார். அரசியலில் இணையும் முன் இவர் வர்த்தகத் தொழிலில் ஈடுபட்டிருந்தார். பெரும்பான்மை சிங்கள் அரசியல் கட்சியான ஐக்கிய தேசியக் கட்சியில் இணைந்திருந்தாலும் ஈழத் தமிழர்களின் நலன்களுக்கெதிரான கட்சியின் நிலைப்பாடுகளை என்றுமே எதிர்த்தே வந்திருந்தார். நாடாளுமன்றத்திலும் ஊடகங்களிலும் இவர் தமிழருக்கெதிரான மனித உரிமை மீறல்களுக்கெதிராக குரல் கொடுத்து வந்தார். தனது இறப்புக்கு சில நாட்களுக்கு முன்னர் யாழ்ப்பாணத்தில் பொதுமக்கள் கொல்லப்படுவதற்கு பின்னணியில் அமைச்சர் டக்ளஸ் தேவானந்தாவின் ஈழ மக்கள் ஜனநாயகக் கட்சியினர் இருப்பதாகவும் அதற்கான ஆதாரங்கள் தம்மிடம் உள்ளதாகவும் அவற்றை நாடாளுமன்றத்தில் சமர்ப்ப்பிக்க உள்ளதாகவும் உள்ளூர் தனியார் தொலைக்காட்சி ஒன்றுக்கு வழங்கியிருந்த நேர்காணலில் அவர் தெரிவித்திருந்தார். அவருக்கு அரசாங்கம் வழங்கியிருந்த பாதுகாப்பு உத்தியோகத்தரின் எண்ணிக்கை 11 இலிருந்து 2 ஆகக் குறைக்கப்பட்டது.\n\nSection::::படுகொலை.\nபுத்தாண்டை முன்னிட்டு ஜனவரி 1, 2008 இல் முற்பகல் 9:00 மணியளவில் மகேஸ்வரன் தனது குடும்பத்தினருடன் மெய்ப்பாதுகாவலர்கள் சகிதம் கொழும்பு கொட்டாஞ்சேனையில் உள்ள பொன்னம்பலவாணேஸ்வரர் கோயிலுக்குச் சென்று வழிபாட்டில் கலந்து கொண்டார். ஆலய உள்வீதியை மகேஸ்வரன் சுற்றி வந்துகொண்டிருந்த போது முற்பகல் 9.55 மணியளவில் அங்கு நின்ற துப்பாக்கிதாரி ஒருவர் அவரை நோக்கி சரமாரியாக துப்பாக்கிச் சூட்டினை நடத்தினார். இதில் மகேஸ்வரனும் அவரது மெய்ப்பாதுகாவலர்கள் 2 பேரும், 7 பொதுமக்களும் காயமடைந்தனர். மகேஸ்வரனை அங்கிருந்தவர்கள் உடனடியாக கொழும்பு தேசிய மருத்துவமனைக்கு கொண்டு சென்றனர். அவருக்கு உடனடியாக சிகிச்சை அளிக்கப்பட்டது. எனினும் சிகிச்சை பலனளிக்காமல் முற்பகல் 10.15 மணியளவில் அவர் உயிரிழந்தார்..\n\nSection::::கொலை வழக்கு.\nமகேஸ்வரனை சுட்டுக் கொலை செய்த சம்பவத்துடன் தொடர்பாகக் கைதான முக்கிய நபரான வசந்தன் என அழைக்கப்படும் ஜோன்சன் வலன்டைன் என்பவருக்கு கொழும்பு மேல் நீதிமன்றம் 2012 ஆகத்து 27 ஆம் நாளன்று மரணதண்டனை விதித்து தீர்ப்பளித்தது. இது தொடர்பில் நேரில் கண்ட சாட்சிகளும் விசாரணை அறிக்கைகளும் உறுதி செய்வதாகவும் நீதிபதி அறிவித்தார்.\n\n"}
{"id": "37779", "url": "https://ta.wikipedia.org/wiki?curid=37779", "title": "இலங்கை நாடாளுமன்ற உறுப்பினர் தியாகராஜா மகேஸ்வரன் படுகொலை", "text": "இலங்கை நாடாளுமன்ற உறுப்பினர் தியாகராஜா மகேஸ்வரன் படுகொலை\n\nஇலங்கை நாடாளுமன்ற உறுப்பினர் தியாகராஜா மகேஸ்வரன் படுகொலை என்பது தியாகராஜா மகேஸ்வரன் அவர்களின் படுகொலையைக் குறிக்கும். ஜனவரி 1, 2008 அன்று கொழும்பில் இலங்கையின் கொழும்பு மாவட்ட நாடாளுமன்ற உறுப்பினரும், முன்னாள் அமைச்சருமான தியாகராஜா மகேஸ்வரன் சுட்டுக் கொலை செய்யப்பட்டார். புத்தாண்டை முன்னிட்டு ஜனவரி 1, 2008 இல் முற்பகல் 9:00 மணியளவில் மகேஸ்வரன் தனது குடும்பத்தினருடன் மெய்ப்பாதுகாவலர்கள் சகிதம் கொழும்பு கொட்டாஞ்சேனையில் உள்ள பொன்னம்பலவாணேஸ்வரர் கோயிலுக்குச் சென்று வழிபாட்டில் கலந்து கொண்டார். ஆலய உள்வீதியை மகேஸ்வரன் சுற்றி வந்துகொண்டிருந்த போது முற்பகல் 9.55 மணியளவில் அங்கு நின்ற துப்பாக்கிதாரி ஒருவர் அவரை நோக்கி சரமாரியாக துப்பாக்கிச் சூட்டினை நடத்தினார். இதில் மகேஸ்வரனும் அவரது மெய்ப்பாதுகாவலர்கள் 2 பேரும், 7 பொதுமக்களும் காயமடைந்தனர். மகேஸ்வரனை அங்கிருந்தவர்கள் உடனடியாக கொழும்பு தேசிய மருத்துவமனைக்கு கொண்டு சென்றனர். அவருக்கு உடனடியாக சிகிச்சை அளிக்கப்பட்டது. எனினும் சிகிச்சை பலனளிக்காமல் முற்பகல் 10.15 மணியளவில் அவர் உயிரிழந்ததாக தெரிவிக்கப்பட்டது.,\n\n\n"}
{"id": "37780", "url": "https://ta.wikipedia.org/wiki?curid=37780", "title": "விண்டோசு என். டி. 4.0", "text": "விண்டோசு என். டி. 4.0\n\nவிண்டோஸ் எண்டி 4.0 29 ஜூலை 1996 இல் வெளிவந்தது. இந்த 32பிட் வரைகலை இயங்குதளச் சூழல் ஆனது வழங்கி (சேர்வர்) மற்றும் வாங்கிகளாகவும் (கிளையண்ட்) கிடைக்கின்றது. இதில் வரும் எண்டி என்பதன் ஆங்கிலச் சொல்லான பில்கேட்சின் கருத்துப்படி புதிய தொழில்நுட்பம் (NT - New Techonology) என்பதைச் சுட்டியபொழுதும் இதில் பெரிதாகக் கருத்தளவில் புதிய கொள்கைகள் கிடையாது. விண்டோஸ் எண்டி 4.0 வழிவந்த இயங்குதளமாக விண்டோஸ் 2000 பெப்ரவரி 2000 இல் அறிமுகம் செய்யப்பட்டது.\n"}
{"id": "37783", "url": "https://ta.wikipedia.org/wiki?curid=37783", "title": "கலாப்ரியா", "text": "கலாப்ரியா\n\nகலாப்ரியா (பிறப்பு: சூலை 30, 1950) தமிழின் நவீன கவிஞர்களில் குறிப்பிடத்தக்கவர். எழுபதுகளில் எழுதத் தொடங்கியவர்.\n\nகலாப்ரியாவின் இயற்பெயர் சோமசுந்தரம். சிறு வயதில் எம்.ஜி.ஆர் ரசிகனாய் தி. மு. க தொண்டனாக தீவிரமாக இயங்கினார்.\n\nஅறிஞர் அண்ணாவின் இரங்கல் கூட்டத்திற்காக முதன்முதலில் கவிதை (இரங்கற்பா) எழுதிய சோமசுந்தரம், வண்ணநிலவனின் கையெழுத்து இதழான \"பொருநை\"யில் கவிதை எழுதும் போது தனக்குத் தானே 'கலாப்ரியா' என்று பெயர் சூட்டிக்கொண்டார். பின்னர் \"கசடதபற\"வில் கவிதைகள் வெளிவரும்போது கூர்ந்து கவனிக்கப்பட்டார். \"கசடதபற\"விற்கு பின் \"வானம்பாடி\", \"கணையாழி\", \"தீபம்\" ஆகிய இதழ்களில் எழுதினார். கலாப்ரியாவின் கவிதைகளில் பாலுணர்வு வெளிப்பாடுகளும் சில வேளைகளில் வன்முறையும் கொஞ்சம் தூக்கலாக இருக்கிறது என்று சிலரும், இது அவரது கவிதை மாந்தர்கள் வாழ்வை ஒட்டியது என்று சிலரும் கருதுவதுண்டு{பேராசிரியர் தமிழவன் படிகள் இதழில் எழுதிய கட்டுரை, ஜெயமோகன், கலாப்ரியா கவிதைகள் தொகுப்புக்கு எழுதியுள்ள முன்னுரைகள்}.\n\nநெல்லை மாவட்டம் கடையநல்லூரில் வங்கிப் பணி நிறைவு பெற்றவர். தன்னை சுற்றி நிகழும் விஷயங்களை கவிதைகளில் பதிவு செய்து வருகிறார் 'கலாப்ரியா'.\n\n"}
{"id": "37784", "url": "https://ta.wikipedia.org/wiki?curid=37784", "title": "நா. சுகுமாரன்", "text": "நா. சுகுமாரன்\n\nசுகுமாரன் (பிறப்பு: ஜூன் 11, 1957; கோவை, இந்தியா) ஒரு தமிழ்க் கவிஞர் ஆவார். விற்பனை பிரதிநிதி, மொழி பெயர்ப்பாளர், பத்திரிக்கையாளர் , தொலைக்காட்சியின் செய்தி ஆசிரியர் என்று பல்வேறு பணிகளில் செயல்படுபவர் சுகுமாரன்.\n\nசென்னை பல்கலைக்கழகத்தில் பி.எஸ்.ஸி பட்டம் பெற்ற சுகுமாரன் அடூர் கோபாலகிருஷ்ணனின் சினிமா பற்றிய புத்தகமொன்றை (சினிமா அனுபவம்) தமிழில் மொழிபெயர்த்திருக்கிறார்.\n\n'காலச்சுவடு' பத்திரிகையின் பொறுப்பாசிரியராகப் பணியாற்றுகிறார்.\n\n\n\n"}
{"id": "37786", "url": "https://ta.wikipedia.org/wiki?curid=37786", "title": "வின்டோஸ் நெப்டியூன்", "text": "வின்டோஸ் நெப்டியூன்\n\nவின்டோஸ் நெப்டியூன் (\"Windows Neptune\") என்பது 1999 முதல் 2000 இன் முற்பகுதி வரை உருவாக்கத்தில் இருந்த மைக்ரோசாஃப்ட் விண்டோஸின் ஒரு பதிப்பாகும். விண்டோஸ் நெப்ட்யூன் விண்டோஸ் என்டியை அடிப்படையாக கொண்ட விண்டோஸ் 2000 இன் இல்ல பதிப்பாக வெளி வர இருந்தது. இது முன்னிருந்த விண்டோஸ் 98 இன் அடுத்த மேம்படுத்தப்பட்ட விண்டோஸ் பதிப்பாக வெளி வர உருவாக்கப்பட்டு கொண்டிருந்தது. எனினும் விண்டோஸ் 2000இன் வெளியீட்டுக்கு பின்னர் விண்டோஸ் விஸ்லர் திட்டப்பணி குழுவுடன் ஒன்றினைக்கப்பட்டது. இந்த விண்டோஸ் விஸ்லரே பின்னர் அதிகாரப்பூர்வமாக விண்டோஸ் எக்ஸ்பி ஆக வெளியிடப்பட்டது. நெப்ட்யூன் குழு விஸ்லர் குழுவுடன் ஒன்றினைக்கப்பட்டவுடன் விண்டோஸ் நெப்ட்யூனின் உருவாக்கம் உட்கட்டசோதனை(ஆல்ஃபா) நிலையிலேயே கைவிடப்பட்டது. பிறகு மைக்ரோசாஃப்ட் நிறுவனம் டாஸ்'ஐ அடிப்படையாக கொண்ட விண்டோஸ் மில்லேனியம் வெளியிட்டது\n\nSection::::சிறப்பம்சங்கள்.\nவிண்டோஸ் நெட்ப்யூனில் இணைய மற்றும் வலைய பாதுகாப்புக்காக ஆரம்பநிலை பாதுகாப்புச்சுவர்(Firewall) அறிமுகப்படுத்தப்பட்டிருந்தது. இந்த அம்சம் பின்னர் விண்டோஸ் XPயுடன் ஒன்றிணைக்கப்பட்டு விண்டோஸ் ஃபயர்வால் என மறுபெயரிடப்பட்டது\n\nநெப்ட்யூன் ஆல்ஃபா(உட்கட்ட சோதனை) பதிப்பாதலால், இதை பொது பயன்பாட்டிற்கோ அல்லது பீட்டா(வெளிப்புற சோதனை) பதிப்பாகவோ மைக்ரோசாஃப் அதிகாரப்பூர்வமாக வெளியிடவில்லை. எனவே உட்கட்டச் சோதனைக்காக சிலரிடம் தரப்பட்ட பதிப்பே தற்போது இணையத்தில் புழக்கத்தில் இருக்கிறது. அதிலும் கட்டுமானம்(Build) 5000 பெரும்பாண்மையாக இருக்கிறது.. கட்டுமானம் 5111 அவ்வளவாக புழக்கத்தில் இல்லை. \n\nSection::::கட்டுமான எண்கள்(Build Numbers).\nவிண்டோஸின் இந்த உட்கட்டச் சோதனை வெளியீடு மற்ற விண்டோஸ் 9X பதிப்புகளை ஒத்து 5111 என்ற கட்டுமான எண்ணை கொண்டிருந்தது ஏனெனில் இது விண்டோஸ் 9X அடுத்த தொடர்பதிப்பாக(Successor) விண்டோஸ் வெளியிட உத்தேசிக்கப்பட்டது. எனவே தான் விண்டோஸ் நெப்ட்யூன் என்.டி அடிப்படையில் உருவாக்கப்பட்டிருப்பினும் விண்டோஸ் என்.டியின் கட்டுமான எண்ணை பின் பற்றாமல் விண்டோஸ் 9Xஇன் கட்டுமான எண் தொடரை பின்பற்றி கட்டுமான எண் இடப்பட்டது. \n\nSection::::நிறுவல் சிக்கல்கள்.\nவிண்டோஸ் நெப்ட்யூனை விண்டோஸ் XPஇல் நிறுவ இயலாது, ஏனெனில் நெப்ட்யூன் பதிப்பு 1999ஆம் ஆண்டு XP வெளியிடுவதற்கு முன் உருவாக்கப்பட்டது. ஆனால் இதை மைக்ரோசாஃப்டின் வர்ச்சுவல் பி.சி(Virtual PC) மூலம் நிறுவிக்கொள்ள இயலும். \n\nவிண்டோஸ் 98 மற்றும் அதன் முந்திய பதிப்புகளின் உயர்த்தலாக(Upgrade) இதை பயன்படுத்தலாம். எனினும் இது சோதனை கட்டத்திலேயே கைவிடப்பட்ட பதிப்பு என்பதால் இந்த பதிப்பில் உள்ள அளவற்ற பிழைகளை கருத்தில் கொண்டு, இந்த உயர்த்தல் பரிந்துரைக்கப்படுவதில்லை. எனினும் மேற்கூறியவாறு வர்ச்சுவல் பி.சி மூலம் எந்தவித பயமுமின்றி சோதனைக்காக நிறுவிக்கொள்ளலாம். \n\n"}
{"id": "37794", "url": "https://ta.wikipedia.org/wiki?curid=37794", "title": "தரவுப்பொதி நிலைமாற்றம்", "text": "தரவுப்பொதி நிலைமாற்றம்\n\nஇந்த தொழில் நுட்பமானது தகவல் பரிமாறிகளிடையே நெரிசல்காரணமாக தகவல் சென்றடைவதில் உண்டாகும் தாமதங்களை குறைப்பத்ற்காக வடிவமைக்கப்பட்டதாகும்.பொதுவாக ஓர் இடத்திற்கு உள்வரும் அல்லது வெளிச்செல்லும் தகவலானது முடிச்சுக்கள்(தகவல் பரிமாற்றிகள் பல சந்திக்கும் இடம்) உதவியுடனேயே பரிமாறப்படுகின்றன. ஆரம்ப தொழில்நுட்பத்தி ஒரு தகவலானது இரு முடிச்சுக்கள் இடையில் பயணிக்கும் போது ஒரு பாதையை மட்டும் பாவிப்பதன் காரணமாக தாமதம் ஏற்பட்டது. ஆனால் தரவுப்பொதி நிலைமாற்றம் மூலமாக ஒரு தகவல் இரு முடிச்சுக்களை பல பாதைகளினூடு பயணித்தபின் அடைவதன்மூலமாக தாமதம் தவிர்க்கப்படுகின்றது. ஒரு முடிச்சிலிருந்து அணிவகுக்கப்பட்ட ஒழுங்கமைப்பு மூமாக இடையறாத தொடரணியாக பல பாதையூடு பயணித்த தகவல்பொதிகள் மீண்டும் முடிச்சுக்களில் உருக்குலையாது ஒன்றுசேரும் முறையானது (தரவுப்பொதி நிலைமாற்றம்) தகவல் தொழில்நுட்பத்தில் ஒரு திருப்பு முனையாகும்.\n"}
{"id": "37795", "url": "https://ta.wikipedia.org/wiki?curid=37795", "title": "பொருளாதாரம்", "text": "பொருளாதாரம்\n\nபொருளாதாரம் (\"economy\") என்பது நாட்டின் அறியப்பட்ட பொருளாதார அமைப்பையோ அல்லது இதர நிலப்பகுதியையோ கொண்டுள்ளது. அப்பகுதியின் சமூக ரீதியாக உற்பத்தியில், பரிமாற்றத்தில், விநியோகத்தில் மற்றும் பொருட்கள் மற்றும் சேவைகளின் நுகர்வில் பங்கேற்கும் பொருளாதாரக் காரணிகளையும் கொண்டுள்ளது. ஒரு குறிப்பிட்ட பொருளாதாரம் என்பது அதன் தொழில் நுட்ப பரிணாமம், வரலாறு மற்றும் சமூக நிறுவனம் ஆகியன அடங்கியுள்ள ஒரு வழிமுறையின் இறுதி விளைவுகளையும்; அதேபோல அதன் புவியியல், இயற்கை வளக் கொடை மற்றும் சூழல் ஆகியவற்றை முக்கியக் காரணிகளாக உள்ளடக்கியுள்ளது. இத்தகைய காரணிகள் ஒரு பொருளாதாரம் செயல்படும் இடத்தில் சூழல், உள்ளடக்கம் மற்றும் பொருளாதார நிலைகள் மற்றும் அளவீடுகள் ஆகியவற்றைக் கொடுக்கின்றன.\n\nஇன்று பொருளாதாரம் அல்லது அதன் பகுதியை ஆராயும் பதிவுற்ற மற்றும் விவரிக்கும் கல்விப் புலங்களின் வரிசையில் சமூக அறிவியல்களான பொருளாதாரம், அதேபோல வரலாற்றின் கிளைகளான (பொருளாதார வரலாறு) அல்லது புவியியல் (பொருளாதாரப் புவியியல்) ஆகியன அடங்கியுள்ளன. மனித நடவடிக்கைகளுக்கு நேரடியாகத் தொடர்புள்ள நடைமுறைக் களங்களில், உற்பத்தி, விநியோகம், பரிமாற்றம் மற்றும் பொருட்கள் மற்றும் சேவைகளில் ஒட்டுமொத்தமாக ஈடுபட்டுள்ளவற்றில் பொறியியல்லிருந்து மேலாண்மை மற்றும் வணிக நிர்வாகத்திலிருந்து செயல்முறை அறிவியல் மற்றும் நிதி வரை விரிந்துள்ளன. அனைத்து வகையான தொழில்கள், வேலைகள், பொருளாதாரக் காரணிகள் அல்லது பொருளாதார நடவடிக்கைகள் பொருளாதாரத்திற்கு பங்களிக்கின்றன. நுகர்வு, சேமிப்பு மற்றும் முதலீடு ஆகியவை பொருளாதாரத்தில் முக்கிய மாறுநிலைக் கூறுகளாகும். மேலும் அவை சந்தைச் சமநிலையைத் தீர்மானிக்கின்றன. பொருளாதார நடவடிக்கையில் மூன்று முக்கியத் துறைகளுள்ளன, அவையாவன: விவசாயம், தொழில் மற்றும் சேவைத் துறை ஆகும்.\n\nஆங்கிலச் சொற்களான \"பொருளாதாரம்\" மற்றும் \"பொருளியல்\" ஆகியவை கிரேக்க சொற்களான \"οἰκονόμος\" \"குடும்பத்தை நிர்வகிப்பவர்\" (\"οἴκος\" \"வீடு, மற்றும் \"νέμω\" \"விநியோகம் (குறிப்பாக நிர்வகிக்க)\"), \"οἰκονομία\" \"குடும்ப மேலாண்மை\", மற்றும் \"οἰκονομικός\" \"குடும்பத்தின் அல்லது இல்லத்தின்\" ஆகியவற்றில் தடம் பொதிந்துள்ளது. \"பொருளாதாரம்\" எனும் சொல்லின் பதிவு செய்யப்பட்டப் பொருள் 1440 ஆம் ஆண்டில் இயற்றப்பட்டத்திற்கு சாத்தியமுடைய படைப்பில் காணப்பட்டது. அது \"பொருளாதார விஷயங்களின் மேலாண்மை\", எனும் பொருளில் இருந்தது. அது குறிப்பிட்டதொரு துறவியில்லத்தையாகும். பொருளாதாரம் பின்னர் அதிகளவில் \"சேமிப்பு\" மற்றும் \"நிர்வாகம்\" உள்ளிட்ட பொதுப்படையான பொருள்களில் பதிவுசெய்யப்பட்டன. தற்போது பெரும்பாலும் பயன்படும் \"நாடு அல்லது ஒரு பகுதியின் பொருளாதார அமைப்பு\", என்பது 19 அல்லது 20 ஆம் நூற்றாண்டு வரை மேம்படுத்தப்படாததாகக் காணப்படுகிறது.\n\nSection::::வரலாறு.\nSection::::பண்டைய காலங்கள்.\nயாரேனும் ஒருவர் பொருட்கள் அல்லது சேவைகளைக் செய்தும் விநியோகித்து வரும் வரை அங்கு சில வகையான பொருளாதாரம் இருக்கும்; பொருளாதாரங்கள் சமூகங்கள் வளர்கையில் பெரிதாகின்றன. மேலும் மிகச் சிக்கலாக மாறுகின்றன. சுமேரியர்கள் பேரளவிலான பொருளாதாரத்தைப் பொருள் பணத்தின் அடிப்படையில் உருவாக்கினர்; அதே போல பாபிலோனியர்களும் அவருடைய அருகாமை நகர அரசுகளும் பின்னர் நாம் நினைக்கின்ற வகையில் துவக்கக்கால பொருளாதார அமைப்பை, கடன் மீதான விதிகள்/சட்டங்கள் வரையறைகளில், சட்ட ரீதியான ஒப்பந்தங்கள் மற்றும் வணிக முறைகளின் சட்ட விதிகள் மற்றும் தனியுடைமை வரையறைகளில் உருவாக்கினர். இன்று விலையமைப்பு என அறியப்படுவதின் துவக்கம் அது முறைமையாக்கப்பட்டபோது ஏற்பட்டதாகும்.\n\nபாபிலோனியன்கள் மற்றும் அவரது அருகாமை நகர அரசுகளும் பொருளாதார வடிவங்களை தற்போது பயன்படுத்தப்படும் குடி சமூக (சட்ட) கருத்துருவங்களுடன் ஒப்பிடக்கூடியவற்றை உருவாக்கினர். அவர்கள் வரலாற்றில் முதலாவதாக அறியப்பட்ட அமைப்பாக்கம் செய்யப்பட்ட சட்ட மற்றும் நிர்வாக அமைப்புக்களை நீதிமன்றங்கள், சிறைகள் மற்றும் அரசு ஆவணங்கள் ஆகியவற்றோடு முழுமையாக உருவாக்கினர்.\n\nமுக்கோண குறுக்கு வெட்டுத் தோற்றமுடைய எழுத்துக்களை கண்டுபிடித்து பல நூற்றாண்டுகள் கழிந்தப் பிறகு எழுத்தின் பயன்பாடு கடன்/பணமளிப்பு சான்றுகள் மற்றும் கணக்கு புத்தகப் பட்டியல் ஆகியவற்றைக் கடந்து முதல் முறையாக சுமார் கி.மு.2600 ஆம் ஆண்டில் செய்திகள் மற்றும் கடிதப் போக்குவரத்து, வரலாறு மூத்தோர்/மரபுத் தகவல், கணிதம், வானவியல் ஆவணங்கள் மற்றும் இதர முயற்சிகளுக்குப் பயன்படுத்தப்பட்டது. தனியார் சொத்தைப் பிரிக்கும் வழி, கடன் மீது வட்டி வாதிக்கப்பட்டப் போதும்..., ஒரு நபருக்கு ஏற்படும் பொருள் அல்லது சொத்து பாதிப்புகளுக்கு சொத்து, பண இழப்பீடு விதிகள்... 'தவறான செயல்களுக்கு' அபராதம் மேலும் அமைப்பாக்கம் செய்யப்பட்ட சட்டத்திற்கு மாறாய் நடந்த பல்வேறு சிறு குற்றங்களுக்கு பண இழப்பீடு ஆகியன வரலாற்றில் முதல் முறையாகத் தரநிலைப்படுத்தப்பட்டன.\n\nபண்டைய பொருளாதாரம் முக்கியமாக சுயத்தேவை விவசாயத்தை அடிப்படையாகக் கொண்டதாகும். ஷெகல் பண்டைய எடை மற்றும் நாணய அளவாகக் குறிக்கப்படுகிறது. அவ்வரையறையின் முதல் பயன்பாடு கி.மு. 3000 ஆம் வருடத்தில் மெசொபோடாமியாவிலிருந்து வந்தது. மேலும் குறிப்பிட்ட அளவு பார்லியை இதர மெட்ரிக் மதிப்பீடுகளில் வெள்ளி, வெண்கலம், செம்பு முதலியவை போன்றதன் தொடர்பில் குறித்தது. பார்லி/ஷெகல் துவக்கத்தில் நாணய அலகு மற்றும் எடையலகு ஆகிய இரண்டுமாகும்... பிரிட்டிஷ் பவுண்ட் துவக்கத்தில் ஒரு பவுண்ட் வெள்ளியளவு மதிப்பலகு என்பது போன்றதாகும்.\n\nமிக நவீன அறிஞரான ஹிரோடோடுஸ்சிற்கு இணங்க, லிடியன்ஸ் மக்களே தங்கம் மற்றும் வெள்ளி நாணயங்களின் பயன்பாட்டை முதல் முறையாகப் அறிமுகப்படுத்தினர். அவர்களின் முதல் முத்திரையுடைய அச்சடிக்கப்பட்ட நாணயங்கள் கி.மு. 650-600 வாக்கில் ஏற்பட்டிருக்கலாம் எனக் கருதப்பட்டது. ஒரு கிரேக்க நாணயம் கிரேக்க (பலமுறை மீண்டும் வருவது) கிரேக்க மதிப்புக்களில் தயாரிக்கப்பட்டது. நாணயத்திற்கு எண் மதிப்புத் தர, பின்னங்கள் உருவாக்கப்பட்டன அவை: திரைட் (மூன்று), ஹெக்டெ (ஆறு) மற்றும் அதற்கு கீழான மதிப்புக்களில் ஆனவையாகும்.\n\nபெரும்பாலான மக்களுக்கு பொருட்களின் பரிமாற்றம் சமூகத் தொடர்புகளால் நிகழ்ந்தது. சந்தைப் பகுதிகளிலும் வணிகர்கள் பண்ட மாற்று வணிகம் செய்தனர். பண்டைய கிரேக்கத்தில், தற்போதைய ஆங்கில சொல்லான 'பொருளாதாரம்' உருவானது, பல மக்கள் சுதந்திரநபர்களால் பிணை அடிமைகளாகப்பட்டு இருந்தனர். பொருளாதார விவாதங்கள் பற்றாக்குறையால் முன் செலுத்தப்படுகின்றன. அரிஸ்டாட்டிலே (கி.பி.384-322) முதல் முறையாக பொருட்களின் பயன் மதிப்பு மற்றும் பரிமாற்ற மதிப்பு ஆகியவற்றிற்கிடையிலான வேறுபாட்டை வகைப்படுத்தினார். (அரசியல், புத்தகம் I.) அவர் விவரித்த பரிமாற்ற விகிதாச்சாரம் பொருட்களின் மதிப்பை மட்டும் வெளிப்படுத்தவில்லை. ஆனால் வரலாற்றில் பெரும்பாலான நேரங்களில் வணிகத்தில் ஈடுபட்டுள்ள மனிதர்களின் தொடர்புகளையும் கூட வெளிப்படுத்துகிறது. ஆகவே பொருளாதாரம் \"நிலைத்த\" மாற்று விகிதங்களை உருவாக்கும் நிறுவனங்களான ஆட்சி, அரசு, மதம், பண்பாடு, மற்றும் மரபு ஆகியவற்றிற்கு எதிராக நின்றது.\n\nSection::::இடைக் காலங்கள்.\nஇடைக் காலங்களில், நாம் இப்போது பொருளாதாரம் என அழைப்படும் சுயத் தேவைகளிலிருந்து மிகவும் விலகி இருக்கவில்லை. பெரும்பாலான பரிமாற்றங்கள் சமூக குழுக்களுக்குள்ளேயே நிகழ்ந்தன. இதன் மீதே, பெரிய வெற்றியாளர்கள் செயல் மூலதனத்தை (\"வென்சூரா\" , இத்தாலி; \"இடர்\" ) தங்களின் பிரதேச கைப்பற்றல்களுக்கு நிதியுதவியளிக்க திரட்டினர். மூலதனமானது அவர்கள் புதிய உலகிலிருந்து கொண்டு வரும் பொருட்களின் வாயிலாக திரும்ப அளிக்கப்படும். ஜாகோப் ஃபூகர் (1459-1525) மற்றும் ஜியோவானி டி பிக்கி டெ' மெடிசி (1360-1428) போன்றோர் முதல் வங்கியை நிறுவினர். மார்கோ போலோ (1254-1324), கிறிஸ்டபர் கொலம்பஸ் (1451-1506) மற்றும் வாஸ்கோ டா காமா (1469-1524) ஆகியோரின் கண்டுபிடிப்புகள் முதல் உலக பொருளாதாரத்திற்கு வழியேற்படுத்தியது. முதல் தொழில்கள் வணிக நிறுவனங்களாகும். 1513 ஆம் ஆண்டில் முதல் பங்குச் சந்தை ஆண்டெவெர்ப்பில் நிறுவப்பட்டது. பொருளாதாரம் முதன்மையாக அக்காலத்தில் வணிகம் என பொருள் கொள்ளப்பட்டது.\n\nSection::::முன் நவீன காலங்கள்.\nஐரோப்பியர்களால் கைப்பற்றப்பட்டவை ஐரோப்பிய அரசுகளின் கிளைகளாக ஆயின, அவை காலனிகள் என அழைக்கப்பட்டன. எழுகின்ற தேச-அரசுகளான ஸ்பெயின், போர்ச்சுகல், பிரான்ஸ், கிரேட் பிரிட்டன் மற்றும் நெதர்லேண்ட்ஸ் ஆகியன அவர்களின் தேசிய பொருளாதாரத்தை காக்க வணிகத்தை சுங்க வரிகள் மற்றும் வரிகள் மூலம் கட்டுப்படுத்த முயன்றனர். மெர்கண்டலிசம் (\"மெர்கேடார்\" , லத்தீன்: வணிகர்) தனியாரின் செல்வம் மற்றும் பொது நலன்கள் இடையே நடுவராக செயல்படுவதற்கான முதல் அணுகுமுறையாகும்.\nஐரோப்பாவை மதச்சார்பற்றதாக ஆக்கிய முயற்சி அரசுகளை நகரங்களின் உருவாக்கத்திற்கு சர்ச்சுகளின் ஏராளமான சொத்துக்களைப்பயன்படுத்த அனுமதித்தது. பிரபுக்களின் செல்வாக்கு குறைந்தது. முதலாவது பொருளாதாரத்திற்கான அரசுச் செயலர்கள் தமது பணிகளைத் துவங்கினர். அம்ஸ்ஷெல் மேயர் ரோத்ஸ்சைல்ட் (1773-1855) போன்ற வங்கி அதிபர்கள் போர்கள் மற்றும் உள்கட்டமைப்பு போன்ற தேசிய செயல்திட்டங்களுக்கு நிதியளிக்கத் துவங்கினர். பொருளாதாரம் அது முதல் தேசியப் பொருளாதாரம் என நாட்டின் குடிமக்களின் பொருளாதார நடவடிக்கைகளுக்கான தலைப்பாகியது.\n\nSection::::தொழிற் புரட்சி.\nபொருளாதாரவாதி எனும் சொல்லின் உண்மையான பொருளுக்கானவர் ஸ்காட்லாந்து நாட்டின் ஆடம் ஸ்மித் (1723-1790) ஆவார். தேசியப் பொருளாதாரத்தின் கூறுகளை அவர் விவரித்தார்: உற்பத்தி செய்யப்படும் பொருட்கள் இயல்பான விலையில் போட்டியைப் பயன்படுத்தி - அளிப்பு மற்றும் தேவை - மற்றும் வேலை பகுப்பு முறை இவற்றால் அளிக்கப்படுகின்றன. சுதந்திர வர்த்தகத்தின் அடிப்படை நோக்கம் மனிதர்களின் சுய நலன்களே என அவர் வாதிட்டார். சுய நலன் கருத்தியல் பொருளாதாரத்தின் மானுடவியல் அடிப்படையாக ஆகியது. தாமஸ் மால்தஸ் (1766–1834) அளிப்பு மற்றும் தேவை சிந்தனையை மிகை மக்கள் தொகை பிரச்சினைக்குக் கடத்தினார். அமெரிக்க ஐக்கிய நாடுகள் அனைத்து ஐரோப்பிய நாடுகளின் குடியேறிகளின் இடமாக சுதந்திரமான[[பொருளாதார வளர்ச்சி]]க்கு ஆட்படுவதற்கு தேடுதலாக அமைந்தது.\nஐரோப்பாவில் கட்டுப்பாடற்ற முதலாளித்துவம் மெர்கண்டலிச அமைப்பை மாற்றியமைக்கத் துவங்கி (இன்று: பாதுகாத்தலியம்) பொருளாதார வளர்ச்சிக்கு வழிவிட்டது. இன்று அந்தக் காலம் தொழிற் புரட்சி என அழைக்கப்படுகிறது; ஏனெனில் உற்பத்தியமைப்பும் வேலை பகுப்பு முறையும் பொருட்களின் பேரளவு உற்பத்தியை சாத்தியமாக்கின.\n\nSection::::பொதுவுடைமையும் அதன் முதலாளித்துவத்தின் மீதான பார்வையும்.\nஇங்கிலாந்தில் துவங்கி, ஒரே சமயத்தில் தொடர்புடைய இயந்திரமயமாக்கலின் வழிமுறையும் பொதுமக்களின் ஆற்றலை அடைத்துவைத்ததும் மூலதனத்தைக் கட்டுபடுத்துபவர்களின் செல்வத்தின் வளர்ச்சிக்கு வழிவிட்டது. அத்தோடு, பேரளவு வறுமை, பட்டினி, நகரமயமாக்கல் மற்றும் திவாலாகுதல் ஆகியவற்றை மக்கள் தொகைக்கு ஏற்படுத்தியது. இது கார்ல் மார்க்ஸ் (1818-1883) மற்றும் ஜெர்மானிய தொழிலதிபர் மற்றும் தத்துவவாதி பிரெடரிக் ஏங்கெல்ஸ் (1820-1895) போன்றவர்களை பொருளாதாரத்தை \"முதலாளித்துவ அமைப்பு\" என விவரிக்க ஏதுவாக்கியது.\n\nமுதலாளித்துவம் வேலைப் பிரிவினையை தொழிலாளர்களுக்கும் முதலாளிகளுக்குமான குணாம்சமாகக் கொண்டது, அதில் உற்பத்தி வழிமுறைகள் நேரடி உற்பத்தியாளர்களிடமிருந்து பிரிக்கப்பட்டுள்ளது. அதற்குப் பதிலாக ஒட்டுண்ணி முதலாளித்துவ வர்க்கத்தால் சொந்தமாக்கப்பட்டிருக்கிறது. மார்க்ஸ் மற்றும் ஏங்கல்ஸ் ஆகியோர் முதலாளித்துவத்தின் கீழ், தொழிலாளர் வர்க்கம் உபரி மதிப்பை உற்பத்திச் செய்கிறது; அதில் ஒரு சிறிய பகுதியை மட்டும் தொழிலாளர்களுக்கு கூலி வடிவில் அவர்களின் குறைந்தப் பட்ச வாழ்க்கைக்கு திரும்ப அளிக்கப்படுவதாக நம்பினர். மீதமுள்ள உபரி மதிப்பு இலாபமாக வைக்கப்படுகிறது. மேலும் முதலாளியால் பொருட் சுழற்சி நடவடிக்கையில் மறு முதலீடு செய்யப்படுகிறது. சந்தையின் போட்டி சக்திகள் மூலதனத்தை \"கூடுதல் மூலதன சேர்க்கையின் நலனுக்கு\" தொடர்ச்சியாகச் சேகரிக்க உந்துகின்றன. விளைவாக ஏகபோகம், பொருளாதாரச் சிக்கல்கள் மற்றும் ஏகாதிபத்தியம் ஆகியவற்றை ஏற்படுத்துகின்றன.\n\nமார்க்ஸ் மற்றும் ஏங்கல்ஸ் முதலாளித்துவத்தை, நிலப்பிரத்துவம் மற்றும் வேட்டையாடும் சமூகங்கள் என்பவற்றுடன் அதன் சொந்த உள் முரண்பாடுகளை பினைத்துக் கொண்டதொரு வரலாற்று ரீதியிலான- குறிப்பிட்ட உற்பத்தி முறையாகப் பார்த்தனர். முதலாளித்தும் அதில் ஈடுபட்டுள்ள நேரடி உற்பத்தியாளர்கள் அவற்றின் மீதான வேலைச் சூழல் அல்லது உற்பத்தி வழிமுறைக் கட்டுப்பாடுகளைக் கொள்ளாதவாறு ஓர் உற்பத்தி வழிமுறையாகும். அதுவே அவ்வாறு முதன் முறையாக அமைந்த உற்பத்தி வழிமுறையாகும்.\n\nதொழிலாளர்களின் வாழ்க்கைச் சூழலின் வீழ்ச்சி தொழிலாளர்களை ஒன்றாக இணைந்து வர்க்கப் போராட்டமாக எதிர்த்துப் போராட வைக்கும், விளைவாக முதலாளித்துவ அரசை உழைப்பாளர்கள் வர்க்கப் புரட்சியில் தூக்கியெறிந்து, ஜனநாயக ரீதியிலான திட்டமிட்ட பொருளாதாரத்தை நிறுவி, அதில் நேரடி உற்பத்தியாளர்களாக தாங்களே - உழைப்பாளிகளே - மனிதத் தேவைகளை தீர்க்க, இலாபத்தைச் சேர்க்க அல்லாமல் உற்பத்தியைக் கட்டுப்படுத்துவர். ஆகையால் பொதுவுடைமைப் பிரகடனத்தில், மார்க்ஸ் மற்றும் ஏங்கல்ஸ் முதலாளித்தும் நகர்மயமாக்கப்பட்ட தொழிலாளர் வர்க்கத்தை இருத்தலுக்கு கொண்டுவருகிறது. அவர்களே முதலாளித்துவத்தின் 'சவக்குழியை தோண்டுபவர்களாக ஆகின்றனர். அதற்கு உறுதுனையாக பொருளியல் சூழல்களும், பெரும் செல்வக் குவிப்பும் வர்க்க பேதமற்ற சோஷலிச சமுதாயத்தை ஏற்படுத்த வாய்ப்பாக அமைகின்றன.\n\nமுதலாவது மையப்படுத்தப்பட்ட திட்டமிட்டப் பொருளாதாரம் 1917 ஆம் ஆண்டின் ரஷ்யப் புரட்சிக்குப் பின்னர், போல்ஷெவிக் கட்சியினால் நிறுவப்பட்டது, அதில் உற்பத்தி சோவியத் என அழைக்கப்பட்ட தொழிலாளர் குழுக்களைச் சுற்றி அமைக்கப்பட்டது. அதே போன்ற ஜனநாயக ரீதியாக தேர்ந்தெடுக்கப்பட்ட திரும்ப அழைக்கப்படக்கூடிய தொழிலாளர் பிரதிநிதிகளின் குழு பின்னர் வந்த புரட்சிகளிலும், புரட்சிகர சூழல்களிலும், 20 ஆம் நூற்றாண்டு முழுதும், 1936 ஸ்பானிஷ் புரட்சி, 1974 போர்ச்சுகலின் கார்னேஷன் புரட்சி, 1979 இரானியப் புரட்சி மற்றும் போலந்தின் 1980 சாலிடாரிட்டி எழுச்சி உள்ளிட்டவைகளில் இருந்தது.\n\nSection::::இரண்டாம் உலகப் போர்.\nஇரு உலகப் போர்கள் மற்றும் பேரழிவை உண்டாக்கிய பொருளாதார மந்தநிலை பெருங் குழப்பங்களுக்குப் பிறகு, கொள்கை வகுப்பாளர்கள் பொருளாதாரத்தின் போக்கினை கட்டுப்படுத்த புதிய வழிகளைத் தேடினர். இது பிரெடெரிக் அகஸ்ட் வான் ஹயேக் (1899-1992) மற்றும் மில்டன் ஃபிரீட்மேன் (1912-2006) ஆகியோரால் தேடப்பட்டும் விவாதிக்கப்பட்டும் வந்தது, அவர்கள் உலக சுதந்திர வர்த்தகத்திற்கு பரிந்துரைத்தனர் மேலும் புதிய தாராளவாதம் என அழைக்கப்படுதின் தந்தையர்கள் எனக் கருதப்பட்டனர். இருப்பினும், ஜான் மேனார்ட் கீன்ஸ் (1883-1946) என்பவர், அரசினால் வலுவான கட்டுப்பாடுகளைச் சந்தையில் கொண்டுவர வாதிட்டார். அதுவே மேலோங்கியிருந்தப் பார்வையாகும். அக் கருத்தியலானது பொருளாதாரப் பிரச்சினைகளை நீக்க, பொருளாதார வளர்ச்சியை அரசின் மொத்தத் தேவையை திறமையாகக் கையாண்டு தூண்டலாம் என்பதேயாகும். அது 'கீனீசயனியம்' என அவரைக் கௌரவப்படுத்த அழைக்கப்படுகிறது. 1950 ஆம் ஆண்டுகளின் பிற்பகுதியில் அமெரிக்க ஒன்றியம் மற்றும் ஐரோப்பாவின் பொருளாதார வளர்ச்சி விர்ச்ஷாஃப்ஸ்வுண்டர் எனும் (ஜெர்மனி: \"பொருளாதார அதிசயம்\" )- புதிய வடிவிலான பொருளாதாரத்தைக் கொண்டு வந்தது, அது: பேரளவு நுகர்வு பொருளாதாரம் என்பதாகும். 1958 ஆம் ஆண்டில் ஜான் கென்னத் கால்பிரியத் (1908-2006) முதலாவதாக செல்வ வளமிக்க சமூகத்தைப் பற்றி பேசுகிறார். பெரும்பாலான நாடுகளில் பொருளாதார அமைப்பானது ஒரு சமூகப் பொருளாதாரச் சந்தையென அழைக்கப்படுகிறது.\n\nSection::::பின் நவீனத்துவப் பொருளாதாரம்.\nபொருளாதார நிபுணர் ராபர்ட் ரீச் வரையறுக்கிறார், பொருளாதாரம் \"முற்றிலும் பொற்காலமாக இல்லாதது\" (இரண்டாம் உலகப் போரிலிருந்து 1970 களின் மத்தி வரை)தற்போதைய உலகப் பொருளாதாரத்திற்கு அல்லது \"பேரியல் முதலாளித்துவத்\" திற்கு வழிவிட்டது. இந்தப் பொருளாதார புரட்சி மேனாட்டு பண்பாடுகளின் அடிப்படை மாற்றங்களுக்கும், மேனாட்டு ஜனநாயக அரசியலிற்கு உள்ளடங்கிய ஆளும் வர்க்கத்தினர்/செல்வராட்சி வளர்ச்சிப் போக்குகளுக்கு இணையாக ஏற்பட்டது.\n\nஅத்தகைய விஷயங்களை உலக வங்கி, உலக வர்த்தக மையம் மற்றும் உலக பொருளாதார அமைப்பிற்குள்ளான உலகளவிலான பங்கேற்பாளர்களின் அரசியல் என்பதாக விவாதிப்பதும், அதே போல உலக வாழ்க்கைச்சூழல் மற்றும் நிலைத்த வளர்ச்சி போன்ற அனைத்தும் \"பொருளாதாரம்\" என்பதின் விளக்கத்தை செல்வாக்கிற்குட்படுத்தியது.\n\nஜோசப் ஈ. ஸ்டிக்லிட்ஸ் பொருளாதாரத்தை \"உலகப் பொதுச் சரக்காக\" விவரித்தார். பீட்டர் பார்ன்ஸ் மற்றும் அலெக்ஸாண்டர் டில் போன்ற பொருளாதார நிபுணர்கள் பொதுப்படையானவற்றை மீண்டும் சீர்த்திருத்துகின்றனர் மற்றும் இலவச மென்பொருள் போன்ற புதிய விஷயங்களை தழுவுகின்றவாறான விளக்கங்களையும் கொடுக்கின்றனர். எர்னெஸ்ட் ஃபெகர் மற்றும் கிளாஸ் எம். ஷூமிட் போன்ற கேம் கருத்தியல்வாதிகள் எங்கும் நிறைந்திருக்கிற பொருளாதார தன்னல எண்ணத்துடன் முரண்படுகின்றனர். அருந்திற பொருளாதாரத்தின் கீழ் விரிவான கீழ்மட்ட இயக்கங்கள் எழுந்துள்ளன; கூடவே நோபல் பரிசுப் பெற்ற முகம்மது யூனூஸ் ஆகியோரின் கடன் திட்டங்களும் வளர்ந்துள்ளன. 2006 ஆம் ஆண்டில் உலக வங்கி அதன் \"வெல்த் ஆஃப் நேஷன்ஸ்\" அறிக்கையினைச் சமூக மற்றும் மனித மூலதனத்தைத் தடமறிய வெளியிடத் துவங்கியது.\n\nSection::::பொருளாதாரத் துறைகள்.\nபொருளாதாரம் பின் வந்த காலங்களில் ஏற்பட்ட பல துறைகளை (தொழில்கள் எனவும் அழைக்கப்படுபவை) உள்ளடக்கியது.\n\n\nநவீனப் பொருளாதாரங்களில் நான்கு முக்கிய பொருளாதார நடவடிக்கைகள் உள்ளன:\n\nபொருளாதார மேம்பாட்டின் பல்வேறு கட்டங்களைப் பற்றிய அதிகமான விவரங்கள் இக் கட்டுரையின் வரலாற்றுப் பகுதியில் இடம் பெற்றுள்ளது. புவிவியல் ரீதியாக இந்த வழிமுறை ஒரே மாதிரியானத் தன்மையுடனிருப்பதில் தூர விலகியிருந்தாலும், இந்தத் துறைகளினிடையேயான சமநிலை உலகின் பல்வேறுப் பகுதிகளின் மத்தியில் விரிந்து வேறுபட்டுள்ளது.\n\nஇதர துறைகளில் உள்ளடங்கியவை\n\n\nSection::::பொருளாதார அளவீடுகள்.\nதேசத்தின் பொருளாதாரத்தின் நடவடிக்கையை அளவீடு செய்ய எண்ணற்ற வழிகளுள்ளன. இத்தகைய பொருளாதார நடவடிக்கையை அளவீடு செய்யும் வழிமுறைகளில் உள்ளிட்டவை:\n\n\nSection::::மொத்த உள்நாட்டு உற்பத்தி.\nமொத்த உள்நாட்டு உற்பத்தி - ஒரு நாட்டின் மொத்த உள்நாட்டு உற்பத்தி அதன் பொருளாதாரத்தின் அளவின் அளவீடாகும். ஒரு நாட்டின் மிக மரபுச் சார்ந்த பொருளாதார அலசல்கள் பொருளாதார அறிகுறிகளான மொத்த உள்நாட்டு உற்பத்தி மற்றும் மொத்த உள்நாட்டு தனி நபர் உற்பத்தி போன்றவற்றை அதிகமாகச் சார்ந்துள்ளது. அதேபோல பலமுறை பயன்படுவதால், அது மொத்த உள்நாட்டு உற்பத்தி பணப் பரிமாற்றம் செய்யப்பட்ட பொருளாதார நடவடிக்கையை மட்டுமே உள்ளடக்கியது என்பதைக் குறிக்க வேண்டும்.\n\nSection::::ஒழுங்கு முறைச் சாராத பொருளாதாரம்.\nஒழுங்கு முறைச் சாராத பொருளாதாரம் என்பது வரிகளுக்கு உட்படாததும் அரசினால் கண்காணிக்கப்படாததும் முறையான பொருளாதாரத்துடன் முரண்பட்டதுமானது ஆகும். ஆகையால், ஒழுங்கு முறைச் சாராத பொருளாதாரம் அரசின் மொத்த தேசிய உற்பத்தியில் (GNP) யில் உள்ளடக்கப்படவில்லை. ஒழுங்கு முறைச் சாராத பொருளாதாரம் வளரும் நாடுகளுடன் தொடர்புடையதாக இருந்தாலும் அனைத்து பொருளாதார அமைப்புகளும் சில விகிதாச்சாரங்களில் ஒழுங்கு முறைச் சாராத பொருளாதாரத்தைக் கொண்டுள்ளன.\n\nஒழுங்கு முறைச் சாராத பொருளாதார நடவடிக்கை ஒரு சுறுசுறுப்பான வழிமுறை. அதில் பல பொருளாதார மற்றும் சமூக கருத்தியல் அம்சங்களான பரிமாற்றம், கட்டுப்பாடு மற்றும் அமலாக்கம் உள்ளிட்டவற்றை உள்ளடக்கியுள்ளது. அதன் இயல்பில், அதை நோக்குவது, ஆராய்வது, விளக்குவது மற்றும் அளப்பது இன்றியமையாத தேவையாய் கடினமாயுள்ளது. ஒழுங்கு முறைச் சாராத பொருளாதாரத்தை ஆய்வுக்கான அலகாக எந்தவொரு தனித்த ஆதார மையங்களும் தயாராகவோ அல்லது அதிகாரப்பூர்வமாகவோ விளக்குவதில்லை.\n\nஇது போன்ற பொருளாதார வகையை \"மேஜைக்கு அடியில்\" மற்றும் \"புத்தகத்தில் இடம்பெறாத\" போன்ற வழக்கமான வரையறைகள் குறிக்கின்றன. கருப்புச் சந்தை எனும் வரையறை ஒழுங்கு முறைச் சாராத பொருளாதாரத்தின் குறிப்பிட்ட பொருளாதார உட் பகுதியைக் குறிக்கிறது. \"ஒழுங்கு முறைச் சாராத\" எனும் வரையறை பல முன்னாள் ஆய்வுகளில் பயன்படுத்தப்பட்டது, மேலும் சமீப ஆய்வுகளில் பெரும்பாலும் மாற்றியமைக்கப்பட்டது. அது புதிய வரையறையைப் பயன்படுத்துகிறது.\n\nநுண்ணியல் பொருளாதாரம் குறிப்பிட்ட பொருளாதார சமூகத்தில் தனி நபர் மீது கவனம் கொள்கிறது. மேலும் பேரியல் பொருளாதாரம் பொருளாதாரம் முழுமையையும் காண்கிறது. (நகரம், மாநகரம், பிரதேசம்).\n\n"}
{"id": "37812", "url": "https://ta.wikipedia.org/wiki?curid=37812", "title": "பொட்டல நிலைமாற்றல்", "text": "பொட்டல நிலைமாற்றல்\n\nபொட்டல நிலைமாற்றல் (ஆங்கிலம்: \"Packet Switching\") என்பது கணினி வலையமைப்புகளில் தரவுகளைப் பரிமாறுவதற்கு உதவும் வழியாகும். இந்த முறை மூலம் தரவுகளைப் பரிமாறுவதற்குப் பொட்டலங்கள் பயன்படுகின்றன. அதாவது, பொட்டல நிலைமாற்றலின்போது பரிமாறப்படும் தரவுகள் பொட்டலங்களாகப் (சிறு பகுதிகளாக) பிரித்து அனுப்பப்படும். பொட்டலம் என்பது சில அல்லது பல கூறுகளைக் கொண்ட சீரிய அமைப்பாகும். இந்த முறை மூலம் தரவுகளைப் பரிமாறுகையில் சமிக்ஞைகள் உருக்குலையாது பயணிக்கும். ஆனாலும் இணைய இணைப்பிலுள்ள கோளாறுகள் காரணமாகச் சில சந்தர்ப்பங்களில் பொட்டலங்கள் அனுப்பப்படாது விடலாம். இந்நிலை பொட்டல இழப்பு எனப்படும்.\n\nSection::::வரலாறு.\nதரவுகளைச் சிறு பொட்டலங்களாகப் பிரித்து அனுப்பலாம் என்ற எண்ணக்கரு முதன்முதலாக 1960களின் முற்பகுதியில் போல் பாரன் என்ற விஞ்ஞானியால் முன்வைக்கப்பட்டது.\n\nபின்னர், இலியோனாட் கிளின்ரொக் என்பவர் பொட்டல நிலைமாற்றல் சேவையைப் பயன்படுத்துவதற்கான இணைப்புத் தொகுப்பொன்றை அமைத்தார். இதனை அமைப்பதற்காக 1959ஆம் ஆண்டில் ஆய்வொன்றை ஆரம்பித்தார். இவர் இதற்காகவெனவே கலாநிதிப் பட்டத்தை 1962ஆம் ஆண்டில் பெற்றுக் கொண்டார் என்பதும் குறிப்பிடத்தக்கது. இவரே பொட்டல நிலைமாற்றல் சேவையின் தந்தை என அழைக்கப்படுகின்றார்.\n\nSection::::வலையமைப்புகளில் பொட்டல நிலைமாற்றல்.\nவலையமைப்புகளில் பாதைக் கொள்ளளவின் பயனை உச்ச அளவில் பெறுவதற்கும் தரவுகள் வலையமைப்பைக் கடப்பதற்கு எடுக்கும் நேரத்தைக் குறைப்பதற்கும் தொடர்பாடலின் உரன் உடைமையை அதிகரிப்பதற்கும் பொட்டல நிலைமாற்றல் சேவை பயன்படுத்தப்படுகின்றது.\n\nபொட்டல நிலைமாற்றல் சேவையானது இணையத்திலும் பெரும்பாலான இடத்துரி வலையமைப்புகளிலும் பயன்படுத்தப்படுகின்றது. புதிய நகர்பேசித் தொழினுட்பங்களிலும் (உ-ம்: பொதுச் சிறு பொதி அலைச் சேவை) பொட்டல நிலைமாற்றல் சேவை பயன்படுத்தப்படுகின்றது.\n"}
{"id": "37815", "url": "https://ta.wikipedia.org/wiki?curid=37815", "title": "1740", "text": "1740\n\n1740 ((MDCCLII) ஒரு வெள்ளிக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு செவ்வாய்க்கிழமையில் ஆரம்பமானது.\n\n\n\n"}
{"id": "37816", "url": "https://ta.wikipedia.org/wiki?curid=37816", "title": "நான்காவது உலகத் தமிழாராய்ச்சி மாநாடு", "text": "நான்காவது உலகத் தமிழாராய்ச்சி மாநாடு\n\nநான்காவது அனைத்துலகத் தமிழாராய்ச்சி மாநாடு 1974 ஆம் ஆண்டு சனவரி 3 இலிருந்து சனவரி 9 வரை யாழ்ப்பாணத்தில் நடைபெற்றது. அனைத்துலகத் தமிழாராய்ச்சி மாநாட்டு வரிசையை ஆரம்பித்து வைத்திருந்தவரான அனைத்துலகத் தமிழாராய்ச்சிமன்றத்தின் தோற்றுநர் வண. சேவியர் தனிநாயகம் அடிகளாரால் நான்காம் அனைத்துலகத் தமிழாராய்ச்சி மாநாடு யாழ். வீரசிங்கம் மண்டபத்தில் வைத்து வைபவ முறைப்படி திறந்து வைக்கப்பட்டது. யாழ் நகரம் சோடனைகளாலும், மின் அலங்காரங்களாலும், சப்புறங்களாலும் விழாக் கோலம் பூண்டிருந்தது.\n\nமாநாட்டின் ஆய்வு அமர்வுகள் வீரசிங்கம் மண்டபத்திலும் யாழ். றிமர் மண்டபத்திலும் சிறப்பாக நடைபெற, அதன் கலை நிகழ்ச்சிகள் யாழ். திறந்த வெளியரங்கிலும் தமிழர் பண்பாட்டுப் பொருட்காட்சி சுண்டிக்குளி மகளிர் கல்லூரி மண்டபத்திலும் மாலையில் நடைபெற்றன.\n\n\n"}
{"id": "37823", "url": "https://ta.wikipedia.org/wiki?curid=37823", "title": "பிருட்டே கால்டிகாசு", "text": "பிருட்டே கால்டிகாசு\n\nபிருட்டே கால்டிகாசு (ஆங்கிலம்:\"Biruté Marija Filomena Galdikas\") (பிறப்பு:மே 10, 1946 செர்மனி) முதனியியல் பற்றி ஆய்வு செய்யும் பெண் ஆய்வாளர் ஆவார். நவீன முதனியியல் துறையில் நன்கு அறியப்பட்டவரான இவர், ஒராங்குட்டான் பற்றிய ஆய்வில் முதன்மையானவர் ஆவார். மேலும் இவர் ஒராங்குட்டான்களைப் பற்றி பல நூல்களும் எழுதியுள்ளார்.\n\nஇளவயது முதலே இயற்கை, மனிதத் தோற்றம் பற்றி ஆர்வம் கொண்டிருந்த கால்டிகாசு, உயிரியல், உளவியல் ஆகியவற்றில் பட்டப்படிப்பு படித்தார். பின்னர் மாந்தவியல் பற்றிய முதுகலைப்படிப்பின் போது புகழ்பெற்ற தொல்லுயிர் ஆய்வாளரான முனைவர். லூயிசு லீக்கியைச் சந்தித்தார். பின்னர் லீக்கி நேசனல் சியாகிரபிக் சொசைட்டி என்ற அமைப்பின் உதவியுடன் ஒராங்குட்டான்களைப் பற்றி ஆராய போர்னியோவில் ஒரு ஆய்வுக்கூடத்தை நிறுவ கால்டிகாசுக்கு உதவினார். இவர் 34 ஆண்டுகள் காடுகளில் ஒராங்குட்டான்களைப் பற்றி கூர்ந்து ஆராய்ந்திருக்கிறார். கால்டிகாசு தற்போது பிரிட்டிசு கொலம்பியாவில் உள்ள சைமன் பிரேசர் பல்கலைக்கழகத்தில் பேராசியராகப் பணிபுரிகிறார்.\n\nகால்டிகாசும் முதனியியல் துறையில் லீக்கி அவர்களின் கீழ் ஆய்வு செய்த மற்ற இரு பெண்களான சேன் குட்டால், மற்றும் டயான் வாசி ஆகியோரும் தற்காலத்தில் \"லீக்கியின் தேவதைகள்\" என்று அழைக்கப்படுகின்றனர்.\n\n"}

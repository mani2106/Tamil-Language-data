{"id": "39692", "url": "https://ta.wikipedia.org/wiki?curid=39692", "title": "லா குளோய்ரே", "text": "லா குளோய்ரே\n\nபிரான்ஸ் கடற்படையின் லா குளோய்ரே உலகின் முதலாவது இரும்புத்தகடு போர்த்திய போர்க்கப்பல் ஆகும். இது கிரீமியன் போரைத் தொடர்ந்து, சுடுகலன்கள் தொடர்பிலான புதிய தொழில்நுட்ப வளர்ச்சிகளுக்கு ஈடுகொடுக்கும் வகையில் உருவாக்கப்பட்டது. விழுந்து வெடிக்கும் எறிகணைகளைப் பயன்படுத்திய பைக்ஸ்ஹான்ஸ் மற்றும் சுழல் துப்பாக்கிகள் (Rifles) மரக் கப்பல்களுக்குப் பலத்த சேதத்தை உண்டாக்கின. இக் கப்பல் பிரான்சின் கப்பல் வடிவமைப்புக்கலை வல்லுனரான டூப்பூய் டி லோமே (Dupuy de Lôme) என்பவரால் வடிவமைக்கப்பட்டது.\n\nஇக் கப்பலில் பாரிய இரும்புத் தகடுகள் பயன்படுத்தப்பட்டன. இத் தகடுகள் மரத்தாலான சட்டகங்களின் மீது பொருத்தப்பட்டன. 12 மிமீ தடிப்புக் கொண்ட இதன் காப்புத் தகடுகள் அக்காலத்தில் இருந்த, பிரான்ஸின் 50 இறாத்தல் மற்றும் பிரித்தானியாவின் 68 இறாத்தல் குண்டுகளை ஏவக்கூடிய மிகவும் வலுவான சுடுகலன்களைக் கொண்டு 20 மீட்டர் தொலைவில் இருந்து முழு வலுவுடன் நடத்தப்பட்ட சோதனைத் தாக்கத்தைத் தாக்குப் பிடித்தன.\n\nஇத்தகைய சிறப்பான இயல்புகள் இருந்தபோதும், பணியாளர்களுக்கு இது பெரிதும் வசதிக்குறைவாகவே இருந்தது. பாதுகாப்புக் கருதி காப்புத் தகடுகளில் துளைகள் எதுவும் இடமுடியாததால், காற்றோட்டம், வெளிச்சம் என்பன உள்ளே மிகக் குறைவாகவே இருந்தன. வெளிச்சத்துக்காக எண்ணெய் விளக்குகளையே பயன்படுத்த வேண்டியிருந்தது.\n\nலா குளோய்ரேயின் அறிமுகம் பழைய மரப் போர்க்கப்பல்கள் பயன்பாட்டிலிருந்து விலக்கப்படுவதற்கு ஏதுவாகியது. முக்கியமான கடற்படைகள் அனைத்தும் வேறு வழியின்றி இரும்பு போர்த்திய கப்பல்களைக் கட்டின. அக்காலத்தில் பழைய மரக்கப்பல்களுடன் லா குளோரே நடத்திய போர்கள், செம்மறியாடுகளுக்கு நடுவே ஓநாய் நடத்திய தாக்குதலுக்கு ஒப்பிடப்பட்டது.\n\n"}
{"id": "39694", "url": "https://ta.wikipedia.org/wiki?curid=39694", "title": "தெ. நித்தியகீர்த்தி", "text": "தெ. நித்தியகீர்த்தி\n\nதெ. நித்தியகீர்த்தி (மார்ச் 4, 1947 - ஒக்டோபர் 15, 2009, யாழ்ப்பாணம், பருத்தித்துறை, புலோலி, இலங்கை). அவுஸ்திரேலிய, ஈழத்து எழுத்தாளர். நாடக இலக்கியத்திலும், புனைகதைகளிலும் ஈடுபாடு கொண்டவர். இலங்கையின் வடபகுதியிலான நாடக மேடையேற்றங்களூடும், தினகரன் பத்திரிகையில் பிரசுரமான \"கடவுள் கதைப்பாரா\" என்ற சிறுகதையூடும் இலக்கிய உலகத்துக்கு அறிமுகமானவர்.\n\nSection::::வாழ்க்கைக் குறிப்பு.\nஇவர் தெட்சணாமூர்த்தி தம்பதிகளின் இரண்டாவது புதல்வர். தொழில் நிமித்தமாக இலங்கையை விட்டுப் புலம்பெயர்ந்து உலகின் பல பகுதிகளிலும் வாழ வேண்டிய நிர்ப்பந்தம் ஏற்பட்டதால் அவ்வப்போதான ஸ்தம்பிதங்கள் ஏற்பட்டாலும் தொடர்ந்தும் இலக்கிய உலகோடு இணைந்திருப்பவர். நியூசிலாந்தில் வாழ்ந்த காலப்பகுதியில் வெலிங்டன் தமிழ்ச்சங்கத் தலைவராக இயங்கி தமிழ்ப்பணி புரிந்ததுடன் அங்கும் நாடகங்கள் எழுதி இயக்கி மேடையேற்றி தனது இலக்கியப் பணியைத் தொடர்ந்து கொண்டே இருந்தார். தற்சமயம் அவுஸ்திரேலியாவின் மெல்பேர்ண் நகரில் வாழ்ந்து கொண்டிருக்கிறார். அவுஸ்திரேலியாவிலும் அவர் ஓயவில்லை. அங்கும் விக்றோரியா தமிழ்ச் சங்கத் தலைவராக இருந்து பணியாற்றியதோடு நாடகங்களும் எழுதி இயக்கி மேடையேற்றியிருக்கிறார். இவர் தொலைக்காட்சி நாடகத்துறையிலும் ஈடுபாடு மிக்கவர்.\n\nஇவரது பல சிறுகதைகள் இவர் இலங்கையில் வாழ்ந்த காலத்தில் தினகரன், வீரகேசரி போன்ற பத்திரிகைகளில் பிரசுரமாகின. புலம் பெயர்ந்து வேற்று நாடுகளில் வாழ்ந்து கொண்டிருந்த காலங்களிலும் இவரது படைப்புகள் ஈழத்துப் பத்திரிகைகளிலும் மற்றும் புலம்பெயர் சஞ்சிகைகளிலும் பிரசுரமாகிக் கொண்டிருந்தன. தற்சமயம் அவுஸ்திரேலியாவில் வெளிவரும் சுடரொளி, ஞானம், அவுஸ்திரேலிய ஈழமுரசு போன்ற பல பத்திரிகைகளிலும் எழுதுகிறார். குறிப்பிடத்தக்க கட்டுரைகளும் எழுதியுள்ளார்.\n\n\nSection::::நாடகங்கள்.\nஈழத்தில் மேடையேறிய இவரது நாடகங்களில் சில:\n\nநியூசிலாந்தில் மேடையேறிய இவரது நாடகங்களில் சில:\n\nஅவுஸ்திரேலியாவில் மேடையேறிய இவரது நாடகங்களில் சில:\n\nஇவரது நாடகங்களில் சில பரிசில்களும் பெற்றுள்ளன.\n\nSection::::மறைவு.\n\"தொப்புள் கொடி\" என்னும் தன்னுடைய நாவலை மெல்பேர்ணில் வெளியீடு செய்ய 3 நாட்களே இருந்த நிலையில் நித்தியகீர்த்தி 2009 அக்டோபர் 15 வியாழன் இரவு மாரடைப்பால் இறந்தார். ஞாயிற்றுக்கிழமை தனது நூல் வெளியீட்டுக்கான ஏற்பாடுகளைச் செய்து, வியாழன் இரவு மெல்பனில் இயங்கும் உள்ளூர் வானொலியிலும் தனது நூல் தொடர்பில் பேட்டி ஒன்றை வழங்கிவிட்டுப் போன இரவே மாரடைப்பில் காலமானார்.\n\n"}
{"id": "39702", "url": "https://ta.wikipedia.org/wiki?curid=39702", "title": "அமெரிக்க உள்நாட்டுப் போர்", "text": "அமெரிக்க உள்நாட்டுப் போர்\n\nஅமெரிக்க உள்நாட்டுப் போர் (\"American Civil War\", 1861–1865) அல்லது மாநிலங்களுக்கு இடையேயான போர் என்பது ஐக்கிய அமெரிக்க நாடுகளுக்கும், தென் மாநிலங்களில், ஜெபர்சன் டேவிஸ் என்பவர் தலைமையில் புதிதாக உருவாக்கப்பட்ட அமெரிக்க மாநிலங்களின் கூட்டமைப்புக்கும் இடையில் நடைபெற்ற ஒரு உள்நாட்டுப் போர் ஆகும்.\n\nSection::::வரலாறு.\nஐக்கிய அமெரிக்க நாடுகள் எல்லாச் சுதந்திர மாநிலங்களையும், அடிமை முறை நிலவிய ஐந்து எல்லை மாநிலங்களையும் உள்ளடக்கியது. இது ஆபிரகாம் லிங்கனினதும் அவர் சார்ந்திருந்த குடியரசுக் கட்சியினதும் தலைமையில் இருந்தது. குடியரசுக் கட்சியினர் ஐக்கிய அமெரிக்காவின் ஆட்சிப் பகுதிகளில் அடிமை முறை விரிவாக்கப்படுவதை எதிர்த்து வந்தனர்.\n\nSection::::குடியரசுக் கட்சியின் வெற்றி.\nஇந்த உடன்பாடு நீண்ட நாட்களுக்கு நிலைக்கவில்லை. ஏனென்றால், அமெரிக்கா மேற்கு நோக்கி அப்போது வளர்ச்சியடைந்து கொண்டிருந்தது. சில ஆண்டுகளில் புதிய மாநிலங்கள் ஒவ்வொன்றாக அமெரிக்கக் குடியரசில் இணைந்துகொண்டிருந்தன. இந்தப் புதிதாய் இணைந்த மாநிலங்களில் பண்ணை அடிமைமுறையைத் தொடர்ந்து செயல்படுத்துவது குறித்து இரு தரப்பினருக்குமிடையில் மறுபடியும் பிரச்சினைத் தோன்றியது. இந்த நிலையில்தான் அடிமைமுறையானது முற்றிலும் ஒழிக்கப்பட வேண்டுமென்கிற கோட்பாட்டை வலியுறுத்தியவர் ஆப்ரஹாம் லிங்கன் ஆவார். 1860 இல் நிகழ்ந்த அமெரிக்கத் தலைவர் தேர்தலில் குடியரசுக் கட்சி வெற்றி பெற்றதைத் தொடர்ந்து, 1861 இல் அமெரிக்கக் குடியரசின் குடியரசுத் தலைவராகப் பொறுப்பேற்றுக் கொள்ளும் நிலை ஏற்பட்டது. லிங்கன் தலைவரானால் தங்கள் மீதான கட்டுப்பாடுகள் மிகுதியாகுமென்று ஏழு தென் மாநிலங்கள் அச்சப்பட்டன. அவை, லிங்கனை குடியரசுத் தலைவராக ஏற்றுக்கொள்ள மறுத்தன. மேலும், அவை அமெரிக்க ஒன்றியத்திலிருந்து பிரிந்து போவதாகவும் தம்மை அறிவித்துக் கொண்டன. கூட்டமைப்பு (கான்ஃபெடரசி) என்ற பெயரில் நாடு ஒன்றை அத் தென் மாநிலங்கள் ஏற்படுத்திக் கொண்டன. இந்த அறிவிப்பு ஆபிரகாம் லிங்கன் ஆட்சிப்பொறுப்பை ஏற்பதற்கு முன்பு வெளியிடப்பட்டது. அப்படிப் பிரிந்துபோக அவற்றுக்கு உரிமை இல்லை என வடமாநிலங்கள் சொன்னதாலும், ஐக்கிய அமெரிக்கா, இதை ஒரு கிளர்ச்சியாகக் கருதியதாலும், இருதரப்புக்கும் இடையே போர் மூண்டது. இந்தப் போரில் இருதரப்பும் தங்கள் படைகளுக்குத் தலைமை தாங்க அணுகிய ஒரே ஆள் ராபர்ட் ஈ லீ ஆவார்.\n\nSection::::போரின் போக்குகள்.\nகிழக்குப் பகுதியில் கூட்டமைப்பின் தளபதி ராபர்ட் ஈ. லீ (Robert E. Lee), ஐக்கிய அமெரிக்கப் படைகளுக்கு எதிராகப் பல தொடர்ச்சியான வெற்றிகளைப் பெற்றார். எனினும் 1863 ஜூலை மாதத்தில் கெட்டிஸ்பர்க் என்னுமிடத்தில் அவருக்கு ஏற்பட்ட தோல்வி ஒரு திருப்பு முனையாக அமைந்தது. விக்ஸ்பர்க் கையும் (Vicksburg), ஹட்சன் துறையையும் (Port Hudson) யுலிசீஸ் கிராண்ட் (Ulysses S. Grant) கைப்பற்றியதுடன் மிசிசிப்பி ஆற்றின் முழுமையான கட்டுப்பாடு ஐக்கிய அமெரிக்காவிடம் வந்தது. 1864 இல் கிராண்ட் நடத்திய தாக்குதல்களால், லீ, வர்ஜீனியாவின் ரிச்மண்ட்டிலிருந்த கூட்டமைப்பின் தலைநகரைப் பாதுகாத்துக் கொள்ளவேண்டிய நிலைக்குத் தள்ளப்பட்டார். ஐக்கிய அமெரிக்காவின் தளபதி வில்லியம் ஷெர்மன் (William Sherman) ஜோர்ஜியாவின் அட்லான்டாவைக் கைப்பற்றிக்கொண்டு, ஜோர்ஜியாவின் நூறு மைல் அகலப் பரப்பில் பெரும் அழிவுகளை ஏற்படுத்திய, புகழ் பெற்ற கடல் நோக்கிய படையெடுப்பைத் தொடங்கினார். 1865 ஏப்ரலில் ஆப்பொமாட்டக்ஸ் மாளிகையில் தளபதி கிராண்டின் முன்னிலையில் லீ சரணடைந்ததைத் தொடர்ந்து கூட்டமைப்பின் எதிர்ப்புக்கள் வலுவிழந்தன.\n\nSection::::போரின் விளைவுகள்.\nபிரித்தானியா, பிரான்ஸ் ஆகிய நாடுகளைச் சேர்ந்த வணிக நிறுவனங்கள் கூட்டமைப்புக்குப் போர்க்கப்பல்களையும் பிற தளவாடங்களையும் விற்றன. எனினும், எந்த ஐரோப்பிய நாடும் முறையாகக் கூட்டமைப்பை ஏற்றுக்கொள்ளவில்லை. தளபதிகளான ராபர்ட் ஈ. லீ, ஜோசேப் ஜான்ஸ்டன் ஆகியோரின் படைகள் 1865 ஏப்ரலில் சரணடைந்தபோது கூட்டமைப்பு குலைந்து விட்டது. இதன் கடைசி அமைச்சரவைக் கூட்டம் மே மாதம் ஜார்ஜியாவில் நடைபெற்றது. ஏறத்தாழ எல்லாக் கூட்டமைப்புப் படைகளுமே ஜூன் மாத இறுதியில் சரணடைந்துவிட்டன. அமெரிக்க வரலாற்றிலேயே அதிக தொகையினரைக் காவுகொண்ட இப் போரில் 620,000 படையினரும் எண்ணிக்கை அறியப்படாத குடிமக்களும் இறந்தனர்.வரலாற்று ஜான் ஹட்லெஸ்டோன் என்பவரின் கூற்று படி இறந்தவர்களில் அனைத்து வடக்கு மாகாணத்தைச் சேர்ந்த ஆண்களில் பத்து சதவீதம் 20-45 வயதுடையவர்கள் என்றும் தெற்கு மாகாண வெள்ளையின ஆண்களில் 30 சதவீதம் 18-40 வயதுக்குட்பட்டவர்கள் என்றும் குறிப்பிட்டுள்ளார். இதன் முடிவில் அமெரிக்காவில் அடிமை முறை ஒழிக்கப்படதுடன், ஐக்கிய அமெரிக்க அரசின் கட்டுப்பாடும் வலுப்பெற்றது. எனினும், போரினால் ஏற்பட்ட, தீர்க்கப்படாத சமூக, அரசியல், பொருளாதார மற்றும் இன முரண்பாடுகள் தொடர்ந்தும் சமகால அமெரிக்கச் சிந்தனையைத் தீர்மானித்தன. மேலும், அமெரிக்க உள்நாட்டு போரே முதல் தொழில்துறை சார்ந்த போர் ஆகும்.இப்போரின் போது தான் ரயில்பாதைகள், தந்தி,நீராவி படகுகள், மற்றும் பெருமளவிலான தயாரிக்கப்பட்ட ஆயுதங்கள் ஆகியவை பயன்படுத்தப்பட்டன. பொதுமக்கள் தொழிற்சாலைகள், சுரங்கங்கள், கப்பல் கட்டுமிடங்கள், வங்கிகள், போக்குவரத்து மற்றும் உணவு உற்பத்தி போன்ற பல தொழில்கள் விரிவு படுத்தப்படுவதற்கு காரணமாக அமைந்தது.\n\nSection::::இழப்புகள்.\nஇந்த போரின் விளைவாக குறைந்தபட்சம் 1,030,000 பேர் உயிரிழந்தனர் (இது மக்கள் தொகையில் 3 சதவிகிதம் ஆகும்), இதில் 620,000 சிப்பாய்கள் (மூன்றில் இரண்டு பங்கு சிப்பாய்கள் நோய்வாய்பட்டு இறந்தனர் ) மற்றும் 50,000 பொதுமக்கயும் இப்போரில் இறந்தனர். இப்போரின் முடிவில் இறப்பு எண்ணிக்கை சுமார் 750,000 ஆகும் என்று பிங்ஹாம்டன் பல்கலைக்கழக வரலாற்றாசிரியர் ஜே. டேவிட் ஹக்கர் நம்புகிறார், பாரம்பரியமாக மதிப்பிடப்பட்டதைவிட 20 சதவிகிதம் அதிகமாகவும், 850,000 ஆக உயரக்கூடியதாகவும் நம்பப்படுகிறது. \nமற்ற எந்த ஐக்கிய அமெரிக்கப் போர்களை விட இந்த உள்நாட்டுப் போரானது அதிகமான உயிரிழப்புகளை ஏற்படுத்தியது. \n\n1860 ஆம் ஆண்டைய மக்கட்தொகைக் கணக்கெடுப்பின்படி 13 முதல் 43 வயதுடைய வெள்ளையர் ஆண்களில் 8 சதவீதம் பேர் போரில் இறந்தனர். இதில் 6 சதவீதம் வடக்கிலிருந்தும் 18 சதவீதம் தெற்கிலும் வசித்தவர்களாவர். யுத்தத்தின் போது சிறை முகாம்களில் 56,000 படையினர் இறந்தனர். 60,000 ஆண்கள் போரில் தங்கள் கை கால்களை இழந்ததாக மதிப்பிடப்பட்டுள்ளது.\n\nஐக்கிய இராணுவத்தில் ​​பணியாற்றிய இரண்டு மில்லியனுக்கும் அதிகமான 15 சதவிகிதத்தினர் பின்வருமாறு இழப்புகளைச் சந்தித்தனர்.\n\n110,070 பேர் போரின் போது கொல்லப்பட்டனர் (67,000) அல்லது காயங்களால் 43,000 பேர் இறந்தனர் \n199,790 பேர் நோய்வாய்ப்பட்டு இறந்தனர். ( அதில் 75 சதவீதம் பேர் போரினால் ஏற்பட்ட நோயாலும், மீதமுள்ள மற்ற நோய்காரணிகளாலும் இறந்தனர்)\n24,866 பேர் கூட்டமைப்பு சிறை முகாம்களில் இறந்தனர்\n9,058 பேர் விபத்துகளால் அல்லது மூழ்கடித்தல் மூலம் கொல்லப்பட்டனர்\n15,741 மற்ற அல்லது வகைப்படுத்தப்பட முடியாத இறப்புகள்\n359,528 மொத்த இறப்புகள்\nகூடுதலாக கடற்படைகளில் 4,523 பேர் கொல்லப்பட்டனர் (போரில் 2,112) மற்றும் 460 கப்பற்படை வீரர்கள் (148 பேர் போரில்) இறந்தனர்\n\nகூட்டமைப்பின் இறப்பு எண்ணிக்கைகளில் கருப்பினத் துருப்புக்கள் 10 சதவிகிதம் ஆவர். அவர்களில் 15 சதவிகிதம் நோயால் இறந்தனர் ஆனால் போரில் கொல்லப்பட்டவர்களில் 3 சதவிகிதத்திற்கும் குறைவானவர்களே. ஆப்பிரிக்க அமெரிக்கர்களிடையே இழப்புகள் அதிகமாக இருந்தன. கடந்த ஒன்றரை ஆண்டுகளில் அனைத்து இறப்புக்களில் இருந்தும், இராணுவத்தில் பதிவுசெய்யப்பட்ட ஏறத்தாழ 20 சதவீத ஆபிரிக்க அமெரிக்கர்கள் உள்நாட்டுப் போரின் போது தங்கள் உயிர்களை இழந்தனர். குறிப்பிடத்தக்க வகையில், கருப்பின வீரர்களின் இறப்பு விகிதம் வெள்ளை வீரர்களைக் காட்டிலும் கணிசமாக உயர்ந்தது.\n\nSection::::அடிமை முறை.\n19 ஆம் நூற்றாண்டில் அமெரிக்காவின் வடபகுதி மாநிலங்கள் பலவும் அடிமைமுறையினை ஒழித்தவர்கள் பட்டியலில் இணைந்தன. \n"}
{"id": "39706", "url": "https://ta.wikipedia.org/wiki?curid=39706", "title": "ஜெபர்சன் டேவிஸ்", "text": "ஜெபர்சன் டேவிஸ்\n\nஜெபர்சன் ஃபினிஸ் டேவிஸ் என்னும் முழுப்பெயர் கொண்ட ஜெபர்சன் டேவிஸ் (ஜூன் 3, 1808 - டிசம்பர் 6, 1889) அமெரிக்க உள்நாட்டுப் போரின்போது, அமெரிக்க மாநிலங்களின் கூட்டமைப்பின் அரசுத் தலைவராகச் செயலாற்றிய ஒரு அமெரிக்க அரசியல்வாதி ஆவார். உள்நாட்டுப் போர் நடைபெற்ற 1861 தொடக்கம் 1865 வரையான காலப்பகுதி முழுவதும் இவரே கூட்டமைப்பின் அரசுத் தலைவராகப் பணியாற்றினார். இவரது காலத்தில், பெரியதும், தொழில் வளர்ச்சியில் மேம்பட்டதுமாக இருந்த ஐக்கிய அமெரிக்க நாடுகளைத் தோற்கடிப்பதற்கான வழிமுறைகளை இவரால் கண்டறிய முடியவில்லை. பெரும் தோல்விகளைச் சந்தித்த போதிலும், விடுதலை பெறுவதில் இவர் விடாப்பிடியாக இருந்ததால் உள்நாட்டுப்போர் நீண்டுகொண்டே சென்றது. போரின் பின் இவர் மதிப்பு இழந்துவிட்டதாகச் சொல்ல முடியாதாயினும், தென் மாநிலங்களில் இவரது செல்வாக்கை இவரது தளபதியான ராபர்ட் ஈ. லீயின் புகழ் மறைத்து விட்டது எனலாம்.\n\n1865 ஆம் ஆண்டில் டேவிஸ் பிடிபட்டபின்னர் இவர்மீது வழக்குத் தொடரப்பட்டது ஆயினும், சதிக் குற்றச்சாட்டுக்காக இவர் தண்டிக்கப்படாமல் பொதுப் பதவிகளுக்காகப் போட்டியிடும் இவரது உரிமை பறிக்கப்பட்டது. இவர் இறந்து 89 ஆண்டுகளுக்குப் பின், 1978 ஆம் ஆண்டு, இந்தப் பறிப்பு நீக்கப்பட்டது.\n\nவெஸ்ட் பொயிண்டில் கல்வி கற்ற இவர் மெக்சிக்க-அமெரிக்கப் போரில், தொண்டர் போர்ப்படையில் கர்னலாக இருந்து அனுபவம் பெற்றவர். பிராங்ளின் பியர்சின் கீழ் ஐக்கிய அமெரிக்காவின் போர்ச் செயலராகவும் பதவி வகித்தார்.\n"}
{"id": "39710", "url": "https://ta.wikipedia.org/wiki?curid=39710", "title": "அமெரிக்க மாநிலங்களின் கூட்டமைப்பு", "text": "அமெரிக்க மாநிலங்களின் கூட்டமைப்பு\n\nஅமெரிக்க மாநிலங்களின் கூட்டமைப்பு (\"Confederate States of America\") அல்லது கூட்டமைப்பு, கூட்டமைப்பு நாடுகள், சிஎஸ்ஏ (CSA) எனப் பலவாறாக அழைக்கப்பட்ட இது, 1861 க்கும் 1865 ஆம் ஆண்டுக்கு இடைப்பட்ட காலத்தில் ஐக்கிய அமெரிக்காவின் பதினொரு தென் மாநிலங்கள் கூடி அமைத்த ஒரு கூட்டமைப்பு ஆகும். எனினும் இது பிற நாடுகளாலோ அல்லது அனைத்துலகச் சட்டங்களினாலோ ஏற்றுக்கொள்ளப்படாத காரணத்தால், இது எப்போதும் ஒரு முறையான விடுதலை பெற்ற அரசாக இருந்தது இல்லை.\n\nஆபிரகாம் லிங்கன் ஐக்கிய அமெரிக்க நாடுகளின் அதிபராகப் பதவியேற்கும் முன்னர், நாட்டின் தென்பகுதியைச் சேர்ந்த ஏழு மாநிலங்கள் தாங்கள் ஐக்கிய அமெரிக்காவிலிருந்து பிரிவதான அறிவிப்பை வெளியிட்டன. உள்நாட்டுப் போர் தொடங்கிய பின்னர் மேலும் நான்கு மாநிலங்கள் இவற்றுடன் இணைந்து கொண்டன. எனினும், ஐக்கிய அமெரிக்கா பிரிவினையைச் சட்டமுறையற்றதாகக் கொண்டதுடன் கூட்டமைப்பை ஏற்றுக்கொள்ளவும் மறுத்துவிட்டது. பிரித்தானியா, பிரான்ஸ் ஆகிய நாடுகளைச் சேர்ந்த வணிக நிறுவனங்கள் கூட்டமைப்புக்குப் போர்க்கப்பல்களையும் பிற தளவாடங்களையும் விற்றன எனினும், எந்த ஐரோப்பிய நாடும் முறையாகக் கூட்டமைப்பை ஏற்றுக்கொள்ளவில்லை.\n\nதளபதிகளான ராபர்ட் ஈ. லீ, ஜோசேப் ஜான்ஸ்டன் ஆகியோரின் படைகள் 1865 ஏப்ரலில் சரணடைந்தபோது கூட்டமைப்பு குலைந்து விட்டது. இதன் கடைசி அமைச்சரவைக் கூட்டம் மே மாதம் ஜார்ஜியாவில் நடைபெற்றது. ஏறத்தாழ எல்லாக் கூட்டமைப்புப் படைகளுமே ஜூன் மாத இறுதியளவில் சரணடைந்துவிட்டன.\n\nSection::::வரலாறு.\nSection::::பிரிவினைக்கான காரணங்கள்.\nபிரிவினைக்கான உடனடிக் காரணம் 1860 ஆம் ஆண்டுத் தேர்தலில் குடியரசுக் கட்சி பெற்ற வெற்றியும், ஆபிரகாம் லிங்கன் அதிபராகத் தெரிவு செய்யபட்டமையும் ஆகும். தென் மாநிலங்களில் அடிமை முறையை ஆதரித்த சக்திகள், அடிமை முறையை எதிர்த்து வந்த குடியரசுக் கட்சி மிகப் பெரும்பான்மை பலத்துடன் வெற்றி பெற்றதையிட்டுப் பயந்தன. பிரிந்த மாநிலங்களில், தென் கரோலினா, மிசிசிப்பி, ஜார்ஜியா, டெக்சாஸ் ஆகிய மாநிலங்கள், தமது பிரிவினைக்கான காரணங்கள் குறித்து முறையான அறிக்கைகளை வெளியிட்டன. மேற்படி மாநிலங்கள் எல்லாமே அடிமைகளை வைத்திருப்போரின் உரிமைகளுக்கு ஏற்பட்ட பயமுறுத்தல்களைப் பிரிவினைக்கான காரணங்களில் ஒன்றாகக் குறிப்பிட்டிருந்தன. ஜார்ஜியா, வடமாநிலங்களுக்குப் பொருளாதார வளர்ச்சியில் முக்கியத்துவம் கொடுக்கும் மத்திய அரசின் போக்கையும் ஒரு காரணமாகக் குறிப்பிட்டிருந்தது.\n\nஎனினும், பின்னர் கூட்டமைப்பின் துணை அதிபரான அலெக்சாண்டர் ஸ்டீபன்ஸ் நிகழ்த்திய முக்கியமான பேச்சு ஒன்று பிரிவினைக்கான அடிப்படையைத் தெளிவாக விளக்குகிறது. கூட்டமைப்பு அரசின் கொள்கைகளை விளக்கிய அவர், தமது அரசு, நீக்ரோக்கள் வெள்ளையருக்குச் சமமானவர்கள் அல்ல என்னும் உண்மையை அடிப்படையாகக் கொண்டிருப்பதாகவும், அடிமை முறை - மேனிலை இனத்தவருக்குக் கீழ்ப்படிதல் - இயல்பானது என்றும் அவர் கூறினார். உடல்சார்ந்த, தத்துவரீதியான, நெறிமுறைக்கு உட்பட்ட இந்த மாபெரும் உண்மையை அடிப்படையாகக் கொண்ட, உலகின் முதலாவது அரசு தமதே எனவும் அவர் பறைசாற்றினார்.\n\nSection::::தேசியக் கொடிகள்.\nஅமெரிக்க மாநிலங்களின் கூட்டமைப்பின் முதல் அதிகாரப்பூர்வ கொடியானது \"விண்மீன்கள் மற்றும் பட்டைகள்\" (Stars and Bars) என அழைக்கப்பட்டது. - துவக்கத்தில் கூட்டமைப்பு உருவாக்கப்பட்டபோது ஏழு மாநிலங்களில் குறிக்க ஏழு விண்மீன்கள், இருந்தன. மேலும் மாநிலங்களில் இணைந்த போது ஒவ்வொன்றிற்கும் ஒன்று என (கென்டக்கி மற்றும் மிசோரி அப்போது பிரிந்திருந்ததால் அவற்றிற்கு மட்டும் இரண்டு சேர்க்கப்பட்டது) மேலும் 13 விண்மீன்கள் சேர்க்கப்பட்டன.\n\nஎனினும், புல் ரனின் முதல் போரின் போது, சில நேரங்களில் \"ஒன்றிய கொடி\"யிலிருந்து இருந்து \"நட்சத்திரங்கள் மற்றும் பட்டைகள்\" கொடியினை வேறுபடுத்துவது சிரமமானதாக இருந்தது. இதனால் போரிபோது மட்டிம் தனியாக வேறு கொடி பயன்படுத்தப்பட்டது. சட்ட பூர்வமாக இக்கொடி ஏற்கப்படாவிடினும், மக்கள் மத்தியிலும், வீரர்கள் மஹ்தியிலும் இக்கொடி புகழ் பெற்று விளங்கியது. இராணுவ நடவடிக்கைகளில் பயன்படுத்தப்படும் போது இந்த கொடியிலும் கூட சிக்கள்கள் இருந்தன. ஒரு காற்றடிக்காத, இதை எளிதாக சமாதான ஒப்பந்தக் கொடி எனவோ அல்லது சரணடைய அறிவிக்கும் கொடி எனவோ தவறாக கனிக்க வாய்ப்ப்புள்ளது. 1865இல் இதன் மாறுபட்ட வடிவம் ஏற்கப்பட்டது. இப்புதிய வடிவில் இதன் வெள்ளைப்பகுஹ்டி குறுகியும், சிகப்புப்பகுதி நீண்டும் இருந்தது.\n\nSection::::நிலவியல்.\nSection::::தட்பவெப்ப மற்றும் நிலப்பரப்பு.\nஅமெரிக்க மாநிலங்களின் கூட்டமைப்பு, கரையோரங்களைக் கொண்டுரிந்தது. இதனால் இதன் பெரிய பகுதி மணல் அல்லது சதுப்பு நிலமாக இருந்தன. உட்புற பகுதி பெரும்பாலும் விளைநிலங்களை கொண்டிருந்தது. இதில் சில மலைப்பாங்கான பகுதிகளும் இருந்தன. மேற்கு பகுதிகளில் பாலைவனங்கள் இருந்தன. மிசிசிப்பி ஆற்றின் கீழ்ப்பகுதி நாட்டினை இருபகுதிகளாக பிரித்தது..நீட்டின் மிக உயர்ந்த இடமாக (அரிசோனா, மற்றும் நியூ மெக்ஸிக்கோ நீங்கலாக) உள்ள டெக்சிஸில் உள்ள குவாதலூபே குன்று ஆகும்.\n\nSection::::காலநிலை.\nஇப் பகுதியில் லேசான குளிர்காலமும் நீண்ட, சூடான, ஈரப்பதமிக்க கோடைகாலமும் உடைய ஈரமான மிதவெப்ப தட்பவெப்பநிலை இருந்தது. தட்பவெப்பநிலை 100 டிகிரி மேற்கு திசையில் வறண்ட பாலைவனங்கள் முதல் பரந்த சதுப்பு நிலம் (அதாவது புளோரிடா மற்றும் லூசியானா இருப்பது போன்ற) வரை நாடுமுழுக்க பல் வேறுபட்ட நிலையில் இருந்தது. மிதவெப்ப தட்பவெப்பநிலை குளிர்காலத்தை லேசானதாக்கினாலும், இக்காலத்தில் தொற்றுநோய்கள் பரவ வழிவகுத்தது. இதன் விளைவாக, இரு தரப்பிலும் அதிக வீரர்கள் போரில் கொல்லப்பட்டதை விட நோய் தாக்கி இறந்தார். முதல் உலக போருக்கு முன் இது ஒரு இயபான நிகழ்வுஆகும்.\n"}
{"id": "39716", "url": "https://ta.wikipedia.org/wiki?curid=39716", "title": "உள்நாட்டுப் போர்", "text": "உள்நாட்டுப் போர்\n\nஉள்நாட்டுப் போர் என்பது ஒரு நாட்டைச் சேர்ந்த ஒரே பண்பாடு, ஒரே சமூகம் அல்லது வெவ்வேறு பிரிவுகளைச் சேர்ந்த இரு பகுதியினரிடையே, அரசியல் கட்டுப்பாட்டுக்காக நிகழும் போர் ஆகும். பெரிய அளவில் சமுதாய மீளமைப்பை ஏற்படுத்தக்கூடிய சில உள்நாட்டுப் போர்கள் புரட்சிகள் எனப்படுகின்றன. வெற்றி பெற்றாலும், தோல்வியுற்றாலும் ஒழுங்கமைக்கப்பட்ட படைகளைக் கொண்டு மரபுவழியாகப் போர்கள் இடம்பெறுமானால் கிளர்ச்சிகளும் உள்நாட்டுப் போர்களாகக் கொள்ளப்படுவது உண்டு. எனினும் சில வரலாற்றாளர்கள், ஒழுங்கமைக்கப்பட்ட பிரிவினரிடையே அல்லது ஒரு நாட்டின் வரையறுக்கப்பட்ட பகுதிகளிடையே நீடித்து நிகழும் வன்முறையை, அது மரபுவழியாக அல்லது வேறுவிதமாக அமையினும்கூட உள்நாட்டுப் போராகக் கருதலாம் என்கின்றனர்.\n\n\"உள்நாட்டுப் போர்\", \"புரட்சி\" அல்லது வேறு ஏதாவது பெயர்களுக்கு இடையிலான வேறுபாடு எழுந்தமானமானவை ஆகும். உண்மையில் இவ்வேறுபாடுகள் பயன்பாட்டின் மூலமே தீர்மானிக்கப்படுகின்றன. எனினும், \"உள்நாட்டுப் போர்\", \"புரட்சி\" ஆகியவற்றுக்கு இடையிலான வேறுபாடு அடையாளம் காணத் தக்கவையாகவே உள்ளன. 1640 இல் இங்கிலாந்தில் முதலாவது சார்லசின் முடியாட்சியைத் தற்காலிகமாகத் தூக்கியெறிந்த கிளர்ச்சி ஆங்கிலேய உள்நாட்டுப் போர் எனவே குறிப்பிடப்படுகின்றது. இருந்தாலும், சில மாக்சிய வரலாற்றாளர்கள் இதனை ஆங்கிலேயப் புரட்சி என்கின்றனர்.\n\nஅமெரிக்காவில், பிரித்தானியரின் குடியேற்றப் பகுதிகளில் 1770 களில், ஒழுங்கமைக்கப்பட்ட படைகளின் சண்டைகளுடன் இடம்பெற்ற வெற்றிகரமான கிளர்ச்சி அமெரிக்கப் புரட்சி என்று அழைக்கப்படுகிறது. அதே சமயம், 1860 ஐக்கிய அமெரிக்காவின் தென் மாநிலங்களின் கூட்டமைப்பு, மத்திய அரசுக்கு எதிராக நடத்திய தோல்வியடைந்த மரபுவழிப் போர் \"அமெரிக்க உள்நாட்டுப் போர்\" எனப்படுகின்றது. எனினும் அப்போர் நடந்த காலத்தில் கூட்டமைப்பினர் அப் போரை \"இரண்டாவது அமெரிக்கப் புரட்சி\" அல்லது அதனை ஒத்த பெயர்களால் அழைத்தனர். இப்போர் வெற்றி பெற்றிருப்பின் அது \"புரட்சி\" என்றோ, \"விடுதலைப் போர்\" என்றோ அழைக்கப்பட்டிருக்கக் கூடும்.\n\nSection::::முறையான வகைப்பாடு.\nஸ்டான்போர்ட் பல்கலைக்கழகத்தில் உள்நாட்டு யுத்தங்களின் ஒரு அறிஞர் ஜேம்ஸ் ஃபெரோன் உள்நாட்டுப் போரை \"ஒரு பிராந்தியத்தில் அதிகாரத்தை எடுத்துக் கொள்ள அல்லது அரசாங்கக் கொள்கைகளை மாற்றுவதற்காக \nஅல்லது அரசாங்க கொள்கைகளை மாற்றுவதற்காக நடத்தப்படும் ஒழுங்கமைக்கப்பட்ட குழுக்களால் நாட்டிற்குள் போராடும் ஒரு ஒரு வன்முறை மோதல்\". ஆன் ஹிரொனக மேலும் ஒரு உள்நாட்டு யுத்தத்தின் ஒரு பகுதியாக மாநில என்று குறிப்பிடுகிறது. ஒரு உள்நாட்டு கலவரத்தை உள்நாட்டு யுத்தமாக மாற்றியிருக்கும் தீவிரம் கல்வியாளர்களால் போட்டியிடப்படுகிறது. சில அரசியல் விஞ்ஞானிகள் உள்நாட்டு யுத்தத்தை 1000 க்கும் அதிகமான உயிர்களைக் மாண்டிருப்பதாகக் குறிப்பிடுகின்றனர், மற்றவர்கள் மேலும் குறிப்பிடுகையில் குறைந்தபட்சம் 100 பேர் ஒவ்வொரு பக்கத்திலிருந்து வந்திருக்க வேண்டும் என்று குறிப்பிடுகின்றனர். கொர்ரேலிட் ஆப் போர் அறிஞர்களால் பரவலாகப் பயன்படுத்தப்படுகின்ற மோதல்களின், ஒரு உள்நாட்டு யுத்தத்தை 1000 மோதல்களில் மோதல்களுக்கு ஆண்டுதோறும் விவாதப்பொருள் ஆகி வருகின்றது.இந்த விகிதம் இரண்டாம் சூடானிய உள்நாட்டுப் போரில் மற்றும் கம்போடிய உள்நாட்டுப் போரில் கொல்லப்பட்ட மில்லியன் கணக்கான சிறு பகுதிதான், உதாரணமாக, வட அயர்லாந்தின் திரபுல்ஸ் மற்றும் ஆபிரிக்க தேசிய காங்கிரசின் போராட்டம் போன்ற பல உயர்ந்த மோதல்களான மோதல்கள் தவிர, - காலம் தென்னாப்பிரிக்கா.\n\nஆண்டுத் 1000 இறப்புக்களை அடிப்படையாகக் கொண்டு, 1816 முதல் 1997 வரை 213 உள்நாட்டுப் போர்கள் இருந்தன, அவற்றில் 104 போர் 1944 முதல் 1997 வரை நிகழ்ந்தன. 1000-க்கும் குறைவான துருப்புக்கள் மொத்த அளவைப் பயன்படுத்துகிறார்களானால், 1945 மற்றும் 2007 க்கு இடையில் 90 க்கும் மேற்பட்ட உள்நாட்டுப் போர்கள் இருந்தன, 2007 இல் 20 உள்நாட்டுப் போர்கள் நடந்தன.\n\nஜெனீவா உடன்படிக்கைகள் குறிப்பாக \"உள்நாட்டுப் போர்\" என்ற வார்த்தையை வரையறுக்கவில்லை, ஆயினும் \"கட்சிகளின் பொறுப்புகளை ஒரு சர்வதேச குணாம்சத்தில் ஆயுதமேந்திய மோதலில்\" வெளிப்படுத்துகின்றன. இதில் உள்நாட்டுப் போர்கள் அடங்கியிருக்கின்றன, இருப்பினும் உள்நாட்டுப் போரின் குறிப்பிட்ட வரையறையை மாநாடுகளின் உரையில் வழங்கவில்லை.\n\nஆயினும்கூட, ஜெனீவா உடன்படிக்கைகளில் அதன் விளக்கங்கள் மூலம் சில விளக்கங்களை வழங்குவதற்கு செஞ்சிலுவைச் சங்கத்தின் சர்வதேச குழு முயன்றது, பொதுவாக மாநாடுகள் \"மிகவும் பொதுவானவை , எனவே தெளிவற்றவை, அது ஆயுதங்களின் சக்தியால் செய்யப்பட்ட எந்த நடவடிக்கையையும் மூடிமறைக்க எடுக்கப்படலாம் \". அதன்படி, ஜெனீவா உடன்படிக்கையின் பயன்பாடு சார்ந்திருக்கும் 'நிலைமைகள்' குறித்து கருத்துக்கள் வழங்கப்படுகின்றன, ஆனால் வர்ணனையானது, இவை கடுமையான சூழல்களாக கருதப்படக்கூடாது என்று சுட்டிக்காட்டுகின்றன.ICRC பட்டியலிடப்பட்ட நிபந்தனைகள் பின்வருமாறு:\n(ஆ) கிளர்ச்சியுள்ள சிவில் அதிகாரி உண்மையிலேயே அதிகாரத்தை தேசிய அளவில் ஒரு உறுதியான பிரதேசம் உள்ள மக்கள் மீது பயன்படுத்துகிறார். (இ) ஒரு ஒழுங்கமைப்பின் திசையில் ஆயுதப் படைகள் செயல்படுகின்றன\nஅதிகாரம் மற்றும் போரின் சாதாரண சட்டங்களைக் கடைப்பிடிக்கத் தயாராக உள்ளனர். (ஈ) கிளர்ச்சியுள்ள குடிமக்கள் அதிகாரம் கட்டுப்படுத்தப்பட வேண்டும் என்று ஒப்புக்கொள்கிறார்கள்\nமாநாட்டின் விதிகள்.\n\nSection::::காலியர்-ஹொப்ஃபர் மாதிரி உள்நாட்டு யுத்தத்தின் காரணங்கள்.\nஉள்நாட்டுப் போரின் காரணத்தை ஆராயும் அறிஞர்கள் இரண்டு எதிர்ப்புக் கோட்பாடுகள், பேராசை மற்றும் எதிர்ப்பின் மூலம் ஈர்க்கப்படுகிறார்கள். மக்கள் கூறியது: இனப்படுகொலை, மதம் அல்லது வேறு [சமூக உறவுகளின்] அடிப்படையில் வரையறுக்கப்பட்டுள்ளதா, அல்லது முரண்பாடுகளைத் தோற்றுவிப்பதா, யார் தனிநபர்களினதும் குழுக்களினதும் பொருளாதார நலன்களைத் தொடங்குவதாலும், யார் தொடங்க வேண்டும் என்பதனைப் பொறுத்து, உள்நாட்டுப் போரின் நிகழ்வுகளை முன்னறிவிப்பதில் அடையாளம் காணும் விதம் பொருளாதார மற்றும் கட்டமைப்பு காரணிகள் மிகவும் முக்கியத்துவம் வாய்ந்தவை என்ற முடிவை ஆதார பகுப்பாய்வு ஆதரிக்கிறது.\n21-ஆம் நூற்றாண்டின் முற்பகுதியில் உலக வங்கி குழுவினால் உள்நாட்டுப் போர் பற்றிய விரிவான ஆய்வு நடத்தப்பட்டது. 1960 ஆம் ஆண்டு முதல் 1999 வரை உள்நாட்டு யுத்தம் நிகழ்ந்தபோது, கோலியர்-ஹௌஃப்லெர் மாதிரி என்று அழைக்கப்படும் ஆய்வுக் கட்டமைப்பானது 78 ஐந்தாண்டு அதிகரிப்பை பரிசோதித்தது, மேலும் ஒப்பிடுகையில் \"உள்நாட்டுப் போரில்\" 1,167 ஐந்தாண்டு ஊதியங்கள் இருந்தன. தரவு பல்வேறு காரணிகளின் விளைவைப் பார்க்க பின்னடைவு பகுப்பாய்வு அமைக்கிறது.எந்தவொரு ஐந்து வருட காலப்பகுதியிலும் ஒரு உள்நாட்டு யுத்தம் ஏற்படுவதற்கான வாய்ப்பைப் பற்றிய புள்ளியியல் குறிப்பிடத்தக்க விளைவுகளைக் காட்டிய காரணிகள்:\n\nSection::::போதுமான நிதி கிடைக்கும்.\nதேசிய ஏற்றுமதியில் அதிகப்படியான முதன்மை பொருட்களின் தொகு கணிசமான அளவுக்கு அதிகரிக்கும் போது மோதல் ஆபத்தை அதிகரிக்கிறது. \"உச்ச அபாயத்தில்\" உள்ள ஒரு நாடு, 32% மொத்த உள்நாட்டு உற்பத்தியில் கொண்டிருக்கும் பொருட்களுடன், ஒரு ஐந்து வருட காலப்பகுதியில் உள்நாட்டு யுத்தத்திற்கு 22% ஆபத்து உள்ளது, அதே நேரத்தில் ஒரு முதன்மை சரக்கு ஏற்றுமதி இல்லாத நாடு 1% ஆபத்து உள்ளது. பிரித்தெடுக்கப்பட்டபோது, பெட்ரோலியம் மற்றும் பெட்ரோலிய அல்லாத குழுக்கள் வேறுபட்ட முடிவுகளைக் காட்டின: பெட்ரோல் ஏற்றுமதியின் மீதான ஒப்பீட்டளவில் குறைந்த அளவிலான நம்பகத்தன்மை கொண்ட நாடானது சற்றே குறைவான அபாயத்தில் உள்ளது, அதே சமயம் மற்றொரு முதன்மை பொருட்களின் மீதான தேசிய சார்பை விட அதிக அளவு எண்ணெய் ஏற்றுமதி உள்ள நாடு உள்நாட்டு யுத்தத்தின் ஆபத்து உள்ளது.ஆய்வின் ஆசிரியர்கள், இது மற்ற பொருட்களின் செல்வத்தை ஒப்பிடும்போது முதன்மை பொருட்களின் விலையுயர்வு அல்லது கைப்பற்றப்பட்ட எளிமையான விளைவாக இருப்பதாகக் கருதுகின்றனர்; உதாரணமாக, ஆடை தயாரித்தல் அல்லது விருந்தோம்பல் சேவைகள் துறைக்கு ஒப்பிடும்போது, ஒரு தங்க சுரங்க அல்லது எண்ணெய் துறையின் வெளியீட்டைக் கைப்பற்றவும் கட்டுப்படுத்தவும் எளிதானது.\n\nSection::::கிளர்ச்சிக்கான வாய்ப்பு செலவு.\nஅதிக ஆண் உயர்நிலை பள்ளி சேர்க்கை, தனிநபர் வருமானம் மற்றும் பொருளாதார வளர்ச்சி விகிதம் ஆகியவை உள்நாட்டுப் போரின் வாய்ப்புகளை குறைப்பதில் கணிசமான தாக்கத்தை ஏற்படுத்தின.குறிப்பாக, ஒரு மேல்நிலை பள்ளி சேர்க்கை 10% சராசரியைவிட 3% அதிகரித்தது, ஆய்வின் சராசரியைவிட 1% அதிகரித்தது 1% உள்நாட்டுப் போரின் வாய்ப்பு குறைந்துவிட்டது.இந்த மூன்று காரணிகளும் கிளர்ச்சியால் மன்னிக்கப்பட்ட வருவாய்க்குப் பிரதிநிதிகளாக இந்த மூன்று காரணிகளை விளக்கின. இதனால் குறைந்த மன்னிப்பு வருமானம் கிளர்ச்சியை ஊக்குவிக்கிறது. வேறொரு வழிமுறையைத் தெரிந்துகொள்வது: இளைஞர்கள் (உள்நாட்டுப் போர்களில் உள்ள பெரும்பான்மையான போராளிகளை உருவாக்குவது) ஒரு கல்வியைப் பெறுகிறார்களா அல்லது வசதியாக சம்பளம் பெறுகிறார்களா என்று ஒரு கலகத்தில் சேர வாய்ப்பு குறைவு.\n\nSection::::குறை.\nஆதீத \"கவலை\" அல்லது குறை என்பது புள்ளிவிவர ரீதியாக - பொருளாதார சமத்துவம், அரசியல் உரிமைகள், இன துருவப்படுத்தல் மற்றும் மத பாகுபாடு ஆகியவை உட்பட, உள்நாட்டுப் போர்கள், பொருளாதாரம் விடயங்களுக்கான அடையாளங்கள் காரணமாக தொடங்குகின்றன என்கிறது கோட்பாடு. இனக்குழு ஆதிக்கம், மிகப்பெரிய இனக்குழு மக்கள் பெரும்பான்மை மக்களை உள்ளடக்கியது, உள்நாட்டுப் போர் ஆபத்தை அதிகரித்தது. இன ஆதிக்கம் கொண்ட ஒரு நாட்டில் ஒரு உள்நாட்டு யுத்தத்தின் இரு மடங்கு வாய்ப்பு உள்ளது. இருப்பினும் இன, மத பாகுபாடுகளின் ஒருங்கிணைந்த விளைவுகள், அதாவது இரண்டு தனித்துவமான இன, மத குழுக்களிடமிருந்தும், ஒரு உள்நாட்டுப் போரின் குறைந்த வாய்ப்பு என்பதற்கும், அதிகமான வாய்ப்பு, நாட்டையும் தவிர்த்து, கணிசமான மற்றும் நேர்மறையானதாக இருந்தது. இன ஆதிக்கம். சிறுபான்மை குழுக்கள் தாங்கள் ஆதிக்கம் செலுத்துவதாக உணர்ந்தால், கிளர்ச்சியுற்றுள்ளனர் என்று கூறி, இந்த கலகங்கள் அதிகமாக மக்களை ஒரே மாதிரியான மக்கள்தொகையாக ஏற்படுத்துகின்றன, இதனால் எழுச்சியாளர்களுக்கு மேலும் ஒற்றுமை ஏற்படுவதாகவும் இந்த ஆய்வு விளக்குகிறது. இந்த இரண்டு காரணிகளும் பல சந்தர்ப்பங்களில் ஒருவருக்கொருவர் குறைக்கலாம்.\n\nSection::::மக்கள் தொகை அளவு.\nஉள்நாட்டு யுத்த வீழ்ச்சியின் அபாயத்திற்கு பங்களிப்பு செய்யும் பல்வேறு காரணிகள் மக்கள்தொகை அளவில் அதிகரிக்கின்றன. ஒரு உள்நாட்டுப் போரின் ஆபத்து, ஒரு நாட்டின் மக்கள்தொகையின் அளவுடன் ஒப்பிடத்தக்கது.\n\nSection::::நேரம்.\nகடந்த உள்நாட்டுப் போருக்குப் பின்னர் கழிந்திருக்கும் அதிக நேரம், மோதல்கள் மீண்டும் நிகழும் என்பதற்கு இது மிகவும் குறைவு. இந்த ஆய்வுக்கு இரண்டு சாத்தியமான விளக்கங்கள் உள்ளன: ஒரு வாய்ப்பை அடிப்படையாகக் கொண்டது மற்றும் பிற குறைகளை அடிப்படையாகக் கொண்டது. மீதமுள்ள நேரம் மூலதனத்தின் தேய்மானம் பிரதிநிதித்துவப்படுத்தலாம், இந்த கிளர்ச்சி சண்டையிடப்பட்டு, மோதலை மறுதொடக்கம் செய்வதற்கான வாய்ப்பு அதிகரிக்கும். மாற்றாக, பழைய முறைகளை குணப்படுத்துவதற்கான படிப்படியான செயல்பாட்டை இது வரையறுக்கலாம். புலம்பெயர்ந்தவர்களிடமிருந்து நிதியுதவி கிளர்ச்சி-குறிப்பிட்ட மூலதனத்தின் தேய்மானத்தை கைவிடுகையில், புலம்பெயர்ந்தோரின் நிதி நேரம் கணிசமாக குறையும்.\n"}
{"id": "39727", "url": "https://ta.wikipedia.org/wiki?curid=39727", "title": "தமிழ்நாட்டு ஈழத்தமிழர் ஆதரவுப் போராட்டங்கள்", "text": "தமிழ்நாட்டு ஈழத்தமிழர் ஆதரவுப் போராட்டங்கள்\n\nஇலங்கையில் இடம்பெறும் தமிழருக்கு எதிரான வன்செயல்களைக் கண்டித்தும், தமிழர்களின் உரிமை - சுயநிர்ணய போராடாத்தை ஆதரித்து பல்வேறு தமிழ்நாட்டு அமைப்புகள் போராட்டம் நடத்தி வருகின்றன. தமிழ்நாட்டு மக்களின் பெரும்பாலனவர்கள் இலங்கை அரசின் பேரினவாத வன்முறைக் கொடுமைகளுக்கு எதிரானவர்கள் எனினும் இந்திய அரசு இலங்கை அரசுக்கு ஆதரவாக இராணுவ பொருளாதர உதவிகளை வளங்குவது இங்கு குறிக்கத்தக்கது. \nஈழத்தமிழர்களின் போராட்டத்திற்கு ஆதரவாகவும், ஈழத் தமிழர்களுக்கு எதிரான இலங்கை அரசின் போக்கிற்கு எதிராகவும் பல தமிழகத் தலைவர்கள் போராட்டம் தொடங்கியக் காலங்களின் இருந்தே குரல் கொடுத்து வருகின்றனர். அன்மையில் இலங்கையின் போர் நடவடிக்கைகள் தீவிரமடைந்ததைத் தொடர்ந்து, தமிழ் இனவழிப்பு அதிகரித்த நிலையில் தமிழ்நாட்டு தலைவர்கள் மட்டுமல்லாமல், தமிழ்நாட்டுத் தமிழர்களாலும் போராட்டமும் தீவிரமடைந்துள்ளது. தமிழீழத் தனியரசுக்கான ஆதரவு நிலையும் தோன்றியுள்ளது. வே. பிரபாகரனின் நிழல்படங்களையும் புலிக்கொடிகளையும் போராட்டங்களின் போது பயன்படுத்துவதை அவதானிக்க முடிகின்றது.\n\n\n\n"}
{"id": "39739", "url": "https://ta.wikipedia.org/wiki?curid=39739", "title": "லுஷான் தேசிய நிலவியல் பூங்கா", "text": "லுஷான் தேசிய நிலவியல் பூங்கா\n\nலுஷான் தேசிய நிலவியல் பூங்கா சீன மக்கள் குடியரசின் ஜியாங்சி மாகாணத்தில் உள்ள லுஷான் மலைப் பகுதியில் அமைந்துள்ளது. இது, போயாங் ஏரியின் நீரேந்து பகுதியில் 500 சதுர கிலோமீட்டர் பரப்பளவில் பரந்துள்ளது. \n\nஇது உள்ளூர் மக்களால் விரும்பப்படும் ஒரு கோடைக்காலச் சுற்றுலா மையம் ஆகும். இந்தப் பகுதியில் ஏராளமான தாவோயிய, புத்த கன்பூசியச் சுவடுகள் உள்ளன. \n\n"}
{"id": "39741", "url": "https://ta.wikipedia.org/wiki?curid=39741", "title": "ஹுவாங்லோங்", "text": "ஹுவாங்லோங்\n\nஹுவாங்லோங் சீனாவின் சிச்சுவான் மாகாணத்தின் தென்மேற்குப் பகுதியில் உள்ள சோங்பான் என்னும் இடத்திலுள்ள மனதுக்கினிய காட்சிகளைக் கொண்டதும் வரலாற்றுச் சிறப்பு மிக்கதுமான ஒரு பகுதியாகும். இது, சிச்சுவான் மாகாணத்தின் தலைநகரான செங்டுவில் இருந்து வடக்கு-வடமேற்காக 150 கிமீ தொலைவில் மின்ஷான் மலைத்தொடரின் தென் பகுதியில் அமைந்துள்ளது. இப் பகுதி, சிறப்பாக ஹுவாங்லோங்கு, கல்சைட்டுப் படிவுகளால் உருவான பல நிறக் குளங்களாலும்; பல்வகைப்பட்ட காட்டுச் சூழல்முறைமை, பனிமூடிய மலை உச்சிகள், அருவிகள், வெப்ப ஊற்றுக்கள் என்பவற்றால் பெயர் பெற்றது. ஹுவாங்லோங், பெரிய பாண்டாக்கள் போன்ற அழியும் நிலையில் உள்ள விலங்கினங்களின் இருப்பிடமாகவும் உள்ளது. ஹுவாங்லோங் 1992 ஆம் ஆண்டில் யுனெஸ்கோவின் உலக பாரம்பரியக் களமாக அறிவிக்கப்பட்டது.\n"}
{"id": "39748", "url": "https://ta.wikipedia.org/wiki?curid=39748", "title": "திருடப்பட்ட தலைமுறைகள்", "text": "திருடப்பட்ட தலைமுறைகள்\n\nதிருடப்பட்ட தலைமுறைகள் (\"Stolen Generations\") எனப்படுவது ஆஸ்திரேலியாவில் ஆஸ்திரேலியப் பழங்குடிகள் மற்றும் டொரெசு நீரிணை தீவினர்களின் குடும்பங்களில் இருந்து ஆஸ்திரேலிய அரசினாலும் திருச்சபை மடங்களினாலும் அப்போதைய அரசுகளின் இனங்களை ஒன்றிணையச் செய்யும் கொள்கைகளுக்கமைய கிட்டத்தட்ட 1869 முதல் (அதிகாரபூர்வமாக) 1969 வரையான காலப்பகுதிகளில் ஆயிரக்கணக்கில் கட்டாயமாகப் பிரிக்கப்பட்டு எடுத்துச் செல்லப்பட்ட குழந்தைகளின் தலைமுறைகளை அடையாளமிட்டுக் கொடுக்கப்பட்ட பெயராகும். பெப்ரவரி 13, 2008இல் கெவின் ரட் தலைமையிலான ஆஸ்திரேலிய நாடாளுமன்றம் இந்நடவடிக்கையை ஒரு மனித உரிமை மீறல் என அறிவித்தது. கெவின் ரட் ஆஸ்திரேலிய நாடாளுமன்றம் சார்பாக அத்தலைமுறையினரிடம் பகிரங்க மன்னிப்புக் கோரினார்.\n\nSection::::வரலாறு.\nசுமார் 40 ஆயிரம் ஆண்டுகள் தொன்மை வரலாற்றைக் கொண்ட இந்தப் பழங்குடிகள் தமக்கென்று வாழ்வை நதிக்கரையோரங்களிலும், உணவுப் பயிர்களை அண்டிய பகுதிகளிலும் அமைத்துக் கொண்டனர். 1788இல் கொள்ளைக்கார, கொலையாளிக் கைதிகளாக ஆங்கிலேயர்கள் ஆஸ்திரேலியாவில் குடியேறி, இப்பழங்குடிகளைக் கட்டாயமாக துப்பாக்கி முனையில் அவர்களின் இருப்பிடங்களில் இருந்து அகற்றினார்கள். இந்நடவடிக்கையின்போது, ஆயிரக்கணக்கானவர்கள் வேட்டையாடப்பட்டனர்.\n\n1910 முதல் 1969 வரையில் கிட்டத்தட்ட 100,000 வரையிலான சிறுவர்கள் காவற்துறையினராலும், சமூக நலசேவையாளர்கள் என்று சொல்லப்படுபவர்களாலும் இனங்களை ஒன்றிணையச் செய்யும் கொள்கைகளுக்கமைய தம் குடும்பங்களில் இருந்து கட்டாயமாகப் பிரித்தெடுக்கப்பட்டனர். இச்சிறுவர்களில் பெரும்பான்மையோர் ஐந்து வயதுக்குக் கீழேயானவர்கள்.\n\nஇவ்வாறு தம் குடும்பங்களில் இருந்தும் நிரந்தரமாக, பலவந்தமாகப் பிரித்தெடுக்கப்பட சிறுவர்கள் கிறிஸ்தவ ஆலயங்களிலும், சமூக நல அமைப்பு என்று சொல்லப்படும் அமைப்புக்களிலும் அடைத்து வைக்கப்பட்டனர். சிலர் வெள்ளையின மக்களின் தத்தெடுப்புக்கு ஆளானார்கள்.\n\nSection::::விசாரணைகள்.\nமனித உரிமைவாதிகள், மற்றும் பழங்குடிகளில் நன்கு படித்துத் தேறிய புலமையாளர்களின் தொடர்ந்த கண்டனக் குரல்களின் பலனாக, \"வீட்டுக்குக் கொண்டு வாருங்கள்\" (\"Bringing them Home\") என்ற விசாரணை, \"ஆஸ்திரேலிய மனித உரிமை மற்றும் சம உரிமை ஆணை\"யின் தலைவர் \"சேர் ரொனால்ட் வில்சன்\", மற்றும் பழங்குடியினரின் பொதுநல உரிமை ஆணையாளர் \"மிக் டொட்சன்\" ஆகியோரின் மேற்பார்வையில் மே 11, 1995 ஆம் ஆண்டு தொடங்கப்பட்டது. இவர்கள் தமது விசாரணைகளில் ஆஸ்திரேலியாவின் அனைத்து மாநிலங்களுக்கும் பயணம் செய்து மொத்தம் 535 பழங்குடியனரின் வாக்குமூலங்களைப் பதிவு செய்தனர். சுமார் 600ற்கும் மேற்பட்ட ஆவணங்களைத் தேடிக் கண்டுபிடித்தனர். இவ்விசாரணையின் அறிக்கை 700 பக்கங்களில் மே 26, 1997 இல் நாடாளுமன்றில் சமர்ப்பிக்கப்பட்டது. இந்த ஆவணத்தில் வழங்கப்பட்ட 54 பரிந்துரைகளில் முக்கிய மூன்று பரிந்துரைகளாவன:\n\n\nஇந்த ஆவணம் வழங்கப்பட்ட காலத்தில் ஜோன் ஹவார்ட் தலைமையிலான பழமைவாத ஆஸ்திரேலிய லிபரல் கட்சி ஆட்சிப் பொறுப்பை ஏற்றிருந்தது. ஜோன் ஹவார்ட் இவ்வாறு பொது மன்னிப்புக் கேட்பதினால் இத்தலைமுறையினருக்கு பெரும் நட்டஈடு வழங்கப்பட வாய்ப்புண்டு என்ற காரணத்தினால் பொது மன்னிப்புக் கேட்க மறுத்து விட்டார். ஆனாலும் விக்டோரியா, நியூ சவுத் வேல்ஸ், தெற்கு ஆஸ்திரேலியா, வட மாநிலம் ஆகியவை அவற்றிற்குரிய மாநில நாடாளுமன்றங்களில் அதிகாரபூர்வமாக மன்னிப்புக் கேட்டுக் கொண்டன.\n\nSection::::ஆஸ்திரேலிய அரசு மன்னிப்புக் கோரல்.\nடிசம்பர் 11, 2007 இல் புதிதாக தெரிவு செய்யப்பட்ட கெவின் ரட் தலைமையிலான தொழிற் கட்சி அரசு திருடப்பட்ட தலைமுறையினரிடம் தமது முறையான மன்னிப்பைக் கோரும் என அறிவித்தது. மன்னிப்பு வாசகங்களில் இடம்பெறக்கூடிய செய்திகளை பழங்குடித் தலைவர்களிடம் கலந்தாலோசித்து முடிவெடுப்பதாக அறிவித்தது. எதிர்க்கட்சித் தலைவர்களும் இதற்கு ஆதரவாகக் குரல் கொடுத்தனர்.\n\nஇம்மன்னிப்பு வாசகங்களின் மூலம் நட்டஈடு வழங்கல் தவிர்க்கப்பட்டுள்ளது என கெவின் ரட் உறுதியளித்தார்.\n\nபெப்ரவரி 13, 2008 இல் பழங்குடியின மக்களுக்கு துன்பங்களையும் இழப்புகளையும் ஏற்படுத்தக்கூடியவாறு அமைந்துள்ள அரசின் கொள்கைகள் மற்றும் சட்டங்கள் என்பவற்றிற்காக அனைத்துப் பழங்குடியின மக்களிடமும் பிரதமர் கெவின் ரட் நாடாளுமன்றத்தில் மன்னிப்புக் கேட்டார்.\n\n\n"}
{"id": "39773", "url": "https://ta.wikipedia.org/wiki?curid=39773", "title": "காம்பியா", "text": "காம்பியா\n\nகாம்பியா அல்லது காம்பியா குடியரசு (\"The Gambia\"), ஒரு மேற்கு ஆபிரிக்க நாடாகும். ஆபிரிக்கக் கண்டத்தில் இதுவே மிகவும் சிறிய நாடாகும். இதன் எல்லைகளில் வடக்கு, கிழக்கு மற்றும் தெற்குப் பக்கங்களில் செனெகல், மேற்கில் அட்லாண்டிக் பெருங்கடலின் ஒரு சிறு பகுதியும் அமைந்திருக்கின்றன. காம்பியா ஆறு இந்நாட்டின் நடுப்பகுதிக்கூடாக சென்று அட்லாண்டிக் பெருங்கடலை அடைகிறது. பெப்ரவரி 18, 1965 இல் காம்பியா பிரித்தானியாவிடம் இருந்து விடுதலை பெற்றது. இதன் தலைநகரம் பஞ்சுல் ஆகும்.\n\nSection::::புவியியல்.\nகாம்பியா அளவில் மிகவும் சிறிய குறுகிய நாடாகும். இதன் அகலம் 48 கிலோ மீட்டருக்கும் குறைவானதாகும். மொத்தப் பரப்பளவு 11,300 கிமீ². 1889 இல் ஐக்கிய இராச்சியத்துக்கும் பிரான்சிற்கும் இடையில் ஏற்பட்ட உடன்பாட்டில் இதன் தற்போதைய எல்லைகள் வரையறுக்கப்பட்டன. காம்பியா ஏறத்தாழ முழுமையாக செனகல் நாட்டினால் சூழப்பட்டுள்ளது.\n\nSection::::மக்கள்.\nகாம்பியாவில் பல இனத்தவர்கள் வாழ்கிறார்கள். அனைவரும் தத்தமது மொழியையும் கலாச்சாரத்தையும் பேணி வருகிறார்கள். மண்டிங்கா பழங்குடியினர் ஆகக்கூடிய மக்கள் தொகையைக் கொண்டுள்ளன. இவர்களுக்கு அடுத்த படியாக ஃபூல, வோலொஃப், ஜோலா, மற்றும் செரஹூல் ஆகியோர் வசிக்கின்றனர். கிட்டத்தட்ட 3,500 ஐரோப்பியரும், லெபனீயரும் உள்ளனர். இது மொத்த மக்கள் தொகையான 1,517,000 இல் 23 விழுக்காடாகும்.\n\nஇங்குள்ள 90 வீதமானோர் இங்கு முஸ்லிம்கள் ஆவர். மீதமானோர் கிறிஸ்தவர்கள்.\n\n\n"}
{"id": "39781", "url": "https://ta.wikipedia.org/wiki?curid=39781", "title": "வுலிங்யுவான்", "text": "வுலிங்யுவான்\n\nவுலிங்யுவான் சீனாவின் ஹுனான் மாகாணத்தில் உள்ள காட்சி மற்றும் வரலாற்றுச் சிறப்பு மிக்க ஒரு பகுதியாகும். இப்பகுதி, ஏறத்தாழ 3100 உயரமான மணற்கற் தூண்களினால் பெயர் பெற்றது. இவற்றுட் சில 200 மீட்டர்களுக்கு மேல் உயரமான இவை மென்மையான பாறைகள் கரைந்ததனால் ஏற்பட்ட அமைப்புக்கள் ஆகும். இது ஹுனான் மாகாணத்தின் தலைநகரான சாங்ஷாவிலிருந்து 270 கிமீ தொலைவில் உள்ள சாங்ஜியாஜியே (Zhangjiajie) நகரின் ஒரு பகுதியாகும். இவ்விடம் மற்றும் ஆள்கூறுகளிடையே அமைந்துள்ளது. 1992 ஆம் ஆண்டில் இப்பகுதி யுனெஸ்கோவின் உலக பாரம்பரியக் களமாக அறிவிக்கப்பட்டது. \n\n\n"}
{"id": "39782", "url": "https://ta.wikipedia.org/wiki?curid=39782", "title": "ஜியுசாய்கோ பள்ளத்தாக்கு", "text": "ஜியுசாய்கோ பள்ளத்தாக்கு\n\nஜியுசாய்கோ பள்ளத்தாக்கு சீனாவின் சிச்சுவான் மாகாணத்தின் வடக்குப் பகுதியில் உள்ள ஒரு இயற்கை காப்பகம் ஆகும். இது பல மட்டங்களில் அமைந்த அருவிகளுக்கும், பல நிறங்களிலான ஏரிகளுக்கும் பெயர் பெற்றது. 1992 ஆம் ஆண்டில் இது யுனெஸ்கோ உலக பாரம்பரியக் களமாக அறிவிக்கப்பட்டது. காக்கப்பட்ட பகுதிகளுக்கான IUCN வகைப்பாட்டு முறைமையின்படி, இது வகை V (காக்கப்பட்ட நிலத்தோற்றம்) என்பதற்குள் அடங்கும். \n\nSection::::புவியியலும் காலநிலையும்.\nஜியுசாய்கோ மின்ஷான் மலைத் தொடரின் தென் முனையில் மாகாணத் தலைநகரான செங்டுவுக்கு வடக்கே 330 கிமீ தொலைவில் அமைந்துள்ளது. இது முன்னர் நான்பிங் கவுண்டி என அழைக்கப்பட்ட ஜியுசாய்கோ கவுண்டியின் ஒரு பகுதியாகும். இவ்விடம் சிச்சுவான் மாகாணத்தில், அதன் கான்சு மாகாணத்துடனான எல்லைக்கு அருகிலுள்ள ஆபா திபேத்திய கியாங் தன்னாட்சி அதிகாரஎல்லைப் பகுதிக்கு உட்பட்டது.\nஇப்பள்ளத்தாக்கு குறைந்தது 240 சதுர கிலோமீட்டர் பரப்பளவைத் தன்னுள் அடக்கியுள்ளது. சில காப்பு நிறுவனங்கள், 400 - 600 சதுர கிமீ பரப்பளவுகொண்ட இடைநிலைப் பகுதிகளையும் உள்ளடக்கி, இதனை 600 - 700 சதுர கிமீ என்கின்றன. இப்பகுதியின் உயரம் ஷுசெங் நீர்வெளியேற்றப் பகுதிக்கு அண்மையில் 1,998 - 2,140 மீட்டர்கள் தொடக்கம் கான்சிகொங்காய் மலையில் உள்ள செச்சாவா நீர்வெளியேற்றப் பகுதியில் 4,558 - 4,764 மீட்டர்கள் வரை வேறுபடுகின்றது. \n\n\n"}
{"id": "39783", "url": "https://ta.wikipedia.org/wiki?curid=39783", "title": "சீன மாகாணங்கள்", "text": "சீன மாகாணங்கள்\n\nசீனாவில் மாகாணங்கள் என்பது சீன மொழியில் \"ஷெங்\" எனப்படும் நிர்வாகப் பிரிவைக் குறிக்கிறது. மாநகரசபைகள், தன்னாட்சிப் பகுதிகள், சிறப்பு நிர்வாகப் பகுதிகள் என்பவற்றோடு மாகாணங்களும் சீனாவின் முதல் நிலை நிர்வாகப் பிரிவுகள் அல்லது மாகாணமட்ட நிர்வாகப் பிரிவுகள் எனப்படுகின்றன. சீனா தாய்வானையும் மக்கள் சீனக் குடியரசின் ஒரு மாகாணமாகக் கருதுகிறது. எனினும் இது அதன் கட்டுப்பாட்டுக்குள் இல்லை. எனவே மக்கள் சீனக்குடியரசின் 23 மாகாணமட்ட நிவாகப் பிரிவுகளில், 22 நிர்வாகப் பிரிவுகள் சீன அரசின் கீழ் உள்ளன.\n"}
{"id": "39801", "url": "https://ta.wikipedia.org/wiki?curid=39801", "title": "கொசோவோ", "text": "கொசோவோ\n\nகொசோவோ (\"Kosovo\", அல்பேனிய மொழி: Kosova அல்லது Kosovë, சேர்பிய மொழி: Косово, Kosovo) சேர்பியாவிடம் இருந்து பெப்ரவரி 17, 2008 இல் ஒருதலைப் பட்சமாக விடுதலையை அறிவித்த நாடாகும். இது தென்கிழக்கு ஐரோப்பாவில் உள்ளது. 1999 முதல் இது ஐக்கிய நாடுகளின் நிர்வாகத்தின் கீழ் இயங்கியது.\n\n"}
{"id": "39802", "url": "https://ta.wikipedia.org/wiki?curid=39802", "title": "டிரினிடாட்", "text": "டிரினிடாட்\n\nடிரினிடாட் (ஆங்: \"Trinidad\") என்பது திரினிடாட் டொபாகோ என்னும் நாட்டைச் சேர்ந்த 23 தீவுகளில் மிகப்பெரியதும் மக்கள்தொகை மிகுந்ததுமான தீவு. டிரினிடாட், கரிபியன் பகுதியின் தென்கோடியில் உள்ளது. வெனிசுவேலாவின் வடகிழக்குக் கரையில் இருந்து 11 கிமீ தொலைவில் உள்ளது. இத்தீவின் பரப்பளவு 4,769 ச.கி.மீ. ஆகும். \n\n\n"}
{"id": "39808", "url": "https://ta.wikipedia.org/wiki?curid=39808", "title": "மீர்", "text": "மீர்\n\nமீர் அல்லது மிர் (\"Mir\", ரஷ்ய மொழி: Мир), சோவியத் ஒன்றியத்தின் (தற்போது ரஷ்யா) பூமியைச் சுற்றி வர ஏவப்பட்ட ஒரு விண்நிலையம் ஆகும். விண்வெளியில் முதன் முதலில் நிறுவப்பட்ட நீண்ட-கால தொழிற்பாடுடைய விண்நிலையம் இதுவாகும். உலக அமைதியின் சின்னமாக சோவியத் ஒன்றியம் இதனை உருவாக்கியது. 1986 ஆம் ஆண்டு பெப்ரவரி 19 இல் இந்நிலையம் விண்ணுக்கு ஏவப்பட்டது. \"மீர்\" என்பது ரஷ்ய மொழியில் \"சமாதானம்\" அல்லது \"அமைதி\" எனப் பொருள்படும். விண்வெளி வீரர்கள் பூமியிலிருந்து மீள் விண்கப்பலில் பயணம் செய்து, விண்வெளியில் நிரந்தரமாகக் குடியேற சோவியத்தின் இத்திட்டம் வழிகோலியது. ரஷ்ய விண்கப்பலான சோயுஸ் மூலமாக முதலில் விண்வெளி ஆய்வாளர்கள் பயணம் செய்து, மீர் நிலையத்தோடு இணைக்கப்பட்டு இடம் மாறிக்கொண்டனர். அதன் பின்னர் நாசாவின் அட்லாண்டிஸ் மீள்விண்ணோடம் மீருடன் இணைந்தது.\n\nமீர் விண்வெளி நிலையம் மார்ச் 23, 2001 வரை இயங்கியது. இது பின்னர் புவியின் சுற்று வட்டத்தில் இருந்து கட்டாயமாக விலக்கப்பட்டு தென் பசிபிக் பெருங்கடலில் விழுந்து மூழ்க விடப்பட்டது.\n\n"}
{"id": "39821", "url": "https://ta.wikipedia.org/wiki?curid=39821", "title": "அன்ஹுயி மாகாணம்", "text": "அன்ஹுயி மாகாணம்\n\nஅன்ஹுயி மக்கள் சீனக் குடியரசில் உள்ள ஒரு மாகாணம் ஆகும். கிழக்குச் சீனாவில் யாங்சீ ஆறு மற்றும் ஹுவைஹீ ஆறு ஆகியவற்றின் நீரேந்து பகுதிகளுக்குக் குறுக்கே அமைந்துள்ள இது, கிழக்கில் ஜியாங்சூ, தென்கிழக்கில் செஜியாங், தெற்கில் ஜியாங்சி, தென்மேற்கில் ஹுபேய், வடமேற்கில் ஹெனான், வடக்கின் ஒரு சிறு பகுதியில் சாண்டோங் ஆகிய மாகாணங்களை எல்லைகளாகக் கொண்டுள்ளது. ஹேபேய் இம் மாகாணத்தின் தலைநகரம் ஆகும்.\n\nSection::::பெயர்.\n\"அன்ஹுயி\" என்னும் பெயர், தென் சீனாவிலுள்ள இரு நகரங்களான அன்கிங், இன்று ஹுவான்ஷான் நகரம் என அழைக்கப்படும் ஹுயிசூ ஆகியவற்றின் பெயர்களின் சேர்க்கையால் பெறப்பட்டது. அன்ஹுயில், வான் என்னும் பழைய நாடொன்று இருந்ததுடன், \"வான்\" மலையும், \"வான்\" என்னும் ஒரு ஆறும் இருப்பதால் இந்த மாகாணத்தை \"வான்\" என்னும் சுருக்கப் பெயரால் அழைப்பதுண்டு. \n\n"}
{"id": "39823", "url": "https://ta.wikipedia.org/wiki?curid=39823", "title": "புஜியான் மாகாணம்", "text": "புஜியான் மாகாணம்\n\nபுஜியான் மக்கள் சீனக் குடியரசின் தென்கிழக்குக் கரையோரமாக அமைந்துள்ள ஒரு மாகாணம் ஆகும். வடக்கில் ஷெஜியாங்யும், மேற்கில் ஷியாங்சியும், தெற்கில் குவாங்டோங்கும், எல்லைகளாக உள்ளன. தாய்வான், தாய்வான் நீரிணைக்கு அப்பால் தெற்குப் பக்கத்தில் அமைந்துள்ளது. \n\nபுஜியான் என்னும் பெயர் \"புஷூ\", \"ஜியானூ\" என்னும் இரு நகரங்களின் பெயர்களின் சேர்க்கையால் உருவானது. டாங் மரபுக் காலத்தில் இப் பெயர் முதலில் பயன்படுத்தப்பட்டது.\n\nபுஜியானின் பெரும் பகுதி மக்கள் சீனக்குடியரசின் ஆளுகைக்கு உட்பட்டது. எனினும், கின்மென் தீவுக் கூட்டமும், மாற்சூவும் தாய்வானில் உள்ள சீனக் குடியரசின் கட்டுப்பாட்டில் உள்ளது. \n\n"}
{"id": "39826", "url": "https://ta.wikipedia.org/wiki?curid=39826", "title": "பிரதேச செயலாளர் பிரிவுகளின் பட்டியல் - சபரகமுவா மாகாணம், இலங்கை", "text": "பிரதேச செயலாளர் பிரிவுகளின் பட்டியல் - சபரகமுவா மாகாணம், இலங்கை\n\nநிர்வாக நடவடிக்கைகளுக்காக இலங்கையின் சபரகமுவா மாகாணம் 28 பிரதேச செயலாளர் பிரிவுகளாகப் பிரிக்கப்பட்டுள்ளது. இதில் இரத்தினபுரி மாவட்டம் 17 பிரிவுகளையும், கேகாலை மாவட்டம் 11 பிரிவுகளையும் கொண்டுள்ளது. 388 சதுர கிலோமீட்டர் பரப்பளவைக் கொண்ட இரத்தினபுரி மாவட்டத்தின் எம்பிலிபிட்டியா பிரதேச செயலாளர் பிரிவு மிகப் பெரிய பிரதேச செயலாளர் பிரிவாகவும் 80 சதுர கிலோமீட்டர் பரப்பளவைக் கொண்ட இரத்தினபுரி மாவட்டத்தின் ஒபநாயக்கா பிரதேச செயலாளர் பிரிவு மிகச் சிறிய பிரதேச செயலாளர் பிரிவாகவும் காணப்படுகிறது.\n\nSection::::இரத்தினபுரி மாவட்டம்.\nஇரத்தினபுரி மாவட்டம் 17 பிரதேச செயளாலர் பிரிவுகளாக பிரிக்கப்பட்டு நிர்வகிக்கப்படுகிறது.\n\n\nSection::::கேகாலை மாவட்டம்.\nகேகாலை மாவட்டம் 11 பிரதேச செயளாலர் பிரிவுகளாக பிரிக்கப்பட்டு நிர்வகிக்கப்படுகிறது\n"}
{"id": "39828", "url": "https://ta.wikipedia.org/wiki?curid=39828", "title": "1627", "text": "1627\n\n1627 (MDCXXVII) ஒரு வெள்ளிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் திங்கட்கிழமையில் ஆரம்பமான ஒரு சாதாரண ஆண்டாகும்.\n\n\n\n\n"}
{"id": "39830", "url": "https://ta.wikipedia.org/wiki?curid=39830", "title": "தாமரன்கோட்டை", "text": "தாமரன்கோட்டை\n\nதாமரன்கோட்டை, தஞ்சாவூர் மாவட்டத்தின், பட்டுக்கோட்டை வட்டதிற்கு உட்பட்ட ஒரு வேளாண் ஊர் . பட்டுக்கோட்டையிலிருந்து நாகப்பட்டிணம் செல்லும் நெடுஞ்சாலையில் 10 கி.மீ தொலைவில் தாமரன்கோட்டை அமைந்துள்ளது. இந்த ஊர், பட்டுக்கோட்டை சட்டமன்றத் தொகுதியின் கீழும், தஞ்சாவூர் நாடாளுமன்ற தொகுதியின் கீழும் வருகின்றது.\n\nSection::::மக்கள் அமைப்பு.\nதமிழகத்தைச் சேர்ந்த பெரும்பாலான ஊர்களைப்போல் தாமரன்கோட்டையும் வகுப்பு அடிப்படையிலான மக்கள் அமைப்பை கொண்டிருக்கிறது. மக்களின் வாழ்விலும், பொருளாதாரத்திலும், மக்கள் உயர்வு தாழ்விலும் வகுப்பு முதன்மை பங்கு வகிக்கிறது. பெரும்பான்மையானவர்கள் உழவுத்தொழில் புரியம் மக்கள். மற்றையோர் உழவுசார் தொழில் புரிபவர்கள்.\n\nSection::::மக்கள் தொகை.\nஇந்திய அரசாங்கத்தின் கடந்த கணக்கெடுப்பின்படி தாமரன்கோட்டை வடக்கில் 1,460 வீடுகளில் 6,031 பேரும்(2,872 ஆண்கள், 3,159 பெண்கள்), தாமரன்கோட்டை தெற்கில் 1110 வீடுகளில் 4,499 பேரும்( 2,156 ஆண்கள் 2,343 பெண்கள்) வசிக்கிறார்கள்..\n\nSection::::வேளாண்மையும் பொருளாதாரமும்.\nவேளாண்மையே தாமரன்கோட்டையின் முக்கிய பொருளாதாரமாக விளங்குகிறது. காவிரி பாசனத்திட்டத்தின் கீழ் வந்தாலும், கடைமடைப் பகுதியாக இருப்பதால், ஆற்று நீர் பெரும்பாலும் இந்த பகுதி நிலங்களுக்கு வருவதில்லை. ஆழ்குழாய் கிணறுகளில் இருந்தே பெரும்பாலான நிலங்கள் பாசனம் பெறுகின்றன. அது தவிர பருவ மழைகளின் உதவியுடன் பெரும்பான்மையான நிலங்களில் முப்போகம் பயிரிடப்படுகின்றன. இரண்டு போகம் நெல்லும்(சம்பா மற்றும் குறுவை) ஒரு போகம் மாற்றுப் பயிரும்(நிலக்கடலை, உளுந்து மற்றும் எள்) சாகுபடி செய்யப்படுகின்றன. நெல்லைத்தவிர, தென்னை ஒரு முக்கியமான பயிராகும். சமீப காலங்களில், வெகுவான நஞ்சை நிலங்கள், தென்னை பயிரிடப்பட்டு புஞ்சை நிலத்தோப்புகளாக மாற்றப்படுகின்றன. தென்னந்தோப்பின் மூலம் வருடம் முழுவதும் வருமானம் வருவதும், நெல் பயிரிடுவதில் உள்ள அதிக வேலையும், வேளாண் கூலித்தொழிலாளர் பற்றாக்குறையும் அதற்கு முக்கிய காரணிகளாகும்.\n\nவிரிவடைந்துவரும் மக்கள் தொகையையும், மக்களின் பொருளாதார வேலைவாய்ப்புத் தேவைகளையும் உழவுத்தொழிலால் மட்டுமே இப்பொழுது பூர்த்தி செய்யமுடியவில்லை. மாற்றுத் தொழில்களும் பரவலாகி வருகின்றன. பெரும்பாலான இளைஞர்கள் வேலைதேடி சிங்கப்பூர், ஐக்கிய அமீரகம், மலேசியா போன்ற நாடுகளுக்கு புலம் பெயர்ந்து வருகிறார்கள். சமீப காலமாக ஜப்பான், பிரிட்டன், கனடா போன்ற நாடுகளுக்கு வேலைதேடி புலம் பெயர்வதும் பரவலாகிவருகிறது.\n\nSection::::கல்வி.\nஎழுத்தறிவு பற்றி அதிகாரப்பூர்வமான தகவல் இல்லை. ஆனாலும் தமிழக சராசரியை விட அதிகம் என்று கருதப்படுகிறது. வேளான்மை செழித்து வந்ததால் காலகாலமாக மக்கள் கல்வியின்பால் அதிக கவனம் செலுத்தவில்லை. சமீப காலங்கள், கல்வியின் முக்கியத்துவம் உணரப்பட்டு பெரும்பான்மையானோர் குறைந்தபட்சம் கல்லூரி வரை கல்வி பயில முயற்சிக்கின்றனர். இவ்வூரில் ஒரு மேல்நிலைப்பள்ளியும், இரண்டு அரசு தொடக்கப் பள்ளிகளும் உள்ளன. ஒரு ஆசிரியர் பயிற்சி நிறுவனமும் உள்ளது.\n\nSection::::மதம் மற்றும் கோயில்கள்.\nபெரும்பாலான மக்கள் இந்து மதத்தை பின்பற்றுகின்றனர். இரண்டு அல்லது மூன்று இசுலாமிய மற்றும் கிரித்துவ குடும்பங்கள் தொழில் சார்ந்து வசித்து வருகின்றனர். இது ஒரு சிற்றூராயினும் நிறைய கோயில்கள் உள்ளன.\n\nகண்டேசுவரர் கோயில் (சிவன் கோயில்)\n\nஇவ்வூரின் மிகப்பெரியதும் மிகப் பழைமையானதுமானது இக்கோயில். இது ஒரு பாடல் பெறாத தலம். இதன் வரலாறை இதுவரை யாரும் சரியாக ஆராய்ந்து ஆவணப்படுத்தவில்லை. இவ்வூரின் மிகப்பெரிய நிலக்கிழாரும் இந்த கோயிலே. சுமார் 40 ஏக்கருக்கும் மேலான நிலங்கள் இந்த கோயிலுக்கு சொந்தம். வைகாசி மாதத்தில் இரண்டு வாரங்களுக்கு சிறப்பாக வைகாசி விசாகத் திருவிழா கொண்டாடப்படுகிறது. அது தவிர, ஒவ்வொரு பிரதோசமும் சிவராத்திரியும் சிறப்பாக கொண்டாடப்படுகிறது. இக்கோயிலின் முக்கிய கடவுளாக கண்டேசுவரர் இருக்கிறார். கூடுதலாக, வினாயகர், முருகன், பைரவர் ஆகியோருக்கும் சன்னிதிகள் உள்ளன.\n\nதீக்குதித்த அம்மன் கோயில்\n\nதனது கனவனின் சிதையில் இறங்கி உயிர்துறந்த ஒரு மூதாதையரை கடவுளாகக் கொண்டது இக்கோயில். உடன்கட்டை ஏறுவது இவ்வூரில் முன்போ இப்போதோ அதிகமாக புழக்கத்தில் இல்லை. இருப்பினும் இத்தலம் இவ்வூரில் அதிக பக்தியுடனும் மரியாதையுடனும் வணங்கப்படுகிறது. சித்திரை முதல் ஞாயிறன்று, நாற்பது நாட்கள் மாலை அணிந்து விரதம் இருந்த பக்கதர்கள்(ஆண்கள் மட்டுமே) அம்மனின் ஆசி கோரி தீக்குழியில் நடந்து சென்று அம்மனை வழிபடுவர்.\n\nஇதர கோயில்கள்\n\nவீரனார், அய்யனார், முனியடியார் போன்ற காவல் தெய்வங்களுக்கான கோயில்களும் உள்ளன. வினாயகர் கோயிலும் அய்யப்பன் கோயிலும் உள்ளன. இவ்வூரில் பல ஆண்டுகளாக இருந்த ஒரு முருகன் கோயில் தற்போது சிதைவுண்ட நிலையில் உள்ளது.\n\n\nSection::::உள்ளாட்சி மற்றும் மக்கள் பிரதிநிதிகள்.\nதாமரன்கோட்டை ஒரு ஊராட்சியாகும். ஊராட்சியின் தலைவர் பதவியை தற்போது திருமதி சுபத்ரா அவர்கள் வகித்துவருகிறார்கள். பட்டுக்கோட்டை ஊராட்சி ஒன்றியத்தின் தாமரன்கோட்டை பிரதிநிதி பதவியை திருமதி இரஞ்சனா தேவி(திமுக) அவர்கள் வகித்துவருகிறார்கள். இவர் பட்டுக்கோட்டை ஊராட்சி ஒன்றியத்தின் தலைவரும் ஆவார்.\n\n\nSection::::சுற்றியுள்ள ஊர்கள்.\nவடக்கில் வாட்டாகுடி, அத்திவெட்டி, கிழக்கில் பரக்கலக்கோட்டை, தென்கிழக்கில் செங்கப்படுத்தான்காடு, மஞ்சவயல், மறவக்காடு, மேற்கில் துவரங்குறிச்சி, மன்னங்காடு ஆகிய ஊர்கள் தாமரங்கோட்டையை சுற்றி அமைந்துள்ளன.\n\n\n"}
{"id": "39831", "url": "https://ta.wikipedia.org/wiki?curid=39831", "title": "தமிழன் சடுகுடு மன்றம்", "text": "தமிழன் சடுகுடு மன்றம்\n\nதஞ்சாவூர் மாவட்டம், பட்டுக்கோட்டை வட்டம், தாமரன்கோட்டை கிராமத்தில் சுமார் நாற்பது ஆண்டுகளாக இந்த மன்றம் இயங்கி வருகிறது. இதன் முக்கிய பணி தமிழர் திருநாள் பொங்கல்(தை மாதம் முதல் நாள்) அன்று விளையாட்டு போட்டிகள் மற்றும் கலை நிகழ்ச்சிகளை நடத்துவதாகும். இடைவிடாமல் பல ஆண்டுகளாக தொடர்ந்து இந்த நிகழ்ச்சிகளை நடத்திவருவது இதன் முக்கிய சிறப்பாகும்.\n\nSection::::மன்ற அமைப்பு.\nஇம்மன்றத்திற்கு நிரந்தரமான அமைப்போ, பதிவு செய்யப்பட்ட சட்ட முறைகளோ இல்லை. ஆர்வமுள்ள உள்ளூர் இளைஞர்கள் ஒன்றுகூடி ஒவ்வொரு ஆண்டும் நிகழ்ச்சிகளை நடத்துவார்கள். \n\nSection::::நிதி ஆதாரம்.\nமுற்றிலும் ஆர்வலர்களால் நடத்தப்படும் இம்மன்றம் உள்ளூர் மக்களிடம் மற்றும் கடைகளிலிடம் இருந்தும் நிதி ஆதாரம் பெறுகிறது. இது தவிர போட்டிகளுக்கான நுழைவுக் கட்டணமும் ஒரு முக்கிய நிதி ஆதாரமாகும்\n"}
{"id": "39840", "url": "https://ta.wikipedia.org/wiki?curid=39840", "title": "பண்ணார்கட்டா சாலை", "text": "பண்ணார்கட்டா சாலை\n\n\"பண்ணார்கட்டா சாலை\" கர்நாடகத்தில் உள்ள ஒரு மாநிலச்சாலை. இது பெங்களூரு நகரத்தில் ஆரம்பித்து பண்ணார்கட்டா கிராமம், ஜிகனி வழியாக ஆனெக்கல் தாலுகாவில் முடிவடைகிறது.\n\nமுன்பு பண்ணார்கட்டா சாலை, ஆனெக்கல் சாலை என்று அழைக்கப்பட்டது. நாளடைவில் இது பிரசித்தி பெற்ற சுற்றுலாத்தலமான பண்ணார்கட்டா தேசியப்பூங்கா இந்த சாலையில் இருப்பதால் பண்ணார்கட்டா சாலை ஆனது.\n\nSection::::மருத்தவ மனைகள்.\nவோக் ஹார்ட் மருத்துவமனை, அப்பல்லோ மருத்துவமனை, சாகர் அப்பல்லோ மருத்துவமனை மற்றும் ஜெயதேவா மருத்துவமனை \n\nSection::::அஞ்சல் குறியீடு.\n560 029, 560 076 and 560 079\n"}
{"id": "39846", "url": "https://ta.wikipedia.org/wiki?curid=39846", "title": "தலைமன்னார் வடக்கு கிராம அலுவலர் பிரிவு", "text": "தலைமன்னார் வடக்கு கிராம அலுவலர் பிரிவு\n\nMN/48 இலக்கம் உள்ள தலைமன்னார் வடக்கு கிராம அலுவலர் பிரிவு இலங்கையில் மன்னார் மாவட்டத்தில் மன்னார் நகரம் பிரதேச செயலாளர் பிரிவில் உள்ள ஓர் கீழ் நிலை நிர்வாகப் பிரிவு ஆகும். இப்பகுதியானது 1.79 சதுர கிலோமீட்டர் விஸ்தீரணம் உள்ளது. இக்கிராம அலுவலர் பிரிவானது தலைமன்னார் 3ஆம் வட்டாரம், தலைமன்னார் 4ஆம் வட்டாரம் ஆகிய பகுதிகளை உள்ளடக்கியுள்ளது.\n\n"}
{"id": "39847", "url": "https://ta.wikipedia.org/wiki?curid=39847", "title": "தலைமன்னார் கிழக்கு கிராம அலுவலர் பிரிவு", "text": "தலைமன்னார் கிழக்கு கிராம அலுவலர் பிரிவு\n\nMN/49 இலக்கம் உள்ள தலைமன்னார் வடக்கு கிராம அலுவலர் பிரிவு இலங்கையில் மன்னார் மாவட்டத்தில் மன்னார் நகரம் பிரதேச செயலாளர் பிரிவு இல் உள்ள ஓர் கீழ் நிலை நிர்வாகப் பிரிவு ஆகும். இப்பகுதியானது 4.68 சதுர கிலோமீட்டரில் பரம்பியுள்ளது. இப்பகுதியானது தலைமன்னார் 5ஆம் வட்டாரம் பகுதியை உள்ளடக்கியுள்ளது.\n\n"}
{"id": "39848", "url": "https://ta.wikipedia.org/wiki?curid=39848", "title": "சீனப் பொதுவுடமைக் கட்சி", "text": "சீனப் பொதுவுடமைக் கட்சி\n\nசீனப் பொதுவுடமைக் கட்சி (சீபொக) அல்லது சீனக் கம்யூனிஸ்ட் கட்சி மக்கள் சீனக் குடியரசின் ஆளும் அரசியல் கட்சியாகும். சீனாவின் அரசியல் சட்டப்படி இக் கட்சியே நாட்டை ஆள முடியும். சீனப் பொதுவுடமைக் கட்சி 1921 ஆம் ஆண்டில் தொடங்கப்பட்டது. குவோமிந்தாங் கட்சியின் ஆட்சியில் இருந்த அன்றைய சீனாவின் தேசிய அரசாங்கத்துக்கு எதிராகப் போரிட்ட இக் கட்சி, சீனப் புரட்சி எனப்படும் புரட்சி மூலம் நாட்டின் ஆட்சியைக் கைப்பற்றியது. 70 kuomintang மேலான உறுப்பினர்களைக் கொண்டுள்ள இக் கட்சியே உலகின் மிகப் பெரிய அரசியல் கட்சியாகும்.\n\nSection::::சீன மக்கள் குடியரசில் கட்சியின் பங்கு.\nசீனப் பொதுவுடமைக் கட்சி மக்கள் சீனாவிலுள்ள மூன்று அதிகார மையங்களுள் ஒன்றாகும். அரச இயந்திரமும், மக்கள் விடுதலைப் படையும் ஏனைய இரண்டு அதிகார மையங்கள். மக்கள் சீனாவில் இக் கட்சி மிகவும் பலம் வாய்ந்ததாகும். சீனாவின் சிறப்பு நிர்வாகப் பகுதிகளான ஹாங்காங், மாக்காவோ ஆகியவற்றுக்கு வெளியே பொதுவுடமைக் கட்சியின் ஆளுகைக்கு உட்பட்ட பகுதிகளில் இது ஒரு கட்சி அரசாகச் செயல்படுகின்றது.\nஸ்டாலினுக்குப் பிற்பட்ட சோவியத் ஒன்றியத்தில் கட்சியே அரசைக் கட்டுப்படுத்தியது போல அல்லாமல், சீனாவில் கட்சிக்கும் அரசுக்கும் நேரடியான தொடர்பு இல்லை. சீனாவில், ஆட்சி அதிகாரம் அரசு நிலையிலிருந்தே பெறப்படுகின்றது. ஆனால் முக்கிய அரச பதவிகள் அனைத்தையும் கட்சி உறுப்பினர்களே வகிக்கின்றனர். கட்சி தனது ஒழுங்கமைப்புப் பிரிவினூடாகப் பதவி நியமனங்களுக்கு உரியவர்களைத் தீர்மானிக்கின்றது. சட்டத்துக்கு மேலான அதிகாரத்தைக் கொண்ட சோவியத் ஒன்றிய நிலைமைக்கு மாறாக, 1990க்குப் பின்னர் சீனாவில் பொதுவுடமைக் கட்சி சட்டத்துக்குக் கட்டுப்பட்டது ஆகும். இதனால் அது அரசின் அதிகாரத்துக்கும் நாட்டின் அரசியல் சட்டத்துக்கும் கட்டுப்பட்டது ஆகும்.\n"}
{"id": "39849", "url": "https://ta.wikipedia.org/wiki?curid=39849", "title": "தலைமன்னார் மேற்கு இறங்குதுறை கிராம அலுவலர் பிரிவு", "text": "தலைமன்னார் மேற்கு இறங்குதுறை கிராம அலுவலர் பிரிவு\n\nMN/51 இலக்கம் உள்ள தலைமன்னார் வடக்கு கிராம அலுவலர் பிரிவு இலங்கையில் மன்னார் மாவட்டத்தில் மன்னார் நகரம் பிரதேச செயலாளர் பிரிவில் உள்ள ஓர் கீழ் நிலை நிர்வாகப் பிரிவு ஆகும். இப்பகுதியானது 2.43 சதுர கிலோமீட்டர் விஸ்தீரணம் உள்ளது.\n\n"}
{"id": "39851", "url": "https://ta.wikipedia.org/wiki?curid=39851", "title": "கட்டுக்காரன் குடியிருப்பு கிராம அலுவலர் பிரிவு", "text": "கட்டுக்காரன் குடியிருப்பு கிராம அலுவலர் பிரிவு\n\nMN/53 இலக்கம் உள்ள கட்டுக்காரன் குடியிருப்பு கிராம அலுவலர் பிரிவு இலங்கையில் மன்னார் மாவட்டத்தில் மன்னார் நகரம் பிரதேச செயலாளர் பிரிவில் உள்ள ஓர் கீழ் நிலை நிர்வாகப் பிரிவு ஆகும். இப்பகுதியானது 22.34 சதுர கிலோமீட்டர் விஸ்தீரணம் உள்ளது. இது கீழ்வரும் கிராமங்களை உள்ளடக்கியுள்ளது.\n\n"}
{"id": "39856", "url": "https://ta.wikipedia.org/wiki?curid=39856", "title": "குவோமிந்தாங்", "text": "குவோமிந்தாங்\n\nகுவோமிந்தாங் அல்லது சீனத் தேசியவாதக் கட்சி தாய்வானில் அமைந்துள்ள சீனக் குடியரசின் ஒரு அரசியல் கட்சியாகும். இடங்களின் அடிப்படையில் நாட்டின் நாடாளுமன்றத்தில் உள்ள மிகப்பெரிய கட்சியும் நாட்டின் மிகப் பழைய கட்சியும் இதுவே. குவோமிந்தாங் அனைத்துலக சனநாயக ஒன்றியத்தின் ஒரு உறுப்புக் கட்சியாகும்.\n\nமக்கள் முதற்கட்சி (People First Party), சீன புதுக் கட்சி (Chinese New Party) ஆகியவற்றுடன் குவோமிந்தாங்கும் சேர்ந்து பான்-புளூ கூட்டணி எனப்படுகின்றது. இவை சீனாவின் ஒருங்கிணைப்புக்கு ஆதரவாக உள்ளன.\n"}
{"id": "39865", "url": "https://ta.wikipedia.org/wiki?curid=39865", "title": "இக்பால் நகர் கிராம அலுவலர் பிரிவு", "text": "இக்பால் நகர் கிராம அலுவலர் பிரிவு\n\n241 D இலக்கம் உடைய இக்பால் நகர் கிராம அலுவலர் பிரிவு (\"Iqbal Nagar\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 337 குடும்பத்தைச் சேர்ந்த 1060 அங்கத்தவர்கள் வசித்து வருகின்றனர்.\n\n"}
{"id": "39867", "url": "https://ta.wikipedia.org/wiki?curid=39867", "title": "பெரியகுளம் கிராம அலுவலர் பிரிவு", "text": "பெரியகுளம் கிராம அலுவலர் பிரிவு\n\n241 E இலக்கம் உடைய பெரியகுளம் கிராம அலுவலர் பிரிவு (\"Periyakulam\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 130 குடும்பத்தைச் சேர்ந்த 460 அங்கத்தவர்கள் வசித்து வருகின்றனர்.\n\n"}
{"id": "39870", "url": "https://ta.wikipedia.org/wiki?curid=39870", "title": "வேலூர் கிராம அலுவலர் பிரிவு", "text": "வேலூர் கிராம அலுவலர் பிரிவு\n\n241 C இலக்கம் உடைய வேலூர் கிராம அலுவலர் பிரிவு (\"Veloor\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 434 குடும்பத்தைச் சேர்ந்த 1772 அங்கத்தவர்கள் வசித்து வருகின்றனர்.\n\n"}
{"id": "39871", "url": "https://ta.wikipedia.org/wiki?curid=39871", "title": "நிலாவெளி கிராம அலுவலர் பிரிவு", "text": "நிலாவெளி கிராம அலுவலர் பிரிவு\n\n241 இலக்கம் உடைய நிலாவெளி கிராம அலுவலர் பிரிவு () குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 183 குடும்பத்தைச் சேர்ந்த 643 அங்கத்தவர்கள் வசித்து வருகின்றனர்.\n\n"}
{"id": "39872", "url": "https://ta.wikipedia.org/wiki?curid=39872", "title": "கோபாலபுரம் கிராம அலுவலர் பிரிவு", "text": "கோபாலபுரம் கிராம அலுவலர் பிரிவு\n\n241 B இலக்கம் உடைய கோபாலபுரம் கிராம அலுவலர் பிரிவு (\"Gopalapuram\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 460 குடும்பத்தைச் சேர்ந்த 1620 அங்கத்தவர்கள் வசித்து வருகின்றனர்.\n\n"}
{"id": "39873", "url": "https://ta.wikipedia.org/wiki?curid=39873", "title": "வாழையூத்து கிராம அலுவலர் பிரிவு", "text": "வாழையூத்து கிராம அலுவலர் பிரிவு\n\n241 G இலக்கம் உடைய வாழையூத்து கிராம அலுவலர் பிரிவு (\"Valaiyoothu\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 237 குடும்பத்தைச் சேர்ந்த 965 அங்கத்தவர்கள் வசித்து வருகின்றனர்.\n\n"}
{"id": "39874", "url": "https://ta.wikipedia.org/wiki?curid=39874", "title": "இறக்கண்டி கிராம அலுவலர் பிரிவு", "text": "இறக்கண்டி கிராம அலுவலர் பிரிவு\n\n241 A இலக்கம் உடைய இறக்கண்டி கிராம அலுவலர் பிரிவு (\"Irakkandy\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 427 குடும்பத்தைச் சேர்ந்த 1758 அங்கத்தவர்கள் வசித்து வருகின்றனர்.\n\n"}
{"id": "39875", "url": "https://ta.wikipedia.org/wiki?curid=39875", "title": "கும்புறுப்பிட்டி வடக்கு கிராம அலுவலர் பிரிவு", "text": "கும்புறுப்பிட்டி வடக்கு கிராம அலுவலர் பிரிவு\n\n240 A இலக்கம் உடைய கும்புறுப்பிட்டிவடக்கு கிராம அலுவலர் பிரிவு (\"Kumburuppiddy North\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 109 குடும்பத்தைச் சேர்ந்த 351 அங்கத்தவர்கள் வசித்து வருகின்றனர்.\n\n"}
{"id": "39877", "url": "https://ta.wikipedia.org/wiki?curid=39877", "title": "கும்புறுப்பிட்டி கிழக்கு கிராம அலுவலர் பிரிவு", "text": "கும்புறுப்பிட்டி கிழக்கு கிராம அலுவலர் பிரிவு\n\n240 B இலக்கம் உடைய கும்புறுப்பிட்டி கிழக்கு கிராம அலுவலர் பிரிவு (\"Kumburuppiddy East\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 139 குடும்பத்தைச் சேர்ந்த 541 அங்கத்தவர்கள் வசித்து வருகின்றனர்.\n\n"}
{"id": "39878", "url": "https://ta.wikipedia.org/wiki?curid=39878", "title": "கும்புறுப்பிட்டி மேற்கு கிராம அலுவலர் பிரிவு", "text": "கும்புறுப்பிட்டி மேற்கு கிராம அலுவலர் பிரிவு\n\n240 இலக்கம் உடைய கும்புறுப்பிட்டி மேற்கு கிராம அலுவலர் பிரிவு (\"Kumburuppiddy West\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 141 குடும்பத்தைச் சேர்ந்த 548 அங்கத்தவர்கள் வசித்து வருகின்றனர்.\n\n"}
{"id": "39879", "url": "https://ta.wikipedia.org/wiki?curid=39879", "title": "வீரஞ்சோலை கிராம அலுவலர் பிரிவு", "text": "வீரஞ்சோலை கிராம அலுவலர் பிரிவு\n\n239 B இலக்கம் உடைய வீரஞ்சோலை கிராம அலுவலர் பிரிவு (\"Veerancholai\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 131 குடும்பத்தைச் சேர்ந்த 494 அங்கத்தவர்கள் வசித்து வருகின்றனர்.\n\n"}
{"id": "39880", "url": "https://ta.wikipedia.org/wiki?curid=39880", "title": "குச்சவெளி கிராம அலுவலர் பிரிவு", "text": "குச்சவெளி கிராம அலுவலர் பிரிவு\n\n239 இலக்கம் உடைய குச்சவெளி கிராம அலுவலர் பிரிவு (\"Kuchchaveli\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். குச்சவெளி பிரதேசம் வடக்கே முல்லைத்தீவு மாவட்டமும் கிழக்கே கடற்கரையும் தெற்கே திருகோணமலை நகரமும் மேற்கே பதவிசிறிபுர, கோம்பரங்கடவேல மற்றும் மொரவவ பகுதியும் அமையப்பெற்ற ஒரு இயற்கை வளங்களால் சூழப்பட்ட கிராமமாகும்.\n\nசுமார் 313.33 km² நிலப்பரப்பலவைக் கொண்ட இக்கிராமம் 24 கிராம உத்தியோகத்தர் பிரிவை தன்னகத்தே கொண்டுள்ளது. திருகோணமலை நகரத்தில் இருந்து 32 km தொலைவிலும் இலங்கையின் தலைநகரான கொழும்பிலிருந்து 288 KM தூரத்திலும் அமையப்பெற்றுள்ளது.\n\nகடந்த 2012ம் ஆண்டின் கணக்கெடுப்பின் படி சுமார் 9904 குடும்பங்களையும் 36304 மக்கள் தொகையையும் தன்னகத்தே கொண்ட மிக வேகமாக வளர்ச்சியடைந்து வரும் ஒரு கிராமமாகும். \n"}
{"id": "39881", "url": "https://ta.wikipedia.org/wiki?curid=39881", "title": "ஜெயாநகர் கிராம அலுவலர் பிரிவு", "text": "ஜெயாநகர் கிராம அலுவலர் பிரிவு\n\n239 C இலக்கம் உடைய ஜெயாநகர் கிராம அலுவலர் பிரிவு (\"JayaNagar\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 431 குடும்பத்தைச் சேர்ந்த 1671 அங்கத்தவர்கள் வசித்து வருகின்றனர்.\n\n"}
{"id": "39882", "url": "https://ta.wikipedia.org/wiki?curid=39882", "title": "காசிம்நகர் கிராம அலுவலர் பிரிவு", "text": "காசிம்நகர் கிராம அலுவலர் பிரிவு\n\n239 D இலக்கம் உடைய காசிம்நகர் கிராம அலுவலர் பிரிவு (\"Casim Nagar\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 269 குடும்பத்தைச் சேர்ந்த 928 அங்கத்தவர்கள் வசித்து வருகின்றனர்.\n\n"}
{"id": "39883", "url": "https://ta.wikipedia.org/wiki?curid=39883", "title": "செந்தூர் கிராம அலுவலர் பிரிவு", "text": "செந்தூர் கிராம அலுவலர் பிரிவு\n\n237 B இலக்கம் உடைய செந்தூர் கிராம அலுவலர் பிரிவு (\"Senthoor\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 88 குடும்பத்தைச் சேர்ந்த 352 அங்கத்தவர்கள் வசித்து வருகின்றனர்.\n\n"}
{"id": "39884", "url": "https://ta.wikipedia.org/wiki?curid=39884", "title": "புல்மோட்டை - 1 கிராம அலுவலர் பிரிவு", "text": "புல்மோட்டை - 1 கிராம அலுவலர் பிரிவு\n\n31 I இலக்கம் உடைய புல்மோட்டை - 1 கிராம அலுவலர் பிரிவு (\"Pulmoddai - I\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 520 குடும்பத்தைச் சேர்ந்த 2066 அங்கத்தவர்கள் வசித்து வருகின்றனர்.\n\n"}
{"id": "39885", "url": "https://ta.wikipedia.org/wiki?curid=39885", "title": "புல்மோட்டை - 2 கிராம அலுவலர் பிரிவு", "text": "புல்மோட்டை - 2 கிராம அலுவலர் பிரிவு\n\n31 H இலக்கம் உடைய புல்மோட்டை - 2 கிராம அலுவலர் பிரிவு (\"Pulmoddai - II\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 438 குடும்பத்தைச் சேர்ந்த 1663 அங்கத்தவர்கள் வசித்து வருகின்றனர்.\n\n"}
{"id": "39886", "url": "https://ta.wikipedia.org/wiki?curid=39886", "title": "புல்மோட்டை - 3 கிராம அலுவலர் பிரிவு", "text": "புல்மோட்டை - 3 கிராம அலுவலர் பிரிவு\n\n31 G இலக்கம் உடைய புல்மோட்டை - 3 கிராம அலுவலர் பிரிவு (\"Pulmoddai - III\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 357 குடும்பத்தைச் சேர்ந்த 1375 அங்கத்தவர்கள் வசித்து வருகின்றனர்.\n\n"}
{"id": "39887", "url": "https://ta.wikipedia.org/wiki?curid=39887", "title": "புல்மோட்டை - 4 கிராம அலுவலர் பிரிவு", "text": "புல்மோட்டை - 4 கிராம அலுவலர் பிரிவு\n\n31 J இலக்கம் உடைய புல்மோட்டை - 4 கிராம அலுவலர் பிரிவு (\"Pulmoddai - IV\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 533 குடும்பத்தைச் சேர்ந்த 2221 அங்கத்தவர்கள் வசித்து வருகின்றனர்.\n\n"}
{"id": "39888", "url": "https://ta.wikipedia.org/wiki?curid=39888", "title": "தென்னமரவடி கிராம அலுவலர் பிரிவு", "text": "தென்னமரவடி கிராம அலுவலர் பிரிவு\n\nSection::::அறிமுகம்.\n31 E இலக்கம் உடைய தென்னமரவடி கிராம அலுவலர் பிரிவு (\"Thennamaravady\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும்.\n\nSection::::தென்னவன்மரவடி வரலாறு.\nபாண்டிய மன்னனுடைய மரக்கலங்கள் வந்து கிழக்கு கரையில் கட்டப்பட்ட இடம் தென்னவன் மரவடி என்று அழைக்கப்பட்டது. பிற்காலத்தில் தென்னமரவடி என்று பெயர் மாற்றம் பெற்றுள்ளது. குமுழமுனை பிரதேசத்தில் கட்டப்படும் யானைகள் செம்மலை குடாவின் ஊடாகவும், தென்னமரவடி ஊடாகவும் தென்னிந்தியாவிற்கு கொண்டுசெல்லப்பட்டுள்ளன.\n\nதென்னமரவடியில் ஒரு புராதன இராஜதானி இருந்துள்ளது. தென்னிந்தியாவில் பிரபலமான வைத்தியர்கள், பிராமணர்கள் மற்றும் பல குலத்தவர்கள் இங்கு குடியேற்றப்பட்டதாக தெரிவிக்கப்படுகின்றது. அவர்களுடைய பரம்பரையினர் வேறு இடங்களுக்கு அனுப்பப்பட்டுள்ளனர். இவர்கள் முள்ளியவளை, கணுக்கேணி, குமுழமுனை ஆகிய இடங்களில் வாழ்ந்ததாக தெரிவிக்கப்படுகின்றது. குமுழமுனைக்கு அடுத்திருக்கும் கரடிப்பூவல் என்ற கிராமத்தில் இருந்த வைத்திய பரம்பரையினர் தஞ்சாவுர், மற்றும் வேதாரணியம் ஆகிய இடங்களில் இருந்து வந்து குடியேறியதாக பரம்பரைக் குறிப்புக்கள் கூறுகின்றன.\n\n"}
{"id": "39889", "url": "https://ta.wikipedia.org/wiki?curid=39889", "title": "திரியாய் கிராம அலுவலர் பிரிவு", "text": "திரியாய் கிராம அலுவலர் பிரிவு\n\n237 இலக்கம் உடைய திரியாய் கிராம அலுவலர் பிரிவு (\"Thiriyai\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 150 குடும்பத்தைச் சேர்ந்த 570 அங்கத்தவர்கள் வசித்து வருகின்றனர்.\n\n"}
{"id": "39890", "url": "https://ta.wikipedia.org/wiki?curid=39890", "title": "கட்டுக்குளம் கிராம அலுவலர் பிரிவு", "text": "கட்டுக்குளம் கிராம அலுவலர் பிரிவு\n\n237 C இலக்கம் உடைய கட்டுக்குளம் கிராம அலுவலர் பிரிவு (\"Kaddukulam\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 152 குடும்பத்தைச் சேர்ந்த 590 அங்கத்தவர்கள் வசித்து வருகின்றனர்.\n\n"}
{"id": "39891", "url": "https://ta.wikipedia.org/wiki?curid=39891", "title": "கள்ளம்பத்தை கிராம அலுவலர் பிரிவு", "text": "கள்ளம்பத்தை கிராம அலுவலர் பிரிவு\n\n237 D இலக்கம் உடைய கள்ளம்பத்தை கிராம அலுவலர் பிரிவு (\"Kallampaththai\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி 47 குடும்பத்தைச் சேர்ந்த 172 அங்கத்தவர்கள் வசித்து வருகின்றனர்.\n\n"}
{"id": "39892", "url": "https://ta.wikipedia.org/wiki?curid=39892", "title": "இரணைக்கேணி கிராம அலுவலர் பிரிவு", "text": "இரணைக்கேணி கிராம அலுவலர் பிரிவு\n\n239 A இலக்கம் உடைய இரணைக்கேணி கிராம அலுவலர் பிரிவு (\"Iranaikkerni\") குச்சவெளி பிரதேச செயலாளர் பிரிவில் உள்ள ஓர் கீழ்நிலை நிர்வாகப் பிரிவு ஆகும். இங்கு 2005 ஆம் ஆண்டு மக்கள் தொகைக் கணக்கெடுப்பின்படி குடும்பத்தைச் சேர்ந்த அங்கத்தவர்கள் வசித்து வருகின்றனர்.\n\n"}
{"id": "39895", "url": "https://ta.wikipedia.org/wiki?curid=39895", "title": "1848", "text": "1848\n\n1848 (MDCCCXLVIII) ஒரு சனிக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் வியாழக்கிழமையில் ஆரம்பமானது.\n\n\n\n\n"}
{"id": "39896", "url": "https://ta.wikipedia.org/wiki?curid=39896", "title": "1840கள்", "text": "1840கள்\n\n1840கள் என்றழைக்கப்படும் பத்தாண்டு காலம் 1840ஆம் ஆண்டு துவங்கி 1849-இல் முடிவடைந்தது.\n\n\n\n\n\n"}
{"id": "39901", "url": "https://ta.wikipedia.org/wiki?curid=39901", "title": "முறம்", "text": "முறம்\n\nமுறம் (அல்லது சொலவு, இலங்கை வழக்கு: சுளகு) என்பது தானியங்களை உமி, கல் போன்றவற்றிலிருந்து பிரித்தெடுக்க ஈழ, தமிழக கிராமப்புறங்களில் பயன்படுத்தப்படும் ஒரு எளிமையான கருவி இவ்வாறு பிரித்தெடுப்பதை புடைத்தல் என்பர். விவசாயிகளின் இல்லங்களில் இது பரவலாக காணப்படும். மூங்கில் பட்டைகொண்டு முடையப்பட்டு விளிம்புகள் கட்டப்பட்ட முறம், அடிப்பகுதியில் அகண்டும் நுனிப்பகுதியில் குறுகியும் ஒரு முக்கோண வடிவில் இருக்கும். இலங்கையில் பனை ஈர்க்கு கொண்டு முடையப்பட்ட சுளகுகள் அதிகம் பயன்பாட்டில் உள்ளன. சில சமயங்களில் நெடுநாட்கள் பயனிலிருப்பதற்காக முறத்தின் அடிப்புறம் பசுவின் சாணத்தால் மெழுகப்பட்டிருக்கும்.\n\nSection::::பயன்படுத்தப்படும் முறை.\nமுறத்தை பயன்படுத்த நல்ல பயிற்சி வேண்டும். முறத்தில் இருக்கும் கல்/உமி கலந்த தானியத்தை மெதுவாக தட்டி/வீசி எழுப்பி அதை மீண்டும் பிடிக்க வேண்டும். தானியத்திற்கும், கலப்பு பொருளுக்கும் உள்ள எடை வேறுபாட்டால் அவை வேவ்வேறு இடங்களில் விழும். இதை தொடர்ந்து செய்யும்பொழுது தானியம் ஒரு புறமாகவும் கலப்பு பொருள் ஒரு புறமாகவும் பிரியும்.\nSection::::தெள்ளேணம்.\nதெள்ளுதல் நாவுதல் புடைத்தல் கொழித்தல் முதலியன அரிசி ஆக்கும் மகளிர் முறச்செயல்கள் ஆகும். குறுநொய்யையும்,மணியையும் பிரிக்கத் தெள்ளுவர். தெள்ளுங்கால் முறத்தின் முகப்பு மேலே தூக்கியிருக்கும். அஃது ஏணம் (உயர்வு) ஆகும். பாடிச் செய்யும் செயலே ஆடலாக எண்ணப்பட்டது.\n\n\nஇருந்து முகம் திருத்தி \nSection::::பண்டைய தமிழ் சமூகத்தில் முறம்.\nஈரொடு பேன் வாங்கி\nவிருந்து வந்தது என்று விளம்ப\nவருந்திமிக \nஆடினாள் பாடினாள் \nஆடிப் பழமுறத்தால்\nசாடினாள் ஓடோடத் தான்\n"}
{"id": "39912", "url": "https://ta.wikipedia.org/wiki?curid=39912", "title": "பரப்பளவு அடிப்படையில் ஏரிகள்", "text": "பரப்பளவு அடிப்படையில் ஏரிகள்\n\nஏரிகளின் அளவு அது கொள்ளும் இடப்பரப்பு, நீர்க் கொள்ளளவு ஆகியவற்றின் அளவைக் கொண்டு குறிப்பிடப்படுகின்றது. கீழே உள்ள பட்டியல் பரப்பளவு அடிப்படையில் உலகின் பெரிய ஏரிகளின் விபரங்களைத் தருகின்றது. சில ஏரிகளின் பரப்பு காலத்துக்குக் காலம் பெருமளவுக்கு வேறுபடுவது உண்டு. பருவகாலங்களைப் பொறுத்தும், சில சமயங்களில் ஆண்டுக்கு ஆண்டும் இவ் வேறுபாடுகள் ஏற்படுகின்றன. வரண்ட பகுதிகளில் உள்ள உப்பு ஏரிகளைப் பொறுத்து இது பெருமளவு உண்மையாகும். \n\nSection::::பட்டியல்.\nமிகச் சிறிய கடலான கஸ்பியன் ஒப்பீட்டுக்காகக் காட்டப்பட்டுள்ளது: \n\n<nowiki>*</nowiki> denotes saline lake\n\n\nSection::::குறிப்புக்கள்.\n\"குறிப்பு: ஏரிகளின் பரப்பளவில் உசாத்துணை மூலங்களைப் பொறுத்து வேறுபாடுகள் இருக்கக்கூடும்.\"\n\n\n"}
{"id": "39966", "url": "https://ta.wikipedia.org/wiki?curid=39966", "title": "பாரசீகத் தமிழியல்", "text": "பாரசீகத் தமிழியல்\n\nபாரசீகத் தமிழியல் அல்லது பெர்சியன் தமிழியல் என்பது பாரசீக மொழிக்கும், பாரசீக மக்களுக்கும் தமிழ் மொழிக்கும் தமிழர்களுக்கும் இருக்கும் தொடர்பையும் பரிமாறுதல்களையும் ஆயும் இயல் ஆகும்.\n\nபாரசீகம் அல்லது இன்றைய இரானுக்கும் தமிழர்களும் நேரடித் தொடர்பு இறுக்கமாக இருக்கவில்லை. வட இந்தியா அல்லது இந்தி-உருது மூலமே பாரசீக தொடர்பு தமிழுக்கு இருந்தது. \n\n\n"}
{"id": "39967", "url": "https://ta.wikipedia.org/wiki?curid=39967", "title": "சென்னை சீன இயல் மையம்", "text": "சென்னை சீன இயல் மையம்\n\nசென்னை சீன இயல் மையம் (Chennai Centre for China Studies) சீனாவைப் பற்றியும் சீன இந்திய அரசியல் அம்சங்களையும் ஆயும் ஒரு மதியுரையகம் ஆகும். இந்த அமைப்பு பெரும்பாலும் இளைப்பாறிய இந்திய அரச நிர்வாக அலுவர்களைக் கொண்டுள்ளது. இவர்களில் பெரும்பாலனவர்கள் தமிழர்கள் ஆவர். \n\n﻿\n"}
{"id": "40006", "url": "https://ta.wikipedia.org/wiki?curid=40006", "title": "கலியுககாலம் (திரைப்படம்)", "text": "கலியுககாலம் (திரைப்படம்)\n\nகலியுககாலம் 1975 இல் ரி. அர்ஜுனா என்ற தமிழ் இயக்குனரால் இயக்கித் தயாரிக்கப்பட்ட \"கலியுக காலே\" என்ற சிங்களத் திரைப்படத்தின் சமகாலத்தில் தமிழில் மொழிமாற்றம் செய்யப்பட்ட இலங்கைத் திரைப்படமாகும்.\n\nசிங்கள நடிகர்களான டோனி ரணசிங்க, நீட்டா பெர்னாண்டோ, ஆங்கில வானொலி அறிவிப்பாளர் விஜெய் கொரியா ஆகியோர் பிரதான பாத்திரங்களில் நடித்த இத்திரைப்படத்தின் தமிழ் வசனங்களை கே. எம். வாசகர் எழுதினார்.\n\nஜோக்கிம் பெர்னாண்டோ, விஜயாள் பீற்றர், சுப்புலட்சுமி காசிநாதன், ரி. ராஜகோபால், கே. எஸ். பாலச்சந்திரன், எஸ். ராம்தாஸ், எஸ். செல்வசேகரன் முதலிய பிரபல இலங்கை வானொலிக் கலைஞர்கள் குரல் கொடுத்தார்கள்.\n\nதமிழ்த்திரைப்படத்தின் பாடல்களுக்கு இசையமைத்தவர், தற்போது டென்மார்க்கில் வாழும் சண் என்ற இசையமைப்பாளராவார்.\n\n\n"}
{"id": "40029", "url": "https://ta.wikipedia.org/wiki?curid=40029", "title": "ரிட்டிகலை மலை", "text": "ரிட்டிகலை மலை\n\nரிட்டிகலை மலை இலங்கையின் வடமத்திய மாகாணத்தில் அனுராதபுரத்திலிருந்து தென்கிழக்குத் திசையில் 40 கிலோமீட்டர் தொலைவில், கடல் மட்டத்திலிருந்து 765 மீட்டர் (2513 அடி) உயரமான மலையாகும். வடமத்திய மாகாணத்தின் உயரத்தில் கூடிய மலைமுகட்டைக் கொண்ட இம்மலைத்தொடர் 3 மைல் நீளமும் அதன் அகலம் கூடிய இடத்தில் 2 மைல் அகலத்தையும் கொண்டது. இம்மலை செறிவான காட்டினால் மூடப்பட்டுள்ளதோடு இக்காட்டில் யானைகள், சிறுத்தைகள், கரடிகள் உட்பட பல விலங்குகள் காணப்படுகின்றன. மலையில் மேற்பகுதிகளில் பல அறிய தாவரங்கள் காணப்படுகின்றன. மல்வத்து ஆற்றின் நீரேந்துப் பகுதியாக இம்மலை காணப்படுகிறது. \n"}
{"id": "40037", "url": "https://ta.wikipedia.org/wiki?curid=40037", "title": "உலக்கை அருவி", "text": "உலக்கை அருவி\n\nஉலக்கை அருவி தமிழ்நாடு, கன்னியாகுமரி மாவட்டத்தில் உள்ள ஓர் இயற்கை அருவியாகும். இது ஒரு சிறந்த சுற்றுலாத் தலமுமாகும். கன்னியாகுமரியில் இருந்து ஏறத்தாழ 40 கிலோமீட்டர் தொலைவில் இது உள்ளது. தோவாளை தாலுக்காவிலுள்ள அழகியபாண்டிபுரம் என்னும் ஊரில் அமைந்துள்ள இந்த அருவியில் எல்லா மாதமும் நீர் வந்து கொண்டு இருக்கும். காடுகள் வழியாகச் செல்லும் ஒதுக்கப்பட்ட பாதைகள் மூலமே இந்த அருவியை அடைய முடியும். அருவியில் குளிப்பதற்கும் இயற்கை அழகை ரசிப்பதற்குமாகவே பல சுற்றுலாப் பயணிகள் இங்கே வருகின்றனர். அருவியை சுற்றிப் பசுமையான காடுகள் கண்ணுக்கு எட்டிய தூரம் வரை தெரியும். கண்ணுக்கெட்டிய தூரம் வரையிலும் பசுமை மாறா காடுகளும் மலைகளும் வற்றாத ஓடைகளும் காணப்படுகின்றன .இந்நீர்வீழ்ச்சி மலை அடிவாரத்திலிருந்து 1000 அடி உயரத்தில் அமைந்துள்ளது, எனவே உலக்கை அருவிக்கு செல்வதென்பது ஒரு சிறந்த மலையேற்ற பயிற்சி செய்வது போன்றதாகும்.\n\nஅருவித் தண்ணீர் வரும் இடம் பார்ப்பதற்கு ஓர் உலக்கை போல் இருப்பதால் இதற்கு உலக்கை அருவி எனப் பெயர் வந்தது என்பர். \nSection::::வெளியிணைப்புகள்.\nஉலக்கை அருவி - காணொளி\n"}
{"id": "40045", "url": "https://ta.wikipedia.org/wiki?curid=40045", "title": "மிச்சிகன்-ஹுரோன் ஏரி", "text": "மிச்சிகன்-ஹுரோன் ஏரி\n\nமிச்சிகன்-ஹுரோன் ஏரி என்பது சில சமயங்களில், மிச்சிகன் ஏரி, ஹூரோன் ஏரி என இரண்டு ஏரிகளாகக் கருதப்படும் நீர்ப் பரப்புக்களை உள்ளடக்கிய ஒரு ஏரியாகும். இது வட அமெரிக்கப் பேரேரிகளின் ஒரு பகுதியாகும். நீரியலின் படி இவை இரண்டும் ஒரே ஏரிகளாகும். இரண்டும் ஒரே 577 அடி (176மீட்டர்) உயரத்தில் உள்ளதுடன், இவற்றுக்கிடையில், மாக்கினாக் நீரிணை ஊடாக நீரோட்டமும் உண்டு. இந் நீரிணை 5 மைல்கள் (8.0 கிமீ) அகலமும், 120 அடி (37 மீ) ஆழமும் கொண்டது. மிச்சிகன்-ஹூரோன் ஒரே ஏரியாகக் கொள்ளப்படும்போது வட அமெரிக்கப் பேரேரிகளுள் மிகப் பெரியதாக இருப்பது மட்டுமன்றி, பரப்பளவில் உலகின் மிகப்பெரிய ஏரியாகவும் ஆகின்றது. நீர்க் கொள்ளளவின் அடிப்படையில், 3,000 கனமைல்கள் (12,500 கிமீ) சுப்பீரியர் ஏரி, 2,000 கனமைல்கள் (8,300 ) நீர்க் கொள்ளளவு கொண்ட மிச்சிகன்-ஹுரோன் ஏரியை விடப் பெரியதாகும். நீர்க் கொள்ளளவின் அடிப்படையில், மிச்சிகன்-ஹுரோன் ஏரி உலகின் நான்காவது பெரிய நன்னீர் ஏரியாகும்.\n\n"}
{"id": "40050", "url": "https://ta.wikipedia.org/wiki?curid=40050", "title": "சுப்பீரியர் ஏரி", "text": "சுப்பீரியர் ஏரி\n\nசுப்பீரியர் ஏரி, வட அமெரிக்காவின் ஐந்து பேரேரிகளுள் மிகப் பெரியது ஆகும். இதன் எல்லைகளாக வடக்கில் கனடாவின் ஒண்டாரியோவும், ஐக்கிய அமெரிக்காவின் மினசோட்டாவும் அமைந்திருக்க தெற்கில் ஐக்கிய அமெரிக்க மாநிலங்களான விஸ்கான்சினும், மிச்சிகனும் அமைந்துள்ளன. நீக் கொள்ளளவின் அடிப்படையில் உலகின் மூன்றாவது மிகப் பெரிய நன்னீர் ஏரி இதுவேயாகும் மிச்சிகன் ஏரி, ஹூரோன் ஏரி என்பவை தனித்தனி எரிகள் எனக் கருதப்பட்டால், பரப்பளவின் அடிப்படையில் உலகின் பெரிய நன்னீர் ஏரியாகவும் இது விளங்கும். இவ்வேரி நெதர்லாந்து நாட்டின் பரப்பளவில் இரண்டு மடங்கு ஆகும்.\n\n\n"}
{"id": "40052", "url": "https://ta.wikipedia.org/wiki?curid=40052", "title": "குவாண்டானமோ விரிகுடா", "text": "குவாண்டானமோ விரிகுடா\n\nகுவாண்டானமோ விரிகுடா (\"Guantánamo Bay\", ஸ்பானிய மொழி: Bahía de Guantánamo) என்ன்பது கியூபாவின் தென்கிழக்கில் குவாண்டானமோ மாகாணத்தில்அமைந்துள்ள ஒரு விரிகுடாவாகும். (). இது கியூபாவின் தெற்கில் உள்ள மிகப் பெரிய துறைமுகம் ஆகும்.\n\n1903 இல் கியூபாவுக்கும் அமெரிக்காவுக்கும் இடையில் செய்துகொள்ளப்பட்ட ஒரு உடன்படிக்கையின் படி குவாண்டானமோ வீரிகுடாவை ஐக்கிய அமெரிக்கா முடிவற்ற குத்தகைக்கு பெற்றிருந்தது. இவ்விரிகுடாவில் அமெரிக்காவின் இருப்பை தற்போதைய கியூபா அரசு எதிர்த்து வருகிறது. 1969 ஐநாவின் வியென்னா உடன்பாட்டின்படி அமெரிக்க ஆக்கிரமிப்பு சட்டபூர்வமல்லாதது என கியூபா வாதிட்டு வருகிறது.\n\nஇவ்விரிகுடாவின் தெற்குப் பகுதியில் 1898 இல் கட்டப்பட்ட அமெரிக்காவின் கடற்படைத்தளம் அமைந்திருக்கிறது. கடந்த பல ஆண்டுகளாக இத்தளம் போர்க்கைதிகளின் தடுப்புக்கூடமாக இருந்து வருகின்றது. ஆப்கானிஸ்தான், ஈராக் மற்றும் ஐரோப்பிய நாடுகளில் கைது செய்யப்பட்டவர்கள் இங்கு தடுத்து வைக்கப்பட்டுள்ளார்கள்.\n\n"}
{"id": "40054", "url": "https://ta.wikipedia.org/wiki?curid=40054", "title": "கரடிப் பேரேரி", "text": "கரடிப் பேரேரி\n\nகரடிப் பேரேரி (Great Bear Lake) முழுமையாகக் கனடாவில் இருக்கும் மிகப் பெரிய ஏரியாகும். கனடா-ஐக்கிய அமெரிக்க எல்லையில் அமைந்து கனடாவுக்குள் ஒரு பகுதி மட்டுமே இருக்கும் சுப்பீரியர் ஏரி, ஹூரோன் ஏரி என்பவை இதை விடப் பெரியவை. இது வட அமெரிக்காவின் மூன்றாவது பெரியதும், உலகின் ஏழாவது பெரியதுமான ஏரியாகும். ஆர்க்டிக் வட்டத்தில் 65 - 67 பாகை வடக்கு அகலக்கோடுகளுக்கும், 118 - 123 பாகை மேற்கு நெடுங்கோடுகளுக்கும் இடைப்பட்ட இடத்தில் அமைந்துள்ள இவ்வேரி கடல் மட்டத்திலிருந்து 186 மீ (610 அடி) உயரத்தில் உள்ளது.\n\nஇந்த ஏரி 31,153 km² (12,028 mi²) மேற்பரப்பளவும் 2,236 கிமீ³ (536 மை³) மொத்த நீர்க் கொள்ளளவும் உடையது. இதன் அதிக பட்ச ஆழம் 446 மீ (1,463 அடி). சராசரி ஆழம் 71.7 மீ (235 அடி). 2,719 கிமீ (1,690 மை) மொத்தக் கரையோர நீளத்தைக் கொண்ட இவ்வேரியின் நீரேந்து பகுதி 114,717 கிமீ² (44,293 மை²) ஆகும்.\n\nஇவ்வேரி நீர் கிரேட் பெயர் ஆற்றினூடாக மக்கன்சி ஆற்றினுள் வெளியேறுகிறது. தென்மேற்கு முனையில் உள்ள, டிலைன், தென்மேற்கு ஆட்சிப்பகுதி மட்டுமே இந்த ஏரிக்கரையில் உள்ள ஒரே குடியிருப்புப் பகுதியாகும்.\n\n\n"}
{"id": "40063", "url": "https://ta.wikipedia.org/wiki?curid=40063", "title": "வீராணம் ஏரி", "text": "வீராணம் ஏரி\n\nவீராணம் ஏரி தமிழ்நாட்டின் கடலூர் மாவட்டத்தில் காட்டுமன்னார்கோவில் அருகே லால்பேட்டையில் தொடங்கி சேத்தியாதோப்பு அருகில் உள்ள பூதங்குடி கிராமத்தில் முடிவடைந்து இதனுடைய உதிரி நீரானது சேத்தியாதோப்பில் செல்லும் வெள்ளாற்றில் கலக்கின்றது. இதன் அருகில் உள்ள நகரம் சேத்தியாத்தோப்பு 2கி.மீ. வீராணம் ஏரி சிதம்பரத்திலிருந்து 14 கி.மீ தொலைவில் உள்ளது. இது கி. பி. 1011 முதல் 1037 வரை சோழர்கள் காலத்தில் வெட்டிய ஏரியாகும். இந்த ஏரி இராஜாதித்ய சோழன் என்னும் சோழ மன்னனால் வெட்டப்பட்டது.இராஜாதித்ய சோழன் தந்தையான முதலாம் பராந்தக சோழனின் இயற்பெயர் வீரநாரயணன் ஆகும், இப்பெயரே வீரநாரயணன் ஏரி என அழைக்கப்பட்டது.கால போக்கில் இப்பெயர் வீராணம் ஏரி என அழைக்கப்பட்டது.. இதன் கொள்ளளவு 1445 மில்லியன் கன அடி ஆகும்.\n\nகாவிரியின் கொள்ளிடத்தில் உள்ள கீழணையில் இருந்து வடவாறு (வடவர் கால்வாய்) வழியாக இவ்வேரிக்கு நீர் வருகிறது.\n\nவீராணம் ஏரி சென்னையிலிருந்து 235 கி.மீ தொலைவில் உள்ளது. இவ்வேரியிலிருந்து சென்னைக்கு குடிநீர் கொண்டுவர 1968 ஆம் ஆண்டில் திட்டமிடப்பட்டு பல்வேறு காரணங்களால் அது நிறைவேறவில்லை. பின் புதிய வீராணம் திட்டம் என்ற பெயரில் சென்னைக்கு நாள் ஒன்றுக்கு 180 மில்லியன் இலிட்டர் குடிநீர் கொண்டு வரும் திட்டம் 2004 இல் நிறைவடைந்தது.\n\nகல்கி எழுதிய பொன்னியின் செல்வன் என்ற புதினம் இவ்வேரியின் கரையில் இருந்து தொடங்குகிறது. அப்புதினத்தில் இவ்வேரி 'வீரநாராயண ஏரி' என குறிப்பிடப்பட்டிருக்கும்.\nஇந்த ஏரியின் அதிகபட்ச ஆழம் 47.5 அடி ஆகும்.\n\n\n"}
{"id": "40064", "url": "https://ta.wikipedia.org/wiki?curid=40064", "title": "மலாவி ஏரி", "text": "மலாவி ஏரி\n\nமலாவி ஏரி ஆபிரிக்காக் கண்டத்தில் உள்ள மலாவி, மொசாம்பிக், தான்சானியா ஆகிய நாடுகளுக்கு இடையில் அமைந்துள்ளது. இது நியாசா ஏரி, லாகோ நியாசா ஆகிய பெயர்களாலும் அறியப்படுகின்றது. இந்த ஏரி ஆபிரிக்காக் கண்டத்தில் உள்ள ஏரிகளுள் மூன்றாவது பெரிய ஏரியும், உலகின் ஒன்பதாவது பெரிய ஏரியும் ஆகும். வெப்பவலய நீர்நிலையான இந்த ஏரியே உலகின் வேறெந்த ஏரியைக் காட்டிலும் அதிக மீன் வகைகளைக் கொண்டது ஆகும். புகழ் பெற்ற பயணியும், மிஷனரியும் ஆகிய ஸ்கொட்லாந்தினரான டேவிட் லிவிங்ஸ்டன் என்பவர் இப்பகுதிக்குச் சென்றிருந்ததன் காரணமாக ஆங்கிலம் பேசுபவர்கள் சில சமயங்களில் இதை \"லிவிங்ஸ்டன் ஏரி\" எனவும் அழைத்தனர்.\n\nSection::::புவியியல்.\nமாலாவி ஏரி, 560 - 579 கிமீ நீளமும், அதிகபட்ச அகலமாக 75 கிலோமீட்டரையும் கொண்டது. இதன் மொத்த மேற்பரப்பு அளவு 29,600 கிமீ² ஆகும். இவ்வேரி, மேற்கு மொசாம்பிக், கிழக்கு மலாவி, தான்சானியாவின் தலைநிலப் பகுதியான தென் தங்கனிக்கா ஆகியவற்றை எல்லைகளாகக் கொண்டுள்ளது. இதனுள் பாயும் பெரிய ஆறி ருகுகு ஆறு ஆகும். சம்பேசி ஆற்றின் துணை நதியான ஷயர் ஆற்றினூடாக நீர் இதிலிருந்து வெளியேறுகிறது.\n\n"}
{"id": "40067", "url": "https://ta.wikipedia.org/wiki?curid=40067", "title": "தென்னாபிரிக்கத் தமிழர்", "text": "தென்னாபிரிக்கத் தமிழர்\n\nதென்னாபிரிக்கத் தமிழர் எனப்படுவோர் தமிழ்ப் பின்புலத்தைக் கொண்ட தென் ஆபிரிக்கர்கள் ஆவார். இவர்களில் பெரும்பாலானவர்கள் 1860களில் காலனித்துவ பிரித்தானிய அரசால் வரவழைக்கப்பட்ட கூலித் தொழிலார்களின் வழித்தோன்றல்கள் ஆவர். இவர்களுக்கு தமிழ் பண்பாட்டையும் தமது சமயத்தையும் பேணுவது பல காலமாக நிறவெறி (Apartheid) அரசால் சிரமமாக இருந்தது. நிறவெறி ஆட்சியின் வீழ்ச்சியின் பின் இவர்கள் தமது தமிழ்ப் பின்புலத்தை மீட்டெடுத்து, தொடர்புகளை புதுப்பித்து வருகின்றார்கள்.\n\nதென் ஆபிரிக்கத் தமிழர்களின் தமிழீழப் போராளிகளுக்கான ஆதரவு குறிப்பிடத்தக்கது.\n\n\nSection::::தமிழ்க் கல்வி.\nதமிழ் உள்ளிட்ட ஐந்து இந்திய மொழிகளை அரசுப் பள்ளிகளில் கற்பிக்க ஆணை பிறப்பிக்கப்பட்டுள்ளது. இதற்கு முன்னர், 1994 ஆம் ஆண்டு வரை அரசுப் பள்ளிகளில் இவை கற்பிக்கப்பட்டிருந்தன என்பது குறிப்பிடத்தக்கது. அரசப் பாடத்திட்டத்தை பின்பற்றாத பள்ளிகளிலும் இந்த மொழிகள் கற்பிக்கப்பட்டன. தற்போது மீண்டும் அரசுப் பள்ளிகளில் அரசப் பாடத்திட்டத்துக்கு ஏற்ப கற்பிக்கப்படுகின்றன. குவாசூலு- நடல் பகுதியில் மட்டும் இந்த மொழிகளை பள்ளிகளில் கற்க முடியும். மூன்றாவது மொழிப் பாடமாக கற்க வழி ஏற்பட்டுள்ளது.\n\n\nSection::::இவர்தம் வாழ்வில் தமிழ்.\nசில தமிழ்த் திரைப்படங்கள் திரையிடப்பட்டுள்ளன. சன் டி.வி, கே டி.வி உள்ளிட்ட தொலைக்காட்சிகள் ஒளிபரப்பப்படுகின்றன. தமிழ் பேசுவது அரிதாக காணப்பட்டாலும், சில தமிழ்ச் சொற்கள் பண்பாட்டின் மூலம் நிலைத்து நிற்கின்றன. எடுத்துக்காட்டாக, தண்ணீர் என்ற சொல் பேச்சுவழக்கில் மருவி, தண்ணி என்றாகும். தண்ணி என்ற பெயரில் சீட்டாட்டம் ஆடுவர் இங்குள்ள மக்கள். இந்து சமயத்தினர் திருவாசகம் போன்றவற்றைப் படித்ததாகவும் தகவல் வெளியாகியுள்ளன.\n\n\n"}
{"id": "40071", "url": "https://ta.wikipedia.org/wiki?curid=40071", "title": "அத்திவெட்டி", "text": "அத்திவெட்டி\n\nதஞ்சாவூர் மாவட்டத்தின், பட்டுக்கோட்டை வட்டதிற்கு உட்பட்ட ஒரு விவசாய கிராமம் அத்திவெட்டி. மதுக்கூரிலிருந்து தாமரன்கோட்டை செல்லும் சாலையில் இது அமைந்துள்ளது. இந்த ஊர், பட்டுக்கோட்டை சட்டமன்ற தொகுதியின் கீழும், புதுக்கோட்டை நாடாளுமன்ற தொகுதியின் கீழும் வருகின்றது.\n"}
{"id": "40072", "url": "https://ta.wikipedia.org/wiki?curid=40072", "title": "துவரங்குறிச்சி", "text": "துவரங்குறிச்சி\n\nதுவரங்குறிச்சி (Thuvarankurichi) இந்தியாவின் தமிழ்நாடு மாநிலத்தில் அமைந்துள்ள தஞ்சாவூர் மாவட்டத்தின் பட்டுக்கோட்டை வட்டத்திற்கு உட்பட்ட கிராமம் ஆகும்.பட்டுக்கோட்டையிலிருந்து கிழக்கே நாகப்பட்டினம் செல்லும் வழியில் 6 கி.மீ தொலைவில் அமைந்துள்ளது .\n\nSection::::மக்கள் வகைப்பாடு.\nஇந்திய 2011 மக்கள் தொகை கணக்கெடுப்பின்படி 5,601 மக்கள் இங்கு வசிக்கின்றார்கள். \n\nSection::::தொழில்.\nவிவசாயம் இவ்வூரின் முக்கிய தொழிலாகும். நெல் அதிகமாக பயிரிடப்படுகிறது. கடலை,சோளம்,கரும்பு, எள்,உளுந்து போன்ற பயிர்களும், தென்னை, மா, பலா போன்றவைகள் விளையும் மண்வளத்தைக் கொண்டுள்ளது. காவிரித்தாயின் கிளை நதியாக ஓடும் “நசுவினி ஆறு” கிராமத்தின் மிக்கிய நீர் ஆதாரமாகும். குளங்களும் குட்டைகளும் போதிய அளவில் உள்ளது. இதனால் பெரும்பாலான மக்கள் விவசாயத்தையே நம்பி உள்ளனர்.\n\nSection::::கிராம வளர்ச்சி.\nஊரின் மையத்தில் அரசு உயர்நிலைப் பள்ளியும், பராசக்தி மாரியம்மன் கோவிலும் உள்ளது. சித்திரை திருவிழா துவரங்குறிச்சி சுற்று வட்டார பகுதிகளில் மிகவும் பிரபலமாக நடைபெறும். அய்யனார் கோவில், காமாட்சி அம்மன் கோவில்,பிடாரி அம்மன் கோவில்களுக்கும் இங்கு வருடந்தோறும் திருவிழா நடைபெறும். பசுமையான வயல்களுக்கு மத்தியில் பழமை வாய்ந்த சிவ ஆலயம் ஒன்று பழுந்தடைந்து பயனற்று இருக்கிறது. \n\nமேல்நிலைப் படிப்பிற்கு அருகில் உள்ள தாமரன்கோட்டை,பட்டுக்கோட்டை,காசாங்காடு போன்ற ஊர்களில் உள்ள பள்ளிகளில் மேல் நிலைப் படிப்பை முடிக்கும் மாணவர்கள் அருகில் இருக்கும் அதிராம்பட்டினம், பட்டுக்கோட்டை, திருச்சி, தஞசாவூர், சென்னை என ஊர்களுக்கு சென்று பட்டபடிப்பும் பயில்கின்றனர்.மக்களுக்கு வேண்டிய பொருட்கள் பெரும்பாலும் துவரங்குறிச்சியின் கடை சந்தைகளிலையே கிடைக்கின்றன. இந்தியன் வங்கி, இந்தியன் வங்கி ATM, இந்தியா ATM,கிராம நிர்வாக அலுவலகம், ஊராட்சி மன்ற அலுவலகம், மின்சார வாரியம், பொது நூலகம், அஞ்சல் நிலையங்களும் உள்ளன.\n"}
{"id": "40073", "url": "https://ta.wikipedia.org/wiki?curid=40073", "title": "மன்னங்காடு", "text": "மன்னங்காடு\n\nமன்னங்காடு இந்தியாவின் தமிழ்நாடு மாநிலத்தில் அமைந்துள்ள தஞ்சாவூர் மாவட்டத்தில் பட்டுக்கோட்டை வட்டத்தில் இருக்கும் ஒரு கிராமம் ஆகும்..\n\nSection::::அமைவிடம்.\nமன்னங்காடு அமைந்துள்ள பட்டுக்கோட்டை வட்டத்தின் தலைநகரான பட்டுக்கோட்டை நகரம் இவ்வூருக்கு மிக அருகில் உள்ள பெரிய பொருளாதார மையமாகும். தஞ்சாவூர் மாவட்டம் உள்ளடக்கிய எட்டு வருவாய்க் கோட்டங்களில் பட்டுக்கோட்டை வட்டம் ஒன்றாகும். மன்னங்காடு பட்டுக்கோட்டை நகரில் இருந்து நேராக கிழக்குத் திசையில் சுமார் 7 கிமீ தொலைவில் அமைந்துள்ளது.\n\nபல்வேறு தரப்பு மக்களும் ஒருங்கிணைந்து வாழும் இவ்வூரில் பள்ளி, தபால், சாலை, குடிநீர், தகவல் தொடர்பு மற்றும் அனைத்து வசதிகளையும் பெற்றிருக்கிறது. மாநில நெடுஞ்சாலை இல. 66 இக்கிராமத்தின் நடுவில் வடக்கு தெற்கில் செல்கிறது.\n\nSection::::அயல் கிராமங்கள்.\nகடல் மட்டத்திலிருந்து ஏறத்தாழ 25 மீட்டர் உயரத்தில் அமைந்துள்ள மன்னங்காடு கிராமம் தஞ்சை மாவட்டத்தின் தென் கோடியில் புவி வரைபடத்தில் 10º25’ வடக்கு & 79º23’ கிழக்கு எனும் அட்ச, தீர்க்கக் கோடுகள் இணையுமிடத்தில் உள்ளது. இக்கிராமத்தைச் சுற்றி பல வளமான கிராமங்கள் அமைந்துள்ளன. அவை, வடக்கிலிருந்து வலப்புற வரிசையில், காசாங்காடு, தெற்கு வாட்டாகுடி, அத்திவெட்டி, பிச்சினிக்காடு, தாமரங்கோட்டை, துவரங்குறிச்சி, கள்ளிக்காடு ஆகும். காட்டாறும் மற்றும் நீர்நிலைகளும் மன்னங்காடு கிராமத்திற்கு மேற்கிலும் கிழக்கிலும் அமைந்துள்ளதால் அப்பக்கங்களில் உள்ள கிராமங்களுக்கு நேரடி சாலை வழிகள் இல்லை. ஆயினும், வடக்கில் காசாங்காடு, தெற்கில் துவரங்குறிச்சி ஆகியவற்றுடன் சாலைத் தொடர்புகள் உள்ளன.\n\nSection::::பரப்பளவு.\nமன்னங்காடு கிராமத்தின் மொத்தப் பரப்பளவு, அரசு மதிப்பீட்டின்படி 620.4 எக்டேர் (1533 ஏக்கர், அல்லது உள்ளூர் வழக்கப்படி, 227.5 வேலி பரப்பளவு) ஆகும்.\n\nSection::::மக்கள்தொகை.\n2001 அரசு கணக்கெடுப்பின்படி மன்னங்காடு 2619 மக்களைக் கொண்டிருந்தது.\n\nSection::::தொழில்.\nவேளாண்மையை முதன்மையாகக் கொண்ட இக்கிராமம் வளமான வண்டலும், நிலத்தடி நீரும், இயற்கை வடிகாலும் அமையப் பெற்றது. கிணறு, நீர்நிலைகளுடன் இணைந்து செயற்கையாக அமைக்கப்பட்ட வாய்க்கால் வழிகளும் பாசனம் மற்றும் உயிரினங்களுக்குத் தேவையான நீரையும் வழங்குகின்றன. இக்கிராமத்தின் மேட்டுப்பகுதிகளில் மக்கள் குடியிருப்பும், தாழ்வுப் பகுதிகளில் நீர்நிலைகளும், விளைநிலங்களும் உள்ளன. மக்கள் வசிக்கும் மேட்டுப்பகுதிகளில் தென்னை, மா, பலா, புளி, வாழை, எலுமிச்சை போன்ற புஞ்சை பயிர்களும், சுற்றியுள்ள நிலங்களில் நெல், வேர்க்கடலை, உளுந்து, சோளம் போன்ற நஞ்சை பயிர்களும் பருவதிர்க் கேற்றாற்போல் விளைவிக்கப்படுகின்றன.\n\nSection::::வெளி இணையதளம்.\n இச்சிற்றூரைப் பற்றிய மேல்விவரங்களுக்கு அனுகவும் www.mannankadu.org\n"}
{"id": "40074", "url": "https://ta.wikipedia.org/wiki?curid=40074", "title": "வாட்டாகுடி", "text": "வாட்டாகுடி\n\nதஞ்சாவூர் மாவட்டத்தின், பட்டுக்கோட்டை வட்டதிற்கு உட்பட்ட ஒரு கிராமம் வாட்டாகுடி. மதுக்கூரிலிருந்து தாமரன்கோட்டை செல்லும் சாலையில் இவ்வூர் அமைந்துள்ளது. இந்த ஊர், பட்டுக்கோட்டை சட்டமன்ற தொகுதியின் கீழும், புதுக்கோட்டை நாடாளுமன்ற தொகுதியின் கீழும் வருகின்றது. சாதியமைப்பை எதிர்த்த போராளி வாட்டாகுடி இரணியன் இவ்வூரைச் சேர்ந்தவர்.\n"}
{"id": "40075", "url": "https://ta.wikipedia.org/wiki?curid=40075", "title": "பரக்கலக்கோட்டை", "text": "பரக்கலக்கோட்டை\n\nதஞ்சாவூர் மாவட்டத்தின், பட்டுக்கோட்டை வட்டதிற்கு உட்பட்ட ஒரு கிராமம் பரக்கலக்கோட்டை. பட்டுக்கோட்டையிலிருந்து நாகப்பட்டிணம் செல்லும் நெடுஞ்சாலையில் 12 கி.மீ தொலைவில் இவ்வூர் அமைந்துள்ளது. இந்த ஊர், பட்டுக்கோட்டை சட்டமன்ற தொகுதியின் கீழும், புதுக்கோட்டை நாடாளுமன்ற தொகுதியின் கீழும் வருகின்றது. தென் சிதம்பரம் எனப்படும் புகழ்பெற்ற சிவன்கோயில் இவ்வூரில் அமைந்துள்ளது.\n"}
{"id": "40076", "url": "https://ta.wikipedia.org/wiki?curid=40076", "title": "செங்கப்படுத்தான்காடு", "text": "செங்கப்படுத்தான்காடு\n\nசெங்கப்படுத்தான்காடு தஞ்சாவூர் மாவட்டத்தின், பட்டுக்கோட்டை வட்டதில் உள்ளது. துவரங்குறிச்சியிலிருந்து 2 கிமீதொலைவிலும் தாமரன்கோட்டையிலிருந்து 2 கிமீ தொலைவிலூம் இவ்வூர் அமைந்துள்ளது. இந்த ஊர், பட்டுக்கோட்டை சட்டமன்றத் தொகுதியின் கீழும், புதுக்கோட்டை நாடாளுமன்றத் தொகுதியின் கீழும் வருகின்றது. இது தமிழகத்தின் புகழ்பெற்ற கவிஞர் பட்டுக்கோட்டை கல்யாணசுந்தரம் அவர்கள் பிறந்த ஊராகும். \n"}
{"id": "40084", "url": "https://ta.wikipedia.org/wiki?curid=40084", "title": "கலாசேத்திரா", "text": "கலாசேத்திரா\n\nகலாசேத்திரா (\"Kalakshetra\") என்பது இந்தியக் கலையை, குறிப்பாக பரதநாட்டியம் மற்றும் இசையைப் போற்றி வளர்க்கும் பொருட்டு 1936 இல் ருக்மிணிதேவி அருண்டேலினால் ஆரம்பிக்கப்பட்ட ஒரு கவின் கலைக் கல்லூரியாகும். ஒரே ஒரு மாணவியுடன் ஆரம்பிக்கப்பட்ட இக்கலைக்கல்லூரியில் இன்று நூற்றுக்கும் மேற்பட்ட மாணவ மாணவிகள் உலகெங்கணும் இருந்து இங்கு தங்கி கலை பயில்கின்றார்கள். அருண்டேலின் வழிகாட்டலே கலாக்ஷேத்திராவின் வளர்ச்சிக்கு முக்கிய காரணியாக விளங்கியது.\n\n1962 இலிருந்து கலாசேத்திரா சென்னையில் திருவான்மியூரில் புதிய வளாகத்தில் இயங்கத்தொடங்கியது.\n\n1993 இல், இந்திய நாடாளுமன்றத்தினால் கொண்டுவரப்பட்ட ஒரு தீர்மானத்தின் படி கலாசேத்திரா இந்தியாவின் தேசிய முக்கியத்துவம் வாய்ந்த ஒரு நிறுவனமாக அங்கீகரிக்கப்பட்டது.\n\nSection::::வரலாறு.\nகலாசேத்திரா 1936 ஆம் ஆண்டு ஜனவரி 6 இல் ருக்மிணி தேவி அருண்டேல் மற்றும் அவரது கணவர் ஜோர்ஜ் அருண்டேல் ஆகியோரினால் சென்னையில் அடையாறில் பிரம்மஞான சபையின் தோட்டத்தில் ஆரம்பிக்கப்பட்டது. கலாசேத்திராவின் முன்னேற்றத்துக்கு அன்னி பெசன்ட் அம்மையார், டாக்டர் ஜோர்ஜ் அருண்டேல், டாக்டர் ஜேம்ஸ் கசின்ஸ், டாக்டர் சி. பி. இராமசுவாமி ஐயர், ஸ்ரீசுப்பிரமணிய சாஸ்திரி போன்ற பெரியோர் உறுதுணையாக இருந்தனர்.\n\nபின்னர் கலாசேத்திரா அறக்கட்டளையின் நிறுவனர்களான ருக்மிணி தேவி அருண்டேலும், அவரது கணவரும் , நன்கு அறியப்பட்ட தத்துவவியலாளருமான, ஜார்ஜ் அருண்டேலும் சிறந்த மாணவர்களை மட்டுமல்ல, குறிப்பிடத்தக்க ஆசிரியர்களையும் அழைத்து இங்கு பயிலும் மாணவர்களுக்கு பயிற்சி அளித்தனர். இசைக்கலைஞர்கள் மற்றும் நடனக்கலைஞர்கள் இந்த நிறுவனத்தின் ஒரு பகுதியாக இருக்க வேண்டும் என்கிற நோக்கத்தில் அவர்கள் பல இசைக் கலைஞர்களை கௌரவித்துள்ளனர்.\n\nதலைசிறந்த இசைக்கலைஞர்கள் இங்கு கடமையாற்றியுள்ளனர். டைகர் வரதாச்சாரி, காரைக்குடி சாம்பசிவ ஐயர், மைசூர் வாசுதேவாச்சாரியார், பூதலூர் கிருஷ்ணமூர்த்தி ஆகியோர் குறிப்பிடத்தக்கவர்கள்.\n\nபிப்ரவரி 29, 2004 அன்று, கலாசேத்திரா மற்றும் உலகின் பல பகுதிகளில், விரிவுரைகள், கருத்தரங்குகள் மற்றும் திருவிழாக்கள் உட்பட ஆண்டு முழுவதும் கொண்டாட்டங்கள் அவரது 100 வது பிறந்த நாளைக் கொண்டாடும் விதமாக அமைந்தன. பிப்ரவரி 29 அன்று, புதுதில்லியில் உள்ள லலித் கலா அருங்காட்சியகத்தில், அவரது வாழ்க்கை குறித்த புகைப்பட கண்காட்சி திறக்கப்பட்டது, ஜனாதிபதி ஏ.பி.ஜே. அப்துல் கலாம் முன்னாள் ஜனாதிபதி ராமசாமி வெங்கடராமனின் முன்னுரையுடன் சுனில் கோத்தாரி எழுதி தொகுத்த புகைப்பட-சுயசரிதை ஒன்றை வெளியிட்டார். 2016 ஆம் ஆண்டில், அதன் 80 வது ஆண்டைக் குறிக்கும் வகையில், கலாசேத்திரா அறக்கட்டளை, 'ருக்மிணி தேவி நினைவில்' என்கிற தலைப்பில் இசை மற்றும் நடனம் தொடர்பான திருவிழாவை நடத்தியது.\nகலாசேத்திராவில், பரதநாட்டியம், கதகளி, வாய்ப்பாட்டு, வாத்திய இசை ஆகிய கவின் கலைகளில் நான்காண்டு கற்கை நெறியை முடிப்பவர்களுக்கு பட்டயச் சான்றிதழ் வழங்கப்படுகிறது. பொதுக் கல்வியும் வழங்கப்படுகிறது. தவிர, தமிழ், தெலுங்கு, இந்தி, ஆங்கிலம் ஆகிய மொழிகள் சிறப்புப் பாடங்களாக போதிக்கப்படுகின்றன.\n\nSection::::கலாசேத்திரா பாணி.\nமூன்று ஆண்டுகளாக பாண்டனல்லூர் பாணியைப் படித்த அவர், 1936 ஆம் ஆண்டில் ருக்மிணி தேவி அருண்டேலே, கலாசேத்திராவில் தனது சொந்த, பரதநாட்டிய பாணியை வளர்த்துக் கொள்ளத் தொடங்கினார். அவர் குழு நிகழ்ச்சிகளை அறிமுகப்படுத்தினார் மற்றும் பல்வேறு பரதநாட்டியம் சார்ந்த பாலே நடன அமைப்பை ஏற்படுத்தினார்.\nகலாசேத்திரா பாணி அதன் கோண, நேரான, பாலே போன்ற இயக்கவியல் மற்றும் ரெக்காக்களைத் தவிர்ப்பது மற்றும் கைகால்களின் தடையற்ற வீசுதல் ஆகியவற்றால் குறிப்பிடப்படுகிறது.\n\nகலாசேத்திராவின் தொடக்கத்திலிருந்து அவரது கூட்டாளியாக இருந்த சங்கரா மேனன் (1907-2007) கருத்துப்படி, ருக்மிணி தேவி பரதநாட்டியத்தை ஒரு தூய கலை வடிவமாக உயர்த்தினார் என்றும், அதன் சமீபத்திய சர்ச்சைக்குரிய கடந்த காலத்திலிருந்த \"ஆட்சேபகரமான கூறுகளை அகற்றுவதன் மூலம்\" பரதநாட்டிய கலையை உயர்த்தியுள்ளார். பெரும்பாலும், சிருங்கார அசைவுகளில், சில இந்திய நடனக் கலைஞர் தஞ்சை பாலசரஸ்வதி (1918-1984) மற்றும் தமிழகத்தின் பாரம்பரிய இசை வேளாளர் கலாச்சாரத்தின் பிற பிரதிநிதிகளால் பகிரங்கமாக விமர்சிக்கப்பட்ட பாண்டனல்லூர் பாணியில் இருந்து வந்த இடுப்பு, கழுத்து, உதடு மற்றும் மார்பு அசைவுகள் போன்ற சிற்றின்பத்தை வெளிப்படுத்தும் உணர்ச்சி கூறுகள். \"தூய்மையானது\" என்று கருதப்படும் அளவுருக்கள் வெளியே சித்தரிக்கப்படக்கூடாது என்பதில் ருக்மிணி உறுதியாக இருந்தார் என்று குறிப்பிட்டுள்ளார்.\n\nநாட்டியக் கலைஞர், பாலசரஸ்வதி, \"புதுமையான யோசனைகளை அறிமுகப்படுத்துவதன் மூலம் பரதநாட்டியத்தை சுத்திகரிக்கும் முயற்சி, எரிந்த தங்கத்தின் மீது பளபளப்பைப் போடுவது அல்லது தாமரையை வரைவது போன்றது\" என்று கூறினார். வழக்குரைஞரும், கர்நாடக கலைஞருமான ஈ.கிருஷ்ணா ஐயர் (1897-1968) ருக்மிணி தேவி பற்றி, \"அவர் இந்தத் துறையில் நுழைவதற்கு முன்பு, கலை இறந்துவிட்டது, அல்லது அவர் நடனமாடத் தொடங்கியபோதுதான் அது ஒரு மறுமலர்ச்சியைக் கண்டது என்று சொல்லத் தேவையில்லை. அல்லது அதற்கு முன்பு இல்லாத புதிய முயற்சியை அவர் உருவாக்கியுள்ளார்\" என்றும் கூறியுள்ளார்.\n\nSection::::கலாக்ஷேத்திராவின் பழைய மாணவர்கள்.\nஇக்கலைக் கல்லூரியில் பயின்று புகழ் பெற்றவர்கள் சிலர்: ராதா பேர்னியர், சாரதா ஹொஃப்மன், அடையாறு லட்சுமணன், வி. பி. தனஞ்சயன், இன்னும் பலர்.\n\n"}
{"id": "40091", "url": "https://ta.wikipedia.org/wiki?curid=40091", "title": "சிலாவியப் பேரேரி", "text": "சிலாவியப் பேரேரி\n\nசிலாவியப் பேரேரி (Great Slave Lake) கனடாவின் வடமேற்கு ஆட்சிப் பகுதியிலுள்ள இரண்டாவது பெரிய ஏரியாகும். 614 மீ (2,015 அடி) ஆழம் கொண்ட இது வட அமெரிக்காவின் அதிக ஆழம் கொண்ட ஏரியுமாகும். உலக ஏரிகளின் அளவுகளுடன் ஒப்பிடும்போது இது ஒன்பதாவது பெரிய ஏரியாகும். இந்த ஏரி 480 கிமீ (298 மை) நீளமும், 19 தொடக்கம், 109 கிமீ வரையான அகலமும் கொண்டது. மேற்குறித்த ஆட்சிப்பகுதியின் தென் பகுதியில் 28,400 கிமீ² (11,000 ச.மைல்) பரப்பளவைக் கொண்டு இது அமைந்துள்ளது. 2,090 கிமீ³ (501.7 கன மைல்,1.694 பில்லியன் ஏக்கர் அடி). சிலாவே வட அமெரிக்க இந்தியர்களின் (Slavey North American Indians) பெயரைத் தழுவியே இந்த ஏரி அதன் பெயரைப் பெற்றது\n\nஇதற்கு நீர் வழங்கும் ஆறுகளில் முக்கியமானவை ஹே ஆறு (Hay), சிலாவே ஆறு (Slave) என்பனவாகும். இவ்வேரியின் மேற்குக் கரை காடாகக் காணப்படினும், கிழக்குக் கரையும், வடக்கில் நீண்டுள்ள பகுதியும் மரங்கள் வளர முடியாத பகுதியாக உள்ளன. கிரேட் பெயர் ஏரி, அதாபஸ்கா ஏரி என்பவற்றுடன் சிலாவியப் பேரேரியும் சேர்ந்து, பனியாறு உருகியதால் ஏற்பட்ட மிகப்பெரிய ஏரியாக இருந்தன.\n\n"}
{"id": "40095", "url": "https://ta.wikipedia.org/wiki?curid=40095", "title": "மலேசிய புதிய பொருளாதாரக் கொள்கை", "text": "மலேசிய புதிய பொருளாதாரக் கொள்கை\n\nமலேசிய புதிய பொருளாதாரக் கொள்கை (புபொகொ, \"New Economic Policy - NEP\" / மலாய் மொழி: \"Dasar Ekonomi Baru\") என்பது மலேசியாவில் மண்ணின் மைந்தர்களின் பொருளாதாரநிலையை உயர்த்துவதற்காக கொண்டுவரப்பட்ட மிக முக்கியமான, சர்ச்சைக்குரிய பங்களிப்புத் திட்டமாகும். 1971 ஆம் ஆண்டு அப்போதைய பிரதம மந்திரி துன் அப்துல் ரசாக் இதை அறிமுகப்படுத்தினார். 1990 ஆம் ஆண்டு இது முடிவுக்கு வந்தபொழுது தேசிய மேம்பாட்டுக் கொள்கை எனும் புதிய திட்டம் இதனைத்தொடர்ந்தது. சீன சிறுபான்மையினருக்கும் மலேய் பெரும்பான்மையினருக்கும் இடையேயான பொருளாதார வித்தியாசத்தைக் குறைப்பதற்கான இத்திட்டம் மலேய் அல்லாத மலேசிய இந்தியர்கள், மலேசிய சீனர்கள் போன்ற சிறுபான்மையினரை இரண்டாம் தர குடிமக்களாக மாற்றிவிட்டதாக் பலர் குற்றம் சாட்டுகின்றனர். புபொகொ முடிவிற்கு வந்துவிட்டாலும் அதன் கீழ் அறிமுகம் செய்யப்பட்ட மலேயருக்கான பல சிறப்பு பங்களிப்புகள் இன்னும் நடைமுறையில் இருக்கின்றன.\n\nSection::::புதிய பொருளாதாரக் கொள்கை.\n1969 ஆம் ஆண்டு மே 13-ம் நாள் தொடங்கிய சீனர்-மலேயர் இனக்கலவரத்தின் பின்னணியில், சீனர்களுக்கும் மலேயர்களுக்கும் இடையேயான பொருளாதார வித்தியாசத்தை மட்டுப்படுத்த இக்கொள்கை கொணரப்பட்டது. \"எல்லா இனத்தினரிடமும் வருமையை ஒழிப்பதே\" இதன் அதிகாரப்பூர்வ நோக்கம். பொருளாதாரத்தின் பங்கில் 30% மண்ணின் மைந்தர்களுக்கு (பூமிபுத்திரர்) கொடுக்க தீர்மானிக்கப்பட்டது. அதற்காக பொருளாதாரத்திலும், கல்வியிலும், வேலை வாய்ப்பிலும் மலேய் மக்களுக்கு ஒதுக்கீடு வழங்கப்பட்டன.\n\nSection::::குற்றச்சாட்டுகள்.\nசுமார் 30 வருடங்களுக்குப்பின்னும் \"பொருளாதாரத்தில் மலேயருக்கு 30%\" எனும் நோக்கம் நிறைவேறவில்லை என பலர் குற்றம் சாட்டுகின்றனர். சிறுபான்மையினர் முக்கியமாக இந்திய சிறுபான்மையினர் தாங்கள் இத்திட்டத்தினால் புறக்கனிக்கப்படுவதாக கருதுகின்றார்கள். மலேயருக்கு சிறப்பிடம் தரும் அரசியல் சாசன பிரிவு 153 ஐ குறைகூறுவதோ, அதை நீக்கவேண்டுமென்று கோருவதோ சட்ட விரோதமாக்கப்பட்டுள்ளது.\n\nSection::::போராட்டங்கள்.\nசிறுபான்மை மலேசிய இந்தியர்களின் (இவர்களில் அதிகமானோர் தமிழர்கள்) நிலை மிகவும் பின்தங்கிவிட்டதாகக் கருதி பல இந்திய அமைப்புகள் ஒன்றுகூடி இந்து உரிமை நடவடிக்கை அமைப்பை (HINDRAF) உருவாக்கி போராடி வருகின்றனர். நவம்பர் 2007இலும், பிப்ரவரி 2008 இலும் பெருந்திரளான மக்கள் ஒன்றுகூடியதை அரசு சட்டவிரோதமாக அறிவித்தது. ஹிந்த்ரஃப் அமைப்பைச் சேர்ந்த ஐந்து தலைவர்கள் காலவரையின்றி சிறைபடுத்தப்பட்டுள்ளனர்\n"}
{"id": "40097", "url": "https://ta.wikipedia.org/wiki?curid=40097", "title": "பனியாற்று ஏரி", "text": "பனியாற்று ஏரி\n\nபனியாற்று ஏரி (glacial lake) என்பது பனியாறு (glacier) உருகியதால் ஏற்பட்ட ஏரியைக் குறிக்கும். இதன் தளத்தில் காணப்படும் உடைந்த கனிமங்கள் அதிக அளவிலான அல்காக்களின் வளர்ச்சிக்கு ஆதாரமாக அமைவதால், சில சமயங்களில், பனியாற்று ஏரிகள் பச்சை நிறம் கொண்டனவாகக் காணப்படுகின்றன. பின் நோக்கிச் செல்லும் பனியாறுகள் பெரும்பாலும் குன்றுகளுக்கு இடையில் அமைந்துள்ள பள்ளமான பகுதிகளில் பெருமளவு பனிக்கட்டிப் படிவுகளை விட்டுச் செல்கின்றன. உறைபனிக்கால முடிவில் இவை உருகி ஏரிகளாயின. இவ்வேரிகள் பொதுவாக அரைமுட்டை வடிவக் குன்றுகளால் (drumlins) சூழப்பட்டு இருப்பதுடன், பனியாறு இருந்தமைக்கான சான்றுகளான பனியாற்றுப் படிவுகள் (moraines), பள்ளத்தாக்கு வரப்புகள் (eskers), கீறல்கள் (striations) போன்ற அரிப்புக்குறிகள் (erosional features) என்பனவும் காணப்படுகின்றன.\n\n"}
{"id": "40098", "url": "https://ta.wikipedia.org/wiki?curid=40098", "title": "பனியாறு", "text": "பனியாறு\n\nபனியாறு (\"Glacier\") என்பது மிக மிக மெதுவாக ஓடும் (நகரும்) பனியினாலான ஆறு ஆகும். இதனைப் \"பனிப் பையாறு\" என்றும் கூறலாம் (பைய = மெதுவாக). இறுகிய பனிப்படைகள் புவியீர்ப்பினால் நகரத் தொடங்குவதனால் இப் பனியாறுகள் உருவாகின்றன. புவியில் உள்ள மிகப்பெரிய நன்னீர் இருப்பு பனியாறுகளே ஆகும். உலகிலுள்ள மொத்த நீர் அளவிலும், கடல்களுக்கு அடுத்தபடியாகப் பெரிய அளவான நீர் பனியாறுகளாகவே உள்ளன. துருவப் பகுதிகளில் பெருமளவு பரப்பு பனியாறுகளால் மூடப்பட்டிருக்க, வெப்பவலயப் பகுதிகளிலோ இவை உயர்ந்த மலைப் பகுதிகளில் மட்டுமே காணப்படுகின்றன. புவிக்கு வெளியே செவ்வாய்க் கோளில் பனியாறுகள் இருப்பது அறியப்பட்டுள்ளது. பனியாறுகள் நிலப்பரப்பில் மட்டுமே உருவாகும். இது கடலிலும் ஏரிகளிலும் உருவாகும் மெல்லிய பனியிலிருந்து நன்கு வேறுபடும்.\n\n99% ஆன பனியாறுகள் துருவப் பகுதிகளிலுள்ள பனிவிரிப்புகளில் காணப்படுகின்றது. மற்றவை ஒவ்வொரு கண்டத்திலும் உள்ள மலை குன்றுகளிலும் உயர் தீவுகளிலும் உள்ளன. புவியில் காணப்படும் நன்னீர் மூலங்களில் மிகப் பெரியதும் இந்த பனியாறுகளே. உலகத்தில் இருக்கும் மக்கள்தொகையின் ஒன்றில் மூன்று மடங்கு மக்களுக்கான நன்னீர்த் தேவை இந்த பனியாறுகளாலேயே பூர்த்தி செய்யப்படுகின்றது. தாவரங்கள், விலங்குகள் மனிதரின் நனீர்த் தேவையை ஈடுசெய்ய முக்கியமாக இந்த பனியாறுகள் பயன்படுகின்றன. பெரும்பாலான பனியாறுகள் குளிர் காலங்களில் நீரை சேமித்து கொண்டு கோடை காலங்களில் உருகி நீரை கொடுக்கும்.\n\nபனியாறுகள் நீண்டகால காலநிலை மாற்றங்களால் பாதிப்புக்கு உள்ளாவதனால், இந்தப் பனியாறுகளில் ஏற்படும் மாற்றமானது காலநிலை மாற்றங்களையும், கடல் நீர் மட்டத்தில் ஏற்படும் மாற்றத்தையும் மிக இலகுவாக காட்டும் குறியீடாகக் கொள்ளப்படுகின்றது.\n\nSection::::உருவாக்கம்.\nஒரு குறிப்பிட்ட இடத்தில் பனி பொழிவின் வேகம் ஆவியாதலின் வேகத்தை விட அதிகமாக இருப்பின் அங்கு பனியாறு உருவாகிறது. இன்னும் பல காரணங்கள் கூறப்பட்டாலும் இதுவே முக்கியமானதாகும். புவிஈர்ப்பின் காரணமாக ஒரிடத்தில் விழும் பனி அழுத்தம் அடைந்து பனியாறு உருவாகிறது. இந்த அழுத்தம் மற்றும் மேலும் விழும் பனியின் எடையால் பனி தகடுகளுக்கு இடையே உள்ள காற்று வெளியேற்றப்பட்டு பனிக்கட்டியாக மாற்றம் அடைகிறது. இந்த செய்கை தொடர்ந்து நடைபெறும். மிதவெப்ப நிலங்களில் உருவாகும் பனியாறுகள், விறைத்தலும் உருகுதலுமாக மாற்றங்களுக்கு உள்ளாவதால் குருணை போன்ற நிலையை அடையும். பின்பு இவை அழுத்தத்திற்கு உள்ளாகி பனிக்கட்டியாக மாற்றம் அடைகிறது.\n\nSection::::வகைகள்.\nபுறத்தோற்றம், வெப்ப இயல்பு, ஆகியவற்றை கொண்டு பனியாறுகளை தரம் பிரிக்கலாம்.\nஇவை மலைகளின் உச்சிகளிலும் சரிவுகளிலும் உருவாகும்.\nஒரு பள்ளத்தாக்கை நிரப்பும் பனியாறு பள்ளத்தாக்கு பனியாறு எனப்படும்.\nஒரு மலைதொடரையோ எரிமலையையோ மூடியிருக்கும் பனியாறு பனிக்கவிகை அல்லது பனிதுறை எனப்படும். இவற்றின் பரப்பளவு 50,000 சதுர கிலோமீட்டருக்கும் குறைவாக இருக்கும்.\n50,000 சதுர கிலோமீட்டருக்கும் மேல் பரப்பளவு கொண்டவற்றை பனி படலம் என அழைக்கிரோம். அடியில் உள்ள இட விவரத்தை மறைத்து கொள்ளும் அளவுக்கு இவற்றின் ஆழம் பல கிலோமீட்டருக்கு இருக்கும். தற்காலத்தில் இரண்டு பனி படலங்கள் மட்டுமே உள்ளன. இவை அண்ட்டார்ட்டிக்கா மற்றும் கிரீன்லாந்து பகுதியின் மீது உள்ளன. மிக தாராளமான நன்னீர் மூலமாக இவை விலங்குகின்றன. இந்த பனி படலத்தை உருக்கினால் உலக அளவில் கடல் மட்டம் 70 மீட்டர் உயரும்.\n\nகடற்பகுதிக்குள் நீண்டுருக்கும் படலத்தை பனி புகலிடம் என்போம். இவை மெலிதாகவும் குறைந்த வேகத்துடனும் இருக்கும். \nகுறுகிய, வேகமாக நகரும் பனி படலத்தை பனி நீரோடை என்போம். அண்ட்டார்ட்டிக்காவில் பல பனி நீரோடைகள் பனி புகலிடத்தில் முடிவடைந்திருக்கின்றன. ஒரு சில பனி நீரோடைகள் கடலில் முடிவடைவதும் உண்டு. இப்படி கடலில் முடிவடையும் பனியாறுகளில் உள்ள பனிகட்டியானது கடலை நெருங்கியதும் உடைந்து பனிப்பாறைகள் உருவாகிறது.\nஇவை மிதா வெப்ப நிலங்களில் உள்ள உயர்ந்த மலைகளில் இருக்கும். இவை ஆண்டு முழுவதும் உருகி கொண்டே இருக்கும்.\n\nSection::::கட்டமைப்பு.\nபனியாறுகள் பனியாற்று முகப்பில் தோன்றி பனியாற்று கழிமுகத்தில் முடியும். \nபனியாறுகள் பனி அமைப்பு மற்றும் உருகும் நிலையை பொறுத்து மண்டலங்களாக பகுக்கப்பட்டுள்ளன. \nபொதுவாக ஒரு பனியாற்றில் குவிப்பு மண்டலம் மிகுதியான பரப்பை கொண்டிருக்கும். இது 60 முதல் 70 % பரப்பை கொண்டிருக்கும். பனி குவிப்பு மண்டலம் உருகும் நிலையை பொறுத்து மேலும் சிறு பிரிவுகளாக பிரிக்கப்படுகிறது.\n\nSection::::நில பண்பியல்.\nபனிப்பாறைகள் இரண்டு முக்கிய செயல்முறைகள் மூலம் நிலப்பரப்பை அரிக்கிறது: சிராய்ப்பு மற்றும் பறித்தல்.\nபாறைப்படுக்கையின் மீது பனிப்பாறைகள் ஓடும் பொழுது, அது மென்மயாகி பெயர்தெடுக்கப்படுகிறது. இப்படி பெயர்க்கப்பட்ட பாறைகள் பனியாற்றில் உறிஞ்சப்பட்டு அரிப்புக்குள்ளாகிறது. இந்த பனிப்பாறை மேலும் மணர்த்துகள்கள் கொண்ட காகிதம் போல் பணியாற்றி நிலப்பரப்பை அரிக்கிறது.\n\nSection::::நகர்தல்.\nபுவியீர்ப்பு விசை மற்றும் பனிக்கட்டியின் உட்புற சிதைவினால் பனியாறுகள் கீழ் நோக்கி நகர்கின்றன. பனிக்கட்டியானது அதன் அடர்த்தி 50 மீட்டரை தாண்டும் வரை சுலபமாய் முறியத்தக்க திண்மமாய் செயல்படும். இதனால் 50 மீட்டருக்கு கீழே உள்ள பனிக்கட்டி அழுத்தம் காரணமாக நகரும்.\nஅடிபாக நழுவு விளைவின் காரணமாகவும் பனியாறுகள் நகரும். பனியாற்றின் அடிபகுதி உராய்வினால் உருகி விட மேல் பகுதி பனிகட்டி எளிதில் சறுக்கி சென்று விடுகிறது.\n\nSection::::வேகம்.\nபனியாற்றின் நகர்தல் வேகமானது உராய்வினால் நிர்ணயிக்கப்படுகிறது. உராய்வின் காரணமாக பனியாற்றின் அடிப்பகுதி மெதுவாகவும் மேல் பகுதி விரைவாகவும் நகரும். பள்ளத்தாக்கு பனியாற்றில் உராய்வின் காரணமாக பனியாற்றின் ஓரப்பகுதி மெதுவாகவும் நடுப்பகுதி விரைவாகவும் நகரும்.\n\nசராசரி வேகமானது பல்வேறு காரணிகளால் மாறுபடுகிறது. கிரீன்லாந்து போன்ற இடங்களில் ஒரே நாளில் 20 முதல் 30 மீட்டர் வரை நகரும் பனியாறுகளும் உண்டு. அப்பகுதியின் சரிவு, பனிக்கட்டியின் தடிமன், பனிப்பொழிவின் வேகம், வெப்பநிலை ஆகியவற்றால் நிர்ணயிக்கப்படுகிறது\n\nSection::::செவ்வாய்க் கோளில் பனியாறுகள்.\nசெவ்வாyin துருவ பகுதிகளில் பனிக்கவிகை காணப்படுவது பனியாறுகளுக்கான் சான்றாகும். கணினி மாதிரிகள் இது போன்ற ஏராளமான பனியாறுகள் இருக்க வாய்ப்புள்ளதாக கூறுகின்றன. 35° மற்றும் 65° வடக்கே அல்லது தெற்கே செவ்வாய்க் கோள் பனியாறுகள் வளிமண்டலத்தினால் பாதிக்கபட்டுள்ளது. புவியை போலவே பல பனியாறுகள் பாறைகளால் மூடப்பட்டுள்ளன.\n\n"}
{"id": "40110", "url": "https://ta.wikipedia.org/wiki?curid=40110", "title": "ஏக்கர் அடி", "text": "ஏக்கர் அடி\n\nஏக்கர் அடி (Acre foot) என்பது கன அளவைக் குறிப்பிடப் பயன்படும் ஒரு அலகு ஆகும். பொதுவாக, ஏரிகள், நீர்காவிகள், கால்வாய்கள், சாக்கடை நீரோட்ட அளவு, ஆற்று நீரோட்டம் போன்ற பெரிய அளவிலான நீர்வளங்கள் தொடர்பில் இந்த அலகு பயன்படுத்தப்படுகின்றது.\n\nSection::::வரைவிலக்கணம்.\nஒரு ஏக்கர் பரப்பளவில் இருக்கும் ஒரு அடி ஆழமுள்ள நீரின் கன அளவே ஒரு \"ஏக்கர் அடி\" என வரைவிலக்கணம் கூறப்படுகின்றது. ஒரு ஏக்கர் 66 அடி x 660 அடி (1 சங்கிலி x 1 பர்லாங்) என்பதால் அது சரியாக 43,560 சதுர அடி ஆகின்றது. எனவே ஒரு ஏக்கர் அடி 43,560 x 1 கன அடியாகும். அமெரிக்க கலன், கன மீட்டர், லீட்டர் ஆகிய கன அளவுகளோடு இது பின்வருமாறு தொடர்புகளைக் கொண்டுள்ளது:\n\n"}
{"id": "40111", "url": "https://ta.wikipedia.org/wiki?curid=40111", "title": "புலிகளின் நீர்மூழ்கி கப்பல் பிரிவு", "text": "புலிகளின் நீர்மூழ்கி கப்பல் பிரிவு\n\nதமிழீழ விடுதலைப் புலிகள் பல காலமாக நீர்மூழ்கி கப்பல் பிரிவு ஒன்றை கட்டமைப்பதற்காக முயற்சி செய்து வந்ததாக ஊடக செய்திகள் தெரிவிக்கின்றன. இருப்பினும் புலிகள் இதைப் பற்றி எந்த வித அதிகாரப்பூர்வ தகவல்களையும் வெளியிடவில்லை. இந்தத் தகவலை இந்திய புலனாய்வுத் துறையே வெளிப்படுத்தியிருப்பதாக ஊடக செய்திகள் குறிப்பிடுகின்றன. \n"}
{"id": "40113", "url": "https://ta.wikipedia.org/wiki?curid=40113", "title": "புவியீர்ப்பு", "text": "புவியீர்ப்பு\n\nதிணிவு (mass) கொண்ட ஒவ்வொரு பொருளும் இன்னொரு பொருளை ஈர்க்கிறது என்பது இயற்கையில் உள்ள அடிப்படையான ஒரு தோற்றப்பாடாகும். எனினும் சிறிய பொருட்களுக்கு இடையில் உள்ள இந்த ஈர்ப்புச் சக்தி புலப்படக்கூடிய அளவில் இருப்பதில்லை. கோள்கள், விண்மீன்கள் போன்ற மிகப்பெரிய பொருட்களில் இந்த ஈர்ப்புச் சக்தி புலனாகக் கூடியதாக உள்ளது. புவியைச் சுற்றியும் இந்த ஈர்ப்புப் புலம் (gravitational field) உண்டு. இதனால் புவி பிற பொருட்களைத் தன்னை நோக்கி ஈர்க்கிறது. இதுவே புவியீர்ப்பு எனப்படுகின்றது. இவ்வீர்ப்பின்போது புவி அது ஈர்க்கும் பொருள்மீது செயற்படுத்தும் விசை புவியீர்ப்பு விசை ஆகும். இவ்விசையின் அளவு புவியின் திணிவிலும், புவியிலிருந்து விசை தொழிற்படும் இடத்தின் தூரத்தின் அளவிலும் தங்கியுள்ளது.\n"}
{"id": "40118", "url": "https://ta.wikipedia.org/wiki?curid=40118", "title": "ஞாயிறு", "text": "ஞாயிறு\n\nபக்க வழிப்படுத்தல்:\n\n"}
{"id": "40134", "url": "https://ta.wikipedia.org/wiki?curid=40134", "title": "நீலகண்ட தாரணி", "text": "நீலகண்ட தாரணி\n\nநீலகண்ட தாரணி அல்லது மஹா கருணா தாரணி எனபது அவலோகிதேஷ்வரருக்கு உரிய ஒரு மகாயான பௌத்த தாரணி ஆகும். இதை மாண்டரீன் சீன மொழியின் டாபேய் ஸோ(Dàbēi Zhòu) என அழைப்பர். \"மஹாகருணாசித்த சூத்திரத்தின்\" படி இந்த தாரணியை அவலோகிதேஷ்வரர் புத்தர்கள், போதிசத்துவர்கள், தேவர்கள் ஆகியோர் அடங்கிய சபையின் முன் கூறப்பட்டதாகும். இது ஓம் மணி பத்மே ஹூம் என்ற ஆறெழுத்து மந்திரத்தைப் போல கிழக்காசியாவில் மிகவும் புகழ்பெற்ற தாரணி ஆகும். இந்த தாரணி பாதுகாப்புக்க்காகவும், தூய்மைபடுத்துவதற்காகவும் பயன்படுத்தப்படுகிறது. \n\nSection::::தோற்றம்.\nஇந்த நீலகண்ட தாரணி கி.பி ஏழாம் நூற்றாண்டுக்கும் எட்டாம் நூற்றாண்டுக்கும் இடையின் மூவரால் சீனத்துக்கும் மொழிப்பெயர்க்கப்பட்டது. முதலில் சீ-டுங்'ம்(627-649) அடுத்து பாகவததர்மரும் (650-660) , இதற்கடுத்து போதிருசியும் ( 709 ) இதனை சீனத்துக்கு மொழிப்பெயர்த்தனர். பின்னர் வஜ்ரபோதியும்(719-741), இருமுறை அவரது சீடர் அமோவஜ்ரரும்(723-774) மொழிப்பெயர்த்தனர். 15ஆம் நூற்றாண்டில் தியானபத்திரரும் ஒரு முறை இதை மொழிப்பெயர்த்துள்ளார். \n\nஇத்தனை பதிப்புகள் இருந்தாலும், அமோகவஜ்ரரின் பதிப்பே பரவலாக பயன்பாட்டில் உள்ளது. சீ-டுங்'இன் பதிப்பு ஆதி மூல வடிவாக இருந்தாலும் அது மிகவும் நீளமாகவும் உச்சரிப்பதற்கு கடினமாக இருந்த காரணத்தினால் அமோகவஜ்ரரரின் பதிப்பு பெருவாரியான பயன்பாட்டில் உள்ளது.\n\n"}
{"id": "40138", "url": "https://ta.wikipedia.org/wiki?curid=40138", "title": "பேர்டினண்ட் மார்க்கோஸ்", "text": "பேர்டினண்ட் மார்க்கோஸ்\n\nபேர்டினண்ட் எம்மானுவேல் எட்ராலீன் மார்க்கோஸ் (\"Ferdinand Emmanuel Edralín Marcos\"; செப்டம்பர் 11, 1917 – செப்டம்பர் 28, 1989) பிலிப்பைன்சின் குடியரசுத் தலைவராக 1965 முதல் 1986 வரை பதவி வகித்தவர். இவர் ஒரு சட்ட அறிஞர் ஆவார். இரண்டாம் உலகப் போரின் போது வடக்கு லூசோன் பகுதியில் கெரில்லாப் படைகளுக்குத் தலைமை தாங்கியவர். 1963 செனட் சபைக்குத் தலைவாரானார். இவரது ஜனாதிபதி ஆட்சிக் காலத்தில் ஊழல், மனித உரிமை மீறல் போன்ற பல்வேறு குற்றச்சாட்டுகளுக்கு உள்ளானார். 1986 இல் மக்களின் பெரும் எதிர்ப்பைத் தொடர்ந்து இவர் பதவியில் இருந்து அகற்றப்பட்டு நாட்டை விட்டு வெளியேறினார். தனது ஆட்சிக் காலத்தில் நூற்றுக்கணக்கான மில்லியன் அமெரிக்க டாலர்களை ஐக்கிய அமெரிக்காவில் முதலிட்டிருந்தாகக் குற்றஞ்சாட்டப்பட்டிருந்தார்.\n\n"}
{"id": "40141", "url": "https://ta.wikipedia.org/wiki?curid=40141", "title": "நிக்கிட்டா குருசேவ்", "text": "நிக்கிட்டா குருசேவ்\n\nநிக்கிட்டா செர்கேவிச் குருசேவ் (\"Nikita Sergeyevich Khrushchev\", ; ஏப்ரல் 17, 1894 - செப்டம்பர் 11, 1971) சோவியத் கம்யூனிஸ்ட் கட்சியின் பொதுச் செயலாளராக ஜோசப் ஸ்டாலினின் மறைவை அடுத்து 1953 முதல் 1964 வரை பதவி வகித்தவர். 1958 முதல் 1964 வரை சோவியத் பிரதமராகவும் பதவியில் இருந்தார். கட்சித் தலைவர்கள் இவரை 1964 இல் பதவியில் இருந்து அகற்றி லியோனிட் பிரெஷ்னேவை கட்சித் தலைவராக்கினர். இவரது வாழ்க்கையின் கடைசி ஏழாண்டுகளும் சோவியத் உளவு நிறுவனமான கேஜிபியின் நேரடிக் கண்காணிப்பில் வாழ்ந்து வந்தார்.\n"}
{"id": "40142", "url": "https://ta.wikipedia.org/wiki?curid=40142", "title": "அசுரர் (பௌத்தம்)", "text": "அசுரர் (பௌத்தம்)\n\nஅசுரர் (ஜப். \"அஷுரா\") எனபவர்கள் பௌத்த அண்டவியலின் படி, காமதாதுவின் கீழ் நிலை வாசிகள் ஆவர். இவர்கள் தேவர்களின் எதிரிகள் ஆவர். பௌத்த அசுரர்களும், இந்து மத அசுரர்களும் குணவியலபுகளில் ஒற்றுமையிருப்பினும், பௌத்தத்தில் அசுரர்களுக்கு பௌத்த தொடர்புடைய சில பிரத்யேக குணங்களும் கதைகளும் காணப்படுகின்றது.\n\nSection::::அசுரர்களின் குணவியல்புகள்.\nகாமதாதுவின் அனைத்து நிலைகளில் உள்ளவர்களும் ஆசைகளுக்கு உட்பட்டிருந்தாலும், அசுரகள் தான் ஆசைகளுக்கு முற்றிலும் அடிமையாகி கர்வமும் ஆணவமும் உடையவர்களாக உள்ளனர்.\n\nஅவர்களுடைய இந்நிலையினால் அசுரர்களாக பிறப்பெடுப்பது துர்பிறவியாக கருதப்படுகிறது. ஆற்றலும் வன்முறை குணாதிசியமும், போர்க்குணமும், கோபமும் கொண்ட மனநிலையை அசுரர்கள் குறிக்கின்றனர்.\n\nஅசுரகளின் ஆற்றல் மனிதர்களின் ஆற்றலை விட அதிகமாக இருப்பினும், மற்ற தேவர்களை விட குறைவானதாகும். இவர்கள் சுமேருவின் அடித்தளத்தில் வசிக்கின்றனர்.பவசக்கரத்தில் அசுரகள் ஆறாம் நிலையை குறிக்கின்றனர். அசுரகர்களின் தலைவர் அசுரேந்திரன் என அழைக்கப்படுகிறான். அசுரர்களின் பல பிரிவுகள் உள்ளன. வில்லை ஏந்திய தானவேகாசுரர்கள், கொடூர முகமுடைய காலகஞ்சகர்கள் இவற்றும் அடங்குவர். அசுர்களின் தலைவர்களாக வேமசித்திரின், ராகு(வேரோசனன்) மற்றும் பஹராதன் விளங்குகின்றனர்.\n\nSection::::பௌத்த அசுரர்கள் தொடர்பான புராணக்கதைகள்.\nஅசுரர்கள் ஆதிகாலத்தில் திராயஸ்திரிம்ச உலகத்தில், சுமேருவின் உச்சியில் மற்ற தேவர்களுடன் வசித்து வந்தனர். சக்ரன் இந்திர பதவியை ஏற்றவுடன், அசுரர்கள் அதை கொண்டாடினர். அந்த கொண்டாட்டத்தின் போது, அசுரர் மிகவும் திடமான கந்தபான மதுவகையை அருந்தினர், எனினும் மற்ற தேவர்களை இம்மதுவகையை அருந்துவதற்கு இந்திரன் தடை செய்தி இருந்தார். இதனால், கோபமுற்ற இந்திரன், அசுரர்களை அவர்கள் போதையில் இருக்கும் போதே, அனைவரையும் திராயஸ்திரிம்ச்த்தில் இருந்து விரட்டி, சுமேருவின் அடித்தளத்துக்கு அனுப்பினார். ஆனால் இதை சில காலத்துக்கு அசுரர்கள் இதை அறிந்திருக்கவில்லை. எனினும், தாங்கள் தற்போது வசிக்கும் இடத்தில் திராயஸ்திரிம்சத்தின் பாரிஜாத மரம் மலர்வதற்கு மாறாக சித்தபாலி மரம் மலர்ந்ததை கண்ட பிறகே தங்கள் சுய நினைவுக்கு திரும்பி, தாங்கள் விரட்டியடிக்கப்பட்டதை உணர்ந்தனர்.\n\nதங்களுடைய உலகை மீட்டெடுக்க, தேவர்களை நோக்கி போர் புரிய, சுமேருவில் ஏறத்துவங்கினர். அவர்களுடைய பெருவாரியான எண்ணிக்கையால் இந்திரன் அவர்களை நேரடியாக எதிர்கொள்ள இயலவில்லை. திரும்பும் வேளையில், இந்திரன் கருடர்கள் வசிக்கும் காடுகளின் வழியாக செல்ல நேரிட்டது. இந்திரனின் தேர் சென்ற வழியில் கருடர்களின் கூடுகள் அழிக்கப்படுவதை அவர் கண்டார். இதனால், தன்னுடைய தேரோட்டின் மாதாலியிடம், மறுபடியும் திரும்பும் படி ஆணையிட்டார். இந்திரன் மறுபடியும் தங்களை நோக்கி வருவதை கண்ட அசுரர்கள், இந்திரன், இன்னும் மிகப்பெரிய படையுடன் திரும்பி வருவதாக தவறாக கருதி, புறமுதுகிட்டு தாங்கள் இதுவரை கைப்பற்றிய அனைத்தையும் விட்டுவிட்டு ஓடினர்.\n\nதேவர்களுக்கு அசுரர்களுக்கும் பல போர்கள் நடைபெற்றிருப்பினும், இரு சாராருக்கு ஒரு இணக்கமான உடன்பாடு இருந்து வருகிறது. இது இந்திரன், அசுரர் தலைவனான வேமசித்திரினின் மகளை காதலித்து திருமணம் செய்த வேளையில் ஏற்பட்டது. வேமசித்திரின் தன் மகள் சுஜாவின் திருமணத்திற்காக அசுரர்கள் நிறைந்த சபையில் சுயம்வரம் நடத்தினான். அச்சபையில், இந்திரன் ஒரு அசுரனாக மாறுவேடமிட்டு கலந்திருந்தான். சுஜா, மாறுவேடமிட்ட இந்திரனை தேர்ந்தெடுக்க அவரை அவள் மணந்து கொண்டாள்\n\n"}
{"id": "40144", "url": "https://ta.wikipedia.org/wiki?curid=40144", "title": "படைத்துறை வானூர்தி", "text": "படைத்துறை வானூர்தி\n\nபடைத்துறை வானூர்தி வானத்தில் இருந்து தாக்குதல் நடத்தவும், பிற போர் நடவடிக்கைகளுக்கும் பயன்படும் வானூர்தி (விமானம்) ஆகும். தற்கால படைத்துறையின் வலுவை உறுதிசெய்யும் முக்கிய காரணிகளாக போர் வானூர்திகளும் வானியப் போர் வலுவும் இருக்கின்றன. படைத்துறை வானூர்திகள் சண்டை வானூர்திகள், சண்டையிடா வானூர்திகள் என இருவகையாக உள்ளன. சண்டை வானூர்திகள் எதிரிகளின் படைத்துறைச் சாதனங்களை அழிப்பதற்காக வடிவமைக்கப்பட்டவை.\n\nபடைத்துறை வானூர்திகளைப் பின்வருமாறு வகைப்படுத்தலாம். \n\n\n"}
{"id": "40145", "url": "https://ta.wikipedia.org/wiki?curid=40145", "title": "வின்னிப்பெக் ஏரி", "text": "வின்னிப்பெக் ஏரி\n\nகனடாவின் மனித்தோபா மாகாணத்தில் உள்ள வின்னிப்பெக் ஏரி, மத்திய வட அமெரிக்காவில் உள்ள பெரிய ஏரியாகும். வின்னிப்பெக் நகருக்கு வடக்கே 55 கிலோமீட்டர் (34 மைல்) தொலைவில் உள்ள இந்த ஏரி 24,514 சதுர கிலோமீட்டர் (9,465 சதுர மைல்) பரப்பளவு கொண்டது. தென் கனடாவில் உள்ள மிகப் பெரிய ஏரி இது என்பதுடன், கனடாவில் உள்ள ஐந்தாவது பெரியதும், உலகின் பதினோராவது பெரியதுமான நன்னீரேரி இதுவேயாகும். எனினும், ஒப்பீட்டளவில் இது மிகவும் ஆழம் குறைந்தது. வடக்கு மற்றும் கிழக்கு வடிநிலங்களை இணைக்கும் ஒடுங்கிய கால்வாய் 36 மீ (118 அடி) தவிர்ந்த ஏனைய பகுதிகளின் சராசரி ஆழம் 12 மீ (39 அடி) ஆகும். \n\n"}
{"id": "40148", "url": "https://ta.wikipedia.org/wiki?curid=40148", "title": "ஒண்டாரியோ ஏரி", "text": "ஒண்டாரியோ ஏரி\n\nஒண்டாரியோ ஏரி, வட அமெரிக்காவின் பேரேரிகளுள் ஒன்றாகும். இதன் வடக்கில் கனடாவின் மாகாணமான ஒண்டாரியோவும்; தெற்கில், ஒண்டாரியோவின் நியாகரா குடாநாடும், ஐக்கிய அமெரிக்காவின், நியூ யார்க் மாநிலமும் எல்லைகளாக உள்ளன. \n\nSection::::பெயர்.\nஇவ்வேரியின் பெயர், \"பெரிய ஏரி\" என்னும் பொருளுடைய ஹூரோன் மொழிச் சொல்லொன்றின் அடியாகப் பிறந்தது. கனடா நாட்டின் ஒண்டாரியோ மாகாணத்தின் பெயர் இந்த ஏரியின் பெயரைத் தழுவியே ஏற்படதாகும்.\n\n"}
{"id": "40160", "url": "https://ta.wikipedia.org/wiki?curid=40160", "title": "பிசியூ", "text": "பிசியூ\n\nபிசியூ (சீன மொழி: 貔貅, pí xiū) ஒரு சீன தொனமவியல் கற்பனை விலங்கு ஆகும். இது சிங்கம் போன்ற தோற்றமும், இறகுகளும் கொண்டிருக்கும். சீனாவின் அரண்மனைகளுக்கு முன்னால் காவல் விலங்குகளாக பிசியுக்கள் அமைக்கப்பட்டிருக்கும். \n\n"}
{"id": "40167", "url": "https://ta.wikipedia.org/wiki?curid=40167", "title": "எல்பா", "text": "எல்பா\n\nஎல்பா (\"Elba\", இத்தாலிய மொழி: Ilva) என்பது இத்தாலியின் டஸ்கானி பிரதேசத்தில் உள்ள ஒரு தீவாகும். இத்தாலியின் கரையோர நகரமான பியோம்பினோவுக்கு 20 கிமீ தூரத்தில் உள்ளது (). டஸ்கான் தீவுகளில் இதுவே மிகப்பெரியதும், இத்தாலியின் தீவுகளில் சிசிலி மற்றும் சார்டீனியாவுக்கு அடுத்ததாக மூன்றாவது பெரியதும் ஆகும். எல்பாவுக்கு மேற்கே 50 கிமீ தூரத்தில் பிரெஞ்சு தீவான கோர்சிக்கா அமைந்துள்ளது.\n\nஇது கிட்டத்தட்ட 224 கிமீ² பரப்பளவும் கரையோர நீளம் 147 கிமீ உம் ஆகும். இதன் மிக உயரமான மலை மொண்டே கப்பானே 1,018 மீட்டர்கள் உயரமானது. இத்தீவின் மக்கள் தொகை கிட்டத்தட்ட 30,000 ஆகும்.\n\n1814 இல் பிரெஞ்சு மன்னன் நெப்போலியன் பொனபார்ட் எல்பா தீவுக்கு நாடு கடத்தப்பட்டான். மே 3, 1814 இல் இவன் இத்தீவின் நகரமான் போர்ட்டோஃபெராய்யோவை அடைந்தான். நெப்போலியன் தனது பாதுகாப்புக்காக 600 பேரைக்கொண்ட படைகளை வைத்திருக்க அனுமதிக்கப்பட்டான். பொதுவாக எல்பா தீவை இவன் தனது கட்டுப்பாட்டுக்குள் வைத்திருந்தாலும் பிரித்தானியக் கடற்படையினர் இத்தீவைக் கண்காணித்து வந்தனர்.\n\nமொத்தம் 300 நாட்கள் இத்தீவில் வாழ்ந்த நெப்போலியன் பெப்ரவரி 26, 1815 இல் ஒருவாறாகத் தப்பித்து பிரான்சை அடைந்தான்.\n\n1860 இல் இத்தீவு இத்தாலியின் கூட்டமைப்புக்குள் வந்தது. பிரெஞ்சுப் படைகள் ஜூன் 17, 1944 இல் இங்கு புகுந்து தீவை ஜெர்மனியிடம் இருந்து விடுவித்தனர்.\n\n"}
{"id": "40170", "url": "https://ta.wikipedia.org/wiki?curid=40170", "title": "தாலிபான்", "text": "தாலிபான்\n\nதலிபான் (\"Taliban\", பாஷ்டோ மொழி: \"طالبان\", \"டாலிபான்\") எனப்படுவோர் ஆப்கானிஸ்தானை 1996 முதல் 2001 வரை ஆட்சி செய்த சுணி இஸ்லாமிய தேசியவாத அமைப்பாகும். 2001 இல் ஐக்கிய அமெரிக்கா, கனடா, ஆஸ்திரேலியா, மற்றும் ஐக்கிய இராச்சியம் ஆகிய நாடுகளின் உதவியுடன் இவ்வமைப்பின் தலைவர்கள் பதவியில் இருந்து அகற்றப்பட்டனர். அடிப்படைவாத தீவிரவாத அமைப்பாகக் கருதப்படும் \"தலிபான்\" பாகிஸ்தானின் பழங்குடியினரின் பகுதிகளில் தோற்றம் பெற்றது. தற்போது ஆப்கானிஸ்தானின் அரசுக்கெதிராகவும் நேட்டோ படைகளுக்கெதிராகவும் கெரில்லா முறையில் போரிட்டு வருகிறது.\n\nதலிபான் அமைப்பின் தலைவர் முல்லா முகமது ஓமார் ஆவார். தலிபானின் படைகளில் பெரும்பாலானோர் தெற்கு ஆப்கானிஸ்தானிலும் மேற்கு பாகிஸ்தானிலும் உள்ள பாஷ்டன் மக்கள் ஆவார். இவர்களைவிட சிறிய அளவில் ஐரோப்பா மற்றும் சீனாவைச் சேர்ந்த தீவிரவாதிகளும்்\nஇவ்வமைப்பில் உள்ளனர். தலிபான் பாகிஸ்தான் அரசிடம் இருந்து இராணுவப் பயிற்சிகளையும் பெருமளவு இராணுவத் தளவாடங்களையும் பெற்றனர் .\nபெண்கள் கல்விக்கு எதிர்ப்பாளர்களான இவர்கள் பெண்கள் படிக்கும் கல்லூரி,மற்றும் பள்ளிகளில் அமைந்துல்ள நீர்தொட்டியில் விசத்தைக் கலந்தும், பள்ளியின் வகுப்பறையில் விச வாயுவை தெளித்தும் பெண்கள் கல்வியை அழிக்கப்பார்க்கிறார்கள்.\n"}
{"id": "40181", "url": "https://ta.wikipedia.org/wiki?curid=40181", "title": "த அப்பீல்", "text": "த அப்பீல்\n\nதி அப்பீல் ஜான் கிரிஷாம் (\"John Grisham\") என்ற அமெரிக்க எழுத்தாளர், எழுதி 2007ஆம் ஆண்டில் வெளி வந்த புதினம் ஆகும். விறுவிறுப்பான சட்டத்துறைப் புதினங்களுக்குப் பெயர் பெற்ற ஜான் கிரிஷாம் நீண்ட இடைவெளிக்குப் பிறகு இந்த சட்டத்துறை புதினத்தை படைத்துள்ளார். ஐக்கிய அமெரிக்காவின் மிசிசிப்பி மாநிலத்தில் நடைபெறும் ஒரு பூச்சிக் கொல்லி தயாரிக்கும் வேதிப் பொருள் நிறுவனத்திற்கும், அப்பொருளால் பாதிக்கப்பட்ட பல குடும்பங்களுக்குமிடையேயான வழக்கின் மேல் முறையீட்டின் பொழுது நீதிபதி தேர்தலில் தண்ணீராக ஓடும் பணத்தின் மூலம் தீர்ப்பு எப்படி மிகக் குறைந்த விலைக்கு சந்தைக்கு வருகிறது என்பதே கதையின் கரு.\n\n\nSection::::கதைச்சுருக்கம்.\n\"எச்சரிக்கை : கதையின் கரு, முடிவு பற்றிய மேலோட்டம் தரப்பட்டுள்ளது\"\n\n\"க்ரேன் கெமிக்கல்ஸ்\" நிறுவனம் சட்டத்திற்கு புறம்பாக பல தொன் எடையுள்ள வேதிக்கழிவுகள் அடங்கியுள்ள பீப்பாய்களை போமோர் எனும் ஊரின் ஒதுக்குபுறமான இடத்தில் புதைக்கிறது. வேதிப்பொருள் கசிந்து நிலத்தடி நீரில் கலப்பதால் அதனை பயன்படுத்தும் அவ்வூர் மக்கள் புற்றுநோய்க்கு ஆளாகிறார்கள். பிரச்சனை பெரிதாவது தெரிந்ததும் க்ரேன் அதனது உற்பத்தி பிரிவை மூடிவிட்டு ஊரைவிட்டு வெளியேறுகிறது. புற்று நோயால் பாதிக்கப்பட்ட மக்கள் பலர் க்ரேன் நிறுவனத்திற்கு எதிராக வழக்கு தொடுக்க முயல்கிறார்கள். க்ரேன் எனும் பெரிய நிறுவனத்தை எதிர்த்து போராடி நீதிமன்றம் செல்ல பெரும்பாலான வழக்கறிஞர்கள் மறுக்கிறார்கள். போமோரில் பிறந்து வழக்கறிஞரான மேரி க்ரேசும் அவரது வழக்கறிஞர் கணவரும், ஜேனட் பேக்கர் என்பவரின் வழக்கை நீதிமன்ற ஜூரி விசாரணைக்கு எடுத்துச் செல்கிறார்கள். இந்த வழக்கின் செலவிற்காக தங்களது சொத்துக்கள் எல்லாவற்றையும் இழந்துவிட்ட நிலையிலும் தளராமல் போராடி வருகிறார்கள். வழக்கின் தீர்ப்பில் சான்றாயம்(Jury) க்ரேன் கெமிக்கல்ஸ் ஜேனட் பேக்கருக்கு 41 மில்லியன் டாலர் கொடுக்க வேண்டும் எனத் தீர்ப்பளிக்கிறது. க்ரேன் கெமிக்கல்சின் பங்கு நான்கில் ஒருபங்கிற்கு வீழ்ச்சியடைகிறது. நிறுவனம் திவாலாகும் நிலையில், அதன் அதிபதி கார்ல், வழக்கு உச்ச நீதிமன்றத்தில் அப்பீலுக்கு வரும்பொழுது எப்படியும் சாதகமான தீர்ப்பைப் பெற முயல்கிறார். இடையில் வரும் உச்ச நீதிமன்ற தேர்தலில் தனக்கு ஆதரவாக தீர்ப்பளிக்கக்கூடிய ஒரு நீதிபதியை வேட்பாளராக்கி அவர் வெற்றி பெற பணத்தை செலவழித்து முயற்சி செய்கிறார்.\n\n\"எச்சரிக்கை முடிவு\"\n\nSection::::கதை அலசும் முக்கிய பிரச்சினை.\nநீதிபதிகள், நியமன முறையில் அல்லாமல், மக்களால் தேர்ந்தெடுக்கப்படுவதன் பின்விளைவுகள் பற்றி அலசுகிறது. அதேபோல பெரிய முதலாளித்துவ நிறுவனங்கள் எப்படி தேர்தல்களை மறைமுகமாக திரித்து தங்களது சுய நலன்களை முன்னிறுத்திக் கொள்கின்றன என்பதையும் காண்பிக்கிறார். எல்லாவற்றிற்கும் மேலாக, வலதுசாரி அரசியல்வாதிகளுக்கு மதம் எப்படி ஒரு நிகரற்ற தேர்தல் வெற்றி கருவியாக இருக்கின்றது என்பதையும் படம்பிடிக்கிறார்.\n\n"}
{"id": "40182", "url": "https://ta.wikipedia.org/wiki?curid=40182", "title": "மும்மணிகள் (பௌத்தம்)", "text": "மும்மணிகள் (பௌத்தம்)\n\nமும்மணிகள் அல்லது திரிசரணம் (\"three jewels\", மூன்று இரத்தினங்கள்) என்பது பௌத்தர்கள் சரணம்(பௌத்தம்) அடையும் மூன்று விடயங்களைக் குறிக்கும். இதனைத் திரிசரணம் எனவும் குறிப்பிடுவதுண்டு.\n\nமூன்று மணிகள்:\n\nSection::::திரிசரணம்.\nஇந்த திரிரத்தினங்களிடம் சரணம் அடைதல், பௌத்த சடங்குகளில் மிகவும் முக்கிய பங்கு வகிக்கிறது. மஜ்ஜிம நிகாயத்தில் குழந்தை பருவத்தில் உள்ளவர்களின் சார்பாகவும், பிறக்காத குழந்தைகளின் சார்பாகவும் கூட பிறர் சரணமடையலாம் என குறிப்பிடப்பட்டுள்ளது. திரிரத்தினங்களிடம் சரணம் அடைதல் ஒருவதை அதிகாரப்பூர்வமாக பௌத்தராக ஆக்குவதாக பொதுவாக நம்பப்படுகிறது. எனவே, தேரவாத நாடுகிளில், புத்த பிக்ஷுகளும் இதை அவ்வப்போது உச்சாடனம் செய்வர். \n\nஇந்த திரிசரணத்தின் சீன/ஜப்பானிய மகாயன பதிப்பு, தேரவாத பதிப்பில் இருந்து சிறிதளவே வேறுபடுகிறது. \n\nதிபெத்திய பௌத்த சரணம்\n\nSection::::முக்கியத்துவம்.\nபௌத்தத்தில் திரிரத்தினங்களிடம் சரணம் அடைதல் மிகவும் முக்கியத்துவம் வாயந்ததாக கருதப்படுகிறது. இந்த வழக்கம் மனதில் புத்தம், தர்மம் மற்றம் சங்கத்தின் பிரதிபிம்பமாக கருதப்படுகிறது. இந்த குணங்கள் மஹாபரிநிப்பான சூத்திரத்தில் தர்மத்தின் பளிங்கு என அழைக்கப்படுகிறது. இது \"பளிங்கு போன்ற மனத்தினை\" அடைய உதவுவதாக கூறப்படுகிறது. \nSection::::கலைகளில் திரிரத்தினங்கள்.\nகீழிருந்து மேலாம், திரிரத்தின சின்னம், கீழ்க்கண்ட கூறுகளை கொண்டுள்ளது. \n\nபுத்த பாதத்தில் திரிரத்தினத்தை சித்தரிக்கும் போது, திரிசக்கரத்தினை சுற்றி தர்ம சக்கரம் இடப்படுகிறது. திரிரத்தின சின்னம் சாஞ்சியில் உள்ள கொடிக்கம்பத்தில் (கி.மு இரண்டாம் நூற்றாண்டு) உள்ள சிற்பங்களில் காண முடியும். மேலும் புத்த பாதத்திலும் இது காணப்படுகிறது\n\nகி.மு முதலாம் நூற்றாண்டில், பஞ்சாப் பகுதியை ஆண்ட குனிந்தர்கள் வெளீயிட்ட நாணயங்களில், இந்த திரிரத்தின சின்னம், ஸ்தூபியின் மீதுள்ளதாக பொறிக்கப்பட்டுள்ளது. குஷன் அரசர்கள் வெளியிட்டுள்ள சில நாணயங்களிலும் இது காணப்படுகிறது. இந்த திரிரத்தினம் சுற்றி மூன்று தர்மசக்கரங்களும் அவ்வப்போது இடப்படுவதுண்டு. இந்துக்களால் திரிரத்தின சின்னம் நந்திபாதம் என அழைக்கப்படுகிறது. \n\n"}
{"id": "40188", "url": "https://ta.wikipedia.org/wiki?curid=40188", "title": "தர்மசக்கரம்", "text": "தர்மசக்கரம்\n\nதர்மசக்கரம்(பாளி:தர்மசக்க, திபெ \"chos kyi 'khor lo\", சீனம் \"fălún\" 法輪) என்பது தர்மத்தினை குறிக்கும் ஒரு சின்னம் ஆகும். இதை போன்ற ஒரு சின்னம் சமண மதத்திலும் பயன்பாட்டில் உள்ளது. தர்மசக்கரம் அஷ்டமங்கள சின்னங்களுள் ஒன்றாகும். பௌத்த சமயத்தில், தர்மச்சக்கரமானது பிறவிச் சுழற்சியைப் பற்றிய கருத்துக்களை சித்தரிக்கிறது. முதன் முதலில் அசோகர் நிறுவிய தூபிகளில் தர்மச்சக்கரம் பொறிக்கப்பட்டதால், இதனை அசோகச் சக்கரம் என்றும் அழைப்பர். \n\nSection::::வரலாறு.\nதர்மசக்கர சின்னம், எட்டு கம்பிகளோ அல்லது அதற்கு மேற்பட்ட கம்பிகளையோ கொண்டுள்ளது. இந்திய கலைகள், மிகப்பண்டைய பௌத்த சின்னமாக இது கருதப்படுகிறாது. தர்மசக்கரம், அனைத்து பௌத்த பௌத்த நாடுகளாலும் பயன்படுத்தப்பட்டு வருகிறது. மிகவும் எளிய நிலையில், தர்மசக்கரம் பௌத்த மதத்தின் பரிபூரண சின்னமாக ஏற்றுக்கொள்ளப்படுகிறது. \n\nSection::::விளக்கம்.\nதர்ம சக்கரத்தின் எட்டு ஆரங்கள், பௌத்தத்தின் எட்டு உயரிய வழிகளை குறிக்கிறது. அறியாமை அழிக்கும் விதமாக கூரிய முனைகளுடன் உள்ளதாக கொள்ளப்படுகிறது. \n\nதர்ம சக்கரத்தின் பிற விளக்கங்கள்:\n\nதர்மசக்கரத்திற்குரிய முத்திரை தர்மசக்கர முத்திரை என அழைக்கப்படுகிறது. தர்மசக்கரம் திபெத்திய பௌத்தத்தில் எட்டு மங்கள சின்னங்களுள் (அஷ்டமங்கலம்) ஒன்றாக கருதப்படுகின்றது.\n\nSection::::தர்மசக்கர சுழற்சி.\nபுத்தர் ஒரு முக்கிய போதனையை நிகழ்த்துவது தர்மசக்ர சுழற்சி என கொள்ளப்படுகிறது. இதை வடமொழியில் தர்மசக்ர பிரவர்த்தனம் என அழைக்கின்றனர். \n\nஅனைத்து பௌத்த பிரிவுகளும், புத்தர் முதன்முதலில் சார்நாத்தில் மான் பூங்காவில், ஐந்து துறவிகளுக்கு உபதேசம் செய்து நிகழ்ச்சி, முதல் தர்மசக்கர சுழற்சியாக கொள்ளப்படுகிறது. இதை குறிக்கும் வகையிலே, சில சமயம், தர்மசக்கரத்தின் இரு புறமும் மான்கள் காணப்படுவதுண்டு. \n\nதேரவாத பௌத்தத்தில் இது மட்டும் அங்கீகரிப்பட்ட \"தர்மசக்ர சுழற்சி\" ஆகும். பாளி சூத்திரங்களில் இடம்பெறாத வேறெந்த சுழற்சியும் தேரவாத பௌத்தத்தினரால ஏற்றுக்கொள்ளப்படுவதில்லை. எனினும் மகாயானம் மற்றும் வஜ்ரயானம் பல்வேறு சுழற்சிகளை குறிப்பிடுகிறது. இச்சுழற்சிகளுள் புத்தர் பிரக்ஞா பாரமித சூத்திரங்களை உபதேசித்தது, மகாவைரோசன சூத்திரத்தை உபதேசித்தது, அபிதர்மத்தை உபதேசித்தது ஆகியவை கூடுதலாக கொள்ளப்படுகிறது. \n\nSection::::பிற பயன்பாடுகள்.\nயூனிகோடில், தர்மசக்கரம் \"Wheel of Dharma\" என அதன் எட்டுக்கோல் வடிவத்தில் காணப்படுகிறது. இதன் யூனிகோடு குறியீடு U+2638 (☸).\n\nசாரநாத்த்தில் உள்ள, தூபியில் உள்ள அசோகரின் தர்மசக்கரம் இந்திய தேசியக் கொடியின் நடுவில் உள்ளது. இந்த தர்ம சக்கரம் தர்மத்தை குறிக்கிறது. இதே சின்னம் இந்தியாவின் அதிகாரப்பூர்வ முத்திரையிலும் காணப்படுகிறது. \n\nசமண மதத்திலும், தர்மசக்கரம் அகிம்சையின் குறியீடாகக் கொள்ளப்படுகிறது.\n\nஇந்து மதத்திலும் திருமாலின் சின்னமாக சுதர்சன சக்கரம் காணப்படுகிறது. எனினும் இது தர்மத்தின் குறியீடாக இல்லாமல், திருமாலின் பஞ்சாயுதங்களுள் ஒன்றாக, சக்ராயுதமாக விளங்குகிறது.\n\n\n"}
{"id": "40190", "url": "https://ta.wikipedia.org/wiki?curid=40190", "title": "அஷ்டமங்களம்", "text": "அஷ்டமங்களம்\n\nஅஷ்டமங்களம் என்பது தார்மீக மதங்களில் குறிப்பிடப்படும் எட்டு மங்களகரமான சின்னங்களை குறிக்கும். திபெத்திய பௌத்தத்தின் படி, இவ்வஷ்டமங்கள் யிதங்களின் குணங்களை குறிக்கும். இவையனைத்து தெளிவுபெற்ற மனத்தின் குணங்களாக கருதப்படுகின்றன. பலவேறு பாரம்பரியங்கள் வெவ்வேறு சின்னங்கள் அஷ்டமங்களமாக கருதப்படுகின்றன. \n\nஅஷ்டமங்களம் சின்னங்கள் பண்டைய இந்தியாவில் சுப காரியங்களின் போது பயன்படுத்தப்பட்டன. பௌத்தத்தில், இவை புத்தர் போதிநிலை அடைந்தவுடன் தேவர்கள் புத்தர்களுக்கு அளித்த எட்டு நிவேதனங்களை குறிக்கின்றன. \nSection::::சொற்பொருளாக்கம்.\nஅஷ்டமங்களம் என்றால் எட்டுவிதமான மங்களங்கள் என்று பொருள். \n\nSection::::பௌத்தம்.\nதிபெத்திய பௌத்தம் கீழ்க்கண்ட குறிப்பிட்ட அஷ்டமங்கள சின்னங்களை பயன்படுத்துகிறது. இந்த சின்னங்களுக்கான பொதுவான விளக்கம் கீழே தரப்பட்டுள்ளது. \n\n\nSection::::சின்னங்கள்.\nபல்வேறு பாரம்பாரியங்களை இவ்வஷ்டமங்களை வெவ்வேறுவிதமாக அடுக்குகின்றன\n\nநேபாள பௌத்தம்: \n\n\nசீன பௌத்தம்:\n\n\nSection::::பிற தார்மீக மதங்களில் அஷ்டமங்களங்கள்.\nஅஷ்டமங்களங்கள் பௌத்தத்தில் மட்டுமல்லாது, பிற தார்மீக மதங்களான இந்து மதம் மற்றும் சமணம் ஆகியவற்றில் காணப்படுகின்றது. இவை அலங்காரங்களுக்கு பயன்படுத்தப்படுகின்றன.\n\n\nசமண மதத்திலும் அஷ்டமங்கள சின்னங்கள் குறிப்பிடப்படுகின்றன\n\nதிகம்பர பிரிவு:\nசுவேதாம்பரப் பிரிவு:\n\n\n"}
{"id": "40196", "url": "https://ta.wikipedia.org/wiki?curid=40196", "title": "பால்காஷ் ஏரி", "text": "பால்காஷ் ஏரி\n\nபால்காஷ் ஏரி தென்கிழக்குக் கசாக்ஸ்தானில் உள்ள ஒரு ஏரியாகும். ஆரல் கடல் எனும் ஏரிக்கு அடுத்தபடியாக, மத்திய ஆசியாவின் இரண்டாவது பெரிய ஏரி இதுவாகும். மூடிய மடுவாக (basin) அமைந்துள்ள இது, கஸ்பியன் மற்றும் ஆரல் கடல்களையும் உள்ளடக்கிய ஒரு உள்நோக்கிய வடிநிலத்தின் ஒரு பகுதியாகும்.\n\nஇவ்வேரி தற்போது 16,996 கிமீ² (6,562 ச.மை) பரப்பளவு கொண்டது. ஆனால், இதற்கு நீர் வழங்கும் ஆறுகள் திசை திருப்பப்படுவதால், ஆரல் கடலைப் போல இதன் பரப்பளவும் சுருங்கி வருகிறது. சராசரியாக 5.8 மீட்டர் ஆழம் கொண்ட இதன் அதிகூடிய ஆழம் 25.6 மீட்டராகும். இவ்வேரியின் மேற்குப் பக்க அரைப்பகுதி நன்னீர் ஆகவும், கிழக்குப் பகுதி உவர் நீராகவும் காணப்படுகின்றது. கிழக்குப் பகுதியின் சராசரி ஆழம், மேற்குப் பகுதியின் சராசரி ஆழத்தின் 1.7 மடங்காக உள்ளது. இதிலிருந்து வடமேற்குத் திசையில், அண்ணளவாக 1,600 கிமீ தொலைவில், நீர்க் கொள்ளளவு அடிப்படையில் உலகிலேயே பெரிய ஏரியான பைக்கால் ஏரி அமைந்துள்ளது.\n\n"}
{"id": "40198", "url": "https://ta.wikipedia.org/wiki?curid=40198", "title": "பீரங்கி", "text": "பீரங்கி\n\nபாரிய வெடிகுண்டுகளை உந்தும் அல்லது செலுத்தும் ஆயுதம் பீரங்கி ஆகும். பீரங்கியால் செலுத்தப்படும் உந்துகணை பீரங்கியால் வழங்கப்படும் தொடக்க உந்து விசையை வைத்து இயற்பியல் விதிகளுக்கு இணங்கி சென்று விழுந்து வெடிக்கும். பீரங்கி ஒரு இராணுவத்துக்கு சூட்டு வலுவைத் தந்து, பாரிய இலக்குகளை அழிக்க பயன்படுகின்றது.\n\nபீரங்கிகள் கி. பி. 1000 ஆண்டுகளின் பின்னர் கண்டுபிடிக்கப்பட்ட ஒரு ஆயுதம் ஆகும்.\n"}
{"id": "40199", "url": "https://ta.wikipedia.org/wiki?curid=40199", "title": "ஏவுகணை", "text": "ஏவுகணை\n\nஏவுகணை (\"missile\") என்பது தானாக உந்திச் சென்று வெடிக்கும் வெடிகுண்டு ஆகும். பீரங்கிகள் போல் அல்லாமல், ஏவுகணைகளில் தாமே தம்மை செலுத்தும் தன்மை கொண்டவை.\n\nஏவுகணைகள் பொதுவாக ஏவூர்தி மூலமாகவோ, தாரை இயந்திரம் மூலமாகவோ தமது உந்து விசையை பெறுகின்றன. பொதுவாக ஏவுகணைகள் வெடிபொருள்களை தனது வெடிமுனையாக கொண்டாலும், பல நவின ஏவுகணைகள் வேதியியல் ஆயுதங்களையும், அணு ஆயுதங்களையும், உயிரியல் ஆயுதங்களையும் வெடிமுனையாக கொண்டு செல்ல வல்லவை.\n\nSection::::தொழில்நுட்பம்.\nவழிகாட்டப்பட்ட ஏவுகணைகள் நான்கு முக்கிய அமைப்புகளை தன்னகத்தே கொண்டுள்ளன. அவையாவன:\n\n\nSection::::வழிகாட்டி அமைப்புகள்.\nஏவுகணைகள் தமது இலக்கினை பல வழிகளில் கண்டறிய இயலும். இலக்குகள் நகரக்கூடிய வாகனங்களாகவோ, நிலையானவையாகவோ இருக்கலாம். பொதுவாக ஏவுகணைகள் தமது நகரும் இலக்கினை, இலக்கில் இருந்து வரும் கதிரியக்கத்தின் மூலமே அறிந்து கொள்ளுகின்றன. உதாரணமாக இலக்கு ஒர் வானூர்தியாக இருப்பின் அவ்வூர்தியில் இருந்து வரும் அகச்சிவப்பு கதிர்களோ, ரேடியோ கதிர்களோ, வெப்ப கதிர்களோ இலக்கினை கண்டறியும் வழியாக அமைகிறது. இலக்கினை தொடர்ந்து கண்காணித்து தாக்க ஏவுகணைகள் தம்முள் அமைக்கப்பட்டுள்ள வழிகாட்டி அமைப்புகளை (எ.கா கதிரலைக்கும்பா) சார்ந்துள்ளன. சில ஏவுகணைகள் தாம் ஏவப்பட்ட ஏவுமேடையில் உள்ள வழிகாட்டி அமைப்புகளின் துணையுடன் இலக்கை அடைகின்றன. மற்றொரு வகையான வழிகாட்டி அமைப்பு ஏவுகணையின் மேல் பொருத்தப்பட்டுள்ள படக் கருவி மூலம் பிடிக்கப்படும் காட்சிகளை கொண்டு ஏவுகணையை இலக்கு நோக்கி கணிப்பொறி மூலமோ, மனித துணை கொண்டோ செலுத்துகிறது. பல ஏவுகணைகள் மேல் கூறப்பட்ட பல முறைகளை ஒருங்கே கொண்டு துள்ளியமாக தாக்கவல்லவை.\n"}
{"id": "40208", "url": "https://ta.wikipedia.org/wiki?curid=40208", "title": "அலைநீளம்", "text": "அலைநீளம்\n\nஇயற்பியலில், அலைநீளம் என்பது ஓர் அலையின் இரு மீளும் பகுதிகளிடையேயான தூரம். நீளம் அளக்கப் பயன்படும் எல்லா அளவீடுகளும் அலைநீளத்தையும் அளக்கப்பயன்படுத்தலாம். பொதுவாக இப்பதம் வானொலி மற்றும் மின் காந்த அலைகளுக்கே பயன்படுத்தப்படும். சைன் அலை வடிவங்களில் இரு முடிகள் அல்லது இரு தாழிகளிடையேயான தூரம் அலைநீளமாக கொள்ளப்படும்.\n\nஅலைநீளமானது பொதுவாக கிரேக்க மொழியின் எழுத்தான \"லெம்டாவினால்\" (λ), வகைக்குறிக்கப்படும். குறித்த நிலையான வேகத்துடன் நகரும் ஒரு சைன் வடிவ அலையைக் கருதினால், அதன் அலைநீளமானது, அதன் அதிர்வெண்ணுக்கு நேர்மாறவிகித சமனாகும்: அதாவது, உயர்ந்த அதிர்வெண்களைக் கொண்ட அலைகள், குறைந்த அலைநீளத்தை கொண்டிருக்கும், அதேவேளை, குறைந்த அதிர்வெண்ணைக் கொண்ட அலைகள், கூடிய அலைநீளத்தைக் கொண்டிருக்கும்.\n\nஅலையானது ஒரு முழு அலை இயக்கத்தை ஆற்றி முடிக்க எடுக்கும் நேரம் அலைவு காலம் எனப்படும்.\n\nSection::::சைன் வடிவ அலையின் அலைநீளம்.\nமாறாத வேகம் \"v\" ஐக் கொண்டு நகருமொரு சைன் வடிவ அலையின் அலைநீளம் \"λ\" ஐக் கணித்துக் கொள்ள பின்வரும் சமன்பாடு பாவிக்கப்படும்.\n\nஇங்கு \"v\" எனப்படுவது, குறித்த அலையின் அலைவு காலத்தில் அதன் வேகமாகும். அத்தோடு, \"f\" ஆனது, அலையின் அதிர்வெண்ணைக் குறித்து நிற்கும்.\n\nSection::::மேலும் பார்க்க.\nஅதிர்வெண்\n"}
{"id": "40212", "url": "https://ta.wikipedia.org/wiki?curid=40212", "title": "பவசக்கரம்", "text": "பவசக்கரம்\n\nபவசக்கரம்(பாளி:பவசக்க, சமஸ்கிருதம்:भवचक्र) என்பது சம்சாரத்தின் சிக்கலான வட்டவடிவான சித்தரிப்பாகும். இது பெரும்பாலும் திபெத்திய பௌத்தத்தில் பயன்பாட்டில் உள்ளது. சம்சாரம் என்பது பிறப்பு இறப்பின் சுழற்சியாகும். இந்த சுழற்சியைப் போதி நிலையை அடைவதன் மூலமே நிறுத்த இயலும். \"பவ\"(\"भव\") என்ற வடமொழிச்சொல்லுக்கு இருத்தல், பிறப்பு,தோற்றம் என பல்வேறு பொருள்கள் உண்டு\n\nபௌத்தத்தின் படி, உயிர்கள் இவ்வுலகில் நிலைநிறுத்தப்படுவது கர்மத்தின் பலனாகத்தான். ஒருவரின் கர்மம் தான், ஒவ்வொரு மண்டலத்திலும் ஒருவரை பிறக்கச்செய்கிறது. இந்த மண்டலங்களில் இருந்து விடுபடுவதான பௌத்தத்தின் நோக்கமாகும்.\n\nபவசக்கரம் சிலசமயம் ஐந்து பகுதிகளுடன் காணப்படும். எனினும் சமீபத்திய மற்றும் பொதுவாக ஆறு பகுதிகளே காணபப்டுகின்றன\n\nபவசக்கரத்தின் ஆறு குறுக்குகம்பிகளுக்கு நடுவில் இருக்கும் பகுதிகள் போதியை உணராத நிலையினை குறிக்கிறது\n\nSection::::பவசக்கரத்தின் பெயர்கள்.\nபவசக்கரத்தின் பெயர்கள்\n\n\nSection::::பவசக்கரத்தின் பகுதிகள்.\nSection::::பின்னணி.\nபவசக்கரத்தை பொதுவாக மிகவும் உக்கிரமான உருவம் கொண்டவரின் கைகளிலோ அல்லது தாடைகளின் நடுவிலோ, கால்களிலோ காணப்படும். இந்த உருவமே சக்கரத்தை சுழற்றுவதாக நம்பப்படுகிறது. பொதுவாக, யமன் இவ்வாறு பயங்கரமாக பவசக்க்ரத்தை சுற்றுவதாக சித்தரிப்பதுண்டு.\n\nபவசக்கரத்தின் மேல் இடது மூலையிலும் மற்றும் மேல் வலது மூலையிலும் ஒரு உருவம் எப்போதும் காணப்படும். இந்த உருவம் அல்லது சின்னம் ஒவ்வொரு சித்தரிப்புக்கும் வேறுபடாலம். பொதுவாக சந்திரன், புத்தர் அல்லது போதிசத்துவர் இவ்வாறாக சித்தரிக்கப்படுவர். \nசில பௌத்த சின்னங்களும்\n\nSection::::சக்கரத்தின் வெளி விளம்பு.\nபவசக்கரத்தின் வெளி விளிம்பு 12 பகுதிகளாக பிரிக்கப்பட்டுள்ளது. இந்த பன்னிரண்டு பகுதிகளுக்கு பன்னிரண்டு நிதானங்களின் பெயர்கள் இடப்படுகின்றன\n\nSection::::ஆறு உலகங்கள்.\nஇந்த சக்கரம் ஆறு பகுதிகளாக பிரிக்கப்பட்டுள்ளது. இந்த ஆறு பகுதிகளும் கீழ்க்கண்ட ஆறு லோகங்களை குறிக்கும்\n\n\nஎப்போதுமே தேவர்களின் உலகம் சக்கரத்தின் உச்சியில் இருக்கும். அசுரர்களின் உலகமும், மானுட உலகமும் சக்கரத்தின் மேல் பாதியில் தேவலோகத்தினை ஒட்டி, எதிரெதிர் திசையில் இருக்கும். ஆனால் எது வலது புறம், மற்றும் எது இடது புறம் என்பது மாறுபடும். மிருகங்களின் உலகமும் பிரேதங்களின் உலகமும் சக்கரத்தின் கீழ் பாதியில், அசுரலோகத்தினை ஒட்டி காணப்படும். மிருகலோகம் மற்றும் பிரேத லோகத்தின் இடையில், சக்கரத்தின் அடிப்புறத்தின் நரகம் காணப்படும்\n\nசில சமயம், தேவலோகமும், அசுரலோகமும் ஒன்றினைக்கப்பட்டு, சக்கரம் வெறும் ஐந்து பகுதிகளுடன் மட்டும் கூட காணப்படும்\n\nஇந்த ஆறு மண்டலங்களிலும் , ஒவ்வொரு மண்டலத்திலும் ஒரு புத்தர் அல்லது போதிசத்துவர் அம்மண்டலங்களில் உள்ள உயிர்கள் நிர்வாணம் அடைவதற்காக உபதேசித்துக்கொண்டிருப்பதாக சித்தரிக்கப்படும்\n\nSection::::சக்கரத்தின் மையப்பகுதி.\nசக்கரத்தின் மையப்பகுதியின்(hub) வெளிப்பகுதி(rim) கறுப்பு மற்றும் வெள்ளை நிறமாக பிரிக்கப்பட்டுள்ளது. பொதுப்படையான(Exoteric) ஆய்வுரைகளில் வெள்ளை நிறம், போதியையும் ஆனந்தத்தையும் நோக்கிய பாதை என்றும், இருண்ட பகுதி உயிர்கள் நரகத்தை நோக்கி செல்வதை குறிப்பிடவன என சொல்லப்பட்டுள்ளது.\n\nசக்கரத்தின் மையப்பகுதியில், பௌத்தத்தின் மூல கிளேஷம்(மூன்று விஷங்கள்) முறையே பன்றி, நாகம், சேவல் ஆகவோ அல்லது ஆனந்த சக்கரமாகவோ குறிப்பிடப்பட்டிருக்கும்.\n\n\n\n"}
{"id": "40213", "url": "https://ta.wikipedia.org/wiki?curid=40213", "title": "நாகம்", "text": "நாகம்\n\n"}
{"id": "40225", "url": "https://ta.wikipedia.org/wiki?curid=40225", "title": "அடிமை", "text": "அடிமை\n\nதனிமனித சுதந்திரம் எதுவுமின்றி, இன்னொரு மனிதர், சாதி, குடும்பம், நிறுவனம், அரசாங்கம் போன்றவற்றுக்குக் கூலிவேலை அல்லது சேவை செய்யும் கட்டாய நிலையில் இருக்கும் ஒருவர் அடிமை () எனப்படுகின்றார். இந்த நிலைமை அடிமைத்தனம் எனப்படுகின்றது. இந்நிலையில் அடிமை, அவரை அடிமைப்படுத்தி உள்ளவரின் சொத்தாகக் கருதப்படுகின்றார்.\n\nஒருவர் பிடிக்கப்படுவதனாலோ, விலைக்கு வாங்கப்படுவதனாலோ, அல்லது பிறப்பினாலோ அடிமையாகிறார். அவ்வாறு அடிமையானவருக்கு, இத் தளையில் இருந்து விடுபடும் உரிமையோ, வேலை செய்ய மறுக்கும் உரிமையோ அல்லது தமது உழைப்புக்கான ஊதியம் பெறும் உரிமையோ கிடையாது.\n\nஒரு காலத்தில் பரவலாக வழக்கில் இருந்த அடிமை முறை இன்று ஏறத்தாழ எல்லா நாடுகளிலுமே சட்டத்தால் தடை செய்யப்பட்டுள்ளது. எனினும் பல நாடுகளிலும், மறைவாக அடிமைகளை வைத்து வேலை வாங்குவோர் இருக்கத்தான் செய்கின்றனர். உலகில் சுமார் 2.7 கோடி அடிமைகள் இருப்பதாக மதிப்பிடப்படுகின்றது. இந்தியாவில் அடிமைமுறையின் வடிவம் சாதியாகும். அடிமைத்தனம் தன் வடிவத்தை மாற்றிக்கொண்டு தொடர்ச்சியாக இன்றுவரை வரலாற்றில் நீடிக்கிறது எனச் சிலர் கருதுகின்றனர்.\n\n"}
{"id": "40229", "url": "https://ta.wikipedia.org/wiki?curid=40229", "title": "ஆன் அரசமரபு", "text": "ஆன் அரசமரபு\n\nஆன் அரசமரபு (\"The Han Dynasty\") கிமு 206 தொடக்கம் கி.பி. 220 வரை 426 ஆண்டுகள் சீனாவில் நிலவிய ஒரு அரசமரபு ஆகும். இது கின் அரசமரபைத் தொடர்ந்தும், மூன்று இராச்சியங்களுக்கு முற்பட்டும் நிலை பெற்றிருந்தது. இந்த அரச மரபினர் புகழ் பெற்ற லியூ (Liu) என்னும் இனக்குழுக் குடும்பத்தைச் சேர்ந்தவர்களாவர். இவர்கள் ஆண்ட காலம் சீன வரலாற்றில் ஒரு பொற்காலமாகக் கருதப்படுகின்றது. சீனாவின் பெரும்பான்மைச் சமூகத்தினர் இன்றும் தம்மை ஆன் மக்கள் என்றே குறிப்பிட்டுக் கொள்கின்றனர்.\n\nஆன் அரசமரபினர் காலத்தில், சீனா அதிகாரபூர்வமாகக் கன்பூசிய மதத்தை அரச மதமாக ஏற்றுக்கொண்டது. இக்காலத்தில் சீனா, வேளாண்மை, கைப்பணி, வணிகம் ஆகிய துறைகளில் வளர்ச்சி அடைந்திருந்ததுடன், மக்கள்தொகையும் ஐந்தரைக் கோடியைத் தாண்டியிருந்தது. அதே வேளை ஆன் பேரரசு, தனது அரசியல், பண்பாட்டுச் செல்வாக்கைக் கொரியா, மங்கோலியா, வியட்நாம், ஜப்பான், மத்திய ஆசியா முதலிய பகுதிகளையும் உள்ளடக்கி விரிவடைந்திருந்தது. இது பின்னர் உள் நாட்டிலிருந்தும், வெளி நாட்டிலிருந்தும் ஏற்பட்ட அழுத்தங்கள் காரணமாகக் குலைந்து போயிற்று.\n\nஆன் அரசமரபை இரண்டு பிரிவுகளாக அடையாளம் காண்பது உண்டு. முதலாவது, முந்திய ஆன் அரசமரபு அல்லது மேற்கத்திய ஆன் அரசமரபு என்றும், மற்றது பிந்திய ஆன் அரசமரபு அல்லது கிழக்கத்திய ஆன் அரசமரபு என்றும் அழைக்கப்படுகிறது. முந்திய ஆன் அரசமரபு, கி.மு 206 தொடக்கம் கிபி 24 வரையும் சாங்கானில் இருந்து ஆண்டு வந்தது. அடுத்தது, கி.பி 25 ஆம் ஆண்டிலிருந்து கி.பி 220 வரை லுவோயாங்கிலும் இருந்தது.\n\nSection::::ஆன் பேரரசில் பொருளாதார மற்றும் சமூக வளர்ச்சி.\nஆன் பேரரசில் நிலங்கள் அரசுடைமை ஆக்கப்பட்டு எளியோருக்கும் பகிர்ந்து அளிக்கப்பட்டன. ஏற்கனவே சிறந்திருந்த சீனப் பட்டுத்தொழில் மேலும் சிறப்புற்றது. கி.மு. 190ல் ஊயி (Hui) பேரரசனால் தொலைநோக்குப் பார்வையில் பட்டுப்பாதை உருவாக்கப்பட்டது. இதனால் சீனா, இந்தியா, இன்னும் சில ஆசிய நாடுகள், ஐரோப்பா போன்றவை மிகப்பயனடைந்தன. அரசப்பதவிகளுக்கு நாடளாவிய தேர்வுகளும் கல்வி நாட்டுடைமையும் ஆக்கப்பட்டது. இன்னும் பல வளர்ச்சித் திட்டங்கள் அடிப்படை தேவைகளையும் ஆடம்பர ஆசைகளையும் நிறைவு செய்ததால் ஆன் பேரரசு காலம் சீனாவின் பொற்காலம் எனக் கூறப்படுகிறது.\n"}
{"id": "40240", "url": "https://ta.wikipedia.org/wiki?curid=40240", "title": "பல்குழல் ஏவுகணை", "text": "பல்குழல் ஏவுகணை\n\nஒரேதரத்தில் பல உந்துகணைகளை ஏவக் கூடிய ஆயுதமே பல்குழல் உந்துகணை ஆகும். இவை தொகையாக உந்துகணைகளை ஏவி, எதிரியை நிலைகுலைய வைத்து பாரிய சேதத்தை ஏற்படுத்த கூடியவை.\n\nபொதுவாக இவை ஒரு வாகனத்தில் பொருத்தப்பட்டிருக்கும். வேண்டிய களத்துக்கு விரைவாக எடுத்துசெல்ல கூடியவை.\n"}
{"id": "40241", "url": "https://ta.wikipedia.org/wiki?curid=40241", "title": "பட்டியல்", "text": "பட்டியல்\n\nதகவல்களை ஒழுங்கமைப்பதற்கு பட்டியல் ஒரு வழிமுறையாகும். பல தரப்பட்ட தகவல்களை வகுத்து தொகுக்க பட்டியல் பயன்படுகின்றது. \n\nகணினியிலும் தகவல்கள் சேகரிக்க, சேமிக்க பட்டியல் அமைப்பு பயன்படுகின்றது. \n\n\n\nSection::::வெளி இணைப்புகள்.\nhttp://people.howstuffworks.com/extraordinary-lists.htm\n"}
{"id": "40250", "url": "https://ta.wikipedia.org/wiki?curid=40250", "title": "ஸ்ரீவத்சம்", "text": "ஸ்ரீவத்சம்\n\nஸ்ரீவத்ஸம் என்பது தார்மீக மதங்களில் பயன்படுத்தப்படும் ஒரு மங்களகரமான சின்னம் ஆகும். இந்த சின்னம் திருமாலின் மார்பு மீது காணப்படும் மரு, இலக்குமியாக இந்துக்களால் கருதப்படுகிறது. மேலும் இந்த சின்னம், சமண மதத்தில் தீர்த்தங்காரின் மார்பிலும் இந்த மருச்சின்னம் காணப்படுகிறது. \n\nபௌத்த மதத்திலும், இச்சின்னம் அஷ்டமங்கள சின்னங்களுள் ஒன்றாக கருதப்படுகிறது. பர்மிய மாநிலமான, ரகைன் மாநிலத்தின் கொடியிலும் ஸ்ரீவத்ஸம் காணப்படுகிறது. \n"}
{"id": "40255", "url": "https://ta.wikipedia.org/wiki?curid=40255", "title": "சேவல்", "text": "சேவல்\n\nசேவல் என்பது கோழி போன்ற ஒரு சில கோழியினத்தின் ஆணினத்தை குறிப்பதாகும். இவை பொதுவாக இறைச்சிக்காகவே வீடுகளிலும் பண்ணைகளிலும் வளர்க்கப்படுகின்றன. இது காடுகளிலும், மனிதனால் வீடுகளிலும் அதற்கான பண்ணைகளிலும் வளர்க்கப்படும் ஒரு அனைத்துண்ணிப் பறவையாகும். இதில் பெண்ணினம் பேடு எனவும், ஆணினம் சேவல் எனவும் அழைக்கப்படுகின்றது. கோழி என்பது ஆண் பெண் என இரண்டிற்குமான பொதுப்பெயராகும்.\n\nசேவலை அடையாளப்படுத்துவது அதனுடைய கொண்டையாகும். அதேவேளை சேவல் கூவும் ஆற்றல் கொண்டது.\n\n\n"}
{"id": "40279", "url": "https://ta.wikipedia.org/wiki?curid=40279", "title": "இலங்கை அரசு (ஐ.தே.க) விடுதலைப் புலிகள் பேச்சுவார்த்தை, ஆறாம் சுற்று", "text": "இலங்கை அரசு (ஐ.தே.க) விடுதலைப் புலிகள் பேச்சுவார்த்தை, ஆறாம் சுற்று\n\nஇலங்கை அரசு (ஐக்கிய தேசியக் கட்சி) விடுதலைப் புலிகளுக்குமிடையான ஆறாம் சுற்று பேச்சுவார்தை எனப்படுவது நார்வே அரசினால் பெப்ரவரி 2002 இல் ஏற்படுத்தப்பட்ட இலங்கை அரசு விடுதலைப் புலிகள் போர் நிறுத்த ஒப்பந்தத்துக்கு பின்னர் ஜப்பானில் இருக்கும் Hakone நகரில் மார்ச் 31, 2003 - மார்ச் 21, 2003 நாட்களில் இடம்பெற்ற ஆறாம் சுற்று நேரடிப் பேச்சுவார்தையையே ஆகும். \n"}
{"id": "40287", "url": "https://ta.wikipedia.org/wiki?curid=40287", "title": "1704", "text": "1704\n\n1704 (MDCCIV) ஒரு செவ்வாய்க்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு சனிக்கிழமையில் ஆரம்பமானது.\n\n\n\n"}
{"id": "40291", "url": "https://ta.wikipedia.org/wiki?curid=40291", "title": "ஆட்மிரால்ட்டி தீவுகள்", "text": "ஆட்மிரால்ட்டி தீவுகள்\n\nஆட்மிரால்ட்டி தீவுகள் (\"Admiralty Islands\") என்பன பப்புவா நியூ கினியில் மானுஸ் மாகாணத்தில் அமைந்துள்ள பிஸ்மார்க் தீவுக்கூட்டத்தில் உள்ள 18 தீவுகளைக் குறிக்கும். இது மானுஸ் தீவுகள் (\"Manus Islands\") எனவும் அழைக்கப்படுகிறது. இதன் மொத்த பரப்பளவு 2100 சதுர கிலோமீட்டர்கள் (810 சதுர மைல் ஆகும்).\n\nஇக்கூட்டத்தில் உள்ள பெரிய தீவுகள் மானுசுத் தீவு (Manus Island), லாஸ் நேகிரோஸ் தீவு (Los Negros Island), டொங் தீவு ஆகியனவாகும்.\n\nSection::::வரலாறு.\nஇத்தீவுகளில் முதன் முதலாக கிட்டத்தட்ட 40,000 ஆண்டுகளுக்கு முன்னர் தென்கிழக்காசியாவில் இருந்து மனிதர் குடியேறியதாக நம்பப்படுகிறது.\n\n1616 இல் டச்சு நாடுகாண் பயணி வில்லெம் ஷவுட்டன் என்பவர் இத்தீவைக் கண்டறிந்தார். 1884 முதல் 1914 வரை ஜெர்மனியர்களின் கட்டுப்ப்பாட்டில் இருந்தது. நவம்பர் 1914 இல் ஆஸ்திரேலியக் கடற்படையினர் இங்கு வந்திறங்கினர். ஜெர்மனியர்களுடன் இடம்பெற்ற சிறு போரின் பின்னர் இது ஆஸ்திரேலியர்களின் கட்டுப்பாட்டுக்குள் வந்தது. \n\nஏப்ரல் 7, 1942 இல் ஜப்பானியர்கள் வந்திறங்கித் தீவுகளைக் கைப்பற்றினர். 1944 இல் இரண்டாம் உலகப் போரின் கூட்டுப் படைகளினால் தாக்கப்பட்டது.\n"}
{"id": "40296", "url": "https://ta.wikipedia.org/wiki?curid=40296", "title": "திபெத்திய மொழி", "text": "திபெத்திய மொழி\n\nதிபெத்திய மொழி முதன்மையாக திபெத்திய மக்களால் பேசப்படும் ஒரு மொழி ஆகும். திபெத்திய மொழியின் பல வடிவங்கள் வட பாகிஸ்தானிலும், இந்திய பகுதிகளான பால்ஸ்திஸ்தான் மற்றும் லடாக் ஆகியவற்றிலும் பேசப்படுகிறாது. இந்தப்பகுதிகள் அனைத்தும் காஷ்மீரை சுற்றியுள்ள பகுதிகள் என்பது குறிப்பிடத்தக்கது. திபெத்திய மொழி பௌத்த இலக்கியங்களில் மிக முக்கிய பங்கு வகிக்கிறது. பல வஜ்ரயான தந்திர பௌத்த நூல்கள் திபெத்திய மொழியிலேயே உள்ளன.\n"}
{"id": "40298", "url": "https://ta.wikipedia.org/wiki?curid=40298", "title": "ஐக்கிய அமெரிக்கப் பசுமைக் கட்டிட அவை", "text": "ஐக்கிய அமெரிக்கப் பசுமைக் கட்டிட அவை\n\nஐக்கிய அமெரிக்கப் பசுமைக் கட்டிட அவை (U.S. Green Building Council - USGBC) என்பது ஒரு இலாப நோக்கமற்ற வணிக நிறுவனம் ஆகும். இது, கட்டிடங்களின் வடிவமைப்பு, கட்டுமானம், இயக்கம் ஆகியவற்றில் பேண்தகு தன்மையை உயர்த்துவதில் ஈடுபட்டுள்ளது. ஆற்றல் மற்றும் சூழல்சார் வடிவமைப்பில் தலைமைத்துவம் (லீட்) என்னும் தர அளவீட்டு முறைமை; சூழலுக்குத் தீங்கற்ற கட்டிடப் பொருட்கள், பேண்தகு கட்டிடக்கலைத் தொழில் நுட்பம், இது தொடர்பான பொதுக் கொள்கை ஆகியவை உள்ளிட்ட பசுமைக் கட்டிடத் தொழில் துறையை வளர்ப்பதை நோக்கமாகக் கொண்ட கிறீன்பில்ட் (Greenbuild) என்னும் மாநாடு ஆகியவற்றை உருவாக்கியதன் மூலம் இந் நிறுவனம் பரவலாக அறியப்பட்டது.\n\nஐக்கிய அமெரிக்கப் பசுமைக் கட்டிட அவை, கட்டிடத் தொழிலின் பல துறைகளையும் சேர்ந்த 13,000 க்கும் அதிகமான உறுப்பு நிறுவனங்களைக் கொண்டுள்ளதுடன், சூழலுக்குப் பொறுப்பான, இலாபம் தரக்கூடிய, வாழ்வதற்கும் வேலை செய்வதற்கும் உகந்த கட்டிடங்களை உருவாக்குவதையும் ஊக்குவித்து வருகிறது. இந் நோக்கங்களை அடைவதற்காக இது பல்வேறுபட்ட திட்டங்களை உருவாக்கிச் சேவைகளையும் வழங்கி வருவதுடன், முக்கிய தொழிற்துறை மற்றும் ஆய்வு நிறுவனங்களுடனும், மத்திய, மாநில மற்றும் உள்ளூர் அரச நிறுவனங்களுடனும் நெருக்கமாகப் பணியாற்றி வருகிறது.\n"}
{"id": "40299", "url": "https://ta.wikipedia.org/wiki?curid=40299", "title": "ஆக்டினியம்", "text": "ஆக்டினியம்\n\nஆக்டினியம் அல்லது அக்டினியம் (\"Actinium\") என்பது Ac என்னும் குறியீட்டைக் கொண்ட ஒரு வேதியியல் தனிமம் ஆகும். இதன் அணுவெண் 89 உம் அணுநிறை 227 உம் ஆகும். இதன் அணுவில் கருவைச் சுற்றியமைந்துள்ள 7 இலத்திரன் ஓடுகளில் முறையே 2, 8, 18, 32, 18, 9, 2 இலத்திரன்கள் அமைந்துள்ளன.\n\nSection::::இயற்பியல் இயல்புகள்.\nஇது வெள்ளி நிறம் கொண்ட, கதிரியக்கம் உள்ள, உலோகத் தன்மையான தனிமம் ஆகும். பொதுவான சூழல் வெப்பநிலையில் திண்ம நிலையில் இருக்கும், இந்தத் தனிமத்தின் உருகுநிலை 1323 கெல்வினும், கொதிநிலை 3471 கெல்வினும் ஆகும்.\n\nSection::::காணப்படும் இடங்கள்.\nஅக்டினியம், யுரேனியத் தாதுகளுடன் Ac என்னும் வடிவில், மிகச் சிறிய அளவில் மட்டுமே காணப்படுகின்றது. α மற்றும் β கதிர்களை வெளிவிடும் இதன் அரைவாழ்வுக் காலம் 21.773 ஆண்டுகளாகும்.\n\nSection::::பயன்கள்.\nஇது ரேடியத்திலும் 150 மடங்கு கதிரியக்கம் கொண்டது. இதனால் இது ஒரு சிறந்த நியூத்திரன் மூலமாகக் கருதப்படுகின்றது. இது தவிர இதற்கு வேறுவிதமான குறிப்பிடத்தக்க தொழில் பயன்கள் எதுவும் இல்லை என்றே கூறலாம்.\n\nSection::::ஓரிடத்தான்கள்.\nஇதற்கு 3 ஓரிடத்தான்கள் உண்டு. இவை Ac, Ac, Ac என்னும் குறியீடுகளால் குறிக்கப்படுகின்றன. இவற்றுள் Ac மட்டுமே, 21,773 ஆண்டுகள் அரைவாழ்வுக் காலத்தைக்]] கொண்டு உறுதியானதாக உள்ளது.\n"}
{"id": "40302", "url": "https://ta.wikipedia.org/wiki?curid=40302", "title": "மறை வெப்பம்", "text": "மறை வெப்பம்\n\nவெப்பவேதியியலில், மறை வெப்பம் (latent heat) அல்லது உள்ளுறை வெப்பம் என்பது, ஒரு வேதிப்பொருள் திண்மம், நீர்மம், வளிமம் ஆகிய நிலைகளில் ஒன்றிலிருந்து மற்றொன்றுக்கு (அதே வெப்பநிலையில்) மாறும்போது உறிஞ்சப்படும் அல்லது வெளியிடப்படும் வெப்ப ஆற்றலாகும்.எடுத்துக்காட்டாக, பனிக்கட்டி உருகி நீராகும் போதும், நீர் கொதித்து ஆவியாகும் போதும் வெப்பநிலையில் மாற்றம் இன்றியே வெப்ப ஆற்றல் உள்ளிழுக்கப்படும். தற்காலத்தில் இது உள்ளீட்டு வெப்பம் (enthalphy) என்றும் அழைக்கப்படுகிறது.\n\nமறைவெப்பத்தில் பொதுவாக வழங்கப்படுவது இரண்டு வகைகள். ஒன்று \"உருகல் மறை வெப்பம்\" ஆகும்; இங்கே திண்மப் பொருள் நீர்ம நிலைக்கு மாறும். மற்றது, \"ஆவியாதல் மறை வெப்பம்\"; இங்கே நிலை மாற்றம் நீர்மத்தில் இருந்து வளிமம் என்றாகும். இந் நிலை மாற்றங்கள் அகவெப்ப மாற்றங்கள் எனப்படுகின்றன. அதாவது இம் மாற்றங்களின்போது வெப்பம் உள்ளிழுக்கப்படுகின்றது. இதே மாற்றம் எதிர்த் திசையில்: வளிமம் → நீர்மம் → திண்மம் என்று அமையும்போது வெப்பம் வெளியிடப் படுவதனால், அது புறவெப்ப மாற்றம் எனப்படும்.\n\nSection::::மறை வெப்ப அட்டவணை.\nஉள்ளுறை வெப்பம் [latent (heat) = Potentially existing but not presently evident or realized - wordweb dictionary]\n"}
{"id": "40306", "url": "https://ta.wikipedia.org/wiki?curid=40306", "title": "ஆவியாதல் உள்ளீட்டு வெப்பம்", "text": "ஆவியாதல் உள்ளீட்டு வெப்பம்\n\nஆவியாதல் உள்ளீட்டு வெப்பம் (heat of vaporization) என்பது கொதிநிலையில் உள்ள, ஒரு குறிப்பிட்ட அளவு நீர்மப் பொருளை வளிம நிலைக்கு (ஆவியாக) மாற்றுவதற்குத் தேவையான வெப்பம் (வெப்ப ஆற்றல்) ஆகும். பொதுவாக, இது கி.ஜூ/மோல் அலகில் குறிப்பிடப்படுகின்றது. எனினும், கி.ஜூ/கிகி, கி.க/மோல், கலோரி/கிராம், பிடியு/இறா ஆகிய அலகுகளிலும் அளக்கப்படுவது உண்டு.\n"}
{"id": "40309", "url": "https://ta.wikipedia.org/wiki?curid=40309", "title": "இளவழகி", "text": "இளவழகி\n\nஇளவழகி, சென்னை வியாசர்பாடியைச் சேர்ந்த உலக கேரம் விளையாட்டு வீரர் ஆவார். பெப்ரவரி 17, 2008ல் பிரான்ஸ் நாட்டில் நடைபெற்ற ஐந்தாவது உலக கேரம் விளையாட்டுப் போட்டியில் பெண்கள் பிரிவில் பட்டம் வென்றுள்ளார்.\n\n"}
{"id": "40310", "url": "https://ta.wikipedia.org/wiki?curid=40310", "title": "சி. இலக்குவனார்", "text": "சி. இலக்குவனார்\n\nபேராசிரியர் சி. இலக்குவனார் (நவம்பர் 17, 1909 - செப்டம்பர் 3, 1973) தமிழறிஞர்களில் தனிச் சிறப்பு வாய்ந்தவர். மொழியியல், இலக்கணம், தொல்காப்பிய ஆராய்ச்சி, திருக்குறளாராய்ச்சி, சங்க இலக்கிய ஆராய்ச்சி எனப் பல்வேறு பொருள்களில் நிறைய நூல்கள் இயற்றியுள்ளார்.\n\nSection::::வாழ்க்கைச் சுருக்கம்.\nதிருவள்ளுவராண்டு 1930, கார்த்திகைத் திங்கள், முதல் நாள் (ஆங்கில ஆண்டு 1909 நவம்பர் 17ம் நாள்) தமிழ்நாட்டின் அன்றைய தஞ்சாவூர் மாவட்டம் (இன்றைய நாகப்பட்டிணம் மாவட்டம்), திருத்துறைப்பூண்டிக்கு அருகில், வாய்மைமேடு என்னும் சிற்றூரில், குறுநிலக்கிழாராகவும் ஒரு மளிகைக்கடை உரிமையாளராகவும் விளங்கிய சிங்காரவேலர்-இரத்தினத்தாச்சி ஆகியோருக்கு இரண்டாவது மகனாகப் பிறந்தார். தமது நான்கு வயதிலேயே தந்தையை இழந்தார். \n\nSection::::கல்வி.\nSection::::தொடக்கக் கல்வி.\nவாய்மேட்டில் சுப்பையா ஆசிரியர் நடத்திய திண்ணைப்பள்ளியிலும் கண்ணுசாமி ஆசிரியர் நடத்திய திண்ணைப்பள்ளியிலும் பயின்றார். பின்னர் வாய்மேட்டில் இருந்த அரசு தொடக்கப் பள்ளியில் மூன்றாம் வகுப்பு முதல் ஐந்தாம் வகுப்பு வரை படித்திருந்த இலக்குவனாரின் பள்ளிப்படிப்பு தடைப்பட்டது. தமது அண்ணன் நல்லபெருமாளுக்கு உதவியாக வயல்வேலைகளைக் கவனிப்பதும் மாடுகளை மேய்ப்பதுமே அவரது வேலையாயிற்று. \n\nSection::::நடுநிலைக் கல்வி.\nதன் பிள்ளை படிக்க வேண்டும் என்று அவரது தாயார் விழைந்தமையால் தஞ்சாவூர் சரபோஜி மன்னரின் அறக்கட்டளை சார்பில் இராசாமடம் என்னுமிடத்தில் இருந்த நடுநிலைப் பள்ளியில் 1924ஆம் ஆண்டில் ஐந்தாம் வகுப்பில் சேர்ந்து படிக்கத் தொடங்கினார். இங்கு இவர் எட்டாம் வகுப்புப் படித்தபொழுது இலட்சுமணன் என இவரது பெற்றோர் இட்ட பெயரை, இவர்தம் தமிழாசிரியர் சாமி சிதம்பரனார், \"இலக்குவன்\" என மாற்றச் செய்தார். அப்பொழுது முதலே தனித்தமிழ் மீது நாட்டமும் தமிழில் பிறமொழிக்கலப்பைத் தவிர்க்கும் முனைப்பும் இலக்குவனார்க்கு ஏற்பட்டது.\n\nSection::::உயர்நிலைப் பள்ளிக் கல்வி.\nபின்னர் 1924ஆம் ஆண்டில் சரபோஜி மன்னரின் அறக்கட்டளை சார்பில் ஒரத்தநாட்டில் இருந்த உயர்நிலைப்பள்ளிகளில் பயின்று தமது ஆசிரியர்களின் நன்மதிப்பையும் பாராட்டையும் பெற்றார். அங்கு பொன்னண்ணா களத்தில்வென்றார் என்பவரிடம் பயின்று பள்ளி இறுதி வகுப்பில் சிறப்புடன் தேர்ச்சி பெற்றார். \n\nSection::::புலவர் பட்டக் கல்வி.\nதிருவையாறு அரசர் கல்லூரியில் பயின்று 1936ஆம் ஆண்டில் புலவர் பட்டம் பெற்றார். அங்கு பயிலும்பொழுது அக்கல்லூரியின் திருவள்ளுவர் மாணவர் கழகச் செயலாளராகத் தேர்ந்தெடுக்கப்பட்டார். \n\nSection::::கீழைமொழி இளவர் பட்டம்.\nஅன்னாளைய சென்னைப் பல்கலைக் கழகம் வகுத்திருந்த விதியின்படி வித்துவான் பட்டம் பெற்றவர் இடைநிலை வகுப்பிலும் கலை இளவர் வகுப்பிலும் இரண்டாம் பிரிவில் இருந்த ஆங்கிலப் பாடத்தில் தேர்ச்சி பெற்றால், அவருக்கு கீழைமொழிகளில் இளவர் (BOL) பட்டம் வழங்கப்பட்டது. இப்பட்டம் கலைமுதுவர் பட்டத்திற்கு இணையாகக் கருதப்பட்டது. இலக்குவனார் ஆசிரியப்பணி ஆற்றிக்கொண்டே ஆங்கிலத் தேர்வுகளில் வெற்றிபெற்று கலைமுதுவர் ஆனார். \n\nSection::::கீழைமொழி முதுவர் பட்டம்.\nபின்னர் தமிழ்மொழியின் தோற்றமும் வளர்ச்சியும் (Origin and Growth of Tamil Language) என்னும் தலைப்பில் ஆய்வுசெய்து கீழைமொழிகளில் முதுவர் (MOL) பட்டமும் பெற்றார்.\n\nSection::::முனைவர் பட்டம்.\nஇலக்குவனார், மதுரைத் தியாகராசர் கல்லூரியில் பணியாற்றிக் கொண்டிருந்தபோது, தொல்காப்பியத்தை ஆங்கிலத்தில் மொழிபெயர்த்து, விரிவாக ஆய்வும் நிகழ்த்தித் தமது முனைவர் பட்டப்பேற்றிற்கான ஆய்வேட்டை அளித்தார். 1963-இல் முனைவர் பட்டப்பேற்றிற்காக Tholkappiyam in English with critical studies என்னும் ஆய்வேட்டை அளித்து 1963 ஆம் ஆண்டில் முனைவர் பட்டம் பெற்றார். தமது பல்வேறு பணிகளின் காரணமாகவும், பணியிழப்புகளின் காரணமாகவும் காலந்தாழ்த்து 53 அகவையில் இப்பட்டத்தை இவர் பெற்றாலும் தமிழ்நெஞ்சங்கள் மகிழ்ந்துபோற்றின. குமரி முதல் சென்னை வரை இவருக்குத் தமிழ்நாடெங்கும் பாராட்டுவிழாக்கள் நடந்தன. ஒரு பேராசிரியர் முனைவர் பட்டம் பெற்றமைக்காகத் தமிழ்நாடெங்கும் பாராட்டுவிழாக்கள் நடந்த நிகழ்வு இதற்கு முன்புமில்லை:பின்புமில்லை. இவரது தொல்காப்பிய ஆங்கில நூலுக்கு அறிஞர் அண்ணா அவர்கள் அணிந்துரை வழங்கிப் பாராட்டியுள்ளார். பின்னர் அண்ணா தமிழக முதல்வராகப் பொறுப்பேற்றபோது, தமது அயல்நாட்டுச் சுற்றுப்பயணத்தில், இந்நூலைப் போப் ஆண்டவர் அவர்களுக்கும், அமெரிக்க நூகலகங்களுக்கும் தமிழக அரசின் சார்பில் அன்பளிப்பாக அண்ணா வழங்கினார்.\n\nSection::::ஆசிரியப் பணி.\nதிருவையாறு அரசர் கல்லூரியில் புலவர் பட்டம் பெற்றபின், அக்கல்லூரியிலேயே சிலகாலம் பணியாற்றினார். \n\n1936 சூன் மாதம் முதல் 1942ஆம் ஆண்டு வரை தஞ்சை மாவட்ட நாட்டாண்மைக் கழக உயர்நிலைப்பள்ளிகளில் (Tanjore District Board High Schools) தமிழாசிரியப் பணிபுரிந்தார்.\nகலைஞர் மு. கருணாநிதி திருவாரூரில் பள்ளி இறுதி வகுப்புப் பயின்றபோது அவரது ஆசிரியராகத் திகழ்ந்தவர். தமக்குத் தமிழுணர்வுடன் சுயமரியாதைப் பண்பையும் ஊட்டியவர்' என்று இவரைப் பற்றித் தமது தன்வரலாற்று நூலாகிய 'நெஞ்சுக்கு நீதி'யில் கலைஞர் குறிப்பிட்டுள்ளார். \n\nஅதன்பின்னர் 1942 முதல் 1945 வரை திருவையாறு அரசர் கல்லூரியில் விரிவுரையாளராகப் பணிபுரிந்த இலக்குவனார், அன்றைய சுயமரியாதை இயக்கத் தலைவர்களில் ஒருவராகிய செ.தெ.நாயகம், குலசேகரன்பட்டினத்தில் தொடங்கிய தமிழ்க்கல்லூரியில் முதல்வராகப் பணியமர்த்தம் பெற்றார். பின்னர் திருநெல்வேலி ம.தி.தா. இந்துக்கல்லூரியில் தமிழ் விரிவுரையாளராகவும், 1947-இல் விருதுநகரில் தொடங்கப்பெற்ற வி.இ.செந்திற்குமாரநாடார் கல்லூரியில் தமிழ்த்துறைத்தலைவராகவும் பணிபுரிந்தார். 1952 ஆம் ஆண்டில் நடைபெற்ற பொதுத்தேர்தலில் விருதுநகர் தொகுதியில் கு. காமராசரை எதிர்த்துப் போட்டியிட்ட கோ. து. நாயுடு (G. D. நாயுடு)வை ஆதரித்துப் பரப்புரை செய்தார். இதனால் விருதுநகர் கல்லூரியில் இருந்து துரத்தப்பட்டார். \n\nபின்னர் 1952 முதல் 1955 வரை புதுக்கோட்டையில் பி.ஏ. சுப்பிரமணியனார் உருவாக்கிய திருக்குறள் கழகத்தில் ஞாயிறுதோறும் திருக்குறள் வகுப்புகள் நடத்தினார். \n\n1955 – 56 ஆம் கல்வியாண்டில் திருவெறும்பூர் முக்குலத்தோர் உயர்நிலைப் பள்ளியில் தலைமையாசிரியர், 1956 முதல் 1958 வரை ஈரோடு காசனக்கல்லூரியில் தமிழ் விரிவுரையாளர் , 1958 முதல் 1961 வரை நாகர்கோயில் தெ.தி. இந்துக்கல்லூரியில் தமிழ்த் துறைத் தலைவர், 1961 முதல் 1965 வரை மதுரை தியாகராசர் கலைக்கல்லூரியில் தமிழ்த் துறைத் தலைவர், சென்னை மாநிலக் கல்லூரியில் தமிழ்த் துறைத் தலைவர், ஐத்திராபாத்தில் உள்ள உசுமானியா பல்கலைக் கழகத்தில் தமிழ்த் துறைத் தலைவர், 31.12. 1970 வரை நாகர்கோவில் தெ.தி. இந்துக் கல்லூரியில் முதல்வராகப் பணியாற்றி ஓய்வு என இவர் பணியாற்றிய கல்லூரிகளின் பட்டியல் பெரிதாகும். இவரது அஞ்சாநெஞ்சமும், தன்மான உணர்வும் எவ்விடத்தும் இவர் தொடர்ந்து பணிபுரிய இடமளிக்கவில்லை. மாணவரிடையே தமிழுணர்வை இவர் ஊட்டியமை, இவர் மாணவர்களைப் புரட்சிக்குத் தூண்டுவதாகக் கல்லூரிப் பொறுப்பாளர்களைக் கருதச் செய்தது.\n\n1944-இல் இவர் திருநெல்வேலி ம.தி.தா. இந்துக்கல்லூரியில் பணிபுரிந்து கொண்டிருந்தபோது இவரிடம் தமிழ் பயின்ற, இன்றைய இந்தியப் பொதுவுடைமைக் கட்சித்தலைவர்களில் ஒருவராகிய தோழர் நல்லகண்ணு இவரது அஞ்சாநெஞ்சத்தையும் தமிழுணர்வையும் சிறப்பாகப் பாராட்டுகிறார். அன்றைய தமிழ் வகுப்புகளில் வருகைப்பதிவை ஆங்கிலத்தில் மாணவர்கள் கூறிவந்த நிலையை மாற்றி \"உளேன் ஐயா\" எனக் கூறவைத்தவரும் பிற்காலத்தில் தமிழகமெங்கும் இம்மாற்றம் ஏற்படவும் காரணமாக இருந்தவர் இலக்குவனாரே என நல்லுகண்ணு அவர்கள் கூறுகிறார்.\n\nSection::::இதழ்கள் வெளியிடல்.\nஇலக்குவனார் தாம் பணியாற்றச் சென்ற இடமெல்லாம் தமிழ்மன்றங்களை நிறுவியும் இதழ்களை நடத்தியும் மக்கள் மனத்தில் தமிழ் எழுச்சியும் ஆர்வமும் ஏற்படப் பாடுபட்டார். 1944 முதல் 1947 வரை இவர் நடத்திய \"சங்க இலக்கியம்\" வார இதழ் புலவருக்கு மட்டுமே உரியதாகக் கருதப்பட்டுவந்த சங்க இலக்கியங்களை மக்களிடையே பரவ வழிவகுத்தது. சிறுகதை வடிவிலும் ஓரங்க நாடகங்களாகவும் சங்கப்பாடல்களை அறிமுகம் செய்த இலக்குவனாரின் முயற்சியே பின்னாளில் மு. வரதராசன், மு. கருணாநிதி ஆகியோரின் முயற்சிகளுக்கு முன்னோடி என்பது வரலாறு.\nவிருதுநகரில் இருந்தபோது \"இலக்கியம்\" (மாதமிருமுறை), தஞ்சாவூரில் இருந்தபோது \"திராவிடக்கூட்டரசு\" மதுரையிலிருந்த போது \"குறள்நெறி\" எனப் பல்வேறு இதழ்களை நடத்தினார். 1965-இல் இந்தி எதிர்ப்புப் போராட்டத்தின் போது இருமுறை கைது செய்யப்பட்டு சிறைவாழ்வும் பணிநீக்கமும் பெற்ற இலக்குவனார், 1965 மே முதல் திசம்பர் வரை ஏழு மாதங்கள் தமது ஏட்டை நாளிதழாகவும் நடத்தினார். விற்பனையாளர்கள் உரியமுறையில் பணம் கொடுக்காத ஒரே காரணத்தாலேயே இவ்விதழ் நிறுத்தப்பட்டது.\n\nவள்ளுவர் நெறியில் வையகம் வாழ்க என்னும் குறிக்கோளோடு குறள்நெறி என்னும் இதழை 15.1.1964ஆம் நாள் சி. இலக்குவனார் தொடங்கினார். \n\nDravidan Ferderation, Kurnlneri என்னும் இரண்டு ஆங்கில இதழ்களையும் நடத்தினார்.\n\n\nSection::::சிறைவாழ்க்கை.\nSection::::முதற் சிறை வாழ்க்கை.\n25 – சனவரி – 1965ஆம் ஆண்டில் தொடங்கிய இந்தி எதிர்ப்புப் போரின் பொழுது ‘அமைச்சர்களைக் கொல்ல முயற்சி செய்தார்’ என்பது உட்பட பதினான்கு குற்றச்சாட்டுகள் சுமத்தப்பட்டு 1.2.1965 ஆம் நாள் சி. இலக்குவனார் கைது செய்யப்பட்டார். அவரது வீடும் அச்சகமும் சோதனைக்கு உள்ளாயின. ஒரு மாதமும் ஒரு வாரமும் சிறை வாழ்க்கைக்குப் பின்னர் திருநகரைவிட்டு எங்கும் செல்லக்கூடாது என்னும் கட்டளையோடும் ‘எப்பொழுதும் சிறைப்படுத்தப்படலாம்’ என்னும் ஆணையோடும் விடுவிக்கப்பட்டார். \n\nSection::::இரண்டாம் சிறை வாழ்க்கை.\nஉயர்நிலைப் பள்ளிகளில் ஒரே நேரத்தில் தமிழைப் பயிற்று மொழி ஆக்கியதைப் போல கல்லூரிகளிலும் ஒரே நேரத்தில் எல்லாத் துறைகளிலும் எல்லா நிலைகளிலும் தமிழைப் பயிற்றுமொழி ஆக்க வேண்டும் என்னும் கோரிக்கையோடு 5.5.1965ஆம் நாள் கன்னியாகுமரி முதல் சென்னை வரை தமிழ் உரிமைப் பெருநடை செல்ல இலக்குவனார் திட்டமிட்டார். எனவே 1.5.1965ஆம் நாள் நாட்டுப் பாதுகாப்புச் சட்டத்தின் கீழ் இலக்குவானார் கைது செய்யப்பட்டு வேலூர் சிறையில் மூன்றரை மாதங்கள் அடைக்கப்பட்டார். இதனால் மதுரை தியாகராசர் கல்லூரியில் இவர் ஆற்றிவந்த தமிழ்ப் பேராசிரியர் பணியில் இருந்து நீக்கப்பட்டார். \n\nSection::::வெளிநாட்டுப் பயணம்.\n2.10.71 முதல் 25.12.1971 முடிய சிங்கப்பூர், மலேசியா முதலிய நாடுகளில் சொற்பொழிவுப் பயணம் மேற்கொண்டார்.\n\nSection::::தமிழ்க் காப்புக் கழகம்.\nமதுரையை அடுத்த திருநகரில் 6. 8. 1962 ஆம் நாள் தமிழ்மொழி வாழ்ந்தால் தமிழகம் வாழும் என்னும் நோக்கத்தை முன்வைத்து தமிழ்க் காப்புக் கழகத்தை சி. இலக்குவனார் தொடங்கினார். இக்கழகத்திற்கு அவர் தலைவராகவும் புலவர் இரா. இளங்குமரன் பொதுச் செயலாளராகவும் அமைந்தனர். இக்கழகம் தமிழில் பேசுக! தமிழில் எழுதுக! தமிழில் பெயரிடுக! தமிழில் பயில்க! என்னும் நான்கு செயல் திட்டங்களை முன்வைத்துப் பணியாற்றியது. \n\nSection::::குடும்பம்.\nஇவர் திருத்தணியில் ஆசிரியராகப் பணியாற்றிய பொழுது மலர்க்கொடி என்பவரை சாதிமறுப்புத் திருமணம் செய்துகொண்டார். பின்னர் தம்மை விரும்பியவரும் தம் மனைவி மலர்க்கொடிக்குத் தங்கையுமான நீலகண்டேசுவரியை மணந்துகொண்டார். \n\nதிருவேலன், மறைமலை, திருவேங்கடம், திருவள்ளுவன், மதியழகி, நல்லபெருமாள், செல்வமணி, நாகவல்லி, அங்கயற்கண்ணி, அருட்செல்வி, அம்பலவாணன் ஆகிய பதினொரு மக்களை இலக்குவனார் பெற்றனர். \n\nSection::::இறுதிக் காலம்.\n1967-இல் தி.மு.க. ஆட்சிப் பொறுப்பேற்றபின்னர் அறிஞர் அண்ணா அவர்களால், மீண்டும் இலக்குவனார் பணிபுரியும் வாய்ப்பைப்பெற்றார். சென்னை மாநிலக்கல்லூரியில் தலைமைத் தமிழ்ப்பேராசிரியராகப் பணியேற்ற இவரால் ஓராண்டுக்கு மேல் அப்பணியிலும் நீடிக்கமுடியவில்லை. அன்றைய கல்வியமைச்சரிடம் தமிழைப் பயிற்சிமொழியாக்குமாறும் ஆங்கிலத்துக்குச் சார்பாக நடக்கவேண்டாமெனவும் இவர் கூறியமையே இவரது வேலைக்கு உலைவைத்த செய்தி தமிழ்நாடு அறிந்த ஒன்றே. அதன்பின்னர் ஐதராபாது உசுமானியப் பல்கலைக்கழகத்தில் பேராசிரியராக இரண்டாண்டுகள் பணியாற்றியபின்னர் தமது நண்பரின் வேண்டுகோளுக்கிணங்க நாகர்கோயில் இந்துக்கல்லூரியில் முதல்வராகப் பணிபுரிந்து 1970 திசம்பரில் ஓய்வு பெற்றார். மீண்டும் \"குறள்நெறி\" இதழைத் தொடங்கி நடத்தியும் நாடெங்கும் சென்று சொற்பொழிவாற்றியும் தமது தமிழ்ப்பணியைத் தொடர்ந்த இலக்குவனார் நீரிழிவு நோய் காரணமாக 1973-ஆம் ஆண்டு செப்டம்பர் 3 ஆம் நாள் காலமானார்.\n\nSection::::சி. இலக்குவனாரின் மாணவர்கள் சிலர்.\nபின்னாளில் பல்வேறு துறைகளில் புகழ்பெற்ற பலர் சி. இலக்குவனாரிடம் தமிழ் பயின்று உள்ளார்கள். அவர்களில் சிலர்:\nமு. கருணாநிதி, முனைவர் கி. வேங்கடசுப்பிரமணியன், நல்லகண்ணு, முனைவர் க. காளிமுத்து, நா. காமராசன், பா.செயபிரகாசம், இன்குலாப், முனைவர் பூ. சொல்விளங்கும்பெருமாள், [சேடபட்டி முத்தையா]]\n\nSection::::புகழ்மொழிகள்.\n• பேராசிரியர் இலக்குவனார் ஒரு மாபெரும் தமிழ் இயக்கம் – முனைவர் கி. வேங்கடசுப்பிரமணியன், முன்னாள் துணைவேந்தர், புதுவை பல்கலைக்கழகம் \n\nSection::::பெற்ற பட்டங்கள்.\nமுத்தமிழ்க் காவலர், செந்தமிழ் மாமணி, பயிற்சிமொழிக் காவலர், தமிழர் தளபதி, தமிழ் காத்த தானைத் தலைவர், இலக்கணச் செம்மல், தமிழ் அரிமா, தமிழ்ப் போராளி, 20ஆம் நூற்றாண்டுத் தொல்காப்பியர், இரண்டாம் நக்கீரர், பெரும் பேராசிரியர், தன்மானத் தமிழ் மறவர், இந்தி எதிர்ப்புப் படைத் தளபதி, செந்தமிழ்ப் படையின் மானச் செம்மல் \n\nSection::::நூற்றாண்டு விழா.\nசென்னைப் பல்கலைக்கழகத்தின் தமிழ் மொழித்துறையினரால் 26 நவம்பர் 2009 அன்று தமிழறிஞர் சி.இலக்குவனாருக்கு எடுக்கப்பட்ட நூற்றாண்டு விழாவில் சிறப்புக் கருத்தரங்கம், கவியரங்கம் ஆகியவை நடத்தப்பட்டன; தமிழகத்தின் நிதியமைச்சரான பேராசிரியர் க.அன்பழகன் சிறப்பித்த, தமிழ்ப் பல்கலைக்கழகத்தின் மேனாள் துணைவேந்தர் முனைவர் ஔவை நடராசன் தலைமையேற்ற இந்த விழாவில் பேசப்பட்ட இலக்குவனாரின் நற்பணிகளின் விபரம்:\n\nSection::::ஆதாரங்கள்.\nMaraimalai, \"சி.இலக்குவனார்\", சாகித்திய அக்காதெமி.\n\nSection::::வெளி இணைப்புகள்.\nhttp://www.ilakkuvanar.com\n"}
{"id": "40315", "url": "https://ta.wikipedia.org/wiki?curid=40315", "title": "வெப்ப வேதியியல்", "text": "வெப்ப வேதியியல்\n\nவெப்ப இயக்கவியல், இயற்பியல் வேதியியல் ஆகிய துறைகளில், வெப்ப வேதியியல் அல்லது வெப்பவிரசாயனவியல் (\"Thermochemistry\") என்பது, வேதியியல் வினைகளின்போது உருவாகும் அல்லது உறிஞ்சப்படும் வெப்பம் பற்றிய ஆய்வுத் துறை ஆகும். வெப்பவேதியியல், கலத்தல், நிலை மாற்றம், வேதியியல் வினை போன்ற மாற்றங்களில் ஏற்படும் வெப்பப் பரிமாற்றங்கள் பற்றிக் கவனத்தில் கொள்கிறது. இது, இவற்றுடன் தொடர்புடைய வெப்பக் கொள்ளளவு, எரிதல் வெப்பம், உருவாதல் வெப்பம் போன்றவற்றின் அளவுகளைக் கணக்கிடுவதையும் உள்ளடக்குகிறது. வெப்பவேதியியலில் இரண்டு முக்கியமான விதிகள் உள்ளன.\n\n\n\nஇவ்விரு விதிகளும், முதலாவது வெப்ப இயக்கவியல் விதிக்கு (1850) முற்பட்டவை. எனினும், முதலிரண்டும், முதலாவது வெப்ப இயக்கவியல் விதியின் நேரடி விளைவே எனக் காட்ட முடியும்.\n"}
{"id": "40318", "url": "https://ta.wikipedia.org/wiki?curid=40318", "title": "முதலாவது வெப்ப இயக்கவியல் விதி", "text": "முதலாவது வெப்ப இயக்கவியல் விதி\n\nவெப்ப இயக்கவியலில், முதலாவது வெப்ப இயக்கவியல் விதி என்பது, இதனிலும் முழுமையான இயற்பியல் விதியான ஆற்றல் காப்பு விதியின் ஒரு வெளிப்பாடு ஆகும். இவ்விதி பின்வருமாறு கூறுகின்றது:\n\nSection::::விளக்கம்.\nஅடிப்படையில், ஒரு வெப்ப இயக்கவியல் முறைமை ஆற்றலைச் சேமிக்க அல்லது கொண்டிருக்க முடியும் என்றும், இந்த ஆற்றல் காக்கப்படுகிறது (conserved) என்றும் கூறுகிறது முதலாவது வெப்ப இயக்கவியல் விதி. இங்கே வெப்பம், பொதுவாக ஒரு உயர் வெப்பநிலையிலுள்ள மூலத்திலிருந்து முறைமைக்குக் கொடுக்கப்படுகின்ற அல்லது குறைந்த வெப்பநிலையிலுள்ள இன்னொன்றுக்கு இழக்கப்படுகின்ற ஆற்றலாகும். அத்துடன், ஒரு முறைமை தனது சூழலில் பொறிமுறை வேலையைச் செய்யும் போதும் ஆற்றலை இழக்கிறது அல்லது மறுதலையாக, சூழலால் இம் முறைமை மீது வேலை செய்யப்படும்போது அது ஆற்றலைப் பெறுகிறது. முதலாவது விதி, இந்த ஆற்றல் காக்கப்படுவதாகக் கூறுகிறது. இவ் விதியைக் கணித அடிப்படையில் பின்வரும் சமன்பாட்டால் குறிக்கலாம்.\n\nஇங்கே formula_2 என்பது முறைமையிம் உள்ளாற்றலில் ஏற்படும் சிறு மாற்றம். formula_3 என்பது முறைமைக்குக் கொடுக்கப்பட்ட சிறிய அளவு வெப்பம். formula_4 என்பது முறைமையினால் செய்யப்பட்ட சிறிய அளவு வேலை.\n"}
{"id": "40321", "url": "https://ta.wikipedia.org/wiki?curid=40321", "title": "கருங்குழி வெப்ப இயக்கவியல்", "text": "கருங்குழி வெப்ப இயக்கவியல்\n\nஇயற்பியலில், கருங்குழி வெப்ப இயக்கவியல் என்பது, வெப்ப இயக்கவியலுக்கும், கருங்குழி (black hole) தொடர்பிலான நிகழ்வெல்லைக்கும் (event horizons) இடையில் உள்ள முரண்பாடுகளைத் தவிர்ப்பது தொடர்பான ஆய்வுகளைச் செய்யும் ஒரு துறையாகும். கரும்பொருள் தொடர்பிலான புள்ளியியல் விசைப்பொறியியல் (statistical mechanics) ஆய்வுகள் சிப்பவிசையியலின் (quantum mechanics) உருவாக்கத்துக்கு வித்திட்டது போலவே, கருங்குழி சார்ந்த புள்ளியியல் விசைப்பொறியியல் ஆய்வுகள், சிப்ப ஈர்ப்புப் (quantum gravity) பற்றிய நமது அறிவில் ஆழமான தாக்கத்தை உருவாக்கியுள்ளதுடன் முழுவரைவியக் கொள்கை (holographic principle) ஒன்றின் தோற்றத்துக்கும் வித்திட்டுள்ளது.\n"}
{"id": "40323", "url": "https://ta.wikipedia.org/wiki?curid=40323", "title": "நிகழ்வெல்லை", "text": "நிகழ்வெல்லை\n\nபொதுச் சார்புக் கோட்பாட்டில், ஒரு நிகழ்வெல்லை (event horizon) என்பது, வெளிநேரத்தின் (spacetime) எல்லையான, கருங்குழி ஒன்றைச் சூழவுள்ள ஒரு பகுதியாகும். இதற்கு அப்பால் நிகழ்வுகள் எதுவும் வெளியிலிருந்து பார்க்கும் எவரையும் பாதிப்பது இல்லை. இவ்வெல்லைக்கு உள்ளிருந்து உருவாகக் கூடிய ஒளி வெளியிலிருக்கும் பார்வையாளரை அடைய முடியாது என்பதுடன், பார்வையாளரின் பக்கமிருந்து எல்லைக்குள் செல்லும் எதுவும் திரும்பி வரவும் முடியாது.\n\nமிகவும் சிறப்புத் தன்மையான ஆனால் தொடர்புடைய இவ்வாறான எல்லைகள் கருங்குழிகளைச் சூழவுள்ள, தனி எல்லைகளும் (Absolute horizon), தோற்ற எல்லைகளும் (apparent horizon) ஆகும்.\n"}
{"id": "40324", "url": "https://ta.wikipedia.org/wiki?curid=40324", "title": "வெளிநேரம்", "text": "வெளிநேரம்\n\nஇயற்பியலில், வெளிநேரம் (\"spacetime\") என்பது, வெளி மற்றும் நேரம் என்பவற்றை ஒரே கட்டமைப்புக்குள் கொண்டுவரும் ஒரு கணித மாதிரி ஆகும். இது வெளி-நேரத் தொடரியம் எனப்படுகின்றது. வெளிநேரம் என்பதில் வெளி (space) மூன்று பரிமாணங்களைக் கொண்டது. நேரம் இவற்றுடன் நான்காவது பரிமாணம் ஆகின்றது.\n\nஇயூக்கிளிட்டின் வெளி பற்றிய நோக்கின்படி, அண்டம் மூன்று பரிமாணங்கள் உடைய வெளியையும், ஒரு பரிமாண நேரத்தையும் கொண்டது. இவ்விரண்டையும் ஒன்றாக்கிய போது, இயற்பியலாளர்கள் பெருமளவு இயற்பியல் கோட்பாடுகளை எளிமைப் படுத்தியதுடன், அண்டத்தின் செயற்பாடு பற்றியும் சீரான முறையில் விளக்க முடிந்தது.\n\nமரபார்ந்த விசையியலை பொறுத்தவரையில் வெளிநேர கணித மாதிரியை விட இயூக்கிளிட்டின் வெளியின் பாவனை பொருத்தமானது, ஏனெனில்,\nஇயூக்கிளிட்டின் வெளியானது நேரத்தை, அதன் நோக்குனரின் இயக்க நிலைக்கு சார்பில்லாமல், எல்லாவற்றிற்கும் பொருத்தமானதாகவும்(universal), ஒரு மாறிலியாகவும் கருதுகின்றது.\n"}
{"id": "40325", "url": "https://ta.wikipedia.org/wiki?curid=40325", "title": "கணித மாதிரி", "text": "கணித மாதிரி\n\nகணித மாதிரி என்பது ஒரு முறைமையை விளக்குவதற்காகக் கணித மொழியைப் பயன்படுத்தும் ஒரு பண்பியல் மாதிரி (abstract model) ஆகும். கணித மாதிரிகள் சிறப்பாக, இயற்பியல், உயிரியல், மின்பொறியியல் போன்ற இயற்கை அறிவியல் மற்றும் பொறியியல் துறைகளில் பயன்படுத்தப் படுவதுடன், சமூக அறிவியல் துறைகளான, பொருளியல், சமூகவியல், அரசறிவியல் போன்ற துறைகளிலும் பயன்படுத்தப்படுகின்றது.\n\n1974 இல் எய்க்கோஃப் (Eykhoff) என்பார் கணித மாதிரி என்பது, இருக்கின்ற ஒரு முறைமையின் இன்றியமையாத அம்சங்களைக் குறிப்பதுடன், அம் முறைமை பற்றிய அறிவைப் பயன்படுத்தக்கூடிய வடிவில் தருகின்றதுமான ஒரு வடிவமாகும் என்று வரையறுத்தார்.\n\nகணித மாதிரிகள், பல வடிவங்களில் அமையக் கூடும். இவ் வடிவங்கள், இயக்க முறைமைகள், புள்ளியியல் மாதிரிகள், வகையீட்டுச் சமன்பாடுகள் போன்ற வகையில் அமையக்கூடும். பல்வேறு பண்பியல் மாதிரிகளில், மேற்சொன்ன மாதிரிகளும், பிற மாதிரிகளும், கலந்து இருப்பதும் சாத்தியமே.\n"}
{"id": "40327", "url": "https://ta.wikipedia.org/wiki?curid=40327", "title": "பண்பியல் மாதிரி", "text": "பண்பியல் மாதிரி\n\nபண்பியல் மாதிரி (abstract model) என்பது, கோட்பாட்டு அடிப்படையிலான ஒரு அமைப்புரு (construct) ஆகும். இது ஒரு குறிப்பிட்ட தொகுதி மாறிகளையும், அவற்றுக்கு இடையிலான ஒரு தொகுதி தருக்க அடிப்படையிலான தொடர்புகளையும் கொண்டிருக்கும். இந்த அடிப்படையில் மாதிரிகள், இலட்சிய நிலையில், தருக்கமுறை அமைப்பினுள், விளக்கங்களைக் கொடுக்க வகை செய்வதுடன், அறிவியல் கோட்பாடுகளின் முக்கிய உறுப்புக்களாகவும் அமைகின்றன. இங்கே, இலட்சிய நிலை என்று குறிப்பிட்டதன் மூலம், மாதிரியானது, பிழை அல்லது சில விபரங்களில் முழுமையற்றது என அறியப்பட்டவற்றை எடுகோள்களாகக் கொண்டிருக்கக் கூடும் என்பது குறிப்பிடப்படுகிறது. மாதிரியை எளிமையாக்குகின்ற வேளையில், ஏற்றுக் கொள்ளத்தக்க தீர்வுகளையும் கொடுக்கும் என்ற வகையில் இத்தகைய எடுகோள்கள், போதுமானவையாகக் கொள்ளப்படுகின்றன.\n"}
{"id": "40329", "url": "https://ta.wikipedia.org/wiki?curid=40329", "title": "என்றி பெக்கெரல்", "text": "என்றி பெக்கெரல்\n\nஅந்துவான் என்றி பெக்கெரல் (\"Antoine Henri Becquerel\", டிசம்பர் 15, 1852 - ஆகஸ்ட் 25, 1908) ஒரு பிரான்சிய இயற்பியலாளர் ஆவார். கதிரியக்கத்தைக் கண்டுபிடித்தமைக்காக இவருக்கு 1903 இல் நோபல் பரிசு வழங்கப்பட்டது.\n\nகதிரியக்கத்தின் எஸ்.ஐ முறை அலகுக்கு இவரது நினைவாக பெக்கெரல் (Bq) எனப் பெயர் சூட்டப்பட்டது.\n\nSection::::வாழ்க்கைக் குறிப்பு.\nபெக்கெரல் பாரிசு நகரத்தில் பிறந்தவர். இவர் மற்றும் இவரது மகன் சீன் உட்பட நான்கு தலைமுறை அறிவியலாளர்களை இவரது குடும்பம் பெற்றுள்ளது.\n\n1892 ஆம் ஆண்டில் பிரான்சின் தேசிய அரும்பொருட் காட்சி சாலையில் இயற்பியல் பிரிவின் தலைவராகவும் பின்னர் 1894இல் மேம்பாலங்கள் மற்றும் பெருந்தெருக்கள் திணைக்களத்தில் பொறியியலாளராகவும் ஆனார்.\n\nSection::::கதிரியக்கம்.\nபெக்கெரல் 1896 இல் யுரேனியம் உப்புக்களில் ஒளிர்வை (phosphorescence ஐ) ஆராயும் போது தற்செயலாக கதிரியக்கத்தைக் கண்டுபிடித்தார். வில்லெம் ரோண்ட்கனின் கண்டுபிடிப்புகளை ஆராயும் ஒரு சோதனையில், பெக்கெரல் ஒளிப்பாயப் பொருளான பொட்டாசியம் யூரனைல் சல்பேற்றை ஒளிப்படத் தட்டுக்களில் (\"photographic plates\") வைத்து, தட்டுகளை கருப்புக் காகிதத்தினால் சுற்றி வைத்து சூரிய ஒளியை செலுத்தினார். ஆனாலும் பரிசோதனை தொடங்க முன்னரே புகைப்படத் தட்டுக்கள் முழுமையாகப் பாதிப்படைந்ததை (exposed) அவதானித்தார். யுரேனியமும் அதன் உப்புக்களும் கண்ணிற்குப் புலப்படாத கதிர்வீச்சுக்களை உமிழ்கின்றன என்றும் அவை காகிதம், மரம், கண்ணாடி போன்றவற்றின் வழியே ஊடுருவி ஒளித்தட்டைப் பாதிக்கின்றன என்றும் கண்டறிந்தார்.\n\n1903, மேரி கியூரி மற்றும் பியேர் கியூரி ஆகியோருடன் சேர்த்து இவருக்கு நோபல் பரிசு வழங்கப்பட்டது.\n\nSection::::மறைவு.\n1908 இல் பெக்கெரல் அறிவியல் கழகத்தின் நிரந்தர செயலாளராக நியமிக்கப்பட்டார். ஆனாலும் அதே ஆண்டில் தனது 55வது அகவையில் காலமானார்.\n\n\n\n"}
{"id": "40337", "url": "https://ta.wikipedia.org/wiki?curid=40337", "title": "தமிழ்க் கணிமைக் காலக்கோடு", "text": "தமிழ்க் கணிமைக் காலக்கோடு\n\nSection::::2011.\nSection::::சனவரி.\nகணியம் -கணியம் (இணைய இதழ்) கட்டற்ற மென்பொருட்கள் பற்றிய மாத மின் இதழ் வெளியிடு கணியம்\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::இவற்றையும் பார்க்க.\n1988 \nமுனைவர் மா. கணேசன், (இந்திய மொழிகளின் நடுவண் நிறுவனம், மைசூர்) முதன் முதலாக தமிழ் மற்றும் 5 இந்திய மொழிகளைக் கணினியில் TEXT MODE -இல் பயன்படும் அளவில் BHASHA - INDIAN SCRIPTS UTILITY and WORDPROCESSOR என்னும் மென்பொருளை உருவாக்கினார்.\n"}
{"id": "40338", "url": "https://ta.wikipedia.org/wiki?curid=40338", "title": "அழகி (மென்பொருள்)", "text": "அழகி (மென்பொருள்)\n\nஅழகி () என்பது கணினியில் இந்திய மொழிகளின் எழுத்துக்களை தட்டெழுதவென, பா. விசுவநாதன் என்பவரால் உருவாக்கப்பட்ட ஒரு இலவச மென்பொருளாகும். இது ஆரம்ப காலத்தில் தமிழ் மொழிக்கு மட்டும் பயன்பட்டது, தற்போது, இந்தி, சமஸ்கிருதம், தெலுங்கு, கன்னடம், மலையாளம், மராத்தி, குஜராத்தி, பெங்காலி, பஞ்சாபி உள்ளிட்ட 13 மொழிகளிலும் இக்கருவியை பயன்படுத்தி தட்டச்சு செய்யலாம். \"த இந்து\" நாளிதழ் 2002-ம் ஆண்டு, இம்மென்பொருளை, \"ஒப்பற்றது\" (stand out) என்று குறிப்பிட்டுள்ளது. \nஒவ்வொரு எழுத்துக்கும் உரிய ஒலிவடிவைத் தரக்கூடிய ஆங்கில எழுத்துக்களின் தொகுப்புகள் தெரிவு செய்யப்பட்டு அத்தொகுப்புக்களைத் தட்டெழுத, முறையான எழுத்துக்கள் கணினியில் திரையில் தோன்றும் வகையில் இம்மென்பொருள் தயாரிக்கப்பட்டுள்ளது. 2006-ம் ஆண்டு, அழகியை உருவாக்கியதற்காக டிஜிட்டல் எம்பவர்மென்ட் பவுன்டேசன் வழங்கிய மாந்தன் விருது (Manthan Award), பா. விசுவநாதன் அவர்களுக்கு வழங்கப்பட்டது. \nஅதே ஆண்டில், அழகி ஒரு சிறந்த \"வெற்றிக் கதை\" என்று மைக்ரோசாப்டின், இந்திய மொழிகளுக்கான பாஷாஇந்தியா தளத்தில் தெரிவித்திருந்தது. \n\nSection::::அழகியின் சிறப்பம்சங்கள்.\nSection::::திரை அமைப்பு.\nஅழகியில் இருதிரை அல்லது ஒரு திரை முறையைப் பயன்படுத்தும் வசதியுள்ளது. இருதிரை முறையில் மேற்புறமுள்ள திரையில் நாம் தட்டெழுதும் ஆங்கில எழுத்துக்களும், கீழ்ப்புறமுள்ள திரையில் அதற்கீடான தமிழ் எழுத்துக்களும் தோன்றும். ஒரு திரை முறையில் தமிழ் எழுத்துக்கள் மட்டும் தோன்றும். அழகியின் திரை திறந்ததும் அதில் சிறிய ஒரு அட்டவணை தோன்றுகிறது. புதிதாய் அழகியை உபயோகிப்போர்அதில் காணும் தமிழ் எழுத்துக்களுக்கீடான ஆங்கில எழுத்துக்களைத் தட்டி மிக எளிதில் தமிழைக் கணினியில் எழுதலாம். அவ்வாறு எழுதியதை மின்னஞ்சல் வழியே அனுப்பும் வசதி அழகியில் உள்ளது. தற்பொழுது நடைமுறையில் வந்துள்ள ஒருங்குறி (Unicode) வகை எழுத்துக்களில் தமிழை எழுதும் வசதி அழகி மென்பொருளில் உள்ளடக்கம் செய்யப் பட்டுள்ளது.\n\nSection::::பயன்பாடு.\nஅழகியின் துணையோடு அழகி தவிர்த்த கணினியின் பிற பயன்பாட்டு மென்பொருட்களிலும் தமிழை உள்ளிட முடியும். அழகி மென்பொருளை முற்றிலும் இலவசமாகப் பதிவிறக்கம் செய்து பயன்படுத்தலாம்.\n\nSection::::ஒலிபெயர்ப்பு.\nஸ்ரீமதி என்ற சொல்லைப் பெற, srimathi, sreemathi, shrimathi, shreemathi, srimadhi, shrimadhi எனப் பல்வேறு ஆங்கிலச் சொற்களின் தொகுப்புக்களை உபயோகப் படுத்தலாம். மஞ்சு, கஸ்தூரி, மஞ்சள், சிங்கம், சங்கு, நீங்க, நாங்க, விஸ்வம், பொய், நன்றி, கற்று முதலிய சொற்களை manju, manjaL, singam, sangu, neenga, naanga, visvam, poi, nandri, katru என்று இயல்பான எழுத்துக்களைத் தட்டிப் பெறலாம். ஆங்கிலத்தில் Mr என்று தட்ட 'ஸ்ரீ' என்ற எழுத்து கிடைக்கிறது. நீங்க என்பதை niinga என்றும் பெறலாம்.\n\nஎங்கே, அங்கே, இங்கே, வந்தே, தந்தே, பலனே, பலமே என வரும் சொற்களை enge, engae, ange, angae, inge, ingae, vanthe, vanthae, thanthe, thandhae, palane, palanae, balame, balamae என எளிதாகப் பெறலாம் engE, angE, ingE, vandhE, palanE, balamE என்று ஷிஃப்ட் உபயோகிக்க வேண்டிய அவசியமில்லை எனினும் இவ்வாறு ஷிஃப்ட் உபயோகித்தும் பெறலாம். \n\nந, ன, ண எனும் எழுத்துக்களை முறையே nha, na, Na என்று எழுதிப் பெறலாம். இவற்றுள் ஒரு வரியின் முதல் எழுத்திலும் ந வருகையில் na என்று எழுதினால் போதுமானது பிற இடங்களில் மட்டும் nha உபயோகிக்க வேண்டும்.\n\nஒரு வரியின் முதல் எழுத்தாக ல, ள, ழ ஆகிய எழுத்துக்களை la, La, za அல்லது zha எனத்தட்டெழுதிப் பெறலாம். ர, ற என்பவற்றை முறையே ra, Ra என்று தட்டிப் பெறலாம். கற்ற, மற்ற, சிற்றூர், பெற்றோர், முற்றம், சுற்றம் போன்ற வார்த்தைகளை katra, matra, sitruur, petroar, mutrum, sutram என எளிதில் பெறலாம். kaRRa, maRRA, siRRuur, peRRoar, muRRam, suRRam என எழுத வேண்டியதில்லை, இவ்வாறு எழுதியும் பெறலாம்.\n\nஇது போல அனைத்து விதங்களிலும் கடினமான தூக்குவிசை (shift key) உபயோகித்துப் பெறக்கூடிய வார்த்தைகள் அனைத்தையும் தூக்குவிசை உபயோகிக்காமல் எளிய வழியில் பெறுவதுடன் தூக்குவிசை உபயோகித்துப் பெறும் பழக்கமுள்ளவர்கள் தொடர்ந்து அவ்விதமே பெறவும் ஏற்றவாறு அமைக்கப்பட்டுள்ளது.\n\nச எனும் எழுத்தை sa, cha எனும் இரு வழிகளில் பெறலாம். சச்சரவு - sachcharavu, chachcharavu, சச்சிதானந்தம் - sachchithaanandham, chachchithanandham, சச்சின் - sachchin, chachchin\n\nSection::::ஆங்கிலச் சொற்கள்.\nசஸ்பென்ஸ் - saspenS, சிஸ்டம் - sistam, சிஸ்டர் - sistar, சில ஆங்கில வழிப் பெயர்ச்சொற்களைப் பலுக்கல் மாறாமல் தமிழில் எழுதுவது மிகவும் எளிது. எடுத்துக்காட்டாக Patrik எனும் பெயரை பேட்ரிக் என்று பெற paeTrik எனத்தட்டினால் போதும். Patrik எனத்தட்ட \"பேற்றிக்\" என்றாகி விடுவதால் \nஇத்தகைய முன்னேற்பாடு அழகி மென்பொருளில் காணப்படுகிறது.\n\nSection::::எடுத்துக்காட்டு.\nமுத்தைத்தரு பத்தித் திருநகை யத்திக்கிரை சத்திச்சரவண\nmuththaiththaru paththith thirunhagai yaththikkirai saththichcharavaNa\nமுக்திக்கொரு வித்துக் குருபர எனவோதும்\nmukthikkoru viththuk kurubara enavoathum\nமுக்கட்பரமர்க்குச்சுருதியின் முற்பட்டது கற்பித்திருவரு\nmukkatparamarkkuchchuruthiyin muRpattathu kaRpiththiruvaru\nமுப்பத்து முவர்க்கத் தமரரு மடிபேண\nmuppaththu muvarkkath thamararu madipaeNa\nதிக்குளெட்டுக்கைந்துக்கமுற்றுத்திடுக்கிட்டலர\nthikkuLettukkainthukkamutruththidukkittalara\nமைக்கடற்குட்சரந்தைக்கவிட்டோர்க்கிடமாமதுர\nmaikkadaRkutcharanthaikkavittoarkkidamaamathura\nஇக்குமுற்றிக்கணுச்சற்றுவிட்டுத்தெரித்திட்டமுத்தைக்\nikkumutrikkaNuchchatruvittuththeriththittamuththaik\nகொக்குமொக்கிக்கக்கிவிக்குமச்சோலைக்குறுங்குடியே\nkokkumokkikkakkivikkumachchoalaikkuRungudiyae\nஎட்டெழுத்தைக்கருத்திற்குறித்திட்டு நித்தம் பரவும் \nettezuththaikkaruththiRkuRiththittu niththam paravum\nசிட்டர்கட்குத்திருப் பொற்பதத்தைச் சிறக்கத்தருமவ்\nsittargatkuththirup poRpathaththaich chiRakkaththarumav\nவட்டநெட்டைப்பணி மெத்தையத்தர்க்கிடம் வாரிசைப்பொ\nvattanhettaippaNi meththaiyarkkidam vaarisaippo\nகுட்டினத்துக்குலந்தத்துமுத்தீனும் குறுங்குடியே\nkuttinaththukkulanthaththimuththiinum kuRungudiyae\n\nSection::::ஆண்ட்ராய்டு இயங்குதள குறுஞ்செயலி.\n2016-ம் ஆண்டு, அழகி ஆண்ட்ராய்டு இயங்குதளத்திற்கான குறுஞ்செயலியை வெளியிட்டது. இது புதுவகையான எழுத்துப்பெயர்ப்பை அறிமுகம் செய்தது. இது இண்டிக் கீபோர்டு என்னும் குறுஞ்செயலியை தழுவி உருவாக்கப்பட்டிருந்தாலும், எழுத்துப்பெயர்ப்பு, ஒலிபெயர்ப்பு உள்ளிட்ட சேவைகளையும் கொண்டுள்ளது. \n\nSection::::உருவாக்க குழுமம்.\nபா. விசுவநாதன், என்னும் ஒரு மென்பொருள் வல்லுநரால் உருவாக்கப்பட கருவியாகும். 1999-களில் சரியானதொரு தட்டெழுத்து கருவி தமிழில் இல்லை. ஒரு சில தட்டெழுத்து கருவிகளிலிருந்தும் சரியான இடைமுகப்பு இல்லாமலிருந்தது. 2000-ம் ஆண்டில் விசுவநாதன், தன்னுடைய அழகி மென்பொருளை வெளியிட்டார். தன் மனைவியின் \"அழகான உள்ளத்தைப் பெருமிதப்படுத்தும்\" வகையில் தன் மென்பொருளுக்கு 'அழகி' என்று பெயரிட்டிருக்கிறார்.\n\nSection::::பயனர்களின் ஆதரவு.\nபல்வேறு தமிழ் இணையத்தளங்களும், மென்பொருட்களும், ஆவணங்களும், தமிழில் தட்டச்சு செய்ய அழகி மென்பொருளை பயன்படுத்தி வருகின்றனர், அழகி மென்பொருளுக்கு நன்றி தெரிவிக்கும் வகையில் தங்களுடைய வலைத்தளம், வலைப்பதிவு உள்ளிட்டவகைகளில் அழகி மென்பொருள் குறித்தும், அதற்கு நன்றி தெரிவித்தும் தகவலிட்டுள்ளனர். அதுமட்டுமின்றி, அழகி ஏராளமான ஒருங்குறி எழுத்துருக்களை இலவசமாக வழங்கி வருகிறது. , TSCII, TAB மற்றும் TAM தரவுகளும் இலவசமாக வழங்கி வருகிறது. பெரும்பாலான பயனர்கள் இம்மென்பொருளை பயன்படுத்த பரிந்துரைத்துள்ளதை தொடர்ந்து, இதனுடைய புகழும் வளர்ந்து வருகிறது.\n\n\n\n"}
{"id": "40347", "url": "https://ta.wikipedia.org/wiki?curid=40347", "title": "இரண்டாம் திருமுறை", "text": "இரண்டாம் திருமுறை\n\nஇரண்டாம் திருமுறை என்பது பன்னிரு சைவத் திருமுறைகளில் இடம்பெற்றுள்ள இரண்டாம் தொகுப்பாகும். இவை திருஞானசம்பந்தமூர்த்தி நாயனார் பாடிய தேவாரங்களில் ஒரு பகுதியை உள்ளடக்கியது. இத் திருமுறையில் 122 பதிகங்களில் அடங்கும் 1331 பாடல்கள் உள்ளன. இத்தேவாரங்கள் தமிழ்நாடு முழுவதிலும் பரந்துள்ள பல்வேறு கோயில்களில் உள்ள சிவபெருமானைக் குறித்துப் பாடப்பட்டவையாகும். \n\nSection::::பாடல் பெற்ற தலங்கள்.\nஇரண்டாம் திருமுறையிலுள்ள பதிகங்கள் வாயிலாகப் பாடப்பட்ட கோயில்கள் 97 ஆகும். \nஅவ்விடங்களின் பெயர்களையும் அங்குள்ள இறைவன்மீது பாடப்பட்ட பதிகங்களின் எண்ணிக்கைகளையும் கீழே காண்க.\n\n\n"}
{"id": "40349", "url": "https://ta.wikipedia.org/wiki?curid=40349", "title": "மயிலை (எழுத்துரு)", "text": "மயிலை (எழுத்துரு)\n\nமயிலை எழுத்துரு தமிழ் எழுத்துக்களை இணையத்திலும் மின் ஆவணங்களிலும் தோன்றச்செய்வதற்கென உருவாக்கப்பட்ட ஆரம்பகால எழுத்துருக்களுள் ஒன்றாகும்.\n\nஇது முனைவர் கே. கல்யாணசுந்தரம் அவர்களால் 1993ம் ஆண்டளவில் உருவாக்கப்பட்டது. இவ்வெழுத்துரு 7 பிட் அடிப்படையில் அமைந்த ஒற்றைமொழி எழுத்துருவாகும். 127 இடங்களில் அத்தனை தமிழ் எழுத்துக்களையும் பயன்படுத்தக்கூடியவாறு இவ்வெழுத்துரு வடிவமைக்கப்பட்டிருந்தது.\nஇவ்வெழுத்துரு மைக்ரோசொஃப்ட் இன்டோஸ் 3.x, 95, NT ஆகியவற்றுக்கெனவும் மாக்கின்டோஷ் இயங்குதளத்திற்கெனவும் தனித்தனியான பதிப்புக்களாக தரவிறக்கத்துக்கு வெளியிடப்பட்டது. பிற்பட்ட காலங்களில் பிட்மப் (Bitmap) எழுத்துக்களாக யுனிக்ஸ் இயங்குதளங்களுக்கெனவும் வெளியிடப்பட்டது. \n\nதனிப்பட்ட, இலாப நோக்கற்ற பயன்பாடுகளுக்கு இலவசமாக இவ்வெழுத்துருவினைத் தரவிறக்கிப் பயன்படுத்த அனுமதி வழங்கப்பட்டுள்ளது.\n\nSection::::எழுத்துரு வடிவம்.\nமயிலை எழுத்துருவின் வடிவத்தைக்காட்டும் உரைப்பகுதியின் படம் இதுவாகும்.\n\nSection::::விசைப்பலகைத் தளக்கோலம்.\nமயிலை எழுத்துரு ஆங்கில ஒலியியல் முறையில் தமிழைத் தட்டெழுதத்தக்க வகையில் ஒழுங்கமைக்கப்பட்டிருந்தது. மயிலை ஒலியியல் வடிவத்தைக் கீழ்வரும் படம் விளக்குகிறது.\n\n"}
{"id": "40357", "url": "https://ta.wikipedia.org/wiki?curid=40357", "title": "பழவேற்காடு ஏரி", "text": "பழவேற்காடு ஏரி\n\nபழவேற்காடு ஏரி (ஆங்கிலத்தில் புலிக்காட் ஏரி, Pulicat Lake) இந்தியாவின் இரண்டாவது பெரிய உப்பு நீர் ஏரி. இது சென்னையில் இருந்து 60 கி.மீ தொலைவில் தமிழக ஆந்திரப்பிரதேச மாநில எல்லையில் அமைந்திருக்கிறது. வடக்கே ஸ்வரணமுகி ஆறும் வட மேற்கே காலாங்கி ஆறும் தெற்கே ஆரணி ஆறும் கூடுதலாக இன்னும் சில ஓடைகளும் இந்த ஏரியினை உருவாக்குகின்றன. ஆற்று நீருக்கும் கடலுக்கும் இடைப்பட்ட பகுதியாக இந்த ஏரி விளங்குகிறது.\n\nபழவேற்காடு ஏரி பறவைகள் காப்பகம் ஏரியினைச் சார்ந்த பறவைகளுக்கான ஆதரவு பணிகளைப் பார்த்து வருகிறது. வங்காள விரிகுடாவில் இருந்து இந்த ஏரியினை ஸ்ரீஹரிக்கோட்டா தீவு பிரிக்கிறது. இந்தத் தீவில் சதீஷ் தவான் விண்வெளி மையம் அமைந்திருக்கிறது. ஏரியின் தெற்கே பழவேற்காடு மீனவ கிராமம் அமைந்திருக்கிறது.\n\nபருவகால மழை மற்றும் கடல் மட்ட ஏற்றதாழ்வுகள் இவ்வேரியின் பரப்பளவை நிர்ணயிக்கும் காரணிகளாக உள்ளன. கடல் மட்டம் உயர்ந்து நீர் அதிகமாக இருக்கும் போது இதன் பரப்பளவு 460 கி.மீ ஆகவும் கடல் மட்டம் தாழ்ந்து நீர் குறைவாக இருக்கும் போது இதன் பரப்பளவு 250 கி.மீ ஆகவும் வேறுபடும்.\n\nSection::::வரலாறு.\nவரலாற்றில் பழவேற்காடு ஏரியினைப் பற்றிய முதல் குறிப்பு கி.பி முதலாம் நூற்றாண்டில் எழுதப்பட்ட 'எரிதேரியன் கடல்பயண குறிப்புகள்' என்கிற நூலில் காண கிடைக்கிறது. ஆங்கிலத்தில் எழுதப்பட்ட இந்த நூலின் (Periplus of the Erthraean Sea) ஆசிரியர் பெயர் தெரிய வரவில்லை. இந்நூல் பழவேற்காட்டினை இந்தியாவின் கடற்கரையோரம் அமைந்திருக்கும் மூன்று துறைமுகங்களில் ஒன்று என்று வரிசைப்படுத்துகிறது. இரண்டாம் நூற்றாண்டில் அலெக்சாண்டிரியாவைச் சேர்ந்த கிரேக்க அறிஞர் டோலெமி (ஆங்கிலத்தில்  Ptolomey) தொகுத்த துறைமுகங்களின் பட்டியலில் பழவேற்காடும் இருக்கிறது. அதில் பழவேற்காடு Podouke emporion என்று குறிப்பிடப்பட்டு உள்ளது. பட்டியலில் உள்ள துறைமுகங்கள் தூர கிழக்கில் இருந்து பொருட்களை இறக்குமதி செய்வதற்கும் விற்பனைப் பொருட்களை மேற்கிற்கு ஏற்றுமதி செய்வதற்கும் பயன்படுத்தப்பட்டன என டோலெமி குறிப்பிடுகிறார். மசாலா பொருட்கள், சந்தனம், முத்து, கற்பூரம், பட்டு ஆகியவை இங்கு வணிகம் செய்யப்பட்டன.\n\nபதிமூன்றாம் நூற்றாண்டில் மெக்காவில் புதிதாக பதவியேற்ற காலிப்பிற்கு அடிபணிய மறுத்த அரேபியர்கள் அங்கிருந்து நாடுகடத்தப்பட்டார்கள். அவர்கள் பிறகு இந்தப் பகுதிக்கு நான்கு படகுகளில் வந்து இங்கே குடியமர்ந்தனர். இந்த அரேபியர்கள் அப்போது வசித்த வீடுகளின் மிச்சங்களை இப்போதும் இந்தப் பகுதியில் காண முடியும். தற்போது அங்கு வசிக்கும் முஸ்லீம்கள் சிலர் இந்த குடியேற்றத்தின் வரலாற்றை நிரூபிக்க தங்களிடம் அரேபிய மொழியில் ஆவணங்கள் இருப்பதாக சொல்கிறார்கள்.\n\nகி.பி 1515-ம் ஆண்டு இங்குக் குடி வந்த போர்த்துகீசியர்கள் ஒரு கிருஸ்துவ வழிப்பாட்டு தலத்தினை உருவாக்கினார்கள். இன்று அந்த கட்டிடம் பாழடைந்திருக்கிறது. 17ம் நூற்றாண்டின் துவக்கத்தில் டச்சு மக்கள் பயணித்த கப்பல்கள் சில பழவேற்காடு ஏரியின் முகப்பிற்கு எதிரே உள்ள கரிமணல் கிராமத்தின் கரையோரம் கரைத் தட்டின. இதன் காரணமாக அக்கப்பல்களில் இருந்த டச்சு மக்கள் இங்கே தங்க நேரிட்டது. இதன் நீட்சியாக டச்சு வணிகர்களும் அவர்களது கப்பல்களும் இப்பகுதிக்கு அடிக்கடி வர தொடங்கின. அவர்கள் 1606-ம் ஆண்டு முதல் 1690-ம் ஆண்டு வரை பழவேற்காட்டினைத் தங்கள் கட்டுப்பாட்டில் எடுத்து கொண்டு இப்பகுதியினை தங்கள் ஆளுகைக்குள் கொண்டு வந்தனர். டச்சு காலத்தில் பழவேற்காடு பழைகட்டா என்றும் அழைக்கப்பட்டது. இக்காலத்திலே ஜெல்டீரியா கோட்டை இங்குக் கட்டப்பட்டது. இந்தக் கோட்டையே டச்சு வணிகர்கள் மற்ற நாடுகளுடன் வணிகம் புரிவதற்கான தளமாக மாறியது. தற்போது டச்சு கால சான்றுகளாக பாழடைந்த டச்சு கோட்டையும் டச்சு தேவாலயமும், 1631-ம் ஆண்டு தொடங்கி 1655-ம் ஆண்டு வரை உருவான இருபத்தி இரண்டு கல்லறைகளும் வேறு சில இடிபாடுகளும் உள்ளன. இவை இந்திய அகழ்வாராய்ச்சி நிறுவனத்தின் பராமரிப்பில் தற்போது உள்ளன.\n\nSection::::நீரியல்.\nபழவேற்காடு ஏரி கடலுக்கும் ஏனைய நீர் ஆதாரங்களுக்கும் இடைப்பட்ட பகுதியாக விளங்குகிறது. வடக்கே ஸ்வரணமுகி ஆறும் வட மேற்கே காலாங்கி ஆறும் தெற்கே ஆரணி ஆறும் கூடுதலாக இன்னும் சில ஓடைகளும் இந்த ஏரியினை உருவாக்குகின்றன. ஏரியின் மேற்கே பக்கிங்காம் கால்வாய் நீரும் இங்கே கலக்கிறது. ஏரியின் நீர் வங்காள விரிகுடாவில் மழைக்காலங்களில் மட்டுமே கலக்கிறது. ஸ்ரீஹரிக்கோட்டாவின் வட முனையிலும் தென்முனையிலும் இக்கலப்பு நிகழ்கிறது. வெள்ளம் ஏற்படும் காலங்களில் இது நீரினை சேமித்து வைக்கும் பகுதியாகவும், மழைக்காலங்களில் உபரி நீரினை கடலுக்கு அனுப்பும் பாதையாகவும் செயல்படுகிறது. \n\nஇந்த ஏரியும் ஆறுகளின் வடிநிலங்களும் தமிழகம் மற்றும் ஆந்திர பிரதேசம் ஆகிய இரு மாநிலங்களிலும் அமைந்திருக்கின்றன. 1956ம் ஆண்டு மாநிலங்களுக்கு இடையேயான நதி நீர் பங்கீடு தீர்ப்பாயம் சட்டத்தின்படி இந்த ஏரி ஒரு மாநிலத்திற்குச் சொந்தமானது என உரிமை கொள்ள இயலாது. கடலில் கலக்கும் பகுதியும் பெரும்பான்மையான ஏரிப்பகுதியும் ஆந்திராவில் அமைந்திருக்கின்றன. இந்த ஏரிநீரில் கடல்நீரின் தன்மை ஆண்டின் சில பருவங்களில் மிக குறைவாக இருக்கும், சில பருவங்களில் அதிகரித்தும் இருக்கும். இந்த மாறி கொண்டிருக்கும் தன்மையே இங்கு இருக்கும் நீர்வாழ் உயிர்னங்களின் தன்மையையும் உருவாக்குகிறது.\n"}
{"id": "40380", "url": "https://ta.wikipedia.org/wiki?curid=40380", "title": "தமிழ்நாடு முஸ்லிம் முன்னேற்றக் கழகம்", "text": "தமிழ்நாடு முஸ்லிம் முன்னேற்றக் கழகம்\n\nதமுமுக என அழைக்கப்படும் தமிழ்நாடு முஸ்லிம் முன்னேற்றக் கழகம் முஸ்லிம் மக்களின் உரிமைகளைப் பாதுகாப்பதற்காகத் தொடங்கப்பட்ட ஒரு இயக்கமாகும். இது 1995ஆம் ஆண்டில் ஆகத்து 1ம் தியதி பேரா. ஜவாஹிருல்லா, பி. ஜைனுல் ஆபிதீன், எஸ்.எம். பாக்கர், செ.ஹைதர்அலி, குணங்குடி ஹனீபா போன்றவர்களால் தொடங்கப்பட்டது. \nபாபர் மசூதி இடிப்பு பற்றிய வரலாற்று நிகழ்வுகளை வருடந்தோறும் பொதுக்கூட்டங்கள் நடத்தி வருவதோடல்லாமல் இடிப்பு தினமான திசம்பர் 6 அன்று போராட்டங்கள் பலவற்றையும் நடத்தி வருகிறது. தமிழ்நாடு அரசு முஸ்லிம்களுக்கு 3.5 சதவீத இடஒதுக்கீடை வழங்க போராடிய முஸ்லிம் இயக்கங்களுள் முதன்மையானதாக உள்ளது.\n\nSection::::சமுகப்பணிகள்.\nதமிழகம் முழுவதும் 154 அவசர ஊர்திகளுடன் அனைத்து மக்களுக்கும் சேவையாற்றும் ஒரு அமைப்பாகும். முனனால் தமிழக முதல்வர் மு.கருணாநிதி அவர்கள் த.மு.மு.கவின் சமூகப்பணிகளை பாராட்டி, த.மு.மு.கவின் அவசர கால ஊர்தி பணியை வெகுவாக பாராட்டிய முதல்வர் தனது சொந்த செலவில் 2 அவசர ஊர்திகளை த.மு.மு.கவிற்கு அன்பளிப்புச் செய்துள்ளார். \n\nஅதிக எண்ணிக்கையில் இரத்ததான செய்ததற்காக மாநில அளவிலும், மாவட்ட அளவிலும் பல விருதுகளை குவித்துள்ளது.\n\nஇந்தியாவில் இருந்து அரபு நாடுகளுக்கு வேலைக்காகச் சென்றிருப்பவர்கள் அங்குதமிழ் முஸ்லிம்களை நிர்வாகிகளாக கொண்டு கிளைகள் அமைக்கப்பட்டு செயல்பட்டு வருகின்றன. ரமலான் காலங்களில் ஜகாத் மற்றும் ஏனைய தர்மங்களைப் பெற்று தமிழகத்தில் இயங்கும் தலைமை அமைப்புக்கு வேண்டிய நிதியுதவிகளை செய்து வருகின்றனர். இரத்த தானம், ஏழைகளுக்கான இலவச திருமணம், கல்வி விழிப்புணர்வு பிரச்சாரங்கள், இஸ்லாமிய சொற்பொழிவுகளையும் நடத்தி வருகிறது. தேர்தல் மற்றும் பொது பிரச்சினைகளில் முஸ்லிம்களுக்கு மத்தியில் விழிப்புணர்வு பிரச்சாரங்களை மேற்கொண்டு வருகிறது.\n\nஇந்தியாவில் இருந்து அரபு நாடுகளுக்கு வேலைக்காகச் சென்றிருக்கும் முஸ்லிம் அல்லாதவர்களுக்கும் உதவிகள் செய்கின்றனர்.\n\nSection::::அரசியல் பிரிவு.\nஇதன் அரசியல் பிரிவாக கடந்த 2009 ஆம் ஆண்டு மனிதநேய மக்கள் கட்சி தொடங்கப்பட்டது.\n\n"}
{"id": "40384", "url": "https://ta.wikipedia.org/wiki?curid=40384", "title": "சித்தம் எழுத்துமுறை", "text": "சித்தம் எழுத்துமுறை\n\n\"சித்தம்\"(சமஸ்கிருதம்:सिद्धं.) என்பது சமஸ்கிருதத்தை எழுத பயன்படுத்தப்படும் ஒரு வரிவடிவம் ஆகும். இவ்வெழுத்துமுறை பிராமியில் இருந்து தோன்றிய குப்த எழுத்துமுறையின் வழித்தோன்றலாகும். சித்தம் எழுத்துமுறையில் இருந்தே தேவநாகரி , திபெத்திய எழுத்துமுறை முதலிய பல ஆசிய எழுத்துமுறைகள் தோன்றின. \n\nசித்தம் அபுகுடா வகையை சார்ந்த எழுத்துமுறையாகும். இந்த சித்தம் எழுத்துமுறை மற்ற பிராமி குடும்ப எழுத்துமுறைகளுக்கு உண்டான அனைத்து குணாதியங்களையும் கொண்டது. இது தற்கால தேவநாகரி எழுத்துமுறையினை ஒத்த வடிவத்தை கொண்டது. \n\nதற்காலத்தில், சித்தம் எழுத்துமுறை ஜப்பானில் மட்டுமே வழக்கில் உள்ளது. ஜப்பானில் ஷிங்கோன் பௌத்த மந்திரங்களை எழுதுவதற்காக பயன்படுத்தப்படுகிறது. இதை ஜப்பானிய மொழியில் போன்ஜி என அழைக்கின்றனர். இந்த எழுத்துமுறையினை கூக்காய் தான் முதன்முதலில் ஜப்பானில் அறிமுகப்படுகித்தினார். இந்தியாவில் இருந்து சீனாவில் மொழிப்பெயர்க்கப்பட்ட சூத்திரங்கள் சித்தம் எழுத்துமுறையினை பயன்படுத்தியே செய்யப்பட்டன. அங்கிருந்து, இந்த சூத்திரங்கள் ஜப்பானுக்கு சென்றன. \nசீனாவில் ஒன்பதாம் நூற்றாண்டின் மத்தியில், ஆட்சியாளர்களால், \"அந்நிய மதங்கள்\" நசுக்கப்பட்டன. மேலும் இந்தியாவில் சித்தம் எழுத்துமுறையில் இருந்து தோன்றிய தேவநாகரி வழக்கத்தில் வரத்துவங்கியது. எனவே காலப்போக்கில், \"சித்தம் எழுத்துமுறை\"' யினை பயன்படுத்தும் ஒரே நாடாக ஜப்பான் ஆனது. இன்று கூட ஜப்பானில் மந்திரங்களை எழுதவும் சூத்திரங்களை பிரதியெடுக்கவும் சித்தம் எழுத்துமுறை பயன்படுத்தப்படுகிறது. \n\n\n"}
{"id": "40391", "url": "https://ta.wikipedia.org/wiki?curid=40391", "title": "தமிழ்நாடு நெசவுத் தொழிற்துறை", "text": "தமிழ்நாடு நெசவுத் தொழிற்துறை\n\nபருத்தி, பட்டு போன்றவற்றில் இருந்து நூலெடுத்து, துணியாக்கி, உடைகளை ஆக்கும் தொழிற்துறை நெசவுத்துறை ஆகும். தமிழ்நாட்டில் இருக்கும் கைத்தறியையும் பிற நெசவுத் தொழில்நுட்பங்களையும், தொழில் நிறுவனங்களையும், அரசு நெசவுத்துறை அலகுகளையும் தமிழ்நாட்டு நெசவுத்துறை எனலாம். \n\n\n"}
{"id": "40393", "url": "https://ta.wikipedia.org/wiki?curid=40393", "title": "அல்வா", "text": "அல்வா\n\nஅல்வா () (\"Halwa\") என்பது கோதுமை மற்றும் சர்க்கரையிலிருந்து செய்யப்படும் ஒரு இனிப்பு உணவுப் பண்டமாகும். அல்வா என்ற சொல், அரேபிய மொழியில் இருந்து வந்ததாகும். அரேபிய மொழியில் அல்வா என்பதற்கு இனிப்பு என்று அா்த்தம். இந்தியாவில் திருநெல்வேலி அல்வா புகழ்பெற்ற தின்பண்டம். அல்வாவில் பல வகைகள் உள்ளன. அதில் கோதுமையினால் செய்யப்படும் அல்வா பிரபலமானது. தமிழ்நாட்டில் திருநெல்வேலி மாவட்டத்தில் இருட்டுக் கடை அல்வா மிகவும் பிரபலம்.\nகோதுமையினால் செய்யப்படும் அல்வா தவிர முந்திாி, கேரட், பால், பீட்ரூட் போன்றவற்றால் செய்யப்படும் அல்வாக்களும் உண்டு. பொதுவாக சீனி, தேன் போன்றவற்றால் சுவையூட்டப்படுகின்றன. அசோகா அல்வா\n"}
{"id": "40394", "url": "https://ta.wikipedia.org/wiki?curid=40394", "title": "தமிழ்நாட்டு இலத்திரனியல் தொழிற்றுறை", "text": "தமிழ்நாட்டு இலத்திரனியல் தொழிற்றுறை\n\nதமிழ்நாட்டில் இலத்திரனியல் கருவிகளை, பொருள்களை வடிவமைத்து, உற்பத்தி செய்து, விற்பனை செய்யும் தொழிற்றுறை தமிழ்நாட்டு இலத்திரனியல் தொழிற்றுறை எனப்படும். இலத்திரனியல் தொழிற்றுறை ஓர் உயர்தொழினுட்பத் தொழிற்றுறை ஆகும்.\nதமிழ்நாடு மின்னணுவியல் தயாரிப்புத் துறையில் விரைவாக வளர்ந்து வரும் மாநிலம். சென்னையில் மோட்டோரோலா, சோனி-எரிக்சன், சாம்சங், சிஸ்கொ, டெல், நோக்கியா ஆகிய தயாரிப்பு நிறுவனங்கள் உள்ளன. டெல், வருடத்தில் தோராயமாக 4,00,000 மடிக்கணினிகள், மேசைத்தள கணினிகளைச் சென்னையை அடுத்த திருப்பெரும்புதூரிலிருந்து தயாரிக்கிறது.. சாம்சங் சென்னையில் 2007ஆம் ஆண்டிலிருந்து தொலைக்காட்சிப் பெட்டிகளைத் தயாரிக்கிறது. சாம்சங் சென்னையை அடுத்த திருப்பெரும்புதூரிலிருந்து ஆண்டில் தோராயமாக 10,20,000 குளிர்சாதனப் பெட்டிகளை 2010ஆம் ஆண்டிலிருந்து தயாரிக்கிறது.\n\n\nஹவாய் 25 கோடி உரூபாய் செலவில் தமிழகத்தில் திருப்பெரும்புதூர் அருகே சிறப்புப் பொருளாதார மண்டலத்தில், மின்னணு, தொலைத்தொடர்புத் தொழிற்சாலையை அமைக்கவிருக்கிறது.\n\nகீழே தமிழ்நாட்டில் தயாரிக்கப்படும் மின்னணு, நுகர்வோர் சாதனங்கள்.\n\n"}
{"id": "40398", "url": "https://ta.wikipedia.org/wiki?curid=40398", "title": "சுரதா யாழ்வாணன்", "text": "சுரதா யாழ்வாணன்\n\nசுரதா யாழ்வாணன் தமிழ் கணித்துறைக்கு பங்களித்துவரும் முன்னோடிகளில் ஒருவராவார். தமிழில் தட்டச்ச விரும்புவோர் வசதிக்காக பல்வேறு வகையான நிரல்களை எழுதி உள்ளார். இவரின் தினமணி, தினத்தந்தி, விகடன், TSC, TAB, மயிலை, பாமினி, அமுதம், தினகரன் போன்ற பல்வேறு வகையான எழுத்துருக்களை ஒருங்குறிக்கு ( UNICODE ) மாற்றும் பொங்குதமிழ் செயலி ஒருங்குறியில் வலைப்பதிபவர்களுக்கு மிகவும் பயனுள்ள ஒன்றாகும். தமிழ் தட்டச்சு தெரியாத ஆங்கில ஒலியியல் ( Romanized) முறையில் தமிழ் எழுத விரும்புவோர் இவரது செயலிகளைப் பயன்படுத்துகின்றனர். இவர் தற்போது ஜெர்மனியில் வசித்து வருகிறார்.\n\nசுரதா ஈழத்து எழுத்தாளரான காலஞ்சென்ற யாழ்வாணனின் மகனும் ஒலிபரப்பாளர் யாழ் சுதாகரின் சகோதரரும் ஆவார்.\n\n"}
{"id": "40399", "url": "https://ta.wikipedia.org/wiki?curid=40399", "title": "இசுக்கொட் விபரப்பட்டியல்", "text": "இசுக்கொட் விபரப்பட்டியல்\n\nஇசுக்கொட் விபரப்பட்டியல் என்பது, ஸ்கொட் பப்ளிஷிங் கம்பனியினால் வெளியிடப்படும் ஒரு தபால்தலை விபரப்பட்டியல் ஆகும். இது உலகம் முழுவதிலும், அஞ்சல் தேவைகளுக்காக வெளியிடப்பட்டவை என இவ் விபரப்பட்டியல் ஆசிரியர்களால் கருதப்படும் தபால்தலைகளைப் பட்டியலிடுகிறது. இது ஓவ்வொரு ஆண்டும் நிகழ்நிலைப்படுத்தி வெளியிடப்படுகின்றது. 2006 ஆம் ஆண்டில் வெளியிடப்பட்டபடி, இது ஆறு பெரிய தொகுதிகளைக் கொண்டிருந்தது. அத்துடன் இது குறுவட்டு வடிவிலும் வெளியிடப்படுகின்றது. தபால்தலைகளை அடையாளம் காண்பதற்காக இந்த விபரப்பட்டியலில் பயன்படுத்தப்படும் எண்முறை ஐக்கிய அமெரிக்காவின் தபால்தலை சேகரிப்பாளரிடையே பெருமளவில் புழக்கத்தில் உள்ளது. \nஸ்கொட் விபரப்பட்டியலின் முதலாவது பதிப்பு 21 பக்கங்களை மட்டுமே கொண்டிருந்தது. இது 1868 ஆம் ஆண்டு செப்டெம்பர் மாதம், நியூ யார்க்கின் தபால்தலை விற்பனையாளரான ஜே. டபிள்யூ. ஸ்கொட் என்பவரால் வெளியிடப்பட்டது. இதன் அட்டையில் குறிப்பிட்டபடி 1840 ஆம் ஆண்டு முதல் விபரப்பட்டியல் வெளியிடப்பட்டது வரையிலான எல்லாத் தபால்தலைகளும் அவற்றின் விலைகளுடன் பட்டியல் இடப்பட்டதாகக் குறிப்பிடப்பட்டிருந்தது. \nபின் வந்த ஆண்டுகளில், ஸ்கொட் கம்பனி தபால்தலைகள் விற்பனை செய்வதை நிறுத்திவிட்டாலும், விபரப்பட்டியலைத் தொடர்ந்தும் வெளியிட்டு வருகிறது. தபால்தலை சேகரிப்பு வளர்ச்சியடைந்து வந்ததனாலும், சேகரிப்பாளருக்குப் பல புதிய தகவல்கள் தேவைப்பட்டதாலும், இவ்வாறான தகவல்கள் தொடர்ந்து பட்டியலில் சேர்க்கப்பட்டு வந்தது. முன்னைய ஆண்டின் விற்பனை மற்றும் சந்தைப் பகுப்பாய்வின் மூலம் கிடைத்த தகவல்களில் அடிப்படையில் தபால்தலைகளின் விலைகளும் இடம் பெற்றன. 2002 ஆம் ஆண்டில், இவ் விபரப்பட்டியல் 5000 பக்கங்களைக் கொண்டதாக இருந்தது. \nஐக்கிய அமெரிக்காவின் முன்னணித் தபால்தலை விபரப்பட்டியலான இது, எவற்ரைத் தபால்தலை எனக் கொள்வது, எவற்றை அவ்வாறு கொள்ளமுடியாது எனத் தீர்மானிப்பதில் செல்வாக்குச் செலுத்துகின்றது. எடுத்துக்காட்டாக, இன்றைய ஐக்கிய அரபு அமீரகத்தைச் சேர்ந்த முன்னாள் நாடுகள் சில 1960 களில் வெளியிட்ட தபால்தலைகள் பல உண்மையிலேயே அஞ்சல் நிலையங்களில் விற்பனை செய்யப்படவில்லை என்பதனால் அவற்றைப் பட்டியலில் சேர்ப்பது இல்லை. இதனால் அமெரிக்க விற்பனையாளர்கள் அத்தபால்தலைகளை விற்பனை செய்வது இல்லை. எனினும் மைக்கேல் விபரப்பட்டியல் இவற்றைப் பட்டியலிட்டுள்ளது.\n"}
{"id": "40402", "url": "https://ta.wikipedia.org/wiki?curid=40402", "title": "இசுரான்லி கிப்பன்சு விபரப்பட்டியல்", "text": "இசுரான்லி கிப்பன்சு விபரப்பட்டியல்\n\nஇசுரான்லி கிப்பன்சு விபரப்பட்டியல் என்பது, ஸ்டான்லி கிப்பன்ஸ் லிலிட்டெட் என்னும் ஐக்கிய இராச்சியத்தைச் சேர்ந்த நிறுவனத்தால் வெளியிடப்படும் ஒரு தபால்தலை விபரப்பட்டியல் ஆகும். இது உலகில் வெளியிடப்படும் எல்லாத் தபால்தலைகளையும் அவற்றின் தொடக்க காலத்திலிருந்து பட்டியல் இடுகிறது. \nமுதலாவது ஸ்டான்லி கிப்பன்ஸ் விபரப்பட்டியல் நவம்பர் 1865 ஆம் ஆண்டில் வெளியிடப்பட்டு மாதம் ஒருமுறை வெளிவந்தது. இப்பொழுது இந் நிறுவனம், நாடுகள், பிரதேசங்கள், சிறப்பு வகைகள் போன்ற அடிப்படைகளில் பல விபரப்பட்டியல்களை வெளியிட்டு வருகிறது. இவற்றுட் பல ஒவ்வொரு ஆண்டும் திருத்தி வெளியிடப்படுவதுடன், தபால்தலை சேகரிப்பாளருக்கு வேண்டிய பல தகவல்களையும் உள்ளடக்கி இருக்கின்றன. \nஸ்டான்லி கிப்பனின் முழு உலகத்துக்கான விபரப்பட்டியல் உலகின் எல்லாநாடுகளிலும் வெளியிடப்பட்ட தபால்தலைகள் பற்றிய விபரங்களைத் தருகிறது. ஐந்து தொகுதிகளாக வெளியிடப்பட்டுள்ள 2008 ஆம் ஆண்டுக்குரிய பதிப்பில் ஏறத்தாழ 474,000 தபால்தலைகள் பற்றிய விபரங்கள் அடங்கியுள்ளன. \nஇதில் குறிப்பிடப்படும் விலைகள், குறிப்பிட்ட நேரத்தில் அவற்றை விற்கும் விலைகளுக்கான மதிப்பீடுகள் மட்டுமே. அவ்விலைகளைக் குறிப்பிட்ட தபால்தலைகளின் உண்மையான பெறுமதியாகக் கொள்ள முடியாது. \n"}
{"id": "40404", "url": "https://ta.wikipedia.org/wiki?curid=40404", "title": "ழ கணினி", "text": "ழ கணினி\n\nழ கணினி (\"Zha Kanini\") 2003-06 ஆண்டுக்காலங்களில் முழுமையான தமிழ் இடைமுகப்புடனான கணினி ஒன்றினைத் தமிழ்ச்சமுதாயத்துக்கு ஆக்கியளிக்கும் நோக்குடன் ஆரம்பிக்கப்பட்ட ஓர் செயற்றிட்டமாகும். ழ கணினியின் இலக்காக க்னூ/லினக்ஸ் இயங்குதளத்தை முடிந்தவரைத் தமிழ்ப்படுத்துவதாக இருந்தது. ழ கணினிக் குழுமம் இச்செயற்றிட்டத்தினை முன்னெடுத்துச்சென்றது. இதன் முதற்கட்ட அறிமுக நிகழ்ச்சி பெப்ரவரி 1, 2004இல் நிகழ்ந்தது. போதிய வணிக வாய்ப்புகள் இன்றி இதனை பரவலாக்க இயலவில்லை.\nSection::::திட்டம்.\nதமிழுக்கென்று தனிச்சிறப்பு மிக்க எழுத்தாக உள்ள \"ழ\" என்ற எழுத்தையும் \"கணினி\" என்ற சொல்லையும் இணைத்து இத்திட்டத்திற்கு \"ழ-கணினி\" என்று பெயரிடப்பட்டது. இதற்கான குழுமத்தின் உறுப்பினர்களாக மா. சிவக்குமார், என். செயராதா, சி.கே. சாந்தகுமார் மற்றும் கே. எம் லீனா ஆகியோருடன் எழுத்தாளர் சுஜாதா இணைந்து செயல்பட்டார். கேடிஈ சூழலில் உள்ள ஆங்கிலச் சொற்றொடர்களைத் தமிழாக்க மற்ற உறுப்பினர்களுக்கு துணை நின்றதுடன், அதற்காக தன்னார்வலர்களை ஓரிடத்தில் சேர்த்து அவர்களை வழி நடத்துவது, இம்முயற்சியில் ஈடுபடுபவர்களை ஊக்குவிப்பது என்று சுஜாதா திட்டத்திற்கு ஊக்கமளித்தார். தனது எழுத்துலக செல்வாக்கைக் கொண்டு தான் எழுதும் கட்டுரைகளில் ழ-கணினித் திட்டம் பற்றிப் பொதுமக்களுக்கு எடுத்துக் கூறி வந்தார். \n\nசுஜாதா ஆனந்த விகடனில் ஞாயிறுதோறும் மொழிபெயர்க்க விடுத்த வேண்டுகோளுக்கிணங்க 45 தன்னார்வலர்கள் ஒருசேர பங்களிக்க முன்வந்தனர். சயராதா தாம் பணியாற்றிய டிஷ்நெட் டிஎஸ்எல் நிறுவனத்தின் உலாவுமையமொன்றில் 20 கணினிகளை இதற்கு ஏற்பாடு செய்து கொடுத்தார். எம்.ஓ.பி வைஷ்ணவா கல்லூரி, இலயோலாக் கல்லூரி மாணவர்கள் மிகுந்த ஆர்வத்துடன் பங்காற்றினர்.ஆறு மாதங்களில் 100,000 சொற்றொடர்கள் தமிழாக்கப்பட்டன.பெப்ரவரி 1,2004இல் ஓப்பன் ஆபிஸ், கேடிஈ, மற்றும் தமிழ் விசைப் பலகை அடங்கிய முதல் குறுந்தட்டு வெளியானது.\nSection::::தமிழ் திறந்த நிரல் இயக்கம்.\nஉலகில் உள்ள அத்தனை இலவச மென்பொருள்களையும் தமிழில் தரவேண்டும் என்ற நோக்குடன் 1997களில் தமிழ் திறந்த நிரல் இயக்கம் உலகெங்கிலும் உள்ள தன்னார்வலர்களின் முயற்சியால் துவங்கியது. இவர்களில் தமிழ் லினக்சு யாகூ மடற்குழுமத்தில் உறுப்பினர்களாக இருந்து கேடியி வசீகரன் குழுவினர், ஜீனோம் தினேஷ் நடராஜன் குழுவினர், சிவராஜ் மற்றும் வெங்கடரமணன் ஆகியோர் முக்கியப் பங்காற்றினர். இவர்களது முயற்சியால் தமிழ் லினக்ஸ் துவங்கியது. இதன் தொடர்ச்சியே ழ கணினித் திட்டமாக அமைந்தது.\n\nஇந்த மடற்குழு உரையாடல்களில் தன்னார்வலர்களின் பலமணி நேர உழைப்பை சுஜாதாவை முன்னிறுத்துவதால் ழ கணினிக் குழு பின்னுக்குத் தள்ளுவதாக வெங்கட் குற்றம் சாட்டினார். தொடர்ந்து நடந்த விவாதங்கள் மற்றும் முக்கியமானவர்களின் பணி இடமாற்றம் காரணமாக இத்திட்டப்பணி சுணங்கியது. இருப்பினும் செயராதா போன்றோரின் தொடர்ந்த முயற்சியில் இந்திய மொழிகளிலேயே அதிகமாக மொழிபெயர்க்கப்பட்ட கேடீஈ இடைமுகமாக தமிழ் விளங்குகிறது.\n\n"}
{"id": "40413", "url": "https://ta.wikipedia.org/wiki?curid=40413", "title": "விளாதிமிர் பூட்டின்", "text": "விளாதிமிர் பூட்டின்\n\nவிளாதிமிர் விளாதிமீரவிச் பூட்டின் (\"Vladimir Vladimirovich Putin\", , , பிறப்பு: அக்டோபர் 7, 1952) உருசியக் கூட்டமைப்பின் தற்போதையை அரசுத்தலைவர் ஆவார். டிசம்பர் 31, 1999 இல் போரிஸ் யெல்ட்சின் பதவி விலகியதை அடுத்து பதில் அதிபராக பதவிக்கு வந்தார். பின்னர் 2000 ஆம் ஆண்டில் நிகழ்ந்த அரசுத்தலைவர் தேர்தலில் வெற்றி பெற்று மீண்டும் அரசுத்தலைவரானார். 2004 ஆம் ஆண்டு தேர்தலில் இவர் மீண்டும் அரசுத்தலைவராகத் தெரிவு செய்யப்பட்டார். இவரது பதவிக் காலம் மே 7, 2008 இல் முடிவடைந்ததைத் தொடர்ந்து புதிய தலைவர் திமித்ரி மெட்வெடெவ் இவரை நாட்டின் பிரதமராக அறிவித்தார். நான்கு ஆண்டுகள் பிரதமராக இருந்த பூட்டின் மீண்டும் 2012 மார்ச் 4 இல் இடம்பெற்ற தேர்தலில் மூன்றாம் முறையாக அரசுத்தலைவராகத் தேர்ந்தெடுக்கப்பட்டார். இவரது பதவிக்காலம் 2012 மே 7 இல் தொடங்கியது. பிறகு 2018ஆம் ஆண்டு தேர்தலில் வென்று ஆட்சியைத் தொடர்ந்து வருகிறார்.\n\nSection::::வாழ்க்கைக் குறிப்பு.\nஉருசியா சோவியத் ஒன்றியமாக இருந்த போது அதன் உளவு அமைப்பான கேஜிபி-இல் பணியாற்றினார். 1991 ஆம் ஆண்டில் சோவியத் ஒன்றியம் சிதறியதால், கொர்பசோவ் ஆட்சியில் இருந்து அகற்றப்பட்டார். புதிதாகப் பொறுப்பேற்ற போரிஸ் எல்ட்சினுடன் விளாதிமிர் பூட்டின் உறவு சரியாக அமையவில்லை. எனவே பணியிலிருந்து விலகி தனது உதவியாளரான மெட்வடேவ் உடன் இணைந்து புதிதாகக் கட்சி துவங்கினர். \"சையூச்னய ரஷ்யா\" என்று கட்சிக்கு பெயரிட்டார். ஆம் ஆண்டு இவரது கட்சி ரஷ்யாவில் ஆட்சியை பிடித்தது. மே 7, 2000 ஆம் ஆண்டிலிருந்து மே 7, 2008 ஆம் ஆண்டு வரை தொடர்ந்து இரண்டு முறை ரஷ்யாவின் அதிபராக இருந்தார். அதற்குமேல் அந்த பதவியை வசிக்க ரஷ்ய நாடாளும் மன்றமான \"தூமா\" அரசியல்சாசனப்படி வாய்ப்பில்லை. எனவே 2008 ஆம் ஆண்டு தேர்தலுக்குப் பிறகு மெட்வடேவிற்கு அதிபர் பதவியைக் கொடுத்துவிட்டு பிரதமர் பதவியைப் பிடித்தார். நான்கு ஆண்டுகள் பிரதமராக இருந்த விளாடிமிர் புடின் 2012 ஆம் ஆண்டு நடைபெற்ற அதிபர் தேர்தலில் 64 சதவீதத்திற்கு மேலான வாக்குகளைப் பெற்று மூன்றாம் முறையாக அதிபராகத் தேர்ந்தெடுக்கப்பட்டார்.\n\nSection::::அரசியல் வாழ்க்கை.\nSection::::செயிண்ட் பீட்டர்ஸ்பர்க் நிர்வாகம்.\nமே 1990 ல், புட்டின் சர்வதேச விவகாரங்கள் பற்றிய மேயர் சொப்சாக்கின் ஆலோசகராக நியமிக்கப்பட்டார். 28 ஜூன் 1991 இல், அவர் சர்வதேச உறவுகள் மற்றும் வெளிநாட்டு முதலீடுகளை ஊக்குவிக்கும் பொறுப்புக்கான, செயிண்ட் பீட்டர்ஸ்பர்க் மேயர் அலுவலக வெளியுறவு குழு தலைவராக நியமிக்கப்பட்டார். \n1994 முதல் 1997 வரை, புடின் செயிண்ட் பீட்டர்ஸ்பர்கின் மற்ற பதவிகளுக்கு நியமனம் செய்யப்பட்டார். மார்ச் 1994 இல், அவர் நகரம் நிர்வாகத்தின் முதல் துணை தலைவர் ஆனார்.1995 ஆம் ஆண்டு முதல் ஜூன் 1997 வரை அவர் JSC செய்தித்தாள் ஆலோசனை வாரியத்தின் தலைவராக இருந்தார்.\nSection::::மாஸ்கோ வாழ்க்கை.\n1996 இல், அனடோலி சொப்சாக்கின் செயின்ட் பீட்டர்ஸ்பர்க் மேயர் தேர்தலில் விளாடிமிர் யகொநோவிடம் தோற்றார். புட்டின் மாஸ்கோவில் ஜூன் 1996 இல் பவெல்போர்டின் தலைமையில் ஜனாதிபதி சொத்து மேலாண்மை துறை துணை முதல்வர் ஆனார். அவர் மார்ச் 1997 வரை இந்த நிலை இருந்தார்.\n25 ஜூலை 1998 அன்று, யெல்ட்சின் FSB தலைவராக விளாடிமிர் புட்டின்-ஐ (கேஜிபி வாரிசு முகவர் ஒன்று),நியமித்தார். அவர் 1 அக்டோபர் 1998 29 மார்ச் 1999 இல் அதன் ரஷியன் கூட்டமைப்பு பாதுகாப்பு சபையில் அதன் செயலாளராக நிரந்தர உறுப்பினர் ஆனார்.\nSection::::முதல் பிரதமஅமைச்சர் பதவிக்காலம்(1999).\n1999 ஆகஸ்ட் 9, செர்ஜி ஸ்டேபசின் தலைமையிலான முந்தைய அரசு நீக்கப்பட்ட பின் என ரஷியன் கூட்டமைப்பு அரசாங்கத்தின் மூன்று பிரதம பிரதமர்களின் ஒருவராக ஜனாதிபதி போரிஸ் யெல்ட்சின் மூலம் நியமிக்கப்பட்டார்.\n\nSection::::முதல் ஜனாதிபதி பதவிக்காலம் (2000-2004).\nவிளாடிமிர் புட்டின் 2000 மே 7ம் திகதி ஜனாதிபதியாகப் பதவியேற்றார். அவரின் பிரதம மந்திரியாக நிதி அமைச்சர் மிகைல் கசிநோவ் நியமிக்கப்பட்டார். மே 2000 ல் அவர் கூட்டாட்சி நிர்வாகத்தினை எளிதாக்கும் பொருட்டு தனது பிரதிநிதிகளின் மேற்பார்வையில் 7 கூட்டாட்சி மாவட்டங்களில் 89 கூட்டாட்சி பகுதியாகப் பிரித்து ஒரு ஆணையை வெளியிட்டார்.\n\nSection::::இரண்டாவது ஜனாதிபதி பதவிக்காலம்(2004-2008).\n14 மார்ச் 2004 அன்று, புட்டின் தேர்தலில் 71% வாக்குகள் பெற்று இரண்டாவது முறையாக ஜனாதிபதியாகத் தேர்ந்தெடுக்கப்பட்டார்.\n2005 ஆம் ஆண்டில் புட்டினால் ரஷ்யாவின் பொது சபை உருவாக்கப்பட்டது.\n2005 ஆம் ஆண்டு, தேசிய முன்னுரிமை திட்டங்கள் மூலம் ரஷ்யாவின் சுகாதாரம், கல்வி, வீட்டு வசதி, விவசாயம் மேம்படுத்த முயற்சிகள் மேற்கொள்ளப்பட்டன.\n\nSection::::இரண்டாவது பிரதமஅமைச்சர் பதவிக்காலம் (2008-2012).\nபுட்டின் அரசியலமைப்பு சட்டத்தின் மூலம் மூன்றாம் அதிபராக பணியாற்ற தடை செய்யப்பட்டார்.முதன்மை துணை பிரதமர் டிமிட்ரி மெட்வெடேவ் அவரது வாரிசாக தேர்ந்தெடுக்கப்பட்டார். 2008 மே 8 ல்,மெட்வெடேவிடம் ஜனாதிபதி பொறுப்பை ஒப்படைத்தார் பின்னர், புட்டின் தனது அரசியல் ஆதிக்கத்தை தக்கவைத்து கொள்ள ரஷ்ய பிரதமராக நியமிக்கப்பட்டார்.\nSection::::மூன்றாவது ஜனாதிபதி பதவிக்காலம் (2012-2018).\n2012 மார்ச் 4, புட்டின் முதல் சுற்றில் 63.6% வாக்குகள் உடன் 2012 ரஷியன் ஜனாதிபதித் தேர்தலில் வெற்றி பெற்றார்.\n\nSection::::உக்ரைன் மீதான படையெடுப்பு மற்றும் கிரிமியா இணைப்பு.\n2014 ரஷ்ய ஆதரவு உக்ரேனிய ஜனாதிபதி விக்டர் யானுக்கோவிச் பதவி  அகற்றலைத் தொடர்ந்து ரஷ்யப் படைகள் கிரிமியாவை ஆக்கிரமித்தன. பின்னர் நடைபெற்ற மக்கள் கருத்தறியும் வாக்களிப்பில் 96% க்கும்  கூடுதலான ஆதரவைப் பெற கிரிமியா ரஷ்யா உடன் இணைக்கப்பட்டது. எனினும் மக்கள் கருத்தறியும் வாக்கெடுப்பை  உக்ரைன் மற்றும் அமெரிக்க உட்பட்ட மேற்குலகு சார்பு நாடுகள் அங்கீகரிக்கவில்லை.\n\nSection::::நான்காவது ஜனாதிபதி பதவிக்காலம் (2018-தற்போது வரை).\n2018 ஆம் ஆண்டில் நடைபெற்ற ஜனாதிபதித் தேர்தலில் 76 % வாக்குகளைப் பெற்று புட்டின் நான்காவது முறையாக ரஷ்யாவின் ஜனாதிபதியானார். 7 மே 2018 அன்று பதவியேற்ற ஜனாதிபதி புட்டின் திமித்ரி மெத்வதேவ்  புதிய அரசாங்கத்தை அமைக்க அழைப்பு விடுத்தார். \n\n"}
{"id": "40424", "url": "https://ta.wikipedia.org/wiki?curid=40424", "title": "1833", "text": "1833\n\n1833 (MDCCCXXXIII) ஒரு செவ்வாய்க்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இவ்வாண்டு ஒரு ஞாயிற்றுக்கிழமையில் ஆரம்பமானது.\n\n\n\n\n"}
{"id": "40426", "url": "https://ta.wikipedia.org/wiki?curid=40426", "title": "1878", "text": "1878\n\n1878 (MDCCCLXXVIII) ஒரு செவ்வாய்க்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இவ்வாண்டு ஒரு ஞாயிற்றுக்கிழமையில் ஆரம்பமானது.\n\n\n\n"}
{"id": "40430", "url": "https://ta.wikipedia.org/wiki?curid=40430", "title": "தமிழ்நாடு மென்பொருள் தொழிற்துறை", "text": "தமிழ்நாடு மென்பொருள் தொழிற்துறை\n\nமென்பொருள்களை ஆக்குவது, தொடர்பான சேவைகளை வழங்குவது, விற்பனை ஆகியவை தமிழ்நாட்டு மென்பொருள் தொழிற்துறையின் முக்கிய செயற்பாடுகள் ஆகும். மென்பொருள் ஏற்றுமதியில் தமிழ்நாடு இந்தியாவில் மூன்றாம் இடத்தில் இருக்கின்றது. பெரும்பான்மையான மென்பொருள் நிறுவனங்கள் சென்னையிலேயே இருக்கின்றன. \n\nஆதாரம்: \n"}
{"id": "40431", "url": "https://ta.wikipedia.org/wiki?curid=40431", "title": "தமிழ்நாட்டு தொழிற்துறைகள்", "text": "தமிழ்நாட்டு தொழிற்துறைகள்\n\nதொழிலே ஒரு நாட்டின் உயிர்த்துடிப்பு. தொழிலில் சிறந்து விளங்கும் நாடு, பொருளாதாரத்திலும் பண்பாட்டிலும் சிறந்து விளங்கும். தாம் வாழ்ந்த திணைகளுக்கு பொருந்தியது போல் தமிழர்கள் பேண்தகு தொழில் செய்து சிறப்புற்றிருக்கிறார்கள். தற்காலம் உந்திய அறிவியல் தொழில்நுட்ப புரட்சிகர மாற்றங்களுடன் இயைந்து வளர்ச்சி பெற்றிருக்கிறார்கள். \n\nதமிழ்நாட்டில் மேற்கொள்ளப்படும் பல்வேறு தொழில்கள் தொடர்பான கட்டமைப்புளையும் செயற்பாடுகளையும் தமிழ்நாட்டு தொழிற்துறைகள் என்ற தலைப்பு குறிக்கின்றது. தொழிலாளர்கள், முதலீட்டாளர்கள், வணிக நிறுவனங்கள், அரச அலகுகள், இயற்கை வளங்கள், தொழில்நுட்பம், சட்ட-வணிக சூழல் ஆகியவை தமிழ்நாட்டு தொழிற்துறையின் கூறுகள் ஆகும். \n\nதமிழ்நாட்டின் பல்வேறு தரவுகள் தொழிற்துறையின் வளர்ச்சியை சுட்டி நிற்கின்றன. \n\nSection::::உற்பத்தி.\nதமிழக அரசின் தொழில் கொள்கை, அதிக வாகன உதிரிபாகங்கள் தயாரிப்பு, சென்னையின் துறைமுக வசதி ஆகிய காரணங்களுக்காக சென்னையில் அதிக அளவில் வாகண உற்பத்தி தொழில்சாலைகள் உள்ளன. ஹுன்டாய்[கொரிய நிறுவனம்] வருடத்தில் 3,30,000 கார்களை(தானுந்து) சென்னையில் உள்ள தொழில்சாலையில் இருந்து தயாரிக்கிறது. ஹுன்டாய் மார்ச் 2012 வரை, 1.5 மில்லியன் கார்களை சென்னையில் உள்ள தொழில்சாலையில் இருந்து 120 நாடுகளுக்கு ஏற்றுமதி செய்துள்ளது..\n\nமென்பொருள் அதிக அளவில் எற்றுமதி செய்யும் மாநிலங்களில், தமிழ்நாடும் ஒன்று. 2011-2012 ஆம் ஆண்டு, மென்பொருள் எற்றுமதி $8.5 பில்லியன் என்ற அளவில் இருந்தது. தமிழ்நாட்டில் மென்பொருள் மற்றும் மென்பொருள் சார்ந்த துரைகளில் 3.75 லட்சம் பேர் நேரடியாவும், 7.50 லட்சம் பேர் மறைமுகமாகவும் வேலைவாய்ப்பு பெற்றுள்ளனர். இந்தியாவில் மென்பொருள் எற்றுமதி செய்யும் நகரங்களில், சென்னை இரண்டாவது இடத்தில் உள்ளது.மென்பொருள் எற்றுமதி தமிழ்நாட்டில் 2008–09 ஆண்டு 29 விழுக்காடு உயர்ந்து, 280,000 மக்கள் வேலைவாய்ப்பு பெற்று, ரூபாய் 366.80 பில்லியன் என்று இருந்தது.\n\nதமிழ்நாடு மின்னணுவியல் தயாரிப்பு துறையில் வளர்ந்து வரும் மாநிலம். சென்னையில் நோக்கியா, மோட்டோரோலா, சோனி-எரிக்சன், சாம்சங், சிஸ்கொ, டெல் ஆகிய தயாரிப்பு நிறுவனங்கள் உள்ளன. டெல், வருடத்தில் தொராயமாக 4,00,000 மடிக்கணினி,மேசைத்தள கணினியை சென்னையை அடுத்த திருப்பெரும்புதூரில் இருந்து தயாரிக்கிறது.. சாம்சங் சென்னையில் 2007ஆம் ஆண்டில் இருந்து தொலைக்காட்சி பெட்டிகளை தயாரிக்கிறது. சாம்சங் சென்னையை அடுத்த திருப்பெரும்புதூரில் இருந்து வருடத்தில் தொராயமாக 10,20,000 குளிர்சாதன பெட்டிகளை 2010ஆம் ஆண்டில் இருந்து தயாரிக்கிறது. நோக்கியா வருடத்தில் தொராயமாக 25,00,000 கைபேசிகளை சென்னையில் இருந்து தயாரிக்கிறது.\n\n\nSection::::தொழிலும் வாழ்வும்.\nஒவ்வொரு தொழிலும் சமம்மென்று கூற முடியாது. வெவ்வேறு காலகட்டங்களில் சூழ்நிலைகளில் வெவ்வேறு தொழில்கள் சிறப்புப்பெற்று இருக்கின்றன. சில தொழில்கள் கூடிய வரவாய் ஈட்டக்கூடியவை. திடைப்பத்துறை போன்ற சில தொழிற்துறைகள் பொருளாதரத்தில் சிறு பங்கே வகித்தாலும், சமூகத்தில் பெரிய தாக்கத்தை ஏற்படுத்த கூடியவை. வேளாண்மை, மீன்பிடித்துறை போன்றவை வாழ்வியலோடு ஒன்றிய மரபுத் தொழிதுறைகள் ஆகும். \n\nபண்டை சாதிய இந்திய அமைப்பு போன்றல்லாமல், இன்றைய சூழல் தனிமனிதர் தேர்ந்தெடுக்கும் எந்த ஒரு தொழிற்துறையிலும் சிறப்பு பெற கூடிய வாய்ப்புக்கள் இருக்கின்றது. புதிய தொழிற்துறைகளில் சிறக்க கல்வியும் ஈடுபாடும் ஆதாரமாகின்றன. \n\nSection::::இவற்றையும் பார்க்கவும்.\nதமிழ்நாட்டுப் பொருளாதாரம்\n\n"}
{"id": "40434", "url": "https://ta.wikipedia.org/wiki?curid=40434", "title": "ஹூட்டு இனக்குழு", "text": "ஹூட்டு இனக்குழு\n\nஹூட்டு இனக்குழு, பெரும்பாலும் ருவாண்டா, புரூண்டி ஆகிய நாடுகளில் வாழும் மத்திய ஆபிரிக்க இனக்குழுக்களுள் ஒன்றாகும்.\n\nSection::::மக்கள்தொகைப் புள்ளிவிபரங்கள்.\nஹூட்டுக்கள் புரூண்டியிலும் ருவாண்டாவிலும் உள்ள மூன்று இனக்குழுக்களுள் பெரும்பான்மையினர் ஆவர். ஐக்கிய அமெரிக்கப் புலனாய்வு நிறுவனம் வெளியிடும் தகவலின்படி, ருவாண்டாவில் 84% மக்களும், புரூண்டியில் 85% மக்களும் ஹூட்டுக்கள் ஆவர். எனினும், வேறு மூலங்களில் இது குறிப்பிடத்தக்க அளவில் வேறுபட்டும் காணப்படுகிறது. இந் நாடுகளில் வாழும் இன்னொரு இனக்குழுவான துட்சிகளுக்கும், இவர்களுக்கும் இடையில் உள்ள முரண்பாடுகள் முக்கியமாகச் சமூக வகுப்பு அடிப்படையிலானதே அன்றி, மொழி, தோற்றம், பண்பாடு ஆகியவற்றின் அடிப்படையில் ஆனதல்ல எனப்படுகின்றது.\n\nSection::::தோற்றம்.\nஇவர்கள், சுமார் 11 ஆம் நூற்றாண்டளவில், இன்றைய சாட் நாட்டைச் சேர்ந்த பகுதிகளிலிருந்து, ஆபிரிக்கப் பேரேரிப் பகுதிகளுக்கு வந்து சேர்ந்தனர். ஏற்கனவே அங்கு வாழ்ந்துவந்த துவா பிக்மிகளை விரட்டிவிட்டு அப்பகுதியில் குடியேறிய அவர்கள், பல சிறிய அரசுகளை அமைத்துக்கொண்டு அப்பகுதியில் ஆதிக்கம் செலுத்தினர். இந்நிலை, துத்சிக்கள் அப்பகுதிக்கு வரும்வரை நீடித்தது. துத்சி, ஹூட்டுக்களின் முரன்பாடுகளை விளக்கும் கோட்பாடுகள் பல உள்ளன. அவற்றுள் ஒன்று, துத்சிக்கள் ஹாமிட்டிய மக்கள், 15 ஆம், 18 ஆம் நூற்றாண்டுகளுக்கு இடைப்பட்ட காலப் பகுதியில் இன்றைய எதியோப்பியப் பகுதிகளிலிருந்து தெற்கு நோக்கிப் புலம் பெயர்ந்த அவர்கள், ஹூட்டுக்கள், துவா பிக்மிகள் ஆகியோர் மீது மேலாதிக்கம் செலுத்தினர். இன்னொரு கோட்பாடு ஹூட்டுக்களும், துத்சிகளும் ஓரின மக்கள் என்றும், செர்மானிய, பெல்ஜியக் குடியேற்றவாதிகளினால் பிரித்து ஆளப்பட்டவர்கள் என்றும் கூறுகிறது. ருவாண்டா தேசிய ஒற்றுமையை ஆதரிப்பவர்கள் மத்தியில் இக் கோட்பாட்டுக்குச் செல்வாக்கு உள்ளது. எனினும் இது ஒரு வரலாற்றுத் திரிபாக இருக்கலாம் என்னும் கருத்தும் உண்டு.\n"}
{"id": "40449", "url": "https://ta.wikipedia.org/wiki?curid=40449", "title": "திமித்ரி மெட்வெடெவ்", "text": "திமித்ரி மெட்வெடெவ்\n\nதிமித்ரி அனத்தோலியெவிச் மெட்வெடெவ் (\"Dmitry Anatolyevich Medvedev\", ரஷ்ய மொழி: Дми́трий Анато́льевич Медве́дев, பிறப்பு: செப்டம்பர் 14, 1965) என்பவர் 2012ஆம் ஆண்டு முதல் உருசியாவின் தலைமை அமைச்சராகப் பதவியில் உள்ளவர் ஆவார். இவர் 2008 முதல் 2012ஆம் ஆண்டு வரை ரஷ்யாவின் குடியரசுத் தலைவராகப் பதவி வகித்துள்ளார்.\n\nஇதற்கு முன்னர், நவம்பர் 14, 2005ல் ரஷ்யாவின் முதல் துணைத் தலைமை அமைச்சராக நியமிக்கப்பட்டார். குடியரசுத் தலைவர் விளாடிமிர் பூட்டினுடைய முக்கிய அலுவலராகவும், ரஷ்ய அரசின் எண்ணெய் நிறுவனமான காசபுரோமின் (Gazprom) இயக்குநர் அவைத் தலைவராகவும் (2000 லிருந்து) பணியாற்றியிருக்கிறார். விளாடிமிர் பூட்டினும் அவருக்கு ஆதரவான கட்சிகளும் இவருடைய போட்டியை ஆதரித்தனர். மெட்வெடவ் 2008ற்கு முன் மக்களால் தேர்ந்தெடுக்கப்படும் பிரதிநிதித்துவ பதவிகள் எதையும் வகித்ததில்லை.\n"}
{"id": "40450", "url": "https://ta.wikipedia.org/wiki?curid=40450", "title": "யாழ்ப்பாணம் சம்பத்தரிசியார் கல்லூரி", "text": "யாழ்ப்பாணம் சம்பத்தரிசியார் கல்லூரி\n\nSection::::யாழ் சம்பத்தரிசியார் கல்லூரி, (St.Patrick’s College) குருநகர், யாழ்ப்பாணம், இலங்கையில் உள்ள முன்னணிக் கத்தோலிக்கப் பாடசாலைகளுள் ஒன்று. ஒன்றரை நூற்றாண்டுகளுக்கு மேல் பழமை வாய்ந்த இப் பாடசாலை 1850 ஆம் ஆண்டில், யாழ்ப்பாணம் கத்தோலிக்க ஆங்கிலப் பாடசாலை (Jaffna Catholic English School) என்னும் பெயரில் தொடங்கப்பட்டது. இந்த கல்லூரி யாழ்ப்பாண புனித மரியாள் பேராலயம் உடன் இணைக்கப்பட்டுள்ளது..\nமொன்சைனர் ஒராசியோ பெட்டாச்சினி (Monsignor Orazio Bettacchini) என்பவர் இதனை நிறுவினார். அடுத்த ஆண்டில் இதன் பெயர் யாழ்ப்பாணம் ஆண்கள் செமினரி (Jaffna Boys’ Seminary) ஆனது. 1881 ஆம ஆண்டில் இது முழு அளவிலான உயர்தரப் பாடசாலையாகப் பதிவு செய்யப்படதுடன், இதன் பெயர் சம்பத்தரிசியார் கல்லூரி என மாற்றப்பட்டது. 1961 ஆம் ஆண்டில் இலங்கையிலுள்ள பாடசாலைகள் அனைத்தும் அரசுடமை ஆக்கப்பட்டபோது, சமய நிறுவனங்களுக்குக் கிடைத்த வாய்ப்பைப் பயன்படுத்தி இப் பாடசாலையை கட்டணம் அறவிடாத தனியார் பாடசாலையாகவே பேணுவதென முடிவு செய்யப்பட்டது. \n\nஆண்களுக்கான இப் பாடசாலையைக் கத்தோலிக்க திருச்சபையே நடத்தி வந்தாலும் பல்வேறு சமயங்களைச் சேர்ந்த மாணவர்களும் இங்கே கல்வி கற்கின்றனர். 1887 ஆம் ஆண்டு முதலே இது விடுதியுடன் கூடிய பாடசாலையாக இயங்கி வருவதால் நாட்டின் பல பாகங்களில் இருந்தும் மாணவர்கள் இங்கு தங்கிப் படித்தனர். \n\n"}
{"id": "40460", "url": "https://ta.wikipedia.org/wiki?curid=40460", "title": "துவா இனக்குழு", "text": "துவா இனக்குழு\n\nதுவா இனக்குழு (\"Twa\") அல்லது பாத்வா இனக்குழு மத்திய ஆபிரிக்காவில் ருவாண்டா, புருண்டி, உகண்டா ஆகிய நாடுகளிலும், கொங்கோ ஜனநாயகக் குடியரசின் கிழக்குப் பகுதியிலும் வாழும் இனக்குழுக்களில் ஒன்றாகும். பிக்மி மக்களான இவர்களே மத்திய ஆபிரிக்காவின் பேரேரிப் பகுதியில் மிகப் பழைய காலம் தொட்டு வாழ்ந்து வருபவர்களாவர். 2000 ஆண்டில் இவர்களின் மொத்த மக்கள் தொகை ஏறத்தாழ 80,000 ஆக இருந்தது. \n\nஅங்கோலா, நமீபியா, சாம்பியா, பொட்ஸ்வானா ஆகிய நாடுகளிலும் தெற்கத்திய துவா மக்கள் வாந்துவருகின்றனர். இவர்கள் காட்டுப் பகுதிகளிலிருந்து தொலைவில் பாலைவனப் பகுதிகளிலும், சதுப்பு நிலப் பகுதிகளிலும் வாழ்கிறார்கள். இவர்கள் பற்றிக் குறைவான ஆய்வுகளே நடத்தப்பட்டுள்ளன. \n\nSection::::வரலாறு.\nசுமார் 11 ஆம் நூற்றாண்டளவில் துவா இனக்குழுவினரின் மரபுவழிப் பகுதிகளுக்குள் வந்த ஹூட்டு இனக்குழுவினர் அவர்களைத் தமது ஆதிக்கத்துள் கொண்டுவந்தனர். 15 ஆம் நூற்றாண்டை அண்டி துட்சி இனக்குழுவினர் இப் பகுதிக்குள் புகுந்து முன்னிருந்த இரு இனத்தவரையும் அடிப்படுத்தினர். துவாக்கள், ஹூட்டுக்களும், துத்சிக்களும் பேசும் கின்யார்வாண்டா மொழியையே பேசுகின்றனர். பல நூறு ஆண்டுகளாகவே துவாக்கள், மிகச் சிறிய மக்கள் குழுவினராகவே இப் பகுதியில் வாழ்ந்து வருகின்றனர். தற்போது, ருவாண்டாவிலும், புரூண்டியிலும், மொத்த மக்கள் தொகையில் சுமார் 1% என்ற அளவிலேயே இவர்கள் உள்ளார்கள். இதனால், இந்நாடுகளின் அரசியலில் இவர்களது பங்களிப்பு மிகக் குறைவே.\n"}
{"id": "40464", "url": "https://ta.wikipedia.org/wiki?curid=40464", "title": "எர்பியம்", "text": "எர்பியம்\n\nஎர்பியம் அணுவெண் 68 கொண்ட ஒரு வேதியியல் தனிமம். இத் தனிமத்தின் அணுக்கருவினுள் 99 நொதுமிகள் (நியூட்ரான்கள்) உள்ளன. எர்பியத்தின் வேதியியல் குறியீடு Er ஆகும். இத் தனிமம் லாந்த்தனைடுகள் வரிசையைச் சேர்ந்த வெள்ளிபோன்ற வெண்மையான தோற்றம் அளிக்கும் அரிதில் கிடைக்கும் மாழை (உலோகம்). அறை வெப்ப, அழுத்த நிலையில் திண்மமாக இருப்பது. எர்பியம், சுவீடனில் உள்ள இயிட்டெர்பி (Ytterby) என்னும் ஊரில் கிடைக்கும் அரிதில் கிடைக்கும் பிற கனிமங்களாகிய கடோலினைட்டு (gadolinite) போன்றவற்றோடு பொதுவாக கிடைக்கும் பொருள்\nSection::::குறிப்பிடத்தக்க பண்புகள்.\nதனி எர்பியம் மாழையானது வளைந்து, ஒடுங்கக்கூடிய மெதுமையான மாழை. இது மற்ற அரிதில் கிடைக்கும் மாழைகள் போல் காற்றில் சிதைவுறாமல் இருப்பதுடன் எளிதில் ஆக்ஸைடாவதும் இல்லை. எர்பியம் மூன்று இயைனி (இணைதிறன்) தன்மை கொண்ட ஒரு தனிமம். இதன் உப்பு இளஞ்சிவப்பு நிறம் கொண்டது. எர்பியம் மாழையானது காணும் நிற ஒளி அலைப்பட்டையில் துல்லியமாக பற்றுரும் அலைநீளங்கள் கொண்டது. மேலும் புற ஊதாக்கதிர்களிலும், அகச்சிவப்பு அலைப்பட்டைகளிலும் பற்றுரும் பகுதிகள் கொண்டது. மூன்று ஆக்ஸிஜன் கொண்ட எர்பியம் ஆக்ஸைடு எர்பியா என்று அழைக்கப்படுகின்றது. திண்ம எர்பியத்தின் உருகுநிலை 1,529° C, மற்றும் நீர்ம எபியத்தின் கொதிநிலை 2,868° C.\n\nSection::::பயன்பாடுகள்.\nஎர்பியம் அண்மைக்காலம் வரை அதிகம் பயன்படாத ஒரு பொருளாக இருந்தது. ஆனால் தற்காலத்தில் சிறிதளவு எர்பியம் சேர்க்கப்பட்ட கண்ணாடிகளும், படிகங்களும் சில வகையான ஒளிமிகைப்பிக் கருவிகளில் (லேசர்) பயன்படுத்தப்படுகின்றது. ஒளியலை வழி இயங்கும் தொலை தொடர்புக் கருவிகளுக்காகப் பயன் படும் கண்ணாடி இழைகளால் ஆன ஒளிநார்களில், 1550 நானோமீட்டர் அலைநீளம் கொண்ட ஒளியலைகள் தம் அடர்த்தி அதிகம் மட்டுப்படாமல் (குறையாமல்) செல்லவல்லன என்பதால் அந்த அலைநீளத்தில் ஒளிமிகைப்பி இயங்குமாறு செய்ய எர்பியம் அணுக்கள் ஏற்றப்பட்ட பொருள்கள் மிகவும் பயன்படுகின்றது. இது தவிர பல்மருத்துவம், தோல்மருத்துவம் போன்ற துறைகளில் பயன்படும் 2940 நானோமீட்டர் அலைநீளம் கொண்ட ஒளியலைகளை உருவாக்கும் YAG லேசர் (இயிற்றியம்-அலுமினம்-கார்னட் லேசர்) கருவியிலும் எர்பியம் ஒரு புற ஊட்டுப்பொருளாக (சிறிதளவு சேர்க்கப்படும் வேற்றுப் பொருளாக) பயன்படுகின்றது. இந்த 2940 நானோமீட்டர் அலைநீளம் கொண்ட ஒளியலைகள் நீரில் அதிக அளவு உள்வாங்கிப் பற்றப்படுகின்றது.\n\nSection::::வரலாறு.\n1843 ஆம் ஆண்டில் கார்ல் குச்ட்டாவ் மோசாண்டர் (Carl Gustaf Mosander) என்பவர் கடோலினைட்டு என்னும் கனிமத்தில் இருந்து இயிற்றியா (\"yttria\") என்னும் எர்பிய ஆக்ஸைடுப் பொருளை பிரித்தெடுத்தார். அதனை அவர் அப்பொழுது “டெர்பியா” என்று அழைத்தார். மோசாண்டர் கடோலினைட்டில் இருந்து மூன்று பிரிவுப்பொருட்கலை எடுத்தார்: அவை இயிற்றியா, எர்பியா, டெர்பியா என்பன ஆகும். சுவீடன் நாட்டில் இயிட்டெர்பி (Ytterby)என்னும் ஊரில் அதிகம் கிடைத்ததால், எர்பியம் என்று பெயரிட்டார் (இயிட்டெர்பி என்பதின் மருவிய பெயராக அது கருதப்பட்டது). தொடக்க காலத்தில் (1843-1877 காலப்பகுதியில்) அவர் பிரித்தெடுத்த மூன்று பொருட்களுக்கும் இடையே நிறைய பெயர்க்குழப்பங்கள் இருந்தன. 1905 ஆம் ஆண்டு ஜியார்ஜெஸ் அர்பெய்ன் என்பவரும் சார்லஸ் ஜேம்ஸ் என்பவரும் புறத்தொடர்பின்றி பெரும்பாலும் தூய எர்பிய ஆக்ஸைடை (ErO) பிரித்தெடுத்தனர். 1934 ஆம் ஆண்டுப் பகுதியில் தான் பொட்டாசிய ஆவியைக் கொண்டு நீரற்ற எர்பியக் குளோரைடில் (anhydrous chloride) இருந்து தூய எர்பியத்தைப் பிரித்தெடுத்தனர். \nSection::::கிடப்பும் மலிவும்.\nஎர்பியம் இயர்கையில் அரிதாகவே கிடைக்கின்றது. ஆனால் மோனாசைட்டு (monazite) கனிமமணலில் இருந்து இது பெறப்படுகின்றது. எர்பியம் செனோட்டைம் (xenotime) யூக்ஸனைட்டு (euxenite) என்னும் கனிமங்களில் இருந்தும் கிடைக்கின்றது. அணுப்பிளவின் சிதை பொருட்களில் இருந்தும் கிடைக்கின்றது. பொதுவாக எர்பியத்தைக் கனிமப்பொருட்கலில் இருந்து பிரித்தெடுப்பது மிகவும் கடினம் (அதிக செலவாகும் பிரிப்பு முறைகள்). 20 ஆம் நூற்றாண்டிற்குப்பிறகு மின்மவணு-மாற்றிகள் ([ion-exchange) துணைகொண்டு பிரித்தெடுப்பது வழக்கம். செனோட்டைம் (xenotime) யூக்ஸனைட்டு (euxenite) போன்ற கனிமங்களில் இயிற்றியம் (yttrium) என்னும் தனிமம் மூன்றில் இரண்டு பங்கும், எர்பியம் இருக்கும் எர்பியா என்னும் பொருள் 4-5% விழுக்காடே இருக்கும். நில உருண்டையின் புற ஓட்டில் மில்லியன் பகுதியில் 3.5 பங்கு உள்ளது . கடல் நீரில் மில்லியன் பகுதியில் 2x10 பகுதி கொண்டது..\n\nSection::::ஓரிடத்தான்கள்.\nஇயற்கையில் இருந்து பெறப்படும் எர்பியம் நிலைத்து நிற்கும் 6 ஓரிடத்தான்கல் கொண்டிருக்கின்றன. அவை: Er-162, Er-164, Er-166, Er-167, Er-168, Er-170, Er-166 இவற்றுள் அணுவெடை 166 கொண்ட Er-166 அதிக அளவில் (33.503% ) கிடக்கின்றது. இவை தவிர 29 கதிரியக்க ஓரிடத்தான்கள் இனம் காணப்பட்டுள்ளன. அவற்றுள் 9.4 நாட்கள் அரைவாழ்வு கொண்ட Er-169 என்பது நிலைப்பு அதிகமானது. இது தவிர 49.3 மணிநேர அரைவாழ்வு கொண்ட Er-172, 28.58 மணிநேர அரைவாழ்வு கொண்ட Er-160, 10.36 மணிநேர அரைவாழ்வு கொண்ட Er-165, மற்றும் 7.516 மணிநேர அரைவாழ்வு கொண்ட Er-171 முதலியன குறிப்பிடத்தக்கன. மீதமுள்ள கதிரியக்க ஓர்டிஅத்தான்கள் யாவும் 3.5 மணிநேரத்தைவிட குறைவான அரைவாழ்வு கொண்டவை. அவற்றுள் பெரும்பான்மையானவை 4 மணித்துளிகளுக்கும் குறைவான அரைவாழ்வு கொண்டவை.\n\nஎர்பிய ஓர்டிஅத்தான்களின் அணு எடை (அல்) அணுநிறை 142.9663 u (Er-143) முதல் 176.9541 u (Er-177) வரை உள்ளன..\n\nSection::::முன்காப்புகள்.\nமற்ற லாந்த்தண்டுகள் போலவே எர்பியமும் குறைந்த அல்லது நடுத்தர நச்சுத்தன்மை கொண்டது. ஆனால் இதன் நச்சுத்தன்மையைப் பற்றித் துல்லியமாகவோ விரிவாகவோ ஆய்வு அலசல்கள் நடைபெறவில்லை. பொடியாகவுள்ள எர்பிய மாழை (உலோகம்) தீப்பற்றும் தீவாய்ப்பு கொண்டது.\n\n\nChemical Elements: Erbium\nSection::::உசாத்துணை.\nhttp://www.chemicalelements.com/elements/er.html\n\n"}
{"id": "40481", "url": "https://ta.wikipedia.org/wiki?curid=40481", "title": "இனப்படுகொலை", "text": "இனப்படுகொலை\n\nஇனப்படுகொலை (Genocide) ஒரு இனத்தை பகுதியாகவோ அல்லது முழுமையாகவோ, மனித இனம் சார்ந்த, இன ஒதுக்கல், சமய வேற்றுமை அல்லது தேசிய இன வேற்றுமை போன்ற காரணங்களால் கொல்ல நினைப்பது அல்லது அழிப்பது.\n\nஇது குறித்து 1948 இல் ஐக்கிய நாடுகளின் பிரதிநிதிகள் சபை இதை தடைசெய்யப்பட்ட, தண்டனைக்குரிய மற்றும் குற்றமுறை செயலாக ஐ நா சட்ட விதி 2 இன்படி அறிவித்துள்ளது. இதன்படி ஒரு இனத்தை பகுதியாகவோ அல்லது முழுமையாகவோ, மனித இனம் சார்ந்த, இன ஒதுக்கல், சமய வேற்றுமை அல்லது தேசிய இன வேற்றுமை போன்ற காரணங்களால், உடல் ரீதியாகவோ, மன ரீதியாகவோ தொல்லை கொடுப்பது, கொல்ல நினைப்பது அல்லது அழிப்பது, இனவேறுபாட்டைக் காரணங்காட்டி குழந்தைப் பிறப்பை தடுப்பது, குழந்தைகளை இடம் பெயரச் செய்வது, வேறு எவ்வகையிலாயினும் இனவேறுபாடு காட்டுவது போன்றவை குற்றமுறை செயல்களாக, இனப்படுகொலைக் குற்றங்களாக சர்வதேச தடைச்சட்டத்தின்படிக் குற்றச்செயலாகும்..\n\nஇக்கொடுஞ்செயல் புரிவோரைத் தண்டிக்க சர்வதேசக் குற்றவியல் நீதிமன்றம் 2002 இல் கொண்டுவரப்பட்டது. இந்நீதிமன்றம் விசாரணை செய்து தண்டனை அளிக்க உடன்படிக்கையின் மூலம் அதிகாரம் வழங்கப்பட்டுள்ளது. இவ்வுடன்படிக்கையில் கையொப்பமிட நீதிமன்ற ஆணையத்தால் சர்வதேச உறுப்பினர்களை அழைத்தும் இன்னும் ஒருவரும் கையொப்பமிடவில்லை என்பது குறிப்பிடத்தக்கது.\n\nSection::::வார்த்தைப் பயன்பாடு.\nஇனப்படுகொலை (Genocide) என்ற வார்த்தை முதன் முதலில் ரபேல் லேம்கின் 1944ல் வெளிவந்த \"Axis Rule in Occupied Europe\" என்ற புத்தகத்தில் பயன்படுத்தியுள்ளார்.\n\nSection::::அனைத்துலக குற்றம்.\nபோலந்து-யூதச் சட்ட வல்லுனரான ராபேல் லெம்கின் (Raphael Lemkin) என்பவரே இனப்படுகொலை என்னும் கருத்துருவுக்கு முதன் முதலில் சொல்வடிவம் கொடுத்தவராவார். 1933 ஆம் ஆண்டில் நடைபெற்ற நாடுகள் கூட்டமைப்பின் (League of Nations), சட்ட அவையின் அனைத்துலகக் குற்றவியல் சட்டம் தொடர்பான மாநாட்டில், லெம்கின் ஒரு முன்மொழிவைச் செய்தார். இதற்காக அவர் \"காட்டுமிராண்டித் தனமான குற்றம் (Crime of Barbarity)\" உலகச் சட்டங்களுக்கு எதிரான ஒரு குற்றம் என்னும் பொருளில் கட்டுரை ஒன்றை எழுதினார். இக் குற்றம் தொடர்பான கருத்துரு பின்னர் இனப்படுகொலை தொடர்பான எண்ணமாக உருவானது. இது, 1933 ஆம் ஆண்டில், ஈராக்கில் அசிரியர்கள் கொலை செய்யப்பட்ட அநுபவத்தில் இருந்து உருவானதாகும். லெம்கினுக்கு, ஈராக்கில் நடைபெற்ற இச் சம்பவம், முதலாம் உலகப் போரின்போது ஆர்மீனியர்கள் படுகொலை செய்யப்பட்டதை நினைவுபடுத்தியது. அந்த ஆண்டிலேயே லெம்கின், இத்தகைய காட்டுமிராண்டித்தனமான செயல்களைச் சட்டத்துக்குப் புறம்பானதாக ஆக்கும்படியான தனது முன்மொழிவை, நாடுகள் கூட்டமைப்பின் சட்ட அவையிடம் கையளித்தார். இம் முன்மொழிவு ஏற்றுக்கொள்ளப் படவில்லை என்பதுடன், அப்போது நாஸி ஜெர்மனியுடன் சமாதானம் செய்ய்துகொள்ள விரும்பிய போலந்து அரசும், லெம்கினின் நடவடிக்கைகளை ஏற்றுக்கொள்ளவில்லை. எனினும் லெம்கின் தொடர்ந்தும் தனது நோக்கங்களுக்காகப் பல வழிகளிலும் போராடி வந்தார்.\n\nலெம்கினின் வெற்றிகரமான பிரச்சாரங்கள் 1948 ஆம் ஆண்டில் இனப்படுகொலை அனைத்துலகச் சட்டங்களின் கீழ் குற்றமாக்கப்படுவதற்கு உதவின.\n\n"}
{"id": "40482", "url": "https://ta.wikipedia.org/wiki?curid=40482", "title": "இந்தியாவின் பட்டியலிடப்பட்ட பழங்குடிகள்", "text": "இந்தியாவின் பட்டியலிடப்பட்ட பழங்குடிகள்\n\nஇது இந்திய அரசியல் சட்டத்தின் கீழ் ஏற்றுக்கொள்ளப்பட்டுள்ள இந்தியாவின் பட்டியலிடப்பட்ட பழங்குடிகள் பட்டியல் ஆகும்.\n\n\n\n\nSection::::பீகார்.\n1976ஆம் ஆண்டின் சட்டத்தின் படி\n\n"}
{"id": "40484", "url": "https://ta.wikipedia.org/wiki?curid=40484", "title": "ஓக்லோ", "text": "ஓக்லோ\n\nஓக்லோ என்னும் இடமானது, நடு ஆப்பிரிக்காவில் உள்ள காபோன் நாட்டில், ஓ-ஓகூயே (Haut-Ogooué ) என்னும் மாநிலத்தில் உள்ள பிரான்சிவில் (Franceville) என்னும் ஊரில் உள்ளது. இவ்விடத்தின் தனிச் சிறப்பு எனவென்றால், மாந்தர்களின் துணை ஏதுமில்லாமல் இயற்கையிலேயே தன்நேர்வாக யுரேனியம் அணு உலைகள் (தொடரியக்கமாக அணுக்கரு பிளப்பு நிகழ்ந்து) தொடங்கி மிக மிக நெடுங்காலமாக, அதாவது 600,000 ஆண்டுகள் முதல் 1,500,000 ஆண்டுகள் வரையும், இயங்கி வந்திருக்க வேண்டும் என்று செப்டம்பர் 1972ல் பிரான்சிய அறிவியலாளர்கள் கண்டு பிடித்தனர் . பெரு வியப்பூட்டும் இந்நிகழ்வு நடந்த காலத்தில் நில உலகில் உள்ள தரைநிலப் பகுதிகள் யாவும் பல்வேறு கண்டங்களாகப் \"பிரியாமல்\" ஒன்றாக இருந்தது (பார்க்க: ஒருநிலக் கொள்கை). ஏறத்தாழ 1.5 பில்லியன் ஆண்டுகளுக்கு முன்னர் நிகழ்ந்திருக்க வேண்டும் என்று கருதுகின்றனர். இந்த அணு உலை இயங்குவதற்கு ஆக்சிசன் தேவைப்பட்டிருக்கும் என்றும், அக்காலத்திற்கு சற்று முன்தான் (ஏறத்தாழ 2 பில்லியன் ஆண்டுகளுக்கு முன்னர்) உலகில் முதன் முதலாக ஆக்சிசன் வளிமம் வெளியிடும் உயிரிகள் தோன்றியிருந்தன என்றும் அறிகிறார்கள். இவ்வுயிரிகள் ஒளிச்சேர்க்கை வழி ஆக்சிசனை வெளிவிட்டன.\nSection::::வரலாறு.\nபியர்லாத்தே (Pierrelatte) என்னும் இடத்தில் அமைந்துள்ள பிரான்சிய அணு ஆற்றல் நிறுவனம் ஜூன் 7 1972இல், யுரேனிய ஓரிடத்தான்களின் விகிதத்தில் (U235/U238) சிறு வழக்கமாறுமாடு ஒன்றைக் கண்டனர் . U238 ஓரிடத்தானை ஒப்பிடு பொழுது U235 என்னும் யுரேனிய ஓரிடத்தானின் அளவு விகிதம் 0.7202+/- 0.0010 % இருப்பதற்கு மாறாக 0.7171 % ஆகக் குறைந்து இருந்தது. இதற்கான சோதனைப் பொருள் ஓக்லோ என்னும் இடத்தில் இருந்து வந்ததாகக் கண்டறிந்தனர். U235 ஓரிடத்தானின் அளவு இதைவிட மிகக் குறைந்த அளவான 0.440 % ஆக சில இடங்களில் இருப்பதையும் பின்னர் கண்டனர். இப்படி U235 குறைவது தொடர்-விளைவாக அணுபிளப்பு நிகழும் அணு உலை இருந்தால் நிகழும் ஒன்றாகும். U235 என்பது எளிதாக அணுக்கரு பிளப்புக்குட்பட்டு தொடர்-விளைவாக அணுபிளப்புக்கு வழிதரும் ஓர் ஓரிடத்தான். எனவே அதன் அளவு இப்படி வேறு எங்கும் இல்லாத அளவு குறைந்து இருப்பது அணு உலை இயங்கியதற்கு வலுவான சான்றாக உள்ளது.\n\n"}
{"id": "40487", "url": "https://ta.wikipedia.org/wiki?curid=40487", "title": "அணுக்கரு தொடர்வினை", "text": "அணுக்கரு தொடர்வினை\n\nஅணுக்கரு தொடர்வினை (\"Nuclear chain reaction\") என்பது அணுக்கருவில் நிகழும் ஓர் அணு வினையின் விளைவாய், சராசரியாக ஒன்றோ அல்லது ஒன்றுக்கு மேலாகவோ வேறு ஓர் அணுக்கருவில் அத்தகு வினை உண்டாக்கி மேலும் தொடருமானால், தன்னியக்கமாக அணுக்கரு வினை தொடர்ந்து செல்வதாகும். அணு வினை என்பது அணு நிறை மிகுந்த ஓரிடத்தான் அணுக்கரு பிளப்பாகவோ (எ.கா: U ) அல்லது அணு நிறை குறைந்த ஓரிடத்தான் அணுக்கரு புணர்ப்பாகவோ (சேர்வதாகவோ) (H and H ) இருக்கலாம். இந்த அணுக்கரு வினை நிகழும் பொழுது வெளியிடப்படும் ஆற்றலின் அளவு சராசரியாக நிகழும் வேதியியல் வினையில் வெளிப்படுவதைவிட பல மில்லியன மடங்கு அதிகமானதாகும்.\nSection::::வரலாறு.\nதொடர் நிகழ்வாக அணுக்கரு வினைகள் நிகழ்வதைப் பற்றி கருத்தளவில் 1933இல் முதன் முதல் லியோ சிலார்டு (Leó Szilárd) முன்வைத்தார். இதன் அடிப்படையில் அடுத்த ஆண்டு ஐக்கிய அமெரிக்காவின் புதிய படைப்புக்கான காப்புரிமம் பெற விண்ணப்பித்தார் \n\n1936 இல் பெரிலியம் மற்றும் இண்டியம் ஆகிய தனிமங்களைக் கொண்டு சிலார்டு அணுக்கரு தொடர்வினை உருவாக்க முயன்றார் ஆனால் வெற்றி பெறவில்லை. 1939 இல் சிலார்டும் என்ரிக்கோ பெர்மியும் (Enrico Fermi) யுரேனியம் அணுவினைகளில் நொதுமிகள் பெருகிக் கூடுவதைக் கண்டுபிடித்தனர்.\n\nமுதன் முதலாக என்ரிக்கோ பெர்மி டிசம்பர் 2 1942இல் சிக்காகோ பல்கலைகழகத்தில் செயற்கையாகத் தானே தொடருமாறு நிகழும் அணுக்கரு தொடர்வினையை உருவாக்கினார். இதன் பெயர் சிக்காகோ அடுக்கு -1 (Chicago Pile-1, CP-1) என்பதாகும். இது நிகழ்ந்த இடம் ஆர்தர் காம்ப்டன் அவர்களின் மாழையியல் ஆய்வகம் ஆகும். இது மான்ஹாட்டன் திட்டம் என்று பிற்காலத்தில் அனுகுண்டு வரலாற்றில் புகழ்பெற்ற திட்டத்தின் ஒரு பகுதியாகும்.\n\n1956 இல் அர்க்கன்சாஸ் பல்கலைக்கழகத்தைச் சேர்ந்த பால் குரோடா (Paul Kuroda) என்பவர் அணுக்கரு தொடர் வினைகள் இயற்கையாகவே நிகழக்கூடியவை என்னும் கருத்தை முன் வைத்தார். ஏனெனில் இயற்கையில் கிடைக்கும் பொருட்களே தேவை என்பதால். பின்னர் குரோடா கூறியவாறே 1972 இல் நடு ஆப்பிரிக்காவில் காபோன் என்னும் நாட்டில் ஓக்லோ என்னும் இடத்தில் இயற்கை அணு உலைகள் கண்டுபிடிக்கப்பட்டன .\n\nSection::::அணுப் பிளவு வினைகள்.\nபிளவு படக்கூடிய ஓரிடத்தான்களும் (யுரேனியம்-235 U போன்றவை) நொதுமிகளும் (நியூட்ரான்களும்) நெருங்கி வினைப்படும்பொழுது தொடர்வினையாக அணுக்கரு வினைகள் நிகழ்கின்றன. இவ்வினைகள் நிகழவேண்டுமாயின், நொதுமிகள் வெளியிடப்படுவதும், சில நொதுமிகள் பிளவுறும் அணுப்பகுதிகளோடு சேர்வதும் நிகழ்வது தேவையாகும். (வளரும்) \n"}
{"id": "40488", "url": "https://ta.wikipedia.org/wiki?curid=40488", "title": "தமிழ் தொலைக்காட்சி சேவைகள்", "text": "தமிழ் தொலைக்காட்சி சேவைகள்\n\nதமிழில் நிகழ்ச்சிகள் வழங்கும் தமிழ் தொலைக்காட்சி சேவைகள் உலகின் பல நாடுகளில் இருக்கின்றன. ஒளிபரப்பு ஒரு குறிப்பிட்ட நிலப்பரப்பையே உள்ளடக்கினாலும், இணையம் செய்மதியூடாக பிற நாடுகளின் தொலைக்காட்சி சேவைகளை பெற முடியும்.\n\n\n\n\n\n\n\n\n\n\n\n\n\n\n\n\n\n"}
{"id": "40514", "url": "https://ta.wikipedia.org/wiki?curid=40514", "title": "மாசாய் இனக்குழு", "text": "மாசாய் இனக்குழு\n\nமாசாய் இனக்குழு, கெனியாவிலும், வடக்கு தான்சானியாவிலும் வாழுகின்ற அரை-நாடோடித் தொல்குடி ஆகும். இவர்களுடைய தனித்துவமான வழக்கங்களும், உடைகளும், பெரும்பாலான வேட்டைக் காடுகளுக்கு அருகில் வாழ்வதும், இவர்களை உலகில் அதிகமாக அறியப்பட்ட இனக்குழுக்களில் ஒன்றாக ஆக்கியுள்ளன. இவ்வினக்குழுவினர், நிலோ-சகார மொழிக் குடும்பத்தைச் சேர்ந்த மா என்னும் மொழியைப் பேசுகின்றனர். இவர்களிற் பலர் கெனியா, தான்சானியா ஆகிய நாடுகளின் அலுவலக மொழிகளான சுவாஹிலி, ஆங்கிலம் ஆகிய மொழிகளையும் கற்கிறார்கள்.\n\n1994 ஆண்டுக்கான மக்கள்தொகைக் கணக்கெடுப்பின்படி கெனியாவில் 453,000 மசாய்களும், 1993 ஆம் ஆண்டுக் கணக்கெடுப்பின்படி தான்சானியாவில் 430,000 மசாய்களுமாக ஏறத்தாழ 900,000 மசாய்கள் வாழுகின்றனர். அவர்கள் அணுகுவதற்குக் கடினமான பகுதிகளில் வாழ்வதாலும், அவர்களுடைய அரை-நாடோடித் தன்மையாலும் இவர்களைக் கணக்கெடுப்பது சிக்கலாக உள்ளது. கெனியா, தான்சானியா அரசுகள், மசாய்கள் தமது அரை-நாடோடி வாழ்க்கை முறையைக் கைவிடுவதற்கான திட்டங்களைச் செயல்படுத்துகின்ற போதிலும், இவர்கள் தமது பழைய வாழ்க்கை முறையைப் பின்பற்றவே விரும்புகிறார்கள்.\n"}
{"id": "40518", "url": "https://ta.wikipedia.org/wiki?curid=40518", "title": "சூலு இனக்குழு", "text": "சூலு இனக்குழு\n\nசூலு இனக்குழு தென்னாப்பிரிக்காவில் வாழும் மிகப் பெரிய இனக்குழு ஆகும். தென்னாபிரிக்காவின், குவாசூலு-நேட்டால் மாகாணத்தில் வாழும் இவர்களின் மக்கள்தொகை 10 - 11 மில்லியன்கள் என மதிப்பிடப்பட்டுள்ளது. தென்னாபிரிக்கா தவிர, சிம்பாப்வே, சாம்பியா, மொசாம்பிக் ஆகிய நாடுகளிலும் சிறுபான்மையினராக இவர்கள் வாழ்கிறார்கள். இவர்கள் பேசும் இசிசூலு மொழி ஒரு பான்டு மொழியாகும். குறிப்பாக, இது ங்குனி துணைக்குழுவைச் சேர்ந்தது. சூலு அரசு, 19 ஆம் 20 ஆம் நூற்றாண்டுகளில் தென்னாபிரிக்க வரலாற்றில் முன்னணிப் பங்காற்றியது. இன ஒதுக்கல் கொள்கை நிலவிய காலத்தில், சூலு மக்கள் மூன்றாம்தரக் குடிமக்களாகக் கருதப்பட்டு, வெள்ளையர் அரசாங்கம் நடைமுறைப்படுத்திய இனப்பாகுபாட்டினால் அல்லலுற்றனர். விடுதலை பெற்ற தென்னாபிரிக்காவில் இவர்கள் ஏனைய எல்லா இனக்குழுவினருடனும் சம உரிமை பெற்றவர்களாக விளங்குகின்றனர்.\n"}
{"id": "40522", "url": "https://ta.wikipedia.org/wiki?curid=40522", "title": "கலீல் ஜிப்ரான்", "text": "கலீல் ஜிப்ரான்\n\nகலீல் ஜிப்ரான் (\"Khalil Gibran\", xaˈliːl ʒiˈbrɑːn) என்று அழைக்கப்பெற்ற ஜிப்ரான் கலீல் ஜிப்ரான், அரபு , ஜனவரி 6, 1883 – ஏப்ரல் 10, 1931), ஒரு லெபனானிய, அமெரிக்க ஓவியர், கவிஞர் மற்றும் எழுத்தாளர் ஆவார். பஷ்றி நகரில் பிறந்து, சிறுவயதில் 1895 இல் அமெரிக்க ஐக்கிய நாட்டுக்கு அவரது தாய், சகோதரி, சகோதரன் ஆகியோருடன் குடிபெயர்ந்து, அங்கேயே கலை கற்று தன்னுடைய இலக்கியப் பணியை துவங்கினார்.\n\nSection::::வாழ்க்கை வரலாறு.\nலெபனானின் வடக்குப் பகுதியில் உள்ள பஷ்ரி நகரில் 1883 ஜனவரி 6-ல், மேரோனைட் கிறிஸ்தவக் குடும்பத்தில் பிறந்தவர் கலீல் ஜிப்ரான். அவரது தந்தை ஓட்டமான் பேரரசின் உள்ளூர் நிர்வாகத்தில் பணிபுரிந்தார். ஊழல் புகாரின்பேரில் 1891 இல் அவர் கைதுசெய்யப்பட்டார். இதனால் குடும்பத்தின் எதிர்காலம் கருதி தனது குழந்தைகளுடன் அமெரிக்காவில் குடியேறினார் கலீல் ஜிப்ரானின் தாய். பாஸ்டன் நகரில் அவரது குடும்பம் வசிக்கத் தொடங்கியது. 1895-லிருந்து கலீல் ஜிப்ரானின் கல்வி தொடங்கியது. ஓவியக் கல்வியும் பயின்றார்.\n\n1902 இல் மீண்டும் பாஸ்டன் திரும்பினார். அவரது ஓவியங்களுக்கு நல்ல வரவேற்பு இருந்தது. 1904-ல் பாஸ்டனில் நடந்த ஓவியக் கண்காட்சியில், பெண்கள் பள்ளியின் தலைமையாசிரியை மேரி எலிசபெத் ஹாஸ்கெலைச் சந்தித்தார். தன்னைவிட 10 வயது மூத்தவரான ஹாஸ்கலுடனான அவருக்கு நட்பு ஏற்பட்டது. கலீல் ஜிப்ரானின் ஓவியம் மற்றும் எழுத்துத் திறமையை வளர்த்ததில் ஹாஸ்கலின் பங்கு மிக முக்கியமானது. 1905 முதல் அரபி மொழியில் எழுதிவந்த கலீல் ஜிப்ரான், ஆங்கிலத்திலும் எழுதினார். 1918-ல் அவர் எழுதிய ‘தி மேட்மேன்’ எனும் ஆங்கிலக் கவிதைகளின் தொகுப்பு வெளியானது.\n\n1923 இல் ஜிப்ரான் வெளியிட்ட ‘தீர்க்கதரிசி’ (தி ப்ராஃபெட்) எனும் தத்துவப் படைப்பு அவரது படைப்புகளில் மிகச் சிறந்ததாகக் கருதப்படுகிறது.\n\nSection::::இறப்பு.\nகாசநோய் மற்றும் கல்லீரல் பாதிப்புகளால் 1931 ஏப்ரல் 10 இல் தனது 48 ஆவது வயதில் கலீல் ஜிப்ரான் மரணமடைந்தார்.\n"}
{"id": "40526", "url": "https://ta.wikipedia.org/wiki?curid=40526", "title": "சூ சுங்ச்சி", "text": "சூ சுங்ச்சி\n\nசூ சுங்ச்சி (\"Zhu Rongji\", பிறப்பு: அக்டோபர் 1, 1928) சீனாவின் முக்கியத் தலைவர்களில் ஒருவர். மார்ச் 1998 இலிருந்து மார்ச் 2003 வரையிலான காலகட்டத்தில் முதலில் சீனாவின் துணைப் பிரதமராகவும் பிறகு பிரதமராகவும் இருந்தவர். கடும் நிர்வாகியாகவும் சீன பொருளாதாரச் சீர்திருத்த முயற்சிகளில் முக்கிய பங்குவகித்தவராகவும் மதிப்பிடப்படுகிறவர்.\n\nSection::::தொடக்க காலம்.\n1987 இலிருந்து 1991 வரையிலான காலகட்டத்தில் ஷாங்காய் நகரத்தின் மேயராகவும் சீன கம்யூனிஸ்ட் கட்சியின் தலைவராகவும் இருந்தார். இவரது பதவிக்காலங்களில் ஊழல்களால் புரையோடிப் போயிருந்த கட்சியையும் ஆட்சியையும் சுத்தப்படுத்தும் சோதனை நிறைந்த வேலைகளில் இவர் இறங்கினார். இவரது ஊழல் எதிர்ப்பு நடவடிக்கைகள் சீன மக்களிடம் இவருக்கு பெரிய அளவுக்கு நற்பெயரைச் சம்பாதித்துக் கொடுத்தது. ஆனால் சீனாவின் அரசுடைமை நிறுவனங்களில் மேற்கொண்ட சீர்த்திருத்த முயற்சிகள் காரணமாகவும் அதிரடியான நடவடிக்கைகள் காரணமாகவும் இவர் மீது கடும் விமர்சனங்களும் உண்டு.\n\n1949 அக்டோபரில் இவர் சீன கம்யூனிஸ்ட் கட்சியில் இணைந்தார். 1951 இல் புகழ்பெற்ற ஷிங்குவா பல்கலைக்கழகத்தில் மின் பொறியியல் துறையில் பட்டம் பெற்றார். பிறகு வடகிழக்கு சீன தொழிற்துறை துறையில் உற்பத்தித் திட்ட அலுவலகத்தில் இணைத் தலைவராக பணிபுரிந்தார்.\n\n1952-1958 கட்டத்தில், அரசு திட்டக்குழுவில் குழு தலைவராகவும் இணை பிரிவுத்தலைவராகவும் பணியாற்றினார். மாபெரும் முன்னோக்குப் பாய்ச்சல் காலகட்டத்தில் பின்பற்ற மா சே துங்கின் கொள்கைகளை \"பகுத்தறிவுக்கு ஒவ்வாத உயர் வளர்ச்சிக்\" கோட்பாடுகள் என இவர் விமர்சித்தார். இதனால் வலதுசாரி என்று முத்திரைக் குத்தப்பட்டு, 1958 இல் ஊழியர் பள்ளி ஒன்றில் ஆசிரியராக பணிபுரியுமாறு\n\nஅனுப்பப்பட்டார். 1962 இல் மன்னிப்பு பெற்றவர், பின்பு அரசு திட்டக்குழுவின் தேசிய பொருளாதார மன்றத்தில் பொறியாளராக 1969 வரை பணியாற்றினார்.\n\nகலாச்சார புரட்சி காலத்தில், ஜூ மீண்டும் பதவிநீக்கம் செய்யப்பட்டார். 1970 இலிருந்து 1975 வரை, \"அறிவு பெறுவதற்காக\" மே செவன்த் கேடர் ஸ்கூலுக்கு அனுப்பப்பட்டார்.\n\n1975 முதல் 1979 வரை, பெட்ரோலிய அமைச்சகத்தின் பைப்லைன் பீரோவால் நடத்தப்பட்ட நிறுவனம் ஒன்றில், இணை தலைமை பொறியாளராக இருந்தார். சைனீஸ் அகாடெமி ஆஃப் சோஷல் சையன்ஸஸ் அமைப்பின் கீழ் வரும் தொழில்துறை பொருளாதார பயிலகத்தில் இயக்குநராகவும் ஆனார்.\n\n1978 இல் டெங் ஷியாவ்ப்பிங் பொருளாதார சீர்த்திருத்தங்களைத் தொடங்கிய போது, தனது கோட்பாட்டுக்கு இசைந்தவர்களை தேடினார்.அப்படித்தான் டெங் ஜூவைக் கண்டறிந்தார். சீன கம்யூனிஸ்ட் கட்சியில் ஜூவின் உறுப்பாண்மை புதுப்பிக்கப்பட்டது. \"ஜூவுக்கு சொந்த கருத்துகள் உண்டு. தைரியமாக முடிவுகளை எடுக்கக்கூடியவர். பொருளாதாரம் தெரி்ந்தவர்\" என்றார் டெங்.\n\nஎரிபொருள் மற்றும் சக்தி துறை அலுவலகத்தில், அரசு பொருளாதார ஆணையத்தின் கீ்ழ் ஜூ புதிய பதவி பெற்றார். 1979 முதல் 1982 வரையிலான காலத்தில், ஒன்றுபட்ட அலுவலத்தில் இணை இயக்குநராக இருந்தார். பின்பு ஆணையத்தின் உறுப்பினராக ஆனார். 1983 இல் ஆணையத்துக்கு பொறுப்பான பதவியாக இணை அமைச்சராகவும் ஆனார். பின்பு 1987 இல் ஷாங்காய் மாநகரத்தின் மேயராக நியமிக்கப்பட்டார்.\n\n1989 -1991 காலத்தில் ஷாங்காய் மேயராக இருந்த ஜூ, புதோங் சிறப்பு பொருளாதார மண்டலத்தை உருவாக்கி, வளர்த்ததன் மூலம் மக்கள் மத்தியில் பிரபலமானார். மாநகரத்தின் தொலைத்தொடர்பு, நகர கட்டுமானம், போக்குவரத்து போன்ற வளர்ச்சிப் பணிகளுக்கு இவர் எடுத்த நடவடிக்கைகள் நல்ல பலனைத் தந்தன.\n\n1991 இல் அரசு கவுன்சிலின் துணைப் பிரதமராக ஆனார். ஷாங்காயிலிருந்து பெய்ஜிங்குக்குச் சென்றார். தொழில்துறை, வேளாண்மை, நிதி போன்றவற்றின் மீது கவனம் செலுத்தினார். அரசுடைமை நிறுவனங்களின் கடன் வலையை வெட்ட முயன்றார்.\n\n1993 -1995 காலத்தில் கட்சியின் நிலைக்குழு உறுப்பினாராகவும் 1995 - 1998 காலத்தில் மக்கள் சீன வங்கியின் ஆளுநராகவும் கூடுதல் பொறுப்புகளை வகித்தார். இந்த காலகட்டத்தில் நிதி சீர்த்திருத்தங்களில் ஈடுபட்டார். பேரியல் பொருளாதாரக் கட்டுப்பாடுகளை கொண்டுவந்து,\n\nபணவீக்கத்தைக் கட்டுப்படுத்தல், அதிவேக வளர்ச்சியினால் ஏற்படும் நிலைகுலைவுகளை மட்டுப்படுத்தல் உள்ளிட்ட சவால்களை சந்தித்தார்.ஜூவின் தொடர்ச்சியான செயல்பாடுகளால் அவர் வலுவான தீவிரமான செயல்திறம் மிக்க தலைவர் என்ற பெயரைப் பெற்றார். ஊழலுக்கும் உறவுச்சார்புக்கும் எதிரான செயல்பாடுகள் அவற்றில் முக்கியமானது. அவரது செயல்பாடுகள் மிகவும் வெளிப்படையானதாக இருந்தன.\n\nதலைவர் ஜியாங் ஜெமினும் பிரதமர் லி பெங்கும் அளித்த ஆதரவின் பக்க பலத்தில் ஜூ தீவிரமான பேரியல் பொருளாதார சீர்திருத்தங்களை மேற்கொண்டார். ஆரோக்கியமான நிலைபெறு வளர்ச்சிக்கு ஏற்றதான செயல்பாடுகள் அவருடையது என்று நோக்கர்கள் கருதுகிறார்கள்.\n\nதாழ்நுட்ப நிறுவனங்களை மூடினார். பணம் தின்னும், ஆனால் பலன் அளிக்காது இருந்த அரசுடைமை நிறுவனங்கள் மீது அவரது கடும் பார்வை திரும்பியது.\n\nSection::::பிரதமர் ஜூ.\nமார்ச் 17, 1998 இல் அதிபர் ஜியாங் ஜெமின் ஜூவை பிரதமராக்கினார்.\n\nபொருளாதாரத் துறையில் 90 கள் மிகவும் கஷ்டமான காலம். நகர்ப்புறங்களில் வேலையின்மை அதிகரி்த்திருந்தது. அரசு நிர்வாகம் ஊழலால் மூழ்கிக்கிடந்தது. அந்த பதிற்றாண்டில் சீனாவின் சராசரி வளர்ச்சி விகிதம் 9.7% ஆக நிலைபெற்றிருந்ததற்கு ஜூ ஒரு முக்கிய காரண கர்த்தா. அப்போது தென்கிழக்காசிய நாடுகளில் ஏற்பட்ட நிதி நெருக்கடிகளால் ஆசிய பொருளாதாரம் நிலைகுலைந்திருந்த போதும், சீனா அந்த நெருக்கடியில் சிக்காது தப்பித்ததற்கு ஜூ எடுத்த நடவடிக்கைகள் முக்கிய காரணங்களாகும். பொதுத்துறையில் சம்பளத்தைக் கூட்டி, நுகர்வு டிமாண்டை அதிகரித்தது உள்பட அவர் எடு்த்த பல நடவடிக்கைகள் சீனாவுக்கு ஸ்திரத்தைத் தந்தது.\n\nஅரசுடைமை நிறுவனங்களை சீர்திருத்தும் பணியில்தான் ஜூவின் மிகமுக்கிய தலைமைத்துவம் வெளிப்பட்டது. பெரிய அளவில் தொழிலாளர்களை வீட்டுக்கு அனுப்பி, வேலையின்மையையும் சமூகக் குலைவையும் எதிர்கொள்வதைத் தவிர்த்து அரசுடைமை நிறுவனங்களை எப்படி சீர்திருத்தம் செய்வது என்பது ஒவ்வொரு சீன தலைவருக்குமே பெரிய தலைவலியாகத்தான் இருந்தது. ஜூ அரசுடைமை நிறுவனங்கள் பலவற்றை மூடினார். ஆனால், வேலையிழப்பவர்களின் பொருளாதார ஸ்திரத்துக்கு உதவியளிக்கக்கூடிய நிதி பாதுகாப்பு திட்டங்களை அமல்படுத்தக் கோரினார். வேலையிழப்போருக்கு வேறு வேலை கிடைப்பதற்காக சுமார் 10 கோடி நகர்ப்புற வேலைவாய்ப்புகளை புதிதாக உருவாக்கவும் வேண்டியிருந்தது. இந்த வேலையை முடிந்தவரை சிறப்பாக செய்தார் ஜூ.\n\nஅவரது செயல்பாடுகளின் தொடர்ச்சியான விளைவாக 2001 இல் உலக வர்த்தகக் கழகத்தில் சீனா இணைந்தது.\n\nமார்ச் 2003 இல் அவரது பதவிக்காலம் முடிந்தது. ஜூவின் கீழ் துணைப் பிரதமராக பணியாற்றிய அவருடைய நெருங்கிய சகாவான வன் ஜியாபாவ் புதிய பிரதமரானார்.\n\nமிகச்சிறப்பாக ஆங்கிலம் பேசக்கூடிய சீனத் தலைவர்களில் ஒருவர் ஜூ. மிங் வம்சத்தை நிறுவிய பேரரசர் ஹோங்வுவின் சந்ததியைச் சார்ந்தவர் அவர் என்று் சொல்லப்படுகிறது.\n"}
{"id": "40527", "url": "https://ta.wikipedia.org/wiki?curid=40527", "title": "கரந்தன்", "text": "கரந்தன்\n\nகரந்தன் என்கின்ற பெயர் இலங்கையில் உள்ள யாழ்ப்பாணப் பகுதியில் ஒன்றுக்கு மேற்பட்ட இடங்களுக்கு வழங்கி வரும் பெயர் ஆகும்.\n\nSection::::அமைவிடம்.\nஇக்கிராமம் உரும்பிராய் நகரசபையினுள் தனது ஒரு பகுதியையும் நீர்வேலி கிராமசபையினுள் மறுபகுதியையும் கொண்டிருக்கின்றது. ஊரெழுவிலிருந்து கிழக்குப்பக்கமாக ஒரு மைல் தொலைவிலும் உரும்பிராயின் கிழக்குப் பகுதியிலும் போயிட்டி அச்செழுவின் தெற்குப்பகுதியிலும் நீர்வேலியின் மேற்குப்பகுதியிலும் இது அமைந்துள்ளது.\n\nSection::::பாதைகள்.\nஊரெழுவில் இருந்து நீர்வேலி நோக்கிச் செல்லும் பிரதான பாதை இக்கிராமத்தை ஊடறுத்துச் செல்கின்றது. உரும்பிராயின் கிழக்குப்பகுதியிலிருந்து வரும் இரண்டு பாதைகள் இந்தப் பிரதான பாதையைச் சந்திக்கின்றன. காட்டு வைரவர் கோவில் என்றழைக்கப்படும் ஆலயத்தின் முன்னால் வரும் ஒரு பாதை இப்பிரதான பாதையின் மேற்குக் கரையிலும் மற்றைய பாதை இக்கிரமத்தின் நடுவிலும் சந்திக்கின்றது. நடுவில் சந்திக்கும் இப்பாதை தொடர்ந்து வடக்குப்புறமாகச் சென்று புன்னாலைக்கட்டுவன் - அச்செழு பிரதான பாதையைச் சந்திக்கின்றது.இதற்குச் சற்றுக் கிழக்கே இருந்து ஆரம்பிக்கும் பாதையும் அச்செழு அம்மன் ஆலயத்தின் முன்புறமாகச் சென்று புன்னாலைக்கட்டுவன் - அச்செழு பிரதான பாதையைச் சந்திக்கின்றது. நல்லூரில் இருந்து வடக்கு நோக்கிச் செல்லும் “இராச வீதி” எனப்படும் பாதையும் இக்கிராமத்தின் கிழக்கே அமைந்திருக்கின்றது என்பதும் குறிப்பிடத்தக்கது.\n\nSection::::சனத்தொகை.\nஇங்கே சுமார் 500 குடும்பங்கள்வரை வாழ்கின்றனர். சுமார் 70 வீதமானோர் விவசாயம் செய்பவர்களாகவே இருக்கின்றார்கள் ஆனாலும் 95 வீதமானோர் கல்வியறிவு உடையவர்களாகவே விளங்குகின்றார்கள். இந்தக் கிராமத்திலிருந்து பல கல்விமான்களும் தியாகிகளும் உருவாகியுள்ளனர். \nஆலயம்\n\nஇதன் தெற்குப்பகுதியில் அமைந்துள்ளது சிவபூதநாதர் தேவஸ்தானம். (பூதவராயர் கோவில் என்று முன்னர் இதனை அழைப்பர்.) இதனைச் சுற்றியுள்ளவர்களைக் காக்கும் தெய்வமாகவே அவர் விளங்குகிறார். ஆண்டுதோறும் ஆலயத்தில் திருவிழாக்களும் ஏனைய விழாக்களும் நடைபெறுகின்றன. தினமும் மூன்றுகாலப் பூஜையோடு அன்னதானங்களும் சிறுவர்களுக்கான நாவன்மை அறிவுப்போட்டிகளும் கலை நிகழ்வுகளும் நடைபெறுகின்றன. புனருத்தாரணம் செய்யப்பட்ட திருத்தலமும் அலங்காரத்தேரும் அருகேயுள்ள வீதியும் இவ்வாலயத்தின் எழிலுக்கு மெருகூட்டுவன. கணீர் என்று அதிகாலையில் ஒலிக்க ஆரம்பிக்கும் மணியோசை தவறாது மூன்று வேளையும் பூஜைக்கு முன்னர் சங்கீதமாக அனைவரது காதுகளிலும் ஒலிக்கும்.\n\nSection::::நூல்நிலையம்.\n1971 ஆம் ஆண்டு ஆரம்பிக்கப்பட்ட “கரந்தன் கலைவாணி வாசகசாலை” இக்கிராமத்தின் மையப்பகுதியில் அமைந்திருக்கின்றது. திருவாளர் க.இராசையா அவர்களின் அன்பளிப்பான நிலத்தில் இவ்வாசகசாலை அமைந்து அனைவரதும் வாசிக்கும் பசியைத் தீர்க்கின்றது. இதற்கு மிக அருகிலே ஒரு இராணுவ முகாம் அமைந்துள்ள போதிலும் அனைவரும் இங்குவந்து பயனடையத் தவறுவதில்லை. இது இப்போது “கரந்தன் கலைவாணி சனசமூக நிலையம்” என அழைக்கப்படுகின்றது.\n\nSection::::உசாத்துணைகள்.\nகரந்தன் இணையம்\n"}
{"id": "40528", "url": "https://ta.wikipedia.org/wiki?curid=40528", "title": "ந. செல்வராஜா", "text": "ந. செல்வராஜா\n\nநடராஜா செல்வராஜா (பி. அக்டோபர் 20, 1954) ஈழத்து நூலகவியலாளர், ஆய்வாளர், பதிப்பாளர். இலங்கை யாழ்ப்பாண மாவட்டம், ஆனைக்கோட்டையைப் பிறப்பிடமாகக் கொண்டவர். இலங்கையிலும் பிறநாடுகளிலும் வெளிவந்த ஈழத்து நூல்கள், ஈழம் தொடர்பான நூல்களின் விபரங்களைத் திரட்டி நூல் தேட்டம் எனும் பெயரில் தொகுத்து வருகிறார். 2010 ஆம் ஆண்டு வரை ஒவ்வொன்றும் ஆயிரம் நூல்கள் பற்றிய தகவல்களுடன் ஆறு நூல் தேட்டத் தொகுதிகள் வெளிவந்துள்ளன. மேலும் சிங்கப்பூர், மலேசிய நூல்களுக்கான நூல் தேட்டத் தொகுதியொன்றும் வெளிவந்துள்ளது. \"யாழ்ப்பாணப் பொது நூலகம்: ஒரு வரலாற்றுத் தொகுப்பு\" செல்வராஜா எழுதிய பல நூல்களிலொன்றாகும். அயோத்தி நூலக சேவைகள் என்னும் பதிப்பு முயற்சியினூடாகப் பல நூல்களையும் வெளியிட்டுள்ளார். அயோத்தி நூலக சேவைகள் 1985 முதல் 1991 வரை வெளியிட்ட \"நூலகவியல்\" காலாண்டிதழின் பிரதம ஆசிரியராகவிருந்த செல்வராஜா இப்பொழுது இங்கிலாந்தில் வசிக்கிறார்.\n\n"}
{"id": "40531", "url": "https://ta.wikipedia.org/wiki?curid=40531", "title": "வடகாடு", "text": "வடகாடு\n\nவடகாடு தானம நாடு (\"Vadakadu\"), இந்தியாவின் தமிழ்நாடு மாநிலத்தில் புதுக்கோட்டை மாவட்டத்தில் ஆலங்குடி வட்டத்தில் அமைந்திருக்கும் ஒரு கிராமமும், ஒரு பெரிய ஊராட்சியும் ஆகும். அரசு மேல் நிலைப் பள்ளி, அரசு ஆரம்ப சுகாதார நிலையம், அரசு கால்நடை மருத்துவமனை, விவசாய கூட்டுறவு வங்கி, நடுவண் அரசுடைமையுடைய அஞ்சல்நிலையம், அரசுடைமையுடைய யுகோ வங்கி, காவல் நிலையம், உயர் மின்னழுத்த மின்பகிர்வு நிலையம், மற்ற அரசு அலுவலகங்கள் மற்றும் எரிபொருள் நிரப்பும் நிலையம் உள்ளன.\n\nஇப்ப‌குதி தோராய‌மாக‌ 19ம் நூற்றாண்டு கால‌த்தில் உருவான‌து.\n\nSection::::வ‌ட‌காடு தன்னுள் 18 பட்டிகளை (தெருக்கள்) கொண்டுள்ளது.\n\"அவைகளின் தொகுப்பு\"\n\nSection::::தொழில்.\nஇப்பகுதி மக்கள் அனைவரும் விவசாயத்தையே நம்பி வாழ்கின்றனர். அதுவே அவர்களில் வாழ்வாதாரம். இங்கு வாழை, பல வகையான மலர்கள்(மகை, அரும்பூ, ரோஜா, முல்லை) போன்ற பயிர்கள் சாகுபடி செய்யப்படுகின்றன. தற்போது நிலத்தடிநீர் மட்டமானது 160 அடி வரைச் சென்றுள்ளது. வானம் பார்த்த பூமியாக இருந்து வந்த இப்பகுதி தற்போது பச்சை நிறமாக காட்சியளிக்கிறது. நிலத்தடி நீர் மட்ட மாறுபாடானது மழைக் காலங்களில் 9.08 மீட்டர் ஆகவும், கோடை காலங்களில் 17.49 மீட்டர் ஆகவும் உள்ளது. புதுக்கோட்டை மாவட்டத்தை பொறுத்தவரையில் இந்த நிலத்தடி நீர் மட்ட மாறுபாடானது மிக அதிகம் இப்பகுதிக்குத்தான் என்றாலும் கூட விவசாயத்தில் அதிகப்படியான கவனங்களுடன் ஈடுபடுகிறார்கள். காய்கறிகள் உற்பத்தி 1995-96ம் ஆண்டுகளில் 2900 டன் அளவில் 60 ஹெக்டேர் நிலப்பரப்பிலிருந்துது மகசூல் காணப்பட்டது.\n\nஆழ்குழாய் கிணறு வழியாக நீர் பெறப்பட்டு விவசாயம் செய்யப்படுகிறது. 25000 ஏக்கர் நிலப்பரப்பு ஆழ்குழாய் கிணறு வழியாக பாசன வசதிபெறுகிறது.\n\nSection::::புவி அமைவிடம்.\nபுதுக்கோட்டையிலிருந்து பட்டுக்கோட்டைக்கான மாநில நெடுஞ்சாலையில் புதுக்கோட்டை நகரத்திலிருந்து சரியாக 29 கி. மீ தொலைவிலும் பட்டுக்கோட்டையிலிருந்து 30 கி. மீ தொலைவிலும் அமைந்துள்ளது. முற்றிலும் சமதளமுடன் கூடிய பகுதி மற்றும் மரகாய்கறி, பழவகைகள் உற்பத்தி செய்ய சரியான மண் தன்மைகொண்ட பகுதியாகும்.\n\nSection::::மக்கள் தொகை.\n2006 ஆம் ஆண்டின் மொத்த மக்கள் தொகை 7,948. இதில் பெண்கள் 3993 ஆண்கள் 3,955. மொத்த குடும்பங்களின் எண்ணிக்கை 1,725. மேலும் ஆண்கள் பெண்களை விட சராசரி 1% குறைவாக உள்ளனர்.\n\nSection::::இப்பகுதியில் பின்பற்றப்படும் திருமண முறைகள்.\nஇவர்களிடையே சிலவகையான பிரிவுகள் (கரைகள்) கொண்டுள்ளார்கள். அப்பிரிவுகளை வைத்தே திருமண முறைகள் நடைபெறுகிறது. பொதுவாக இவர்களுடைய 98 சதவிகிதம் இந்த முறையினையே பின்பற்றுகிறார்கள். இவர்களுடைய திருமண வைபோக சம்பிரதாயங்கள் அனைத்தும் இந்து திருமண முறையினை ஒத்தது சற்று மாறுபட்டது. அவைகளாவன.\n\nமேலே குறிப்பிடப்பட்டுள்ள குழுமத்திற்குள் தன்னுள்ளே திருமணம் செய்துகொள்வதில்லை. அதாவது ஒவ்வொரு குழுமத்திற்குள்ளும் சில தெருக்கள் அடங்கும். அந்த குழுமத்தில் உள்ளடங்கிய தெருக்களுக்குள் உள்ளவர்களுக்குள் திருமணம் செய்துக்கொள்வதில்லை. மாறாக அடுத்த குழுமத்தில் உள்ளடங்கிய தெருவில் உள்ளவர்களுடன் மட்டுமே திருமணம் செய்கிறார்கள். இக்கட்டமைப்பிற்கு சேர்வைகாரவகையறாக்கள் என்ற குழுமத்திற்கு மட்டும் விதிவிலக்கு அளிக்கப்பட்டுள்ளது. காரணம் அக்குழுமம் முற்றிலும் ஆலய விழாவில் முக்கியமானவர்கள். மேலும் இக்குழுமத்தில் மட்டும் ஒரே ஒரு தெரு கொண்ட மிகச் சிறிய (100 குடும்பம்,500 நபர்கள்) குழுமம் ஆகும்.\n\nSection::::மத நம்பிக்கை.\nஇப்பகுதி மக்கள் பெரும்பாலும் இந்து சமயத்தையே பின்பற்றுகின்றனர். இருந்தும் இந்துசமய சடங்குகளை குறிப்பாக திருமண சடங்குகளில் பின்பற்றப்படும் புரோகிதர், கோமம், பற்பல பூஜைகள் போன்றவைகள் பின்பற்றுவது இல்லை.\n\nSection::::ஆலயம் மற்றும் விழாக்காலங்கள்.\nமாதந்தோறும் பௌர்ணமி் அன்று அம்மனுக்கு அபிசேக ஆராதனை சிறப்பாக நடைபெறும். ஆண்டுதோறும் சித்திரை மாதத்தில் அருள்மி்கு முத்துமாரி அம்மன் ஆலயத்தில் காப்பு கட்டி 10-14 நாட்கள் திருவிழா நடைபெறும். 7ம் நாள் பால்குடம் எடுத்தல் மற்றும் சேர்வைகாரன்பட்டி சேர்வைகார வகையறாக்களால் நடத்தபடும் அன்னதான விழாவும், 8ம் நாள் பொங்கல் விழாவும், 9ம் நாள் அருள்மிகு முத்துமாரி அம்மன் தேர்பவனி திருவிழாவும், 10ம் நாள் அம்மன் மஞ்சள் தீர்த்த உற்சவத்திருவிழாவும், வெகுவிமர்சியாக நடைபெறும். திருமணஞ்சேரி என்ற புனித தளம் இவ்வூரிலிருந்து சுமார் 10 கி. மீ வடக்கில் உள்ளது.\n\nSection::::குறிப்பிடத்தக்க நபர்கள்.\nஇப்பகுதியினை பிறப்பிடமாகக் கொண்ட குறிப்பிடப்படத் தக்க வேண்டியவர்கள்\n\nSection::::மொய்விருந்து.\nவருடாந்திரம் ஆடி மாதம் முழுவதும் தினமும் இப்பகுதியில் மொய்விருந்து நிகழ்ச்சி நடைபெறுவது வழக்கமாக கொண்டுள்ளார்கள். இதன் உயரிய நோக்கம் பொருளாதாரத்தில் பின்தங்கிய ஒருவரை சற்று உயர்த்தும் நோக்கம் மட்டுமே. எவ்வித வட்டியும் இன்றி அவர் இந்த மொய்விருந்து விழாவில் கிடைத்த தொகையினை கொண்டு தன்னை பொருளாதாரத்தில் சற்று உயர்த்திக்கொள்ள ஒரு வாய்ப்பு அளிக்கப்படுகிறது. இந்நிகழ்ச்சி நடைபெறும் நேரம் பகல் 12 மணி ஆகும்.\n\nSection::::அண்டை கிராமங்கள்.\nவடகாடு கிராமத்தினை தொடர்ந்து சில கிராமங்கள் உள்ளன. அவைகள் இக்கிராமத்துடன் நெருங்கிய தொடர்புகளை கொண்டுள்ளன. கொத்தமங்கலம்,கீரமங்கலம், குளமங்கலம், பனங்குளம், மாங்காடு, அனவயல், புள்ளான்விடுதி, மேற்பனைக்காடு போன்ற கிராமங்கள் இக்கிராமத்தினை ஒட்டிய பகுதிகளாகும். \n"}
{"id": "40536", "url": "https://ta.wikipedia.org/wiki?curid=40536", "title": "பராக் ஒபாமா", "text": "பராக் ஒபாமா\n\nபராக் உசைன் ஒபாமா (\"Barack Hussein Obama\", பிறப்பு: ஆகத்து 4, 1961), அமெரிக்க அரசியல்வாதியும், ஐக்கிய அமெரிக்காவின் 44வது அரசுத்தலைவரும் ஆவார். 2008 அரசுத்தலைவர் தேர்தலில் மக்களாட்சிக் கட்சி வேட்பாளராகப் போட்டியிட்டு வெற்றி பெற்றார்.நவம்பர் 6, 2012 அன்று நடந்த அதிபர் தேர்தலில் குடியரசு கட்சி சார்பாக நின்ற மிட் ராம்னியை தோற்கடித்து மீண்டும் அதிபர் ஆனார். அதிபராவதற்கு முன் இவர் அமெரிக்க நாடாளுமன்ற மேலவையில் (செனட்) இலினொய் மாநிலத்தின் சார்பில் இளைய உறுப்பினராகப் பணியாற்றினார். அமெரிக்க வரலாற்றில் ஆப்பிரிக்க அமெரிக்க இனத்தைச் சேர்ந்த முதலாவது குடியரசுத் தலைவர் என்ற பெருமையும், மற்றும் செனட் அவையின் உறுப்பினரான ஐந்தாவது ஆப்பிரிக்க-அமெரிக்க இனத்தவர் என்ற பெருமையும் இவருக்கு உண்டு.\n\nகொலம்பியா பல்கலைக்கழகத்திலிருந்தும் ஹார்வர்ட் சட்டக் கல்லூரியிலிருந்தும் பட்டங்களை பெற்ற ஒபாமா அரசியல் உலகத்தில் சேர்வதற்கு முன்பு சிக்காகோவின் தெற்கு பகுதியில் சமுதாய ஒருங்கிணைப்பாளராகவும் (community organizer) பொதுச் சட்ட வழக்கறிஞராகவும் பணியாற்றினார். 1997இல் இலினொய் மாநிலத்தின் சட்டமன்றத்திற்கு தேர்ந்தெடுக்கப்பட்டு 2004 வரை பதவியில் இருந்தார். 1992 முதல் 2004 வரை சிக்காகோ பல்கலைக்கழக சட்டக் கல்லூரியில் பேராசிரியராகவும் பணியாற்றினார். 2000இல் அமெரிக்கக் கீழவை தேர்தலில் தோல்வி அடைந்து 2003 ஜனவரியில் மேலவையை சேர்வதற்கு பிரச்சாரத்தை தொடங்கினார். இலினொய் மாநிலத்தில் சட்டமன்ற உறுப்பினராக இருக்கும் பொழுதே, 2004ல் மக்களாட்சிக் கட்சி தேசிய சம்மேளனத்தில் இவர் ஆற்றிய சிறப்புரை தேசிய அளவில் கவனம் பெறச்செய்தது. பின்னர் நவம்பர் 2004 இல் அமெரிக்க மேலவை தேர்தலில் 70% வாக்குகளைப் பெற்று மேலவையை சேர்ந்தார்.\n\n2004இல் மக்களாட்சிக் கட்சி மேலவையில் சிறுபான்மையாக இருந்த காலத்தில் ஒபாமா பதவியில் ஏறினார். நடுவண் அரசின் ஆயுதங்கள் கட்டுப்பாட்டை உறுதியாக்க சட்டத்தை படைத்தார். 2006இல் மக்களாட்சி கட்சி பெரும்பான்மை பெற்றதற்கு பிறகு தேர்தல் மோசடி, காலநிலை மாற்றம், அணுசக்தி தீவிரவாதம், முன்னாள் படையினர்களுக்கு நல்வாழ்வு போன்ற பிரச்சனைகளை தொடர்புடைய சட்டங்களை எழுதினார். பெப்ரவரி 2007இல் குடியரசுத் தலைவர் தேர்தல் போட்டியை அறிவித்த ஒபாமா ஈராக் போரை முடிவுக்கு கொணர்தல், ஆற்றல் சுதந்திரம் அடைதல், வெளி அமைப்புகளால் அரசியல்வாதிகள் மீது தாக்கம் குறைதல், அனைவருக்கும் சுகாதார திட்டம் முதலியன தனது முக்கிய நோக்கங்கள் என்று கூறுகிறார்.\n\nSection::::வாழ்க்கை வரலாறும் தொழிலும்.\nஹொனலுலுவில் ஹவாய் பல்கலைக்கழகத்தில் (University of Hawaii) முதலாக சந்தித்த கென்யாவைச் சேர்ந்த பராக் ஒபாமா சீனியர், கேன்சஸ் மாநிலத்தை சேர்ந்த வெள்ளை இன ஆன் டன்ஹமுக்கு பிறந்தார் பராக் ஒபாமா. இரண்டு வயதில் தாயாரும் தந்தையாரும் மணமுறிவு செய்து தந்தையார் கென்யாவுக்கு திரும்பினார். பின்னர் ஆன் டன்ஹம் இந்தோனேசியாவை சேர்ந்த லோலோ சுட்டோரோவை திருமணம் செய்து பராக் ஒபாமா தனது ஆறாவது அகவையிலிருந்து பத்தாவது அகவை வரை ஜகார்த்தாவில் வசித்தார். ஐந்தாவது படிப்பதற்கு முன்பு 1971இல் ஹொனலுலுக்கு திரும்பி உயர்பள்ளியிலிருந்து பட்டம் பெறுவது வரை பாட்டி தாத்தாவுடன் வசித்தார். ஒபாமா சொந்த தந்தையாரை இன்னும் ஒரே ஒரு முறை பார்த்து 1982இல் அவர் சாலை விபத்தில் உயிர் இழந்தார். தாயார் ஆன் டன்ஹம் 1995இல் சூல்பைப் புற்றுநோய் காரணமாக உயிரிழந்தார். 2008இல் நவம்பர் 3 ஆம் தேதி குடியரசுத் தலைவர் தேர்தலுக்கு ஒரு நாள் முன்பு ஒபாமாவின் பாட்டியும் இறந்தார். பதின்ம வயதினராக இருக்கும்பொழுது சாராயத்தையும் போதை பொருட்களையும் பயன்படுத்தினார் என்று ஒபாமா கூறியுள்ளார்.\n\nஉயர்பள்ளியில் பட்டம் பெற்று லாஸ் ஏஞ்சலஸ் நகருக்கு நகர்ந்து ஆக்சிடென்டல் கல்லூரியில் இரண்டு ஆண்டுகளாக ஒபாமா படித்தார். பின்னர் கொலம்பியா பல்கலைக்கழகத்துக்கு இடமாற்றி 1983இல் அரசியல் அறிவியலில் பட்டம் பெற்றார். நியூயார்க் நகரிலேயே இன்னும் இரண்டு ஆண்டுகளாக வசித்து வணிக பன்னாட்டு நிறுவனம், நியூயார்க் பொது ஆராய்ச்சி குழுமம் ஆகிய அமைப்புகளில் வேலை செய்தார். நான்கு ஆண்டுகளாக நியூயார்க் நகரில் வசித்து சிக்காகோவின் தெற்கு பகுதிக்கு இடமாற்றி கிறிஸ்தவ தேவாலயங்களுக்கு துணையாக சமுதாய ஒருங்கிணைப்பு அமைப்பின் நிர்வாகியாக பணியாற்றினார். 1985 முதல் 1988 வரை இவரின் கண்காணிப்பில் இவ்வமைப்பு வளர்ந்து சிக்காகோ மக்களுக்கு கல்லூரி தயார்செயல், தொழில் பயிற்சி, மற்றும் குத்தகையாளர் உரிமைக்காக திட்டங்களை உருவாக்கியுள்ளன.\n\n1988இல் ஹார்வர்ட் சட்டக் கல்லூரியை சேர்ந்த ஒபாமா ஒரு ஆண்டுக்கு பிறகு ஹார்வர்ட் சட்ட விமர்சனம் (Harvard Law Review) என்ற புகழ்பெற்ற சட்ட தொடர்பான இதழின் பதிப்பாசிரியராக தேர்ந்தெடுக்கப்பட்டார். இரண்டு ஆண்டு பின்பு இவ்விதழின் முதல் கருப்பின தலைவராக உறுதி செய்யப்பட்டார். இதனால் 1991இல் சட்டப் பட்டத்தை பெறுவதற்கு பிறகு அமெரிக்க இன உறவு பற்றி நூலை எழுதுவதற்கு ஒரு பதிப்பகம் இவருடன் ஒப்பந்தம் செய்தது. 1995இல் \"ட்ரீம்ஸ் ஃப்ரம் மை ஃபாதர்\" (Dreams From My Father) என்ற தலைப்பில் இந்த நூல் வெளிவந்தது. பின்னர் சிக்காகோக்கு திரும்பி 1992இல் சிக்காகோ சட்டக் கல்லூரியில் பணியாற்ற ஆரம்பித்தார். 1993இல் ஒரு சட்ட நிறுவனத்தையும் சேர்ந்து 1996 வரை மனித உரிமை தொடர்பான வழக்குகளில் வழக்கறிஞராக பணி புரிந்தார் . இந்த சட்ட நிறுவனத்தில் இருக்கும் பொழுது எதிர்கால மனைவி மிசெல் ஒபாமாவை முதலாக சந்தித்தார்; மிசெல்லை 1992இல் திருமணம் செய்தார். இவர்களுக்கு இன்று வரை இரண்டு பெண் குழந்தைகள், மலியா (பி. 1998) மற்றும் சாஷா (பி. 2001) பிறந்தனர்.\n\nSection::::இலினொய் சட்டமன்றத்தில் (1997-2004).\nசிக்காகோவின் தெற்கு பகுதி உள்ளிட்ட 13ஆம் தேர்தல் மாவட்டத்தின் சார்பில் 1996இல் ஒபாமா இலினொய் மாநில மேலவைக்கு (செனட் அவை) தேர்ந்தெடுக்கப்பட்டார். பின்னர் நெறிமுறைகள் மற்றும் உடல்நலம் தொடர்பான இவர் எழுதிய சட்டங்களை இரண்டு அரசியல் கட்சியின் உறுப்பினர்களும் ஆதரவளித்தனர். ஏழை மக்களுக்கு வரி குறைத்தல், நிதியுதவி (welfare) முறையை சீரமைப்பு செய்தல், குழந்தை உடல்நலம் தொடர்பான சட்டங்களை ஆதரவளித்தார். 2001இல் நிர்வாகச் சட்டங்கள் தொடர்பான கூட்டுச் சங்கத்தின் உறுப்பினராக இருந்து கடன் மற்றும் அடைமானம் கட்டுப்பாட்டை உறுதி ஆக்க சட்டங்களை ஆதரவளித்தார். 2003இல் காவல்துறையால் செய்த இனத்தை பொறுத்து தீர்ப்பை நிறுத்த சட்டத்தை படைத்தார்.\n\n1998இலும் 2002இலும் மீண்டும் இலினொய் சட்டமன்றத்துக்கு தேர்ந்தெடுக்கப்பட்டார். 2000இல் அமெரிக்கக் கீழவைக்கு போட்டி நடத்தி முதல்கட்டத் தேர்தலில் தோல்வி அடைந்தார். ஜனவரி 2003இல் இலினொய் செனட் அவையில் மக்களாட்சிக் கட்சி பெரும்பான்மை அடைந்து ஒபாமா மருத்துவம் மற்றும் மனித நல செயற்குழுவின் தலைவராக தேர்ந்தெடுக்கப்பட்டார். நவம்பர் 2004இல் அமெரிக்க மேலவைக்கு தேர்ந்தெடுக்கப்பட்டதற்கு பிறகு இலினொய் சட்டமன்றத்திலிருந்து விலகியுள்ளார்.\n\nSection::::2004 மேலவை போட்டி.\nநடு 2002வில் முதலாக அமெரிக்க மேலவைக்கு போட்டி செய்ய சிந்தித்துப் பார்த்து ஜனவரி 2003இல் மேலவைப் பிரச்சாரத்தை அறிவித்துள்ளார் ஒபாமா. அன்று பதவியில் இருந்த பீட்டர் ஃபிட்ஸ்ஜெரல்ட் மீண்டும் போட்டி செய்யமாட்டார் என்று கூறி மொத்தமாக 15 fat lady with chickenஇப்பதவிக்கு போட்டி நடத்தியுள்ளனர். மார்ச் 2004இல் நடந்த மக்களாட்சிக் கட்சி முதல்கட்ட தேர்தலில் 52% வாக்குகளை பெற்றார். ஜூன் 2004இல் எதிர்ப்பார்த்த குடியரசுக் கட்சி வேட்பாளர் ஜாக் ரயன் போட்டியை விட்டார்.\n\nபாஸ்டன், மாசசூசெட்ஸில் ஜூலை 2004இல் நடந்த மக்களாட்சிக் கட்சி தேசிய சம்மேளனத்தில் இவர் எழுதி ஆற்றிய சிறப்புரை காரணமாக முதலாக நாட்டு அளவில் கவனம் பெற்றார் . இச்சிறப்புரையில் ஜார்ஜ் வாக்கர் புஷ் நிர்வாகத்தின் ஈராக் போர் தொடர்பான கொள்கைகளை கண்டனம் செய்து அமெரிக்கப் படையினர்களின் முக்கியத்துவத்தை வலியுறுத்தார். அமெரிக்க வரலாற்றை குறிப்பிட்டு அமெரிக்க அரசில் இருந்த அரசியல் கட்சி அடிப்படையில் பிரிவுகளை கண்டனம் செய்து அமெரிக்க மக்களை ஒன்றுசேர அறிவித்தார். இது தொடர்பாக ஒபாமா கூறுவன, \"முற்போக்குவாத அமெரிக்காவும் பழமைவாத அமெரிக்காவும் இல்லை; ஒரே ஐக்கிய அமெரிக்க தான்\" (\"There is not a liberal America and a conservative America, there's the United States of America.\") நவம்பர் 2004 தேர்தலில் ஆலன் கீசுக்கு எதிராக போட்டியிடுத்த ஒபாமா 70% வாக்குகளை பெற்று மேலவை பதவியில் ஏறினார்.\n\nSection::::மேலவை உறுப்பினர், 2005-2008.\nஜனவரி 4, 2005இல் உறுதி செய்யப்பட்டு ஒபாமா ஐந்தாவது கருப்பின மேலவை உறுப்பினராகவும் மூன்றாவது தேர்தலை வென்ற மேலவை உறுப்பினராகவும் ஜனவரி 4, 2005 ஒபாமா உறுதி செய்யப்பட்டார். 2007இல் இவர் செய்த வாக்குகளை ஆராய்ச்சி செய்து தேசிய சஞ்சிகை (National Journal) இதழ் இவரை மேலவையில் மிக முற்போக்குவாத உறுப்பினராக அறிவித்துள்ளது. காங்கிரஸ்.ஆர்க் இணையத்தளம் இவரை 2008இல் 11ஆம் மிக வலிமையான மேலவை உறுப்பினர் என்று அறிவித்துள்ளது.\n\nSection::::சட்டம் இயற்றல்.\n2005இலும் 2006இலும் சட்டவிரோதமான குடியேற்றலுக்கு எதிராக ஒரு சட்டத்தை படைத்து இன்னொரு ஆதரவளித்தார். ஜான் மெக்கெய்ன் உள்ளிட்ட வேறு சில செனட்டர்களுடன் ஒபாமா படைத்த இரண்டு சட்டங்கள் நடுவண் அரசின் செலவை பொது மக்களால் அடையகூடிய மாதிரி ஆக்கியுள்ளன. ஒபாமா முக்கிய புரவலரான \"கொங்கோ மக்களாட்சிக் குடியரசு உதவி, பாதுகாப்பு மற்றும் மக்களாட்சி சட்டம்\" டிசம்பர் 2006இல் சட்டமானது. திறந்த அரசு, ஈராக் போர் முடிவு, குழந்தைகளுக்கு உடல்நலக் காப்பீடு போன்ற தலைப்புகள் தொடர்பான சட்டங்களுக்கு ஆதரவளித்தார்.\n\nSection::::செயற்குழுக்கள்.\nமேலவையில் வெளியுறவு, சூழ்நிலை மற்றும் பொது வேலைகள், முன்னாள் படையினர்களின் நிகழ்வுகள் தொடர்பான செயற்குழுக்களில் டிசம்பர் 2006 வரை ஒபாமா உறுப்பினராக பணியாற்றினார். ஜனவரி 2007இல் சூழ்நிலை செயற்குழுவிலிருந்து விலகி உடல்நலம், தொழில், கல்வி மற்றும் ஓய்வூதியம் செயற்குழுவையும் உள்நாட்டு பாதுகாப்பு செயற்குழுவையும் சேர்ந்தார். ஐரோப்பிய நிகழ்வுகள் தொடர்பான குறுஞ்செயற்குழுவின் தலைவர் ஆவார். வெளியுறவு செயற்குழுவில் உறுப்பினராக பணியாற்றியதன் காரணமாக அரசு சார்பில் கிழக்கு ஐரோப்பா, மத்திய கிழக்கு, மத்திய ஆசியா, மற்றும் ஆப்பிரிக்காவுக்கு பயணம் செய்துள்ளார்.\n\nSection::::2008 குடியரசுத் தலைவர் பிரச்சாரம்.\n2007இல் பெப்ரவரி 10ஆம் தேதி இலினொய் மாநிலத்தின் தலைநகரம் ஸ்பிரிங்ஃபீல்டில் குடியரசுத் தலைவர் போட்டியை ஒபாமா தொடங்கினார். பிரச்சாரம் முழுவதிலும் ஆற்றல் சுதந்திரம், ஈராக் போர் முடிவு, மற்றும் பலருக்கும் உடல்நலப் பாதுகாப்பு இவரின் மூன்று முன்னுரிமைகளாக தெரிவித்துள்ளார். முதல் 6 மாதங்களில் ஒபாமாவின் பிரச்சாரம் $58 மில்லியன் நன்கொடைகளை குவித்தது. ஜனவரி 2008இல் தொடங்கிய மக்களாட்சிக் கட்சி மாநில முதல்கட்ட தேர்தல்களில் ஒபாமா இலரி கிளின்டனுக்கு எதிராக ஒரே அளவிலான போட்டி செய்தார். முதலாக நடந்த அயோவா, நெவாடா, தென் கரொலைனா மாநிலங்களில் முதல்கட்ட போட்டிகளில் வெற்றி பெற்று நியூ ஹாம்சயர் மாநிலத்தில் இலரிக்கு ஒரே அளவில் வாக்குகளை பெற்றார்.\n\nமார்ச் 2008இல் ஒபாமா சேர்ந்த தேவாலயத்தின் முன்னாள் அறவுரையாளராக இருந்த ஜெரமையா ரைட் அமெரிக்காவை கண்டனம் செய்ததை ஏபிசி தொலைக்காட்சி நிறுவனம் ஒளிபரப்பு செய்ததால் சர்ச்சை ஏற்பட்டது. இதனால் ஒபாமா ரைட்டை கண்டனம் செய்து 20 ஆண்டுகளாக சேர்ந்த தேவாலயத்தை விட்டார்.\nஏப்ரல் மற்றும் மே மாதங்களில் ஒபாமாவும் இலரியும் ஒரே அளவிலாக மாநில முதல்கட்ட தேர்தல்களில் வாக்குகளை பெற்றனர். இதனாலும் இவர் இரண்டும் ஒரே அளவில் சம்மேளன பிரதிநிதிகளின் (convention delegates) ஈடுபாட்டை பெற்றனர். ஜூன் 3 ஆம் தேதி ஒபாமா பரிந்துரைக்கப்பட வேண்டிய அளவில் பிரதிநிதிகளின் ஈடுபாட்டை பெற்றார். இதனால் ஜூன் 7 ஆம் தேதி இலரி கிளின்டன் தனது பிரச்சாரத்தை நிறுத்தி ஒபாமாவிற்கு ஆதரவளித்தார். இதற்கு பிறகு ஒபாமா குடியரசுக் கட்சி வேட்பாளர் ஜான் மெக்கெய்ன்க்கு எதிராக போட்டி செய்ய ஆரம்பித்தார்.\n\nஆகஸ்ட் 23ஆம் தேதி டெலவெயர் மாநிலத்தின் சார்பில் மேலவை உறுப்பினர் ஜோ பைடனை துணைத் தலைவர் வேட்பாளராக தேர்ந்தெடுக்கப்பட்டார். டென்வர், கொலராடோவில் நடந்த மக்களாட்சிக் கட்சி தேசிய சம்மேளனத்தில் ஒபாமா மக்களாட்சிக் கட்சி வேட்பாளராக உறுதி செய்யப்பட்டார்.\n\nSection::::அரசியல் கருத்துகள்.\nமுதலாகவே புஷ் நிர்வாகத்தின் ஈராக் போர் தொடர்பான கொள்கைகளுக்கு எதிராக இருந்தார் ஒபாமா. அக்டோபர் 2002இல் புஷ்சும் சட்டமன்றமும் ஈராக் போர் தொடங்க ஒப்பந்தம் செய்த நாள் ஒபாமா சிக்காகோவில் முதலாம் ஈராக் போர்-எதிர்ப்பு கூட்டத்தில் சொற்பொழிவு தெரிவித்தார். 2005இல் பாகிஸ்தானின் நடுவண் நிர்வாகத்தில் பழங்குடிப் பகுதிகளில் நடந்த அல் கைடா தலைவர்களின் சந்திப்பு அமெரிக்க உளவு துறைக்கு தெரிந்து அமெரிக்க அரசு அச்சந்திப்பு மீது தாக்குதல் செய்யவில்லை என்பது மிகப்பெரிய தவறு என்று ஒபாமா கூறி இவர் குடியரசுத் தலைவராக இருந்தால் பாகிஸ்தான் ஆதரவு இல்லாத இருந்தாலும் அந்த மாதிரி வாய்ப்பை தவற விடமாட்டார் என்று தெரிவித்துள்ளார். நவம்பர் 2006இல் ஈராக்கிலிருந்து படையினர்களை பின்வாங்கி சிரியா மற்றும் ஈரான் நாடுகளுடன் தந்திரமாக பேச்சுவார்த்தை நடத்தவேண்டும் என்று தெரிவித்துள்ளார். ஈரானை அணு ஆயுதங்கள் படைப்பை நிறுத்தவேண்டும் என்றால் அந்நாட்டுடன் முதலாக பேச்சுவார்த்தை நடத்தவேண்டும் என்று கருதுகிறார்.\n\nகுடியரசுத் தலைவராக இருந்தால் பில்லியன் கணக்கில் அரசு செலவும் ஆயுதப் படைப்பையும் குறைப்பார் என்று தெரிவித்துள்ளார் ஒபாமா. உலக முழுவதிலும் அணு ஆயுதங்கள் படைப்பை தடை செய்ய ஆதரவளிக்கிறார். வெளிநாட்டுக் கொள்கைகள் மூலமாக உலகத்தை வழிநடத்தவேண்டும் என்பது ஒபாமாவின் கருத்து. தார்ஃபூர் போர் காரணமாக வணிக நிறுவனங்களை சூடான் நாட்டுடன் வியாபாரம் செய்ய கூடாது என்று அறிவுறுத்துகிறார்.\n\nபொருளாதாரக் கொள்கைகளை பொறுத்து ஃபிராங்கிளின் ரோசவெல்ட் 1930களில் தொடங்கிய நியூ டீல் பொது நலம் கொள்கைகளை ஆதரவளிக்கிறார். சூறாவளி கத்ரீனா பற்றி பேசும் பொழுது இரண்டு அரசியல் கட்சிகளும் ஏழை மக்களுக்கு உதவி செய்து அமெரிக்க சமூகத்தில் பொருளாதாரப் பிரிதலை சீர்ப்படுத்தவேண்டும் என்று அறிவித்துள்ளார். அனைவருக்கும் சுகாதார திட்டத்தை குடியரசுத் தலைவர் பிரச்சாரத்தை தொடங்கியதற்கு பிறகு ஆதரவளித்தார். ஒபாமாவின் பொருளாதாரத் திட்டம் அமெரிக்க வரி சட்டங்களை மாற்றி இரண்டரை லட்சத்துக்கு மேலும் சம்பாதிக்கிற மக்களுக்கு புஷ் கொடுத்த வரி குறைதலை முன்நிலை ஆக்கி 50,000 டாலர்களுக்கு குறைந்த அளவில் சம்பாதிக்கிற முதுமை மக்களுக்கு பல வரிகளும் நீக்கும். இறக்குமதி செய்யப்பட்ட எண்ணெய் மேல் சார்ந்திருக்க வேண்டாம் என்று வேறு ஆற்றல் வகைகளை கண்டுபிடிக்க முதலிடுக்க ஆதரவளிக்கிறார்.\n\nSection::::குடும்பமும் வாழ்க்கையும்.\n1989இல் ஒபாமா வேலை பார்த்துக்கொண்டிருந்த சட்ட நிறுவனத்தில் முதலாக தனது மனைவி மிசெல் ராபின்சனை முதலாக சந்தித்து அக்டோபெர் 3, 1992 திருமணம் செய்தனர். அவர்களின் முதல் பெண் குழந்தை மலியா 1998இல் பிறந்தார். இரண்டாவது பெண் குழந்தை சாஷா 2001இல் பிறந்தார். ஒபாமாவின் விரிவுபட்ட குடும்பத்தில் கென்யர்கள், இந்தோனேசியர்கள், வெள்ளை இன அமெரிக்கர்கள், மற்றும் சீனர்கள் உள்ளனர். தனது தாயாரின் முன்னோர்கள் அமெரிக்க பழங்குடி மக்கள் என்று இருக்கலாம் என்று கூறியுள்ளார்.\nஒபாமாவின் நூல்களை விற்று சம்பாதித்த பணத்தை பயன்படுத்தி சிக்காகோவின் ஹைட் பார்க் பகுதியிலிருந்து கென்வுட் பகுதியில் ஒரு $1.6 மில்லியன் வீட்டுக்கு நகர்ந்தனர். இந்த வீட்டை வாங்கும்பொழுது அந்த நிலத்தின் ஒரு பகுதியை டோனி ரெஸ்கோ என்பவர் இடம் இருந்து வாங்குதல் பின்பு ஒரு சிறிய சர்ச்சையாக முளைத்தது, ஏனென்றால் இதற்கு பின்பு ரெஸ்கோ அரசியல் ஊழல் வழக்கில் குற்றவாளி என்று தீர்ப்பு செய்யப்பட்டார். 2007இல் ஒபாமாவின் வருமானம் $4.2 மில்லியன் மொத்தமானது; இதில் பெரும்பான்மை நூல் விற்பனையிலிருந்து வந்தது.\n\nஉயர்பள்ளியில் கூடைப்பந்தாட்டம் விளையாடியுள்ள ஒபாமா இன்று வரையும் ஓய்வுழையாக விளையாடுகிறார். தனது குடியரசுத் தலைவர் பிரச்சாரத்துக்கு முன்பு சிகரெட்டு பிடிப்பதை நிறுத்தியுள்ளார் .\n\nஒபாமா கிறிஸ்தவ மதத்தை சேர்ந்தவர். தனது தாயார் கிறிஸ்தவராக வளந்தார், தந்தையார் முஸ்லிமாக வளந்தார், ஆனால் திருமணம் செய்வதற்கு முன்பே நாத்திகர்களாக நம்பிக்கை மாற்றியுள்ளனர். இருபது வயதுகளில் இருக்கும் பொழுது ஆபிரிக்க அமெரிக்க தேவாலயங்களுடன் சமூக சேவை செய்து ஆபிரிக்க அமெரிக்க கிறிஸ்தவ மரபின் பெறுமதியை கண்டுபிடித்தார் என்று கூறுகிறார்\n\nSection::::பொது மக்களின் எண்ணம்.\nகென்யாவை சேர்ந்த தந்தையார், வெள்ளை இன தாய்க்கு பிறந்து, ஹொனொலுலுவிலும் ஜக்கார்த்தாவிலும் வளந்து, ஐவி லீக் பல்கலைக்கழகத்தில் படித்த ஒபாமாவுடைய வாழ்க்கை வரலாற்றுக்கும் 1960களில் சமூக உரிமை இயக்கத்தில் கவனம் பெற்ற ஆப்பிரிக்க அமெரிக்க அரசியல்வாதிகளுடைய வாழ்க்கை வரலாற்றுகளுக்கும் பல்வேறு வேறுபாடுகள் உள்ளன. இதனால் ஒபாமா முதலாக புகழுக்கு வந்த பொழுது சில கருப்பின எழுத்தாளர்கள் இவருக்கு உண்மையாக கருப்பின மக்களின் அனுபவத்தை தெரியுமா என்று யோசனையை கூறியுள்ளனர். இதுக்கு பதிலாக, வெள்ளை மக்கள் கருப்பின அரசியல்வாதியை ஆதரவளித்தால் ஏதோ ஒன்று தவறானது என்று இன்னும் நினைக்கிறோம் என்று ஒபாமா கூறினார். ஒபாமா கிறிஸ்தவ மதத்தை சேர்ந்தவர், ஆனால் ஜூலை 2008இல் நியூஸ்வீக் சஞ்சிகை நடத்திய வாக்களிப்பின் படி அமெரிக்க மக்களில் 26% ஒபாமா ஒரு முஸ்லிம் என்று நினைத்துக்கொண்டிருக்கின்றனர்.\n\nபொது மக்கள் எண்ணத்தில் வாஷிங்டனில் இருக்கும் அரசியல்வாதிகளுக்கு வேறுபடியாக, இளமையான அரசியல்வாதி ஒபாமா. இதனால் அமெரிக்க இளையோர் இடம் இருந்து ஒபாமாவுக்கு அதிகமான ஆதரவு வருகிறது. ஆனால் குடியரசுக் கட்சியை சேர்ந்தவர்கள் ஒபாமாவின் இளமை காரணமாக அனுபவம் இல்லாதவர் என்று அறிவிக்கின்றனர். மஹ்மூத் அஹ்மதிநெஜாத் போன்ற அமெரிக்காவுக்கு எதிரான உலகத் தலைவர்களுடன் நிபந்தனை இல்லாமல் பேச்சுவார்த்தை நடத்துவார் என்று தெரிவித்தது காரணமாக ஒபாமாவுக்கு வெளிநாடு உறவில் போதுமான அனுபவம் இல்லை என்று குடியரசுக் கட்சி தலைவர்கள் தெரிவித்துள்ளனர்.\n\nசெப்டம்பர் 2008இல் 22 நாடுகளில் பிபிசி நடத்திய வாக்களிப்பில் அந்த நாடுகளின் மக்கள் ஒபாமாவை ஜான் மெக்கெய்ன் விட ஆதரவளிக்கின்றனர் என்று தெரியவந்தது. ஒபாமா தேர்ந்தெடுக்கப்பட்டால் அமெரிக்காவுக்கும் வெளிநாடுகளுக்கும் உறவு மேம்படுத்தப்பட்டு வரும் என்று வாக்களித்த மக்களில் பெரும்பான்மை கருதுகின்றனர். இந்தியாவில் மெக்கெய்ன் விட ஒபாமாவை 9% மக்கள் ஆதரவளிக்கின்றனர்.\n\nSection::::நற்குணம்.\n10.12.2013 அன்று ஜோகன்னஸ்பர்க்கில் நடந்த முன்னாள் தென்னாப்பிரிக்காவின் அதிபர் நெல்சன் மண்டேலாவின் மறைவு அஞ்சலி நிகழ்ச்சியில் அமெரிக்க அதிபர் பராக் ஒபாமா, கியூபா அதிபர் ரவுல் காஸ்ட்ரோவுடன் தாமாக முன்வந்து கைகுலுக்கினார்.\n\n1961ம் ஆண்டுமுதல் தங்களின் ராஜாங்க உறவுகளை முறித்துக்கொண்ட கியூபாவும், அமெரிக்காவும் இதுவரை பரம எதிரிகளாகவே இருந்துவருகின்றன.\n\n\n"}
{"id": "40541", "url": "https://ta.wikipedia.org/wiki?curid=40541", "title": "கன்னியாகுமரி (புதினம்)", "text": "கன்னியாகுமரி (புதினம்)\n\n'கன்னியாகுமரி' எழுத்தாளர் ஜெயமோகனால் எழுதப்பட்ட புதினம். இது மலையாள சினிமா உலகினையும் ஒர் கலைஞனின் மனவெழுச்சி,உணர்வுகள் என்பனவற்றையும் மையப்படுத்தி தமிழ்நாட்டின் கன்னியாகுமரியினை கதைகளமாகக் கொண்டு எழுதப்பட்டுள்ளது.\n\nSection::::கதைச்சுருக்கம்.\nகதையின் நாயகன் ரவி சொல்லிக் கொள்ளும்படியாக, ஒரு திரைக் காவியம் படைத்த ஒரு சினிமா இயக்குனர். அதன் பின்னர் வெளிவந்த அவன் படைப்புகள் சொல்லிக் கொள்ளும்படியாக அமையாததால், தன் விருப்பதிற்குரிய இடமான கன்னியாகுமரிக்கு வருகிறான், மீண்டும் ஒரு நல்ல படைப்புக்கான ஒரு கதை அமையும் என்ற நம்பிக்கையில். வந்த இடத்தில், அவன் தன் முன்னாள் காதலி விமலாவினை கண்டுகொள்கிறான். அவன் நினைவில், அவளை மூன்று பேர் வண்புணர்ந்தது ஆகியவை வந்து போகின்றன. அவன் தூக்கம் கூட இதனால் சிரமமாகின்றது. இவற்றிலிருந்து மீள அவன் பிரவீணா என்ற நடிகையின் துணை நாடுகின்றான். இங்கும் அவனுக்கு பிரச்சனை. பிரவீணா குறித்தான எண்ணங்கள் அவனை சிறுமை கொள்ள செய்கிறது. பல்வேறு சூழ்நிலைகளில், ஒவ்வொரு முறையும் அவளிடம் தோற்கிறான். இதனால் அவளை வெறுக்கிறான், இருந்தபோதிலும் அவளை அவன் நேசிக்கிறான். இந்த ஊசலாட்டங்களுக்கு இடையே அவன் தன் கனவு படைப்புக்கான கதையை தேடி அலைகிறான். கடைசி வரை ஒரு நல்ல கதைக்கான கருவை தீர்மானிக்க முடியாமல் திணறுகிறான். அவனை சுற்றியுள்ள அனைவரும் அவனை தனியே விட்டு விலகுகின்றனர்.அவன் பிரச்சனைகளுக்கெல்லாம் ஒரு தீர்வு ஏற்படுகின்றதா என்பதே நாவலின் முடிவாகும்.\n"}
{"id": "40543", "url": "https://ta.wikipedia.org/wiki?curid=40543", "title": "ஏதிலி", "text": "ஏதிலி\n\nஏதிலி அல்லது அகதி () என்பது, இனம், சமயம், தேசிய இனம், குறிப்பிட்ட சமூகக் குழுவொன்றில் உறுப்பாண்மை, அரசியல் கருத்து என்பவை காரணமாகக் குற்றம் சாட்டப்பட்டவரும்; அவருடைய நாட்டுக்கு அல்லது சொந்த இடத்துக்கு வெளியில் இருப்பவரும்; அந்நாட்டினுடைய பாதுகாப்பைப் பெற முடியாத அல்லது பயம் காரணமாக அவ்வாறான பாதுகாப்பை நாட விரும்பாதவருமான ஒருவரைக் குறிக்கும். 1951 ஆம் ஆண்டின் அகதிகளின் நிலை தொடர்பான ஐக்கிய நாடுகள் உடன்பாடு அகதிகள் பற்றி மேல் குறிப்பிட்டவாறு வரைவிலக்கணம் தருகிறது. \nஅகதி என்ற கருத்துரு, மேற்படி உடன்பாட்டின் இணைப்புக்கள் மூலமும், ஆபிரிக்காவிலும், லத்தீன் அமெரிக்காவிலும் நடைபெற்ற பிரதேச மாநாடுகளிலும் விரிவாக்கம் பெற்றது. இதனால், சொந்த நாட்டில் இடப்பெறும் போர் அல்லது வேறு வன்முறைகள் காரணமாக நாட்டை விட்டு வெளியேறுபவர்களும் அகதிகள் என ஏற்றுக்கொள்ளப்பட்டது. தன்னை அகதியாக ஏற்றுக்கொள்ளும்படி விண்ணப்பிக்கும் ஒருவர், அகதித் தகுதி கோருபவர் எனப்படுகின்றார். \nஇரண்டாவது உலகப் போரைத் தொடர்ந்து, கிழக்கு ஐரோப்பாவில் இருந்து ஏராளமானவர்கள் வெளியேறியதைத் தொடர்ந்தே அகதிகள் ஒரு சட்டபூர்வமான குழுவாக வரையறுக்கப்பட்டனர். வளைகுடா பகுதில் ஏற்பாட்ட தீவிர வாத தாக்குதல்களால் 2015 ஆம்ம் ஆண்டுகளில் பல அகதிகள் மரணம் அடைந்தார்கள். அகதிகள் பாதுகாப்புத் தொடர்பான ஒருங்கிணைப்பு வேலைகளைச் செய்வது, அகதிகளுக்கான ஐக்கிய நாடுகள் உயர் ஆணையம் (UNHCR) ஆகும். இந்நிறுவனம் 2006 இல் உலகிலுள்ள மொத்த அகதிகள் தொகையை 8.4 மில்லியன் எனக் கணக்கிடுள்ளது. ஐக்கிய அமெரிக்க அகதிகள் மற்றும் குடிவருவோருக்கான குழு உலகின் மொத்த அகதிகள் தொகை 12,019,700 என்கிறது. அத்துடன் உள்நாட்டிலேயே அகதியானோர் உட்பட போரினால் இடம்பெயர்ந்த மொத்த அகதிகள் 34,000,000 எனவும் இக்குழு மதிப்பிட்டுள்ளது. \nஅகதிகளுக்கான ஐக்கிய நாடுகள் உயர் ஆணையம் வரையறுத்துள்ளபடி, அகதிகள் பிரச்சினைக்கான நிரந்தரத் தீர்வுகள், அகதிகள் தாமாகவே சொந்த நாட்டுக்குத் திரும்புதல், குடியேறிய நாட்டிலேயே கலந்துவிடுதல், மூன்றாம் நாடு ஒன்றில் குடியேற்றுதல் என்பனவாகும். 2014 ஆம் ஆண்டு நிலையின் படி மிக அதிகமான அகதிகள், பாலஸ்தீனப் பகுதிகள், ஆப்கனிஸ்தான், ஈராக், மியன்மார், சூடான், சிரியா, திபெத் மற்றும் இலங்கை ஆகிய நாடுகளைச் சேர்ந்தவர்கள் ஆகும். உள்நாட்டில் இடம் பெயர்ந்தோரை அதிகமாகக் கொண்ட நாடு சூடான் மற்றும் இந்தியா, இலங்கை ஆகும். \n\n"}
{"id": "40547", "url": "https://ta.wikipedia.org/wiki?curid=40547", "title": "ஆப்ரிகானர்", "text": "ஆப்ரிகானர்\n\nஆப்ரிகானர் தென்னாபிரிக்காவோடும், ஆப்ரிகான்ஸ் மொழியுடனும் தொடர்புடைய ஒரு இனக்குழுவினர் ஆவர். இவர்கள், ஜெர்மானிய, இலத்தீன் மற்றும் செல்ட்டிய மரபுவழிகளைப் பெரும்பாலும் சேர்ந்த ஐரோப்பிய மூலத்தைக் கொண்டவர்களாவர்.\n\nSection::::தோற்றம்.\nஆப்ரிக்கானர்கள், வடமேற்கு ஐரோப்பியக் குடியேற்றக்காரரின் மரபுவழியினர் ஆவர். இவர்கள், டச்சுக் கிழக்கிந்தியக் கம்பனியினர் ஆட்சிசெய்த காலத்தில் (1652 – 1795)நன்னம்பிக்கை முனையில் முதன் முதலாக வந்து இறங்கினர். முதலில் வந்தவர்கள் பெரும்பாலும் நெதர்லாந்தைச் சேர்ந்தவர்களாக இருந்தாலும், பின்னர் பிரான்ஸ், ஜெர்மனி ஆகிய நாடுகளைச் சேர்ந்த சமய அகதிகளும் வந்து, ஐரோப்பியரின் எண்ணிக்கையை அதிகரித்தனர். அவர்களுடைய முன்னோர்கள் முக்கியமாக, டச்சு கல்வினிஸ்ட்டுகள், பிளெமியர்கள், பிரிசியர்கள் ஆவர். \n\nநன்னம்பிக்கைமுனையில் தொடக்கத்தில் குடியேறிய டச்சுக்காரரின் எண்ணம், டச்சுக் கிழக்கிந்தியக் கம்பனிக்காக ஒரு இளைப்பாறு மையத்தை ஏற்படுத்துவதேயன்றி நிரந்தரமான ஒரு குடியேற்றத்தை ஏற்படுத்துவது அல்ல. எனினும், 1688 ஆம் ஆண்டில் கத்தோலிக்கரினால் இழைக்கப்பட்ட துன்பங்களில் இருந்து தப்பிய பிரெஞ்சு புரட்டஸ்தாந்த சமயத்தவர் வரவால் குடியேறியோரின் எண்ணிக்கை அதிகரித்தது. பிற்காலத்தில் ஐரோப்பாவின் ஸ்கன்டினேவியா, அயர்லாந்து, ஸ்கொட்லாந்து ஆகிய பகுதிகளிலிருந்து குடியேறியவர்களும் இன்றைய ஆப்ரிகானர் இனக்குழுவுள் கலந்துவிட்டனர். இவர்களைவிட, தொடக்கத்தில், ஐரோப்பியர்கள், இந்திய, மலாய மற்றும் உள்ளூர் கோயிகளுடன் சேர்ந்து பெற்ற பிள்ளைகளின் வாரிசுகளும் இந்த ஆப்ரிகானர் இனக்குழுவுள் அடங்கிவிட்டனர். \nபதிவுகளின்படி முதன் முதலாகத் தன்னை ஒரு ஆப்ரிகானர் என்று அழைத்துக்கொண்டவர் ஹெண்ட்ரிக் பியெபோவ் (Hendrik Biebouw) என்பவராவார். 1707 மார்ச் மாதத்தில் ஸ்ட்டெலென்பொச் என்னும் இடத்தின் நீதிபதி ஒருவர் விதித்த வெளியேற்ற உத்தரவை எதிர்த்து, தான் ஆப்ரிகானர் என்றும் ஆபிரிக்காவை விட்டு வெளியேறப் போவதில்லை என்றும், அவர் கூறியதாகத் தெரிகிறது. இச் சொற் பயன்பாடு, ஒரு ஐரோப்பியர் தனது முன்னோர்களின் தாயகத்தை அல்லாமல் புதிய தென்னாபிரிக்காவைத் தனது சொந்த மண்ணாகக் கருதியதற்கான ஒரு சான்றாகக் கருதப்படுகிறது. அமெரிக்கா, கனடா, ஆஸ்திரேலிய போன்ற நாடுகளின் ஐரோப்பியக் குடியேற்றக்காரர் தம்மை அமெரிக்கர், கனேடியர், ஆஸ்திரேலியர் என அழைத்துக் கொண்டது போன்றது இது எனப்படுகின்றது.\n"}
{"id": "40548", "url": "https://ta.wikipedia.org/wiki?curid=40548", "title": "இலங்கையில் காணாமல் போனோர் தொடர்பாக மனித உரிமைகள் கண்காணிப்பகம் அறிக்கை, 2008", "text": "இலங்கையில் காணாமல் போனோர் தொடர்பாக மனித உரிமைகள் கண்காணிப்பகம் அறிக்கை, 2008\n\n2006-2008 காலப்பகுதில் காணாமல் போன பல நூறு தமிழ் மக்களுக்கு இலங்கை இராணுவமும் அதன் துணைக்குழுக்களுமே காரணம் என மனித உரிமைகள் கண்காணிப்பு வெளியிட்டுள்ள அறிக்கையில் சுட்டிக்காட்டப்பட்டுள்ளது. \"மீளத் தலைதூக்கும் பயங்கரம்: இலங்கையில் 'காணமல்போதல்கள்' மற்றும் கடத்தல்களில் அரசாங்கத்தின் பொறுப்பு\" என்று தலைப்யிடப்பட்ட 241 பக்கங்களைக் கொண்ட இந்த அறிக்கை மார்ச் 2008 அன்று வெளியிடப்பட்டது. \nஇந்த அறிக்கையின் சுருக்கம் தமிழிலும் சிங்களத்திலும் தரப்பட்டுள்ளன. \n\n"}
{"id": "40550", "url": "https://ta.wikipedia.org/wiki?curid=40550", "title": "சர்வதேச சுயாதீன மாண்புமிக்கோர் குழு", "text": "சர்வதேச சுயாதீன மாண்புமிக்கோர் குழு\n\nசர்வதேச சுயாதீன மாண்புமிக்கோர் குழு (\"The International Independent Group of Eminent Persons\", IIGEP) என்பது இலங்கையில் நடைபெற்ற பாரதூர மனித உரிமை மீறல்களை விசாரிக்க அமைக்கப்பட்ட ஜனாதிபதி விசாரணை ஆணைக்குழுவின் செயற்பாடுகளை அவதானித்து சுயாதீனமாக கருத்தும் பரிந்துரையும் தர அமைக்கப்பட்ட குழுவாகும். இந்தக் குழுவில் பன்னாட்டு மாண்புமிக்கோர் அங்கம் வகிக்கின்றனர். விசாரணைக் குழுவின் செயற்பாடுகளுக்கு அனைத்துலக அங்கீகாரத்தைப் பெறுவது இந்தக் குழு அமைத்ததிற்கு ஒரு முக்கிய காரணம். இந்தியாவின் ஓய்வு பெற்ற நீதிபதி பி. என். பகவதி இதன் தலைவராக பணியாற்றுகிறார். \n\nஇந்தக் குழு மார்ச் 2008 இல் வெளியிட்ட அறிக்கையில், ஜனாதிபதி விசாரனை ஆணைக்குழுவின் செயற்பாடுகள் திருப்திகரமாக இல்லை என்றும் அவை அனைத்துல நியமனங்களை எட்டவில்லை என்றும் தெரிவித்தது. \n\n"}
{"id": "40551", "url": "https://ta.wikipedia.org/wiki?curid=40551", "title": "இலங்கை நாடாளுமன்ற உறுப்பினர் கி. சிவநேசன் படுகொலை", "text": "இலங்கை நாடாளுமன்ற உறுப்பினர் கி. சிவநேசன் படுகொலை\n\nயாழ்ப்பாண மாவட்டத்துக்கான இலங்கை நாடாளுமன்ற உறுப்பினரும் தமிழ்த் தேசியக் கூட்டமைப்பின் உறுப்பினருமான கி. சிவநேசன் மார்ச் 5, 2008 வியாழக்கிழமை பிற்பகல் 1:20 மணியளவில் வன்னி கனகராயன்குளம் பகுதியில் இடம்பெற்ற கிளைமோர் குண்டுத்தாக்குதலில் கொலைசெய்யப்பட்டார். மாங்குளத்திற்குத் தெற்காக 2 கிலோமீற்றர் தொலைவிலும் ஓமந்தையில் இருந்து 25 கிமீ தொலைவிலும் இத்தாக்குதல் நடத்தப்பட்டுள்ளது. இத்தாக்குதலில் சிவனேசனின் வாகான் ஓட்டுனர் பெரியண்ணன் மகேஸ்வரராஜா என்பபவரும் கொல்லப்பட்டார். இத்தாக்குதலை இலங்கை இராணுவத்தின் ஆள ஊடுருவும் அணி நடத்தியதாக விடுதலைப் புலிகள் குற்றம்சாட்டியுள்ளனர்.\n\nகி. சிவநேசன் வடக்கு மாகாணத்தின் பனை அபிவிருத்தி கூட்டுறவின் நிர்வாகியாக 1996 இருந்து 2005 வரை கடைமையாற்றினார். ஏ-9 நெடுஞ்சாலை மூடப்படிருப்பதால் யாழ்ப்பாணம் கரவெட்டியிலிருந்து குடும்பத்துடன் மல்லாவியில் இவர் தங்கியிருந்தார். 2007 ஆம் ஆண்டு நடுப்பகுதியிலும் கிளைமோர்த் தாக்குதலில் இருந்து அவர் உயிர் தப்பியிருந்தார்.\n\nSection::::தமிழ்த் தேசியக் கூட்டமைப்பு கண்டனம்.\nதமிழ்த் தேசியக் கூட்டமைப்பின் நாடாளுமன்ற உறுப்பினர்கள் படுகொலைக்கும் அச்சுறுத்தலுக்கும் ஆளாக்கப்பட்டு வருவதன் மூலம் தமிழ் இனத்தின் உரிமைக்காக - விடுதலைக்காக குரல் கொடுப்பதை - போராடுவதைத் தடுத்து நிறுத்திவிட முடியாது என்று தமிழ்த் தேசியக் கூட்டமைப்பு தெரிவித்திருக்கிறது\n\nSection::::நோர்வே கண்டனம்.\nதமிழ்த் தேசியக் கூட்டமைப்பின் இலங்கை நாடாளுமன்ற உறுப்பினர் கி.சிவநேசன் படுகொலை செய்யப்பட்டமைக்கு நோர்வே கண்டனம் தெரிவித்துள்ளது.\n\nSection::::மாமனிதர் விருது.\nவிடுதலைப் புலிகளின் தலைவர் வே. பிரபாகரன் கி. சிவநேசனுக்கு தமிழீழத்தின் அதியுயர் விருதான மாமனிதர் விருது வழங்கி மலரஞ்சலி செலுத்தினார்.\n\n"}
{"id": "40559", "url": "https://ta.wikipedia.org/wiki?curid=40559", "title": "1618", "text": "1618\n\n1618 (MDCXVIII) ஒரு திங்கட்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.\n\n\n\n\n\n"}
{"id": "40577", "url": "https://ta.wikipedia.org/wiki?curid=40577", "title": "நிதிக்கூற்றுக்கள்", "text": "நிதிக்கூற்றுக்கள்\n\nநிதிக்கூற்றுக்கள் (Financial statements) எனப்படுவது வணிக நிறுவனமொன்றின் நிதியியல் நடவடிக்கைகளின் தன்மை,விளைவுகளை எடுத்தியம்புகின்ற ஒர் முறைசார் பதிவுகளை உள்ளடக்கிய அறிக்கையாகும்.இக் கூற்றுக்கள் நிறுவனத்தின் நிதிநிலமையின் தன்மை பற்றிய முக்கிய தகவலை வெளிப்படுத்துவதாக காணப்படும்.இந் நிதிக்கூற்றுக்கள் 4 வகைப்படும் அவையாவன:\n\n\nவணிகத்தின் தன்மை,நாடுகள்,கண்க்கீட்டுக் கொள்ளைகள்,சட்ட தேவைகள் என்பனவற்றிக் அமைவாக நிதிக்கூற்றுக்களின் வடிவங்கள் மாறுபடலாம்.\n\nSection::::நிதிக்கூற்றின் முக்கிய குறிக்கோள்.\nவணிகத்தில் அக்கறையுடையோர் நிறுவனம் தொடர்பில் ஒர் தீர்மானத்தினை மேற்கொள்ள உதவுகின்ற வகையில் நிதியியல் உறுதித்தன்மை, செயற்பாடுகளின் விளைவுகள்,இலாபமீட்டும் தன்மை போன்ற தகவலினை வெளிப்படுத்தத்தக்கதாக இருப்பதே அதன் முக்கிய குறிக்கோளாகும். \n\nஇவ் நிதிக்கூற்றுக்கள் புரிந்து கொள்ளதக்கவகையிலும், பொருத்தப்பாடுள்ளதாகவும், ஒப்பிடக்கூடியதாகவும், உண்மையாகவும் நேரடியாக நிறுவன சொத்துகள் பொறுப்புகள் தொடர்பில் தகவலினை தரகூடியதாக அமைதல் வேண்டும்.\n\nSection::::நிதிகூற்றுகளை உபயோகிப்போர்.\nஉள்வாரி பயனாளர்கள் (Internal Users) :\n\nவெளிவாரி பயனாளர்கள் (External Users):\n\n"}
{"id": "40583", "url": "https://ta.wikipedia.org/wiki?curid=40583", "title": "அமெரிக்காவின் முடிவு: இளைய நாட்டுப்பற்றாளனுக்கு எச்சரிக்கை கடிதம்", "text": "அமெரிக்காவின் முடிவு: இளைய நாட்டுப்பற்றாளனுக்கு எச்சரிக்கை கடிதம்\n\nஅமெரிக்காவின் முடிவு: இளைய நாட்டுப்பற்றாளனுக்கு எச்சரிக்கை கடிதம் (The End of America: A Letter of Warning to a Young Patriot) () நவோமி வோல்ஃப் (Naomi Wolf)என்பவரால் எழுதப்பட்ட ஒரு ஆங்கில புத்தகம். \n\nதற்கால அமெரிக்காவின் பாசிசப் போக்கைப் பற்றி எச்சரித்து இந்த நூல் எழுதப்பட்டுள்ளது. முன்னைய ஏகாதிபத்திய அரசுகளை ஆய்ந்து, தற்கால அமெரிக்காவின் போக்கை அவதானித்து இரண்டுக்கும் இருக்கும் ஒற்றுமைப்பாடுகளை விளக்கி இந்த நூல் எழுதப்பட்டுள்ளது. \n\nமக்களாட்சி பாசிசமாக மாறுவதற்கான 10 அறிகுறிகளை அல்லது படிநிலைகளை இந்த நூல் சுட்டியுள்ளது. அவை பின்வருமாறு:\n\n\n"}
{"id": "40587", "url": "https://ta.wikipedia.org/wiki?curid=40587", "title": "சிட்னி ஷெல்டன்", "text": "சிட்னி ஷெல்டன்\n\nசிட்னி ஷெல்டன் (\"Sidney Sheldon\", பெப்ரவரி 11, 1917 – ஜனவரி 30, 2007) ஓர் அமெரிக்க எழுத்தாளர் ஆவார். திரைப்படங்கள், தொலைக்காட்சித் தொடர்கள் போன்றவற்றிற்கு திரைக்கதை, வசனம் எழுதியதன் மூலம் பிரபலமானவர். தனது 50வது வயதின் பின்னர் எழுதிய நாவல்கள் உலகை இவரை நோக்கிப் பார்க்க வைத்தது.\n\nஇவர் எழுதிய நாவல்களில் உலகப் புகழ் பெற்றவை: \"மாஸ்டர் ஒப் த கேம்\", \"ரேஜ் ஒப் ஏஞ்சல்ஸ்\", \"தி அதர் சைட் ஓஃப் த மிட் நைட்\" ஆகியவையாகும்.\n\nஇவர் ஒரு யூத இனத்தைச் சேர்ந்தவர் என்பது குறிப்பிடத்தக்கது. இவரின் தாயார் ருசிய யூத இனத்தையும் தந்தை ஜேர்மன் யூத இனத்தையும் சேர்ந்தவர்கள்.\n\nஇரண்டாம் உலகப் போரின் போது இவர் விமான ஓட்டியாகப் பணியாற்றினார். Dooms day conspiracy எனும் நாவலில் இதன் தாக்கத்தைக் காணலாம்.\n\nThe Naked Face எனும் முதலாவது நாவலை 1969 இல் எழுதினார். அடுத்த நாவல் The Other Side of Midnight விற்பனையில் சாதனை படைத்ததோடு, பல விருதுகளையும் பெற்றது.\n\nஇவர் நாவல்கள் ஒரு சாதூரியமான ஒரு பெண் பாத்திரத்தை நோக்கியே அல்லது சுற்றியே நடக்கும். ரமணிச்சந்திரனைப் போல இவருக்கும் பெண் வாசகிகளே அதிகம். திரைப்படங்களில் இல்லாத சுகந்திரம் நாவல் எழுதுவதில் கிடைப்பதால், நாவல் எழுதுவதையே தான் விரும்புவதாக கூறியிருந்தார்.\n\n2005 இல் வெளி வந்த The other side of me, என்ற சுயசரித்தின்படி 17ம் வயதில் தற்கொலை முயற்சி செய்த போதும் அவரது தந்தையால் காப்பற்றப்பட்டாராம்.\n\nசிட்னி ஷெல்டன் 2007ல் நியூமோனியாவால் பாதிக்கப்பட்டு இறந்தார்.\n\n\n"}
{"id": "40605", "url": "https://ta.wikipedia.org/wiki?curid=40605", "title": "சாகா இனக்குழு", "text": "சாகா இனக்குழு\n\nசாகா இனக்குழு (Chaga), பான்டு மொழி பேசுகின்ற, ஆபிரிக்காவைத் தாயகமாகக் கொண்ட ஒரு பழங்குடி (tribe) ஆகும். இது, \"வச்சாகா, சக்கா, ஜக்கா, வஸ்சக்கா, வச்சக்கா\" எனப் பலவாறாகக் குறிப்பிடப்படுவது உண்டு. இது தான்சானியாவில் வாழும் இனக்குழுக்களில் மூன்றாவது பெரியது ஆகும். கிளிமஞ்சாரோ, மெரு ஆகிய மலைகளின் தெற்கு மற்றும் கிழக்குப் பக்கச் சரிவுகளிலும், மோஷி பகுதியிலும் இவர்கள் வாழ்ந்து வருகிறார்கள். ஒப்பீட்டளவில் இவர்களுக்கு உள்ள வளம், சாதகமான காலநிலைகளால் மட்டுமன்றி, ஆயிரக்கணக்கான ஆண்டுகளாக இப்பகுதியில் வழங்கி வரும் வெற்றிகரமான வேளாண்மை முறைகளாலும் ஏற்பட்டது. விரிவான பாசன முறைகள், தொடர்ச்சியான உரப் பயன்பாடு என்பன இவற்றுள் அடங்கும். இப்பகுதியில் கிறிஸ்தவர்களாக மாறிய முதல் பழங்குடிகளுள் இவர்களும் அடங்குவர். கிறிஸ்தவர்கள் என்பதனால், கல்வி வசதிகள், மருத்துவ வசதிகள் என்பன இவர்களுக்கு இலகுவாகக் கிடைத்தது. இது ஏனைய இனக்குழுக்களைக் காட்டிலும் இவர்கள் பொருளாதார அடிப்படையில் சாதகமாக நிலையில் இருக்க உதவியது. \nசாகாக்கள், ஆபிரிக்காவின் பிற பகுதிகளில் இருந்து கிளிமஞ்சாரோ மலையடிவாரப் பகுதிகளுக்குக் குடிபெயர்ந்த பல்வேறு பாண்டு குழுக்களின் வழி வந்தவர்கள் ஆவர். சாகக்கள் பாண்டு மொழியினராக இருந்தாலும், அவர்கள் அனைவரும், ஒரே மொழியைப் பேசுகிறார்கள் என்று சொல்வதற்கு இல்லை. அவர்கள் மொழி தொடர்புள்ள பல வட்டார வழக்குகளின் கலப்பு என்று கூறலாம். இந்த வட்டார வழக்குகள், வடகிழக்கு கெனியாவில் பேசப்பட்டுவரும் கம்பா மொழி, கிழக்குப் பகுதியில் பேசப்படும் தபிதா, பொக்கோமோ ஆகிய மொழிகளுடன் தொடர்புள்ளவை.\nசாக்கா நிலம் முன்னர் அரசியல் ரீதியாக, சமத்துவச் சமூக முறை சார்ந்த, தனித்தனியான குடிமரபு ஆட்சிப்பகுதிகளாகப் (chiefdoms) பிரிந்திருந்தன. சாகா இனக்குழு, பாரே, தவேட்டா, தெயிட்டா ஆகிய இன மக்களுக்குப் பண்பாட்டு அடிப்படையில் நெருங்கிய தொடர்புள்ள இனக்குழுவாகும். வாரிசுரிமை தொடர்பில் இவர்கள் தந்தைக் கால்வழி முறையைப் பின்பற்றுகின்றனர். \n"}
{"id": "40606", "url": "https://ta.wikipedia.org/wiki?curid=40606", "title": "அருஷா இனக்குழு", "text": "அருஷா இனக்குழு\n\nஅருஷா இனக்குழு ஒரு இன மற்றும் மொழி சார்ந்த ஒரு இனக்குழு ஆகும். இது வட தான்சானியாவில் உள்ள அருஷா பகுதியில் காணப்படுகின்றது. இவர்கள் மாசாய் இனக்குழுவிலும் வேறானவர்களாக இருப்பினும் அவர்களுக்குத் தொடர்பானவர்கள். மசாய் மொழியையே பேசும் இவர்களின் மக்கள்தொகை 308,000 ஆகும்.\n"}
{"id": "40611", "url": "https://ta.wikipedia.org/wiki?curid=40611", "title": "வெப்பவேற்றம், காற்றோட்டம், குளிர்பதனம்", "text": "வெப்பவேற்றம், காற்றோட்டம், குளிர்பதனம்\n\nசூழ்நிலை கட்டுப்பாட்டகம் (\"climate control\") என்பது வெப்பவேற்றம், காற்றோட்டம், குளிர்பதனம் ஆகியவற்றை தேவைக்கேற்ப கட்டுப்படுத்தி விரும்பிய இட சூழ்நிலையை உருவாக்க உதவும் கருவிகளைக் குறிக்கும். இது ஆங்கிலத்தில் \"heating, ventilating, and air conditioning\" அல்லது HVAC (\"aitch-vak\") என்ற சுருக்கத்தால் சுட்டப்படும். குளிர் பிரதேச நாடுகளில் வீட்டு சூழ்நிலையை பேண இந்த சூழ்நிலை கட்டுப்பாடு கருவிகள் அத்தியாவசியமாகின்றன.\n"}
{"id": "40613", "url": "https://ta.wikipedia.org/wiki?curid=40613", "title": "தானியங்கி வாகன வழிகாட்டி", "text": "தானியங்கி வாகன வழிகாட்டி\n\nபோக்குவரத்து தரவுகளை அறிந்து, சூழ்நிலைகளுக்கேற்ப சாதுரியமாக ஒரு வாகனத்தை வழிகாட்டி அதன் பயண இலக்குக்கு இட்டுசெல்ல உதவும் நுட்பமே தானியங்கி வாகன வழிகாட்டி. ஆங்கிலத்தில் இதை Automated Vehicle Guidece என்பர்.\n\nநவீன நகரமய சூழலில் போக்குவரத்து நெரிச்சல், சாலை விபத்து, சூழல் மாசுறல், ஆற்றல் வீணாதல் போன்றவை வாகனப் போக்குவரத்தின் விழைவுகள் ஆகும். இவற்றை இயன்றவரை தவிர்ப்பது அல்லது குறைப்பது தானியங்கி வாகன வழிகாட்டிகளின் நோக்கம் ஆகும்.\n\nஇயன்றவரை பயண இலக்கை அடைய பயணிக்கு அல்லது வாகன ஓட்டுக்கு உதவுவதே தானியங்கி வாகன வழிகாட்டிகளின் நோக்கம் ஆகும். இவ்வகை கருவிகள் பல தரப்பட்டவை. பாதை காட்டுவது போன்ற மட்டுப்படுத்தப்பட்ட கருவிகளில் இருந்து ஓட்டுனர் இல்லாமல் பொது போக்குவரத்து சாலையுனூடே குறிக்கப்பட்ட இடத்தூக்கு தானக பயணிக்க ஏதுவாக்க கூடிய கருவிகள் என தானியங்கி வாகன வழிகாட்டி கருவிகள் பலவகைப்படும்.\n\nபின்வருவனவும் தானியங்கி வாக வழிகாட்டிகளுக்கு எடுத்துக்காடுகள் ஆகும்.\n\n\nதிசையறிதல், குறிகிய சிறந்த வழியைத் தெரிதல், வாகனத்தை கட்டுப்படுத்தல் ஆகியவை தானியங்கி வாகன வழிகாட்டிகளின் முக்கிய செயற்பாடுகள்.\n"}
{"id": "40618", "url": "https://ta.wikipedia.org/wiki?curid=40618", "title": "அறிவு அடித்தளம்", "text": "அறிவு அடித்தளம்\n\nஅறிவு ஒவ்வொரு செயற்பாட்டுக்கும் அவசியம். அறிவு அடித்தளம் என்பது ஒரு துறைபற்றி அறிவை சேகரித்து, ஒழுங்குபடுத்தி, இலகுவாக பகிர்ந்து, பயன்படுத்துவதையே முதன்மையாக குறிக்கிறது. விரிவான ஆழமான அறிவு அடித்தளத்தை உருவாக்கி செயற்பாடுகளை நடைமுறைப்படுத்தும் பொழுது வெற்றி உறுதிசெய்யப்படுகிறது. \n\nதற்கால தகவல் மைய அறிவியல் சூழலில் ஒவ்வொரு துறைக்கும் அதைப் பற்றிய அறிவு அடித்தளத்தை அமைப்பது அவசிமாகிறது. \n"}
{"id": "40636", "url": "https://ta.wikipedia.org/wiki?curid=40636", "title": "கபர்து மக்கள்", "text": "கபர்து மக்கள்\n\nகபர்து மக்கள், வடக்குக் காக்கேசஸ் பகுதியில் வாழும் மக்கள் இனத்தோராவர். இவர்கள் தமது இனத்தின் பன்மைப் பெயரான \"கபார்தீன்\" என்பதால் பெரும்பாலும் அறியப்படுகிறார்கள். தொடக்கத்தில் அடிகே பழங்குடியின் அரை-நாடோடிக் கிழக்குப் பிரிவினராக இருந்தனர். இவர்கள் இப்போதும் தங்களை அடிகே பழங்குடியினராகவே கருதிவருகின்றனர். 2002 ஆம் ஆண்டுக் கணக்குப்படி ரஷ்யாவில் இவர்களுடைய மக்கள்தொகை சுமார் 520,000 ஆகும். துருக்கி, ஜோர்ஜியா ஆகிய நாடுகளிலும் குறிப்பிடத்தக்க எண்ணிக்கையில் இவ்வினத்தவர் வாழ்ந்து வருகின்றனர். \nபெரும்பாலான கபர்துக்கள், சுன்னி முஸ்லிம்கள் ஆவர். எனினும், வட ஒசெட்டியாவின் மொஸ்டொக் மாவட்டத்தில் வாழும் கபர்துக்கள், பழமைவாத கிறிஸ்தவர்களாவர். இவர்கள், காக்கேசிய மொழிக்குடும்பத்தின், கிழக்கு எல்லையில் உள்ள வடமேற்குக் காக்கேசிய மொழிக்குழுவைச் சேர்ந்த கபர்திய மொழியைப் பேசுகிறார்கள்.\n"}
{"id": "40640", "url": "https://ta.wikipedia.org/wiki?curid=40640", "title": "இலெப்ரோன் ஜேம்சு", "text": "இலெப்ரோன் ஜேம்சு\n\nலெப்ரான் ரேமோன் ஜேம்ஸ் (ஆங்கிலம்:LeBron Raymone James, பிறப்பு - டிசம்பர் 30, 1984) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் கிளீவ்லன்ட் கேவலியர்ஸ் என்ற அணியில் விளையாடுகிறார்.\n"}
{"id": "40641", "url": "https://ta.wikipedia.org/wiki?curid=40641", "title": "ய. சு. ராஜன்", "text": "ய. சு. ராஜன்\n\nய. சு. ராஜன் இந்தியாவின் சிறந்து தொழில்நுட்பவியலாளர்களில் ஒருவர். இவர் இந்திய அரசின் அறிவியல் ஆலோசகரும், தகவல் முன்னறிவிப்பு மற்றும் கணிப்புக் குழுவின் செயலாக்க இயக்குநரும் ஆவார். இவரே அப்துல் கலாமுடன் இணைந்து இந்தியா 2020 என்ற திட்ட நூலை ஆக்கியவர்.\n\nதமிழில் வடக்கு வாசல் என்ற சிற்றிதழில் எழுதி வருகிறார்.\n\n\n"}
{"id": "40643", "url": "https://ta.wikipedia.org/wiki?curid=40643", "title": "கோபி பிரயன்ட்", "text": "கோபி பிரயன்ட்\n\nகோபி பீன் பிரயன்ட் (ஆங்கிலம்:Kobe Bean Bryant, பிறப்பு - ஆகஸ்டு 23, 1978) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் லாஸ் ஏஞ்சலஸ் லேகர்ஸ் என்ற அணியில் விளையாடுகிறார்.\n"}
{"id": "40644", "url": "https://ta.wikipedia.org/wiki?curid=40644", "title": "ஏலன் ஐவர்சன்", "text": "ஏலன் ஐவர்சன்\n\nஏலன் இசயில் ஐவர்சன் (ஆங்கிலம்:Allen Ezail Iverson, பிறப்பு - ஜூன் 7, 1975) ஒரு அமெரிக்க கூடைப்பந்தாட்டக்காரர் ஆவார். என்.பி.ஏ.-இல் டிட்ராயிட் பிஸ்டன்ஸ் அணியை சேர்ந்த ஐவர்சன் என்.பி.ஏ. வரலாற்றில் அதிக புள்ளிகளை பெறும் வீரர்களில் ஒருவராக இருக்கிறார். சராசரியாக 27.8 புள்ளிகள் ஒவ்வொரு போட்டியிலும் எடுப்பார்.\n"}
{"id": "40645", "url": "https://ta.wikipedia.org/wiki?curid=40645", "title": "கார்மெலோ ஆந்தனி", "text": "கார்மெலோ ஆந்தனி\n\nகார்மெலோ கியன் ஆந்தனி (ஆங்கிலம்:Carmelo Kiyan Anthony, பிறப்பு - மே 29, 1984) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் டென்வர் நகெட்ஸ் என்ற அணியில் விளையாடுகிறார்.\n"}
{"id": "40646", "url": "https://ta.wikipedia.org/wiki?curid=40646", "title": "மான்கொம்பு சாம்பசிவன் சுவாமிநாதன்", "text": "மான்கொம்பு சாம்பசிவன் சுவாமிநாதன்\n\nமான்கொம்பு சாம்பசிவன் சுவாமிநாதன் (ஆகஸ்ட் 7, 1925, கும்பகோணம், தமிழ்நாடு, இந்தியா) இந்தியாவின் சிறந்த உயிரியல் சூழலியல் அறிவியலாளர்களில் ஒருவர். இவர் எம்.எஸ் சுவாமிநாதன் என்று பொதுவாக அறியப்படுகிறார். இந்தியப் பசுமைப் புரட்சியின் தந்தை என்று பரவலாக அறியப்பட்டவர்.\n\nஇவரின் பெயரில் அமைந்த எம். எஸ். சுவாமிநாதன் ஆய்வு நிறுவனம் (MS Swaminathan Research Foundation) என்னும் நிறுவனத்தின் அமைப்பாளரும் இவரே.\nSection::::வாழ்க்கையும், கல்வியும்.\nஇவர் பிறந்தது குடந்தையில். பள்ளிப்படிப்பு முடித்த பின்னர், திருவாங்கூர் பல்கலைக்கழகத்தில் இளநிலை அறிவியல் பட்டத்தையும், கோவை வேளாண் பள்ளியில் (தற்போது வேளாண் பல்கலைக்கழகம்) இளநிலை வேளாண்மை பட்டத்தையும் பெற்றார். பல்வேறு ஆய்வு நிறுவனங்களில் பணியாற்றிய பிறகு, கேம்பிரிட்ஜ் பல்கலைக்கழகத்தில் முனைவர் பட்டம் பெற்றார்.\n\nSection::::பணிகள்.\nஇந்தியாவின் பசுமைப் புரட்சிக்கு வித்தூன்றியவர்கள் இரு தமிழர்கள். அப்போது நடுவண் அமைச்சரவையில் உணவு அமைச்சராகப் பொறுப்பு வகித்த சி. சுப்பிரமணியம். அதை முன்னின்று நடத்தியவர் சுவாமிநாதன் அவர்கள். இந்தியாவிலும் சர்வதேச அளவிலும் புகழ்பெற்ற ஆய்வு நிலையங்களில் பேராசிரியர், ஆராயச்சி நிர்வாகி, தலைவராக இருந்தவர். வேளாண்மைத்துறைச் செயலாளர், நடுவண் திட்டக் குழுவின் உறுப்பினர், மற்றும் துணைத்தலைவர் பதவிகளை வகித்தவர்\n\n"}
{"id": "40649", "url": "https://ta.wikipedia.org/wiki?curid=40649", "title": "டிம் டங்கன்", "text": "டிம் டங்கன்\n\nடிமத்தி தியொடோர் டங்கன், அல்லது டிம் டங்கன், (ஆங்கிலம்:Timothy Theodore \"Tim\" Duncan, பிறப்பு - ஏப்ரல் 25, 1976) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் சான் அன்டோனியோ ஸ்பர்ஸ் என்ற அணியில் விளையாடுகிறார்.\n"}
{"id": "40650", "url": "https://ta.wikipedia.org/wiki?curid=40650", "title": "சக்கீல் ஓனீல்", "text": "சக்கீல் ஓனீல்\n\nஷகீல் ரஷான் ஓனீல (ஆங்கிலம்:Shaquille Rashaun O'Neal, பிறப்பு - மார்ச் 6, 1972) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் ஃபீனிக்ஸ் சன்ஸ் என்ற அணியில் விளையாடுகிறார்.\n"}
{"id": "40651", "url": "https://ta.wikipedia.org/wiki?curid=40651", "title": "டுவேன் வேட்", "text": "டுவேன் வேட்\n\nடுவேன் டைரோன் வேட் (ஆங்கிலம்:Dwyane Tyrone Wade, பிறப்பு - ஜனவரி 17, 1982) அமெரிக்காவின் கூடைப்பந்து ஆட்டக்காரர் ஆவார். இவர் என். பி. ஏ.-இல் மயாமி ஹீட் என்ற அணியில் விளையாடுகிறார்.\n"}
{"id": "40652", "url": "https://ta.wikipedia.org/wiki?curid=40652", "title": "கெவின் கார்னெட்", "text": "கெவின் கார்னெட்\n\nகெவின் மோரீச் கார்னெட் (ஆங்கிலம்:Kevin Maurice Garnett, பிறப்பு - மே 19, 1976) அமெரிக்காவின் கூடைப்பந்து ஆட்டக்காரர் ஆவார். இவர் என். பி. ஏ.-இல் பாஸ்டன் செல்டிக்ஸ் என்ற அணியில் விளையாடுகிறார்.\n"}
{"id": "40653", "url": "https://ta.wikipedia.org/wiki?curid=40653", "title": "யாவ் மிங்", "text": "யாவ் மிங்\n\nயாவ் மிங் (மாண்டரின்: 姚明, பின்யின்: Yáo Míng, பிறப்பு - செப்டம்பர் 12, 1980) சீனா கூடைப்பந்து ஆட்டக்காரர் ஆவார். இவர் என். பி. ஏ.-இல் ஹியூஸ்டன் ராகெட்ஸ் என்ற அணியில் விளையாடுகிறார். இவரின் உயரம் 228.6 சதம மீட்டர் ஆகும்; என். பி. ஏ.-யிலே முதலாம் உயரமான ஆட்டக்காரர் ஆவார்.\n"}
{"id": "40654", "url": "https://ta.wikipedia.org/wiki?curid=40654", "title": "மனித ஆண்குறி அளவு", "text": "மனித ஆண்குறி அளவு\n\nமனித ஆண்குறி அளவு என்பது மனிதப் பாலுறுப்பான ஆண்குறியின் நீள அகலங்களைக் குறிக்கிறது. பெரிய ஆண்குறிகள் தொடர்பான ஆர்வம் ஆண்குறிப் பெரிதாக்கம் தொடர்பான தொழிற்துறையையே தோற்றுவித்துள்ளது. உடற் திணிவோடு ஒப்பிடுகையில் சராசரி விலங்குகளை பார்க்க மனித ஆண்குறியே பெரியதாக உள்ளது.\n\nஆண்குறியை சரியாக அளப்பதற்குப் வெவ்வேறு பல நாட்களில் அளவெடுப்பது பொருத்தமெனக் கருதப்படுகிறது. பின்னர் அவற்றின் சராசரியை ஏற்கலாம். உணர்ச்சி அளவு, நேரம், சூழல் வெப்பநிலை, பாலியற் செயற்பாடுகளின் அளவு போன்ற பலவற்றின் வித்தியாசங்களால் அளவு வேறுபடுவதும் அளக்கும் முறைகளின் நம்பகமின்மையுமே இதற்கான காரணமாகும்.\n\nபொதுவாக மனித ஆண்குறி 12.7 - 15 செ.மீ நீளமானது எனப்படுகிறது.\n"}
{"id": "40656", "url": "https://ta.wikipedia.org/wiki?curid=40656", "title": "ஸ்டீவ் நேஷ்", "text": "ஸ்டீவ் நேஷ்\n\nஸ்டீவென் ஜான் நேஷ் அல்லது ஸ்டீவ் நேஷ் (\"Stephen John Nash\", பிறப்பு - பெப்ரவரி 7, 1974) கனடாவில் பிறந்த கூடைப்பந்து ஆட்டக்காரர் ஆவார். இவர் என். பி. ஏ.-இல் ஃபீனிக்ஸ் சன்ஸ் என்ற அணியில் விளையாடுகிறார்.\n"}
{"id": "40658", "url": "https://ta.wikipedia.org/wiki?curid=40658", "title": "மைக்கல் ஜார்டன்", "text": "மைக்கல் ஜார்டன்\n\nமைக்கல் ஜெஃப்ரி ஜார்டன் (\"Michael Jeffrey Jordan\", பிறப்பு - பெப்ரவரி 17, 1963) முன்னாள் அமெரிக்கக் கூடைப்பந்து ஆட்டக்காரர் ஆவார். ஒவ்வொரு போட்டியிலும் சராசரியாக 30.1 புள்ளிகள் எடுத்த ஜார்டன் என். பி. ஏ. வரலாற்றில் அதிக புள்ளிகளை பெறும் வீரர்களில் ஒருவராக இருக்கிறார். இவர் என். பி. ஏ.-இல் 1984 முதல் 2003 வரை விளையாடினார். 1984 முதல் 1993 வரை சிகாகோ புல்ஸ் அணியில் விளையாடி என்.பி.ஏ.-யிலிருந்து விலகினார். ஒரு ஆண்டாக பேஸ்பால் விளையாடி 1995இல் சிக்காகோ புல்ஸ் அணிக்கு திரும்பினார். மொத்தமாக சிக்காகோ புல்ஸ் அணியில் இருக்கும்பொழுது 6 முறையாக என்.பி.ஏ. இறுதிப்போட்டிகளை வென்றுள்ளார்.\n\n1999இல் இரண்டாம் முறையாக விலகினார். 2000இல் வாஷிங்டன் விசர்ட்ஸ் அணியை சிறுபான்மை உரிமையாளராகவும் அணியின் தலைவராவும் என்.பி.ஏ. உலகத்துக்கு திரும்பினார். 2001இல் வாஷிங்டன் விசர்ட்ஸ் உறுப்பினராக விளையாட்டு வீரராக என்.பி.ஏ.க்கு திரும்பினார். 2003 வரை இந்த அணியில் விளையாடி கடைசி முறையாக விலகினார். என். பி. ஏ.-இல் சேர்வதற்கு முன் இவர் மூன்று ஆண்டுகளாக வட கரொலைனா பல்கலைக்கழகத்தில் படித்து அந்த பல்கலைக்கழகத்தின் கூடைப்பந்தாட்ட அணியில் விளையாடியுள்ளார்.\n\nவிளையாட்டு வீரராக பணியாற்றுவதற்கு பிறகு 2006இல் ஷார்லட் பாப்கேட்ஸ் அணியின் ஒரு சிறிய பங்கு வாங்கி தற்போது அந்த அணியின் ஒரு சிறுபான்மை உரிமையாளர் ஆவார்.\n"}
{"id": "40661", "url": "https://ta.wikipedia.org/wiki?curid=40661", "title": "என். பி. ஏ. (தேசிய கூடைப்பந்தாட்டச் சங்கம்)", "text": "என். பி. ஏ. (தேசிய கூடைப்பந்தாட்டச் சங்கம்)\n\nஎன். பி. ஏ. (NBA) என்று பொதுவாக அழைக்கப்படும் நேஷனல் பாஸ்கெட்பால் அசோசியேஷன் (National Basketball Association), தமிழ் மொழிபெயர்ப்பு தேசிய கூடைப்பந்தாட்டச் சங்கம், அமெரிக்காவிலும் கனடாவிலும் செயற்படும் கூடைப்பந்துச் சங்கம் ஆகும். வட அமெரிக்காவில் நான்கு மிகப்பெரிய விளையாட்டு சங்கங்களுள் ஒன்றாகும். இந்தச் சங்கத்தில் 30 அணிகள் உள்ளன.\n\nSection::::வரலாறு.\nஎன்.பி.ஏ. வரலாற்றில் மிகவும் புகழ்பெற்ற எதிரிடை லேகர்ஸ்-செல்டிக்ஸ் எதிரிடை ஆகும். மொத்தத்தில் இந்த இரண்டு அணிகல் 31 தடவை இறுதிப்போட்டிகளை வெற்றிபெற்றுள்ளன. 1960களில் பில் ரசல், பாப் கூசி இருக்கும் செல்டிக்ஸ் அணிகள் மற்றும் எல்ஜின் பெய்லர், ஜெரி வெஸ்ட் இருக்கும் லேகர்ஸ் அணிகள் ஆறு தடவை இறுதிப்போட்டிகளில் மோதி ஆறும் செல்டிக்ஸ் வெற்றிபெற்றது. 1980களில் லேகர்ஸ் அணியின் மேஜிக் ஜான்சன் மற்றும் செல்டிக்ஸ் அணியின் லாரி பர்ட் என்.பி.ஏ.இல் தலைசிறந்த வீரர்களாக இருந்தார்கள். இப்பத்தாண்டில் மூன்று இறுதிப்போட்டிகளில் இந்த இரண்டு அணிகளும் மோதின; இதில் லேகர்ஸ் இரண்டு தடவை வெற்றிபெற்றன.\n\n2008 பருவத்துக்கு முன் செல்டிக்ஸ் அணி சானிக்ஸ் மற்றும் டிம்பர்வுல்வ்ஸ் அணிகளுடன் வியாபாரம் செய்து தலைசிறந்த புள்ளிபெற்ற பின்காவல் ரே ஏலன் மற்றும் வலிய முன்நிலை கெவின் கார்னெட் செல்டிக்ஸ் அணியுக்கு கூட்டல் செய்தன. லேகர்ஸ் அணி நடு பருவத்தில் கிரிசிலீஸ் அணியுடன் வியாபாரம் செய்து வலிய முன்நிலை பாவ் கசோலை கூட்டல் செய்தன. இதனால் இரண்டு அணியில் ஒரு \"பெரிய மூன்று\" தலைசிறந்த வீரர்கள் உள்ளன—செல்டிக்ஸில் கார்னெட், ஏலன், மற்றும் பால் பியர்ஸ்; லேகர்ஸில் கசோல், கோபி பிரயன்ட் மற்றும் லமார் ஓடம்.\n\nஇதுவரை போஸ்டன்செல்டிக்ஸ் அணி அதிகமுறை (17) சாம்பியன் பட்டம் வென்றுள்ளது, இதற்கு அடுத்தபடியாக லாஸ் ஏஞ்சலஸ் லேகர்ஸ் (15) சாம்பியன் பட்டம் வென்றுள்ளது.\n\nஜூன் 6, 1946 நியூயார்க் நகரில் அமெரிக்கக் கூடைப்பந்தாட்டச் சங்கம் என்று தொடங்கப்பட்ட இச்சங்கத்தின் அலுவலகங்கள் நியூயார்க் நகரில் அமைந்துள்ளன. 1984 முதல் இன்று வரை என்.பி.ஏ.-இன் ஆணையர் டேவிட் ஸ்டர்ன் ஆவார்.\n\nSection::::அணிகள்.\nஎன்.பி.ஏ. ஆனது 1946 இல் ஆரம்பிக்கப்படும் போது 11 அணிகளைக் கொண்டிருந்தது. தற்போது 30 அணிகளைக் கொண்டுள்ளது. இவற்றுள் 29 அணிகள் அமெரிக்காவிலும் ஒரு அணி கனடாவிலும் அமைந்துள்ளன. பாஸ்டன் செல்டிக்ஸ் அணியே 17 என்.பி.ஏ. வெற்றிகளுடன் அதிக வெற்றிகளை பெற்ற அணியாக விளங்குகின்றது. லாஸ் ஏஞ்சலஸ் லேகர்ஸ் அணி 11 வெற்றிகளுடன் 2 ஆவது இடத்தில் உள்ளது.\n\n"}
{"id": "40666", "url": "https://ta.wikipedia.org/wiki?curid=40666", "title": "அட்லான்டா", "text": "அட்லான்டா\n\nஅட்லான்டா (Atlanta) அமெரிக்காவின் ஜோர்ஜியா மாநிலத்தின் தலைநகரமும் மிகப்பெரிய நகரமும் ஆகும். அமெரிக்காவில், மக்கள் தொகை கணக்கெடுப்புப் படி 9 ஆவது மிகப்பெரிய மாநகரம் ஆகும். இது ஃபுல்டன் மாவட்டத்தின் தலைநகரமாக உள்ளது, ஆனால் இந்த நகரின் ஒரு சிறிய பகுதி டிகேப் மாவட்டத்திலும் அமைந்துள்ளது. 2006ன் கணக்கெடுப்பின் படி அட்லான்டா நகரில் 486,411 மக்கள் வாழ்கிறார்கள்; அட்லான்டா புறநகரப் பகுதியையும் சேர்த்து மொத்தம் 5,138,223 மக்கள் வாழ்கிறார்கள்.\n\nஐக்கிய அமெரிக்காவின் தெற்கு பகுதியில் பல ஆண்டுகளாக முதன்மையாக விளங்கிய நகரங்களில் ஒன்றாக இருந்த அட்லான்டா, அண்மைக் காலத்தில் உலகளாவிய செல்வாக்கு பெற்ற நகரமாக மாறியுள்ளது. 2000 முதல் 2006 வரை அட்லான்டா மாநகரத்தின் மக்கள் தொகை 20.5% என்னும் அளவில் வளர்ந்தது; இதே காலப்பகுதியில் வேறு எந்தவொரு அமெரிக்க மாநகரமும் இந்த அளவு வளர்ச்சி பெறவில்லை. இந்த விரைவான மக்கள் தொகை வளர்ச்சி காரணமாக மாநகரப் பரப்பளவும் விரிவடைந்தது; அண்மைய ஆண்டுகளில் அட்லான்டா மாநகராட்சி இந்த பெருநகர விரிவை (urban sprawl) அடைந்திருந்த பொழுதும், இணக்கமான சுற்றுச்சூழலியல் கொள்கைகளும் கொண்டிருப்பதைச் சுற்றுச்சூழல் பாதுகாப்பு நிறுவனங்கள் பாராட்டுகின்றன.\n\nSection::::வரலாறு.\nஅட்லான்டா இன்று இருக்கும் இடத்தில் ஐரோப்பியர்கள் குடியேற்றத்துக்கு முன், கிறீக் மற்றும் செரோக்கீ மக்கள் இவ் இடத்தில் வாழ்ந்து வந்தார்கள். ஐக்கிய அமெரிக்க குடியரசுத் தோற்றத்துக்கு பிறகு, 1836இல், ஜோர்ஜியா மாநில சட்டமன்றம் (Georgia General Assembly) ஜோர்ஜியாவிலிருந்து அமெரிக்காவின் நடுப் பகுதிக்கு தொடர்வண்டிப் பாதை அமைக்க வாக்களித்து ஒப்புதல் அளித்தது. கண்ணீர்ப் பாதை என்று பின்னர் அழைக்கப்பட்ட நிகழ்வில், அங்கிருந்த படி பழங்குடி மக்களை வலுக்கட்டாயமாக துரத்திவிட்டு, இந்த தொடர்வண்டிப் பாதையை கட்ட தொடங்கினார்கள். முதலில் இப்பாதையின் கிழக்கு நிறுத்தம் அல்லது \"டெர்மினஸ்\" (Terminus) என்று கூறப்பட்ட பகுதி வளர்ச்சி அடைந்து, இன்றுள்ள அட்லான்டா பகுதி உருவானது. 1842இல் இந்த ஊருக்கு \"மார்த்தாஸ்வில்\" (Marthasville) என்று பெயர்வைக்கப்பட்டது. 1847இல் இந்நகரத்தின் பெயர் மீண்டும் \"அட்லான்டா\" என்று மாற்றப்பட்டது. மேலும் பல தொடர்வண்டிப் பாதைகள் இப்பகுதிகளில் அமையவே அட்லான்டாவின் மக்கள் தொகை இன்னும் கூடி வளர்ந்தது. 1860இல் இந்நகரத்தில் 7,741 மக்கள் குடியிருந்தார்கள்.\n\nஉள்நாட்டுப் போரில் அமெரிக்க மாநிலங்களின் கூட்டமைப்பில் ஒரு நடுச்சிறப்பான நகரமாக இருந்தது. கூட்டமைப்பு இராணுவத்துக்கு ஆயுதங்களை வழங்கும் ஒரு முக்கியமான, நடுவான நகரமாக, இருந்தது. 1864இல் ஐக்கிய அமெரிக்க படைத்துறை (இராணுவ) ஜெனெரல் வில்லியம் ஷெர்மன் அட்லான்டாவை நான்கு மாத முற்றுகைக்குப் பின் கைப்பற்றி, அந்நகரின் மருத்துவ மனைகள் வழிபாட்டுக் கோயில்களைத் தவிர மற்ற எல்லாக் கட்டடங்களை எரித்து தரைமட்டமாக்கச் செய்தார்\n\nஉள்நாட்டுப் போருக்கு பிறகு முன்னாள் அமெரிக்க கூட்டமைப்பு மாநிலங்களில் மீட்டுருவாக்கம் செய்யும்பொழுது அட்லான்டாவிலும் பொருளாதாரத்தை மீட்டுருவாக்கி, அடிமைகளாக முன்னாள் இருந்தவர்களின் விடுதலைக்கும் சில உரிமைகளும் கொடுக்கப்பட்டன. 1868ல் ஜோர்ஜியா மாநிலம் தலைநகரத்தை அட்லான்டாவுக்கு மாற்றப்பட்டது. 1865 முதல் 1880கள் வரை பல பள்ளிகள், பல்கலைக்கழகங்கள், மற்றும் நிறுவனங்கள் இந்நகரத்தில் உருவாக்கப்பட்டன.\n\nஇவ் வளர்ச்சியின் காரணமாக நிறைய பேர் அட்லான்டாவுக்கு வந்து இனக்குழு எதிர்ப்புகால் தொடங்கப்பட்டன. 1906இல் அட்லான்டா இனக்கலவரத்தில் 27 பேர் உயிரிழந்தனர். 1913ல் ஒரு வெள்ளை குழந்தை கொல்லப்பட்டார் என்று ஒரு யூத கடைக்காரர் லியோ ஃப்ராங்க்கை குற்றம்சாட்டி ஒரு வெள்ளைக்கார கூட்டம் இவரை படுகொலை செய்ததின் விளைவாக அட்லான்டாவின் பெரும்பான்மையான யூதர்கள் அட்லான்டாவிலிருந்து வெளியேறிப் போனார்கள்.\n\nஇரண்டாம் உலகப் போர் காலத்தில் அமெரிக்காவின் தென்கிழக்கு பகுதியின் படைத்துறை (இராணுவ) வீரர்கள் பயிற்சிக்காக அட்லான்டாவுக்கு வந்தார்கள். இதுனால் நிறைய போர் நிறுவனங்கள் அட்லான்டாவில் உருவாக்கப்பட்டு அட்லான்டாவின் பொருளாதாரம் வளர்ந்தது.\n\n1954ல் Brown v. Board of Education என்ற முக்கியமான நீதிமன்ற தீர்ப்பில் முன்னாள் \"தனித்தனி ஆனால் ஒன்று\" (separate but equal) சட்டங்களை மாற்றி அமெரிக்க சமூக உரிமை இயக்கம் தொடங்கப்பட்டது. இதுனால் அமெரிக்கா முழுவத்திலும், முக்கியமாய் தென் பகுதியில் புது இனப்பிரச்சினைகள் வந்தது. சமூக உரிமை இயக்கத்தில் அட்லான்டா ஒரு முக்கியமான நகரமாக இருந்தது. இந்நகரத்தில் மார்ட்டின் லூதர் கிங் பிறந்து வளந்து 1960களில் சமூக உரிமை போராட்டங்களை இங்கே நடத்தினார். இந்த காலத்தில் அமெரிக்க தென் பகுதியில் நிறைய வெள்ளை அரசியல்வாதிகள் பள்ளிகளை இனக்குழுக்கள் படி தனித்தனியாக இருக்கவேண்டும் என்று கூறும்பொழுது அட்லான்டா மாநகரத் தலைவர் ஐவன் ஆலன் மாநகராட்சி பள்ளிகளை ஒன்றாக படைத்தார். அட்லான்டாவின் சமூக உரிமை முன்னேற்றம் என்றால் மிக ஆப்பிரிக்க அமெரிக்கர்கள் அட்லான்டாவுக்கு வந்தார்கள். இன்று வரை \"அமெரிக்காவின் கறுப்பு தலைநகரம்\" என்று அட்லான்டா அழைக்கப்பட்டது.\n\n1990இல் பன்னாட்டு ஒலிம்பிக் சங்கம் அட்லான்டாவில் 1996 ஒலிம்பிக் விளையாட்டுக்கள் இருக்கும் என்று கூறியுள்ளார்கள். இதுக்காக அட்லான்டாவின் அரசு போக்குவரத்து, பூங்காக்கள், மைதானங்கள், கட்டடங்களை வளர்ச்சி செய்தார்கள். அட்லான்டா 1996 ஒலிம்பிக் போட்டிகளுக்கு முன் இரண்டு அமெரிக்க நகரங்களில் மட்டுமே ஒலிம்பிக் போட்டிகள் நடைபெற்றது.\n\nSection::::புவியியல்.\nஐக்கிய அமெரிக்காவின் தென்கிழக்கு பகுதியில் அமைந்த ஜோர்ஜியா மாநிலத்தின் வடமேற்கு பகுதியிலுள்ள அடலான்டாவின் பரப்பளவு 343 கி.மீ.². கடல் மட்டத்திலிருந்து 320 மீட்டர் உயரத்தில் அமைந்த அட்லான்டா டென்வருக்கு கிழக்கில் இருந்த பிரதான நகரங்களில் மிக உயரமானதாகும். அமெரிக்காவின் கிழக்குக் கண்டப்பிரிவு (Eastern Continental Divide) அட்லான்டா வழியாக போகிறது; இந்த பிரிவின் கிழக்கு விழும் மழை அட்லான்டிக் பெருங்கடலுக்கு பாய்கிறது, மேற்கு விழும் மழை மெக்சிகோ வளைகுடாவுக்கு பாய்கிறது. அட்லான்டா வடகிழக்கில் ஹால் மாவட்டத்தில் அமைந்த லெனியர் ஏரியிலிருந்து சாட்டஹூச்சி ஆறு அட்லான்டா வழியாக மெக்சிகோ வளைகுடாவுக்கு பாய்கிறது.\n\nஆப்பலேசிய மலைத்தொடரின் சிறுமலைகளுக்கு தென்கிழக்கின் பீட்மாண்ட் பீடபூமி பகுதியில் அட்லான்டா அமைந்துள்ளது.\nகோப்பென் வகைப்பாட்டு பிரகாரம் அட்லான்டா ஈரக் கீழ்வெப்ப (humid subtropical) காலநிலை பகுதியில் அமைந்துள்ளது. ஜூலை மிக வெப்பமான மாதமாகும்; சராசரியாக பகலில் 31 °C -க்கு மேல், இரவில் கிட்டத்தட்ட 19 °C வெப்பநிலை இருக்கும். மிகவும் குளிரான மாதம் ஜனவரி; இந்த மாதத்தில் சராசரியாக பகல், இரவு வெப்பநிலைகள் 10 °C, -2 °C. சில நாட்கள் வெய்யில்காலத்தில் 38 °C (100 °F) -க்கு மேல் போகும்; குளிர்காலத்தில் சில நாட்கள் இரவில் -6 °C -க்கு கீழே போகும். பல மாதங்களிலும் மழை பெய்யும்; சராசரியாக ஒரு ஆண்டில் 128 ச.மீ. அளவில் மழை, 5 ச.மீ. அளவில் பனித்தூவி விழும்.\n\nSection::::நகரப் பரவமைப்பு.\nஅட்லான்டாவில் டவுன்டவுன் (Downtown), மிட்டவுன் (Midtown), மற்றும் பக்ஹெட் (Buckhead) ஆகிய மூன்று பிரதான பகுதிகள் உள்ளன. இப்பகுதிகளில் அட்லான்டாவின் வியாபாரப் பகுதிகளும் வானளாவிகள் உள்ளன. புறநகரங்களிலும் \"பெரிமிட்டர் சென்டர்\" மற்றும் \"கம்பர்லன்ட்\" இரண்டு இடத்தில் உயர கோபுரங்கள் உள்ளன. டவுன்டவுனில் முதன்மையாக கட்டின கோபுரங்களும் சில புதுமையாக கோபுரங்களும் கட்டப்பட்டன. இப்பகுதியில் ஜோர்ஜியா மாநிலத்தின் அரசு கட்டடங்களும், ஜோர்ஜியா மாநிலப் பல்கலைக்கழகமும் உள்ளன. 191 பீச்ட்றீ கோபுரம், வெஸ்டின் பீச்ட்ரீ பிளாசா, சன்ட்ரஸ்ட் பிளாசா டவுன்டவுனின் சில பிரதான கோபுரங்கள் ஆகும். அமெரிக்காவின் பிரதான நகரங்களுடன் அட்லான்டாவின் மொத்த பூங்கா பரப்பளவு குறைவு, ஆனால் பீட்மாண்ட் பூங்கா, சாஸ்டெயின் பூங்கா, நூற்றாண்டு ஒலிம்பிக் பூங்கா மற்றும் வேறு சில பூங்காகள் உள்ளன.\n\n1980கள் முதல் வணிக நிறுவனங்கள் டவுன்டவுனின் வடக்கில் இருக்கும் மிட்டவுன் பகுதியுக்கு போக ஆரம்பித்தன. பேங்க் ஆஃப் அமெரிக்கா பிளாசா, அட்லான்டாவின் மிக உயரமான கட்டடமும் உலகில் 29ஆம் மிக உயரமான கோபுரம் இப்பகுதியில் உள்ளது. ஜோர்ஜியா தொழில்நுட்பப் பல்கலைக்கழகம், ஃபாக்ஸ் நாடகமன்றம் மிட்டவுன் பகுதியில் அமைந்துள்ளன.\n\nமிட்டவுன் பகுதியின் வடக்கில் அமைந்த பக்ஹெட் பகுதி அமெரிக்காவிலேயே மிகவும் செல்வம் மிகுந்த மக்கள் வசிப்பும் நகரங்களில் ஒன்றாகும். 1993ல் இப்பகுதி வழியாக ஜோர்ஜியா 400 நெடுஞ்சாலையை கட்டினத்துக்கு பிரகு பக்ஹெட் வேகமாக வளர்ந்தது. இப்பகுதியில் நிறைய கடைகள் உள்ளன; லெனக்ஸ் சதுக்கம் (Lenox Square), ஃபிப்ஸ் பிளாசா (Phipps Plaza), மற்றும் வேறு சில அங்காடிகள் (shopping malls) உள்ளன. வணிக நிறுவனங்களுக்கும் மக்கள் வசிப்புக்கும் பல உயர கோபுரங்கள் இப்பகுதியில் உள்ளன.\n\nஇந்த மூன்று பகுதியுக்கு தவிர 50க்கு மேலும் பகுதிகள் உள்ளன; இதில் சிலது புருக்ஹேவென் (Brookhaven), பேன்க்ஹெட் (Bankhead), சிறு ஐந்து திக்குக்கள் (Little Five Points), வர்ஜினியா-ஹைலன்ட் (Virginia-Highland) ஆகும்.\n\nSection::::மக்கள்.\n2006 கணக்கெடுப்பும் படி அட்லான்டா மாநகர மக்கள் தொகை 5,138,223 ஆகும். மதிப்பீட்டின் படி நகரத்திலேயே 486,411 பேர் வசிக்கிறார்கள். ஒரு சதுர கிலொமீட்டரில் 1,221 மக்கள் வசிக்கிறார்கள். நகர மக்களில் 59.39% ஆபிரிக்க அமெரிக்கர்கள், 33.22% வெள்ளை அமெரிக்கர்கள், 2.93% ஆசியர்கள், 0.18% அமெரிக்கப் பழங்குடி மக்கள், 0.04% பசிபிக் தீவு நாட்டிலிருந்து வந்தவர்கள், 1.99% வேறு இனங்கள் மக்கள், 1.24% பல இனங்கள் மக்கள். மக்கள் தொகையில் 6.49% இஸ்பானியர்கள் ஆவார். நூறு ஆண்களுக்கு 98 பெண்கள் உள்ளனர். 2000 முதல் இன்று வரை ஐக்கிய அமெரிக்காவின் பல பகுதிகளின் மிக வேகமாக வளரும் மாநகரம் அட்லான்டா மாநகரம் ஆகும். ஒரு குடும்பத்தின் நடுவாம் சம்பளம் $55,939; மக்களின் 24.4% வறுமை கோடுக்கு (Poverty line) கீழ் இருப்பார்கள்.\n\nஅட்லான்டாவில் ஆயிரக்கணக்கான சமய இல்லங்கள் உள்ளன. மக்களின் பெரும்பான்மை பிராடெஸ்டன்ட் கிறிஸ்தவர்கள் ஆகும்; இதில் பெரும்பான்மை பாப்டிஸ்ட் மற்றும் மெத்தடிஸ்ட் சபைகள் ஆகும். இஸ்பானிய மக்கள் பெரும்பான்மையாக கத்தோலிக் சபையில் உள்ளனர். பல ஆபிரிக்க-அமெரிக்க கிறிஸ்தவ ஆலயங்களும் அட்லான்டாவில் உள்ளன; புகழ் பெற்ற எபனீசர் பாப்டிஸ்ட் ஆலயத்தில் மார்ட்டின் லூதர் கிங் மேய்ப்பராக இருந்தார். அட்லான்டாவின் டுலூத் புறநகரத்தில் அட்லான்டா தமிழ் கிறிஸ்தவ சபை அமைந்தது. கிறிஸ்தவர்கள் தவிர, 120,000 யூதர்களும் 75,000 இஸ்லாமியர்களும் அட்லான்டாவில் வசிக்கிறார்கள். அட்லான்டா மாநகரத்தில் கிட்டத்தட்ட 35 மசூதிகள் உள்ளன.\n\nஅட்லான்டாவில் 69,000 தெற்காசியர்களும் வசிக்கிறார்கள். ஜோர்ஜியாவின் தமிழ் மக்கள் அட்லான்டா மாநகரத் தமிழ்ச் சங்கத்தை உருவாக்கி இச்சங்கம் ஆண்டுதோரும் தமிழர் விழாகளை கொண்டாடுகிறது. அட்லான்டாவில் சில இந்து கோயில்களும் உள்ளன. அட்லான்டா இந்து கோயில், இந்திய-அமெரிக்க பண்பாட்டுச் சங்கம், அட்லான்டா வேதக் கோயில், அட்லான்டா ஸ்ரீ சக்தி மந்திர் மற்றும் 2007இல் திறந்த அட்லான்டா சுவாமிநாராயண மந்திர் அட்லான்டா மாநகரில் சில புகழ்பெற்ற கோயில்கள் ஆகும்.\n\nSection::::பொருளாதாரம்.\nஅமெரிக்காவில் நியூயார்க் நகரம், ஹியூஸ்டன் ஆகிய நகரங்களுக்கு தவிர அட்லான்டாவில் மிக அதிகமாக ஃபார்சுன் 500 நிறுவனங்கள் (அமெரிக்காவில் 500 மிகப்பெரிய நிறுவனங்கள்) உள்ளன. கொக்கக் கோலா நிறுவனம், ஹோம் டிபோ, யூ.பி.எஸ்., மற்றும் பல பன்னாட்டு நிறுவனங்களின் அடித்தளங்கள் அட்லான்டா மாநகரில் அமைந்தன. 1,250 பன்னாட்டு நிறுவனங்களின் ஆபிஸ்கள் அட்லான்டாவில் உள்ளன.\n\nமிகவும் நிறையாக அட்லான்டா மக்களை தொழிலாக வைத்துக்கொள்கிற நிறுவனம் டெல்டா எயர்லைன்ஸ் ஆகும். டெல்டா மற்றும் எயர்ட்ரான் எயர்வேஸ் ஆகிய விமானசேவை நிறுவனங்கள் அட்லான்டா விமான நிலையத்தில் \"ஹப்\", அல்லது அடித்தளம் என்று குறிப்பிட்டதுக் காரணமாக இவ் விமான நிலையம் பயணிகளின் படி உலகில் மிகுந்த விமான நிலையமும் அட்லான்டா பொருளாதாரத்தில் ஒரு முக்கியமான நிறுவனமாகும்.\n\nபல வங்கிகளும் ஊடக நிறுவனங்களும் அட்லான்டாவில் இருக்கின்றன. அமெரிக்காவின் கூட்டாட்சி சேமவங்கி முறையில் (Federal Reserve System) 12 வங்கிகளில் அட்லான்டாவில் ஒன்று அமைந்துள்ளது. அமெரிக்காவின் 7ஆம் மிகப்பெரிய வங்கி சன்ட்ரஸ்ட் பேங்க்கின் அடித்தளம் அட்லான்டாவில் உள்ளது. டெட் டர்னர் 1970இல் அட்லான்டாவில் தொடங்கப்பட்ட டர்னர் ஒளிபரப்பு முறையின் சி.என்.என்., கார்ட்டூன் நெட்வர்க், டி.என்.டி., டி.பி.எஸ். சில புகழ்பெற்ற ஒளிபரப்பாளர்கள் ஆகும். அமெரிக்காவின் ஒரு மிகப்பெரிய ஊடக நிறுவனம், காக்ஸ் என்டர்பிரைசெஸ், அட்லான்டாவிலும் அமைந்துள்ளது.\n\nஅட்லான்டாவுக்கு கிழக்கில் இருக்கும் டிகேப் மாவட்டத்தில் நோய் கட்டுப்படுத்தல் மற்றும் தடைப்படுத்தல் மையங்கள் (Centers for Disease Control and Prevention) அமைந்துள்ளன. எமரி பல்கலைக்கழகத்துக்கு அருகில் இருக்கும் இம்மையங்களில் 15,000 பொறியியலாளர்கள், அறிவியலாளர்கள், மருத்துவர்கள், மற்றும் பலரும் வேலைப் பார்க்கிறார்கள்.\n\nSection::::போக்குவரத்து.\nஅட்லான்டாவுக்கு 16 கிமீ தெற்கில் இருக்கும் ஹார்ட்ஸ்ஃபீல்ட்-ஜாக்சன் பன்னாட்டு விமான நிலையம் அட்லான்டாவின் முக்கியமான விமான நிலையமும் உலகில் போக்குவரத்து மிகுந்த விமான நிலையமும் ஆகும். அட்லான்டா மாநகரத்தில் டிகேப்-பீச்ட்ரீ விமான நிலையம், ப்ரௌன் ஃபீல்ட் மற்றும் வேறு சில பொதுமக்கள் விமான நிலையங்களும் உள்ளன.\n\nபொதுமக்கள் போக்குவரத்துக்காக அட்லான்டா மாநகர விரைவான போக்குவரத்து துறை (Metropolitan Atlanta Rapid Transit Authority, அல்லது \"மார்ட்டா\") ஃபுல்டன் மற்றும் டிகேப் மாவட்டங்கள் முழுவதிலும் தொடர்வண்டிகளும் பேருந்துகளும் செயல்படுகிறது. அட்லான்டா மாநகரில் அதிக மக்கள் தொகை இருக்கும் காப், குவினெட், கிளேட்டன் ஆகிய மாவட்டங்கள் மார்ட்டாவுக்கு இணைக்கும் பேருந்துகளை செயல்படுகின்றன. வெளி ஊர்களுக்கு போகும் ஆம்ட்ராக் தொடர்வண்டி மற்றும் கிரேஹௌண்ட் பேருந்துகளும் அட்லான்டா வழியாக போகும்.\nஐ-75, ஐ-85, மற்றும் ஐ-20 ஆகிய மூன்று இடைமாநில நெடுஞ்சாலைகள் அட்லான்டா வழியாக போகும். ஐ-75 அட்லான்டாவை வடமேற்கில் டென்னசி மாநிலத்துக்கும் தெற்கில் மேகன் நகரத்துக்கும் புளோரிடா மாநிலத்துக்கும் இணைக்கும். ஐ-85 அட்லான்டாவின் வடகிழக்கில் தென் கரொலைனா மாநிலத்தையும் தென்மேற்கில் அலபாமா மாநிலத்தையும் இணைக்கும். ஐ-20 அட்லான்டாவை மேற்கில் அலபாமா மாநிலத்துக்கும் கிழக்கில் தென் கரொலைனா மாநிலத்துக்கும் இணைக்கும். மேலும் அட்லான்டாவை சுற்றி ஐ-285 ஒரு 63-மைல் நீள வட்டமாக அமைந்துள்ளது. அட்லான்டா மாநகரத்தில் வேறு சில முக்கியமான சாலைகள் தேசிய நெடுஞ்சாலை 78, ஜோர்ஜியா 400, ஐ-675 ஆகும். அட்லான்டா நடு பகுதியில் ஐ-75-உம் ஐ-85-உம் சேர்ந்து \"டவுன்டவுன் கனெட்கர்\" (Downtown Connector) என்றழைக்கப்பட்ட ஒரே வடக்கு-தெற்கு நெடுஞ்சாலையாக போகும். இச்சாலை உலகில் மிக அகலமான நெடுஞ்சாலைகளில் ஒன்றாகும்.\n\nSection::::பண்பாடு.\nஅட்லான்டாவில் பல அருங்காட்சியகங்கள் உள்ளன. வரலாற்றை பற்றி மார்ட்டின் லூதர் கிங் தேசிய வரலாறு இடம், அட்லான்டா வரலாறு மையம், அட்லான்டா சைக்லோராமா மற்றும் உள்நாட்டுப் போர் காட்சியகம், மற்றும் வேறு சில அருங்காட்சியகங்களை சுற்றுலா பயணிகள் பார்க்க முடியும். புதிய பெம்பர்ட்டன் ப்ளேஸ் என்றழைக்கப்பட்ட பகுதியில் உலகில் மிகப்பெரிய நீர்வாழ் உயிரினங்கள் காட்சிச்சாலை, ஜோர்ஜியா நீர்வாழ் உயிரினங்கள் காட்சிச்சாலையும் கொக்கக்-கோலா அருங்காட்சியகமும் 2005இல் கட்டப்பட்டன. அட்லான்டா நடு பகுதியிலிருக்கும் நிலக்கீழ் அட்லான்டா ஒரு முக்கியமான பொழுதுபோக்கு இடமும் பேரங்காடியும் ஆகும். உயர் கலை அருங்காட்சியகம், ஃபாக்ஸ் நாடகமன்றம், வுட்ரஃப் கலை மையம் போன்ற இடங்களில் சுற்றுலா பயணிகள் கலைகளை ரசிக்கமுடியும்.\n\nஅட்லான்டாவின் கிழக்கில் அமைந்த 513 மீட்டர் உயரமான கல் மலை உலகில் மிகப்பெரிய கருங்கல் மலைகளில் ஒன்றாகும். இந்த மலையில் படைத்த சித்திரவேலை ஓவியம் உலகில் மிகப்பெரிய சித்திரவேலை ஓவியமாகும். இந்த ஓவியத்தில் மூன்று கூட்டமைப்பு நாடுகளின் வீரர்கள் இருக்கின்றன. இதற்கு சுற்றியிருக்கும் கல் மலை பூங்கா, சாஸ்டெயின் பூங்கா, பீட்மாண்ட் பூங்கா மற்றும் வேறு சில பூங்காக்களில் பண்பாடு இலக்குக்கள் நடைபெறும்.\n\nஅட்லான்டா சிம்ஃபனி கூட்டிசை, அட்லான்டா பாடல் நாடகம் போன்ற குழுமங்கள் தொன்மை இசையை காட்டுக்கின்றன. 1980களிலும் 1990களிலும் அட்லான்டாவில் த பிளாக் குரோஸ், செவென்டஸ்ட், கலெக்டிவ் சோல் போன்ற பல ராக் இசை குழுமங்கள் தொடங்கப்பட்டன. இன்று அட்லான்டா ராப் இசையில் ஒரு முக்கியமான நகரம் ஆகும். அமெரிக்காவின் தெற்கு பகுதி ராப் இசை அட்லான்டாவில் முதன்மையாக தொடங்கப்பட்டது. க்ரங்க் மற்றும் ஸ்னாப் ராப் இசை வகைகள் அட்லான்டாவில் தொடங்கப்பட்டன. ஔட்கேஸ்ட், ஜெர்மெய்ன் டுப்ரீ, டி.ஐ., லில் ஜான், லூடக்கிரிஸ், சோல்ஜ பாய் போன்ற புகழ்பெற்ற ராப் இசை கலைஞர்களும் குழுமங்களும் அட்லான்டாவிலிருந்து வெளிவந்தன.\n\nSection::::விளையாட்டு.\nஅமெரிக்காவின் நாலு பிரதான வல்லுனர் விளையாட்டுச் சங்கங்களிலும் ஒரு அணி அட்லான்டாவில் உள்ளது. என். பி. ஏ.-யின் அட்லான்டா ஹாக்ஸ் கூடைப்பந்தாட்ட அணி, என்.எஃப்.எல்.-இன் அட்லான்டா ஃபால்கன்ஸ் அமெரிக்கக் காற்பந்தாட்ட அணி, எம்.எல்.பி.-யின் அட்லான்டா பிரேவ்ஸ் பேஸ்பால் அணி மற்றும் என்.எச்.எல்.-இன் அட்லான்டா திராஷர்ஸ் பனி ஹாக்கி அணி ஆகிய அணிகள் அட்லான்டாவில் விளையாடுகின்றன. ஜோர்ஜியா டோம் கட்டடத்தில் அட்லான்டா ஃபால்கன்ஸ் போட்டிகள் மற்றும் வேறு பல அமெரிக்கக் காற்பந்தாட்டப் போட்டிகள் நடைபெறுகின்றன. ஜோர்ஜியா டோம் பக்கத்தில் அமைந்த ஃபிலிப்ஸ் அரீனாவில் அட்லான்டா ஹாக்ஸ், அட்லான்டா திராஷர்ஸ், டபிள்யூ.என்.பி.ஏ.-யின் அட்லான்டா டிரீம் பெண்களின் கூடைப்பந்தாட்ட அணி போட்டிகள் மற்றும் கச்சேரிகள் நடைபெறுகின்றன. அட்லான்டா பிரேவ்ஸ் பேஸ்பால் போட்டிகள் 1996 ஒலிம்பிக் போட்டிகளுக்காக கட்டப்பட்ட டர்னர் ஃபீல்ட் மைதானத்தில் நடைபெறுகின்றன.\nஅட்லான்டாவில் கல்லூரி விளையாட்டுக்களும் பிரபலமானதாகும். பல அட்லான்டா மக்கள் ஜோர்ஜியா டெக், யூ.ஜி.ஏ. கல்லூரி விளையாட்டுக்களை ரசிப்பார்கள். இவ் இரண்டு பல்கலைக்கழக விளையாட்டு அணிகள் இடையில் புகழ்பெற்ற எதிரிடை உள்ளன. ஜோர்ஜியா தொழில்நுட்பப் பல்கலைக்கழகத்தில் பாபி டாட் மைதானத்தில் இப்பல்கலைக்கழகத்தின் காற்பந்தாட்ட போட்டிகள் நடைபெறுகின்றன; அலெக்சாண்டர் நினைவகக் காலிசியத்தில் கூடைப்பந்த்தாட்டம், கைப்பந்தாட்டப் போட்டிகள் நடைபெறுகின்றன. யூ.ஜி.ஏ. விளையாட்டுக்களை பார்க்கிறதுக்கு நிறைய அட்லான்டா மக்கள் 117 கிமீ தூரத்தில் அட்லான்டா வடகிழக்கில் அமைந்த ஏத்தன்ஸ் நகரத்துக்கு செல்லுவார்கள். என்.சி.ஏ.ஏ.-யின் பீச் போல் காற்பந்தாட்டப் போட்டியும் ஆண்டுதோரும் ஜோர்ஜியா டோம் கட்டடத்தில் நடைபெறுகிறது.\n\nSection::::கல்வி.\nஜோர்ஜியா தொழில்நுட்பப் பல்கலைக்கழகம், எமரி பல்கலைக்கழகம், ஜோர்ஜியா மாநிலப் பல்கலைக்கழகம் உள்ளிட அட்லான்டாவில் 30க்கு மேல் பல்கலைக்கழகங்களும் கல்லூரிகளும் உள்ளன. அட்லான்டா பல்கலைக்கழக மையத்தில் நாலு வரலாற்றில் ஆபிரிக்க அமெரிக்க கல்லூரிகள் -- மோர்ஹவுஸ் கல்லூரி, ஸ்பெல்மன் கல்லூரி, க்ளார்க் அட்லான்டா பல்கலைக்கழகம் மற்றும் இடைமதப்பிரிவு இறையியல் மையம்—உள்ளன. ஜான் மார்ஷல் சட்டக்கல்லூரி, தெற்கு பலதொழில்நுட்ப மாநிலப் பல்கலைக்கழகம், அக்னெஸ் ஸ்காட் கல்லூரி, ஓகில்தார்ப் பல்கலைக்கழகம் வேறு சில அட்லான்டாவில் அமைந்த கல்லூரிகள் ஆகும்.\n\nஅட்லான்டா பொது பள்ளிகளில் 49,773 மாணவர்கள் படிக்கிறார்கள். இந்த முறை 20 உயர்பள்ளிகள், 16 நடுப்பள்ளிகள், மற்றும் 58 அடிப்படை பள்ளிகளை செயல்படுகிறது. பொது பள்ளி முறை ஒரு வானொலி ஒலிபரப்பும் ஒரு தொலைக்காட்சி ஒளிபரப்பும் செயல்படுகிறது. அட்லான்டா மாநகரில் சில தனியார் பள்ளிகளும் உள்ளன. வுட்வர்ட் அகாடெமி, வெஸ்ட்மின்ஸ்டர் பள்ளி, அட்லான்டா மாநகர கிறிஸ்தவ பள்ளி போன்ற தனியார் பள்ளிகளில் சில அட்லான்டா குழந்தைகள் படிக்கிறார்கள்.\n\nSection::::அரசியலும் நீதியும்.\nதலைவர்-சபை பொறுப்பில் அட்லான்டா அரசு உருவாக்கப்பட்டது. தற்போது பதவியிலுள்ள மாநகரத் தலைவி ஷர்லி ஃபிராங்க்லின் உள்ளிட 1973 முதல் இன்று வரை பல அட்லான்டா மாநகரத் தலைவர்கள் ஆபிரிக்க-அமெரிக்கர்களாக இருக்கிறார்கள். 15 உறுப்பினர்கள் உள்ளிட மாநகரச் சபையில் அட்லான்டாவின் 12 ஆட்சிப் பகுதிகளுக்கு ஒரு உறுப்பினர் மற்றும் மீதி மூன்று \"at-large\" உறுப்பினர்கள் உள்ளனர். ஜோர்ஜியா மாநில சட்டச்சபையும் அட்லான்டாவில் ஜோர்ஜியா தலைநகர கட்டடத்தில் உள்ளது. மாநில ஆளுனரின் வீட்டும் பக்ஹெட் பகுதியில் உள்ளது.\n2005இல் அட்லான்டாவில் 2004 குறைந்து 90 பேர் கொல்லப்பட்டார்கள். ஆனால் வேறு அமெரிக்க நகரங்களுட அட்லான்டாவின் கொலை வீதம் ஒறு அளவு உயரமானது. 250,000 மக்கள் தொகையுக்கு அதிகமான அமெரிக்க நகரங்களில் அட்லான்டாவின் கொலை வீதம் 12ஆம் மிக அதிகமானது ஆகும்.\n\nஅட்லான்டா மாநகரப் புள்ளியியற் பரப்பளவில் 140 ஊர்களும் நகரங்களும் 28 மாவட்டங்களும் உள்ளன.\n\nSection::::ஊடகம்.\nஅட்லான்டாவின் முக்கியமான நாளிதழ் அட்லான்டா ஜர்னல்-கான்ஸ்டிட்டூசன் ஆகும். இந்த நாளிதழ் முன்னாள் இரண்டு இதழ்களாக இருந்து 1982இல் ஒன்றாக சேர்ந்தது. இது தவிர கிரியேட்டிவ் லோஃபிங், அட்லான்டா நேஷன் போன்ற வேறு வார இதழ்களும் நாளிதழ்களும் அச்சிலுள்ளன.\n\nபல தொலைக்காட்சி நிறுவனங்கள் அட்லான்டாவில் ஒளிபரப்பு செய்கின்றன. 2,310,490 வீடுகள் உள்ளிட அட்லான்டா மாநகரம் அமெரிக்காவில் 8ஆம் தொலைக்காட்சி குறிப்பிட்ட சந்தை மண்டலம் ஆகும். WSB, WAGA, WXIA போன்ற பல உள்ளூர் தொலைக்காட்சி நிறுவனங்கள் தவிர சிஎன்என், கார்ட்டூன் நெட்வர்க், டிஎன்டி போன்ற டர்னர் ஒளிபரப்பு முறையின் சலக்கங்களும் அட்லான்டாவிலிருந்து ஒளிபரப்பு செய்கின்றன. வானிலை சலக்கமும் அட்லான்டாவில் உள்ளது. பல பேச்சு, செய்தி, இசை வானொலி சலக்கங்களும் அட்லான்டாவில் இயக்குகின்றன. நீல் போர்ட்ஸ் மற்றும் கிளார்க் ஹவர்ட் அட்லான்டாவிலிருந்து ஒலிபரப்பு செய்து அமெரிக்கா முழுவதிலும் இவர்களை கேட்கமுடியும்.\n\n"}
{"id": "40667", "url": "https://ta.wikipedia.org/wiki?curid=40667", "title": "ச. சாமிவேலு", "text": "ச. சாமிவேலு\n\nசாமிவேலு சங்கிலிமுத்து (\"S. Samy Vellu\") (பிறப்பு: மார்ச் 8, 1936) மலேசிய இந்திய காங்கிரஸின் முன்னாள் தலைவர். இவர் 1979ஆம் ஆண்டில் இருந்து 2010ஆம் ஆண்டு வரை அக்கட்சியின் தலைவர் பதவியில் இருந்து சேவை ஆற்றியுள்ளார். டத்தோ ஸ்ரீ சாமிவேலு மலேசிய அமைச்சரவையில் 29 ஆண்டுகள் மூத்த அமைச்சராக இருந்து பதவி வகித்தவர்.\n\nதகவல் தொழில்நுட்பம், பொதுப் பணி போன்ற முக்கியமான துறைகளின் அமைச்சராகப் பதவி வகித்தவர். நீண்ட காலம் மலேசிய அமைச்சரவையில் இருந்தவர் எனும் சாதனையும் இவருக்கு உண்டு. இவருடைய அரசியல் வாழ்க்கையில் சாதனைகளும் சோதனைகளும் உள்ளன.\n\nசாமிவேலு 1963ல் இருந்து மலேசிய வானொலி, மலேசியத் தொலைக்காட்சியில் பல ஆண்டுகள் தமிழ்ச் செய்தி அறிவிப்பாளராகவும், மலேசியத் தகவல் இலாகாவில் நாடகக் கலைஞராகவும் பணியாற்றி இருக்கிறார். இவர் ஒரு தமிழ்மொழி ஆர்வலர்.\n\n1974 ஆம் ஆண்டில் சுங்கை சிப்புட் தொகுதியின் இடைக்காலத் தேர்தலில் போட்டியிட்டு மலேசிய நாடாளுமன்றத்திற்குத் தேர்வு செய்யப் பட்டார். \n2008 ஆம் ஆண்டு மலேசியப் பொதுத் தேர்தலில், தன்னுடைய சுங்கை சிப்புட் நாடாளுமன்றத் தொகுதியில் ஜெயக்குமார் தேவராஜிடம் தோல்வி அடைந்தார். அந்தப் பொதுத் தேர்தல் மலேசிய சரித்திரத்தையே மாற்றி அமைத்தது\n\nSection::::இளம் வயதில் நாட்டுப்பற்று.\n1960களில் இந்தோனீசியாவுக்கும் மலேசியாவுக்கும் இடையிலான அரசியலில் ஓர் இறுக்க நிலை ஏற்பட்டது. அப்போது இந்தோனீசியாவை அதிபர் சுகர்ணோ ஆட்சி செய்து வந்தார். மலாய்க்காரர்கள் வாழும் நாடுகள் எல்லாம் இந்தோனீசியாவிற்குச் சொந்தம் என்று பிரகடனம் செய்தார். \"Ganyang Malaysia\" எனும் வாசகங்களிப் பயன் படுத்தி ’மலேசியாவை நசுக்குவோம்’ என்று தீவிரம் காட்டினார்.\n\nமலேசியாவிற்குள் இந்தோனேசியப் படைகள் தரை இறங்கின. உலக அரசியல் அரங்கில் ஒரு பதற்ற நிலை ஏற்பட்டது. அந்தக் கட்டத்தில் சாமிவேலு, கோலாலம்பூரில் இருந்த இந்தோனீசிய தூதரகத்தின் கொடிக் கம்பத்தில் ஏறி இந்தோனேசிய நாட்டுக் கொடியைக் கீழே இறக்கி எரித்தார்.\n\nஅவருடைய நாட்டுப் பற்றின் மூலம் அவரது புகழ் மலேசியா முழுமையும் பரவத் தொடங்கியது. மலேசிய ஆங்கில, மலாய், சீன, தமிழ் நாளேடுகள் அவரைப் பெரிதும் புகழ்ந்தன.\n\nSection::::குடும்ப ஏழ்மை நிலை.\nசங்கிலிமுத்து, அங்கம்மாள் தம்பதியருக்கு மூத்த மகனாக ஜொகூர் மாநிலத்தில் குளுவாங் நகருக்கு அருகில் இருந்த செங்கமலை ரப்பர் தோட்டத்தில் பிறந்தார்.\n\nதனது ஐந்தாவது வயதில் ஜொகூர் மாநிலத்தை விட்டு சிலாங்கூர் மாநிலத்தில் இருந்த எல்மினா தோட்டத்திற்குப் பெற்றோருடன் வந்தார். தாய் தந்தையருக்கு பால் மரம் சீவும் வேலைகலில் உதவி செய்தார்.\n\nபின்னர், இவருடைய குடும்பம் நிலக்கரிச் சுரங்க நகராக விளங்கும் பத்து ஆராங்கிற்கு குடி பெயர்ந்தது. பத்து ஆராங்கிற்கு குடி வந்த பின்னரும் அவருடைய குடும்பத்தின் ஏழ்மை நிலையில் எந்தவித மாற்றமும் ஏற்படவில்லை. ஏழ்மை தொடர்ந்து வந்தது.\n\nSection::::சுருட்டு சுற்றும் வேலை.\nபத்து ஆராங்கிற்கு அருகில் ரவாங் நகரம் உள்ளது. அந்த நகரத்தில் இயங்கி வந்த கிளைவ் ஆங்கிலப் பள்ளியில் சேர்ந்து படிப்பைத் தொடர்ந்தார். நான்காம் வகுப்பு வரை தான் பயின்றார். அதன் பின்னர் குடும்பத்தின் வறுமை அவருடைய வாழ்க்கையைத் திசைத் திருப்பியது.\n\nஅவரால் படிப்பைத் தொடர முடியாத ஒரு சூழ்நிலை ஏற்பட்டது. குடும்பத்தின் ஏழ்மை நிலை அவரை மேலும் மோசமாக்கியது. வேறு வழி இல்லாமல், அந்தச் சின்ன வயதிலேயே குடும்பத்திற்கு உதவியாக வேலை செய்ய வேண்டிய கட்டாய நிலை ஏற்பட்டது.\n\nSection::::அலுவலகப் பையன் வேலை.\nமோகினி சுருட்டு நிறுவனத்தில் சுருட்டு சுற்றும் வேலையில் சேர்ந்தார். புகையிலையின் வாடை அவருக்கு ஒத்து வரவில்லை. வேலையை விட்டு விக வேண்டிய நிலைமை.\n\nபிறகு, பத்து ஆராங்கில் உள்ள ‘மலாயன் கொலிரியர்ஸ்’ எனும் நிறுவனத்தில் அலுவலகப் பையனாக வேலைக்குச் சேர்ந்தார். குடும்பச் சுமையைக் குறைப்பதற்காகப் படிக்கும் வயதில் அலுவலகத்தில் எடுபிடி வேலைகளையும் செய்து உள்ளார். இரவு வகுப்புகளில் சேர்ந்து படிப்பைத் தொடர்ந்தார்.\n\nSection::::தாயார் அங்கம்மாள் இறப்பு.\nசாமிவேலுவின் கடின உழைப்பு மலாயன் கொலிரியர்ஸ் நிர்வாகத்தைப் பெரிதும் கவர்ந்தது. அதனால் அவருக்கு எழுத்தர் வேலை வழங்கப் பட்டது. அந்த வேலையில் அவர் சிறிது காலம் பணிபுரிந்தார்.\n\n1950 ஆம் ஆண்டு நவம்பர் 7-இல் அவருடைய தாயார் அங்கம்மாள் இயற்கை எய்தினார். தாயாரின் இழப்பு அவரைப் பெரிதும் பாதித்தது. அதன் பின்னர், அவர் அங்கு இருக்க விரும்பவில்லை. 1951-இல் பத்து ஆராங் நகரையே விட்டு கோலாலம்பூருக்கு வந்து சேர்ந்தார்.\n\nSection::::சமையல்காரருக்கு உதவியாளர் வேலை.\n1951-இல் கோலாலம்பூரில் செந்தூல் பகுதியில் உள்ள ஓர் உணவுக் கடையில் சமையல்காரருக்கு உதவியாளராகச் சிறிது காலம் வேலை பார்த்தார். அந்தக் காலகட்டத்தில் கோலாலம்பூரில் ஸ்ரீ ஜெயா பேருந்து நிறுவனம் செயல்பட்டு வந்தது. உதவிச் சமையல்காரர் வேலையை விட்டு விட்டு ஸ்ரீ ஜெயா நிறுவனத்தில் சேர்ந்து பேருந்து உதவியாளராக வேலை செய்தார்.\n\nஅங்கு வேலை செய்கின்ற காலத்தில் அவருக்கு வேதவனம் கட்டடக் கலைஞர் நிறுவனத்தில் அலுவலக உதவியாளராகப் பணி புரியும் புதிய வேலையும் கிடைத்தது. இந்த வேலை தான் சாமிவேலுவின் வாழ்க்கையையே மாற்றி அமைத்தது.\n\nSection::::தந்தையார் சங்கிலிமுத்து மரணம்.\nவேலை நேரங்கள் போக ஓய்வு நேரங்களில் கோவிந்தசாமி என்பவரின் துணையுடன் கட்டடக்கலை நுணுக்கங்களைக் கற்றுக் கொண்டார். கட்டட வரைபடத் துறையில் பயிற்சியாளராகவும் சேர்ந்து தன்னுடைய கல்வி நிலையை வளர்த்துக் கொண்டார்.\n\nதந்தையார் சங்கிலிமுத்து 1957ஆம் ஆண்டு மே மாதம் 27ஆம் தேதி மறைந்த போது சாமிவேலுவின் வயது 21. இக்கட்டத்தில் சகோதரர்களையும் சகோதரிகளையும் பாதுகாக்க வேண்டிய முழுப் பொறுப்பு சாமிவேலுவின் தோளில் விழுந்தது.\n\nSection::::அரசியல் வாழ்க்கை.\nSection::::பத்து கேவ்ஸ் ம.இ.கா. கிளை.\nகுடுமபத்தின் மீது காட்டிய அதே அக்கறையை, கடமை உணர்வைப் பின்னர் சமுதாயத்தின் மீதும் செலுத்த வேண்டிய பொறுப்பு சாமிவேலுவுக்கு வாய்த்தது. 1960 ஆம் ஆண்டில் பத்து கேவ்ஸ் ம.இ.கா. கிளையில் உறுப்பினராகச் சேர்ந்தார். பின்னர், அக்கிளையின் செயலாளராகப் பொறுப்பேற்றார்.\n\n1964 ஆம் ஆண்டில் ம.இ.கா. மத்திய செயலவையில் இடம் பிடித்தார். அத்துடன் அவர் ம.இ.கா. தேசிய கலாசாரப் பிரிவுத் தலைவராகவும் அப்போதைய தேசியத் தலைவர் துன் சமபந்தனால் நியமிக்கப் பட்டார்.\n\nSection::::கட்டடக்கலைத் தேர்வு.\nபொது வாழ்க்கையிலும் அரசியலிலும் தீவிரமாக ஈடுபட்ட கால கட்டத்திலேயே சாமிவேலு தனது கல்வித் தகுதியையும் பெருக்கிக் கொண்டார். லண்டனுக்குச் சென்று \"Royal Institute of British Architects\" எனும் அரச பிரித்தானிய கட்டடக்கலைக் கழகத்தில் கட்டடக்கலைத் தேர்வு எழுதி வல்லுநராகத் தாயகம் திரும்பினார். அந்தத் துறையிலேயே தொழில் புரியவும் தொடங்கினார்.\n\nஅரசியலில் சிலாங்கூர் மாநிலத் தலைவராகவும், தேசிய உதவித் தலைவராகவும் தொடர்ந்து தேசியத் துணைத் தலைவராகவும் கடுமையான போட்டிகளுக்கு இடையில் போட்டியிட்டு வெற்றி பெற்றார். 1974-இல் முதல் முறையாகச் சுங்கை சிப்புட் நாடாளுமன்றத் தொகுதியில் போட்டியிட்டு வெற்றி பெற்றார்.\n\nSection::::டான்ஸ்ரீ மாணிக்கவாசகம் மறைவு.\n1978-இல் துணையமைச்சராக நியமிக்கப் பட்டார். அதற்கு மறு ஆண்டில் அதாவது 1979-இல் முழு அமைச்சராகத் தகுதி உயர்த்தப் பட்டார். 1979 அக்டோபர் 12-இல் டான்ஸ்ரீ மாணிக்கவாசகம் மறைவிற்குப் பின் சாமிவேலு தேசியத் தலைவராகப் பொறுப்பேற்றார்.\n\nதொடர்ந்து மலேசிய அமைச்சரவையில் பொதுப்பணி அமைச்சராகவும், 1990 முதல் 1995 வரை எரிசக்தி தொலைத் தொடர்பு அஞ்சல் துறை அமைச்சராகவும் பணி புரிந்தார். அரசாங்கத்தின் தூதுக்குழுக்களில் இடம் பெற்ற சாமிவேலு உலகின் பல நாடுகளுக்கு மலேசியாவைப் பிரதிநிதித்து சென்றுள்ளார்.\n\nSection::::டத்தோ விருது.\n1979 ஆம் ஆண்டு சிலாங்கூர் மாநில சுல்தான் இவருக்கு ‘டத்தோ’ விருதை வழங்கினார். 1980-இல் ஜொகூர் மாநில சுல்தானும் இவருக்கு டத்தோ விருதை வழங்கிச் சிறப்பு செய்துள்ளார்.\n\n1982-இல் கொரியக் குடியரசு சாமிவேலுவுக்கு கொரிய அரச சேவை விருதை வழங்கியது. 1982-இல் இத்தாலிய அரசாங்கம் இத்தாலிய உயரிய அரசு சேவை விருதை வழங்கிக் கௌரவம் செய்துள்ளது. 1987-இல் உலக மாமனிதர் எனும் கௌரவ விருதை அமெரிக்க அரசாங்கம் வழங்கியது.\n\nSection::::டாக்டர் பட்டம்.\nஅப்போதைய பிரதமர் துன் (டத்தோ ஸ்ரீ) டாக்டர் மகாதீர் தலைமையில் செயல்பட்ட அமைச்சரவை பினாங்கு பாலத்தைக் கட்டி முடிக்கும் பொறுப்பைச் சாமிவேலுவிடம் வழங்கியது. அதன்படி 1985 செப்டமபர் 14-இல் 13.4 கி.மீ. தூரமுள்ள பினாங்கு பாலம் கட்டி முடிக்கப் பட்டது. இந்தப் பாலம் உலகின் நான்காவது நீளப் பாலமாக இருந்து வருகிறது.\n\n1989 ஆம் ஆண்டு பேராக் சுல்தான் தன் 61ஆம் பிறந்த நாளில் சாமிவேலுவிற்கு ‘டத்தோ ஸ்ரீ’ எனும் விருதை வழங்கிச் சிறப்பு செய்துள்ளார். அதே ஆண்டு இந்தியாவின் புகழ் பெற்ற அண்ணாமலை பல்கலைக்கழகத்தின் வைர விழாக் கொண்டாட்டத்தின் போது சாமிவேலுவிற்கு டாக்டர் பட்டம் வழங்கிக் கௌரவிக்கப் பட்டது.\n\n2001 ஆம் ஆண்டில் தமிழகத் தலைநகர் சென்னையில் கலைஞர் கருணாநிதி, தமிழக முரசொலி அறக்கட்டளையின் சார்பில் சாமிவேலுவிற்கு ‘கலைஞர் விருது’ வழங்கிச் சிறப்பு செய்தார்.\n\nSection::::பொது.\nஇவருடைய மனைவியின் பெயர் டத்தின் ஸ்ரீ இந்திராணி. இவர் சமூக அரசியல் கழகங்கள், அரசு சாரா இயக்கங்களின் தொண்டூழியச் சேவைகளில் தன்னை ஐக்கியப் படுத்திக் கொண்டு செயல் பட்டு வருகிறார். டத்தோ ஸ்ரீ சாமிவேலு தம்பதியினருக்கு வேல்பாரி (பிறப்பு:1965) எனும் ஒரு மகன் உள்ளார்.\n\nவேல்பாரி சர்ச்சைக்குரிய மலேசிய இந்தியர்களின் மைக்கா ஹோல்டிங்ஸ் நிதி நிறுவனத்தை நடத்தி வருகிறார். ஷீலா நாயர், (பிறப்பு:1976) டத்தோ ஸ்ரீ சாமிவேலு தம்பதியினரின் மருமகள் ஆவார்.\n\n2008 ஆம் ஆண்டில், ம.இ.கா.வின் மாஜு கல்வி வளர்ச்சிக் கழகத்தின் (\"Maju Institute of Education Development (MIED)\") நிர்வாக இயக்குநர் சித்திரகலாவின் மீது ஊழல் குற்றச்சாட்டு தொடரப் பட்டது. அந்தக் குற்றச் சாட்டை மறுத்த சித்திரகலா, ம.இ.கா தலைவர்களின் மீதே திருப்பிக் குற்றம் சாட்டினார். இப்போது அந்த வழக்கு நீதிமன்றத்திற்கு வெளியே சமரசம் கண்டுள்ளது.\n\nSection::::அரசியல் சர்ச்சைகள்.\n2000 ஆம் ஆண்டுகளில் மலேசிய இந்தியர்களின் ஒரே பிரதிநிதியாக டத்தோ ஸ்ரீ சாமிவேலு தம்மைப் பிரகடனப் படுத்திக் கொண்டது ஒரு தவறான வியூகம் என்று மலேசிய அரசியல் ஆய்வாளர்கள் கருதுகின்றனர். இருப்பினும், இவர் மீது ஒரு சில ஊழல் குற்றச்சாட்டுகள் தொடர்பு படுத்தப்பட்டன.\n\nஅரசாங்கம் மலேசிய இந்தியர்களுக்கு வழங்கிய மான்யத் தொகைகள் முறையாகப் போய்ச் சேரவில்லை எனும் குற்றச்சாட்டுகளும் அவர் மீது சுமத்தப் பட்டன.\n\nSection::::அரசியல் ஆய்வாளர்கள் கருத்து.\nமலேசியாவின் பல சர்ச்சைக்குரிய இந்திய பிரச்னைகளில் இவர் தலையிட்டுத் தீர்வு காண முயற்சி செய்தார். ஆனால், சரியான தீர்வுகளைக் காண முடியவில்லை. அவரின் கீழ் பணிபுரிந்தவர்கள் அவரையே மோசம் செய்து விட்டனர் என்று அரசியல் ஆய்வாளர்கள் கருத்து சொல்கின்றனர்.\n\nநவம்பர் 25, 2007ல் வெடித்த மலேசிய இந்திய மக்கள் போராட்டமும் அதனை டத்தோ ஸ்ரீ சாமிவேலு தீர்வு காணக் கையாண்ட முறைகளும் இந்திய மலேசியர்களை அவருக்கு எதிராகத் திருப்பி விட்டன.. அதனால், சாமிவேலுவின் அரசியல் எதிர்காலமும் பாதிப்பு நிலையை அடைந்தது.\n\nSection::::மலேசிய இந்தியர்களின் எதிர்ப்பு அலை.\nபின்னர், மார்ச் 8, 2008ல் நடந்த பொதுத் தேர்தலில் சுங்கை சிப்புட் நாடாளுமன்றத் தொகுதியில் மக்கள் நீதிக்கட்சியின் சார்பாகப் போட்டியிட்ட மரு. ஜெயக்குமார் தேவராஜிடம் சாமிவேலு தோல்வி கண்டார். அதன் விளைவாக, நாடாளுமன்ற உறுப்பியத்தையும் அமைச்சர் பொறுப்பையும் இழந்தார்.\n\nஇவர் தலைமையில் இயங்கிய மலேசிய இந்திய காங்கிரஸ் கட்சியும் இத்தேர்தலில் தோல்வி அடைந்தது. அது மட்டும் இல்லை. ஆளும் கட்சியில் இருந்த பாரிசான் நேசனல், மலேசியாவில் நான்கு மாநிலங்களை எதிர்க்கட்சிகளிடம் பறி கொடுத்தது. ம.இ.கா. பாரிசான் நேசனல் கூட்டணியின் பங்காளிக் கட்சியாகும்.\n\n"}
{"id": "40671", "url": "https://ta.wikipedia.org/wiki?curid=40671", "title": "இண்டியானாபொலிஸ்", "text": "இண்டியானாபொலிஸ்\n\nஇண்டியானபொலிஸ் அமெரிக்காவின் இந்தியானா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 785,597 மக்கள் வாழ்கிறார்கள்.\n"}
{"id": "40672", "url": "https://ta.wikipedia.org/wiki?curid=40672", "title": "பாஸ்டன்", "text": "பாஸ்டன்\n\nபாஸ்டன் (இலங்கை வழக்கு: பொஸ்ரன்) அமெரிக்காவின் மஸ்ஸாசூசெட்ஸ் மாநிலத்தின் தலைநகரம் ஆகும். மக்கள்தொகையின்படி ஐக்கிய அமெரிக்காவின் மாசச்சூசெட்ஸ் பொதுநலவாயத்தின் மிகப் பெரும் நகரமாக பாஸ்டன் விளங்குகின்றது. மாசச்சூசெட்சில் கவுன்டி அரசு 1999இல் கலைக்கப்படும் வரை பாஸ்டன் சஃபோக் கவுன்ட்டியின் தலைமையிடமாகவும் இருந்தது. பரப்பளவில் அமைந்துள்ள இந்த நகரத்தின் மக்கள்தொகை 2014இல் 655,884 உடன் நியூ இங்கிலாந்தின் மிகப் பெரும் நகரமாகவும் உள்ளது. ஐக்கிய அமெரிக்காவில் 24வது பெரிய நகரமாக உள்ளது. இதனை மையமாகக் கொண்ட பெருநகர பாஸ்டன் மக்கள்தொகை 4.7 மில்லியனாக உள்ளது.\n\nஐக்கிய அமெரிக்காவின் பழமையான நகரங்களில் ஒன்றான பாஸ்டன், \"சாமுத் மூவலந்தீவில்\" 1630இல் இங்கிலாந்திலிருந்து புலம்பெயர்ந்த தூய்மையாளர்களால் நிறுவப்பட்டது. பாஸ்டன் படுகொலை, பாஸ்டன் தேநீர் கொண்டாட்டம், பங்கர் ஹில் சண்டை, பாசுடன் முற்றுகை போன்ற அமெரிக்கப் புரட்சியின் பல முக்கிய நிகழ்வுகள் இங்கு நடந்தேறியுள்ளன. பெரிய பிரித்தானியாவிடமிருந்து அமெரிக்கா விடுதலை பெற்ற பிறகும் இந்த நகரம் முதன்மைத் துறைமுகமாகவும் தயாரிப்பு மையமாகவும் விளங்கியது; கல்வி மற்றும் பண்பாட்டு மையமாகவும் விளங்கி வருகின்றது. கடலடி நிலமீட்பு மற்றும் நகராட்சி ஒன்றிணைப்பு மூலமாக பாஸ்டன் சாமுத் மூவலந்தீவிற்கப்பாலும் விரிவடைந்து வந்துள்ளது. வரலாற்றுச் சிறப்பு மிக்க நகரமாக சுற்றுலாப் பயணிகளைக் கவர்ந்து வருகின்றது; பானுவல் கூடம் மட்டுமே ஆண்டுக்கு 20 மில்லியனுக்கும் கூடுதலானப் பயணிகளை ஈர்க்கின்றது. பாஸ்டனில் தான் ஐக்கிய அமெரிக்காவின் முதல் பொதுப் பள்ளி, பாஸ்டன் இலத்தீன் பள்ளி (1635), முதல் சுரங்க இரயில்பாதை அமைப்பு (1897), மற்றும் முதல் பொதுப் பூங்கா (1634) அமைந்தன.\n\nஇப்பகுதியிலுள்ள பல கல்லூரிகளும் பல்கலைக்கழகங்களும் பாஸ்டனை உயர்கல்விக்கான பன்னாட்டு மையமாக ஆக்கியுள்ளன. சட்டம், மருத்துவம், பொறியியல், மற்றும் வணிகவியல் கல்விக்கு முதன்மை சேரிடமாக பாஸ்டன் விளங்குகின்றது. புத்தாக்கத்திற்கும் தொழில் முனைவிற்கும் பாஸ்டன் உலகிற்கு முன்னோடியாக விளங்குகின்றது. பாஸ்டனின் பொருளாதாரத்தில் நிதியம், தொழில்முறை வணிக சேவைகள், உயிரித் தொழில்நுட்பம், தகவல் தொழில்நுட்பம், மற்றும் அரசு செயல்பாடுகள் முதன்மையாக உள்ளன. இங்குள்ள குடும்பங்கள் நாட்டிலேயே மிகுந்த ஈகைக்குணம் கொண்டவர்களாக அறியப்படுகின்றனர்; பேண்தகுநிலை மற்றும் முதலீட்டில் இங்குள்ள நிறுவனங்கள் முன்னிலை வகிக்கின்றன. உலகின் வாழத்தகுந்த நகரப் பட்டியல்களில் முதலிடங்களைப் பெற்றபோதும் ஐக்கிய அமெரிக்காவிலேயே மிகுந்த வாழ்நிலைச் செலவு கொண்ட நகரமாக பாஸ்டன் விளங்குகின்றது.\n"}
{"id": "40677", "url": "https://ta.wikipedia.org/wiki?curid=40677", "title": "பல்க்கர் மக்கள்", "text": "பல்க்கர் மக்கள்\n\nபல்க்கர் மக்கள் (\"Balkars\") துருக்கிய இனத்தவராவர். இவர்கள் காக்கேசஸ் பகுதியிலுள்ள ரஷ்யக் குடியரசான கபர்தினோ-பல்கரீயாவின் முக்கிய இனக்குழுவினராக உள்ளனர். இவர்களுடைய கராச்சே-பல்கர் மொழி, வடமேற்குத் துருக்கிய மொழிகளின் பொண்டோ-காஸ்பிய துணை மொழிக் குழுவைச் சேர்ந்தது. இது, கிரீமிய தாத்தார் (\"Crimean Tatar\") மற்றும் குமிக் (\"Kumyk\") மொழிகளுக்கு உறவுடைய மொழியாகும். \n\nபல்க்கர்கள், கி.பி. நான்காம் நூற்றாண்டளவில், காக்கேசியப் பகுதிக்குள் வந்த பல்கர் (\"Bulgar\") என்னும் பழங்குடியினரின் மீந்த பகுதியினராக இருக்கக்கூடும் எனச் சிலர் கருதுகின்றனர்.\n\n2002 ஆம் ஆண்டு மக்கள்தொகைக் கணக்கெடுப்பின்படி ரஷ்யாவின் கபர்தீனோ-பல்கரீயா குடியரசில் 105,000 பல்கர்கள் உள்ளனர்.\n"}
{"id": "40680", "url": "https://ta.wikipedia.org/wiki?curid=40680", "title": "தமிழர் வரலாறு", "text": "தமிழர் வரலாறு\n\nதமிழரின் உண்மை வரலாறு அறிய \n\nhttp://marinabooks.com/detailed?id=2%201144\n. (\"தி ஹிண்டு\", 2005) \n\n"}
{"id": "40681", "url": "https://ta.wikipedia.org/wiki?curid=40681", "title": "தமிழர் சமூக அமைப்பு", "text": "தமிழர் சமூக அமைப்பு\n\nஒரு சமூகத்தில் இருக்கும் குழுக்களுக்கிடையான உறவுகளையும், அந்த சமூகத்தின் அமைப்புகளினது நடைமுறைத் தன்மையையும் சமூக அமைப்பு என்ற கருத்துரு சுட்டுகிறது. தமிழர் சமூக அமைப்பு சாதிய படிநிலை அடுக்கமைவையும், ஆண் ஆதிக்க மரபையும் கொண்டது. முன்னர் சாதிய அடுக்கமைவும், வர்க்க வேறுபாடும் இணையொத்து இருந்தாலும், தற்காலத்தில் அவை பல இடங்களில் வேறுபடுகின்றன. அதாவது மரபு ரீதியாக உயர் சாதி பிராமணர் பொருளாதார ரீதியாக ஏழையாகவும் (underclass), தாழ்த்தப்பட்ட ஒருவர் பொருளாதார ரீதியாக பணக்காரர் ஆகவும் இருக்கலாம். தமிழர் சமூக அமைப்பில் சமயத்தின் பங்கும் முக்கியம். \n\nதற்கால தமிழர் சமூக அமைப்பில் சமூக மேல் அசைவியக்கம் (social mobiliazation) இருக்கின்றது. \n"}
{"id": "40686", "url": "https://ta.wikipedia.org/wiki?curid=40686", "title": "பீனிக்ஸ், அரிசோனா", "text": "பீனிக்ஸ், அரிசோனா\n\nபீனிக்ஸ் அமெரிக்காவின் அரிசோனா மாநிலத்தின் தலைநகரம் ஆகும்.\n"}
{"id": "40688", "url": "https://ta.wikipedia.org/wiki?curid=40688", "title": "தமிழர் அமைப்புகள்", "text": "தமிழர் அமைப்புகள்\n\nதமிழர்கள் பல்வேறு குறிக்கோள்களுக்காக அமைப்பு முறையில் ஒருங்கிணைந்து செயற்படுகிறார்கள். மொழி, அரசியல், வணிகம், தொழில், சமயம், ஈடுபாடுகள் என பல நோக்கங்களை மையமாக வைத்து தமிழர் அமைப்புகள் இயங்குகின்றன. \n\n\nSection::::தமிழ்ச் சூழலில் அமைப்பு முறைகள்.\nSection::::தமிழரசுகள்.\nதமிழர்களின் மிக முக்கிய அரசு அமைப்புகளாக விளங்கி வருவன தமிழ் நாடு அரசும் இலங்கை அரசும் ஆகும். இவ்விரு அரசுகளும் 1950கள் முதற்கொண்டு அறிவியல் தொழில் நுட்பக் கலைச் சொல் உருவாக்கத்திலும் அதை பரவலாக்குவதிலும் செயல்பட்டு வருகின்றன.\n\nSection::::இயக்கங்கள்.\nபெரியாரால் தோற்றுவிக்கப்பட்ட திராவிட இயக்கம், தமிழ் நாட்டு அரசியலில் முக்கியப் பங்காற்றுகிறது. இவ்வியக்கம் சுய மரியாதையையும் பகுத்தறிவையும் ஊக்குவிக்கவும் சாதிகளுக்கு எதிராகப் போராடவும் தாழ்த்தப்பட்ட சாதியினருக்கு எதிரான ஒடுக்கு முறையை எதிர்க்கவும் தோற்றுவிக்கப்பட்டது. தமிழ் நாட்டில் உள்ள பெரிய அரசியல் கட்சிகளின் கொள்கைகள் யாவும் திராவிட இயக்க கொள்கைகளை பின்பற்றியே உள்ளன. தமிழ் நாட்டு அரசியலில் தேசியக் கட்சிகளின் தாக்கம் குறைவாகவே உள்ளது.\n\n"}
{"id": "40690", "url": "https://ta.wikipedia.org/wiki?curid=40690", "title": "டென்வர்", "text": "டென்வர்\n\nடென்வர் அமெரிக்காவின் கொலராடோ மாநிலத்தின் தலைநகரம் ஆகும். டென்வர் நகரம் கடல் மட்டத்தில் இருந்து சரியாக ஒரு மைல் உயரத்தில் (5,280 அடி) அமைந்திருப்பதால் இதனை \"மைல்-உயர நகரம்\" எனவும் அழைப்பர்.\n\nSection::::வரலாறு.\nடென்வர் சுரங்கத் தொழில் செய்பவர்களுக்காக 1858 ஆம் ஆண்டு நிறுவப்பட்ட நகரமாகும்.\n"}
{"id": "40691", "url": "https://ta.wikipedia.org/wiki?curid=40691", "title": "மினியாப்பொலிஸ்", "text": "மினியாப்பொலிஸ்\n\nமினியாபோலிஸ் (\"City of Minneapolis\") ஐக்கிய அமெரிக்காவின் மினசோட்டா மாநிலத்தின் மிகப்பெரிய நகரம் ஆகும்.\n"}
{"id": "40692", "url": "https://ta.wikipedia.org/wiki?curid=40692", "title": "சால்ட் லேக் நகரம்", "text": "சால்ட் லேக் நகரம்\n\nசால்ட் லேக் நகரம் அமெரிக்காவின் யூட்டா மாநிலத்தின் தலைநகரம் ஆகும்.\n"}
{"id": "40693", "url": "https://ta.wikipedia.org/wiki?curid=40693", "title": "சேக்ரமெண்டோ", "text": "சேக்ரமெண்டோ\n\nசேக்ரமெண்டோ அமெரிக்காவின் கலிபோர்னியா மாநிலத்தின் தலைநகரம் ஆகும். 2007 ஆம் ஆண்டிற்கான மதிப்பீட்டின் படி, 467,343 மக்கள் வாழ்கிறார்கள்.\n"}
{"id": "40694", "url": "https://ta.wikipedia.org/wiki?curid=40694", "title": "சார்லட்", "text": "சார்லட்\n\nசார்லட் என்பது அமெரிக்காவின் வட கரோலினா மாநிலத்தின் மிகப்பெரிய நகரம் ஆகும். 2008 ஆம் ஆண்டிற்கான மதிப்பீட்டின் படி, 695,995 மக்கள் இங்கு வாழ்கிறார்கள்.\n"}
{"id": "40695", "url": "https://ta.wikipedia.org/wiki?curid=40695", "title": "மில்வாக்கி", "text": "மில்வாக்கி\n\nமில்வாகி அமெரிக்காவின் விஸ்கொன்சின் மாநிலத்தின் மிகப்பெரிய நகரம் ஆகும். 2006 ஆம் ஆண்டிற்கான மதிப்பீட்டின் படி, 602,782 மக்கள் வாழ்கிறார்கள்.\n"}
{"id": "40697", "url": "https://ta.wikipedia.org/wiki?curid=40697", "title": "பிலடெல்பியா", "text": "பிலடெல்பியா\n\nபிலடெல்பியா (\"Philadelphia\") ஐக்கிய அமெரிக்காவின் பென்சில்வேனியா மாநிலத்தின் மிகப்பெரிய நகரம் ஆகும். இது ஐக்கிய அமெரிக்காவின் ஆறாவது பெரிய நகரமும் அந்நாட்டின் ஏழாவது பெரிய மக்கள்தொகை அடர்த்தி கொண்ட நகரமும் ஆகும். இது பிலடெல்பியா கவுண்டியின் தலைமை இடமாகவும் செயற்படுகின்றது. 2006 ஆம் ஆண்டிற்கான மதிப்பீட்டின் படி, 1.44 மில்லியன் மக்களுக்கு மேல் இங்கே வாழ்கிறார்கள். இதனையும் உள்ளடக்கிய டெலாவெயர் பள்ளத்தாக்கு மெட்ரோபாலிட்டன் பகுதியின் மக்கள்தொகை 5.8 மில்லியன்களாகும். இது ஐக்கிய அமெரிக்காவின் 5 ஆவது பெரியதும் உலக நகரங்களின் வரிசையில் 45 ஆவது மக்கள்தொகையும் ஆகும். ஒரு காலத்தில் இது இலண்டனுக்கு அடுத்தபடியாக, பிரித்தானியப் பேரரசின் இரண்டாவது பெரிய நகரமாகவும் விளங்கியது. 18 ஆம் நூற்றாண்டில், அரசியல் மற்றும் சமூக அடிப்படையில் இந்நகரின் முக்கியத்துவம் நியூ யார்க் நகரினதைக் காட்டிலும் மேலோங்கியிருந்தது. அமெரிக்கப் புரட்சி தொடர்பான எண்ணக்கருக்களும், தொடர்பான செயற்பாடுகளும் இங்கேயே உருவானதன் காரணமாக தொடக்ககால அமெரிக்க வரலாற்றின் மையமாக இந்நகரம் விளங்கியது எனலாம்.\n\nSection::::வரலாற்றுச் சிறப்பு.\n1682 ஆம் ஆண்டு அக்டோபர் 27 ஆம் நாள் வில்லியம் பென் என்பவரால் பிலடெல்பியா நகரம் நிறுவப்பட்டது. பிலடெல்பியா என்ற வார்த்தைக்கு கிரேக்க மொழியில் \"சகோதர பாசம்\" என்று பொருள்படும். குவேக்கர்களின் சிந்தனை வழி ஆட்சி அமைக்கப்பட்ட இந்த நகரம், ஆரம்பம் முதலே தனி மனித சுதந்திரத்திற்கு மிகுந்த முக்கியத்துவம் அளித்து வந்தது. மத, இன வேறுபாடுகளை அனுமதிக்காத இந்நகரத்தின் சட்டங்கள் இதன் வெற்றிக்கு மிகப் பெரிய காரணங்களில் ஒன்று. 1701 ஆம் ஆண்டு பென் அவர்களால் \"நகரம்\" என அதிகாரப் பத்திரம் வழங்கப்பட்ட பின், பிலடெல்பியா மேன்மேலும் வளர்ந்து வணிகத்திலும் முக்கியமான இடமாக விளங்கியது. பொதுமக்கள் சேவையிலும் இந்நகரம் தலைசிறந்து இருந்தது: எடுத்துக்காட்டாக, இந்த நகரத்தின் பெயர்பெற்ற குடிமகரில் ஒருவரான பெஞ்சமின் பிராங்கிளின், அமெரிக்கக் குடியமைப்புகளின் முதன்முதல் மருத்துவமனையை இங்கு அமைத்தார். இப்படிப் பல சிறப்புகளைப் பெற்ற பிலடெல்பியா, 1790ஆம் ஆண்டு முதல் 1800ஆம் வருடம் வரை, அமெரிக்காவின் (முதல்) தலைநகரமாகச் சிறப்பு பெற்றது.\n\nSection::::வர்த்தகச் சிறப்பு.\nபிலடெல்பியாவின் பொருளாதாரம் உற்பத்தி, எண்ணெய்ச் சுத்திகரிப்பு, உணவு பதப்படுத்துதல், உடல் நலச் சீரமைப்பு, உயிரித் தொழில்நுட்பம், சுற்றுலா மற்றும் வணிக சேவைகள் என்று பலவகைப்பட்ட தொழில் அமைப்புக்களைத் தன்னகத்தே கொண்டுள்ளது. அமெரிக்கப் பொருளாதார ஆய்வு நிறுவன அறிக்கையின்படி, 2010 ஆம் ஆண்டில் 347 பில்லியன் டாலர்கள் மதிப்புடைய உற்பத்தித்திறத்துடன், அமெரிக்காவின் மாநகரங்களில் ஏழாவது இடத்தை பிலடெல்பியா கைப்பற்றி உள்ளது.\n\nSection::::இன்றைய பிலடெல்பியா.\n\"பிலடெல்பியா இன்குவைரர்\" (\"Philadelphia Inquirer\"), \"பிலடெல்பியா டெய்லி நியூஸ்\" (\"Philadelphia Daily News\") ஆகியன இந்நகரத்தின் இரண்டு முக்கியமான செய்தித்தாள்கள் ஆகும். ஈகிள்கள், பிளையர்கள், பில்லீக்கள், பிலடெல்பியா 76அர்ஸ் போன்ற பிரபலமான விளையாட்டுக் குழுக்களையும் தன்னகத்தே கொண்டுள்ளது. அமெரிக்காவின் முதன்முதல் விலங்குக் காட்சிச்சாலையும், மருத்துவமனையும் இந்நகரத்திலேயே அமைக்கப் பெற்றன. அமெரிக்க நாட்டின் மிகத் தொன்மை வாய்ந்து, விரிந்து பரந்த நகர்ப்புறப் பூங்காக்களுள் ஒன்றான பேர்மவுண்ட் பூங்கா (\"Fairmount Park\") இந்நகரத்திற்கு இன்றும் எழில் சேர்க்கிறது.\n\nSection::::புவியியல்.\nவரலாற்றுப் பெருமை மிக்க அருங்காட்சியகங்களுக்கும் பெயர் பெற்ற இடமாகும். ஒவ்வொரு ஆண்டும் சுமார் முப்பது கோடிக்கும் மேலான சுற்றுலாப் பயணிகளை ஈர்க்கும் பெருமை உடைய நகரம் இது. அமெரிக்காவில் தொள்ளாயிரம் அடிக்கு மேல் கட்டிடங்கள் உடைய நான்கே நகரங்களில் பிலடெல்பியாவும் ஒன்றாக உள்ளது.\n"}
{"id": "40698", "url": "https://ta.wikipedia.org/wiki?curid=40698", "title": "ஹியூஸ்டன்", "text": "ஹியூஸ்டன்\n\nஹியூஸ்டன் அமெரிக்காவின் டெக்சாஸ் மாநிலத்தின் மிகப்பெரிய நகரம் ஆகும். இந்நகரம் தென்கிழக்கு டெக்சாஸ் மாகாணத்தில் மெக்ஸிகோ வளைகுடாவிற்கு அருகில் அமைந்துள்ளது. 2014 ஆம் வருட கணக்கெடுப்பின் படி 2.239 மில்லியன் மக்கள் தொகையை கொண்ட நகரம் ஆகும். இந்நகரம் 599.9 சதுர மைல் பரப்பளவில் அமைந்துள்ளது. இது வடஅமெரிக்காவின் ஜனத்தொகை மிகுந்த பெருநகர வரிசையில் ஐந்தாம் இடத்தில் உள்ளது.\n\nஹூஸ்டன் நகரம் ஆகஸ்ட் 28, 1836 ஆம் தேதி Buffalo Bayou நதிக்கிளையில் கண்டறியப்பட்டு ஜூன் 5, 1837 இல் நகரமாக உருவாக்கப்பட்டது. இந்நகரம் முன்னாள் படைத்தளபதியும், குடியரசு டெக்சாஸ் பகுதியின் முன்னாள் தலைவரும், Battle of San Jacinto போரை  வழிநடத்தி வெற்றி கண்டவருமான Sam Houston நினைவாக பெயரிடப்பட்டுள்ளது.\n"}
{"id": "40699", "url": "https://ta.wikipedia.org/wiki?curid=40699", "title": "மெம்ஃபிஸ், டென்னிசி", "text": "மெம்ஃபிஸ், டென்னிசி\n\nமெம்ஃபிஸ் அமெரிக்காவின் டென்னசி மாநிலத்தின் மிகப்பெரிய நகரம் ஆகும்.\n"}
{"id": "40700", "url": "https://ta.wikipedia.org/wiki?curid=40700", "title": "போர்ட்லன்ட் (ஒரிகன்)", "text": "போர்ட்லன்ட் (ஒரிகன்)\n\nபோர்ட்லன்ட் அமெரிக்காவின் ஒரிகன் மாநிலத்தின் மிகப்பெரிய நகரம் ஆகும்.\n"}
{"id": "40701", "url": "https://ta.wikipedia.org/wiki?curid=40701", "title": "சியாட்டில்", "text": "சியாட்டில்\n\nசியாட்டில் (\"Seattle\" {IPAc-en|audio=GT Seattle AE.ogg|s|i|ˈ|æ|t|əl}} ) அமெரிக்காவின் மேற்குக் கடலோரத்தில் உள்ளதோர் துறைமுக நகரம் ஆகும். வாசிங்டன் மாநிலத்தில் கிங் கவுண்டியின் தலைமையிடமாகவும் விளங்குகின்றது.\n\nஇந்த நகரத்தில் 2017 கணக்கெடுப்பின்படி, 713,700 பேர் வசிப்பதாக மதிப்பிடப்பட்டுள்ளது. வாசிங்டன் மாநிலத்திலும் வட அமெரிக்காவின் பசிபிக்பகுதியின் வடமேற்குப் பகுதியிலும் உள்ள மிகப்பெரிய நகரமாக விளங்குகின்றது. 2018இல் ஐக்கிய அமெரிக்க கணக்கெடுப்புத் துறை வெளியிட்ட தரவுகளின்படி சியாட்டில் பெருநகரப் பகுதியின் மக்கள்தொகை 3.87 மில்லியனாக, நாட்டின் 15வது மிகப்பெரும் நகரமாக விளங்குகின்றது. சூலை 2013இல் ஐக்கிய அமெரிக்காவில் மிக விரைவாக வளர்ந்து வரும் பெருநகரங்களில் ஒன்றாகவும் விளங்கிற்று. மே 2015இல் ஆண்டு வளர்ச்சி வீதம் 2.1% கொண்டிருந்த சியாட்டில் நகரம் முதல் ஐந்து நகரங்களில் ஒன்றாக இருந்தது. சூலை 2016இல் ஆண்டு வளர்ச்சி வீதம் 3.1% எட்ட மீண்டும் விரைவாக வளரும் நகரங்களில் ஒன்றானது.\n\nஅமைதிப் பெருங்கடலின் கடற்காயல் \"புசே சவுண்டிற்கும்\" வாசிங்டன் ஏரிக்கும் இடையேயுள்ள பூசந்தியில் சியாட்டில் அமைந்துள்ளது. மேலும் கனடா-ஐக்கிய அமெரிக்க எல்லைக்கு தெற்கே சுமார் 96 மைல்கள் (154 கிமீ) தொலைவில் அமைந்துள்ளது. ஆசியாவுடனான முதன்மை வாயிலாக விளங்கும் சியாட்டில் துறைமுகம் சரக்குக் கொள்கலன்களை கையாளும் திறனில் வட அமெரிக்காவின் நான்காம் மிகப்பெரிய துறைமுகமாக (2015 நிலவரப்படி) விளங்குகின்றது.\n\nசியாட்டில் பகுதியில் முதல் நிரந்தர ஐரோப்பிய குடியேறிகள் குடியேறும் முன்னரே தொல்குடி அமெரிக்கர் கிட்டத்தட்ட குறைந்தது 4,000 ஆண்டுகள் வசித்து வந்துள்ளனர். எனினும், ஐரோப்பியரின் குடியேற்றம் 19 ஆம் நூற்றாண்டின் மத்தியிலிருந்தே தொடங்குகிறது. முதல் ஐரோப்பியக் குடியேற்றக்காரர்களான, ஆர்தர் ஏ. டென்னி என்பவரும் அவரது குழுவினரும் 1851 ஆம் ஆண்டு நவம்பர் 13 ஆம் தேதி இவ்விடத்தை அடைந்தனர். \n\nதொடக்கத்தில் ஐரோப்பியரால் \"நியூ யார்க்-ஆல்க்கி\" அன்றும் \"டுவாம்ப்\" என்றும் இவ்விடம் அழைக்கப்பட்டது. 1853 ஆம் ஆண்டில் இப் பகுதியின் முக்கிய குடியேற்றத்துக்கு, உள்ளூர்ப் பழங்குடித் தலைவனின் பெயரைத் தழுவி சியாட்டில் எனப் பெயரிடவேண்டும் என ஆலோசனை தெரிவிக்கப்பட்டது.\n\nசியாட்டிலின் முதன்மைத் தொழிலாக மரம் வெட்டுதலும் வெட்டுமர வணிகமும் இருந்தன. 19ஆம் நூற்றாண்டின் பிற்பகுதியில் \"கிளோன்டிகே தங்க வேட்டை\"க் காலத்தில் அலாஸ்காவிற்கான வாயிலாகவும் கப்பல் கட்டுதலும் சந்தையிடமாகவும் மாறியது. இரண்டாம் உலகப் போருக்குப் பின்னர் போயிங் நிறுவனம் சியாட்டிலில் தனது வானூர்தி தயாரிப்பைத் துவங்கியது; இதையொட்டி சியாட்டில் வானூர்திகள் மற்றும் உதிரிகள் தயாரிக்கும் மையமாக உருமாறிற்று. 1980களில் தொழில்நுட்ப நகரமாக உருவெடுத்தது; இப்பகுதியில் மைக்ரோசாப்ட் நிறுவனமும் இணைய வணிக முன்னோடி அமேசானும் நிறுவப்பட்டன. மைக்ரோசாப்டின் நிறுவனர் பில் கேட்ஸ் சியாட்டிலில் பிறந்தவர். வளர்ச்சி வீதம் உயர, போக்குவரத்து வசதிகளாக அலாஸ்கா ஏர்லைன்ஸ் நிறுவப்பட்டது; புதிய சியாட்டில்-டகோமா பன்னாட்டு வானூர்தி நிலையம் கட்டமைக்கப்பட்டது. புதிய மென்பொருள், உயிரித் தொழில்நுட்பம், இணைய நிறுவனங்கள் நிறுவப்பட்டன. பொருளியல் வளர்ச்சியும் முன்னேற்றமும் நகரத்தின் மக்கள்தொகையை 1990க்கும் 2000க்கும் இடையே 50,000 வரை கூட்டியது. \n\nசியாட்டிலுக்கு இசைத்துறையிலும் சிறப்பான வரலாறு உண்டு. 1918இலிருந்து 1951 வரை ஜாக்சன் தெருவில் கிட்டத்தட்ட 24 ஜாஸ் இரவு விடுதிகள் இருந்தன. இங்கிருந்தே புகழ்பெற்ற ரே சார்ல்ஸ், குயின்சி ஜோன்சு, எர்னெஸ்டைன் ஆண்டர்சன் போன்ற ஜாஸ் இசைக்கலைஞர்கள் தம் இசைவாழ்வில் முதன்மை பெற்றனர். ராக் இசைக் கலைஞர் ஜிமி ஹென்றிக்ஸ் இங்குதான் பிறந்தார். நிர்வானா, பேர்ல் ஜெம், சவுன்டுகார்டன், ஃபூ ஃபைட்டர்சு, மாற்று ராக்கிசை கிரஞ்சு ஆகியோரும் இங்கேத்தவர்களே.\"இயர் கம்சு தி பிரைட்சு\", \"பிரேசியர்\", \"கிரேஸ் அனாடமி\" போன்றத் தொலைக்காட்சித் தொடர்களில் நிகழிடமாக சியாட்டில் உள்ளது.\n\nசியாட்டில் விளையாட்டுத் துறையிலும் சிறப்பாக உள்ளது. சியாட்டில் மாரினர்சு (அடிபந்தாட்டம்), சியாட்டில் சீஹாக்சு (அமெரிக்கக் கால்பந்தாட்டம்), சவுண்டர்சு காற்பந்துக் கழகம் (கால்பந்து கூட்டமைப்பு) போன்ற பல சிறந்த விளையாட்டு அணிகளின் தாயகமாக உள்ளது. மேற்கிலுள்ள பூஜே சவுண்டும் அமைதிப் பெருங்கடலும் கிழக்கேயுள்ள வாசிங்டன் ஏரியும் to நீர் விளையாட்டுக்களுக்கு களமாக விளங்குகின்றன. \n\nசியாட்டிலில் பல கல்லூரிகளும் பல்கலைக்கழகங்களும் உள்ளன. இவற்றில் முதன்மையானவை வாசிங்டன் பல்கலைக்கழகமும் சியாட்டில் பல்கலைக்கழகமும் ஆகும்.\n\nசியாட்டிலின் வானிலை வேனிற்காலத்தில் மிதமானதாக (நடுக்கடல் வானிலை) உள்ளது.\n\nSection::::வரலாறு.\nSection::::உருவாக்கம்.\nதொல்லியல் அகழ்வாய்வுகள் இங்கு தொல்குடி அமெரிக்கர்கள் 4000 ஆண்டுகளுக்கு முன்பிருந்தே இங்கு வாழ்ந்து வந்துள்ளனர் என்பதற்கான சான்றுகள் கிடைத்துள்ளன. துவாமிச குடிகள் என அறியப்படுகின்ற தொல்குடிகள் எலியட் விரிகுடாவைச் சுற்றி பதினேழு சிற்றூர்களில் வாழ்ந்து வந்தனர்.\n\nஇங்கு வந்தடைந்த முதல் ஐரோப்பியர் ஜார்ஜ் வான்கூவர் ஆகும். இவர் மே, 1792இல் பசுபிக் வடமேற்கில் ஆய்வுப் பயணம் மேற்கொண்டபோது இங்கு வந்தார். 1851இல் லூதர் காலின்சு இங்குள்ள துவார்னிச ஆற்று முகத்துவாரத்தில் வந்திறங்க ஓர் இடம் தேடினார். அதே நேரத்தில் ஆர்தர் ஏ டென்னியின் குழுவினரும் இப்பகுதிக்கு குடியேற வந்தனர்; செப்டம்பர் 28, 1851இல் அவர்கள் சியாட்டிலின் அல்க்கி முனைக்கு உரிமை கோரினர்.\nSection::::துவாம்ப்சு 1852–1853.\nஅல்கி முனையில் மிகுந்த கடுமையான குளிர்காலத்தை எதிர்கொண்ட டென்னிக் குழுவினர் அங்கிருந்து இடம் பெயர்ந்து எலியட் விரிகுடாற்கு எதிரே தற்போதைய பயனீர் சதுக்கம் அருகே முகாமிட்டு அங்கு உரிமை கோரினர். புதிய இடத்திற்கு துவாம்ப்சு எனப் பெயரிட்டனர். ஆனால் அவருடன் வந்த சார்லசு டெர்ரியும் ஜான் லாவும் பழைய இடத்திலேயே தங்கி விட்டனர். தாங்களிருந்த இடத்தை நியூ யார்க் என்றும் பின்னர் நியூயார்க் அல்க்கி என்றும் பெயரிட்டனர். அடுத்த சில ஆண்டுகளுக்கு இவர்களிருக் குழுவினரும் தத்தம் இடங்களை முன்னெடுக்க முயன்றனர். ஆனால் நாளடைவில் அல்க்கி கைவிடப்பட்டு துவாம்ப்சிற்கு அனைவருமே குடியேறத் தொடங்கினர். இங்கு துவக்கத்தில் குடியேறியவர்களில் ஒருவரான டேவிட் சுவின்சன் உள்ளூர் குடிகளின் தலைவனாக இருந்தவரின் பெயரான சியாட்டிலை புதிய குடியேற்றத்திற்கு பெயராகப் பரிந்துரைத்தார்.\n\n"}
{"id": "40702", "url": "https://ta.wikipedia.org/wiki?curid=40702", "title": "மட்டக்களப்பு மாவட்ட உள்ளூராட்சித் தேர்தல், 2008", "text": "மட்டக்களப்பு மாவட்ட உள்ளூராட்சித் தேர்தல், 2008\n\n2006 மார்ச் 30 ஆம் நாள் இலங்கை உள்ளூராட்சி சபைத் தேர்தல் நடைபெற்ற போது பிற்போட்டப்பட்ட மட்டக்களப்பு மாவட்ட உள்ளுராட்சி தேர்தல், 2008 மார்ச் 10 ஆம் நாள் நடைபெற்றது.1994 ம் ஆண்டின் பின்னர் 14 வருடம் கழித்து இத் தேர்தல் இடம்பெற்றுள்ளது குறிப்பிடதக்கவிடயமாகும். இத்தேர்தல் மட்டக்களப்பு மாநகரசபை உள்ளிட்ட ஒன்பது உள்ளுராட்சி மன்றங்களுக்கு 101 உறுப்பினர்களைத் தேர்ந்தெடுப்பதற்காக நடாத்தப்பட்டது. இத்தேர்தலில் வாக்களிக்க 270,471 பேர் தகுதி பெற்றுள்ளனர். வாக்குப்பதிவுகள் 291 வாக்களிப்பு நிலையங்களில் நடைபெற்றது. தேர்தல் மட்டக்களப்பு மாவட்ட அரச அதிபர் எஸ். அருமைநாயகம் மற்றும் மாவட்ட உதவித் தேர்தல் ஆணையாளர் ரி.கிருஷ்ணானந்தலிங்கம் ஆகியோர் தலைமையில் நடைபெற்றது.. இலங்கையின் முக்கிய எதிர்க்கட்சியான ஐக்கிய தேசியக் கட்சி மற்றும் இலங்கை நாடாளுமன்றத்தில் முக்கிய தமிழ்க் கட்சியான தமிழ்த் தேசியக் கூட்டமைப்பு ஆகியன இத்தேர்தலைப் புறக்கணித்தமை குறிப்பிடத்தக்கது.\n\nSection::::தேர்தல் பிரச்சாரங்கள்.\nபாதுகாப்பு கவலைகளுக்கு மத்தியில் கட்சிகள் தேர்தல் பிரச்சாரங்களில் ஈடுபட்டு வந்தன. இலங்கை தேர்தல் சட்டத்தின் படி வாக்களிப்புக்கு இரண்டு நாட்கள் முன்னதாக மார்ச் 7 ஆம் நாள் நள்ளிரவோடு தேர்தல் பிரச்சாரங்கள் முடிவடைந்தன.\n\nSection::::தாபால் மூல வாக்கெடுப்பு.\nதேர்தலுக்கு முன்னதாக பெப்ரவரி 21 22 ஆம் நாட்களில் தபால் மூல வாக்கெடுப்பு நடைபெற்றது. இதன் போது 934 வாக்களிக்க தகுதிபெற்றிருந்தனர்.\n\nSection::::தேர்தல் முடிவுகள்.\nமட்டக்களப்பு மாநகரசபையை ஐக்கிய மக்கள் சுதந்திர முன்னணி வெற்றியீட்டியதோடு ஏனைய 8 பிரதேச சபைத் தேர்தல்களையும் தமிழ் மக்கள் விடுதலைப் புலிகள் வெற்றி பெற்றனர்.\n\nSection::::தேர்தலின் பின்னரான நிலமைகள்.\nஇத் தேர்தல்முடிவுகளை தொடர்ந்து இலங்கை அரசாங்கம் கிழக்கில் மாகாணசபை தேர்தல் நடாத்தவுள்ளதாக அறிவித்துள்ளது.இலங்கை அமைச்சர்கள் கிழக்கின் அபிவிருத்திக்கு உதவுமாறு உலக நாடுகளை கேட்டிருக்கின்றது.\n\nSection::::விடுதலைப் புலிகள் கருத்து.\nமட்டக்களப்பு மாவட்டத்தில் நடைபெற்ற உள்ளுராட்சி சபைகளுக்கான தேர்தல் ஜனநாயகத்தை அழிக்கும் ஒரு செயற்பாடு என்று தமிழீழ விடுதலைப் புலிகள் கடுமையாகச் சாடியுள்ளனர். இத்தேர்தல் ஜனநாயக முறைப்படி நடத்தப்படவில்லை என்றும் துணை இராணுவக் குழுவின் ஆதரவுடன் இந்த அரசாங்கத்தால் மட்டக்களப்பு களங்கப்படுத்தப்பட்டிருக்கின்றது என்றும் அவர்கள் குறிப்பிட்டுள்ளனர்.\n\nSection::::ஐக்கிய தேசியக் கட்சி கருத்து.\nஇலங்கையின் முக்கிய எதிர்க்கட்சியான ஐக்கிய தேசியக் கட்சி இத்தேர்தல் முடிவுகளை நிராகரித்ததுடன் இலங்கை மக்களையும் வெளியுலகையும் ஏமாற்ற நடத்தப்பட்ட ஒரு நாடகம் என வர்ணித்துள்ளது.\n\nSection::::தமிழ்த் தேசியக் கூட்டமைப்பு கண்டனம்.\nமட்டக்களப்பில் ஆயுதக்குழுக்களை எதிரும் புதிருமாக தேர்தல் களத்தில் இறக்கி மோசடியான தேர்தல் நடத்தப்பட்டுள்ளது என்று தமிழ்த் தேசியக் கூட்டமைப்பு கண்டனம் தெரிவித்துள்ளது.\n\n"}
{"id": "40704", "url": "https://ta.wikipedia.org/wiki?curid=40704", "title": "டென்வர் நகெட்ஸ்", "text": "டென்வர் நகெட்ஸ்\n\nடென்வர் நகெட்ஸ் (Denver Nuggets) என். பி. ஏ.-இல் ஒரு கூடைப்பந்து அணியாகும். இந்த அணி கொலராடோ மாநிலத்தில் டென்வர் நகரில் அமைந்துள்ள பெப்சி சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஆலெக்ஸ் இங்கிலிஷ், டேன் இசல், டேவிட் தாம்ப்சன், கார்மெலோ ஆந்தனி, ஏலன் ஐவர்சன்.\n\n"}
{"id": "40707", "url": "https://ta.wikipedia.org/wiki?curid=40707", "title": "கிளீவ்லாந்து கவாலியர்சு", "text": "கிளீவ்லாந்து கவாலியர்சு\n\nகிளீவ்லன்ட் கேவலியர்ஸ் (Cleveland Cavaliers) என். பி. ஏ.-இல் ஒரு கூடைப்பந்து அணியாகும். இந்த அணி ஒகைய்யோ மாநிலத்தில் கிளீவ்லன்ட் நகரில் அமைந்துள்ள குயிகன் லோன்ஸ் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் நேட் தர்மன்ட், மார்க் ப்ரைஸ், லெப்ரான் ஜேம்ஸ்.\n\n"}
{"id": "40708", "url": "https://ta.wikipedia.org/wiki?curid=40708", "title": "லாஸ் ஏஞ்சலஸ் லேகர்ஸ்", "text": "லாஸ் ஏஞ்சலஸ் லேகர்ஸ்\n\nலாஸ் ஏஞ்சலஸ் லேகர்ஸ் (Los Angeles Lakers) என். பி. ஏ.-இல் ஒரு கூடைப்பந்து அணியாகும். இந்த அணி கலிஃபோர்னியா மாநிலத்தில் லாஸ் ஏஞ்சலஸ் நகரில் அமைந்துள்ள ஸ்டேபிள்ஸ் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் மேஜிக் ஜான்சன், கரீம் அப்துல்-ஜப்பார், வில்ட் சேம்பர்லென், ஜார்ஜ் மைகன், ஜெரி வெஸ்ட், எல்ஜின் பெய்லர், ஷகீல் ஓனீல், கோபி பிரயன்ட். \n\n"}
{"id": "40709", "url": "https://ta.wikipedia.org/wiki?curid=40709", "title": "கிளீவ்லாந்து", "text": "கிளீவ்லாந்து\n\nகிளீவ்லாந்து (Cleveland) என்பது ஐக்கிய அமெரிக்காவின் ஒகைய்யோ மாநிலத்திலுள்ள ஒரு பிரதான நகரமாகும்.\n"}
{"id": "40710", "url": "https://ta.wikipedia.org/wiki?curid=40710", "title": "மயாமி", "text": "மயாமி\n\nமயாமி (Miami) ஐக்கிய அமெரிக்காவின் புளோரிடா மாநிலத்திலுள்ள ஒரு பிரதான நகரமாகும்.\n"}
{"id": "40712", "url": "https://ta.wikipedia.org/wiki?curid=40712", "title": "டாலஸ்", "text": "டாலஸ்\n\nடாலஸ் (Dallas) என்பது ஐக்கிய அமெரிக்காவின் டெக்சாஸ் மாநிலத்திலுள்ள ஒரு பிரதான நகரமாகும்.\n"}
{"id": "40713", "url": "https://ta.wikipedia.org/wiki?curid=40713", "title": "சான் அந்தோனியோ", "text": "சான் அந்தோனியோ\n\nசான் அன்டோனியோ (San Antonio) என்பது ஐக்கிய அமெரிக்காவின் டெக்சாஸ் மாநிலத்திலுள்ள ஒரு பிரதான நகரமாகும். இது அமெரிக்காவின் ஏழாவது பெரிய நகரமும், டெக்சாஸ் மாநிலத்தின் இரண்டாவது மிகப் பெரிய நகரமும் ஆகும்.\n"}
{"id": "40714", "url": "https://ta.wikipedia.org/wiki?curid=40714", "title": "ஓக்லண்ட், கலிபோர்னியா", "text": "ஓக்லண்ட், கலிபோர்னியா\n\nஓக்லன்ட் (Oakland) ஐக்கிய அமெரிக்காவின் கலிஃபோர்னியா மாநிலத்திலுள்ள ஒரு பிரதான நகரமாகும்.\n"}
{"id": "40724", "url": "https://ta.wikipedia.org/wiki?curid=40724", "title": "யமாத்தோ இனக்குழு", "text": "யமாத்தோ இனக்குழு\n\nயமாட்டோ இனக்குழு ஜப்பான் நாட்டைச் சேர்ந்த முதன்மையான இனக்குழுவாகும். \"யமாட்டோ\" என்னும் சொல் 19 ஆம் நூற்றாண்டளவில் முதன் முதலாகப் பயன்படுத்தப்பட்டது. தலைநிலத்து ஜப்பான் மக்களை பிற ஜப்பானின் விளிம்புப் பகுதிகளில் வாழ்ந்த அயினு (Ainu), ரியுக்யுவான் (Ryukyuans), நிவிக்ஸ் (Nivkhs), உயில்ட்டா (Uilta) போன்ற உள்ளூர் சிறுபான்மை இன மக்களிலிருந்தும்; கொரியர்கள், தாய்வான் மக்கள், தாய்வான் தொல்குடிகள், போன்ற பிற நாட்டு இனக்குழுக்களிடம் இருந்தும் வேறுபடுத்திக் காட்டுவதற்காக இது பயன்பட்டது. தொடக்கத்தில் இம் மக்கள் குடியேறிய இடத்தின் பெயர் இதுவாகும். ஜப்பானில் 4 ஆம் நூற்றாண்டில் நிலவிய யமாட்டோ அரசின் பெயரிலிருந்தே இச் சொல் பெறப்பட்டது. யமாட்டோ மக்கள், 6 ஆம் நூற்றாண்டளவில், அக்காலத்தில் ஆசியாவிலேயே முன்னேறியவைகாகக் கருதப்பட்ட சீனாவின் சுயி, தாங் ஆகிய அரசுகளைப் பின்பற்றி, ஒரு அரசை நிறுவினர். யமாட்டோக்களின் செல்வாக்கு விரிவடைந்து தீவு முழுவதும் பரவியபோது, பழைய ஜப்பானிய மொழிக்குப் பதிலாக யமோட்டோக்களின் மொழி பொதுப் பேச்சு மொழி ஆனது.\n"}
{"id": "40726", "url": "https://ta.wikipedia.org/wiki?curid=40726", "title": "ஐனு இனக்குழு", "text": "ஐனு இனக்குழு\n\nஅயினு இனக்குழு ஜப்பானின், ஹொக்கைடோ, குரில் தீவுகள், ரஷ்யாவின் ஒரு பகுதியான சக்காலின் தீவு ஆகியவற்றில் வாழும் ஒரு இனக்குழுவாகும். வடக்கு ஹொன்ஷுவின் சில பகுதிகளிலும், கம்சத்கா குடாநாட்டின் தெற்குப்பக்க மூன்றிலொரு பகுதியிலும், முற்காலத்தில் இவர்கள் வாழ்ந்திருக்கக் கூடும் எனச் சிலர் எண்ணுகிறார்கள். இவர்களைக் குறிக்கப் பரவலாகப் பயன்படும் இனப்பெயர், அயினு மொழியின் ஹொக்கைடோ கிளைமொழிகளின் \"மனிதன்\" எனப் பொருள்படும் \"ஐனு\" (aynu) என்பதில் இருந்து பெறப்பட்டது. எமிஷி, எசோ, யெசோ போன்ற இவ்வினத்தவரைக் குறிக்கும் பெயர்கள் ஜப்பானிய மொழிப் பெயர்களாகும். இவையும், \"மனிதன்\" என்னும் பொருள் குறிக்கும் \"என்சிவ் (enciw) அல்லது எஞ்ஜு (enju)\" எனும் தற்கால சக்காலின் அயினு மொழிச் சொல்லின் பழங்கால வடிவம் என நம்பப்படுகின்றது. \"தோழர்\" என்னும் பொருள்படும் உத்தாரி என்னும் சொல்லையே இவ்வினத்தவரில் சிலர் விரும்புகிறார்கள். இவர்களின் தொகை சுமார் 150,000 இருக்கக்கூடும் எனக் கருதப்படுகிறது. இவர்களில் பலர் தங்கள் அடையாளத்தை மறைப்பதாலும், சிலருக்கு அவர்கள் அடையாளம் தெரியாமலே இருப்பதாலும், இனவாதத்தில் இருந்து தப்புவதற்காகப் பெற்றோர் தங்கள் பிள்ளைகளிடமிருந்து அவர்கள் அடையாளத்தை மறைப்பதாலும், அவர்களது எண்ணிக்கையைச் சரியாகக் கூறமுடியாது.\n"}
{"id": "40731", "url": "https://ta.wikipedia.org/wiki?curid=40731", "title": "சான் அன்டோனியோ ஸ்பர்ஸ்", "text": "சான் அன்டோனியோ ஸ்பர்ஸ்\n\nசான் அன்டோனியோ ஸ்பர்ஸ் (San Antonio Spurs) என். பி. ஏ.-இல் ஒரு கூடைப்பந்து அணியாகும். இந்த அணி டெக்சாஸ் மாநிலத்தில் சான் அன்டோனியோ நகரில் அமைந்துள்ள ஏடி&டி சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஜார்ஜ் கெர்வின், டேவிட் ராபின்சன், டிம் டங்கன்.\n\n"}
{"id": "40732", "url": "https://ta.wikipedia.org/wiki?curid=40732", "title": "நியூ யோர்க் நிக்ஸ்", "text": "நியூ யோர்க் நிக்ஸ்\n\nநியூ யோர்க் நிக்ஸ் (New York Knicks) என். பி. ஏ.-இல் ஒரு கூடைப்பந்து அணியாகும். இந்த அணி நியூ யோர்க் மாநிலத்தில் நியூ யோர்க் நகரில் அமைந்துள்ள மேடிசன் ஸ்குவேர் கார்டன் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் விலிஸ் ரீட், வால்ட் ஃப்ரேசியர், பேட்ரிக் யூவிங், ஏள் மன்ரோ.\n\n"}
{"id": "40735", "url": "https://ta.wikipedia.org/wiki?curid=40735", "title": "பிலடெல்பியா 76அர்ஸ்", "text": "பிலடெல்பியா 76அர்ஸ்\n\nபிலடெல்பியா 76அர்ஸ் (Philadelphia 76ers) என். பி. ஏ.-இல் ஒரு கூடைப்பந்து அணியாகும். இந்த அணி பென்சில்வேனியா மாநிலத்தில் பிலடெல்பியா நகரில் அமைந்துள்ள வகோவியா சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஜூலியஸ் எர்விங், மோசஸ் மலோன், மோரீஸ் சீக்ஸ், சார்ல்ஸ் பார்க்லி, ஏலன் ஐவர்சன்.\n\n"}
{"id": "40736", "url": "https://ta.wikipedia.org/wiki?curid=40736", "title": "மயாமி ஹீட்", "text": "மயாமி ஹீட்\n\nமயாமி ஹீட் (Miami Heat) என். பி. ஏ. இல் ஒரு கூடைப்பந்து அணியாகும். இந்த அணி புளோரிடா மாநிலத்தில் மயாமி நகரில் அமைந்துள்ள அமெரிக்கன் எயர்லைன்ஸ் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் டிம் ஹார்டவே, அலோன்சோ மோர்னிங், டுவேன் வேட், ஷகீல் ஓனீல்.\n\n"}
{"id": "40740", "url": "https://ta.wikipedia.org/wiki?curid=40740", "title": "பீனிக்ஸ் சன்ஸ்", "text": "பீனிக்ஸ் சன்ஸ்\n\nபீனிக்ஸ் சன்ஸ் (Phoenix Suns) என். பி. ஏ.-இல் ஒரு கூடைப்பந்து அணியாகும். இந்த அணி அரிசோனா மாநிலத்தில் பீனிக்ஸ் நகரில் அமைந்துள்ள யூ. எஸ். எயர்வேய்ஸ் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் டேன் மார்லி, கெவின் ஜான்சன், சார்ல்ஸ் பார்க்லி, ஸ்டீவ் நேஷ், அமாரே ஸ்டெளடமையர், ஷகீல் ஓனீல்.\n\n"}
{"id": "40741", "url": "https://ta.wikipedia.org/wiki?curid=40741", "title": "அட்லான்டா ஹாக்ஸ்", "text": "அட்லான்டா ஹாக்ஸ்\n\nஅட்லான்டா ஹாக்ஸ் (Atlanta Hawks) என். பி. ஏ.-இல் ஒரு கூடைப்பந்து அணியாகும். இந்த அணி ஜோர்ஜியா மாநிலத்தில் அட்லான்டா நகரில் அமைந்துள்ள ஃபிலிப்ஸ் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் பாப் பெடிட், லூ ஹட்சன், டாமினீக் வில்கின்ஸ், டாக் ரிவர்ஸ், டிகெம்பே முடம்போ, ஜோ ஜான்சன்.\n\n"}
{"id": "40743", "url": "https://ta.wikipedia.org/wiki?curid=40743", "title": "டிகெம்பே முடம்போ", "text": "டிகெம்பே முடம்போ\n\nடிகெம்பே முடம்போ ம்பொலொந்தோ முகம்பா ஜான்-ஜாக் வாமுடம்போ, அல்லது டிகெம்பே முடம்போ (ஆங்கிலம்:Dikembe Mutombo Mpolondo Mukamba Jean-Jacques Wamutombo, பிறப்பு - ஜூன் 25, 1966) ஒரு காங்கோ கூடைப்பந்து ஆட்டக்காரர் ஆவார். இவர் என். பி. ஏ.-இல் ஹியூஸ்டன் ராகெட்ஸ் என்ற அணியில் விளையாடுகிறார்.\n"}
{"id": "40744", "url": "https://ta.wikipedia.org/wiki?curid=40744", "title": "சிகாகோ புல்ஸ்", "text": "சிகாகோ புல்ஸ்\n\nசிகாகோ புல்ஸ் (Chicago Bulls) என். பி. ஏ.-இல் ஒரு கூடைப்பந்து அணியாகும். இந்த அணி இலினொய் மாநிலத்தில் சிகாகோ நகரில் அமைந்துள்ள யுனைடெட் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஜெரி ஸ்லோன், பாப் லவ், மைக்கல் ஜார்டன், ஸ்காடி பிபன்.\n\n"}
{"id": "40747", "url": "https://ta.wikipedia.org/wiki?curid=40747", "title": "பாசுடன் செல்டிக்சு", "text": "பாசுடன் செல்டிக்சு\n\nபாசுடன் செல்டிக்சு (Boston Celtics) என். பி. ஏ.-இல் ஒரு கூடைப்பந்து அணியாகும். இந்த அணி மஸ்ஸாசூசெட்ஸ் மாநிலத்தில் பாஸ்டன் நகரில் அமைந்துள்ள டி.டி. பாங்க்நார்த் கார்டன் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் பாப் கூசி, பில் ரசல், ராபர்ட் பாரிஷ், லாரி பர்ட், கெவின் மெக்ஹேல், பால் பியர்ஸ், கெவின் கார்னெட்.\n\n"}
{"id": "40748", "url": "https://ta.wikipedia.org/wiki?curid=40748", "title": "டாலஸ் மேவரிக்ஸ்", "text": "டாலஸ் மேவரிக்ஸ்\n\nடாலஸ் மேவரிக்ஸ் (Dallas Mavericks) என். பி. ஏ.-இல் ஒரு கூடைப்பந்து அணியாகும். இந்த அணி டெக்சஸ் மாநிலத்தில் டாலஸ் நகரில் அமைந்துள்ள அமெரிக்கன் எயர்லைன்ஸ் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் மார்க் அக்வையர், ஜேசன் கிட், ஸ்டீவ் நேஷ், டெர்க் நொவிட்ச்கி.\n\n"}
{"id": "40749", "url": "https://ta.wikipedia.org/wiki?curid=40749", "title": "ஹியூஸ்டன் ராக்கெட்ஸ்", "text": "ஹியூஸ்டன் ராக்கெட்ஸ்\n\nஹியூஸ்டன் ராகெட்ஸ் (Houston Rockets) என். பி. ஏ.-இல் ஒரு கூடைப்பந்து அணியாகும். இந்த அணி டெக்சாஸ் மாநிலத்தில் ஹியூஸ்டன் நகரில் அமைந்துள்ள டொயோடா சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஹகீம் ஒலாஜுவான், க்ளைட் ட்ரெக்ஸ்லர், சார்ல்ஸ் பார்க்லி, ரால்ஃப் சேம்ப்சன், ட்ரேசி மெக்ரேடி, யாவ் மிங்.\n\n"}
{"id": "40750", "url": "https://ta.wikipedia.org/wiki?curid=40750", "title": "சியாட்டில் சூப்பர்சானிக்ஸ்", "text": "சியாட்டில் சூப்பர்சானிக்ஸ்\n\nசியாட்டில் சூப்பர்சானிக்ஸ் (Seattle SuperSonics) அல்லது சியாட்டில் சானிக்ஸ் என். பி. ஏ.-இல் ஒரு முன்னாள் கூடைப்பந்து அணியாகும். 1967இல் தொடங்கப்பட்ட இவ்வணி 2008 வரை வாஷிங்டன் மாநிலத்தில் சியாட்டில் நகரில் போட்டிகள் விளையாடினது. இந்த அணியின் வரலாற்றில் சில புகழ்பெற்ற வீரர்கள் நேட் மெக்மிலன், ஜாக் சிக்மா, கேரி பெய்டன், ஷான் கெம்ப், ரே ஏலன், கெவின் டுரான்ட் ஆவார்.\n\n2008 என்.பி.ஏ. பருவத்துக்கு பிறகு இவ்வணியின் அதிபர் கிளே பெனெட் இவ்வணியை ஓக்லஹோமா நகரத்துக்கு நகர்த்தினார். 2008-2009 பருவத்திலிருந்து ஓக்லஹோமா நகரின் என்.பி.ஏ. அணி சூப்பர்சானிக்ஸ் அணியின் நிலையில் என்.பி.ஏ.-ஐ சேரும். எதிர்காலத்தில் புதிய சியாட்டில் அணி தொடங்கப்பட்டால் முந்திய பட்டங்கள், நிறங்கள், வரலாறு, \"சூப்பர்சானிக்ஸ்\" என்ற பெயர் எல்லாம் அந்த அணி வைத்துக்கொண்டிருக்கும். \n\n"}
{"id": "40751", "url": "https://ta.wikipedia.org/wiki?curid=40751", "title": "தமிழ் ஊடகம்", "text": "தமிழ் ஊடகம்\n\nதமிழ் ஊடகம் ஊடாக தமிழர்களிடையே தொடர்பாடல் நடைபெறுகிறது. நாளிதழ், சிற்றிதழ், இதழ், நூல்கள், தமிழ் ஒலிபரப்புத்துறை|வானொலி, தொலைக்காட்சி, திரைப்படம், இணையம் ஆகிய வடிவங்கள் ஊடாக தமிழ் தொடர்பாடல் இடம்பெறுகிறது. \n\nபெரும்பாலன ஊடகங்கள் ஒரு குறிப்பிட்ட நிலப்பரபுக்குள் உள்ள வாசகர்களை நோக்கியே அக்கறை காட்டுகின்றன. இணையம் உலகத்தமிழரை இணைக்கும் ஒரு முக்கிய ஊடகமாக இருக்கின்றது. \n\nSection::::தமிழ் ஊடக வரலாறு.\nபண்டைக்காலத்தில் கல்வெட்டு, ஓலைச்சுவடு ஆகியவற்றில் தகவல்களை பதிந்துவைத்தார்கள்.\n\nSection::::இணையம்.\nஇணைய ஊடகத்தைத் தமிழர்கள் முதலில் இருந்தே அறிந்து நன்கு பயன்படுத்தி வந்துள்ளனர். அவை தமிழ் இணையதளங்கள், மடலாடற் குழுமங்கள், மின்மன்றங்கள் (Forums), வலைப்பதிவுகள் மற்றும் திறந்த நிலை மென்பொருட்களுக்கான பங்களிப்புகள் என்று எல்லா வகையிலும் பரவி வருகிறது.\n"}
{"id": "40752", "url": "https://ta.wikipedia.org/wiki?curid=40752", "title": "கோல்டன் ஸ்டேட் வாரியர்ஸ்", "text": "கோல்டன் ஸ்டேட் வாரியர்ஸ்\n\nகோல்டன் ஸ்டேட் வாரியர்ஸ் (Golden State Warriors) என். பி. ஏ.-இல் ஒரு கூடைப்பந்து அணியாகும். இந்த அணி கலிஃபோர்னியா மாநிலத்தில் ஓக்லன்ட் நகரில் அமைந்துள்ள ஓரகில் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் நேட் தர்மன்ட், வில்ட் சேம்பர்லென், ரிக் பாரி, கிரிஸ் மலின், டிம் ஹார்டவே, பேரன் டேவிஸ்.\n\n"}
{"id": "40753", "url": "https://ta.wikipedia.org/wiki?curid=40753", "title": "டிட்ராயிட் பிஸ்டன்ஸ்", "text": "டிட்ராயிட் பிஸ்டன்ஸ்\n\nடிட்ராயிட் பிஸ்டன்ஸ் (Detroit Pistons) என். பி. ஏ.-இல் ஒரு கூடைப்பந்து அணியாகும். இந்த அணி மிச்சிகன் மாநிலத்தில் டிட்ராயிட்டின் ஒரு புறநகரம் ஆபர்ன் ஹில்ஸ் நகரில் அமைந்துள்ள பேலஸ் அட் ஆபர்ன் ஹில்ஸ் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஐசேயா தாமஸ், ஜோ டுமார்ஸ், பில் லேம்பியர், டெனிஸ் ராட்மன், பென் வாலஸ், சான்சி பிலப்ஸ்.\n\n"}
{"id": "40754", "url": "https://ta.wikipedia.org/wiki?curid=40754", "title": "டிட்ராயிட்", "text": "டிட்ராயிட்\n\nடிட்ராயிட் (Detroit) ஐக்கிய அமெரிக்காவின் மிச்சிகன் மாநிலத்திலுள்ள மிகப்பெரிய நகரமாகும். இந்நகரம் டெட்ராயிட் ஆற்றின் கரையில் அமைந்துள்ளது. இவ்வூரில் தானுந்துத் தொழிற்சாலைகள் மிகுந்துள்ளதால் மோட்டார் நகரம் என்றும் அழைக்கப்படுகிறது.\n"}
{"id": "40755", "url": "https://ta.wikipedia.org/wiki?curid=40755", "title": "வாஷிங்டன் விசர்ட்ஸ்", "text": "வாஷிங்டன் விசர்ட்ஸ்\n\nவாஷிங்டன் விசர்ட்ஸ் (Washington Wizards) என். பி. ஏ.-இல் ஒரு கூடைப்பந்து அணியாகும். இந்த அணி வாஷிங்டன், டி. சி நகரில் அமைந்துள்ள வெரைசன் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் வெஸ் அன்செல்ட், ஏள் மன்ரோ, ரெக்ஸ் சாப்மன், மைக்கல் ஜார்டன், கில்பர்ட் அரீனஸ்.\n\n"}
{"id": "40756", "url": "https://ta.wikipedia.org/wiki?curid=40756", "title": "மினசோட்டா டிம்பர்வுல்வ்ஸ்", "text": "மினசோட்டா டிம்பர்வுல்வ்ஸ்\n\nமினசோட்டா டிம்பர்வுல்வ்ஸ் (Minnesota Timberwolves) என். பி. ஏ.-இல் ஒரு கூடைப்பந்து அணியாகும். இந்த அணி மினசோட்டா மாநிலத்தில் மினியாபோலிஸ் நகரில் அமைந்துள்ள டார்கெட் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் கிரிஸ்டியன் லேட்னர், கெவின் கார்னெட், சான்சி பிலப்ஸ், ஏல் ஜெஃபர்சன்.\n\n"}
{"id": "40762", "url": "https://ta.wikipedia.org/wiki?curid=40762", "title": "டொராண்டோ ராப்டர்ஸ்", "text": "டொராண்டோ ராப்டர்ஸ்\n\nடொராண்டோ ராப்டர்ஸ் (Toronto Raptors) என். பி. ஏ.-இல் ஒரு கூடைப்பந்து அணியாகும். இந்த அணி கனடாவில் டொராண்டோ நகரில் அமைந்துள்ள ஏர் கனடா சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் டேமன் ஸ்டெளடமையர், மார்கஸ் கேம்பி, வின்ஸ் கார்டர், ட்ரேசி மெக்ரேடி, கிரிஸ் பாஷ்.\n\n"}
{"id": "40763", "url": "https://ta.wikipedia.org/wiki?curid=40763", "title": "ஒர்லான்டோ மேஜிக்", "text": "ஒர்லான்டோ மேஜிக்\n\nஒர்லான்டோ மேஜிக் (Orlando Magic) என். பி. ஏ.-இல் ஒரு கூடைப்பந்து அணியாகும். இந்த அணி புளோரிடா மாநிலத்தில் ஒர்லான்டோ நகரில் அமைந்துள்ள ஏம்வே அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் பெனி ஹார்டவே, ஷகீல் ஓனீல், ட்ரேசி மெக்ரேடி, கிரான்ட் ஹில், டுவைட் ஹவர்ட்.\n\n"}
{"id": "40764", "url": "https://ta.wikipedia.org/wiki?curid=40764", "title": "நியூ ஓர்லியன்ஸ் ஹார்னெட்ஸ்", "text": "நியூ ஓர்லியன்ஸ் ஹார்னெட்ஸ்\n\nநியூ ஓர்லியன்ஸ் ஹார்னெட்ஸ் (New Orleans Hornets) என். பி. ஏ.-இல் ஒரு கூடைப்பந்து அணியாகும். இந்த அணி லூசியானா மாநிலத்தில் நியூ ஓர்லியன்ஸ் நகரில் அமைந்துள்ள நியூ ஓர்லியன்ஸ் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் லாரி ஜான்சன், அலோன்சோ மோர்னிங், பேரன் டேவிஸ், கிரிஸ் பால்.\n\n"}
{"id": "40765", "url": "https://ta.wikipedia.org/wiki?curid=40765", "title": "லாஸ் ஏஞ்சலஸ் க்ளிப்பர்ஸ்", "text": "லாஸ் ஏஞ்சலஸ் க்ளிப்பர்ஸ்\n\nலாஸ் ஏஞ்சலஸ் க்ளிப்பர்ஸ் (Los Angeles Clippers) என். பி. ஏ.-இல் ஒரு கூடைப்பந்து அணியாகும். இந்த அணி கலிஃபோர்னியா மாநிலத்தில் லாஸ் ஏஞ்சலஸ் நகரில் அமைந்துள்ள ஸ்டேபிள்ஸ் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் பில் வால்டன், பாப் மேக்கடூ, எல்டன் பிரான்ட். \n\n"}
{"id": "40766", "url": "https://ta.wikipedia.org/wiki?curid=40766", "title": "சேக்ரமெண்டோ கிங்ஸ்", "text": "சேக்ரமெண்டோ கிங்ஸ்\n\nசேக்ரமெண்டோ கிங்ஸ் (Sacramento Kings) என். பி. ஏ.-இல் ஒரு கூடைப்பந்து அணியாகும். இந்த அணி கலிஃபோர்னியா மாநிலத்தில் சேக்ரமெண்டோ நகரில் அமைந்துள்ள ஆர்கோ அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் நேட் ஆர்சிபால்ட், ஆஸ்கர் ராபர்ட்சன், மிச் ரிச்மன்ட், மைக் பிபி, கிரிஸ் வெபர்.\n\n"}
{"id": "40769", "url": "https://ta.wikipedia.org/wiki?curid=40769", "title": "மில்வாக்கி பக்ஸ்", "text": "மில்வாக்கி பக்ஸ்\n\nமில்வாகி பக்ஸ் (Milwaukee Bucks) என். பி. ஏ.-இல் ஒரு கூடைப்பந்து அணியாகும். இந்த அணி விஸ்கொன்சின் மாநிலத்தில் மில்வாகி நகரில் அமைந்துள்ள ப்ராட்லி சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஆஸ்கர் ராபர்ட்சன், கரீம் அப்துல்-ஜப்பார், ரே ஏலன், மைக்கல் ரெட்.\n\n"}
{"id": "40770", "url": "https://ta.wikipedia.org/wiki?curid=40770", "title": "நியூ ஜெர்சி நெட்ஸ்", "text": "நியூ ஜெர்சி நெட்ஸ்\n\nநியூ ஜெர்சி நெட்ஸ் (New Jersey Nets) என். பி. ஏ.-இல் ஒரு கூடைப்பந்து அணியாகும். இந்த அணி நியூ ஜெர்சி மாநிலத்தில் நியூவர்க்கின் ஒரு புறநகரம் கிழக்கு ரதர்ஃபோர்ட் நகரில் அமைந்துள்ள ஐசாட் சென்டர் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ட்ராசென் பெட்ரொவிக், ஜூலியஸ் எர்விங், ஸ்டெஃபான் மார்பெரி, ஜேசன் கிட், வின்ஸ் கார்டர்.\n\n"}
{"id": "40771", "url": "https://ta.wikipedia.org/wiki?curid=40771", "title": "நுவார்க்", "text": "நுவார்க்\n\nநியூவர்க் அல்லது நுவார்க் (\"Newark\") ( அல்லது உள்ளூரில் ) என்பது அமெரிக்காவின் நியூ ஜெர்சி மாநிலத்தின் மிகப்பெரிய நகரம் ஆகும். நாட்டின் முதன்மையான வான், கடல் மற்றும் இருப்புப்பாதை சந்திப்பாக விளங்கும் இந்த நகரத்தின் மக்கள்தொகை, 2010 கணக்கெடுப்பின்படி, 277,140 ஆகும். நாட்டின் மிகவும் கூடுதலான மக்கள் குடியிருக்கும் நகரங்களில் 67வது இடத்தில் உள்ளது.\n\nநியூ செர்சி மாநிலத்தின் நுழைவாயிற் பகுதி என அறியப்படும் பகுதியின் மையமாகவுள்ள நுவார்க் நியூ யார்க் பெருநகரப் பகுதியில் இரண்டாவது மிகப்பெரும் நகரமாகும். இது மன்காட்டனுக்கு மேற்கில் ஏறத்தாழ 8 மைல் தொலைவில் அமைந்துள்ளது. நுவார்க்-எலிசபெத் கடல்வழி முனையத் துறைமுகம் நியூசெர்சி மாநிலத்தின் முதன்மை சரக்குப்பெட்டி போக்குவரத்து மையமாக விளங்குவதுடன் கிழக்கு கடற்கரையில் அமைந்துள்ள பெரிய துறைமுகமாகவும் விளங்குகிறது. நியூவர்க் லிபர்டி பன்னாட்டு வானூர்தி நிலையம் ஐக்கிய அமெரிக்காவில் நகராட்சி ஒன்றினால் நிர்வகிக்கப்பட்டு வரும் முதல் வானூர்தி நிலையமாகும். நாட்டின் போக்குவரத்து மிக்க வானூர்திநிலையங்களில் ஒன்றாக உள்ளது.\n"}
{"id": "40773", "url": "https://ta.wikipedia.org/wiki?curid=40773", "title": "இந்தியானா பேசர்ஸ்", "text": "இந்தியானா பேசர்ஸ்\n\nஇந்தியானா பேசர்ஸ் (Indiana Pacers) என். பி. ஏ.-இல் ஒரு கூடைப்பந்து அணியாகும். இந்த அணி இந்தியானா மாநிலத்தில் இண்டியானபொலிஸ் நகரில் அமைந்துள்ள கன்சிகோ ஃபீள்ட் ஹவுஸ் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ரெஜி மிலர், ஜெர்மெயின் ஓனீல், ரிக் ஸ்மிட்ஸ், ரான் ஆர்டெஸ்ட்.\n\n"}
{"id": "40774", "url": "https://ta.wikipedia.org/wiki?curid=40774", "title": "போர்ட்லன்ட் டிரயில் பிளேசர்ஸ்", "text": "போர்ட்லன்ட் டிரயில் பிளேசர்ஸ்\n\nபோர்ட்லன்ட் டிரயில் பிளேசர்ஸ் (Portland Trail Blazers) என். பி. ஏ.-இல் ஒரு கூடைப்பந்து அணியாகும். இந்த அணி ஒரிகன் மாநிலத்தில் போர்ட்லன்ட் நகரில் அமைந்துள்ள ரோஸ் கார்டன் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் க்ளைட் ட்ரெக்ஸ்லர், ட்ராசென் பெட்ரொவிக், ஆர்விடஸ் சபோனிஸ், பில் வால்டன், ரஷீத் வாலஸ், பிரான்டன் ராய், கிரெக் ஓடென்.\n\n"}
{"id": "40775", "url": "https://ta.wikipedia.org/wiki?curid=40775", "title": "சேலம் (ஒரிகன்)", "text": "சேலம் (ஒரிகன்)\n\nசேலம் அமெரிக்காவின் ஒரிகன் மாநிலத்தின் தலைநகரம் ஆகும். 2007 ஆம் ஆண்டிற்கான மதிப்பீட்டின் படி, 152,290 மக்கள் வாழ்கிறார்கள்.\n"}
{"id": "40777", "url": "https://ta.wikipedia.org/wiki?curid=40777", "title": "யூட்டா ஜேஸ்", "text": "யூட்டா ஜேஸ்\n\nயூட்டா ஜேஸ் (Utah Jazz) என். பி. ஏ.-இல் ஒரு கூடைப்பந்து அணியாகும். இந்த அணி யூட்டா மாநிலத்தில் சால்ட் லேக் நகரில் அமைந்துள்ள எனர்ஜி சொல்யூஷன்ஸ் அரீனா மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் ஏட்ரியன் டேன்ட்லி, பீட் மாரவிச், ஜான் ஸ்டாக்டன், கார்ல் மலோன், டெரான் வில்லியம்ஸ், கார்லோஸ் பூசர்.\n\n"}
{"id": "40778", "url": "https://ta.wikipedia.org/wiki?curid=40778", "title": "மெம்ஃபிஸ் கிரிச்லீஸ்", "text": "மெம்ஃபிஸ் கிரிச்லீஸ்\n\nமெம்ஃபிஸ் கிரிச்லீஸ் (Memphis Grizzlies) என். பி. ஏ.-இல் ஒரு கூடைப்பந்து அணியாகும். இந்த அணி டென்னசி மாநிலத்தில் மெம்ஃபிஸ் நகரில் அமைந்துள்ள ஃபெடெக்ஸ் ஃபோரம் மைதானத்தில் போட்டிகள் விளையாடுகிறார்கள். இந்த அணியின் வரலாற்றில் சில புகழ்பெற்ற வீரர்கள் பாவ் கசோல், மைக் பிபி, ஷரீஃப் அப்துர்-ரஹீம், ரூடி கே.\n\n"}
{"id": "40779", "url": "https://ta.wikipedia.org/wiki?curid=40779", "title": "ஷார்லட் பாப்கேட்ஸ்", "text": "ஷார்லட் பாப்கேட்ஸ்\n\nஷார்லட் பாப்கேட்ஸ் (Charlotte Bobcats) என். பி. ஏ.-இல் ஒரு கூடைப்பந்து அணியாகும். இந்த அணி வட கரோலினா மாநிலத்தில் ஷார்லட் நகரில் அமைந்துள்ள ஷார்லட் பாப்கேட்ஸ் அரீனா மைதானத்தில் போட்டிகள் விளையாடுகிறார்கள். இந்த 2004-ல் ஏற்பட்ட அணி என். பி. ஏ.-இல் மிகவும் புதுசான அணி. இந்த அணியின் வரலாற்றில் சில புகழ்பெற்ற வீரர்கள் எமெக்கா ஓகஃபோர், ஏடம் மாரிசன், ரேமன்ட் ஃபெல்டன், ஜெரல்ட் வாலஸ்.\n\n"}
{"id": "40780", "url": "https://ta.wikipedia.org/wiki?curid=40780", "title": "ஆபர்ன் ஹில்ஸ்", "text": "ஆபர்ன் ஹில்ஸ்\n\nஆபர்ன் ஹில்ஸ் என்பது அமெரிக்காவின் மிச்சிகன் மாநிலத்தின் டிட்ராயிட் நகரின் ஒரு புறநகரம் ஆகும். 2000 ஆம் ஆண்டிற்கான மதிப்பீட்டின் படி, 19,837 மக்கள் வாழ்கிறார்கள்.\n"}
{"id": "40783", "url": "https://ta.wikipedia.org/wiki?curid=40783", "title": "இட்ரென்டன்", "text": "இட்ரென்டன்\n\nஇட்ரென்டன் அமெரிக்காவின் நியூ ஜெர்சி மாநிலத்தின் தலைநகரம் ஆகும். 2010 ஆம் ஆண்டிற்கான மதிப்பீட்டின் படி, 84,913 மக்கள் வாழ்கிறார்கள்.\n"}
{"id": "40784", "url": "https://ta.wikipedia.org/wiki?curid=40784", "title": "கிரிஸ் பால்", "text": "கிரிஸ் பால்\n\nகிரிஸ்தஃபர் இமேன்யுவல் பால் அல்லது கிரிஸ் பால் (\"Christopher Emmanuel Paul\", பிறப்பு - மே 6, 1985) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் நியூ ஓர்லியன்ஸ் ஹார்னெட்ஸ் என்ற அணியில் விளையாடுகிறார்.\n"}
{"id": "40785", "url": "https://ta.wikipedia.org/wiki?curid=40785", "title": "ஜேசன் கிட்", "text": "ஜேசன் கிட்\n\nஜேசன் ஃபிரெடெரிக் கிட் (\"Jason Frederick Kidd\", பிறப்பு - மார்ச் 23, 1973) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் டாலஸ் மேவரிக்ஸ் என்ற அணியில் விளையாடுகிறார்.\n"}
{"id": "40786", "url": "https://ta.wikipedia.org/wiki?curid=40786", "title": "ரே ஏலன்", "text": "ரே ஏலன்\n\nவால்டர் ரே ஏலன் (\"Walter Ray Allen\", பிறப்பு - ஜூலை 20, 1975) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் பாஸ்டன் செல்டிக்ஸ் என்ற அணியில் விளையாடுகிறார்.\n"}
{"id": "40788", "url": "https://ta.wikipedia.org/wiki?curid=40788", "title": "பேரன் டேவிஸ்", "text": "பேரன் டேவிஸ்\n\nபேரன் வால்டர் லூயிஸ் டேவிஸ் (ஆங்கிலம்:Baron Walter Louis Davis, பிறப்பு - ஏப்ரல் 13, 1979) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் லாஸ் ஏஞ்சலஸ் க்ளிப்பர்ஸ் என்ற அணியில் விளையாடுகிறார்.\n"}
{"id": "40789", "url": "https://ta.wikipedia.org/wiki?curid=40789", "title": "ரஷீத் வாலஸ்", "text": "ரஷீத் வாலஸ்\n\nரஷீத் அப்துல் வாலஸ் (ஆங்கிலம்:Rasheed Abdul Wallace, பிறப்பு - செப்டம்பர் 17, 1974) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் டிட்ராயிட் பிஸ்டன்ஸ் என்ற அணியில் விளையாடுகிறார்.\n"}
{"id": "40790", "url": "https://ta.wikipedia.org/wiki?curid=40790", "title": "ஆல்பெனி (நியூ யோர்க் மாநிலம்)", "text": "ஆல்பெனி (நியூ யோர்க் மாநிலம்)\n\nஆல்பெனி அமெரிக்காவின் நியூ யோர்க் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 95,658 மக்கள் வாழ்கிறார்கள்.\n"}
{"id": "40791", "url": "https://ta.wikipedia.org/wiki?curid=40791", "title": "மேடிசன்", "text": "மேடிசன்\n\nமேடிசன் அமெரிக்காவின் விஸ்கொன்சின் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 223,389 மக்கள் வாழ்கிறார்கள்.\n"}
{"id": "40792", "url": "https://ta.wikipedia.org/wiki?curid=40792", "title": "கில்பர்ட் அரீனஸ்", "text": "கில்பர்ட் அரீனஸ்\n\nகில்பர்ட் ஜே அரீனஸ் (ஆங்கிலம்:Gilbert Jay Arenas, பிறப்பு - ஜனவரி 6, 1982) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் வாஷிங்டன் விசர்ட்ஸ் என்ற அணியில் விளையாடுகிறார்.\n"}
{"id": "40793", "url": "https://ta.wikipedia.org/wiki?curid=40793", "title": "பாவ் கசோல்", "text": "பாவ் கசோல்\n\nபாவ் கசோல் சாயேஸ் (எசுப்பானிய மொழி:Pau Gasol Sáez, பிறப்பு - ஜூலை 6, 1980) எசுப்பானிய கூடைப்பந்து ஆட்டக்காரர் ஆவார். இவர் என். பி. ஏ.-இல் லாஸ் ஏஞ்சலஸ் லேகர்ஸ் என்ற அணியில் விளையாடுகிறார்.\n"}
{"id": "40794", "url": "https://ta.wikipedia.org/wiki?curid=40794", "title": "டெர்க் நொவிட்ச்கி", "text": "டெர்க் நொவிட்ச்கி\n\nடெர்க் வெர்னர் நொவிட்ச்கி (ஜெர்மன் மொழி:Dirk Werner Nowitzki, பிறப்பு - ஜூன் 19, 1978) ஒரு ஜெர்மன் கூடைப்பந்து ஆட்டக்காரர் ஆவார். இவர் என். பி. ஏ.-இல் டாலஸ் மேவரிக்ஸ் என்ற அணியில் விளையாடுகிறார்.\n"}
{"id": "40795", "url": "https://ta.wikipedia.org/wiki?curid=40795", "title": "கிரிஸ் பாஷ்", "text": "கிரிஸ் பாஷ்\n\nகிரிஸ்தஃபர் வெசன் பாஷ் (ஆங்கிலம்:Christopher Wesson Bosh, பிறப்பு - மார்ச் 24, 1984) தலைசிறந்த அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் டொராண்டோ ராப்டர்ஸ் என்ற அணியில் விளையாடுகிறார்.\n"}
{"id": "40796", "url": "https://ta.wikipedia.org/wiki?curid=40796", "title": "எமெக்கா ஓகஃபோர்", "text": "எமெக்கா ஓகஃபோர்\n\nசுக்வுயெமெக்கா ந்டுபுயிசி ஓகஃபோர் என்னும் எமெக்கா ஓகஃபோர் (ஆங்கிலம்:Chukwuemeka Ndubuisi Okafor, பிறப்பு - செப்டம்பர் 28, 1982) அமெரிக்க கூடைப்பந்து ஆட்டக்காரர் ஆவார். இவர் என். பி. ஏ.-இல் ஷார்லட் பாப்கேட்ஸ் என்ற அணியில் விளையாடுகிறார்.\n"}
{"id": "40797", "url": "https://ta.wikipedia.org/wiki?curid=40797", "title": "டெரான் வில்லியம்ஸ்", "text": "டெரான் வில்லியம்ஸ்\n\nடெரான் மைக்கல் வில்லியம்ஸ் (ஆங்கிலம்:Deron Michael Williams, பிறப்பு - ஜூன் 26, 1984) அமெரிக்கக் கூடைப்பந்து ஆட்டக்காரர் ஆவார். இவர் என். பி. ஏ.-இல் யூட்டா ஜேஸ் என்ற அணியில் விளையாடுகிறார். இதன்முன்னர் இலினொய் பல்கலைக்கழக ஆண்கள் கூடைப்பந்தாட்ட அணியிலும் ஆடியுள்ளார்.\n"}
{"id": "40798", "url": "https://ta.wikipedia.org/wiki?curid=40798", "title": "மைக் பிபி", "text": "மைக் பிபி\n\nமைக் பிபி (ஆங்கிலம்:Mike Bibby, பிறப்பு - மே 13, 1978) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் அட்லான்டா ஹாக்ஸ் என்ற அணியில் விளையாடுகிறார்.\n"}
{"id": "40801", "url": "https://ta.wikipedia.org/wiki?curid=40801", "title": "உருசியாவின் இரண்டாம் அலெக்சாந்தர்", "text": "உருசியாவின் இரண்டாம் அலெக்சாந்தர்\n\nஇரண்டாம் அலெக்சாந்தர் நிக்கலாயவிச் (\"Alexander (Aleksandr) II Nikolaevich\", ரஷ்ய மொழி: \"Александр II Николаевич\", மாஸ்கோ, ஏப்ரல் 29, 1818 – மார்ச் 13, 1881 சென் பீட்டர்ஸ்பேர்க்) ரஷ்யாவின் பேரரசனாக மார்ச் 3, 1855 முதல் 1881 இல் படுகொலை செய்யப்படும் வரையில் இருந்தவன். 1867 வரையில் ரஷ்யப் பேரரசுடன் இணைக்கப்பாடும் வரையில் பின்லாந்து நாட்டின் இளவரசனாகவும் போலந்து நாட்டின் மன்னனாகவும் இருந்தவன்.\n\n"}
{"id": "40814", "url": "https://ta.wikipedia.org/wiki?curid=40814", "title": "செரோக்கீ", "text": "செரோக்கீ\n\nசெரோக்கீ (\"Cherokee\") எனப்படுவோர் வட அமெரிக்காவைத் தாயகமாகக் கொண்ட ஒரு இனக்குழுவாகும். 16 ஆம் நூற்றாண்டில் ஐரோப்பியர் அமெரிக்காவுக்கு வந்தபோது, இவர்கள் இன்றைய கிழக்கு மற்றும் தென்கிழக்கு ஐக்கிய அமெரிக்கப் பகுதிகளில் வாழ்ந்து வந்தனர். 1830களில் இவர்களுட் பெரும்பாலானவர்கள், வலுக்கட்டாயமாக ஓசார்க் சமவெளிக்கு மேற்குப்புறமாக இடம் பெயர்க்கப்பட்டனர். ஐந்து நாகரிகமுற்ற பழங்குடிகள் எனப்படும் பழங்குடிகளுள் இவர்களும் அடங்குவர். 2000 ஆவது ஆண்டின் மக்கள்தொகைக் கணக்கெடுப்பின்படி, ஐக்கிய அமெரிக்காவில் வாழும், 563 அங்கீகரிக்கப்பட்ட அமெரிக்க இந்தியர்களுள் அதிகமானவர்கள் இவர்களே.\n\n"}
{"id": "40815", "url": "https://ta.wikipedia.org/wiki?curid=40815", "title": "ஐந்து நாகரிகமுற்ற பழங்குடிகள்", "text": "ஐந்து நாகரிகமுற்ற பழங்குடிகள்\n\nஐந்து நாகரிகமுற்ற பழங்குடிகள் என்னும் பெயர், தொல்குடி அமெரிக்கத் தேசிய இனங்களான செரோக்கீ, சிக்காசோ, சொக்ட்டோ, கிறீக், செமினோலே ஆகிய ஐந்து பழங்குடிகளை ஒருங்கே குறிக்கிறது. அக்காலத்தில் ஐரோப்பியக் குடியேற்றக்காரரின் பழக்க வழக்கங்களை இவர்கள் பின்பற்றியதாலும், தமது அயலவருடன் நல்ல தொடர்புகளைக் கொண்டிருந்ததாலும் இவர்கள் இவ்வாறு குறிப்பிடப்பட்டனர். அமெரிக்காவின் பிற பகுதிகளுக்கு, குறிப்பாகப் பிற்காலத்து ஒக்லஹோமாவுக்கு இடம் பெயர்க்கப்படும் முன், இவர்கள் தென்கிழக்கு ஐக்கிய அமெரிக்காவில் வாழ்ந்துவந்தனர்.\n\nஇன்று பல அமெரிக்க இந்தியர்கள், சிறப்பாக மேற்படி ஐந்து இனங்கள் தவிர்ந்த ஏனையோர் \"ஐந்து நாகரிகமுற்ற பழங்குடிகள்\" என்னும் பெயர் இனவாதத் தன்மை கொண்டது என எண்ணுகின்றனர். குறிப்பிட்ட ஐந்து பழங்குடியினருக்கு இவ்வாறு பெயரிடுவதன் மூலம் ஏனைய பழங்குடியினர் நாகரிகம் அற்றவர்கள் என்னும் தொனி தெளிவாக இருப்பதாக அவர்கள் சுட்டிக்காட்டுகின்றனர். அது மட்டுமன்றி மேற்படி ஐந்து பழங்குடிகளும் தங்கள் சொந்தப் பண்பாட்டைக் கைக்கொண்டிருக்கும் வரை நாகரிகம் அற்றவர்களாக இருந்தார்கள் என்றும், ஐரோப்பியப் பண்பாட்டை ஏற்றுக்கொண்ட பின்னரே நாகரிகம் அடைந்தார்கள் என்றும் இப்பெயர் சொல்கிறது.\n\nஇப் பழங்குடிகள், தமது தாயகப் பகுதிகளான மிசிசிப்பி ஆற்றின் கிழக்குப் பக்கமிருந்து இடம் பெயர்க்கப்பட்டனர். இந்த இடப்பெயர்வுகள், மத்திய அரசின் சட்டவாக்கங்களின் துணையுடன், பல பத்தாண்டுகளாக நடைபெற்று, இம்மக்கள், அன்று இந்தியப் பகுதி என அழைக்கப்பட்ட, இன்றைய ஒக்லஹோமாவின் கிழக்குப் பகுதிக்கு அனுப்பப்பட்டனர். இவற்றுள் மிகவும் மோசமான இடப்பெயர்வு 1838 ஆம் ஆண்டின் கண்ணீர்த் தடங்கள் (Trail of Tears) எனப்பட்ட இடப்பெயர்வு ஆகும்.\n\nஅமெரிக்க உள்நாட்டுப் போர்க் காலத்தில், இந்த ஐந்து பழங்குடிகளும், பிரிந்து போரிட்டனர். சொக்ட்டோ, சிக்காசோ என்னும் இரண்டு பழங்குடிகளும் கூட்டமைப்பின் பக்கம் நின்றனர். கிறீக், செமினோலே, செரோக்கி பழங்குடிகள் தங்களுக்குள் பிரிந்து ஒரு பிரிவினர் ஐக்கிய அமெரிக்காவின் பக்கமும் மற்றப் பிரிவினர் கூட்டமைப்பையும் ஆதரித்து நின்றனர்.\n"}
{"id": "40816", "url": "https://ta.wikipedia.org/wiki?curid=40816", "title": "டுவைட் ஹவர்ட்", "text": "டுவைட் ஹவர்ட்\n\nடுவைட் டேவிட் ஹவர்ட் (ஆங்கிலம்:Dwight David Howard, பிறப்பு - டிசம்பர் 8, 1985) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் ஒர்லான்டோ மேஜிக் என்ற அணியில் விளையாடுகிறார்.\n"}
{"id": "40817", "url": "https://ta.wikipedia.org/wiki?curid=40817", "title": "பால் பியர்ஸ்", "text": "பால் பியர்ஸ்\n\nபால் ஆந்தனி பியர்ஸ் (ஆங்கிலம்:Paul Anthony Pierce, பிறப்பு - அக்டோபர் 13, 1977) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் பாஸ்டன் செல்டிக்ஸ் என்ற அணியில் விளையாடுகிறார்.\n\nசெல்டிக்ஸ் வெற்றிபெற்ற 2008 என்.பி.ஏ. இறுதிப்போட்டிகளில் இவர் என்.பி.ஏ. முடிவுப்போட்டிகள் மிகவும் முக்கியமான வீரர் விருதை வெற்றிபெற்றுள்ளார்.\n"}
{"id": "40819", "url": "https://ta.wikipedia.org/wiki?curid=40819", "title": "செயின்ட் பால் (மினசோட்டா)", "text": "செயின்ட் பால் (மினசோட்டா)\n\nசெயின்ட் பால் அமெரிக்காவின் மினசோட்டா மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 287,151 மக்கள் வாழ்கிறார்கள்.\n"}
{"id": "40820", "url": "https://ta.wikipedia.org/wiki?curid=40820", "title": "அகஸ்தா (மேய்ன்)", "text": "அகஸ்தா (மேய்ன்)\n\nஅகஸ்தா அமெரிக்காவின் மேய்ன் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 24,260 மக்கள் வாழ்கிறார்கள்.\n"}
{"id": "40821", "url": "https://ta.wikipedia.org/wiki?curid=40821", "title": "அனாபொலிஸ்", "text": "அனாபொலிஸ்\n\nஅனாபொலிஸ் அமெரிக்காவின் மேரிலாந்து மாநிலத்தின் தலைநகரம் ஆகும். 2004 ஆம் ஆண்டிற்கான மதிப்பீட்டின் படி, 36,217 மக்கள் வாழ்கிறார்கள்.\n"}
{"id": "40822", "url": "https://ta.wikipedia.org/wiki?curid=40822", "title": "ஆஸ்டின்", "text": "ஆஸ்டின்\n\nஆஸ்டின் அமெரிக்காவின் டெக்சாஸ் மாநிலத்தின் தலைநகரம் ஆகும். 2008 ஆம் ஆண்டிற்கான மதிப்பீட்டின் படி, 715,893 மக்கள் வாழ்கிறார்கள்.\n"}
{"id": "40823", "url": "https://ta.wikipedia.org/wiki?curid=40823", "title": "லிட்டில் ராக்", "text": "லிட்டில் ராக்\n\nலிட்டில் ராக் அமெரிக்காவின் ஆர்கன்சஸ் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 184,422 மக்கள் வாழ்கிறார்கள்.\n"}
{"id": "40824", "url": "https://ta.wikipedia.org/wiki?curid=40824", "title": "பியேர்", "text": "பியேர்\n\nபியேர் அமெரிக்காவின் தென் டகோட்டா மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 13,876 மக்கள் வாழ்கிறார்கள்.\n"}
{"id": "40825", "url": "https://ta.wikipedia.org/wiki?curid=40825", "title": "ஹெலேனா", "text": "ஹெலேனா\n\nஹெலேனா அமெரிக்காவின் மொன்டானா மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 25,780 மக்கள் வாழ்கிறார்கள்.\n"}
{"id": "40826", "url": "https://ta.wikipedia.org/wiki?curid=40826", "title": "டோவர்", "text": "டோவர்\n\nடோவர் அமெரிக்காவின் டெலவெயர் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 32,135 மக்கள் வாழ்கிறார்கள்.\n"}
{"id": "40827", "url": "https://ta.wikipedia.org/wiki?curid=40827", "title": "ஒலிம்பியா, வாஷிங்டன்", "text": "ஒலிம்பியா, வாஷிங்டன்\n\nஒலிம்பியா அமெரிக்காவின் வாஷிங்டன் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 42,514 மக்கள் வாழ்கிறார்கள்.\n"}
{"id": "40835", "url": "https://ta.wikipedia.org/wiki?curid=40835", "title": "டி மொயின்", "text": "டி மொயின்\n\nடி மொயின் அமெரிக்காவின் அயோவா மாநிலத்தின் தலைநகரம் ஆகும். 2010 ஆம் ஆண்டிற்கான மதிப்பீட்டின் படி, 203433 மக்கள் வாழ்கிறார்கள்.\n"}
{"id": "40836", "url": "https://ta.wikipedia.org/wiki?curid=40836", "title": "கொலம்பியா (தென் கரொலைனா)", "text": "கொலம்பியா (தென் கரொலைனா)\n\nகொலம்பியா அமெரிக்காவின் தென் கரோலினா மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 116,278 மக்கள் வாழ்கிறார்கள்.\n"}
{"id": "40838", "url": "https://ta.wikipedia.org/wiki?curid=40838", "title": "பொய்சி", "text": "பொய்சி\n\nபொய்சி அமெரிக்காவின் ஐடஹோ மாநிலத்தின் தலைநகரம் ஆகும். இங்கு 2006 ஆம் ஆண்டிற்கான மதிப்பீட்டின் படி, 211,473 மக்கள் வாழ்கிறார்கள்.\n"}
{"id": "40840", "url": "https://ta.wikipedia.org/wiki?curid=40840", "title": "தலகசி", "text": "தலகசி\n\nதலகசி அமெரிக்காவின் புளோரிடா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 159,012 மக்கள் வாழ்கிறார்கள்.\n"}
{"id": "40841", "url": "https://ta.wikipedia.org/wiki?curid=40841", "title": "ராலீ", "text": "ராலீ\n\nராலீ அமெரிக்காவின் வட கரோலினா மாநிலத்தின் தலைநகரம் ஆகும். 2008 ஆம் ஆண்டிற்கான மதிப்பீட்டின் படி, 374,320 மக்கள் வாழ்கிறார்கள்.\n"}
{"id": "40842", "url": "https://ta.wikipedia.org/wiki?curid=40842", "title": "ஹாரிஸ்பர்க்", "text": "ஹாரிஸ்பர்க்\n\nஹாரிஸ்பர்க் அமெரிக்காவின் பென்சில்வேனியா மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 48,950 மக்கள் வாழ்கிறார்கள்.\n"}
{"id": "40845", "url": "https://ta.wikipedia.org/wiki?curid=40845", "title": "ஹார்ட்பர்ட்", "text": "ஹார்ட்பர்ட்\n\nஹார்ட்பர்ட் அமெரிக்காவின் கனெடிகட் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 124,512 மக்கள் வாழ்கிறார்கள்.\n"}
{"id": "40846", "url": "https://ta.wikipedia.org/wiki?curid=40846", "title": "கொலம்பஸ் (ஒகையோ)", "text": "கொலம்பஸ் (ஒகையோ)\n\nகொலம்பஸ் அமெரிக்காவின் ஒகைய்யோ மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 733,203 மக்கள் வாழ்கிறார்கள்.\n"}
{"id": "40847", "url": "https://ta.wikipedia.org/wiki?curid=40847", "title": "பிஸ்மார்க்", "text": "பிஸ்மார்க்\n\nபிஸ்மார்க் அமெரிக்காவின் வட டகோட்டா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 58,333 மக்கள் வாழ்கிறார்கள்.\n"}
{"id": "40848", "url": "https://ta.wikipedia.org/wiki?curid=40848", "title": "ஜாக்சன் (மிசிசிப்பி)", "text": "ஜாக்சன் (மிசிசிப்பி)\n\nஜாக்சன் அமெரிக்காவின் மிசிசிப்பி மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 176,614 மக்கள் வாழ்கிறார்கள்.\n"}
{"id": "40849", "url": "https://ta.wikipedia.org/wiki?curid=40849", "title": "கார்சன் நகரம்", "text": "கார்சன் நகரம்\n\nகார்சன் நகரம் அமெரிக்காவின் நிவாடா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 57,701 மக்கள் வாழ்கிறார்கள்.\n"}
{"id": "40851", "url": "https://ta.wikipedia.org/wiki?curid=40851", "title": "ஓக்லஹோமா நகரம்", "text": "ஓக்லஹோமா நகரம்\n\nஓக்லஹோமா நகரம் அமெரிக்காவின் ஓக்லஹோமா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 537,734 மக்கள் வாழ்கிறார்கள்.\n"}
{"id": "40855", "url": "https://ta.wikipedia.org/wiki?curid=40855", "title": "டொபீகா", "text": "டொபீகா\n\nடொபீகா அமெரிக்காவின் கேன்சஸ் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 122,113 மக்கள் வாழ்கிறார்கள்.\n"}
{"id": "40857", "url": "https://ta.wikipedia.org/wiki?curid=40857", "title": "ஜெபர்சன் நகரம்", "text": "ஜெபர்சன் நகரம்\n\nஜெபர்சன் நகரம் அமெரிக்காவின் மிசூரி மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 39,274 மக்கள் வாழ்கிறார்கள்.\n"}
{"id": "40858", "url": "https://ta.wikipedia.org/wiki?curid=40858", "title": "லிங்கன் (நெப்ரஸ்கா)", "text": "லிங்கன் (நெப்ரஸ்கா)\n\nலிங்கன் அமெரிக்காவின் நெப்ரஸ்கா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 241,167 மக்கள் வாழ்கிறார்கள்.\n"}
{"id": "40859", "url": "https://ta.wikipedia.org/wiki?curid=40859", "title": "பாடன் ரூஜ்", "text": "பாடன் ரூஜ்\n\nபாடன் ரூஜ் அமெரிக்காவின் லூசியானா மாநிலத்தின் தலைநகரம் ஆகும். 2004 ஆம் ஆண்டிற்கான மதிப்பீட்டின் படி, 229,553 மக்கள் வாழ்கிறார்கள்.\n"}
{"id": "40860", "url": "https://ta.wikipedia.org/wiki?curid=40860", "title": "பிராங்போர்ட் (கென்டக்கி)", "text": "பிராங்போர்ட் (கென்டக்கி)\n\nபிராங்போர்ட் அமெரிக்காவின் கென்டக்கி மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 27,741 மக்கள் வாழ்கிறார்கள்.\n"}
{"id": "40863", "url": "https://ta.wikipedia.org/wiki?curid=40863", "title": "காங்கர்ட் (நியூ ஹாம்சயர்)", "text": "காங்கர்ட் (நியூ ஹாம்சயர்)\n\nகாங்கர்ட் அமெரிக்காவின் நியூ ஹாம்சயர் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 42,378 மக்கள் வாழ்கிறார்கள்.\n"}
{"id": "40864", "url": "https://ta.wikipedia.org/wiki?curid=40864", "title": "இசுப்பிரிங்ஃபீல்ட் (இலினொய்)", "text": "இசுப்பிரிங்ஃபீல்ட் (இலினொய்)\n\nஇசுப்பிரிங்ஃபீல்ட் அமெரிக்காவின் இலினொய் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 116,482 மக்கள் வாழ்கிறார்கள்.\n"}
{"id": "40866", "url": "https://ta.wikipedia.org/wiki?curid=40866", "title": "பிராவிடென்ஸ்", "text": "பிராவிடென்ஸ்\n\nபிராவிடென்ஸ் அமெரிக்காவின் றோட் தீவு மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 175,255 மக்கள் வாழ்கிறார்கள்.\n"}
{"id": "40867", "url": "https://ta.wikipedia.org/wiki?curid=40867", "title": "லான்சிங்", "text": "லான்சிங்\n\nலான்சிங் அமெரிக்காவின் மிச்சிகன் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 119,128 மக்கள் வாழ்கிறார்கள்.\n"}
{"id": "40868", "url": "https://ta.wikipedia.org/wiki?curid=40868", "title": "சாந்தா பே", "text": "சாந்தா பே\n\nசான்டா ஃபே (\"Santa Fe\") அமெரிக்காவின் நியூ மெக்சிகோ மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 72,056 மக்கள் வாழ்கிறார்கள்.\n"}
{"id": "40869", "url": "https://ta.wikipedia.org/wiki?curid=40869", "title": "நாஷ்வில்", "text": "நாஷ்வில்\n\nநாஷ்வில் அமெரிக்காவின் டென்னசி மாநிலத்தின் தலைநகரம் ஆகும். 2005 ஆம் ஆண்டிற்கான மதிப்பீட்டின் படி, 607,413 மக்கள் வாழ்கிறார்கள்.\n\nஇந்த நகரம் நாட்டுப்புற இசைக்கு(country music) பெயர் பெற்றது. இந்த நகரின் விமான நிலைய குறி BNA ஆகும்.\n\nஇந்த நகரம் மிக குளிராகவும் இல்லாமல், மிக வெப்பமாகவும் இல்லாமல்,வருடம் முழூவதும் வாழ்வதற்கு ஏற்ற வகையில் இருக்கும். Smoky Mountains இதற்கு மிக அருகில் உள்ள சுற்றுலா தளம் ஆகும்.\n"}
{"id": "40871", "url": "https://ta.wikipedia.org/wiki?curid=40871", "title": "ஹொனலுலு", "text": "ஹொனலுலு\n\nஹொனலுலு அமெரிக்காவின் ஹவாய் மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 377,357 மக்கள் வாழ்கிறார்கள்.\n"}
{"id": "40872", "url": "https://ta.wikipedia.org/wiki?curid=40872", "title": "செயென்", "text": "செயென்\n\nசெயென் அமெரிக்காவின் வயோமிங் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 55,362 மக்கள் வாழ்கிறார்கள்.\n"}
{"id": "40873", "url": "https://ta.wikipedia.org/wiki?curid=40873", "title": "ரிச்மண்ட் (வர்ஜீனியா)", "text": "ரிச்மண்ட் (வர்ஜீனியா)\n\nரிச்மன்ட் அமெரிக்காவின் வர்ஜீனியா மாநிலத்தின் தலைநகரம் ஆகும். 2006 ஆம் ஆண்டிற்கான மதிப்பீட்டின் படி, 192,913 மக்கள் வாழ்கிறார்கள்.\n"}
{"id": "40876", "url": "https://ta.wikipedia.org/wiki?curid=40876", "title": "மான்ட்பீலியர்", "text": "மான்ட்பீலியர்\n\nமான்ட்பீலியர் அமெரிக்காவின் வெர்மான்ட் மாநிலத்தின் தலைநகரம் ஆகும். 2000 ஆம் ஆண்டிற்கான மதிப்பீட்டின் படி, 8,035 மக்கள் வாழ்கிறார்கள்.\n"}
{"id": "40877", "url": "https://ta.wikipedia.org/wiki?curid=40877", "title": "சார்ல்ஸ்டன் (மேற்கு வேர்ஜினியா)", "text": "சார்ல்ஸ்டன் (மேற்கு வேர்ஜினியா)\n\nசார்ல்ஸ்டன் அமெரிக்காவின் மேற்கு வர்ஜீனியா மாநிலத்தின் தலைநகரம் ஆகும். 2007 ஆம் ஆண்டிற்கான மதிப்பீட்டின் படி, 51,342 மக்கள் வாழ்கிறார்கள்.\n"}
{"id": "40880", "url": "https://ta.wikipedia.org/wiki?curid=40880", "title": "மான்ட்கமரி", "text": "மான்ட்கமரி\n\nமான்ட்கமரி அமெரிக்காவின் அலபாமா மாநிலத்தின் தலைநகரம் ஆகும். 2010 ஆம் ஆண்டிற்கான மதிப்பீட்டின் படி, 205764 மக்கள் வாழ்கிறார்கள்.\n"}
{"id": "40881", "url": "https://ta.wikipedia.org/wiki?curid=40881", "title": "ஜூனோ", "text": "ஜூனோ\n\nஜூனோ அமெரிக்காவின் அலாஸ்கா மாநிலத்தின் தலைநகரம் ஆகும். 2005 ஆம் ஆண்டிற்கான மதிப்பீட்டின் படி, 30,987 மக்கள் வாழ்கிறார்கள்.\n"}
{"id": "40882", "url": "https://ta.wikipedia.org/wiki?curid=40882", "title": "சார்ல்ஸ் பார்க்லி", "text": "சார்ல்ஸ் பார்க்லி\n\nசார்ல்ஸ் வேட் பார்க்லி (\"Charles Wade Barkley\", பிறப்பு - பெப்ரவரி 20, 1963) முன்னாள் அமெரிக்கக் கூடைப்பந்து ஆட்டக்காரர் ஆவார். கூடைப்பந்து புகழ்ச்சி சபையில் ஒரு கணவர் ஆவார். இவர் என். பி. ஏ.-இல் 1984 முதல் 2000 வரை விளையாடினார். 1984 முதல் 1992 வரை பிலடெல்பியா 76அர்ஸ் அணியில் விளையாடினார். 1992 முதல் 1996 வரை பீனிக்ஸ் சன்ஸ் அணியில் விளையாடினார். 1996 முதல் 2000 வரை ஹியூஸ்டன் ராகெட்ஸ் அணியில் விளையாடினார். என். பி. ஏ.-இல் சேரருத்துக்கு முன் இவர் மூன்று ஆண்டு அலபாமாவில் ஆபர்ன் பல்கலைக்கழகத்தில் கூடைப்பந்து விளையாடினார். இப்பொழுது இவர் தொலைக்காட்சியில் ஒரு கூடைப்பந்து நிபுணர் ஆவார்.\n"}
{"id": "40883", "url": "https://ta.wikipedia.org/wiki?curid=40883", "title": "ஆபர்ன் பல்கலைக்கழகம்", "text": "ஆபர்ன் பல்கலைக்கழகம்\n\nஆபர்ன் பல்கலைக்கழகம் (\"Auburn University\"), ஐக்கிய அமெரிக்காவின் அலபாமா மாநிலத்தின் அரசு சார்பு பல்கலைக்கழகமாகும்.\n\n"}
{"id": "40885", "url": "https://ta.wikipedia.org/wiki?curid=40885", "title": "பென் வாலஸ்", "text": "பென் வாலஸ்\n\nபென் வாலஸ் (ஆங்கிலம்:Ben Wallace, பிறப்பு - செப்டம்பர் 10, 1974) ஒரு அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் கிளீவ்லன்ட் கேவலியர்ஸ் என்ற அணியில் விளையாடுகிறார்.\n"}
{"id": "40886", "url": "https://ta.wikipedia.org/wiki?curid=40886", "title": "கரீம் அப்துல்-ஜப்பார்", "text": "கரீம் அப்துல்-ஜப்பார்\n\nகரீம் அப்துல்-ஜப்பார் (\"Kareem Abdul Jabbar\", பிறப்பு - ஏப்ரல் 16, 1947) முன்னாள் அமெரிக்கக் கூடைப்பந்து ஆட்டக்காரர் ஆவார். இவரின் பிரந்த பெயர் ஃபெர்டினாந்ட் லூயிஸ் அல்சின்டொர் (Ferdinand Lewis Alcindor), ஆனால் இஸ்லாம் நம்பிக்கை சேரருத்துக்கு பிரகு பெயரை மாற்றினார். கூடைப்பந்து புகழ்ச்சி சபையில் ஒரு கணவர் ஆவார். இவர் என். பி. ஏ.-இல் 1969 முதல் 1989 வரை விளையாடினார். 1969 முதல் 1975 வரை மில்வாகி பக்ஸ் அணியில் விளையாடினார். 1975 முதல் 1989 வரை லாஸ் ஏஞ்சலஸ் லேகர்ஸ் அணியில் விளையாடினார். என். பி. ஏ.-இல் சேரருத்துக்கு முன் இவர் மூன்று ஆண்டு யூ.சி.எல்.ஏ. பல்கலைக்கழகத்தில் கூடைப்பந்து விளையாடினார்.\n"}
{"id": "40890", "url": "https://ta.wikipedia.org/wiki?curid=40890", "title": "கண்ணீர்த் தடங்கள்", "text": "கண்ணீர்த் தடங்கள்\n\n1838 ஆம் ஆண்டில், செரோக்கீ இனத்தவரை, அவர்களுடைய தாயகமான ஜோர்ஜியாவிலிருந்து வலுக்கட்டாயமாக வெளியேற்றி மேற்கு ஐக்கிய அமெரிக்காவில் உள்ள இந்தியப் பகுதி என அன்று அழைக்கப்பட்ட ஒக்லகோமாவுக்கு அனுப்பப்பட்ட நிகழ்வே கண்ணீர்த் தடங்கள் (Trail of Tears) எனக் குறிப்பிடப்படுகின்றது. இந் நிகழ்வின்போது 5,000 வரையான செரோக்கீகள் இறந்து போனதாகச் சொல்லப்படுகிறது. செரோக்கீ மொழியில் இது, \"நுன்னா டவுல் இசுன்யி\" எனப்படுகின்றது. இதன் பொருள் \"அவர்கள் அழுத தடம்\" என்பதாகும். அமெரிக்க இந்தியர்களை வெளியேற்றும் ஐக்கிய அமெரிக்காவின் முயற்சி இது மட்டும் அல்ல. பிற தொல்குடி அமெரிக்க இனத்தவர்களும், இந்தியானா, புளோரிடா ஆகிய இடங்களிலிருந்து அகற்றப்பட்டனர். செமினோலே இனத்தவர்கள் ஐக்கிய அமெரிக்காவின் இம் முயற்சியை எதிர்த்துக் கரந்தடி (Guerrilla) முறையில் போரிட்டனர். ஓராண்டு காலம் வரை அமெரிக்க அரசை வெற்றிகரமாகத் தோற்கடித்து வந்தனர் எனினும், அவர்களது அன்புக்கு உரியவனும், துணிவுள்ளவனுமான தலைவன் ஒசியோலாவின் இழப்பினால் தோற்றனர். \"கண்ணீர்த் தடங்கள்\" என்பது, பிற இந்தியக் குழுக்கள் தொடர்பிலான பலவந்தமான இடப்பெயர்வு நிகழ்வுகளையும் குறிக்கப் பயன்படுவது உண்டு. இச் சொற்றொடர்ப் பயன்பாடு 1831 ஆம் ஆண்டில் சொக்டாவ் இனத்தவர் வலுக்கட்டாயமாக வெளியேற்றப்பட்டபோது உருவானது.\n"}
{"id": "40892", "url": "https://ta.wikipedia.org/wiki?curid=40892", "title": "ஒசியோலா", "text": "ஒசியோலா\n\nஒசியோலா, தொல்குடி அமெரிக்க இனங்களில் ஒன்றான செமினோலேயின் போர்த் தலைவன் ஆவான். அமெரிக்க அரசு, செமினோலே இனத்தவரை அவர்களுடைய தாயகப் பகுதிகளைவிட்டு வெளியேற்ற முயன்றபோது ஏற்பட்ட இரண்டாவது செமினோலேப் போரில், 100 பேருக்கு மேற்படாத வீரர்களைக் கொண்ட படையொன்றுக்குத் தலைமைதாங்கிப் போரிட்டான். செமினோலேக்களின் அதியுயர் தலைவனான மிக்கானோப்பியிடம் ஒசியோலாவுக்கு மிகுந்த செல்வாக்கு இருந்தது.\n\nSection::::பிறப்பும் இளமைக் காலமும்.\nஒசியோலா, 1804 ஆம் ஆண்டு அலபாமாவில் உள்ள தலஸ்சீ என்னும் இடத்தில் இன்றைய மக்கான் கவுண்டிப் பகுதியில் பிறந்தான். இவனது தாயார் பொல்லி காப்பிங்கர் (Polly Coppinger) முஸ்கோஜீ இனக்குழுவைச் சேர்ந்த ஆன் மக்குயீனின் மகள். ஒசியோலாவின் தந்தை ஒரு ஆங்கிலேய வணிகரான வில்லியம் பவெல் (William Powell) எனப் பலர் கூறுகின்றனர். வேறு சிலரோ, ஒசியோலாவின் தந்தையார் தொல்குடி அமெரிக்க இனக்குழுக்களுள் ஒன்றான கிறீக் இனக்குழுவைச் சேர்ந்தவர் என்றும், ஒசியோலா பிறந்த உடனேயே அவர் இறந்துவிட்டதாகவும் கூறுவர். பின்னரே அவனது தாய் ஆங்கிலேயரான வில்லியம் பவெலை மணந்து கொண்டாராம். இதனால் பல ஆங்கிலேயர் இளம் ஒசியோலாவை பில்லி பவெல் என்றே அழைத்து வந்தனர். ஒசியோலா, தான் ஒரு முழு முஸ்கோஜீ எனக் குறிப்பிட்டாலும், அவனது தலை முடி எனக் கருதப்படும் மாதிரிகளைக் கொண்டு செய்யப்பட்ட மரபியல் சோதனைகள் அவன் ஒரு கலப்பு இனத்தவன் எனவே காட்டுகின்றன.\n\nஒசியோலாவின் தாய்வழிப் பேரனான ஜேம்ஸ் மக்குயீன் (James McQueen) அலபாமாவில் இருந்த கிறீக் (Creek) இனத்தவருடன் வணிகம் புரிந்த தொடக்ககால ஆங்கில வணிகருள் ஒருவர். 1714 ஆம் ஆண்டளவில் அலபாமாவிலேயே தங்கிவிட்ட அவர், அடுத்த பல பத்தாண்டுகளுகளாக ஒரு வணிகராகவும், கிறீக் இனத்தவரின் தலைவராகவும் விளங்கினார். ஜேம்ஸ் மக்குயீனின் மகளான ஆன் என்பவரை ஜோஸ் காப்பிங்கெர் மணந்து கொண்டார். அவர்கள் இருவரதும் மகளே ஒசியோலாவின் தாயார் ஆவார். 1814 ஆம் ஆண்டில் ஒசியோலாவும் அவவது தாயும் ஏனைய கிறீக் இனத்தவருடன் புளோரிடாவுக்கு வந்தனர்.\n\nSection::::அரச எதிர்ப்பும், போர்த்தலைவன் ஆனதும்.\n1832 ஆம் ஆண்டில் சில செமினோலேத் தலைவர்கள், தமது தாயகத்தை அரசுக்குக் கொடுத்துவிட்டு அதற்கு ஈடாக மிஸ்சிசிப்பி ஆற்றுக்கு மேற்குப் புறமாக உள்ள நிலப்பகுதியொன்றைப் பெற்றுக்கொள்ளச் சம்மதித்து ஒப்பந்தம் ஒன்றைச் செய்து கொண்டனர். மிக்கனோப்பி உட்பட்ட ஐந்து முக்கியமான செமினோலே தலைவர்கள் இதற்குச் சம்மதிக்கவில்லை. இதற்குப் பதிலடியாக, தொல்குடி அமெரிக்கர்களுக்கான அமெரிக்கப் பிரதிநிதியான விலே தாம்சன் என்பான் அத் தலைவர்கள் தங்கள் பதவிகளில் இருந்து அகற்றப்பட வேண்டும் எனப் பணித்தான். செமினோலேக்களுடனான உறவில் விரிசல் ஏற்படத் தொடங்கியபோது அவர்களுக்கான துப்பாக்கிகள், அவற்றுக்கான குண்டுகள் என்பவற்றை செமினோலேக்களுக்கு விற்பதையும் அவன் தடை செய்தான்.\n\nஒசியோலா, ஒரு இளம் வீரனாக வெள்ளைக்காரரால் அறியப்படத் தொடங்கிய காலம் அது. தாம்சனின் நடவடிக்கைகளால் ஒசியோலா கோபம் அடைந்தான். செமியோலேக்களை தாம்சன் அடிமைகளைப் போல் நடத்துவதாக அவன் எண்ணினான். ஒசியோலாவின் மனைவி ஒரு கறுப்பு இனப்பெண். அவன் அடிமைத் தனத்தை தனது இறுதிவரை எதிர்த்து வந்தான். இருந்தும் தாம்சன் ஒசியோலாவைத் தனது நண்பனாகக் கருதி அவனுக்கு ஒரு சுழல் துப்பாக்கியையும் கொடுத்தான். பின்னர், ஒசியோலா குழப்பங்களை உண்டாக்குகிறான் என்னும் குற்றச்சாட்டில் அவனைக் கிங் கோட்டையில் ஓரிரவு அடைத்து வத்தான். விடுதலை பெறுவதற்காக, அரசாங்கம் சில செமினோலேத் தலைவர்களுடன் செய்துகொண்ட ஒப்பந்தத்தை மதிப்பதாகக் கூறி அடுத்த நாளே அவன் வெளியே வந்தான்.\n\n1835 ஆம் ஆண்டு டிசம்பர் 28 ஆம் தேதி ஒசியோலாவும் அவனைப் பின்பற்றியோர் சிலரும் மறைந்திருந்து தாம்சனையும், வேறு ஆறு பேரையும் கிங் கோட்டைக்கு வெளியே சுட்டுக் கொன்றனர்.\n\nSection::::ஏமாற்றிக் கைது செய்தமை.\n1837 ஆம் ஆண்டு அக்டோபர் 21 ஆம் தேதி, அமெரிக்கத் தளபதி தாமஸ் சிட்னி ஜெசப் என்பவனின் ஆணையின் பேரில், ஒசியோலாவை சமாதானப் பேச்சு வார்த்தைக்கு என ஏமாற்றி அழைத்துக் கைது செய்தனர். அவன் புளோரிடாவில் அகஸ்ட்டீன் என்னும் இடத்தில் இருந்த, மரியன் கோட்டையில் அடைக்கப்பட்டான். இவ்வாறு ஒசியோலாவை ஏமாற்றிக் கைது செய்தமை வெள்ளையர் மத்தியிலும் பெரும் அதிருப்தியைத் தோற்றுவித்ததாகச் சொல்லப்படுகிறது. அடுத்த டிசம்பரில் ஒசியோலாவும் அவனது ஆதரவாளர்களும் தென் கரோலினாவில் உள்ள மோல்ட்ரீ கோட்டைக்கு மாற்றப்பட்டனர். அங்கே ஜார்ஜ் கட்லின் என்னும் ஓவியர் ஒசியோலாவைச் சந்தித்து அவனது படத்தை வரைவதற்கு ஒப்புக்கொள்ள வைத்தார். அங்கே அவ்வோவியர் இரண்டு படங்களை வரைந்தார். இந்தப் படங்களுக்குப் பின்னர் இப்படங்களை அடிப்படையாகக் கொண்டு பல படங்கள் வரையப்பட்டன.\n\n1838 ஆம் ஆண்டு ஜனவரி 20 ஆம் தேதி, பிடிபட்ட மூன்று மாதங்களுக்கு உள்ளாகவே, மலேரியா நோய் வாய்ப்பட்ட ஒசியோலா சிறையிலேயே மரணம் அடைந்தான். அவர் படைத்துறை மரியாதைகளுடன் அடக்கம் செய்யப்பட்டான்.\n\nSection::::ஒசியோலாவின் நினைவுப் பொருட்கள்.\nஒசியோலாவின் மறைவுக்குப் பின்னர், படை மருத்துவரான பிரடெரிக் வீடன் என்பவர், அவனது தலையை எடுத்துப் பதப்படுத்தி வைத்தார். அவனது முகத்தை அச்செடுத்து வைக்கவும் ஏனைய செமினோலேத் தலைவர்களை உடன்படச் செய்தார். அத்துடன் ஒசியோலா அவருக்குக் கொடுத்த பல பொருட்களையும் அவர் தன்னுடன் வைத்துக் கொண்டார். கப்டன் பிட்கைன் மொரிசன் (Pitcairn Morrison) என்பவன், இந்த முக அச்சையும், பிற பொருட்களையும் எடுத்து வாஷிங்டனில் இருந்த ஒரு படை அலுவலருக்கு அனுப்பினான். 1885 ஆம் ஆண்டளவில் இப் பொருட்கள் சிமித்சோனியன் நிறுவனத்தின் மானிடவியல் சேமிப்புகளுடன் சேர்க்கப்பட்டன. இன்றும் அப்பொருட்கள் அங்கே உள்ளன. மருத்துவர் வீடன் ஒசியோலாவின் பதப்படுத்தப்பட்ட தலையைத் தனது மருமகனான டானியல் வைட்ஹர்ஸ்ட் என்பவருக்கும் கொடுத்தார். அது பின்னர் 1843 இல் நியூ யார்க் மருத்துவரான வலண்டைன் மாட் (Valentine Mott) என்பவருக்குக் கொடுக்கப்பட்டது. அவர் அதைத் தனது அருங்காட்சியகத்தில் வைத்தார். 1866 ஆம் ஆண்டில் ஏற்பட்ட தீ விபத்தில் அத்தலை அழிந்து போய்விட்டதாகக் கருதப்படுகிறது.\n"}
{"id": "40893", "url": "https://ta.wikipedia.org/wiki?curid=40893", "title": "ஓசனிச்சிட்டு", "text": "ஓசனிச்சிட்டு\n\nஓசனிச்சிட்டுகள் (\"Hummingbird\") என்னும் மிகச் சிறிய பறவைகள் சிறகடித்துக்கொண்டே பூவில் இருந்து தேனை உறிஞ்சி உண்டு வாழ்பவை. இவ்வினப் பறவைகள் வட, தென் அமெரிக்கக் கண்டங்களில் மட்டுமே காணப்படுகின்றன. இப்பேரினத்தில் 320 வகையான ஓசனிச்சிட்டு (சுரும்புச்சிட்டு) வகைகள் உள்ளன. . உலகில் உள்ள பறவைகள் யாவற்றினும் மிகமிகச் சிறிய பறவையாகிய தேனி ஓசனிச்சிட்டு இவ்வினத்தைச் சேர்ந்த பறவை ஆகும். கியூபாவில் வாழும் இப்பறவை 5 செ.மீ நீளமே கொண்டுள்ளது, எடையும் 1.8 கிராம் மட்டுமே. ஓசனிச்சிட்டுகளின் அறிவியல் பெயர் டிரோச்சிலிடீ (Trochilidae). \"டிரோச்சிலசு\" (trochilus, τροχιλός) என்னும் கிரேக்க மொழிச்சொல் \"ஓடு\" (விரைந்தோடு) என்னும் பொருள் கொண்டது; இதிலிருந்து இச்சொல் ஆக்கப்பட்டது. இதனைத் தமிழில் \"சடுதிப்புள்\" துணைக்குடும்பம் என்று தமிழில் வழங்குகின்றோம். தமிழில் ஓசனிச்சிட்டை \"முரல்சிட்டு, ஞிமிர்சிட்டு, சுரும்புச்சிட்டு மற்றும் ரீங்கார சிட்டு\" என்றும் அழைக்கிறார்கள். இப்பறவையின் இதயம் நிமிடத்திற்கு 1260 முறை துடிக்கிறது. \n\nஇப்பறவைகளின் புகழ்பெற்ற சிறப்பியல்புகளின் ஒன்று, இது அந்தரத்தில் பறந்துகொண்டே பூவில் இருந்து தேன் உண்ணுவது. இதன் இறக்கைகள் நொடிக்கு 60-80 தடவை மிகமிக வேகமாக அடிப்பதால் \"உசுஉசு \" என்று எழும் ஒலியால் இதற்கு ஓசனிச்சிட்டு என்று பெயர். ஓசனித்தல் என்றால் பறவைகளின் இறக்கைகள் விரைந்து அடிக்கும் பொழுது எழும் ஒலி என்று பொருள். அந்தரத்தில் ஓரிடத்திலேயே பறந்துகொண்டே நிற்பது மட்டுமல்லாமல் இது பறந்துகொண்டே \"பின்னோக்கியும்\" நகரவல்லது; நெட்டாக, நேர் செங்குத்தாக, மேலெழுந்து பறந்து நகரவும் வல்லது. ஓசனிச்சிட்டுகள் அந்தரத்தில் ஓரிடத்திலேயே நின்று பறப்பதற்கு \"ஞாற்சி\" (அல்லது \"நாற்சி\") என்று பெயர். இப்பறவைகளின் உணவில் பூந்தேனும் சிறு பூச்சிகளும் முக்கியமானவை. உடல் வளர்ச்சிக்குத்தேவையான புரதச் சத்து பூச்சிகளை உண்பதால் பெறுகின்றன.\n\nSection::::தோற்றம்.\nசிறிய பறவைகளாகிய ஓசனிச்சிட்டுகளுக்கு நீளமான மெல்லிய, குத்தூசி போன்ற அலகுகள் உள்ளன. நீளமான மெல்லிய அலகுகள் இருப்பது இப்பறவை இனத்தின் சிறப்பியல்புகளில் ஒன்று. இப்பறவையின் பிளவுபட்ட இரட்டை நாக்கு அலகுகளுக்கு வெளியேயும் நீண்டு பூவின் அடியே இருந்து பூந்தேன் உண்ண வசதியாக படிவளர்ச்சி அடைந்துள்ளது. நாக்கு, குழல்போல் உருண்டு தேனுண்ன ஏதுவாக அமைந்துள்ளது. ஓசனிச்சிட்டுகளின் கீழ் அலகு (கீழ்த்தாடை) பூச்சிகளைப் பிடிக்க வசதியாக விரிந்து கொடுக்கக்கூடியது.\n\nஓசனிச்சிட்டுகள் பறவை இனத்திலேயே மிக அதிக வகைகள் கொண்ட ஒரு பேரினமாகும். இதில் உள்ள 320 இனங்களில் \"சுண்டு ஓசனிச்சிட்டு\" மிகச் சிறியது; ஓசனிச்சிட்டுகளுள் மிகப் பெரியது \"பட்டகோன கிகா\" (Patagona gigas) என்னும் அறிவியல் பெயர் கொண்ட \"பேரோசனிச்சிட்டு\" ஆகும். இந்த பேரோசனிச்சிட்டு 18-20 கிராம் எடையும் ஏறத்தாழ 21-22 செ.மீ நீளமும் கொண்டது. இவ்வகை தென் அமெரிக்காவின் ஆண்டீய மலைத்தொடர்ப் பகுதிகளில் ஈக்வெடோர் முதல் தெற்கே சிலி, அர்கெந்தீனா நாடுகள் வரை உள்ள பகுதிகளில் வாழ்கின்றன.\n\nபெரும்பாலான ஓசனிச்சிட்டுகள் கண்ணைக் கவரும் பளபளப்பாக ஒளிரும் நிறங்கள் கொண்ட தோற்றம் கொண்டவை. ஆண்-பெண் பறவைகளின் தோற்றங்கள், வெகுவாக மாறுதலாக இருக்கும், ஈருருப் பண்பு கொண்டவை. பெரும்பாலும் ஆண் பறவைகள் அழகான நிறம் கொண்டிருக்கும். பெண்பறவைகள் அப்படி இருக்காது, ஆனால் இருபால் பறவைகளுக்கும் ஒளிரும் நிறங்கள் காணப்படும்.\n\nஓசனிச்சிட்டுகளில் ஒரு வகையாகிய தேனி ஓசனிச்சிட்டு, அதனது சிறிதான உடல் அமைப்பின் காரணமாக, கின்னஸ் உலக சாதனை படைத்துள்ளது. 5 சென்டிமீட்டர் நீளத்தையும், சுமார் 2 கிராம் எடையையும் கொண்ட இந்த ஓசனிச்சிட்டு, பறவைகளிடையே மிகவும் சிறிதான பறவை எனும் சாதனையைப் படைத்துள்ளது. கியூபா நாட்டில் காணப்படும் இந்தப் பறவை, இப்பகுப்பில் மட்டுமின்றி மேலும் உலகின் சிறிதான முட்டையை இடும் விலங்கு என்கின்ற கின்னஸ் உலக சாதனையையும் படைத்துள்ளது.\n\nSection::::உணவு.\nஓசனிச்சிட்டுகள் பூந்தேன் நிறைந்த பூக்களை நாடிப் பூவில் இருந்து பூந்தேன் உண்கின்றன. இனிப்புப் பொருள் மிகுந்துள்ள பூக்களையே அதிகம் விரும்புகின்றன. பூக்களில் இனியம் (சர்க்கரைப் பொருள்) 12% க்கு குறைவாக இருந்தால் அதிகம் நாடுவதில்லை. இனியம் 25% இருக்கும் பூக்களை அதிகம் நாடுகின்றன. பூந்தேனில் இனியம் இருந்த பொழுதும், பறவைகளுக்குத் தேவையான புரதச் சத்து, அமினோக் காடிகள், உயிர்ச்சத்துகள் (வைட்டமின்கள்), கனிமப் பொருட் சத்துகள் கிடைப்பதில்லை. இதற்காகத் தேனுண்னும் பொழுது அதில் இருக்கும் பூச்சிகளையும், சிலந்திகளையும் உண்கின்றன. பறந்துகொண்டே பூச்சிகளைப் பிடித்தும் உண்ணும் திறன் கொண்டது இப்பறவை. ஓசனிச்சிட்டுகள் பரவலாக நாடும் பூச்செடிகளில் சில: செம்பருத்திப் பூ, பாச்சிசுடாச்சிசு லூட்டியா (\"Pachystachys lutea\") , மோனார்டா (\"Monarda\") ஃஎலியாக்கோனியா (\"Heliconia\"), படிலையா (\"Buddleia\"), புரோமெலியாடு (\"bromeliad\"), மணிவாழை (அல்லது கல்வாழை), வெர்பேனா (\"verbena\"), தேன்குழல்பூ (\"honeysuckle\"), சால்வியா (\"salvia\"), பெண்ட்டா (\"pentas\"), ஃவூக்சியா (\"fuchsia\"), பலவகையான பென்ஸ்டெமோன் (\"penstemon\") பூக்கள் முதலியன. ஓசனிச்சிட்டுகள் பூவுக்குப் பூ தாவி பூந்தேன் உண்ணும் பொழுது செடிகளுக்குத் தேவையான பூந்தூள் சேர்க்கை (மகரந்த சேர்க்கை) நிகழ்கின்றது.\n\nஓசனிச்சிட்டுகள் தேனை எப்படி உறிஞ்சி உட்கொள்ளுகின்றன என்பது பற்றி அண்மையில்தான் கண்டறிந்தனர் (2011). இப்பறவை நீளமான தன் நாக்கைப் பூவினுள் நுழைத்து, நுண்குழாய் விளைவால் ((capillary action) நீர்ம வடிவான தேனை உறிஞ்சுகின்றது என்று 1833 முதல் பறவையறிஞர்கள் கூறிவந்தனர். ஆனால் அப்படி இல்லை என்று இப்பொழுது (2011 இல்) கண்டறிந்துள்ளனர். இதன் நாக்கு பிளவுடையது. இந்தப் பிளவுபட்ட இரட்டை நாக்கில் மிக மெல்லிய\nஇழைகள் உள்ளன. இந்த இழைகள் ஒருவாறு வளைத்து சுழற்றும் இயக்கத்தால் தேன் கவர்ந்து வருகின்றது என்று அறிந்துள்ளனர்.\n\nSection::::பறக்கும் பொழுதான வளி இயக்கம்.\nஓசனிச்சிட்டுகளை ஆய்வுச்சாலைகளில் உள்ள \"காற்றுக்குகைகளில்\" பறக்கவிட்டு, விரைந்தியங்கும் ஒளிப்படக்கருவிகளின் துணையுடன் அறிவியலாளர்கள், அவற்றின் பறக்கும் இயல்புகளைப் பற்றி நிறைய கற்றுக்கொண்டுள்ளனர். இப்பறவைகள் தம் இறக்கைகளைக் கீழ்நோக்கி அடிக்கும் பொழுது 75% தன் உடலைத்தாங்கும் திறனும், மேல் நோக்கி இறக்கைகளை அடிக்கும்பொழுது 25% தாங்கு திறனும் கொண்டுள்ளதாக அறிகின்றனர். இதனால் இது அந்தரத்தில் நிற்கும் ஞாற்சியின் பொழுது இதன் இயக்கம் மற்ற பறக்கும் பூச்சிகளின் (எ.கா: பட்டாம்பூச்சி) இறக்கை இயக்கத்தில் இருந்து வேறுபடுகின்றது. பெரிய ஓசனிச்சிட்டுகளாகிய பேரோசனிச்சிட்டுகள் நொடிக்கு 8-10 முறைகள்தான் இறக்கைகளை அடிக்கின்றன, ஆனால் சிறிய வகை ஓசனிச்சிட்டுகள் நொடிக்கு 60-80 முறை அடிக்கின்றன. நடு எடை உள்ள ஓசனிச்சிட்டுகள் நொடிக்கு 20-25 முறைகள் சிறகடிக்கின்றன.\n\n\n"}
{"id": "40918", "url": "https://ta.wikipedia.org/wiki?curid=40918", "title": "தடை ஆட்டம்", "text": "தடை ஆட்டம்\n\nதடை ஆட்டம் (Break dance) கிப் கொப் அல்லது ராப் இசை சூழலில் தோன்றிய ஒரு ஆடல் வடிவம் ஆகும். \"தொடக்க காலத்தில் இளைய சமுதாயத்தினரின் உணர்வுகளில் கிளர்ச்சியூட்டி மனதைக் கவர பெரு நகரங்களில் நடையோரங்களில் திறன்மிக்க ஒலிபெருக்களினால் இசையெழுப்பி இத்தடையாட்டத்தை நிகழ்த்தினார்கள்.\"\n"}
{"id": "40920", "url": "https://ta.wikipedia.org/wiki?curid=40920", "title": "கனெடிகட் பல்கலைக்கழகம்", "text": "கனெடிகட் பல்கலைக்கழகம்\n\nகனெடிகட் பல்கலைக்கழகம் (\"University of Connecticut\"), ஐக்கிய அமெரிக்காவின் கனெடிகட் மாநிலத்தின் அரசு சார்பு பல்கலைக்கழகமாகும்.\n\n"}
{"id": "40921", "url": "https://ta.wikipedia.org/wiki?curid=40921", "title": "சான் பிரான்சிஸ்கோ", "text": "சான் பிரான்சிஸ்கோ\n\nசான் பிரான்சிஸ்கோ (San Francisco) ஐக்கிய அமெரிக்காவின் கலிபோர்னியா மாநிலத்திலுள்ள ஒரு முதன்மையான நகரமாகும். புனித ஃபிரான்சிஸ் நினைவாக இந்நகரம் பெயரிடப்பட்டது.\n"}
{"id": "40922", "url": "https://ta.wikipedia.org/wiki?curid=40922", "title": "கலிபோர்னியா பல்கலைக்கழகம் (பெர்க்லி)", "text": "கலிபோர்னியா பல்கலைக்கழகம் (பெர்க்லி)\n\nகலிபோர்னியா பல்கலைக்கழகம் - பெர்க்லி (\"University of Calfornia, Berkeley\"), ஐக்கிய அமெரிக்காவின் கலிபோர்னியா மாநிலத்தின் அரசு சார்பு பல்கலைக்கழகமாகும்.\nஇங்கு ஒரு தமிழ்த் துறை இருக்கிறது.\nகலிபோர்னியா பல்கலைக்கழகத்தின் பத்து துணை கழகங்களில் இதுவும் ஒன்று.\nஇங்கு படித்தவர்களும், பணியாற்றியவர்களும் உட்பட 72 பேர் நோபல் பரிசுகளையும், 9 உல்ப் விருதுகளும், 7 பீல்டு பதக்கங்களும், 15 டூரிங் விருதுகளும், 45 மெக்கார்தர் பரிசுகளும், 11 புலிட்சர் விருதுகளும் பெற்றுள்ளனர். இங்குள்ள ஆய்வுக்கூடத்தில் 6 தனிமங்கள் கண்டுபிடிக்கப்பட்டுள்ளன. உலகளவில் அதிக தனிமங்கள் கண்டுபிடிக்கப்பட்டது இங்குதான். \nஅமெரிக்கப் பல்கலைக்கழகங்களின் கூட்டமைப்பின் நிறுவன உறுப்பினர்களில் இதுவும் ஒன்று. 1868 ஆம் ஆண்டில் தொடங்கப்பட்டது.\n\nSection::::வரலாறு.\nதற்போதைய பெர்க்லி வளாகம் அமைந்துள்ள இடம், 1868 ஆம் ஆண்டில் கலிபோர்னியா பல்கலைக்கழகத்தால் தனியாரிடம் இருந்து பெறப்பட்டது. பின்னர், அரசு பல்கலைக்கழகத் துறைகளுடன் இணைக்கப்பட்டது. இதற்கு யேல் பல்கலைக்கழகத்துடன் கல்வியளவில் தொடர்புண்டு.\n\nSection::::வளாகம்.\nஇந்த வளாகத்தின் பரப்பளவு 1,232 ஏக்கர்கள் இருக்கும். லாரன்ஸ் பெர்க்லி தேசிய ஆய்வகம், லாரன்ஸ் அறிவியல் கழகம், விண்வெளி ஆய்வு மையம், கணிதவியல் ஆய்வுக் கழகம் உள்ளிட்டவை இங்குள்ளன. தாவரவியல் தோட்டமும், ஓய்வு மையமும் இங்குள்ளன. வளாகத்திற்கு வெளியிலும் ஆய்வுக்கூடங்கள் உள்ளன.\n\nSection::::கல்வி.\nஇது ஆய்வு மேற்கொள்ளுதலை முதன்மை நோக்கமாகக் கொண்டது. மேற்கத்திய பள்ளி, கல்லூரிகளின் கூட்டமைப்பினால் அங்கிகரிக்கப்பட்டது. இது அரையாண்டு கால அளவுகளில் கல்வி வழங்குகிறது. இங்கு 106 வகை இளநிலைப் படிப்புகளும், 88 முதுநிலைப் படிப்புகளும், 97 ஆய்வுப் படிப்புகளும், 31 துறை சார்ந்த படிப்புகளும் வழங்கப்படுகின்றன.\nஎன துறைக்கான தனித்தனி கட்டிடங்கள் உள்ளன.\nமின்பொறியியல், கணிப்பொறியியல், அரசியல், சுற்றுச்சூழலியல், பொருளாதாரம் உள்ளிட்ட படிப்புகளை இளநிலையில் அதிகம் பேர் படிக்கின்றனர்.\nவேளாண் அறிவியல், வானியற்பியல், கட்டிடப் பொறியியல், கணிப்பொறியியல், ஆங்கிலம், ஜெர்மன், கணிதம், இயந்திரப் பொறியியல், உயிரிவேதியியல், மரபியல், இயற்பியல், அரசியல் ஆகியன அதிகம் பேரால் கற்கப்படும் முதுநிலைப் பட்டப் படிப்புகள் ஆகும்.\n\nSection::::தரவரிசை.\nபன்னாட்டு தரவரிகளை வெளியிடும் நாளேடுகள், அமெரிக்க அளவில் முன்னணியில் உள்ள ஐந்து பல்கலைக்கழகங்களில் ஒன்று எனவும், உலகளவிலும் முன்னணிப் பல்கலைக்கழகங்களில் ஒன்று எனவும் தெரிவித்துள்ளன.\n\nSection::::நிர்வாகம்.\nஇதை நிர்வகிக்கும் பொறுப்பு 26 பேர் கொண்ட குழுவிடம் உள்ளது. இவர்களில் பதினெட்டு பேரை கலிபோர்னிய மாகாண ஆளுநர் நியமிப்பார். 7 முன்னாள் உறுப்பினர்களும், ஒரு மாணவ உறுப்பினரும் இருப்பர். பின்னாளில், பல்கலைக்கழகத்திற்கான தலைவர் பதவி உருவாக்கப்பட்டது. \nபெர்க்லியின் 130க்கும் அதிகமான துறைகளையும், படிப்புகளையும், 14 கல்லூரிகளில் வழங்குகின்றனர்.\nஇங்கு மருத்துவத் துறை இல்லை. கலிபோர்னியா பல்கலைக்கழகத்தின் சான் பிரான்சிஸ்கோ வளாகத்தின் கல்வி மையம், இங்கு ஒரு மருத்துவத் துறைப் பள்ளியை தொடங்கியுள்ளது.\nஇங்கு 24,700 பணியாளர்கள் பணியாற்றுகின்றனர்.\n\nபண உதவிகளை தனியாரும், அரசு நிறுவனங்களும் வழங்குகின்றன. மாணவர்கள் கல்வி பயில நிதி உதவி அளிக்கப்படுகிறது.\n\nSection::::மாணவர்கள்.\nஇங்கு இருபத்தி ஐந்தாயிரத்திற்கும் அதிகமான இளநிலை மாணவர்களும், பத்தாயிரத்திற்கும் அதிகமான மாணவர்கள் முதுநிலையும் பயில்கின்றனர். இவர்களில் வேற்று நாடுகளைச் சேர்ந்த மாணவர்களும் கணிசமான அளவினர் ஆவர். மாணர்களை உள்ளடக்கிய 1700 குழுக்கள் பல உள்ளன. இவை சமூக, அறிவியல், பண்பாடு தொடர்பானவை. தி டெய்லி கலிபோர்னியன் என்ற மாணவர் இதழும், கால்க்ஸ் என்ற வானொலி நிலையமும் குறிப்பிடத்தக்கவை.\n\nSection::::நூலகம்.\nஇங்கு 32 பல்கலைக்கழகங்கள் உள்ளன. இங்கு ஏறத்தாழ 1.1 கோடி நூல்களும், 70, 000 பாடத் தலைப்புகளும் உள்ளன. அமெரிக்க வரலாற்றைப் பறைசாற்றும் நூல்களும் இங்குள்ளன.\n\nSection::::விளையாட்டு.\nஇங்குள்ள மாணவர் குழுவிற்கு கலிபோர்னியா கோல்டன் பியர்ஸ் என்று பெயர். இவர்கள் தேசிய அளவிலான போட்டிகளிலும் பங்கெடுக்கின்றனர். பேஸ்பால், கால்பந்தாட்டம், கைப்பந்தாட்டம், டென்னிஸ், ஓட்டப்பந்தயம், ஜிம்நாஸ்டிக்ஸ் உள்ளிட்ட விளையாட்டுகளும் அவற்றிற்கான குழுக்களும் உள்ளன.\n\nSection::::முன்னாள் மாணவர்கள்.\nவில்லார்ட் ஃபிராங்க் லிப்பி (பி.எஸ் 1931, பி.எச்.டி 1933) ரேடியோ ஆக்டிவ் கார்பனின் காலத்தை கண்டுபிடித்தவர். \n\n"}
{"id": "40924", "url": "https://ta.wikipedia.org/wiki?curid=40924", "title": "கலிபோர்னியா பல்கலைக்கழகம் (லாஸ் ஏஞ்சலஸ்)", "text": "கலிபோர்னியா பல்கலைக்கழகம் (லாஸ் ஏஞ்சலஸ்)\n\nயூ.சி.எல்.ஏ. (\"UCLA\"), அல்லது கலிபோர்னியா பல்கலைக்கழகம் (லாஸ் ஏஞ்சலஸ்) (University of California, Los Angeles) ஐக்கிய அமெரிக்காவின் கலிபோர்னியா மாநிலத்தின் அரசு சார்பு பல்கலைக்கழகமாகும்.\n"}
{"id": "40925", "url": "https://ta.wikipedia.org/wiki?curid=40925", "title": "வட கரொலைனா பல்கலைக்கழகம் (சாப்பல் ஹில்)", "text": "வட கரொலைனா பல்கலைக்கழகம் (சாப்பல் ஹில்)\n\nவட கரொலைனா பல்கலைக்கழகம் - சாப்பல் ஹில் (\"University of North Carolina at Chapel Hill, UNC\"), அல்லது யூ.என்.சி., ஐக்கிய அமெரிக்காவின் வட கரோலினா மாநிலத்தின் அரசு சார்பு பல்கலைக்கழகமாகும். இந்த பல்கலைக்கழகத்தின் கூடைப்பந்து அணிக்கும் டியுக் பல்கலைக்கழகக் கூடைப்பந்து அணிக்கும் ஆரோக்கியமான போட்டி நிலவி வருகிறது.\n"}
{"id": "40926", "url": "https://ta.wikipedia.org/wiki?curid=40926", "title": "ஜோர்ஜியா தொழில்நுட்பப் பல்கலைக்கழகம்", "text": "ஜோர்ஜியா தொழில்நுட்பப் பல்கலைக்கழகம்\n\nஜோர்ஜியா டெக் (Georgia Tech) என்று பொதுவாக அழைக்கப்படும் ஜோர்ஜியா தொழில்நுட்பப் பல்கலைக்கழகம் (\"Georgia Institute of Technology\"), ஐக்கிய அமெரிக்காவின் ஜோர்ஜியா மாநிலத்தின் அரசு சார்பு பல்கலைக்கழகமாகும்.\n\n"}
{"id": "40927", "url": "https://ta.wikipedia.org/wiki?curid=40927", "title": "வேக் ஃபாரச்ட் பல்கலைக்கழகம்", "text": "வேக் ஃபாரச்ட் பல்கலைக்கழகம்\n\nவேக் ஃபாரச்ட் பல்கலைக்கழகம் (\"Wake Forest University\"), ஐக்கிய அமெரிக்காவின் வட கரோலினா மாநிலத்தின் ஒரு பல்கலைக்கழகமாகும்.\n\n"}
{"id": "40929", "url": "https://ta.wikipedia.org/wiki?curid=40929", "title": "அரிசோனா பல்கலைக்கழகம்", "text": "அரிசோனா பல்கலைக்கழகம்\n\nஅரிசோனா பல்கலைக்கழகம் (\"University of Arizona\"), ஐக்கிய அமெரிக்காவின் அரிசோனா மாநிலத்தின் அரசு சார்பு பல்கலைக்கழகமாகும்.\n\n"}
{"id": "40930", "url": "https://ta.wikipedia.org/wiki?curid=40930", "title": "ஜார்ஜ்டவுன் பல்கலைக்கழகம்", "text": "ஜார்ஜ்டவுன் பல்கலைக்கழகம்\n\nஜார்ஜ்டவுன் பல்கலைக்கழகம் (\"Georgetown University\"), ஐக்கிய அமெரிக்காவின் வாஷிங்டன், டி. சியில் ஒரு இயேசு சபையினரால் நடத்தப்படும் பல்கலைக்கழகமாகும்.\n\n"}
{"id": "40931", "url": "https://ta.wikipedia.org/wiki?curid=40931", "title": "கேன்சஸ் பல்கலைக்கழகம்", "text": "கேன்சஸ் பல்கலைக்கழகம்\n\nகேன்சஸ் பல்கலைக்கழகம் (\"University of Kansas\"), ஐக்கிய அமெரிக்காவின் கேன்சஸ் மாநிலத்தின் அரசு சார்பு பல்கலைக்கழகமாகும்.\n\n"}
{"id": "40932", "url": "https://ta.wikipedia.org/wiki?curid=40932", "title": "லூசியானா மாநிலப் பல்கலைக்கழகம்", "text": "லூசியானா மாநிலப் பல்கலைக்கழகம்\n\nஎல். எஸ். யூ. (LSU) என்று பொதுவாக அழைக்கப்படும் லூசியானா மாநிலப் பல்கலைக்கழகம் (\"Louisiana State University\"), ஐக்கிய அமெரிக்காவின் லூசியானா மாநிலத்தின் அரசு சார்பு பல்கலைக்கழகமாகும்.\n\n"}
{"id": "40934", "url": "https://ta.wikipedia.org/wiki?curid=40934", "title": "சிரக்கியூஸ் பல்கலைக்கழகம்", "text": "சிரக்கியூஸ் பல்கலைக்கழகம்\n\nசிரக்கியூஸ் பல்கலைக்கழகம் (\"Syracuse University\"), ஐக்கிய அமெரிக்காவின் நியூ யோர்க் மாநிலத்தில் ஒரு பல்கலைக்கழகமாகும்.\n\nஇங்கு தமிழ்மொழி வகுப்புகளும் வழங்கப்படுகின்றன.\n\n"}
{"id": "40935", "url": "https://ta.wikipedia.org/wiki?curid=40935", "title": "மார்க்கெட் பல்கலைக்கழகம்", "text": "மார்க்கெட் பல்கலைக்கழகம்\n\nமார்க்கெட் பல்கலைக்கழகம் (\"Marquette University\"), ஐக்கிய அமெரிக்காவின் விஸ்கொன்சின் மாநிலத்தின் ஒரு ஜெசுயிட் பல்கலைக்கழகமாகும்.\n\n"}
{"id": "40937", "url": "https://ta.wikipedia.org/wiki?curid=40937", "title": "இலினொய் பல்கலைக்கழகம் (அர்பானா சாம்பேன்)", "text": "இலினொய் பல்கலைக்கழகம் (அர்பானா சாம்பேன்)\n\nஇலினொய் பல்கலைக்கழகம் - அர்பானா-சாம்பேன் (\"University of Illinois - Urbana-Champaign\"), ஐக்கிய அமெரிக்காவின் இலினொய் மாநிலத்தின் அரசு சார்பு பல்கலைக்கழகமாகும்.\n\n"}
{"id": "40939", "url": "https://ta.wikipedia.org/wiki?curid=40939", "title": "வர்ஜீனியா ஒன்றியப் பல்கலைக்கழகம்", "text": "வர்ஜீனியா ஒன்றியப் பல்கலைக்கழகம்\n\nவர்ஜீனியா ஒன்றியம் பல்கலைக்கழகம் (\"Virginia Union University\"), ஐக்கிய அமெரிக்காவின் வர்ஜீனியா மாநிலத்தின் ஒரு வரலாற்றில் ஆபிரிக்க அமெரிக்கர்கள்ளுக்கான பல்கலைக்கழகம் ஆகும்.\n\n"}
{"id": "40940", "url": "https://ta.wikipedia.org/wiki?curid=40940", "title": "சான்டா கிலாரா பல்கலைக்கழகம்", "text": "சான்டா கிலாரா பல்கலைக்கழகம்\n\nசான்டா கிலாரா பல்கலைக்கழகம் (\"Santa Clara University\"), ஐக்கிய அமெரிக்காவின் கலிபோர்னியா மாநிலத்தின் ஒரு யேசு சபையுடன் இணைந்த பல்கலைக்கழகமாகும்.\n\n"}
{"id": "40941", "url": "https://ta.wikipedia.org/wiki?curid=40941", "title": "செமினோலே", "text": "செமினோலே\n\nசெமினோலே என்பது, தொடக்கத்தில், புளோரிடாவிலும், தற்போது புளோரிடாவிலும், ஒக்லஹோமாவிலும் வாழும் தொல்குடி அமெரிக்க மக்களைக் குறிக்கும். செமினோலே தேசிய இனம் 18 ஆம் நூற்றாண்டளவில் உருவானது. இது, பல இனக்குழுக்களைத் தன்னுள் அடக்கியுள்ளது. ஜோர்ஜியா, மிஸ்சிசிப்பி, அலபாமா ஆகிய இடங்களைச் சேர்ந்த தொல்குடி அமெரிக்கர், முக்கியமாகக் கிறீக் தேசிய இனம்; தென் கரோலினா, ஜோர்ஜியா ஆகிய பகுதிகளில் அடிமைத் தளையில் இருந்து தப்பிய ஆபிரிக்க அமெரிக்கர் என்போர் இவ்வினத்தாருள் அடங்குவர். ஒக்லஹோமாத் தேசிய இனத்தவர் உட்பட ஏறத்தாழ 3,000 செமினோலேக்கள் மிஸ்சிசிப்பி ஆற்றுக்கு மேற்குப் பக்கம் துரத்தப்பட்டபோது, பல புதிய உறுப்பினர்களையும் அவர்கள் வழியில் இணைத்துக் கொண்டனர். சுமார் 300 - 500 செமினோலேக்கள், புளோரிடாவின் எவர்கிளேட்ஸ் பகுதியில் தங்கி இடப்பெயர்வுக்கு எதிராகப் போராடிவந்தனர். இப் போரில் சுமார் 1,500 வரையான அமெரிக்கப் படையினர் இறந்து போனதாகச் சொல்லப்படுகின்றது. செமினோலேக்கள் என்றும் ஐக்கிய அமெரிக்க அரசிடம் சரணடையவில்லை. இதனால் புளோரிடாவின் செமினோலேக்கள் தங்களை \"அடங்கா மக்கள்\" (Unconquered People) எனக் குறிப்பிட்டுக் கொள்கின்றனர். புளோரிடா செமினோலேக்கள் மட்டுமே ஐக்கிய அமெரிக்க அரசுடன் முறையான ஒப்பந்தம் எதையும் செய்துகொள்ளாத அமெரிக்க இந்தியப் பழங்குடியாகும்.\n\nஇன்று அவர்களுக்கு அவர்கள் நிலத்தின் மீது தன்னாதிக்கம் உண்டு. அவர்களுடைய பொருளாதாரம், புகையிலை வணிகம், சுற்றுலா, சூதாட்டம் ஆகியவற்றை அடிப்படையாகக் கொண்டுள்ளது.\n\nSection::::வரலாறு.\nபுளோரிடாவை எசுப்பானியர்கள் கைப்பற்றியபோது அங்கு வாழ்ந்த தொல்குடியினர் பலர் நோய் வாய்ப்பட்டு இறந்தனர். பிரித்தானியர், 1763 ஆம் ஆண்டில் புளோரிடாவைக் கைப்பற்றியபோது, தப்பிய சிலரையும் எசுப்பானியர் கியூபாவுக்கு அனுப்பியதாகச் சொல்லப்படுகின்றது.\n\n18 ஆம் நூற்றாண்டில், கீழ் கிறீக் தேசிய இன மக்கள், மேல் கிறீக் மக்களின் மேலாதிக்கத்தில் இருந்து தப்பிக் கொள்வதற்காக புளோரிடாவுக்கு இடம் பெயர்ந்தனர். அவர்கள் அங்கு ஏற்கெனவே இருந்த தொல்குடிகளுடன் கலந்தனர். அங்கிருந்த தொல்குடிகளுள், யமாசிப் போரில் அகதிகளாக இடம்பெயர்ந்த யூச்சி, யமாசி போன்ற பிற குடிகளும் அடங்குவர். இவர்கள் அனைவரும் செமினோலேக்கள் என அழைக்கப்பட்டனர். செமினோலே எனும் சொல், \"ஓடியவர்கள்\" எனப்பொருள் தரும் எசுப்பானிய மொழிச் சொல்லிலிருந்து வந்த, கிறீக் மொழிச் சொல்லான \"சிமானோ-லி\" என்பதிலிருந்து உருவானது.\n\nசெமினோலேக்கள் ஒரு கலப்பு இனத்தவராவர். ஜார்ஜியாவிலிருந்து வந்த கீழ் கிறீக் இனத்தவர், மிக்காசுக்கி மொழி பேசும் முஸ்கோஜிகள், தப்பிய ஆபிரிக்க அமெரிக்க அடிமைகள், குறைந்த அளவில் பிற அமெரிக்க இந்தியப் பழங்குடி இனத்தவர் மற்றும் ஐரோப்பியர் என்போர் இக் கலவையில் அடங்குவர். இணைந்த செமினோலேக்கள் இரண்டு மொழிகளைப் பேசினர். அவை தொல்குடி அமெரிக்க மொழிக் குடும்பத்தைச் சேர்ந்த இரு உறுப்பு மொழிகளான கிறீக், மிக்காசுக்கி என்பனவாகும். மொழி அடிப்படையில் மட்டுமே தற்கால புளோரிடாவின் மிக்கோசுக்கி பழங்குடிகள் தங்கள் அடையாளத்தைத் தக்க வைத்துக் கொண்டிருக்கின்றனர்.\n"}
{"id": "40943", "url": "https://ta.wikipedia.org/wiki?curid=40943", "title": "ரெஜி மிலர்", "text": "ரெஜி மிலர்\n\nரெஜினல்ட் வெயின் மிலர் அல்லது ரெஜி மிலர் (\"Reginald Wayne Miller\", பிறப்பு - ஆகஸ்டு 24, 1965) முன்னாள் அமெரிக்கக் கூடைப்பந்து ஆட்டக்காரர் ஆவார். என். பி. ஏ. வரலாற்றில் மூன்று புள்ளி கூடைகள் எறியர வீரர்களில் இவர் ஒரு உயர்ந்த வீரர் ஆவார். சராசரியாக 18.2 புள்ளிகள் ஒவ்வொரு போட்டியிலும் எடுப்பார். இவர் என். பி. ஏ.-இல் 1987 முதல் 2005 வரை இந்தியானா பேசர்ஸ் அணியில் விளையாடினார். என். பி. ஏ.-இல் சேரருத்துக்கு முன் இவர் நான்கு ஆண்டு யூ.சி.எல்.ஏ. பல்கலைக்கழகத்தில் கூடைப்பந்து விளையாடினார். இப்பொழுது இவர் தொலைக்காட்சியில் ஒரு கூடைப்பந்து நிபுணர் ஆவார்.\n"}
{"id": "40945", "url": "https://ta.wikipedia.org/wiki?curid=40945", "title": "அகீம் ஒலாஜுவான்", "text": "அகீம் ஒலாஜுவான்\n\nஅகீம் அப்துல் ஒலாஜுவான் (\"Hakeem Abdul Olajuwon\", பிறப்பு - ஜனவரி 21, 1963) முன்னாள் நைஜீரியாக் கூடைப்பந்து ஆட்டக்காரர் ஆவார். இவர் என். பி. ஏ.-இல் 1984 முதல் 2001 வரை ஹியூஸ்டன் ராகெட்ஸ் அணியில் விளையாடினார். 2001 முதல் 2002 வரை டொராண்டோ ராப்டர்ஸ் அணியில் விளையாடினார். என். பி. ஏ.-இல் சேரருத்துக்கு முன் இவர் மூன்று ஆண்டு ஹியூஸ்டன் பல்கலைக்கழகத்தில் கூடைப்பந்து விளையாடினார். இவர் ஒரு இசுலாமியர் ஆவார்; என். பி. ஏ. போட்டிகளில் விளையாடும்பொழுது ரமழான் விரதத்தை தழுவிநடத்தார்.\n"}
{"id": "40946", "url": "https://ta.wikipedia.org/wiki?curid=40946", "title": "ஹியூஸ்டன் பல்கலைக்கழகம்", "text": "ஹியூஸ்டன் பல்கலைக்கழகம்\n\nஹியூஸ்டன் பல்கலைக்கழகம் (\"University of Houston\"), ஐக்கிய அமெரிக்காவின் டெக்சாஸ் மாநிலத்தின் அரசு சார்பு பல்கலைக்கழகமாகும்.\n\n"}
{"id": "40947", "url": "https://ta.wikipedia.org/wiki?curid=40947", "title": "வின்ஸ் கார்டர்", "text": "வின்ஸ் கார்டர்\n\nவின்சென்ட் லமார் கார்டர் அல்லது வின்ஸ் கார்டர் (ஆங்கிலம்:Vincent Lamar Carter, பிறப்பு - ஜனவரி 26, 1977) அமெரிக்கா கூடைப்பந்து ஆட்டக்காரர் ஆவார். இவர் என். பி. ஏ.-இல் நியூ ஜெர்சி நெட்ஸ் என்ற அணியில் விளையாடுகிறார். என். பி. ஏ.-இல் தலைசிறந்த \"ஸ்லாம் டங்க்\" செய்யக்கூடிய வீரர்களில் இவர் ஒருவர்.\n"}
{"id": "40948", "url": "https://ta.wikipedia.org/wiki?curid=40948", "title": "டெய்டோனா கடற்கரை (நகரம்)", "text": "டெய்டோனா கடற்கரை (நகரம்)\n\nடெய்டோனா கடற்கரை அமெரிக்காவின் புளோரிடா மாநிலத்தின் ஒரு நகரம் ஆகும். 2006 ஆம் ஆண்டிற்கான மதிப்பீட்டின் படி, 64,421 மக்கள் வாழ்கிறார்கள்.\n"}
{"id": "40949", "url": "https://ta.wikipedia.org/wiki?curid=40949", "title": "இப்படிக்கு ரோஸ்", "text": "இப்படிக்கு ரோஸ்\n\nஇப்படிக்கு ரோஸ் இந்தியாவின் விஜய் தொலைக்காட்சியில் வெளியான கலந்துரையாடல் நிகழ்ச்சியாகும். இது தமிழ்ச் சமூகத்தில் வெளிப்படையாக மக்கள் பேச தயங்கும் தலைப்புகளை விவாதித்த நிகழ்ச்சியாகும். இந்நிகழ்ச்சியை தொகுத்து வழங்கியவர் பெயர் ரோஸ். இவர் ஒரு திருநங்கை ஆவார். The show is telecast at every Thursday at 11:PM IST.\n\n\n"}
{"id": "40951", "url": "https://ta.wikipedia.org/wiki?curid=40951", "title": "சான்சி பிலப்ஸ்", "text": "சான்சி பிலப்ஸ்\n\nசான்சி ரே பிலப்ஸ் (ஆங்கிலம்:Chauncey Ray Billups, பிறப்பு - செப்டம்பர் 25, 1976) அமெரிக்காவின் கூடைப்பந்து ஆட்டக்காரர் ஆவார். இவர் என். பி. ஏ.-இல் டிட்ராயிட் பிஸ்டன்ஸ் என்ற அணியில் விளையாடுகிறார்.\n"}
{"id": "40954", "url": "https://ta.wikipedia.org/wiki?curid=40954", "title": "கொலராடோ பல்கலைக்கழகம் (போல்டர்)", "text": "கொலராடோ பல்கலைக்கழகம் (போல்டர்)\n\nகொலராடோ பல்கலைக்கழகம் - போல்டர் (\"University of Colorado - Boulder\"), ஐக்கிய அமெரிக்காவின் கொலராடோ மாநிலத்தின் அரசு சார்பு பல்கலைக்கழகமாகும்.\n"}
{"id": "40956", "url": "https://ta.wikipedia.org/wiki?curid=40956", "title": "கின்ஷாசா", "text": "கின்ஷாசா\n\nகின்ஷாசா காங்கோ மக்களாட்சி குடியரசின் தலைநகரம் ஆகும். இதுவும் நாட்டின் முதலாம் பெரிய நகரம் ஆகும். இந்நகரம் காங்கோ நதியின் தென்கரையில் அமைந்துள்ளது. 2004-ஆம் ஆண்டு கணக்கெடுப்பின் படி இதன் மக்கள்தொகை 7,017,000 ஆகும். கின்ஷாசா தற்போது நகர்ப்புற பகுதியாக உள்ளது, 2014 ஆம் ஆண்டில் 11 மில்லியனுக்கும் அதிகமான மக்கட்தொகை கொண்டிருக்கிறது. கின்ஷாசா நகரம் காங்கோ மக்களாட்சி குடியரசுவின் 26 மாகாணங்களின் ஒன்றாகும்.\n\nகெய்ரோ மற்றும் லாகோஸ் ஆகிய இடங்களுக்கு பின் ஆப்பிரிக்காவின் மூன்றாவது பெரிய நகரமாக கின்ஷாசா உள்ளது.\n\nஇது உலகின் மிகப்பெரிய பிரான்கோபோன் நகர்ப்புற பகுதியாகும் (சமீபத்தில் பாரிசில் மக்கள்தொகை அதிகமாக உள்ளது). பிரஞ்சு மொழி, பள்ளிகள், செய்தித்தாள்கள், பொது சேவைகள், மற்றும் உயர் இறுதி வர்த்தகம் ஆகியவற்றில் பேசப்படும் அரசு அலுவலக மொழியாகும்.\n\nகின்ஷாசாவில் வசிப்பவர்கள் கீய்னோய்ஸ் (Kinois) (பிரஞ்சு மற்றும் ஆங்கிலத்தில்) அல்லது கின்ஷாசாசன்ஸ்(Kinshasans) (ஆங்கிலம்) என அழைக்கப்படுகின்றனர். இப்பகுதியில் உள்ள பழங்குடியின மக்கள் ஹும் மற்றும் தெக்கே ஆகியவர்களும் இதில் அடங்குவர்.\n\nSection::::வரலாறு.\n1881 ஆம் ஆண்டில் ஹென்றி மோர்டன் ஸ்டான்லி என்பவரால் இந்த வர்த்தக நகரம் நிறுவப்பட்டது. பெல்ஜியத்தின் அரசர் இரண்டாம் லியோபோல்ட்டை கௌரவப்படுத்தும் விதமாக லியோபோல்ட்வில்லே என பெயரிடப்பட்டது. தற்போது காங்கோவின் ஜனநாயகக் குடியரசின் கட்டுப்பாட்டில் உள்ள ஒரு பரந்த பிரதேசத்தை, ஒரு காலனியாக அல்லாமல் தனியார் சொத்தாக நிர்வாகித்து வந்தனர்.\n\n1923 காலத்தில், பெல்ஜிய காங்கோவின் தலைநகராக இருந்த காங்கோ நதி முகத்துவாரத்தில் அமைந்துள்ள பாமா நகர் கைவிடப்பட்டு இந்நகரம் தலைநகராக உயர்ந்தது. \"லியோ\" அல்லது \"லியோபோல்ட்\" எனப் பெயரிடப்பட்ட இந்த நகரம், ஒரு வணிக மையமாக இக்காலத்தில் மாறியது மற்றும் காலனித்துவ காலத்தில் மிக வேகமாக வளர்ந்தது.\n\n1960 ஜூன் 30 இல் சுதந்திரம் பெற்ற பின்னர், காங்கோ ஜனநாயகக் குடியரசு (DRC) அதன் முதல் பிரதம மந்திரியாக பேட்ரிஸ் லுமும்பாவைத் தேர்ந்தெடுத்தது. 1965 ஆம் ஆண்டில், அமெரிக்கா மற்றும் பெல்ஜியத்தின் உதவியுடன், காங்கோவில் ஜோசப்-டீஸிரே மோபூட்டு அரசின் அதிகாரத்தை கைப்பற்றினார்.\n\nநாட்டில் மக்கள் மற்றும் இடங்களின் பெயர்களை \"ஆபிரிக்கனைசிங்\"(ஆபிரிக்கப்பெயர்களைச் சூட்டுவது) செய்யும் கொள்கையை இவர் ஆரம்பித்தார். இக்கொள்கைப்படியே 1966 இல், லியோபோல்ட் என்ற பெயரை கின்ஷாசா என மறுபெயரிடப்பட்டது. காங்கோ மக்களாட்சி குடியரசுவின் நிர்வாக மற்றும் பிரதான எழுத்து மொழியாக பிரெஞ்சு உள்ளது.\n\nSection::::நிர்வாகம்.\nகின்ஷாசா ஒரு நகரம் மற்றும் மாகாணமானமும் ஆகும், காங்கோ ஜனநாயக குடியரசின் 26 மாகாணங்களில் ஒன்றாகும். கின்ஷாசாவின் அந்தஸ்து பாரிஸ் நகரைப் போன்றது, பாரிஸ் ஒரு நகரம் மற்றும் பிரான்சின் 101 துறைகளில் ஒன்றாகவும் உள்ளது. கின்ஷாசாவின் நகரம்-மாகாணமானது நான்கு மாவட்டங்களாக பிரிக்கப்பட்டுள்ளது, இவை 24 நகராட்சி மன்றங்களாகவும் பிரிக்கப்பட்டுள்ளன.\n\nSection::::நிலவியல்.\nகின்ஷாசா வளமான குடியிருப்பு மற்றும் வணிகப் பகுதிகள் மற்றும் மூன்று பல்கலைக்கழகங்களை விரிவுபடுத்தும் சேரிகளுடன் கூர்மையான முரண்பாடுகளைக் கொண்ட நகரம் ஆகும். இது காங்கோ ஆற்றின் தென்பகுதியில் அமைந்துள்ளது. நைல் நதிக்குப் பிறகு ஆப்பிரிக்கா கண்டத்தில் காங்கோ ஆறு இரண்டாவது நீளமான ஆறு ஆகும், மேலும் இக்கண்டத்தின் மிகப்பெரிய நீர் வெளியேற்றத்தைக் கொண்டுள்ள ஆறும் காங்கோ ஆறு தான். ஒரு நீர்வழியாக, காங்கோ ஆற்றின் கரையோரத்தில் அமைந்துள்ள பெரும்பாலான நகரங்களுக்கான போக்குவரத்தை இது வழங்குகிறது. காங்கோ நதிக்கரையில் உள்ள ஆப்பிரிக்க நாடுகளின் நகரங்களுக்கு நீர்மின் உற்பத்தி சக்தியை உருவாக்குவதற்கான ஒரு முக்கியமான நதியாக இந்த நதி விளங்குகிறது.\n\nSection::::சமூகப் பிரச்சினைகள்.\nSection::::குற்றச்செயல்.\n2004 ஆம் ஆண்டில், குற்றவியல் நடவடிக்கைகளின் அடிப்படையில், கின்ஷாசா ஆப்பிரிக்காவின் மிகவும் ஆபத்தான நகரங்களில் ஒன்றாக மதிப்பிடப்பட்டது. கொலைகள், கொள்ளை, கடத்தல் மற்றும் கும்பல் வன்முறை பொதுவானவை. கின்ஷாசாவின் கொலை விகிதம் 100,000 க்கு 112 கொலைகாரர்கள் என மதிப்பிடப்பட்டுள்ளது.\n\nSection::::தெரு குழந்தைகள்.\nதெரு குழந்தைகள் பெரும்பாலும் அனாதையானவர்கள், காவல்துறை மற்றும் இராணுவத்தால் துஷ்பிரயோகத்திற்கு உள்ளாகிறார்கள். கின்ஷாசாவின் தெருக்களில் வாழும் சுமார் 20,000 குழந்தைகள், கிட்டத்தட்ட கால்நடையில் உள்ள பிச்சைக்காரர்கள் ம்ற்றும் சிலர் தெரு விற்பனையாளர்கள். முன்னர் ஒரு குறிப்பிடத்தக்க எண்ணிக்கையிலான குழந்தைகள் உள்நாட்டுப் போரினால் அனாதையானவர்களாக இருந்தனர் . தெரு குழந்தைகள் முக்கியமாக சிறுவர்கள், ஆனால் யுனிசெப் படி பெண்களின் சதவீதம் அதிகரித்து வருகிறது.\n\nSection::::கல்வி.\nகின்ஷாசா பல உயர்தர கல்வி நிறுவனங்களுக்கும், கட்டிட பொறியியல், நர்சிங், இதழியல் போன்ற பல்வேறு சிறப்பு அம்சங்களை உள்ளடக்கியுள்ளது. இந்த நகரத்தில் மூன்று பெரிய பல்கலைக்கழகங்கள் மற்றும் ஒரு கலைக் கல்லூரியும் உள்ளது:\n\nSection::::மருத்துவம்.\nகின்ஷாசாவில் இருபது மருத்துவமனைகளும், பல்வேறு மருத்துவ மையங்களும், பல்வேறு மருந்தகங்களும் உள்ளன. 1991 ஆம் ஆண்டிலிருந்து, மோன்கோல் மருத்துவமனை கின்ஷாசாவில் உள்ள மாவட்ட வைத்தியசாலையாக சுகாதார துறைய்டன் ஒத்துழைத்து பெரிய சுகாதார அமைப்பாக செயல்படுகிறது. இந்த ஆஸ்பத்திரி ப்ரெஷன் லியோன் ட்ஷிலோலோ, சிறுநீரக மருத்துவர் மற்றும் மயக்க மருந்து நிபுணர், மோன்கோல் மருத்துவமனை தலைமையில் 2012 ல் 150 படுக்கையறையுள்ள கட்டிடத்தை திறந்து வைத்தது. நோயறிதல், கதிர்வீச்சியல், தீவிர சிகிச்சை, குடும்ப மருத்துவம், அவசரநிலை பகுதி மற்றும் ஒரு பெரிய அறுவை சிகிச்சை பகுதி ஆகியவற்றில் மேம்பட்ட மருத்துவ சேவைகளை வழங்கியது.\n\nSection::::கட்டிடங்கள் மற்றும் நிறுவனங்கள்.\nநகரத்தின் குறிப்பிடத்தக்க அம்சங்களில் கெசமினேஸ் வணிகக் கட்டிடம் (முன்னர் சோஸாகம்) மற்றும் ஹோட்டல் மெல்லிங் வானளாவியங்கள் ஆகியவை அடங்கும்; நகரத்தின் மத்திய மாவட்டத்தின் பிரதான பகுதிகளை 30 ஜூன் மாதத்தின் பவுல்வர்டு இணைக்கிறது. கின்ஷாசாவில் தான் காங்கோ ஜனநாயக குடியரசு நாட்டின் தேசிய அரங்கமான \" தியாகிகளின் அரங்கம் \" உள்ளது.\n\nSection::::ஊடகம்.\nகின்ஷாசா, டெலிவிஷன் நேஷனல் கேன்கோலிஸ் (RTNC), பல வானொலி மற்றும் தொலைக்காட்சி நிலையங்கள் , டிஜிட்டல் கொங்கோ மற்றும் ராகா டி.வி , தனியார் ஊடகங்கள் உள்ளிட்ட பல பெரிய ஊடக மையங்களுக்கு தலைமையிடமாக உள்ளது. இதனில் குறிப்பிடத்தக்க தனியார் சேனல் RTGA கின்ஷாசாவில் தனது தலைமையிடத்தினைக் கொண்டுள்ளது.\n\nRTNC, MONUC- ஆதரவு வானொலி ஒகபி மற்றும் ராகா வானொலி நிலையத்தால் இயக்கப்படும் லா வோக்ஸ் டூ கொங்கோ உட்பட பல தேசிய வானொலி நிலையங்கள் கின்ஷாசாவில் அமைந்துள்ளது. பிபிசி கின்ஷாசாவிலும், 92.6 FM இல் கிடைக்கிறது.\n\nபெரும்பாலான ஊடகங்கள் பிரஞ்சு மற்றும் லிங்கலாவை ஒரு பெரிய அளவிற்கு பயன்படுத்துகின்றன;1974 ஆம் ஆண்டில், கின்ஷாசாவில் நடைபெற்ற\" தி ரம்பில் இன் தி ஜங்கிள்\" குத்துச்சண்டை போட்டியில் முஹம்மத் அலி மற்றும் ஜார்ஜ் ஃபோர்மேன் பங்கேற்றனர். இதில் முஹம்மத் அலி ,ஃபோர்மேனை தோற்கடித்து, உலக ஹெவிவெயிட் சாம்பியன் பட்டத்தை மீண்டும் கைப்பற்றினார்.\n"}
{"id": "40957", "url": "https://ta.wikipedia.org/wiki?curid=40957", "title": "காங்கோ மக்களாட்சிக் குடியரசு", "text": "காங்கோ மக்களாட்சிக் குடியரசு\n\nகாங்கோ மக்களாட்சிக் குடியரசு அல்லது கொங்கோ மக்களாட்சிக் குடியரசு (\"Democratic Republic of the Congo\", பிரெஞ்சு: République démocratique du Congo) ஆப்பிரிக்காவின் நடுப்பகுதியில் அமைந்துள்ள ஒரு நாடாகும். இந்த நாடு ஆப்பிரிக்காவில் மூன்றாவது பெரிய நாடாகும். 1971ம் ஆண்டுக்கு முன் இந்த நாட்டின் பெயர் சயீர் என்று இருந்தது. இந்த நாட்டில் மேற்கே அட்லான்டிக் பெருங்கடலில் 40 கிமீ கடற்கரை அமைந்துள்ளன. இதன் எல்லைகளில் வடக்கே மத்திய ஆபிரிக்கக் குடியரசு மற்றும் சூடான், கிழக்கே உகாண்டா, ருவாண்டா, மற்றும் புருண்டி, தெற்கே சாம்பியா மற்றும் அங்கோலா, மேற்கே கொங்கோ குடியரசு ஆகிய நாடுகள் உள்ளன. கிழக்கே தான்சானியாவை தங்கானிக்கா ஏரி பிரிக்கிறது. இது பரப்பளவில் ஆபிரிக்காவில் இரண்டாவது பெரிய நாடு மற்றும் உலகின் பதினோராவது பெரிய நாடாகும். இந்நாடு 80 மில்லியனுக்கும் அதிகமான மக்கள்தொகை கொண்டதாக உள்ளது, மேலும் காங்கோ ஜனநாயகக் குடியரசானது அதிகாரபூர்வமாக பிரெஞ்சு மொழியை ஆட்சி மொழியாகக் கொண்ட நாடுகளில் மிகுதாயான மக்கள் தொகைகொண்ட நாடாகவும், ஆபிரிக்காவில் நான்காவது மிக அதிக மக்கள்தொகை கொண்ட நாடாகவும், உலகிலேயே பதினெட்டாவது மிக அதிக மக்கள்தொகை கொண்ட நாடாகவும் உள்ளது. \n\n80,000 ஆண்டுகளுக்கு முன்னர் காங்கோ பிரதேசத்தில் முதலில் மக்கள் குடியேற்றம் நிகழ்ந்தது. 7 ஆம் நூற்றாண்டில் பாண்டு மக்களின் குடியேற்றம் துவங்கியது. கொங்கோ இராச்சியமானது 14 ஆம் நூற்றாண்டு முதல் 19 ஆம் நூற்றாண்டு வரை ஆட்சி செய்தது. 1879 ஆம் ஆண்டில், பெல்ஜிய குடியேற்றமானது 1885 ஆம் ஆண்டில் காங்கோ சுதந்திர அரசு ஸ்தாபிக்கப்படுவதற்கு வழிவகுத்தது.   1908 ஆம் ஆண்டில், பெல்ஜியம் இப்பகுதியை பெல்ஜியன் காங்கோ என்ற பெயருடன் தன் நாட்டுடன் இணைத்ததுக்கொண்டது. காங்கோவில் ஏற்பட்ட நெருக்கடியால், காங்கோவுக்கு பெல்ஜியம் 1960 இல் விடுதலை வழங்கியது. \n1965இல் கலகம் மூலம் ஆட்சிக்கு வந்த மொபுடுவால் இந்நாடு காங்கோ மக்களாட்சிக் குடியரசு என பெயர் மாற்றம் பெற்றது. 1971 ஆம் ஆண்டு மொபுடுவால் இந்நாடு சயீர் எனப்படுவதிலிருந்து சயீர் குடியரசு என பெயர் மாற்றம் பெற்றது. காங்கோ ஆறும் அதிகாரபூர்வமாக சயீர் ஆறு என பெயர் மாற்றி அழைக்கப்படலாயிற்று. 1997 இல் கபிலாவால் இந்நாடு காங்கோ மக்களாட்சிக் குடியரசு என மீண்டும் பெயர் மாற்றம் பெற்றது. சயீர் எனப்படுவது காங்கோ ஆற்றின் மற்றொரு பெயரின் கொச்சையான போர்த்துகீசிய மொழி பெயர்ப்பாகும். 1990 களின் முற்பகுதியில், மொபூட்டுவின் ஆட்சி பலவீனப்படத் தொடங்கியது.   1996-ல் துவங்கிய காங்கோவின் உள்நாட்டுப் போர்கள், மொபூட்டுவின் 32-ஆண்டு ஆட்சியை முடிவுக்குக் கொண்டுவந்து, நாட்டை அழித்தது. இந்த உள்நாட்டுப் போர்களின் இறுதியில் ஒன்பது ஆபிரிக்க நாடுகள் மற்றும் பல குழுக்களைக் கொண்ட ஐ.நா. அமைதி காக்கும்படை ஆகியவை இந்த போரில் தலையிட்டன, உள்நாட்டுப் போரில் இருபது ஆயுத குழுக்கள் ஈடுபட்டன, இந்தப் போர்களினால் 5.4 மில்லியன் மக்கள் இறந்தனர். \n\nகாங்கோ ஜனநாயக குடியரசானது இயற்கை வளங்களுக்கு குறையில்லாத வளமான நாடு, ஆனால் அரசியல் ரீதியாக நிலையற்ற தன்மை, உள்கட்டமைப்பில் குறைபாடுகள், ஆழ்ந்த வேரூன்றிய ஊழல், காலனித்துவத்தால் பல நூற்றாண்டுகளாக சுரண்டப்பட்டதால்,  சிறிய அளவிலேயே வளர்ச்சி கண்டுள்ளது. தலைநகர் கின்ஷாசா தவிர, மற்ற முக்கிய நகரங்கள், லுபும்பாஷி மற்றும் முபுஜி-மையி ஆகியவை ஆகும். காங்கோவின் மிகப்பெரிய ஏற்றுமதி பொருள் கச்சா கனிம்ப் பொருட்களாகும், காங்கோவின் ஏற்றுமதியில் சீனாவுக்கு 50% க்கும் அதிகமாக ஏற்றுமதி செய்யப்படுகிறது. 2015 ஆம் ஆண்டு வரையிலான காலகட்டத்தில் மனித அபிவிருத்தி சுட்டெணில் (HDI), காங்கோ மனித வளர்ச்சியின் குறைந்த அளவிலேயே உள்ளது, 187 நாடுகளில் 176 வது இடத்தைப் பெற்றுள்ளது. \nSection::::பெயர் வரலாறு.\nகொங்கோ ஜனநாயகக் குடியரசு, காங்கோ சுதந்திர நாடு, பெல்ஜிய காங்கோ, கொங்கோ குடியரசு (லியோபோல்ட்வில்), கொங்கோ ஜனநாயக குடியரசு, மிக அண்மையில் இந்தாட்டின் தற்போதைய பெயர் ஜெயர் குடியரசு என்ற பெயரில் இருந்து தற்போதைய பெயருக்கு மாற்றப்பட்டது. \n1965 முதல் அக்டோபர் 1971 வரையான காலப்பகுதியில், இந்த நாடு அதிகாரப்பூர்வமாக   \"காங்கோ ஜனநாயகக் குடியரசு\" என்று அழைக்கப்பட்டது, பின்னர் ஜெயர் குடியரசு என மாற்றப்பட்டது. 1992 ஆம் ஆண்டில், சோவியரிங்கன் தேசிய மாநாட்டு நாட்டின் பெயரை \"காங்கோ ஜனநாயக குடியரசு\" என மாற்ற வாக்களித்தது, ஆனால் மாற்றம் நடைமுறைக்கு வரவில்லை. 1997 ஆம் ஆண்டு நீண்டகாலமாக ஆண்ட சர்வாதிகாரி மொபூடு சீஸ் செகோவின் வீழ்ச்சிக்குப் பின்னர் நாட்டின் முன்னாள் ஜனாதிபதியாக இருந்த லாரென்ட்-டீசிரே கபிலா நாட்டின் பெயரை மீட்டெடுத்தார். \n\nSection::::புவியியல்.\nகொங்கோவின் பரப்பளவு 2,345,408 சதுர கிலோமீற்றர் (905,567 சதுர மைல்) ஆகும். இங்குள்ள கொங்கோ காடுகள், அமேசன் மழைக்காட்டிற்கு அடுத்தபடியாக இரண்டாவதாக உள்ள மிகப்பெரிய மழைக்காடாகும்.\n\nSection::::மாகாணங்கள்.\nகாங்கோ மக்களாட்சிக் குடியரசானது 10 மாகாணங்களாகவும் 1 நகர மாகாணமாகவும் பிரிக்கப்பட்டுள்ளது. இம்மாகாணங்கள் மாவட்டங்களாகவும், மாவட்டங்கள் பிராந்தியங்களாகவும் பிரிக்கப்பட்டுள்ளன.\n"}
{"id": "40958", "url": "https://ta.wikipedia.org/wiki?curid=40958", "title": "லாகோஸ்", "text": "லாகோஸ்\n\nலாகோஸ் (அல்லது லேகோஸ்) நைஜீரியாவில் லோகோசு மாநிலத்தில் உள்ள ஒரு நகரம் ஆகும். இந்நகரமும் அதைச் சூழ்ந்துள்ள புறநகர் பகுதிகளும் ஆப்பிரிக்க கண்டத்தின் பெரிய நகரங்களுள் ஒன்றாக உள்ளன. இது உலகின் மிக வேகமாக வளர்ந்து வரும் நகரங்களுள் ஒன்றாகவும், அதிக மக்கள் தொகை நிறைந்த நகர்புற திரட்சியாகவும் உள்ளது. லாகோஸ் ஆப்பிரிக்காவின் முக்கிய பொருளாதார மையம் ஆகும்; இந்தப் பெருநகரம் அதிக உள்நாட்டு உற்பத்தி அளவையும், கண்டத்தின் மிகப்பெரிய மற்றும் பரபரப்பான துறைமுகங்களுள் ஒன்றையும் கொண்டுள்ளது. \n\nலாகோஸ் ஆரம்ப காலத்தில் தீவுக்கூட்டங்களில் இருந்து தோன்றிய துறைமுக நகரமாக இருந்தது, அந்த தீவுகள் தற்போது உள்ளூர் அரசு பகுதிகளான லாகோஸ் தீவுகள், எடி ஓசா, அமுவா ஓடோபின் மற்றும் அபாபாவில் அமைந்துள்ளன; தீவுகள் லாகோஸ் கடற்காயலில் இருந்து தோன்றும் சிறுகுடாக்களினால் பிரிக்கப்பட்டுள்ளன. மேலும் அவை முகவாயின் கிழக்கு மேற்காக 100 கீமீ (60 மைல்) வரை பரவியுள்ள பவளத் தீவுகள், மணற் திட்டுகள் மற்றும் நீரிடைக் கடற்கரை போன்றவற்றால் அட்லாண்டிக் பெருங்கடலில் இருந்து பாதுகாக்கப்பட்டுள்ளன. விரைவாக நகரமயமாதலின் காரணத்தால் நகரானது கடற்காயலின் மேற்கே தற்போது லாகோஸ் நிலப்பகுதி, அஜிரோமி - லிபோடின் சுருலெரே வரை விரிவடைந்துள்ளது. இதன் காரணமாக லாகோஸ் இரண்டாக வகைப்படுத்தப்படுகிறது: தீவுப்பகுதி, ஆரம்ப கால லாகோஸ் நகரம் மற்றொன்று நிலப்பகுதி,ref name=\"Lagos Case Study\"></ref> விரிவடைந்த நகரப்பகுதி. 1967 இல் லாகோஸ் மாநில உருவாக்கத்திற்கு முன்பு வரை நகரப் பகுதியானது, லாகோஸ் நகர குழுவினால் மைய அரசால் நேரடியாக ஆட்சி செய்யப்பட்டு வந்தது. மாநில உருவாக்கத்தின் மூலம் மேற்கு பகுதியைத் தவிர்த்து லாகோஸ் நகரானது ஏழு உள்ளூர் அரசு பகுதிகளாக பிரிக்கப்பட்டது (தற்போது அவற்றையும் சேர்த்து 13 உள்ளூர் அரசுப் பகுதிகள் உள்ளன).\n1914 இல் நைஜீரிய ஒருங்கிணைப்பிலிருந்து லாகோசானது அதன் தலைநகராகவும், பின்னர் லாகோசு மாநில உருவாக்கத்திற்கு பின் அதன் தலைநகராகவும் இருந்துவந்தது. ஆனால் 1976 இல் மாநிலத் தலைநகரானது இக்ஜாவிற்கு மாற்றப்பட்டது, அதேவேளையில் 1991 இல் கூட்டாட்சியின் தலைநகரானது அபூஜாவிற்கு மாற்றப்பட்டது. இருப்பினும் லாகோசானது ஒரு நகரமாக பரவலாக அறியப்பட்ட வந்தது. தற்போதைய லாகோசு, \"பெருநகர லாகோசு\" என்றும் அறியப்படுவது, அதிகாரப்பூர்வமாக \"லாகோசு பெருநகரப் பகுதி\", ஒரு நகர்புற திரட்சியாகவும் அல்லது தொகுதியாகவும் உள்ளது. இதில் மாநிலத் தலைநகரான இகெஜா உட்பட 16 உள்ளூர் ஆட்சிப் பகுதிகள் உள்ளன. இந்த நகரத்தொகுதியானது லாகோசு மாநிலத்தின் மொத்த நிலப்பரப்பில் 37% ஆக்கிரமிப்பதுடன், மாநில மக்கள் தொகையில் 85% கொண்டுள்ளது.\n\nலாகோசின் சரியான மக்கள் தொகை குறித்து குழப்பம் நிலவுகிறது. 2006 ஆம் ஆண்டிற்கான கூட்டாட்சியின் மக்கள் தொகை கணக்கீட்டின் படி, மாநகரத்தில் 8 மில்லியன் மக்கள் வாழ்கிறார்கள். ஆனால் இது மாநில அரசால் மறுக்கப்பட்டது. பின்னர் லாகோசு மாநில அரசு அதன் மக்கள்தொகை தரவின் வெளியிட்டது, அதன்படு நகரின் மக்கள்தொகை தோராயமாக 16 மில்லியன் ஆகும். 2015 இல் அதிகாரப்பூர்வமற்ற மக்கள்தொகை கணக்கெடுப்புகள், லாகோசு மற்றும் அதைச் சூழ்ந்துள்ள ஓகுன் மாநிலம் வரை நீட்சியடையும் பெருநகரப் பகுதிகளை உள்ளடக்கிய \"பெருநகர லாகோசின்\" மக்கள்தொகை தோராயமாக 21 மில்லியன்கள் என்கிறது.\n\nSection::::புவியியல்.\nSection::::கட்டிட அமைப்பு.\nலாகோசு நைஜீரியாவின் வானுயர்ந்த கட்டிடங்களைக் கொண்டுள்ளது. லாகோசில் காணப்படும் கட்டிட அமைப்புகள் பன்முகத்தன்மை வாயந்தவை. வெப்பமண்டல, உள்ளூர் அமைப்புகளில் தொடங்கி ஐரோப்பிய பாணி மற்றும் அதிநவீன கட்டிடங்கள் கலந்த ஒரு கலவையாக உள்ளது. நீர் வீடு மற்றும் சிட்டா பே தொழுகைப்பள்ளி போன்றவற்றில் பிரேசில்லிய கட்டிடப் பாணி காணப்படுகிறது. வானுயுர் கட்டிடங்கள் தீவுப்பகுதியை மையமாகக் கொண்டு அமைந்துள்ளன, அதேவேளையில் நிலப்பகுதியிலும் சில உயர்ந்த கட்டிடங்கள் உள்ளன. சமீபத்திய ஆண்டுகளில், லாகோசு மாநில அரசு நீண்ட கால விரிவாக்க நோக்கங்களுடன் ஏற்கனவே உள்ள பூங்காக்கள் மற்றும் பசுமை பகுதிகளை புதுப்பித்துள்ளது.\n\nSection::::காலநிலை.\nலாகோசில் வெப்ப மண்டல புல்வெளி காலநிலை நிலவுகிறது, கோப்பென் காலநிலை வகைப்பாட்டின் படி வறண்டகாலம் மற்றும் மழைக்காலங்களுக்கு இடையே குறிப்பிடத்தக்க படிவுவீழ்ச்சி காணப்படுகிறது. மழைக்காலம் ஏப்ரலில் தொடங்கி அக்டோபரில் முடிவடைகிறது, வறண்ட காலம் நவம்பரில் தொடங்கி மார்ச்சில் முடிவடைகிறது. மிகவும் ஈரப்பதமான மாதம் ஜூன், மொத்த படிவுவீழ்ச்சி அளவு 315.5 மில்லிமீட்டர்கள் (12.42 இன்ச்), மிகவறண்ட மாதம் ஜனவரி, மொத்த படிவுவீழ்ச்சி 13.2 மில்லிமீட்டர்கள் (0.52 இன்ச்).\n\nநகரானது நிலநடுக்கோட்டின் அருகில் அமைந்துள்ளதால், வெப்பநிலை வெப்பமான மாதம் மற்றும் குளிரான மாதம் இடையே குறிப்பிடத்தக்க வேறுபாடின்றி நிலையாக உள்ளது. மிக வெப்பமான மாதம் மார்ச், சராசரி வெப்பநிலை , குளிர்ச்சியான மாதம் ஆகஸ்ட், சராசரி வெப்பநிலை .\nSection::::போக்குவரத்து.\nSection::::நெடுஞ்சாலைகள்.\nலாகோசு மேற்கு ஆப்பிரிக்காவில் மிகப்பெரிய மற்றும் விரிவான சாலைப் வலைப்பின்னல்களுள் ஒன்றாக உள்ளது. அது புறநகர் தொடருந்துகள் மற்றும் படகு சேவைகளும் கொண்டுள்ளது. நெடுஞ்சாலைகள் நகரில் அவற்றின் புவியியல் அமைப்பு மற்றும் நகரின் மக்கள்தொகை வளர்ச்சியின் காரணமாக வழக்கமாக உச்ச நேரங்களில் மிகவும் நெருக்கடியாக உள்ளன. லாகோசு பல நெடுஞ்சாலைகள் மற்றும் பாலங்களாலும் இணைக்கப்பட்டுள்ளது. பாட்கரி விரைவுச் சாலை முழுமைக்குமான ஒரு புதிய தொடருந்து அமைப்பு தற்போது கட்டப்பட்டு வருகிறது.\n\nSection::::தொடருந்து.\nலாகோசு பெருநகரின் வழியாக ஓடும் விரிவான லாகோசு தொடருந்து பெருநகர போக்குவரத்து தற்போது கட்டப்பட்டு வருகிறது. லாகோசு தொடருந்து முனையத்தின் மூலம் பல நகர்புற தொடருந்து மற்றும் பயணிகள் வண்டிகள் சேவையாற்றி வருகின்றன.\n\nSection::::படகுகள்.\nலாகோசு மாநில படகு சேவை நிறுவனம் சில வழக்கமான தடங்களில் இயக்கி வருகிறது, எடுத்துக்காட்டாக லாகோசு தீவு மற்றும் நிலப்பகுதி இடையே நவீன படகுகள் மூலம் சேவை வழங்கப்பட்டு வருகிறது. தனியார் படகுகள் முறைசாரா சேவைகளை சில காயல்கள் மற்றும் சிறுகுடாக்களில் வழங்கி வருகின்றன.\n\nSection::::வான்வழி.\nலாகோசில் ஆப்பிரிக்காவின் மிகப்பெரிய மற்றும் பரபரப்பான விமான நிலையங்களுள் ஒன்றான முர்தாலா முகம்மது பன்னாட்டு விமான நிலையம் அமைந்துள்ளது. விமானநிலையம் இகெஜாவின் வடக்கில் புறநகர் பகுதியில் அமைந்துள்ளது, இங்கு உள்நாட்டு மற்றும் பன்னாட்டு முனையங்கள் உள்ளன. 2008 இல் 5.1 மில்லியன் பயணிகளுடன், இந்த விமான நிலையம் நைஜீரியாவின் விமான போக்குவரத்தில் 50% விழுக்காட்டைக் கொண்டுள்ளது. இந்த விமானநிலையம் மெட்வியூ விமானநிறுவனம் மற்றும் அரிக் ஏரின் முதன்மை முனையமாகும், இவை தவிர முன்னணி விமான நிறுவனங்களான பிரிட்டிசு ஏர்வேசு, விர்ஜின் அட்லாண்டிக், கேஎல்எம், ஏர் பிரான்சு, லுபுத்தான்சா மற்றும் துருக்கி ஏர்லைன்சு போன்றவை லாகோசிலிருந்து உலகம் முழுவதும் தினசரி விமான சேவையை இயக்கி வருகின்றன. இந்த விமான நிலையத்தில் சமீபத்தில் தரைக்கீழ் புதுப்பிப்புகள் மற்றும் புதிய முனையம் அமைக்கப்பட்டன.\n\nSection::::மருத்துவம்.\nலாகோசு பல மருத்துவமனைகள் மற்றும் மருத்துவ வசதிகளைக் கொண்டுள்ளது, அவற்றில் சில நைஜீரிய மருத்துவ வரலாற்றில் அரும்பெரும் சாதனைகளை நிகழ்த்தியுள்ளன. எடுத்துக்காட்டாக நைஜீரியாவின் பழமையான மருத்துவமனை நகரில் அமைந்துள்ளது. அத்துடன் லாகோசில் தான் மேற்கு ஆப்பிரிக்காவின் முதல் வான்வழி அவசர ஊர்தி சேவை செயல்பாட்டுக்கு வந்தது. லாகோசின் மருத்துவ சேவையினை பொதுவாக அரசு மற்றும தனியார் துறைகள் எனப் பிரிக்கலாம். அவை முதன்மை, இரண்டாம் நிலை மற்றும் மூன்றாம் நிலை நலம் பேணல்களை வழங்குகின்றன. தனியார் மருத்துவமனைகள் அதிக செலவுபிடிப்பவையாக இருந்தாலும், அவை உயர்தர சிகிச்சை வழங்குகின்றன என்பதற்கு உத்திரவாதமில்லை.\n\nSection::::கல்வி.\nலாகோசு மாநில அரசு பல்வேறு பள்ளிகளை நடத்தி வருகிறது. கல்வி முறையில், நாடு முழுவதும் பின்பற்றப்படும் 6-3-3-4 அமைப்பு பின்பற்றப்படுகிறது ஆரம்ப நிலை, இளையோர் இரண்டாம் நிலை (JSS), மூத்தோர் இரண்டாம் நிலை (SSS), பல்கலைக் கழகம் போன்ற நிலைகள் உள்ளன. முதல் ஒன்பது வயதில் அனைத்து குழந்தைகளுக்கும் அடிப்படைக் கல்வி வழங்கப்படுகிறது. பெரும்பாலான பள்ளிகள் அரசால் நிதி அளிக்கப்படும் உறைவிடப் பள்ளிகளாக உள்ளன.\n"}
{"id": "40963", "url": "https://ta.wikipedia.org/wiki?curid=40963", "title": "எல்டன் பிரான்ட்", "text": "எல்டன் பிரான்ட்\n\nஎல்டன் டைரான் பிரான்ட் (ஆங்கிலம்:Elton Tyron Brand, பிறப்பு - மார்ச் 11, 1979) அமெரிக்காவின் கூடைப்பந்து ஆட்டக்காரர் ஆவார். இவர் என். பி. ஏ.-இல் பிலடெல்பியா 76அர்ஸ் என்ற அணியில் விளையாடுகிறார். இதன்முன்னர் டியுக் பல்கலைக்கழக ஆண்கள் கூடைப்பந்தாட்ட அணியிலும் ஒரு ஆண்டு ஆடியுள்ளார்.\n"}
{"id": "40964", "url": "https://ta.wikipedia.org/wiki?curid=40964", "title": "டியூக் பல்கலைக்கழகம்", "text": "டியூக் பல்கலைக்கழகம்\n\nடியூக் பல்கலைக்கழகம் (\"Duke University\"), ஐக்கிய அமெரிக்காவின் வட கரோலினா மாநிலத்தில் ஒரு பல்கலைக்கழகமாகும். இந்த பல்கலைக்கழகத்தின் கூடைப்பந்து அணிக்கும் வட கரோலினா பல்கலைக்கழகக் கூடைப்பந்து அணிக்கும் ஒரு புகழ்பெற்ற எதிரிடை உள்ளது.\n\n"}
{"id": "40965", "url": "https://ta.wikipedia.org/wiki?curid=40965", "title": "ஏக்ரன் (ஒகைய்யோ)", "text": "ஏக்ரன் (ஒகைய்யோ)\n\nஏக்ரன் (Akron) என்பது ஐக்கிய அமெரிக்காவின் ஒகைய்யோ மாநிலத்திலுள்ள ஒரு பிரதான நகரமாகும். 2006 ஆம் ஆண்டிற்கான மதிப்பீட்டின் படி, 209,704 மக்கள் வாழ்கிறார்கள்\n"}
{"id": "40969", "url": "https://ta.wikipedia.org/wiki?curid=40969", "title": "சொல்லிசை", "text": "சொல்லிசை\n\nசொல்லிசை அல்லது ராப் இசை (Rap music) அல்லது ஹிப் ஹொப் இசை (Hip hop music) ஹிப் ஹொப் பண்பாட்டில் ஒரு வகுப்பு ஆகும். 1970களின் நியூ யார்க் நகரத்தில் ஆப்பிரிக்க அமெரிக்கர்களால் உருவாக்கப்பட்ட இசை இன்று அமெரிக்காவிலும் உலகம் முழுவதிலும் மிகப் புகழ்பெற்ற இசை வகைகளில் ஒன்றாகத் திகழ்கிறது. நியூ யார்க் நகரம் தவிர அட்லான்டா, லாஸ் ஏஞ்சலஸ், டொரான்டோ, லண்டன் நகரில் இன்று பல ராப் இசை கலைஞர்கள் இருக்கிறார்கள். ராப் இசை பலவிதமானவை; அவற்றில் சில: க்ரங்க் (Crunk), ஜி-ஃபங்க் (G-Funk), கிழக்குக் கடற்கரை ராப் (East Coast Rap), கேங்க்ஸ்ட ராப் (Gangsta Rap) ஆகும்.\n\nSection::::வரலாறு.\nபொதுப்பட ராப் இசையின் வரலாறு மூன்று இனத்தில் பிரிக்கப்படலாம். \n\nராப் இசையின் \"தங்கமான ஆண்டு\" (Golden Age of Hip Hop) 1970கள் முதல் 1990 வரை ஆகும். இந்த ஆண்டுகளின் நியூ யார்க் ராப் இசை தலைப்பட்டது. இக்காலப்பகுதியின் ராப் இசையின் பெயர் (Old School). சில புகழ்பெற்ற ராப் இசை கலைஞர்கள் கர்டிஸ் ப்ளோ (Kurtis Blow), ஆப்பிரிக்கா பம்பாட்டா (Afrika Bambaataa), கே ஆர் எஸ்-வன் (KRS-One), எரிக் பி & ராகிம் (Eric B & Rakim), மார்லி மார்ல் (Marley Marl)ஆகியோர்.\n\n1988 முதல் 1996 வரை \"கேங்க்ஸ்ட ராப்\"பும் கிழக்கு-மேற்கு எதிரிடை ஹிப் ஹாப்பை மேற்பட்டது. 1987 இல் லாஸ் ஏஞ்சலஸ் இல் இருந்த NWA ராப் கூட்டணி \"Straight Outta Compton\" ஆல்பம் படைத்தார்கள். இந்த ஆல்பம் முதல் பிரதான \"கேங்க்ஸ்ட ராப்\" ஆல்பம் ஆகும். NWAஇல் இருந்த இசை கலைஞர்கள் ஐஸ் கியூப் (Ice Cube), டாக்டர் ட்ரே (Dr. Dre) மிக புகழ்பெற்ற தனி ஆல்பங்கள் படைத்தார்கள். 1991 இல் ஓக்லன்ட்-இல் இருந்த டூபாக் ஷகூர் (Tupac Shakur) அவரின் முதல் ஆல்பம், \"2Pacalypse Now\", படைத்தார். 1991 முதல் 1996 வரை 75 மில்லியன் ஆல்பம்கள்ளை விற்று, இன்று வரை உலகில் ராப் ஆல்பம் விற்ற இசை கலைஞர்களின் இவர் முதலாவார். \n\n1988 முதல் 1993 வரை மேற்கு கடற்கரையில் இருந்த ராப் இசை மிக புகழ்பெற்றதாக இருந்தது. ஆனால் 1994-இல் நியூ யார்க் நகரிலிருந்த நாஸ் (Nas), நொடோரியஸ் பி.ஐ.ஜி (Notorious BIG) என்ற ராப் கலைஞர்கள் இவர்களின் முதல் ஆல்பம்களை படைத்தார்கள். \n\nநொடோரியஸ் பி.ஐ.ஜியுக்கும் டூபாக் ஷகூருக்கும் 1994 முதல் 1996 வரை எதிரிடை இருந்தது. 1996 செப்டம்பர் மாதத்தில் டூபாக் சுட்டுக்கொல்லப்பட்டு காலமானார். 6 மாதங்கள் பிரகு நொடோரியஸ் பி.ஐ.ஜி சுட்டுக்கொல்லப்பட்டு காலமானார்.\n\nடூபாக், நொடோரியஸ் பி.ஐ.ஜி மரணத்துக்கு பிரகு ஜெய்-சி (Jay-Z), எமினெம் (Eminem), ஒளட்கேஸ்ட் (Outkast), 50 சென்ட் (50 Cent) சில புகழ்பெற்ற ராப் இசை கலைஞர்கள் ஆவார்.\n\nSection::::தமிழ் ராப் இசை.\nவெரும் இசை மட்டும் அல்ல அது என் உயர்களிடாம் கலந்தாது"}
{"id": "40972", "url": "https://ta.wikipedia.org/wiki?curid=40972", "title": "கிமு 44", "text": "கிமு 44\n\nஆண்டு கிமு 44 (\"44 BC\") என்பது யூலியன் நாட்காட்டியில் ஒரு ஞாயிற்றுக்கிழமையில், அல்லது திங்கட்கிழமையில் துவங்கிய சாதாரண ஆண்டு, அல்லது ஒரு வெள்ளி அல்லது சனிக்கிழமையில் துவங்கிய நெட்டாண்டு ஆகும். அத்துடன் இவ்வாண்டு அக்காலத்தில் \"சீசர் மற்றும் அந்தோனியின் ஆட்சி ஆண்டு\" (\"Year of the Consulship of Caesar and Antony\") எனவும், \"ஆண்டு 710\" (பண்டைய உரோமன் அப் ஊர்பி கொண்டிட்டா நாட்காட்டியில்) எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு கிமு 44 என அழைக்கும் முறை நடைமுறைக்கு வந்தது.\n\n</onlyinclude>\n\n"}
{"id": "40976", "url": "https://ta.wikipedia.org/wiki?curid=40976", "title": "கிறீக் இனக்குழு", "text": "கிறீக் இனக்குழு\n\nகிறீக் இனக்குழு (Creek) என்பது தொடக்கத்தில் தென்கிழக்கு ஐக்கிய அமெரிக்காவைத் தாயகமாகக் கொண்டிருந்த தொல்குடி அமெரிக்க இனத்தைக் குறிக்கும். இவர்கள் தங்கள் இனத்தை முஸ்கோஜி (Muscogee) என்னும் பெயரால் அழைக்கின்றனர். இவர்கள் தற்காலத்தில் ஒக்லஹோமா, அலபாமா, ஜார்ஜியா, புளோரிடா ஆகிய ஐக்கிய அமெரிக்க மாநிலங்களில் வாழ்ந்து வருகின்றனர். இவர்கள் பேசும் \"ம்விஸ்கோக்கே\" (Mvskoke) அல்லது கிறீக் மொழி, முஸ்கோஜிய மொழிக் குடும்பத்தின் கீறீக் துணைப் பிரிவைச் சேர்ந்தது. செமினோலேக்கள் இவர்களுக்கு நெருங்கிய இனத்தவராவர். அவர்களும் கிறீக் பிரிவு மொழியொன்றையே பேசுகின்றனர். ஐந்து நாகரிகமுற்ற பழங்குடிகள் எனக் குறிப்பிடப்படும் பழங்குடிகளுள் கிறீக் இனத்தவரும் அடங்குவர்.\n\nSection::::வரலாறு.\nவரலாற்றின் தொடக்க காலத்தைச் சேர்ந்த கிறீக் மக்கள், \"மண்மேடு கட்டிகள்\" என வரலாற்றாளர்களால் குறிப்பிடப்படும், தென்னசி ஆற்றோரம் அமைந்திருந்தமிசிசிப்பிப் பண்பாட்டு மக்களின் வழி வந்தவர்களாக இருக்கலாம் எனக் கருதப்படுகின்றது. இந்நாகரிகம் இன்றைய தென்னசி (Tennessee), அலபாமா, தென் ஜார்ஜியாவில் உள்ள உத்தினாகிக்கா (Utinahica) ஆகிய இடங்களில் பரந்து இருந்திருக்கலாம் என நம்பப்படுகிறது. ஒரு தனிப் பழங்குடி என்பதிலும், பல குழுக்கள் இணைந்த ஒரு தொகுதியாக, ஆற்றுப் பள்ளத்தாக்குப் பகுதிகளில் இருந்த தன்னாட்சித் தன்மை கொண்ட ஊர்களில் இவர்கள் வாழ்ந்து வந்தனர். இவ்வூர்கள், இன்றைய தென்னசி, ஜார்ஜியா, அலபாமா ஆகிய மாநிலங்களுக்கு உட்பட்ட பகுதிகளில் இருந்தன. இம்மக்களுள், பல இனத்தவரும், ஹிச்சித்தி, அலபாமா, கௌஷாத்தா போன்ற பல தனித்துவமான மொழிகளைப் பேசுவோரும் இருந்தனர்.\n\nஒக்முல்கீ ஆற்றங்கரையோரம் வாழ்ந்த இவ்வினத்தவரை \"கிறீக் இந்தியர்கள்\" எனத் தென் கரோலினாவில் இருந்து வந்த பிரித்தானிய வணிகர்கள் அழைத்தனர். இது வே தொடர்ந்து அப் பகுதியில் எல்லா ஆற்றங்கரையோர மக்களையும் குறிக்கும் பெயர் ஆயிற்று. இம்மக்களிடையே கீழ் நகரத்தார் மேல் நகரத்தார் என்ற பிரிவுகள் ஏற்படத் தொடங்கின. ஜார்ஜியா எல்லையோரப் பகுதியில் சட்டகூச்சி ஆறு, ஒக்மல்கி ஆறு, ஃபிளிட் ஆறு ஆகியவற்றின் கரைகளில் அமைந்த நகரங்கள் கீழ் நகரங்களாகவும், அலபாமா ஆற்றுப் பள்ளத்தாக்கு நகரங்கள் மேல் நகரங்கள் ஆகவும் இருந்தன. கீழ் நகரங்களுள், கொவேத்தா, குசேத்தா, மேல் செகாவ், ஹிச்சித்தி, ஓக்கோனி, ஒக்மல்கீ, அப்பலாச்சி, யமாசி, ஒக்புஸ்கி, சவோக்லி, தமாலி ஆகிய நகரங்கள் அடங்கியிருந்தன. துக்காபச்சி, அபிக்கா, குசா, இத்தாவா, ஹோத்லிவாகி, ஹிலிபி, இயுஃபோலா, வாக்கோகை, அத்தாசி, அலிபாமு, கோஷாத்தா, துஸ்கேஜீ ஆகிய நகரங்கள் மேல் நகரங்கள் ஆகும்.\nகொவேத்தா, குசேத்தா ஆகிய இரு நகரங்களுமே கிறீக் தேசிய இனத்தாரின் முக்கிய நகரங்களாக இன்றுவரை உள்ளன. மரபு வழியாக குசேத்தா, கொவேத்தா குழுக்களே கிறீக் தேசிய இனத்தின் உறுப்பினராகக் கருதப்பட்டனர்.\n\nSection::::அமெரிக்கப் புரட்சிக்காலம்.\nஅமெரிக்கப் புரட்சியின்போது, மிசிசிப்பி ஆறு, லூசியான ஆறு ஆகியவற்றுக்குக் கிழக்கே இருந்த பல தொல்குடி அமெரிக்க இனக்குழுக்களைப் போலவே கிறீக் இனத்தவரும், எப்பகுதியை ஆதரிப்பது என்பதில் பிரிந்து இருந்தனர். கீழ் கிறீக்குகள் நடுநிலை வகிக்க, மேல் கிறீக்குகள் பிரித்தானியருக்கு ஆதரவாக அமெரிக்கருடன் போரிட்டனர்.\n\n1783 ஆம் ஆண்டில், போர் முடிவடைந்த பின்னர், பிரித்தானியர் கிறீக் நிலங்களை புதிய ஐக்கிய அமெரிக்காவுக்கு விட்டுக்கொடுத்ததை அறிந்தனர். ஜார்ஜியா மாநிலம் கிறீக் நிலப் பகுதிகளுக்குள் விரிவடையத் தொடங்கியது. கிறீக் அரசியல் தலைவனான அலெக்சாண்டர் மக்கில்லிவ்ரே (Alexander McGillivray) இத்தகைய ஆக்கிரமிப்புகளுக்கு எதிராக பரந்த தொல்குடியினரின் அமெரிக்க எதிர்ப்புப் போராட்டங்களை ஒழுங்கு செய்தார். அத்துமீறும் ஜார்ஜியர்களுடன் போரிட புளோரிடாவில் இருந்த எசுப்பானியரிடம் இருந்து ஆயுதங்களும் அவருக்குக் கிடைத்தன. தனித்தனியாக அமெரிக்காவுக்குத் தங்கள் நிலங்களை விற்ற ஊர்த் தலைவர்களைச் சமாளிக்க வேண்டி இருந்ததுடன், கிறீக் அதிகாரத்தை மையப்படுத்தவும், கிறீக் தேசிய உணர்வை உருவாக்கவும், மக்கில்லிவ்ரே உழைத்தார். 1790 இல் செய்துகொள்ளப்பட்ட நியூ யார்க் ஒப்பந்தத்தின் மூலம், எஞ்சிய பகுதியில் கிறீக் தன்னாட்சியை அமெரிக்கா ஏற்றுக்கொள்ளும் என்ற நிபந்தனையுடன், கிறீக் நிலங்களின் குறிப்பிடத்தக்க அளவு பகுதியை ஐக்கிய அமெரிக்காவுக்கு விட்டுக்கொடுக்க மக்கில்லிவ்ரே உடன்பட்டார். ஆனால் மக்கில்லிவ்ரே 1793 ஆம் ஆண்டில் இறக்கவே, ஜார்ஜியர்கள், கிறீக் நிலப் பகுதிகளுக்குள் தங்கள் ஆக்கிரமிப்பைத் தொடர்ந்தனர்.\n\n"}

{"id": "58446", "url": "https://ta.wikipedia.org/wiki?curid=58446", "title": "குதுப் நினைவுச்சின்னங்கள்", "text": "குதுப் நினைவுச்சின்னங்கள்\n\nகுதுப் மினார் (\"குத்ப்\" அல்லது \"குத்துப்\" என்றும் உச்சரிக்கப்படுகிறது, உருது : قطب منار ), இந்தியாவில், தில்லியில் 72.5 மீட்டர்கள் (237.8 அடி) உயரம் கொண்ட கோபுரமாகும். மேலும் செங்கல்லால் செய்த உலகிலேயே உயர்ந்த பள்ளி வாயில் தூபி இதுவே ஆகும். இந்தியாவின் முதல் முஸ்லீம் அரசரான குத்துப்புத்தின் ஐபக் ஆணையிட்ட படி, இந்தத் தூபியின் கட்டிடப்பணி 1193 ஆம் ஆண்டில் ஆரம்பித்தது, இந்தத் தூபியின் மிகவும் உயரத்திலான தளம் 1386 ஆம் ஆண்டில் பிரோஸ் ஷா துக்ளக் மேற்பார்வையில் கட்டிமுடிக்கப்பெற்றது. குதுப் மினார் என்பது இந்திய-இஸ்லாமிய கட்டிடக்கலைக்கு மிகவும் பழமையான எடுத்துக்காட்டாக பெயர் பெற்றதாகும். \n\nஇது பிற பல்வேறுபட்ட பழமையான, இடைக்கால கட்டமைப்புகள் மற்றும் இடிபாடுகளால் சூழ்ந்திருப்பதால், இது, குதுப் பல்கூட்டுத் தொகுதி-வளாகம் என்று அறியப்படுகிறது. இந்த வளாகம் யுனெசுக்கோ அமைப்பால் உலக பாரம்பரிய தளம் என வழங்கப்படுவதாகும். தில்லியில் மிகவும் பிரபலமான சுற்றுலாப் பயணிகள் விரும்பிப் பார்க்கும் இடமாக இந்த இடம் திகழ்கிறது. மேலும் 2006 ஆம் ஆண்டில் மிகவும் அதிகமான எண்ணிக்கையில் சுற்றுலாப் பயணிகள் வந்த தளமாகும். அந்த ஆண்டில் 3.9 மில்லியன் சுற்றுலாப்பயணிகள் குத்துப் மினாரைக் கண்டு களித்தனர், மேலும் தாஜ் மகாலைப் பார்க்க குறைவாக சுமார் 2.5 மில்லியன் சுற்றுலாப் பயணிகள் மட்டுமே வந்தனர்.\n\nSection::::கட்டமைப்பு.\nகுதுப் மினாரின் உச்சி வரை சென்றடைய 378 படிகள் ஏற வேண்டும். அடித்தளத்தின் குறுக்கு விட்டம் 14.3 மீட்டர்களாகும், மேல் தளம் 2.75 மீட்டர்கள் குறுக்கு விட்டம் கொண்டதாகும். அதனைச் சுற்றிலும் இந்தியக் கலைநுட்பம் கொண்ட சீரிய எடுத்துக்காட்டாக பல கட்டடங்கள் 1193 ஆம் ஆண்டு முதலாக தொடங்கிய காலத்தில் இருந்து சூழப்பட்டுள்ளன. இரண்டாவது அதுபோல கோபுரம் ஒன்று குதுப் மினாரைவிட உயரம் கொண்டதாக திட்டமிட்டு கட்டுமானத்தில் இருந்தது. அது பன்னிரண்டு மீட்டர்கள் உயர்ந்த பொழுது திடுமென கட்டுமானப்பணிகள் பாதியிலேயே நின்றுவிட்டது. இந்த கோபுரம் அலை மினார் என அறியப்படும் மேலும் அருகாமையில் நடந்த ஆய்வுகளின் படி இதன் கட்டமைப்பு ஒரு திசையில் சற்றே சரிந்து இருப்பதாக காணப்படுகிறது. மேலுச்சியில் இரண்டு அடுக்குகள் நீங்கலாக இதன் பிற இடங்களில், குறிப்பாக மக்கள் போகும் வழியாவும் சிவப்பு வண்ணம் கொண்ட மணல்கற்களால் கட்டியதாகும். இந்த பகுதி வரையில் மட்டும் வெள்ளை சலவை கற்களால் ஃபிருஸ் ஷா துக்ளக் வம்ச அரசரால் கட்டப்பெற்றது. கம்பீரமான மினாருக்கு இறுதியாக ஒரு சிறப்பான முக்கியத்துவம் தர வேண்டும் என அவர் தீர்மானித்ததே இதற்கான காரணமாகும்.\n\nSection::::வரலாறு.\nஆப்கானிஸ்தான் நாட்டில் காணப்படும் ஜாம் மினார் எனும் கட்டிடத்தை விட உயரமாகவும் பெயர் பெற்றிடும் நோக்கத்துடன் தில்லியின் முதல் இஸ்லாமிய அரசரான குத்துபுத்தின் ஐபக், 1193 ஆம் ஆண்டு குதுப் மினார் என்ற இந்த கோபுரத்தின் கட்டிட வேலைகளை ஆரம்பித்தார். ஆனால் அவரால் அதன் அடித்தளத்தை மட்டுமே கட்ட முடிந்தது. அவரை பின்தொடர்ந்த, இல்த்துத்மிசு என்ற அரசர் மேலும் மூன்று தளங்களைக் கட்டி முடித்தார். 1286 ஆம் ஆண்டில், அல்லாவுத்தின் என்ற அரசரின் கீழ் ஐந்தாவது மற்றும் கடைசி தளம் கட்டி முடிந்தது. ஐபக் முதல் துக்ளக் வரையான காலகட்டத்தில் கட்டிடக்கலையில் ஏற்பட்ட நடைமுறை மாற்றங்களை அந்த தூபியில் தெளிவாகக் காணலாம். ஆப்கானிஸ்தான் நாட்டில் இதற்கு முன் கஜனி மற்றும் கோரி வம்சத்தினர் கட்டிய கோபுரங்களைப் போல, இந்த குதுப் மினாரும் பல ஒன்றுக்கு மேல் ஒன்றாக அடுக்கிய பட்டையான விளிம்புடன் கூடிய உருளை வடிவான அம்புகள் கொண்டு வடிவமைக்கப் பெற்றது. மேலும் தனிப்பட்ட முகாமா வகை தண்டயங்களைக் கொண்டு உப்பரிகைகள் உருவாக்கப்பெற்றன. இந்த தூபி சிவந்த வரை மணற்கல்லால் கட்டியது மேலும் அதன் மேல் குர்ஆனில் இருந்து கவிதைகள் மற்றும் அழகிய வேலைப்பாடுகள் செதுக்கப் பெற்றது. தில்லி நகரத்தை தலைநகரமாகக் கொண்டு கடைசியாக ஆண்ட இந்துக்கள் வம்சத்தை சார்ந்த தொமர்கள் மற்றும் சௌஹன்கள் வாழ்ந்து அழிந்த செங்கோட்டை என்ற இடத்தின் இடிபாடுகளில் தான் இந்த குதுப் மினார் அமைந்துள்ளது. இந்த வளாகத்தில் அதற்கு முன் 27 மிகப் புராதனமான இந்து மற்றும் ஜைன மதத்தினரின் கோவில்கள் நிலை கொண்டிருந்தன, அவற்றை அழித்து அதில் எஞ்சிய பொருட்களைக் கொண்டு இந்த குதுப் மினார் நிறுவப்பெற்றது. குதுப் மினாரில் உள்ள ஒரு செதுக்கு கலைத்திறன் வேலைப்பாட்டில் \"ஸ்ரீ விஸ்வகர்மா பிரசாதே ரக்ஷித\" என்ற வாசகம் உள்ளது; அதன் மூலமாக \"விஸ்வகர்மாவின் இறையாசி \" பெற வேண்டும் என்பதற்காக ஓர் அடிமை இந்து கைவினைஞர் கட்டிடப்பணியில் இருந்த வேளையில் இதை செதுக்கி இருக்கக்கூடும் எனக் கருதப்படுகிறது.\n\nஇந்த கோபுரம் எதற்காக கட்டினார்கள் என்பதைப் பற்றி பரவலாக விவாதங்கள் நடைபெற்றுள்ளன. டெல்லி சுல்தான்கள் காலத்தில் விஸ்தரிக்கப்பட்ட மசூதி குவ்வட்-உல்-இஸ்லாம் போல, மக்களை தொழுகைக்காக அழைக்கவே, பள்ளி வாயில் தூபி தனது பங்கை வழக்கமாக செய்ய வேண்டி கட்டி இருக்கலாம். வெற்றிவாகை சூடியதைக் கொண்டாட இவ்வாறு கோபுரத்தை எழுப்பி இருக்கலாம், இது இஸ்லாம் மதத்தினரின் படை பலத்தை குறிப்பதாக அமையலாம் அல்லது பாதுகாப்பிற்காக ஏற்படுத்திய காவல் கோபுரமாகவும் இருக்கலாம். இதற்கு யார் பெயர் வைத்தார்கள் மற்றும் அப்படி ஏன் வைத்தார்கள் என்பது பற்றியும் சர்ச்சைகள் எழுந்துள்ளன. பல வரலாற்று வல்லுனர்கள் முதலில் இந்தியாவுக்கு வந்து வெற்றி கண்ட துருக்கிய சுல்தான் குத்துபுத்தின் ஐபக் அவர்களின் நினைவை போற்றும் வகையில் இந்தப் பெயர் சூட்டியாதாகக் கூறினாலும், சிலர் ட்ரான்ஸ்ஓக்சியானா என்ற இடத்தில் இருந்து இந்தியாவுக்கு வந்த ஒரு துறவி குத்துபுத்தின் பக்தியார் காக்கி என்பவரை போற்றும் வகையில் சூட்டப் பெற்றதாக கூறுகிறார்கள், இல்துமிஷ் என்ற அரசரும் அவரை மிகவும் போற்றி வணங்கியதாக கூறுகிறார்கள்.\n\nஇந்த குதுப் வளாகத்தின் அருகாமையில் நிற்கும் இரும்புத் தூண் உலக அதிசயங்களில் ஒன்றாகும், உலோக ஆக்கத் தொழில் வல்லுனர்கள் மிகவும் ஆச்சரியம் அடைந்த விஷயமாகும். பரம்பரை பரம்பரையாக மக்கள் நம்புவது என்ன என்றால், ஒருவர் முதுகை இந்த தூணுடன் இணைத்து, தமது கரங்களால் இந்த தூணை அரவணைக்க முடிந்தால், அவர்கள் நினைப்பது நடக்கும் என்பது ஐதீகமாகும். மனிதனின் வியர்வை இந்த தூணை அரித்தழிக்கும் என்பதால் இப்படி செய்யாமல் இருக்க ,இந்திய அரசு இந்தத் தூணை சுற்றி ஒரு பாதுகாப்பு வேலியை அமைத்துள்ளது.\n\nஇருமுறைக்கும் மேலாக நிகழ்ந்த நிலநடுக்கங்களால் மினார் கொஞ்சம் சீரழிந்தது, ஆனாலும் தொடர்ந்து வந்த ஆட்சியாளர்கள் இதை புதுப்பித்து பழைய நிலைக்குக் கொண்டுவந்தனர். பிரோஜ் ஷா அரசனாக இருந்த பொழுது, இதன் இரு மேல் மாடிகள் பூமி குலுக்கம் காரணம் பழுதடைந்தன, ஆனால் அரசர் பிரோஜ் ஷா அதை அப்போதே சரிகட்டிவிட்டார். 1505 ஆம் ஆண்டில், நிலநடுக்கம் மீண்டும் தாக்கியது மற்றும் சிகந்தர் லோடி அதை மீண்டும் பழுது பார்த்தார். பிறகு 1794 ஆம் ஆண்டில் ஒரு முறை பூமி குலுக்கத்திற்கு இந்த கோபுரம் ஆளான பொழுது, மேஜர் ஸ்மித் என்ற பொறியியலாளர் அதன் பழுதடைந்த பாகங்களைச் சரி செய்தார். அவர் கோபுரத்தின் சிகரத்தில் பிரோஜ் ஷா அமைத்த காட்சிக்கூடத்தை மாற்றி அமைத்தார். இந்தக் காட்சிக் கூடத்தை 1848 ஆம் ஆண்டில் லோர்ட் ஹார்டிஞ் என்பவர் பிரித்தெடுத்து, தபால் கட்டிடம் மற்றும் கோபுரத்திற்கு இடையில் அமைந்த தோட்டத்தில் மாற்றியமைத்தார். பிரோஜ் ஷா அமைத்த தளங்களை எளிதாக கண்டு கொள்ளலாம், ஏன் என்றால் அவர் தரைகளை வெள்ளை நிறப் பளிங்குக் கற்களால் உருவாக்கினார், அவை மினுமினுப்பாகவும் வழவழப்பாகவும் இருப்பது பார்த்தாலே தெரிந்து விடும்.\n\n\n\n"}
{"id": "58455", "url": "https://ta.wikipedia.org/wiki?curid=58455", "title": "குத்புத்தீன் ஐபக்", "text": "குத்புத்தீன் ஐபக்\n\nகுத்புத்தீன் ஐபக் (பாரசீகம் / உருது: قطب الدین ایبک) மத்திய கால இந்தியாவில் ஆட்சி செய்த ஒரு துருக்கிய ஆட்சியாளர் ஆவார். இவர் தில்லியின் முதல் சுல்தானும், \"தில்லி அடிமை வம்சம்\" அல்லது \"குலாம் வம்சம்\" என அழைக்கப்படும் வம்சத்தைத் தோற்றுவித்தவரும் ஆவார். இவர் 1206 ஆம் ஆண்டு முதல் 1210 வரை நான்கு ஆண்டுகள் மட்டுமே ஆட்சியில் இருந்தார்.\n\nSection::::தொடக்க காலம்.\nகுத்புத்தீன் நடு ஆசியாவில் உள்ள ஒரு இடத்தில் பிறந்த துருக்கிய மரபினர். சிறுவனாக இருந்தபோது இவரைப்பிடித்து அடிமையாக விற்றுவிட்டனர். வடகிழக்கு ஈரானில் உள்ள கோராசான் மாகாணத்தில் இருந்த நிசாப்பூர் நகரத்தின் தலைவர் காசி (Qazi) அவரை விலைக்கு வாங்கினார். காசி, குத்புத்தீனைத் தன்னுடைய மகன் போலவே வளர்த்ததுடன், அவருக்கு நல்ல கல்வியும் அளித்தார். குதுப்-உத்-தீன் பாரசீகம், அரபு ஆகிய மொழிகளில் நல்ல அறிவு பெற்றதுடன், வில்வித்தை, குதிரையேற்றம் ஆகியவற்றிலும் பயிற்சி பெற்றார். காசி இறந்த பின்னர், குத்புத்தீன் மீது பொறாமை கொண்ட காசியின் மகன் அவரை மீண்டும் அடிமை வணிகரிடம் விற்றுவிட்டார். பின்னர், வடமேற்கு ஆப்கானிசுத்தானில் இருந்த கோர் என்னும் இடத்தின் ஆட்சியாளர் முகம்மத் கோரி குத்புத்தீனை விலைக்கு வாங்கினார்.\n\nSection::::உயர்ச்சி.\nதனது சொந்த இடமான கோர் என்னும் சிறிய பகுதியில் தொடங்கிய முகம்மத் கோரி, இன்றைய ஆப்கானிசுத்தான், பாகிசுத்தான், வட இந்தியா ஆகியவற்றைத் தனது கட்டுப்பாட்டுக்குள் கொண்டு வந்தார். 1193 இல் அவர் டில்லியைக் கைப்பற்றினார். இப்பகுதிகளில், அரசு வரிகள்; சட்டத்தின் ஆட்சி; நியாயமான நிலப் பகிர்வு; தனக்குக் கீழ் உள்ள பிரபுக்களுக்கு வருமானம்; உள்ளூரில் தெரிவு செய்யப்பட்டவர்கள், நியமிக்கப்பட்ட நிர்வாகிகள் ஆகியவர்களைக் கொண்ட உள்ளூர் நிர்வாகம் ஆகியவற்றின் மூலம் இவர் முதல் முறையாக முசுலிம் நிர்வாகத்தை அறிமுகப்படுத்தினார்.\n\nஇந்தப் பின்னணியில், குதுப்-உத்-தீன், சுல்தான் கோரியின் நம்பிக்கைக்கு உரிய தளபதியாக உயர்ந்தார். கோரியின் பெரிய வெற்றிகள், குதுப்-உத்-தீன் கோரியின் நேரடியான கட்டுப்பாட்டிலும், வழிகாட்டலிலும் இருந்தபோதே கிடைத்தன. வட இந்தியாவில் சுல்தான் கோரியின் படையெடுப்புக்களை நிறைவேற்றுவதிலும், வெற்றிகளை உறுதிப்படுத்துவதிலும் குதுப்-உத்-தீன் பெரும் பங்காற்றினார். 1192 ஆம் ஆண்டுக்குப் பின்னர், சுல்தான் கோரி, நடு ஆசியாவில் கூடுதல் கவனம் செலுத்தியதால், இந்தியப் படையெடுப்புக்களிலும், இப் பகுதிகளில் வரி அறவிடுவதிலும் குதுப்-உத்-தீன் சுதந்திரமாகச் செயற்பட அனுமதிக்கப்பட்டார்.\n\nSection::::டில்லி சுல்தானகத்தின் தோற்றம்.\nமுகம்மத் கோரியே வட இந்தியாவில் முதன் முதலாக முசுலிம் ஆட்சியை ஏற்படுத்தியவர். 1206 ஆம் ஆண்டில் சுல்தான் கோரி இறந்ததும், ஏற்பட்ட குறுகிய கால அதிகாரப் போட்டியைத் தொடர்ந்து, குதுப்-உத்-தீன் ஐபக் ஆப்கானிசுத்தான், பாகிசுத்தான், வட இந்தியா ஆகிய பகுதிகளை உள்ளடக்கிய பேரரசுக்கு ஆட்சியாளராகத் தன்னை நிலைநிறுத்திக் கொண்டார். கோரியின் நடு ஆசியப் பகுதிகளை மங்கோலியப் போர்த்தலைவனான கெங்கிசு கான் கைப்பற்றிக் கொண்டார்.\nகுதுப்-உத்-தீனின் ஆட்சியின் கீழ் வந்த பகுதிகளில் அவருக்கு ஏற்கெனவே அதிகாரம் இருந்தது. கோரியின் ஆட்சிக்காலத்திலேயே இப் பகுதிகளில் கோரியின் திறை அறவிடுதல் முதலியவற்றுக்குப் பொறுப்பாகக் குதுப்-உத்-தீன் பெருமளவு அதிகாரத்தைக் கொண்டிருந்தார். அதனால், இவரின் முறைப்படியான ஆட்சி நான்கு ஆண்டுகளே ஆயினும், இவரது கட்டுப்பாடு முன்னரும் சில ஆண்டுகள் இப்பகுதியில் இருந்தது. இது, நிர்வாக முறைகளை உறுதிப்படுத்துவதற்கு வாய்ப்பாக அமைந்தது. குதுப்-உத்-தீன் முதலில் லாகூரில் இருந்து ஆட்சி நடத்தினார். பின்னர் தனது தலைநகரை டில்லிக்கு மாற்றினார். இதனால் இவரே தெற்காசியாவின் முதல் முசுலிம் ஆட்சியாளராகக் கருதப்படுகிறார்.\n\nடில்லியில் கட்டப்பட்ட முதல் முசுலிம் நினைவுச்சின்னங்கள் இவராலேயே தொடங்கப்பட்டன. குவ்வாத்-உல்-இசுலாம் மசூதி, குதுப் மினார் போன்றவை இவற்றுள் அடங்கும்.\n\nSection::::இறப்பு.\n1210 ஆம் ஆண்டில், குதுப்-உத்-தீன் குதிரையில் ஏறி ஒரு விளையாட்டில் கலந்து கொண்டிருந்தபோது இடம்பெற்ற விபத்தில் இறந்தார். லாகூரில் உள்ள அனார்க்கலி பசார் என்னும் இடத்தில் அவர் அடக்கம் செய்யப்பட்டார். துருக்கிய மரபினரும், இன்னொரு முன்னாள் அடிமையும், குதுப்-உத்-தீனின் மகளை மணந்தவருமான சம்சு-உத்-தீன் இல்துத்மிசு ஆட்சிப் பொறுப்பை ஏற்றார்.\n"}
{"id": "58459", "url": "https://ta.wikipedia.org/wiki?curid=58459", "title": "திண்டுக்கல் மாவட்ட சார் நிலை நீதிமன்றங்கள்", "text": "திண்டுக்கல் மாவட்ட சார் நிலை நீதிமன்றங்கள்\n\nதிண்டுக்கல் மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் திண்டுக்கல்லில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58460", "url": "https://ta.wikipedia.org/wiki?curid=58460", "title": "பிருத்திவிராச் சௌகான்", "text": "பிருத்திவிராச் சௌகான்\n\nபிருத்திவிராஜ் சௌகான் (Prithviraj Chauhan)(கிபி 1168-1192), 12 ஆம் நூற்றாண்டின் பிற்பகுதியில் வட இந்தியாவில் இருந்த இராச்சியம் ஒன்றை ஆண்ட இந்து இராசபுத்திர சௌகான் மரபைச் சேர்ந்த ஒரு மன்னன் ஆவார். தில்லி அரியணையில் இருந்த கடைசிக்கு முந்திய இந்து மன்னன் இவராவார். கிபி 1179 ஆம் ஆண்டில், தனது 13 வயதில் ஆட்சிக்கு வந்த பிரித்திவிராஜ், இரட்டைத் தலைநகரங்களான அஜ்மீர், டில்லி ஆகிய நகரங்களிலிருந்து ஆட்சி நடத்தினார். இவர், இன்றைய இராசசுத்தான், அரியானா ஆகிய மாநிலங்களின் பெரும்பகுதியை உள்ளடக்கியதாக இருந்த நாட்டை ஆண்டதுடன், முசுலிம் ஆக்கிரமிப்புகளுக்கு எதிராக இராசபுத்திரரை ஒன்றுபடுத்தினார்.\n\nகன்னோசி நாட்டின் மன்னன் செயச்சந்திர ரத்தோடின் மகளான சம்யுக்தாவுடன் பிரித்திவிராஜ் கொண்ட காதல் வட இந்தியாவில் புகழ்பெற்ற ஒரு காதல் கதை ஆகும். பிரித்திவிராஜின் அரசவைப் புலவரும், அவரது நண்பருமான சந்த் பார்தாய் என்பவர் எழுதிய \"பிரித்திவிராஜ் ராசோ\" என்னும் காவியத்தின் கருப்பொருளும் இதுவே.\n\nபிரித்திவிராச், ஆப்கானிய மன்னனான கோரி முகமதுவை 1191 ஆம் ஆண்டு இடம்பெற்ற முதல் தாரைன் போரில் தோற்கடித்தார். ஆனாலும் அடுத்த ஆண்டு மீண்டும் கோரி தாக்கியபோது இடம்பெற்ற இரண்டாம் தாரைன் போரில் பிரித்திவிராச் தோல்வியடைந்தார். இவரது தோல்விக்குப் பின்னர் வட இந்தியா முசுலிம்களின் ஆக்கிரமிப்பு ஏற்பட்டு டில்லி அவர்களின் கட்டுப்பாட்டுக்குள் வந்தது. டில்லியில் உள்ள கிலா ராய் பித்தோரா என்னும் பெயர் இவரது பெயரைத் தழுவி இடப்பட்டது ஆகும்.\n\n"}
{"id": "58463", "url": "https://ta.wikipedia.org/wiki?curid=58463", "title": "மணிமுத்தாறு", "text": "மணிமுத்தாறு\n\nமணிமுத்தாறு என்பது தமிழ்நாட்டில் உள்ள நான்கு நதிகளுக்கும் அவற்றுள் ஒன்றன் கரையில் உள்ள ஊருக்கும் பெயராகும்.\n\nஆறுகள்\n\n\nஊர்\n\n"}
{"id": "58464", "url": "https://ta.wikipedia.org/wiki?curid=58464", "title": "சனீஸ்வரன்", "text": "சனீஸ்வரன்\n\nசனீஸ்வரன் (, ) என்பவர் இந்து சோதிடத்தில் கூறப்படும் நவக்கிரகங்களில் ஒருவராவார். இந்து தொன்மவியலின் அடிப்படையில் இவர் சூரிய தேவன் - சாயா தேவி தம்பதியினருக்கு பிறந்தவர். பொதுவாக காகத்தினை வாகனமாக கொண்டவர். இவருடைய கால் சிறிது ஊனமென்றும், அதனால் மெதுவாக / மந்தமாக நடப்பவர் என்றும் கூறப்படுகிறது. எனவே மந்தன் எனும் பெயர் வழங்கப்படுகிறது.\n\n\nSection::::வேறு பெயர்கள்.\nஇவ்வாறு பல்வேறு பெயர்கள் சனீஸ்வரன் அழைக்கப்படுகிறார். நவக்கிரகங்களில் ஈஸ்வரப் பட்டம் பெற்றவர் இவர் ஒருவரே ஆவார்.\n\nSection::::புராணம்.\nசூரியதேவரின் மனைவி சந்தியாதேவி, நீண்ட நெடுங்காலமாக சூரியனையும், அவரது வெப்பத்தையும் அருகில் இருந்து தாங்கி வந்ததன் காரணமாக தன்னுடைய சக்தியை இழந்திருந்தார். ஆகவே அவர் பூலோகம் சென்று தவம் செய்து மீண்டும் சக்தியைப் பெற எண்ணினார். அதை சூரியனிடம் சொல்ல பயந்த சந்தியா, தன்னுடைய நிழலில் இருந்து தன்னைப் போன்ற உருவம் கொண்ட பெண்ணைத் தோற்றுவித்தார். நிழலில் இருந்து உருவானதால் அந்தப் பெண்ணுக்கு சாயாதேவி என்று பெயரிட்டார்.\n\nஇதையடுத்து சந்தியா தவம் செய்வதற்காக பூலோகம் செல்ல, சாயாதேவி சூரியனுடன் வாழ்ந்து வந்தார். சாயாவிற்கு சனி என்ற மகன் பிறந்தார். நிழலின் மகனாகப் பிறந்ததால் சனி கருமை நிற தோற்றத்துடன் இருந்தார். அதைக் கண்ட சூரியன் சனியை தன் புதல்வனாக ஏற்றுக்கொள்ள மறுத்துவிட்டார். அப்போது சாயா கண்ணீர் விட்டார். அதைக் கண்டு கோபமடைந்த சனி தன் வக்கிர பார்வையை சூரியன் மீது செலுத்தினார். அப்போது சூரியன் மீது கிரகணம் ஏற்பட்டது. சனியின் சக்தியைக் கண்டு வியந்த சூரிய தேவர் சிவபெருமானிடம் சனியைப் பற்றி கேட்டார். அதற்கு சிவபெருமான் தேவர்கள், கடவுளர்கள், மக்கள் என்ற பாரபட்சமின்றி அனைவருக்கும் அவர்களின் பாவ- புண்ணியங்களுக்கு ஏற்ப பலன்களை வழங்கவே சனி பிறந்துள்ளதாகக் கூறினார். இதனால் மகிழ்ந்த சூரியன், சனியைத் தன் புதல்வனாக ஏற்றுக் கொண்டார். சனி வளர்ந்த பிறகு தன் பொறுப்பை உணர்ந்து கொண்டார். பாரபட்சமின்றி நீதி வழங்க பந்த பாசங்களைத் துறக்க வேண்டும் என்பதால் சனி தன் பெற்றோரைப் பிரிந்து சென்று சனிலோகத்தில் வாழத் தொடங்கினார். இவரது வக்கிர பார்வையின் பிடியில் இருந்து சிவபெருமான் உட்பட யாருமே தப்பியதில்லை என்பர்.\n\nSection::::குறியீடு மற்றும் பழக்கங்கள்.\nசனீசுவரனுக்கும் கருமை நிறத்திற்குமான குறியீடு கவனத்தில் கொள்ளத்தக்கது. கோயில்களில் சனீசுவரனுக்கு கருமை நிற ஆடையும், கரிய எள்ளை முடிந்த கரிய துணியை திரியாக கொண்ட விளக்குகளும் கொடுக்கப்படுகின்றன. இவற்றோடு சனீசுவரனின் வாகனமாக கருதப்படும் காகமும் கருமை நிறமுடையதாகும். இவ்வாறு பல்வேறு பட்ட குறியீடுகள் கருமை நிறம் கொண்டவையாக உள்ளன. இவை இருள் சூழ்ந்த பாதாள உலகத்தினைக் குறிப்பதாகவும் கருத இடமுண்டு. கிரகங்களில் சேவகனான இவர், மனித உடலில் நரம்பு ஆவார். தொடை, பாதம், கணுக்கால் இவற்றின் சொந்தக்காரர். பஞ்சபூதங்களில்- காற்று. ஊழியர்களைப் பிரதிபலிப்பவர். பாப கிரக வரிசையில் முதலிடம் வகிப்பவர். இவரின் நட்சத்திரங்கள்- பூசம், அனுஷம், உத்திரட்டாதி. உலோகப் பொருள்களில் - இரும்பு இவருடையது. கிரக ரத்தினங்களில் நீலக்கல் இவருடையது. லக்னத்தில் சனி நின்றால் ஆயுள் விருத்தி உண்டு. 3-ஆம் இடத்தில் இருப்பின் தீர்க்காயுள், சரளமான பணவருவாய், பெயர்-புகழ் மற்றும் அரசியல் செல்வாக்கு கிடைக்கும். 6-ல் அமர்ந்திருந்தால் தன யோகம், சத்ரு ஜெயம், தன்மான குணம், தைரியம் மற்றும் அஷ்ட லட்சுமி கடாட்சம் உண்டாகும்.\n\nSection::::கோயில்கள்.\nSection::::திருநள்ளாறு தர்ப்பாரண்யேசுவரர் கோயில்.\nஇந்தியாவில் புகழ்பெற்ற சனீஸ்வரத் தலங்களில் புதுச்சேரி யூனியன் பிரதேசத்திலுள்ள திருநள்ளாறு தர்ப்பாரண்யேசுவரர் கோயில் குறிப்பிடத்தக்கதாகும். இத்தலத்தில் சனீஸ்வரனுக்கென தனியாக சன்னதி காணப்படுகிறது. காசியில் சிவபெருமானை வழிபட்ட பிறகு சனீஸ்வரன் இங்கு வந்து வழிபட்டதாக கருதப்படுகிறது.\n\nSection::::குச்சனூர் சனீஸ்வரன் கோயில்.\nதேனி மாவட்டம் குச்சனூரில் உள்ள குச்சனூர் சனீஸ்வரன் கோயிலில் சனீஸ்வரன் சுயம்புவாக உள்ளார். இக்கோயிலின் மூலவராக சனீஸ்வரன் உள்ளது சிறப்பாகும்.\n\nSection::::திருகோணமலை சனீஸ்வரன் ஆலயம்.\nஇலங்கையில் சனீஸ்வரன் ஆலயம் திருகோணமலை நகரத்தின் மடத்தடி என்றழைக்கப்படும் இடத்தில் ஸ்ரீ கிருஸ்ணன் கோயிலுக்கு எதிரே அமைந்துள்ளது. இவ்வாலயம் 1885 ஆம் ஆண்டளவில் கட்டப்பட்டது.\n\nSection::::லோக நாயக சனீஸ்வரன் கோயில்.\nகோயம்புத்தூர் மாவட்டத்திலுள்ள புளியகுளம் எனும் ஊரில் லோக நாயக சனீஸ்வரன் கோயில் அமைந்துள்ளது. இங்கு உலோகத்தினால் ஆன சனீஸ்வரின் சிலை மூலவராக அமைந்துள்ளது.\n\n\nSection::::சனிப் பெயர்ச்சி.\nஇந்திய சோதிடத்தின்படி, சனி பகவான் ஒரு ராசியில் இரண்டரை ஆண்டுகள் தங்கி இருப்பார். ஒரு ராசியை விட்டு ஒரு ராசிக்கு கடந்து செல்வதை சனிப் பெயர்ச்சி என்பர்.\n\n\nSection::::சனி பகவான் கிரகஸ்துதி.\nநீலாஞ்சன ஸமா பாஸம்\nரவி புத்ரம், யமா க்ரஜம்\nச்சாய மார்த்தாண்ட ஸம்பூதம்\nதம் நமாமி ஸனைச்சரம்\n\nSection::::சனி காயத்ரி.\nகாகத் வஜாய வித்மஹே கட்க ஹஸ்தாய தீமஹி| தந்நோ மந்த: ப்ரசொதயாத்\n"}
{"id": "58467", "url": "https://ta.wikipedia.org/wiki?curid=58467", "title": "முதல் தாரைன் போர்", "text": "முதல் தாரைன் போர்\n\nமுதல் தாரைன் போர் என்பது, 1191 ஆம் ஆண்டில், ஆப்கானிய ஆக்கிரமிப்பாளரான கோரி முகமதின் படைகளுக்கும், இராசபுத்திர சௌகான் மரபைச் சேர்ந்த பிரித்திவிராச் சௌகானின் படைகளுக்கும் இடையில், தாரைன் என்னும் நகரில் இடம்பெற்ற போரைக் குறிக்கும். \"தாராவோரி\" எனவும் அழைக்கப்படும் தாரைன் நகரம் இந்தியாவின் இன்றைய அரியானா மாநிலத்தில் தானேசுவரம் அண்மையில் அமைந்துள்ளது.\n\nSection::::பின்னணி.\nஆப்கானிசுத்தானில் இருந்த கோர் என்னும் சிறிய நாடு ஒன்றின் ஆட்சியாளராக இருந்த கோரி முகமது இன்றைய ஆப்கனிசுத்தானின் பெரும்பகுதியைக் கைப்பற்றியபின்னர், இன்றைய பாகிசுத்தானின் பெரும் பகுதியையும் கைப்பற்றிக்கொண்டு வட இந்தியாவுக்குள் நுழைந்தார். அக் காலத்தில் வட இந்தியாவின் இராசசுத்தான், அரியானா ஆகியவற்றுள் உள்ளடங்கிய பகுதிகளை ஆண்டு வந்தவர் பிரித்திவிராசு சௌகான். இராசபுத்திர சௌகான் மரபினரான இவர் அக்காலத்து வட இந்திய மன்னர்களுள் பலம் பொருந்தியவராக இருந்தார். டில்லி, அஜ்மேர் ஆகிய நகரங்களை இரட்டைத் தலைநகர்களாகக் கொண்டு ஆட்சி நடத்தி வந்தார்.\n\nமுகம்மத் கோரியின் படையெடுப்புக்கள் அவரது படைகளைப் பிரித்திவிராசின் எல்லைவரை கொண்டுவந்தன. 1191 ஆம் ஆண்டில் பிரித்திவிராசின் நாட்டின் வடமேற்கு எல்லையில் இன்றைய பஞ்சாப் மாநிலத்தைச் சேர்ந்த பகுதியில் இருந்த கோட்டையொன்றை முகம்மத்தின் படைகள் கைப்பற்றின. பிரித்திவிராசின் படைகள், சிற்றரசனான டில்லியைச் சேர்ந்த கோவிந்தராசு என்பவர் தலைமையில் எல்லைக்கு விரைந்தன. இரண்டு படைகளும் தாரைனில் சந்தித்துக் கொண்டன.\n\nSection::::போர்.\nமுகம்மத் கோரியின் படைகள் எல்லையில் இருந்த பதிண்டா கோட்டையை முற்றுகையிட்டன. பிரித்திவிராசு தனது மாமனாரான செயச்சந்திர ராத்தோரிடம் உதவி கோரினார். ராத்தோர் உதவி வழங்க மறுத்துவிட்டார். அனாலும் பிரித்துவிராசு தானே படைநடத்திச் சென்று தாரைன் என்னுமிடத்தில் எதிரிப்படைகளுடன் போரிட்டு அவர்களைத் தோற்கடித்தார். முதலாம் தாரைன் போர் பிரித்திவிராசுக்கு வெற்றியாக முடிந்தது.\n\nஎனினும், இது நிலைக்கவில்லை அடுத்த ஆண்டே முகம்மத் கோரியின் படைகள் மீண்டும் தாக்கிப் பிருத்திவிராசின் படைகளைத் தோற்கடித்தன.\n\n"}
{"id": "58469", "url": "https://ta.wikipedia.org/wiki?curid=58469", "title": "இரண்டாம் தாரைன் போர்", "text": "இரண்டாம் தாரைன் போர்\n\nஇரண்டாம் தாரைன் போர் என்பது, கிபி 1192 ஆம் ஆண்டில், ஆப்கானிய ஆக்கிரமிப்பாளரான கோரி முகமதின் படைகளுக்கும், இராசபுத்திர சௌகான் மரபைச் சேர்ந்த பிரித்திவிராசு சௌகானின் படைகளுக்கும் இடையில், தாரைன் என்னும் நகரில் இடம்பெற்ற போரைக் குறிக்கும். \"தாராவோரி\" எனவும் அழைக்கப்படும் தாரைன் நகரம் இந்தியாவின் இன்றைய அரியானா மாநிலத்தில் தானேசருக்கு அண்மையில் அமைந்துள்ளது.\n\nSection::::பின்னணி.\nகிபி 1191 ஆம் ஆண்டில் இதேயிடத்தில் இடம்பெற்ற போரில், பிரித்திவிராசின் படைகள் முகம்மத் கோரியின் படைகளைத் தோற்கடித்தன. எனினும், தொடர்ந்து பல வெற்றிகளைச் சந்தித்த சுல்தான் கோரி இத்துடன் விட்டுவிடுவதாக இல்லை.\n\n1192 ஆம் ஆண்டில் 120,000 பேர் கொண்ட பெரும் படையொன்றைத் திரட்டிக் கொண்டு முகம்மத் கோரி இந்தியாவை நோக்கி வந்தார். லாகூரை அடைந்ததும், அங்கிருந்து தூதுவன் ஒருவனை பிரித்திவிராசிடம் அனுப்பி அவரைத் தனக்கு அடங்கிவிடுமாறு பணித்தார். ஆனால், பிரித்திவிராசு அதற்கு இணங்கவில்லை. தொடர்ந்து பிரித்திவிராசு ராசபுத்திரத் தலைவர்களுக்கு வேண்டுகோளொன்றை விடுத்தார். அதில் அவர்களை ஆக்கிரமிப்பாளருக்கு எதிராக ஒன்றுபடுமாறு அவர்களை வேண்டிக்கொண்டார். 150 இராசபுத்திரத் தலைவர்கள் அவருக்கு உதவ முன்வந்தனர்.\n\nபிரித்திவிராசும் பெரிய படையொன்றைத் திரட்டினார். அதில் பெருமளவு யானைப்படைகள் அடங்கியிருந்தன. பிரித்திவிராசு படை நடத்திக்கொண்டு தாரைன் நகரை நோக்கிச் சென்றார். சுல்தான் கோரி, பிரித்திவிராசை இசுலாம் மதத்தில் சேருமாறும் அல்லது தோல்வியைச் சந்திக்கவேண்டி வரும் என்றும் கெடு விதித்தார். அதற்கு இணங்காத பிரித்திவிராசு, சமாதானம் செய்துகொள்வதற்கு உடன்பட்டார். ஆனால், சுல்தான் கோரி போரிட முடிவெடுத்தார்.\n\nSection::::போர்.\nகோரி தனது படைகளை ஐந்தாகப் பிரித்துக்கொண்டு இராசபுத்திரப் படைகளைத் தாக்கினார். அதிகாலைப் பொழுதில், வில்லேந்திய வீரர்கள் அலையலையாக வந்து ராசபுத்திரப் படைகளைத் தாக்கினர். ஆனால் பிரிதிவிராசின் யானைப்படைகள் முன்னேறியபோது அவர்கள் பின்வாங்கினர். மாலையில், சுல்தான் கோரி தனது ஆயுதம் தாங்கிய குதிரைப்படையினரை இராசபுத்திரப் படைக்கு நடுவில் செலுத்தினான். இதனால் இராசபுத்திரப் படைகள் நிலைகுலைந்தன. கோரியின் நான்கு படைப்பிரிவுகள் போரில் ஈடுபட்டு பிரித்திவிராசின் படைகளை நாற்புறமும் தாக்கியபோது ஒருபிரிவு அவசரத் தேவைகளுக்காக ஒதுங்கியிருந்தது. பிரித்திவிராசின் தளபதி காண்டே ராவ் கொல்லப்பட்டார். பிரித்திவிராசின் உற்சாகமும் இத் தோல்விகளால் குறைந்து வந்தது. அவர் தனது யானையை விட்டுவிட்டுப் போர்க்களத்தில் இருந்து பின்வாங்கினார். இராசபுத்திரப் படைகளும் தலைவர்களுக்குக் கட்டுப்படாது பின்வாங்கி ஓடின.\n\nSection::::பின் நிகழ்வுகள்.\nஇராசபுத்திர இராச்சியங்களான சரசுவதி, சமானா, கோரம், ஆன்சி என்பன மிக இலகுவாக சுல்தான் கோரியின் படைகளால் கைப்பற்றப்பட்டன. எவ்வித எதிர்ப்பும் இன்றி முசுலிம் படைகள் பிரித்திவிராசின் தலைநகரான அஜ்மேரை நோக்கிச் சென்றன. அங்கே பிரிதிவிராசு பிடிபட்டார். அவரை ஆப்கானிசுத்தானுக்குக் கொண்டு சென்ற சுல்தான் கோரி தண்டனையாக அவரது கண்களைக் குருடாக்கியதாகச் சொல்லப்படுகிறது.\n\n"}
{"id": "58471", "url": "https://ta.wikipedia.org/wiki?curid=58471", "title": "கன்னியாகுமரி மாவட்ட சார் நிலை நீதிமன்றங்கள்", "text": "கன்னியாகுமரி மாவட்ட சார் நிலை நீதிமன்றங்கள்\n\nகன்னியாகுமரி மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் கன்னியாகுமரியில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58473", "url": "https://ta.wikipedia.org/wiki?curid=58473", "title": "பாரிசு மான்கோ", "text": "பாரிசு மான்கோ\n\nபாரிசு மான்கோ (\"Barış Manço\" அல்லது \"Baris Mancho\", பாரிஸ் மான்கோ, சனவரி 2, 1943 - சனவரி 31, 1999) துருக்கியைச் சேர்ந்த ராக், பாப் இசைப் பாடகர், பாடலாசிரியர், இசையமைப்பாளர், தொலைக்காட்சி நிகழ்ச்சி தொகுப்பாளர், இயக்குனர் என பன்முகம் கொண்டவர்.\n\nதுருக்கியின் எக்காலத்திலும் சிறந்த இசை வல்லுனர்களில் ஒருவர். துருக்கிய இசை வரலாற்றில் புதிய போக்கை உருவாக்கியவர். இன்றும் துருக்கிய இசை வடிவங்களில் இவரது பாதிப்பு மிக அதிகம். 1980களில் இலத்திரனிய இசைக் கருவிகளை துருக்கிய இசையோடு கலந்தவர்.\n\nசுமார் 200 பாடல்களுக்கு இசையமைத்திருக்கிறார். இவரது பல பாடல்கள் ஆங்கிலம், சப்பானியம், கிரேஎக்கம், பல்கேரிய, ரொமானிய, பெர்சிய, அரபி என உலகின் பல்வேறு மொழிகளில் மொழிப்பெயர்க்கப்பட்டுள்ளது. துருக்கியின் மிகப் பிரபலமானவர்களில் ஒருவராக இன்றளவும் போற்றப்படுகிறார்.\n\nSection::::வாழ்க்கை.\nமான்கோ துருக்கியில் உள்ள மோடா, இசுதான்புல்லில் 1943 சனவரி 2 -ம் தேதி பிறந்தார். இவரது தாயார் ரிக்கத் உயானிக் (\"Rikkat Uyanık\") 1940களில் புகழ்பெற்ற பாடகியாக விளங்கியவர். இரண்டாம் உலகப்போர் முடிந்த காலத்தில் பிறந்த இவருக்கு இவரது பெற்றோர் பாரிசு ’Baris’ என்று பெயர் சூட்டினர். ’Baris’ என்றால் அமைதி என்று பொருள். அந்த வகையில் இப்பெயர் கொண்ட முதல் நபர் இவர்தான்.\n\nதம் உயர்க்கல்வி நாட்களில் தனது முதல் இசைக்குழுவான Kafadarlar (\"The Buddies\") எனும் குழுவை உருவாக்கினார். 1962-63களில் இவரது அடுத்தக் குழு Harmoniler (\"The Harmonies\")வின் மூலம் அமெரிக்க ராக் இசையையும் துருக்கியின் பாரம்பரிய இசையையும் கலந்து புதியதோர் இசை வடிவத்தை (rock and roll) வ்ழங்கி புகழ் பெற்றது. 1963 இல் ஐரோப்பா பயணமானார். பாரிஸ் நகரத்தை ஒட்டிய உள்ளுர் இசைக்கலைஞர்களை ஒருங்கிணைத்து புதியதோர் குழுவை அமைத்து பாடல்கள் சிலவற்றை ஆங்கிலம், பிரெஞ்சு, துருக்கி மொழிகளில் பதிவு செய்தார். 1967 வரை செர்மனி, பெல்சியம், பிரான்சு, துருக்கி ஆகிய நாடுகளில் சுற்றுப்பயணம் மேற்கொண்டார்.\n\n1967 ல் ”மரியா க்ளாட்” எனும் மாடல் அழகியை திருமணம் செய்துக்கொண்டார்.3 மாதங்களிலேயே இவர்களுடைய திருமண உறவு முறிந்தது. பின்னர் 1978 ல் \"லேல் (துலிப்)\" என்பவரை இரண்டாவது திருமணம் செய்துக்கொண்டார். இவருக்கு ’டாக்குகன்’, ’பாட்டிகன்’ என இரண்டு மகன்கள் உண்டு.\n\n1970 ல் துருக்கி,பெல்ஜிய மொழியில் தயாரான \"Dağlar Dağlar\" அமோக வரவேற்புடன் சக்கைபோடு போட்டதுடன் சுமார் 7 லட்சம் பிரதிகள் விற்பனையாகி சாதனைப் படைத்தது. இது உலகின் மிகச்சிறந்த படைப்புகளில் ஒன்றாக இசை வல்லுனர்களால் கருதப்படுகிறது. இதன் வெற்றி பாரிஸ் மான்கோ –விற்கு சர்வதேச அங்கீகாரத்தை பெற்றுத் தந்தது.\n\nஇதன் வெற்றிக்கு பிறகு இவர் தொட்டதெல்லாம் துலங்கியது எனலாம். 1972ல் இவர் அமைத்த Kurtalan Ekspres எனும் குழு இறுதிவரை இவருடனே இருந்து படைத்த படைப்புகள் காலத்தை வென்று நிற்பவை. 1981 ல் வெளிவந்த Sözüm Meclisten Dışarı மகத்தான வெற்றியைப் பெற்றது. இந்த ஆல்பத்தில் இடம் பெற்ற \"Gülpembe\" எனும் பாடல் உலகின் மிகச்சிறந்த பாடல்களில் ஒன்றாக கருதப்படுகிறது.\n\n1988 ல் மான்கோ, 7 முதல் 77 வரை எனும் தொலைக்காட்சி நிகழ்ச்சியை இயக்கியதுடன் தாமேதொகுத்தும் வழங்கினார். துருக்கியின் தேசிய தொலைக்காட்சி சேனலான TRT 1 ல் ஒலிபரப்பான இசை, விவாதம், ஆவணங்களை உள்ளடைக்கிய இந்த நிகழ்ச்சி சிறுவர் முதல் பெரியவர் வரையிலான அனைத்து தரப்பினரிடையேயும் பெரும் வரவெற்பை பெற்றது. 8 ஆண்டுகள் ஒளிபரப்பான இந்த நிகழ்ச்சிக்காக சுமார் 150 நாடுகளுக்கு பயணித்திருக்கிறார் மான்கோ.\n\nபிற்காலங்களில் வெளியான சில இசைப்படைப்புகள் பெருமளவு வெற்றியை குவிக்காத போதிலும் எல்லாவற்றிற்கும் சேர்த்து இவரது தொலைக்காட்சி நிகழ்ச்சியே பெரும் புகழை ஏற்படுத்திக் கொடுத்தது.\n\nSection::::மறைவு.\n1999 ம் ஆண்டு Mançoloji (Mançology or Manchology) எனும் இரட்டை இசைப்படைப்பின் இறுதிக் கட்ட வேலைகள் நடந்துக்கொண்டிருந்தது. அதில் பாரிஸ் மான்கோ-வின் இசை வாழ்க்கையின் 40வது ஆண்டுவிழாவை கொண்டாடும் இசைப் பாடலும் ஒன்று. பரபரப்பாக வேலைகள் நடந்து கொண்டிருந்த போது, ஜனவரி 31 ம் நாள் மான்கோ திடீர் மாரடைப்பால் மரணமடைந்தார். துருக்கி முழுவதையும் சோகம் ஆட்கொண்டது. 10 ஆயிரத்திற்கும் மேற்பட்டோர் மகத்தான அந்த இசைக் கலைஞனின் இறுதி ஊர்வலத்தில் கலந்துகொண்டனர்.\n\nSection::::வெளிப்புறத் தோற்றம்.\nநீண்ட தலைமுடியும்,மீசையும்,கையில் அணிந்திருந்த பெரிய மோதிரமும் பாரிஸ் மான்கோவின் தனித்த அடையாளம். இது இவரது ரசிகர்கள் மத்தியில் மிகவும் பிரபலம். இவருக்குப் பிறகுதான் பெரும்பாலான கலைஞர்கள் தங்களுக்கென்று தனித்தவொரு அடையாள தோற்றத்தை ஏற்படுத்திக்கொள்ள துவங்கினர் எனலாம்.\n\n\nSection::::படைப்புகள்.\nSingles \nWith Harmoniler\nWith Jacques Denjean Orchestra\nWith Les Mistigris\nWith Kaygısızlar\nWith Barış Manço Ve\nWith Moğollar\nWith Moğollar / Kaygısızlar\nWith Kaygısızlar / Les Mistigris\nWith Kurtalan Ekspres\nWith George Hayes Orchestra / Kurtalan Ekspres\nWith Kurtalan Ekspres\n\n"}
{"id": "58474", "url": "https://ta.wikipedia.org/wiki?curid=58474", "title": "கரூர் மாவட்ட சார் நிலை நீதிமன்றங்கள்", "text": "கரூர் மாவட்ட சார் நிலை நீதிமன்றங்கள்\n\nகரூர் மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் கரூரில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58482", "url": "https://ta.wikipedia.org/wiki?curid=58482", "title": "எர்ணாகுளம் மாவட்டம்", "text": "எர்ணாகுளம் மாவட்டம்\n\nஎர்ணாகுளம் மாவட்டம் () இந்தியாவில் தென் மாநிலங்களில் ஒன்றான கேரளாவில் உள்ள ஒரு மாவட்டமாகும். இதன் மாவட்டத் தலைநகரம் காக்கநாடு. கேரளாவின் முக்கியமான துறைமுக நகரமான கொச்சி இந்த மாவட்டத்திலேயே உள்ளது.\n\n\nSection::::ஆட்சிப் பிரிவுகள்.\nஇது ஏழு வட்டங்களைக் கொண்டது.\n\nஇது 11 நகராட்சிகளைக் கொண்டது.\n\n\n\nSection::::வைணவத் திருத்தலங்கள்.\n108 வைணவத் திருத்தலங்களில் இரண்டு வைணவத் திருத்தலங்கள் இம்மாவட்டத்தில் உள்ளது. அவைகள்:\n\n\n"}
{"id": "58489", "url": "https://ta.wikipedia.org/wiki?curid=58489", "title": "மதுரை மாவட்ட சார் நிலை நீதிமன்றங்கள்", "text": "மதுரை மாவட்ட சார் நிலை நீதிமன்றங்கள்\n\nமதுரை மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் மதுரையில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58496", "url": "https://ta.wikipedia.org/wiki?curid=58496", "title": "அலபாமா ஆறு", "text": "அலபாமா ஆறு\n\nஅலபாமா ஆறு ஐக்கிய அமெரிக்க நாட்டின் அலபாமா மாநிலத்தில் பாயும் ஓர் ஆறு. இவ் ஆறு தல்லபூசா, கூசா ஆகிய ஆறுகள் இணைந்து உருவாகிறது. இவை மான்ட்கமரி என்ற ஊருக்கு ஆறு கிலோமீட்டர் தொலைவில் கூடுகின்றன. இது பின்னர் மேற்கு நோக்கிப் பாய்ந்து மொபைல், டென்சா என இரு ஆறுகளாகப் பிரிந்து பின்னர் மொபைல் குடாவில் கலக்கிறது.\n"}
{"id": "58498", "url": "https://ta.wikipedia.org/wiki?curid=58498", "title": "கெனாய் ஏரி", "text": "கெனாய் ஏரி\n\nகெனாய் ஏரி (Kenai Lake) ஐக்கிய அமெரிக்காவின் அலாசுக்கா மாநிலத்தின் கெனாய் மூவலந்தீவில் (தீபகற்பத்தில்) உள்ள ஓர் ஏரி. இது ஒரு புகழ்பெற்ற பொழுதுபோக்கு மீன்பிடி மையம். இவ்வேரியின் நீர்மூலம் கெனாய் ஆறு.\n"}
{"id": "58503", "url": "https://ta.wikipedia.org/wiki?curid=58503", "title": "கண்ணூர் மாவட்டம்", "text": "கண்ணூர் மாவட்டம்\n\nகண்ணூர் மாவட்டம் () இந்தியாவின் தென் மாநிலங்களில் ஒன்றான கேரளாவின் 14 மாவட்டங்களுள் இதுவும் ஒன்றாகும். இதன் மாவட்டத் தலைநகரம் கண்ணனூர். இந்த நகரத்தின் பெயரைத் தழுவியே மாவட்டத்துக்குப் பெயரிடப்பட்டது. இம்மாவட்டத்துக்கு வடக்கில் காசர்கோடு மாவட்டமும், தெற்கில் கோழிக்கோடு மாவட்டமும் உள்ளன. கிழக்கில் மேற்குத்தொடர்ச்சி மலை உள்ளது இது கர்நாடக மாநிலத்தில் எல்லையாகவும் உள்ளது. கண்ணூர் மாவட்டத்தில் மேற்கு எல்லை அரபிக் கடலால் வரையறுக்கப்படுகிறது. \n\nகேரளாவில் அதிக நகராக்கம் பெற்ற மாவட்டம் கண்ணனூர் ஆகும். இங்கே 50%க்கும் அதிகமான மக்கள் நகரப்பகுதிகளில் வாழ்கின்றனர். இதன் நகர்ப்புற மக்கள்தொகை 1,212,898. இது எர்ணாகுளத்துக்கு அடுத்தபடியாக உள்ள மிகக்கூடிய தொகையாகும்.\n\n\n\n"}
{"id": "58505", "url": "https://ta.wikipedia.org/wiki?curid=58505", "title": "2-ஆம் நூற்றாண்டு", "text": "2-ஆம் நூற்றாண்டு\n\n2ம் நூற்றாண்டு என்ற காலப்பகுதி ஜூலியன் நாட்காட்டியின் படி கிபி 101 தொடக்கம் கிபி 199 வரையான காலப்பகுதியை குறிக்கிறது. இக்காலப் பகுதி தொன்முறை யுகமாகக் கருதப்படுகிறது.\n\nஇந்நூற்றாண்டின் ஆரம்பத்தில், ரோமப் பேரரசு அதன் பேரரசன் திராசானின் ஆட்சியின் கீழ் மிகப்பெரும் வளர்ச்சியைக் கண்டிருந்தது. ஆனாலும் திராசானின் மறைவிற்குப் பின்னர் (117) அதன் மிகுதியான வரலாறு வெறுமனே ஆட்சியைக் காப்பாற்றும் வகையிலான நடவடிக்கைகளிலேயே ஈடுபட்டிருந்தது. இக்காலப்பகுதியில் ஏட்ரியன் என்பவனின் ஆட்சியில் ஜெருசலேமில் இருந்து யூதர்கள் வெளியேற்றப்பட்டனர். இரண்டாம் நூற்றாண்டின் கடைசிப் பகுதியில் மார்க்கசு அவுரேலியசு என்ற ரோமப் பேரரசனின் இறப்புக்குப் பின்னர் அமைதி மற்றும் செழுமையான காலப்பகுதி மறைய ஆரம்பித்தது.\n\nசீனா கான் வம்சத்தினரின் ஆட்சியின் கீழ் தொடர்ந்து இருந்து வந்தது. இந்நூற்றாண்டின் முதல் அரைப்பகுதியில் நடு ஆசியாவில் சீனா தனது ஆதிக்கத்தைப் பரவலாக்கியது. ஆனாலும் இரண்டாம் அரைப்பகுதியில் ஊழல், மற்றும் கிளர்ச்சி காரணமாக இவ்வாட்சி ஆட்டம் காணத் தொடங்கியது. முடிவில் கிபி 220 ஆம் ஆண்டில் ஹான் ஆட்சி முடிவுக்கு வந்தது.\n\n\n\n\n"}
{"id": "58509", "url": "https://ta.wikipedia.org/wiki?curid=58509", "title": "புதுக்கோட்டை மாவட்ட சார் நிலை நீதிமன்றங்கள்", "text": "புதுக்கோட்டை மாவட்ட சார் நிலை நீதிமன்றங்கள்\n\nபுதுக்கோட்டை மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் புதுக்கோட்டையில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58511", "url": "https://ta.wikipedia.org/wiki?curid=58511", "title": "இராமநாதபுரம் மாவட்ட சார் நிலை நீதிமன்றங்கள்", "text": "இராமநாதபுரம் மாவட்ட சார் நிலை நீதிமன்றங்கள்\n\nஇராமநாதபுரம் மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் இராமநாதபுரத்தில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58512", "url": "https://ta.wikipedia.org/wiki?curid=58512", "title": "சிவகங்கை மாவட்ட சார் நிலை நீதிமன்றங்கள்", "text": "சிவகங்கை மாவட்ட சார் நிலை நீதிமன்றங்கள்\n\nசிவகங்கை மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் சிவகங்கையில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58514", "url": "https://ta.wikipedia.org/wiki?curid=58514", "title": "விருதுநகர் மாவட்ட சார் நிலை நீதிமன்றங்கள்", "text": "விருதுநகர் மாவட்ட சார் நிலை நீதிமன்றங்கள்\n\nவிருதுநகர் மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் விருதுநகரில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58517", "url": "https://ta.wikipedia.org/wiki?curid=58517", "title": "தஞ்சாவூர் மாவட்ட சார் நிலை நீதிமன்றங்கள்", "text": "தஞ்சாவூர் மாவட்ட சார் நிலை நீதிமன்றங்கள்\n\nதஞ்சாவூர் மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் தஞ்சாவூரில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58518", "url": "https://ta.wikipedia.org/wiki?curid=58518", "title": "தூத்துக்குடி மாவட்ட சார் நிலை நீதிமன்றங்கள்", "text": "தூத்துக்குடி மாவட்ட சார் நிலை நீதிமன்றங்கள்\n\nதூத்துக்குடி மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் தூத்துக்குடியில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58519", "url": "https://ta.wikipedia.org/wiki?curid=58519", "title": "திருநெல்வேலி மாவட்ட சார் நிலை நீதிமன்றங்கள்", "text": "திருநெல்வேலி மாவட்ட சார் நிலை நீதிமன்றங்கள்\n\nதிருநெல்வேலி மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் திருநெல்வேலியில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58523", "url": "https://ta.wikipedia.org/wiki?curid=58523", "title": "திருச்சிராப்பள்ளி மாவட்ட சார் நிலை நீதிமன்றங்கள்", "text": "திருச்சிராப்பள்ளி மாவட்ட சார் நிலை நீதிமன்றங்கள்\n\nதிருச்சிராப்பள்ளி மாவட்ட சார் நிலை நீதிமன்றங்கள் இந்தியாவின் மாநிலமான தமிழகத்தின் மாவட்டமான் திருச்சிராப்பள்ளியில் இயங்கும் சார் நிலை உள்நீதிமன்றங்களாகும். இவைகள் மதுரைக் கிளை அமர்வின் கீழ் இயங்கும் நீதிமன்றங்காளாகும். இந்நீதிமன்றங்கள் அம்மாவட்டத்தின் நகர மற்றும் கிராம நீதிமுறைமைகளை செயல்படுத்துகின்றன .\n\n\n"}
{"id": "58525", "url": "https://ta.wikipedia.org/wiki?curid=58525", "title": "நிறுவனம் (வணிகம்)", "text": "நிறுவனம் (வணிகம்)\n\nவணிகத்தில் ஈடுபடும் ஓர் அமைப்பு பொதுவாக வணிக நிறுவனம் அல்லது நிறுமம் (Company)என்று அழைக்கப்படுகிறது. இதன் சட்ட வரையறை நாட்டுக்கு நாடு வேறுபடுகிறது. தனி உரிமையாளர் நிறுவனம், கூட்டாண்மை நிறுவனம், கூட்டுத்தாபனம், வரையறுக்கப்பட்ட நிறுவனம், பொதுவில் பட்டியலிடப்பட்ட நிறுவனம், எனப் பல வகை நிறுவனங்கள் உள்ளன.\n"}
{"id": "58530", "url": "https://ta.wikipedia.org/wiki?curid=58530", "title": "காசர்கோடு மாவட்டம்", "text": "காசர்கோடு மாவட்டம்\n\nகாசர்கோடு மாவட்டம் () இந்தியாவின் தென்மாநிலங்களுள் ஒன்றான கேரளாவில் உள்ள 14 மாவட்டங்களில் ஒன்றாகும். இந்த மாவட்டம் 1985 ஆம் ஆண்டு மே மாதம் 24 ஆம் தேதி உருவாக்கப்பட்டது இதுவே கேரளாவின் வடக்கு முனையில் உள்ள மாவட்டமாகும்.\n\nஇதன் தெற்கு எல்லையில் கண்ணூர் மாவட்டமும், வடக்கில் கர்நாடக மாநிலத்தின் தென் கன்னட மாவட்டம், கிழக்கில் மேற்குத் தொடர்ச்சி மலையும் உள்ளன. மேற்கில் அரபிக் கடல் எல்லையாக உள்ளது. 2001 ஆம் ஆண்டுக் கணக்கெடுப்பின்படி 1,203,342 மக்கள்தொகை கொண்ட இம்மாவட்டத்தின் மொத்தப் பரப்பளவு 1992 கிமீ² ஆகும். \n\nSection::::ஆட்சிப் பிரிவுகள்.\nஇது காசர்கோடு, ஹொசதுர்கா ஆகிய இரண்டு வட்டங்களைக் கொண்டது.\nஇது ஐந்து சட்டமன்றத் தொகுதிகளைக் கொண்டுள்ளது.\nஅவை:\n\nஇந்த சட்டமன்றத் தொகுதிகள் காசர்கோடு மக்களவைத் தொகுதிக்கு உட்பட்டவை.\n"}
{"id": "58531", "url": "https://ta.wikipedia.org/wiki?curid=58531", "title": "கொல்லம் மாவட்டம்", "text": "கொல்லம் மாவட்டம்\n\nகொல்லம் மாவட்டம், இந்தியாவில் தென் மாநிலங்களில் ஒன்றான கேரளாவில் உள்ள 14 மாவட்டங்களில் ஒரு மாவட்டமாகும். இதன் மாவட்டத் தலைநகரம் கொல்லம். கேரள மாநிலத்திலுள்ள இயற்கை அழகுகள் பலவற்றைத் தன்னுள் அடக்கியுள்ள இந்த மாவட்டம் நீண்ட கடற்கரையைக் கொண்டு விளங்குகிறது. ஒரு முக்கியமான துறைமுகம், சமவெளிகள், மலைகள், ஏரிகள், குடாக்கள், காடுகள், வேளாண்மை நிலங்கள், ஆறுகள் என இயற்கையும் செயற்கையுமான பல சிறப்பு அம்சங்கள் இந்த மாவட்டத்தில் உள்ளன. இந்த மாவட்டம் பண்டைக்காலத்தில் ரோமருடனும், போனீசியருடனும் வணிகத் தொடர்புகளைக் கொண்டிருந்ததாகத் தெரிகிறது. \n\nமாவட்டத்தின் ஏறத்தாழ 30% பகுதி அசுத்தாமுடி ஏரியாகும். 18.02% நகராக்கம் பெற்ற இம்மாவட்டம், சட்டம் ஒழுங்கு, சமுதாய நல்லிணக்கம் என்பவை தொடர்பில், இந்தியாவிலேயே சிறந்த மாநிலமாக \"இந்தியா டுடே\" சஞ்சிகையால் தெரிவு செய்யப்பட்டது. \n\nSection::::ஆட்சிப் பிரிவுகள்.\nஇந்த மாவட்டத்தை கொல்லம், கருநாகப்பள்ளி, குன்னத்தூர், பத்தனாபுரம், கொட்டாரக்கரை என ஐந்து வட்டங்களாகப் பிரித்துள்ளனர். இது 13 மண்டலங்களையும், 69 ஊராட்சிகளையும் கொண்டது.\nகேரள சட்டமன்றத்திற்காக பத்து சட்டமன்றத் தொகுதிகளாகப் பிரித்துள்ளனர்.\nஅவை:\n\n"}
{"id": "58532", "url": "https://ta.wikipedia.org/wiki?curid=58532", "title": "கூப்பன்", "text": "கூப்பன்\n\nகூப்பன், வெட்டிச் சீட்டு, அல்லது சலுகைச் சீட்டு எனப்படுவது ஒரு பொருளை வாங்கும் போது நுகர்வோருக்கும் தரப்படும் கழிவுக்கான சீட்டு அல்லது ஆவணம் ஆகும். தமது பொருட்களை விளம்பரப்படுத்த அல்லது அதிகம் விற்பனை செய்ய கூப்பனை வணிக நிறுவனங்கள் வழங்குகின்றன. நுகரும் போது பணத்தை சேமிக்கும் வழியாக கூப்பன் நுகர்வோரால் பார்க்கப்படுகிறது. \n\n"}
{"id": "58540", "url": "https://ta.wikipedia.org/wiki?curid=58540", "title": "தன்னின உயிருண்ணி", "text": "தன்னின உயிருண்ணி\n\nதன்னின உயிருண்ணி (கானிபாலிசம்) இச்சொல் ஸ்பானிய மொழியிலிருந்து வந்த சொல் ஆகும். ஒரு இனத்தை சேர்ந்த உயிரினம் அதே இனத்தைச் சேர்ந்த இன்னொரு உயிரியை கொன்று உண்டு வாழ்பனவைகளை தன்னின உயிர் உண்ணி என் அமைக்கப்படுகின்றது. இச்சொல் விலங்கியல் அறிவியல் சொல்லாகப்பயன்படுத்தப்படுகின்றது.\n\nSection::::மனிதர்களில் தன்னின உயிருண்ணிகள்.\nமுற்காலங்களில் மனிதர்கள் காட்டுமிராண்டிகளாக வாழ்ந்தக் காலத்தில் இம்மாதிரி மனிதர்களை வேட்டையாடி மனிதர்களே உண்ணும் வழக்கம் இருந்து வந்த்து இவர்களை (நரமாமிச) மனித ஊனுண்ணி அ நரமாமிச பட்சிணி (ஆங்-ஆன்ந்த்ரோபோப்பேகி-(கானிபால்)) என்று அழைத்தனர். \n\n\n\n\n\n\nSection::::மனிதன் தன்னின உயிருண்ணிகளாக வாழ்ந்த இடங்கள்.\nமனித தன்னின உயிர் உண்ணிகளாக முற்காலங்களில் ஐரோப்பிய நாடுகள், ஆப்பிரிக்கா, தென் அமெரிக்கா,சீனா, இந்தியா,ஆஸ்திரேலியா,வட அமெரிக்கா, சாலமன் தீவுகள், நியூசிலாந்து ,புதிய கலிடோனியா, புதிய கென்யா, சுமத்ரா மற்றும் பிஜூத் தீவுகளில் மதசம்பிராதாயங்களுக்காகவும், காட்டுவாசிகளின் போர் புரியும் தன்மைகளுக்காவும் தன்னின உயிருண்ணிகளாக வாழ்ந்து வந்துள்ளனர். பிஜூத் தீவுகளில் இவ்வின மக்கள் வாழ்ந்த்தாக சான்றுகள் உள்ளன.\n\nதற்பொழுதும் இம்மாதிரி உண்ணும் முறைகள் குற்ற செயல்களாக செய்யப்படுகின்றன. மனிதர்களில் சிலர், மனநிலை பாதிக்கப்பட்டவர்கள் இம்மாதிரி உணவுமுறைகளை கையாள்கின்றனர். சட்டத்தின்படி தடைசெய்யபட்டாலும் இம்மாதிரி செயல்கள் அங்கொன்றும் இங்கொன்றுமாக நடைபெறுகின்றன என்பது குறிப்பிடத்தக்கது.\n\n\n\n\nSection::::மனிதர்கள் தன்னின உயிருண்ணிகளாக வாழக் காரணங்கள்.\nமனிதர்கள் இம்மூன்று காரணங்களுக்காவும்தான் இவ்வுணவு முறையை கையாண்டிருப்பர் எனக் கூறப்படுகின்றது.\n\nSection::::இந்தியாவின் சமீபத்திய தன்னின உயிருண்ணி.\nஇது 2006, 2007,ஆண்டுக்குமிடையே நடந்த ஒரு குற்ற நிகழ்வாகும் உத்திரபிரதேச மாநிலத்தில் தில்லி புற நகர் பகுதியான நொய்டாவில் உள்ள நிதாரி கிராமத்தில் உள்ள தொழிலதிபர் மொகிந்தர் சிங் மற்றும் அவருடைய காவலாளி மற்றும் பணியாளாரன மணிந்தர் சிங் இருவரும் சேர்ந்து சுமார் 30 சிறுமியர்கள் மற்றும் இளம் பெண்களை பாலியல் வன்கொடுமையில் ஈடுபடுத்தியபின் அவர்களின் உடல் உறுப்புகளை தின்றதாக வாக்குமூலத்தில் குற்றவாளிகளே உறுதி செய்த அதிர்ச்சி நிகழ்வு, இந்தியாவின் தன்னின உயிருண்ணிகளுக்கு எடுத்துக்காட்டாகும்.\n"}
{"id": "58544", "url": "https://ta.wikipedia.org/wiki?curid=58544", "title": "புலோலி", "text": "புலோலி\n\nபுலோலி இலங்கையின் வடமாகாணத்தில் உள்ள ஒரு நகரமாகும். இது யாழ்ப்பாண மாவட்டத்தில் உள்ள வடமராட்சி எனும் பிரிவில் அமைந்துள்ளது. இது யாழ்ப்பாணம் - பருத்தித்துறை வீதியில் யாழ்ப்பாணத்திலிருந்து சுமார் 30 கி.மீ தொலைவில், பருத்தித்துறைக்குச் சமீபமாக அமைந்துள்ளது.\n\nபுலோலி பழம்பெரும் பாரம்பரியத்தையும் நீண்ட புராதன மொழி, சமய கலாசார மரபு விழுமியங்களையும் தனித்துவமாகத் தன்னகத்தே கொண்ட புகழ்பூத்த நகரம் ஆகும். புலவர்களின் குரல் ஒலித்தமையால் புலோலி என்னும் காரணப்பெயர் இதற்கு சூட்டப்பெற்றது. பச்சிமப் புலவர்கான நகரம் என இதற்கு மறுபெயருமுண்டு.\n\nபருத்தித்துறை நகரசபையின் தெற்கு எல்லை இதன் வடக்கு எல்லையாகவும், பருத்தித்துறை மருதங்கேணி வீதி இதன் கிழக்கு எல்லையாகவும், துன்னாலை, அல்வாய் என்னும் கிராமங்கள் \nமுறையே இதன் தெற்கு மேற்கு எல்லைகளாகவும் அமைந்துள்ளன. அரச நிர்வாக நோக்கில், புலோலி திக்குவாரியாக 14 கிராம சேவகர் பிரிவுகளாகப் பிரிக்கப்பட்டுள்ளது.\n\nபத்தொன்பதாம், இருபதாம் நூற்றாண்டுகளில் பண்டிதர்கள், வித்துவ சிரோமணிகள், நாவலர்கள் , புலவர்கள் அறிஞர்கள் போன்றோர் புலோலியில் பிறந்து பணியாற்றித் தத்தம் முத்திரையைப் பதித்து மறைந்தமைக்கான சான்றுகள் உள்ளதாக அறியப்படுகிறது.\n\n\n"}
{"id": "58559", "url": "https://ta.wikipedia.org/wiki?curid=58559", "title": "வீட்டுத் தோட்டம்", "text": "வீட்டுத் தோட்டம்\n\nவீட்டுத் தோட்டம் என்பது வீட்டின் வளவில் தோட்டம் செய்வதாகும். பொதுவாக வீட்டுப் பயன்பாட்டுக்கும், அயலாருடன் பகிரவும் விளைச்சல் பயன்படுத்தப்படும். மேலதிக விளைச்சல் விற்பனை செய்யப்படுவதும் உண்டு. \n\n\n"}
{"id": "58564", "url": "https://ta.wikipedia.org/wiki?curid=58564", "title": "கோழிக்கோடு மாவட்டம்", "text": "கோழிக்கோடு மாவட்டம்\n\nகோழிக்கோடு மாவட்டம் () இந்தியாவின் தென் மாநிலங்களில் ஒன்றான கேரளாவின் 14 மாவட்டங்களுள் ஒன்று. இதன் மாவட்டத் தலைநகரம் கோழிக்கோடு நகரம். இந்த மாவட்டம் 38.25% நகராக்கம் பெற்றது. \n\nSection::::ஆட்சிப் பிரிவுகள்.\nஇந்த மாவட்டத்தை நான்கு வட்டங்களாகப் பிரித்துள்ளனர். அவை:\n\nஇந்த மாவட்டத்தில் கீழ்க்கண்ட சட்டமன்றத் தொகுதிகள் உள்ளன.\n\n"}
{"id": "58566", "url": "https://ta.wikipedia.org/wiki?curid=58566", "title": "பார்க்கவகுலம்", "text": "பார்க்கவகுலம்\n\nபார்க்கவகுலம் (\"Parkavakulam\") (பரவலாக உடையார் என்று அழைக்கப்படுகின்றனர்) எனப்படுவோர் தமிழகத்தில் வாழும் ஓர் இனக்குழுவினர் ஆகும். இவர்களுக்கு \"சுருதிமான்\", \"நத்தமான்\", \"மலையமான்\", \"மூப்பனார்\", \"நயினார்\" போன்ற பட்டங்கள் உள்ளன. இச்சமூகத்தில் சிலர் கத்தோலிக்க திருச்சபை கிறிஸ்தவர்களும் உள்ளனர்.\n\nஇவர்கள் தமிழ்நாடு அரசு இடஒதுக்கீட்டுப் பட்டியலில், பிற்படுத்தப்பட்ட பிரிவில் உள்ளனர்.\n\nSection::::பட்டம்.\nஉடையார் சாதியினரான இவர்களை வடதமிழகத்தில் குறிப்பாக கடலூர் போன்ற பகுதிகளில் \"நயினார்\" எனவும், தஞ்சை, திருச்சியிலிருந்து தென்பகுதிகளில் \"மூப்பனார்\" எனவும், திருக்கோவிலூர் போன்ற நடுநாட்டுப்பகுதிகளிலும், தெற்கே சில இடங்களிலும் \"உடையார்\" என்று அழைக்கப்படுகின்றனர். உடையார்கள் மலையமான், நத்தமான், சுருதிமான் (உடையார், நயினார், மூப்பனார்) என்ற பட்டம் கொண்டவர்கள் ஆவார்கள். இவர்களில் நத்தமான் பட்டம் கொண்ட மக்கள் தமிழகத்தின் சில பகுதிகளில் நயினார் பட்டம் கொண்டு அழைக்கப்படுகின்றனர். மலையமான் சைவ உணவுப்பழக்கம் மேற்கொள்பவர்கள். மேலும் நத்தமான், மலையமான் பட்டம் கொண்டவர்கள் எல்லா இடங்களிலும் உடையார்கள் என்று அழைக்கப்படுகின்றனர். சுருதிமான் பட்டம் உடையோர் பொதுவாக மூப்பனார் என்றும் அழைக்கப்படுவர்.\n\nSection::::பிற சாதியில் உடையார் பட்டம்.\nஉடையார் என்னும் பட்டத்தை வெள்ளாளர்களும், வன்னியர்களும், வட மாவட்டத்தில் வாழுகின்ற அகமுடையார் சமூகத்தினரும் பயன்படுத்துகின்றனர்.\n"}
{"id": "58567", "url": "https://ta.wikipedia.org/wiki?curid=58567", "title": "மைக்ரோசாப்ட் சீக்குவல் வழங்கி", "text": "மைக்ரோசாப்ட் சீக்குவல் வழங்கி\n\nமைக்ரோசாப்ட் சீக்குவல் சர்வர் மைக்ரோசாப்ட்டினால் விருத்தி செய்யப்பட்ட தொடர்புடைய தரவுத் தள முகாமைத்துவ மென்பொருள் ஆகும். இதன் பிரதான வினவல் மொழியாவன டீ-சீக்குவல், எண்டிட்டி சீக்குவல், ஆன்சி சீக்குவல் ஆகும். ஓர் வாங்கிக் (கிளையண்ட்) இந்தான கட்டமைபுள்ள வினவல் மொழியில் விடுக்கப்படும் வினவலானது வாங்கிக் கணினிக்கு அனுப்பட்டு அங்கேயே வினவல்கள் கையாளப்படும். கணினியில் சீக்குவல் சர்வர் ஓர் வாங்கி வழங்கித் (சர்வர்) தத்துவத்தில் உருவாக்கப்பட ஓர் வழங்கி (சர்வர்) மென்பொருளாகும். இதற்கு மாறாக மைக்ரோசாப்ட் அக்ஸஸ் மென்பொருள் கோப்புமுறையில் அமைந்த தரவுத் தளமாகும்.\n\nSection::::வரலாறு.\nமைக்ரோசாப்ட் சீக்குவல் சர்வரின் 7.0 இற்கு முந்தைய பதிப்பானது சைபேசு சீக்குவல் சர்வரினைப் பின்பற்றியதாகும். ஆரம்பத்தில் எண்டபிறைஸ் தரவுத் தளங்களை உருவாக்கிய ஆரக்கிள், ஐபிஎம் உடன் போட்டியிட வேண்டிய நிர்பந்திக்கப்பட்டதால் மைக்ரோசாப்ட் சைபேசுவுடன் கூட்டமைப்பு வைத்துக்கொண்டது. பின்னர் சைபேசு உடனும் போட்டியிடும் வண்ணம் மைக்ரோசாப்ட் சீக்குவல் சர்வர் வளர்ச்சியடைந்தது. ஏறத்தாழ 1989 இல் சைபேசு ஆஷன்-டேட் மைக்ரோசாப்ட் ஆகிய மூன்று நிறுவனங்களும் இணைந்து ஓஎஸ்/2 இயங்குதளத்திற்கான முதலாவது தரவுத்தளமான சீக்குவல் சர்வர் 1.0 இனை உருவாக்கினர். இது யுனிக்ஸ் விஎம்எஸ் இயங்குதளத்திற்கான சைபேசுவின் சீக்குவல் சர்வரினை ஒத்திருந்தது. 1992 இல் மைக்ரோசாப்ட் சீக்குவல் சர்வர் 4.21 வெளிவந்தது. மைக்ரோசாப்ட் சீக்குவல் சர்வர் 4.21 யுனிக்ஸ் இயங்குதளத்திற்கான சைபேசு சீக்குவல் சர்வர் 4 ஐ ஒத்ததாகும். இது மைக்ரோசாப்ட் ஓஎஸ்/2 இயங்குதளத்தில் 1.3 ஆம் பதிப்புடன் சேர்த்து விநியோகிக்கப்பட்டது. பின்னர் மைக்ரோசாப்ட் விண்டோஸ் எண்டி 3.1 இற்கான சீக்குவல் சர்வர் 4.1 ஐ வெளிவிட்டது. மைக்ரோசாப்ட் சீக்குவல் சர்வர் 6.0 முதன்முதலாக சைபேசுவின் எந்த வழிகாட்டலும் இன்றி தனியே மைக்ரோசாப்ட்டினால் வடிவமைக்கப்பட்டிருந்தது. மைக்ரோசாப்ட் சீக்குவல் சர்வர் 6 ஆம் பதிப்பில் இருந்தே Replication என்ற வசதி அறிமுகம் செய்யப்பட்டது.\n\nமைக்ரோசாப்ட் சீக்குவல் சர்வர் 6.5 இல் பல புதிய வசதிகள் அறிமுகப்படுத்தப்படது. வினைத்திறன் காண் சோதனைகளில் (Benchmark) இப்பதிப்பானது குறைவாகவே மதிப்பிடப்பட்டது. இப்பதிப்பானது விண்டோஸ் எண்டி 4.0 ஐ ஆதரிக்கும் வகையில் வெளியிடப்பட்டது.\n\nவிண்டோஸ் எண்டி வெளிவந்த காலப்பகுதியில் சைபேசுவும் மைக்ரோசாப்டும் தனித்தனியே தமக்கான பாணியில் வடிவமைப்பு மற்றும் சந்தைப்படுத்தலை மேற்கொண்டிருந்தனர். மைக்ரோசாப்ட் விண்டோஸ் எண்டி இயங்குதளங்களிற்கான சீக்குவல் சர்வரின் முழு உரிமையையும் பெற்றுக்கொள்ள முயன்றது. இதனால் ஏற்பட்ட குழப்பத்தைத் தவிர்க்கும் முகமாக சைபேசு அவர்களது தரவுத் தளத்திற்கு அடப்டிவ் சர்வர் எண்டபிறைஸ் என்றவாறு பெயர்மாற்றிக் கொண்டனர். 1994 ஆம் ஆண்டுவரை மைக்ரோசாப்டின் சீக்குவல் சர்வரின் நிறுவலானது மூன்று சைபேசுவின் பதிப்புரிமைக் குறிப்புக்களைக் கொண்டிந்தது.\n\nசீக்குவல் சர்வர் 7.0 முதன்முதலாக சைபேசுவின் நிரலாக்கம் இன்றி மீளவும் மைரோசாப்டினால் உருவாகப்பட்ட மூலநிரல்களைக் கொண்டு உருவாக்கப்பட்டிருந்தது. இதுவே முதலாவது வரைகலை இடைமுகத் தரவுத் தளமும் ஆகும். இதே பாணியை சீக்குவல் சர்வர் 2000 பிந்தொடர்ந்தது. சீக்குவல் சர்வர் 2000 முதன்முதலாக இண்டெல் ஐடானியம் 64பிட் பதிப்பினை ஆதரிக்கும் வண்ணம் உருவாக்கப்பட்டது.\n\n8 வருடங்களாக இதன் முன்னைய பதிப்புக்களை (சீக்குவல் சர்வர் 2000) விட வினைத்திறனாக, ஒருங்கிணைந்த விருத்திச் சூழல் உள்ளதாக சீக்குவல் சர்வர் 2005 உருவாக்கப்பட்டது.\n\nSection::::சீக்குவல் சர்வர் 2005.\nசீக்குவல் சர்வர் 2000 இன் வழிவந்த சீக்வல் சர்வர் 2005 அக்டோபர் 2005 இல் வெளிவந்தது. இது நேரடியாகவே எக்ஸ் எம் எல் தரவுகளைக் கையாளும் வசதியைக் கொண்டிருந்தது. \nSection::::நிறுவல் மேம்படுத்தல்கள்.\nஇதன் நிறுவலானது மைக்ரோசாப்ட் நிறுவல்களூடாக (msi) ஒவ்வொரு பாகத்தினையும் தனித்தனியே நிறுவும் வண்ணம் முன்னைய பதிப்புக்களை விட சிறப்பாக வடிவமைக்கப்படுள்ளது. அத்துடன் ஒவ்வொரு பாகங்களும் தனித்தனியே வழுவை பதிவுசெய்துகொள்ளும் (error log) வண்ணம் வடிவமைக்கப்பட்டுள்ளது. பல்வேறு கணினிகளுக்கும் இலகுவாக நிறுவலை மேற்கொள்ளும் வண்ணம் தானியங்கி நிறுவல்கள் (Remote Installation) உம் உள்ளடக்கப்பட்டுள்ளது. தேவையான கணினியின் மென்பொருட் பாகங்களை தனித்தனியே அலசி ஆராய்ந்த பின்னரே நிறுவலை ஆரம்பிக்கின்றது.\n\nSection::::பல்வேறுபட்ட பதிப்புக்கள்.\nஇதன் எண்டபிறைஸ் பதிப்பில் செயலிகளுக்கோ(Processor) நினைவகத்திற்கோ (Memory) எந்தவொரு கட்டுப்பாடும் கிடையாது அதாவது நீங்கள் விரும்பும் எத்தனை செயலிகள் உள்ள கணினியிலும் எவ்வளவு தேவையான நினைவகத்திலும் நிறுவிப் பாவித்துக் கொள்ளலாம். நியமப் பதிப்பு எனப்பொருள்படும் ஸ்டாண்டர் எடிசன் பதிப்பானது ஆகக்கூடியதாக 4 செயலிகளை ஆதரிக்கும் இதற்கு நினைவகத்தைக் கையாளுவதில் எந்த வொரு கட்டுப்பாடும் கிடையாது. விண்டோஸ் 64 பிட் இயங்குதளத்திற்கெனவே உருவாகபப்ட்ட மைக்ரோசாப்ட் சீக்குவல் 64பிட் பதிப்பானது எண்டர்பிறைஸ் மற்றும் ஸ்டாண்டட் பதிப்புக்களில் கிடைக்கின்றது.வேர்க்குறூப் பதிப்பில் பிஸ்னஸ் இண்டெலிஜன்ஸ் டெவலொப்மெண்ட் ஸ்ரூடியோ உள்ளடக்கப்படவில்லை. வேர்க்குறூப் பதிப்பு 2 செயலிகளையும் ஆகக்கூடுதலாக 3 ஜிகாபைட் (முன்னைய வெளியீடுகளை விடக்கூடுதலாக 1 ஜிகாபைட்) அளவிலான நினைவகத்தையும் ஆதரிக்கின்றது. விரைவான பதிப்பு எனப்பொருள்படும் எக்ஸ்பிரஸ் எடிசன் பதிப்பானது முன்னைய மைக்ரோசாப்ட்டின் தரவுத்தள எந்திரம் எனப்பொருள்படும் மைக்ரோசாப்ட் டேட்ட பேஸ் என்ஜினை ஒத்ததாகும். வேர்க்குறூப் பதிப்பு, எஸ்பிரஸ் பதிப்புக்கள் 32பிட் ஆதலினால் 64பிட் இயங்குதளத்திற்கான ஆதரவானது விண்டோஸில் இருக்கும் விண்டோஸ் தொழில்நுட்பத்துக்கூடாகவே ஆதரவளிக்கப்படுகின்றது. எக்ஸ்பிரஸ் பதிப்பில் சீக்குவல் சர்வர் மனேஜ்மண்ட் ஸ்ரூடியோ உள்ளடக்கபடவில்லை. இது இலவசான சீக்குவல் பதிப்பாதலினால் கற்பதற்கு ஏற்புடையதாகும்.\n\nSection::::மேம்படுத்தல்கள்.\nSection::::எதிந்திர மேம்படுத்தல்கள்.\nசீக்குவல் சர்வர் 2000 சேவைப் பொதி 3 உம் சீக்குவல் சர்வர் 7 சேவைப் பொதி 4 உம் இருந்தால் இருந்தால் தரவுத் தளத்தை நேரடியாக மேம்படுத்தலாம். சீக்குவல் சர்வர் 6.5 இருந்தால் முதலில் சீக்குவல் சர்வர் 7 ஆக மேம்படுத்திவிட்டு பின்னர் சீக்குவல் சர்வர் 2005 ஆக மேம்படுத்திக் கொள்ளலாம். சீக்குவல் சர்வர் 2005 மேம்படுத்தல் ஆலோசகரை (Upgrade Advisor)மைக்ரோசாப்ட் இணையத்தளத்தில் இருந்து பதிவிறக்கிப் பாவிக்கலாம்.. இந்த மேம்படுத்தல்கள் விரைவாகச் செய்யக்கூடியதாதலின் (ஏறத்தாழ 15 நிமிடங்கள் வரை எடுக்கலாம்) வணிகச்சூழலில் நேரவிரையம் மிகவும் குறைவானதாகும். \nSection::::மென்பொருட் பகுதிகளை மேம்படுத்தல்.\nபகுப்பாய்வுச் சேவைகள் பகுப்பாய்வுச் சேவைகள் மேம்படுத்தல்கள் மூலம் நிறுவிக் கொள்ளலாம்.\n\n\n"}
{"id": "58573", "url": "https://ta.wikipedia.org/wiki?curid=58573", "title": "கொனார்க் சூரியக் கோயில்", "text": "கொனார்க் சூரியக் கோயில்\n\nசூரியக் கோவில், கொனார்க் (\"Konark Sun Temple\") இந்தியாவின் ஒடிசா மாநிலத்தில் கொனார்க் என்ற ஊரில் உள்ளது. இக்கோவில் 13-ஆம் நூற்றாண்டில் கட்டப்பட்டது. இக்கோவில் சிவப்பு மணற்பாறைகளாலும் கருப்பு கிரானைட் கற்களாலும் கட்டப்பட்டது. கல்லில் செதுக்கப்பட்ட பிரம்மாண்ட தேர்வடிவ சூரியக் கோவில். இது கீழைக் கங்கர் வம்சத்தைச் சேர்ந்த முதலாம் நரசிம்ம தேவன் என்ற மன்னனால் உருவாக்கப்பட்டது.\n\nSection::::வரலாறு.\n\"இங்கே, கல்லின்மொழி மனிதனின் மொழியை தாண்டிச்செல்கிறது\" என்று வியந்து கூறியிருக்கிறார், மகாகவி ரவீந்திரநாத் தாகூர். இப்படி அவரை வியக்க வைத்தவை, கொனார்க் சூரியபகவான் கோவில் சிற்பங்கள்.\n\nஒரிசா மாநிலத்தில் வங்கக்கடலோரம் கொனார்க் என்னுமிடத்தில் சூரியபகவானுக்காக கட்டப்பட்ட கோவில் இது. சிவப்பு மண்பாறை, கறுப்புக் கிரானைட் கற்களால் உருவாக்கப்பட்ட இந்தக் கோயிலுக்கு ஐரோப்பிய மாலுமிகள் சூட்டிய பெயர் 'பிளாக் பகோடா' (கறுப்பு கோவில்). பதின்மூன்றாம் நூற்றாண்டில் (கி.பி 1236- 1264) கங்கப் பேரரசன் நரசிம்மதேவரால் கட்டப்பட்டது. இதைக்கட்டுவதற்கு பேரரசின் 12ஆண்டு வருமானம் செலவிடப்பட்டதாம்.\n\nஇந்து சமய மரபுகளில் ஒன்றான சௌரவ மதத்தில் சூரிய பகவான்தான் முக்கியக் கடவுள். அதன்பேரிலேயே சூரியபகவானுக்காக இந்த கோவில் எழுப்பப்பட்டதாகக் கூறப்படுகிறது. இங்குள்ள சிலைகள் மிகவும் பிரசித்தம். அத்தனையும் நுண்ணிய வேலைப்பாடு கொண்டவை. கடவுள்கள், நடனமாடும் மங்கையர், குதிரைகள், யானைகள், சிங்கங்கள் சிற்பங்களாய் அமைக்கப்பட்டுள்ளன.\n\nபாலியல் விளையாட்டுக்களைக் காட்டும் சிற்பங்களும் உண்டு. சௌரவ மதத்தில் சூரியபகவான் சிருஷ்டிதேவனாகப் பார்க்கப்படுகிறார். அந்த அடிப்படையே பாலியல் சிற்பங்கள் உருவாகக்காரணம். கோவிலின் முன்பகுதியில் உள்ள நாதமந்திர் மண்டபம் சிற்பங்கள் நிறைந்தது. இப்படி நூற்றுக்கணக்கான சிற்பங்கள், கல்லில் நடப்பட்ட கலைநாற்றுக்களாக காட்சி அளித்துக்கொண்டிருக்கின்றன.\n\nநரசிம்ம தேவரால் கட்டப்பட்ட முழுக்கோவிலும் இப்போது இல்லை. கோவிலின் சில பகுதிகள் இடிந்து விட்டாலும் மிடுக்குக் குறையவில்லை. சூரியக்கோவிலில் உடைந்து விழுந்த சிற்பங்கள் உள்ளிட்ட முக்கியப்பொருட்களை கொனார்க் அருங்காட்சியத்தில் காணலாம்.\n\nஇந்தியாவில் சூரியபகவானுக்காக அமைக்கப்பட்டு எஞ்சி நிற்கும் கோவில் கொனார்க் சூரியக்கோவில் மட்டுமே. சிறப்புக்குரிய இந்தக் கோவிலை யுனெஸ்கோ அமைப்பு 'உலகப் பண்பாட்டுச் சின்னமாக' 1984ம் ஆண்டில் அறிவித்தது. கோவிலை சீரமைக்கும் பணிகளும் நடந்து வருகின்றன.\n\nSection::::கோவிலின் அமைப்பு.\nஇக்கோவில் சூரியனுடைய தேர் வடிவத்தில் அமைக்கப்பட்டுள்ளது.\n\nSection::::விழாக்கள்.\nகொனார்க்கில் பிப்ரவரி மாதம் நடைபெறும் 'மஹாசப்தமி விழா' பிரசித்தம். சூரியபகவானை தரிசிக்க லட்சக்கணக்கானோர் கூடுகின்றனர். டிசம்பர் மாதத்தில் சூரியக்கோவில் முன் நடனத்திருவிழா ஒன்றும் நடத்தப்படுகிறது. ஆட்டம் பாட்டம் கொண்டாட்டம் நிறைந்த வண்ணத் திருவிழா இது.\n\nSection::::போக்குவரத்து.\nபுவனேசுவரில் இருந்து 65 கிமீ தொலைவிலும் புரியில் இருந்து 35 கிமீ தொலைவிலும் கொனார்க் அமைந்துள்ளது. முக்கிய நகரங்களில் இருந்து சாலைமார்க்கமாக சென்று விடலாம். புரி, புவனேசுவரில் தொடருந்து நிலையங்கள் உள்ளன. புவனேசுவரில் விமான நிலையம் இருக்கிறது. கொனார்க் அருகில் அழகு சிந்தும் \"சந்திரபாகா\" கடற்கரை உள்ளது. இதுவும் அருமையான ஒரு சுற்றுலாத்தலமாகும்.\n\n\n"}
{"id": "58575", "url": "https://ta.wikipedia.org/wiki?curid=58575", "title": "சத்திரபதி சிவாசி தொடருந்து நிலையம்", "text": "சத்திரபதி சிவாசி தொடருந்து நிலையம்\n\nசத்ரபதி சிவாஜி முனையம் (Chhatrapati Shivaji Terminus, CSMT, (மராத்தி மொழி|மராத்தி]]: छत्रपती शिवाजी टर्मिनस) என்பது மும்பையில் உள்ள வரலாற்று சிறப்பு மிக்க ரயில் நிலையமாகும். இது யுனஸ்கோ உலக பாரம்பரிய இடங்கள் பட்டியலில் இடம்பெற்றுள்ளது. இந்த ரயில் நிலையம் மத்திய ரயில்வேயின் தலைமையிடமாகவும் செயல்படுகிறது. இது 1887 ஆம் ஆண்டு கட்டப்பட்டது. இது இந்தியாவின் மிக பரபரப்பான ரயில் நிலையமாகும். முன்னர் விக்டோரியா முனையம் என்று அழைக்கப்பட்டது பின்னர் 1996 ஆம் ஆண்டு சத்ரபதி சிவாஜி முனையம் என பெயர் மாற்றம் செய்யப்பட்டது. இந்த ரயில்நிலையம் பிரெட்ரிக் வில்லியம் ஸ்டீவென்ஸ் என்ற ஆங்கில பொறியாளரால் வடிவமைக்கப்பட்டது.\n\nSection::::நடைமேடைகள்.\n18 நடைமேடைகள் கொண்ட சத்திரபதி சிவாஜி மகாராஜ் தொடருந்து நிலையத்தின் 7 நடைமேடைகள், மும்பையின் புறநகர்களுக்கு செல்லும் தொடருந்துகளுக்கானது. 8 முதல் 18 நடைமேடைகளிலிருந்து, இந்தியாவின் பிற நகரங்களுக்கு செல்லும் விரைவு தொடருந்துகளுக்கானது. 18-ஆம் எண் நடைமேடையிலிருந்து மட்டும் இராஜதானி எக்ஸ்பிரஸ், துரந்தோ அதிவேக விரைவு தொடருந்து, கரீப், சதாப்தி விரைவுவண்டி மற்றும் தேஜஸ் விரைவுத் தொடருந்துகள் இயங்குகிறது. 16 ஏப்ரல் 2013 முதல் நடைமேடைகளில் குளிரூட்டப்பட்ட பயணிகள் தங்கும் மண்டபம் துவக்கப்பட்டது. மேலும் குளிரூட்டப்பட்ட ஆண்களுக்கான 58 படுக்கைகளும், பெண்களுக்கான 20 படுக்கைக வசதியும் உள்ளது. \n\n"}
{"id": "58578", "url": "https://ta.wikipedia.org/wiki?curid=58578", "title": "கேசவர் கோவில்", "text": "கேசவர் கோவில்\n\nகேசவர் கோவில் அல்லது சென்னகேசவர் கோயில் கர்நாடக மாநிலத்தின் மைசூர் நகருக்கு அருகில் உள்ள சோமநாத்பூர் என்னும் ஊரில் உள்ள ஒரு பழமையான கோவில். இதுவே ஓய்சாளர்களால் கட்டப்பட்ட கடைசி பெரிய கோவில். சோம்நாத்பூர் மைசூரில் இருந்து 38 கிலோமீட்டர் தொலைவில் உள்ளது (பெங்களூரில் இருந்து தென்மேற்காக 140 கி.மீ தொலைவில் உள்ளது). ஓய்சாளர் கட்டிடக்கலையால் ஆன கோவில்களுள் இதுவே நன்கு பாதுகாக்கப்பட்ட முழுமையான கோவில். இது மூன்றாம் நரசிம்ம மன்னனின் தளபதியான சோமநாதன் என்பவரால் கட்டப்பட்டது எனக் கருதப்படுகிறது. இக்கோயில் கி.பி. 1268 இல் கட்டப்பட்டது. அக்கோயில் கட்டப்பட்ட காலத்தில் ஒய்சாளர்கள் 260 ஆண்டுகளாக கருநாடகத்தில் ஆட்சி செலுத்தி வந்திருக்கின்றார்கள்.\nஇக்கோயிலில் உள்ள சிற்பங்களைச் செதுக்கியவர்களின் பெயர்கள் பதிவு செய்யப்பட்டுள்ளன. இது இந்திய வழக்கத்தில் இருந்து சற்று வேறானது. சிற்பிகளில் புகழ்மிக்க மல்லித்தம்மாவும் குறிப்பிடப்படுகின்றார். கோயிலில் புறச்சுவரில் உள்ள 194 சிற்பங்களில் 40 சிற்பங்களை மல்லித்தம்மா செதுக்கியதாக குறிப்பிடப்பட்டுளன. மற்ற சிற்பிகளாகிய பல்லையா, சௌடைய்யா, பார்மய்யா,காமய்யா, நஞ்சய்யா ஆகியோரின் பெயர்களும் குறிப்பிடப்பட்டுள்ளன.\n"}
{"id": "58581", "url": "https://ta.wikipedia.org/wiki?curid=58581", "title": "பாதாமி குடைவரைக் கோவில்கள்", "text": "பாதாமி குடைவரைக் கோவில்கள்\n\nபாதாமி குடைவரைக் கோவில்கள் \"(Badami cave temples)\" இந்தியாவின் கர்நாடக மாநிலத்தில் உள்ள பாகல்கொட் மாவட்டத்தின் பாதாமி என்னும் நகரில் உள்ளன. கி.பி. 6 ஆம் நூற்றாண்டு தொடங்கி 8 ஆம் நூற்றாண்டு வரை கர்நாடகத்தின் பெரும்பகுதியை ஆட்சிபுரிந்த சாளுக்கியர்களின் தலைநகரமாக பாதாமி, விளங்கியது. இந்த நகரம் இங்கு காணப்படும் மணற்கல் குன்றுகளில் குடையப்பட்டுள்ள பண்டைக்காலக் குடைவரைகளினாற் பெயர் பெற்றது.\n\nபாதாமி குடைவரைக் கோயில்கள் நான்கு குகைகளை உள்ளடக்கியுள்ளன. 6 ஆம் நூற்றாண்டில் அமைக்கப்பட்ட இவை மென்மையான தக்காணத்து மணற்கல் பாறைச் சரிவுகளில் குடையப்பட்டுள்ளன.\n\nSection::::புவியியல்.\nகர்நாடக மாநிலத்தின் நடுப்பகுதியின் வடப்புறத்திலுள்ள பாதாமி நகரில் பாதாமி குகைக்கோயில்கள் அமைந்துள்ளன. கர்நாடகத்தின் இரட்டை நகரங்களான ஹூப்ளி-தார்வாடுக்கு வடகிழக்கில் தொலைவில் இக்கோயில்கள் உள்ளன. இங்கிருந்து தொலைவில் மலப்பிரபா ஆறு உள்ளது. வரலாற்று நூல்களில் வாதாபி, வாதாபிபுரி, வாதாபிநகரி எனக் குறிப்பிடப்படும் பாதாமி , சாளுக்கியரின் தலைநகரமாக 6 ஆம் நூற்றாண்டில் விளங்கியது. இரு செங்குத்தான மலைச்சரிவுகளுக்கு இடையே அமைந்த பள்ளத்தாக்கின் இறுதிப்பகுதியில் இந்நகரம் அமைந்துள்ளது.\n\nபாதாமி நகரின் தென்கிழக்குப் பகுதியில் செங்குத்தான மலைச் சரிவில் இக்குகைக் கோயில்கள் குடையப்பட்டுள்ளன. அகத்தியர் ஏரி எனப்படும் செயற்கை ஏரிக்கு மேல் இச்சரிவு அமைந்துள்ளது. இங்கு நான்கு குகைக் கோயில்கள் உள்ளன. மலைச்சரிவின் மேற்கு ஓரத்தில் சரிவின் துவக்கப்பகுதியில் முதல் குகைக் கோவில் அமைக்கப்பட்டுள்ளது. நான்கு கோயில்களிலும் பெரியதாக உள்ள மூன்றாவது குகைக் கோயில் மலையின் வடக்குப் பார்த்தமைந்த பகுதியில் அமைந்துள்ளது. மூன்றாவது குகைக் கோவிலில் இருந்து சிறிது தொலைவில் நான்காவது குகை அமைந்துள்ளது..\n\nSection::::வரலாறு.\nமுற்காலச் சாளுக்கியர்கள்) என அழைக்கப்பட்ட சாளுக்கிய அரசர்களின் தலைநகரான பாதாமியில் அமைந்துள்ள நான்கு குகைக்கோயில்களும் ஆறாம் நூற்றாண்டிலிருந்து கட்டப்பட்டவை. நான்கில் மூன்றாவது குகையில் மட்டுமே, அக்குகை கட்டப்பட்ட ஆண்டுக்கான சான்றுள்ளது. இக்குகையில் காணப்படும் கன்னட மொழியில் பொறிக்கப்பட்டுள்ள கல்வெட்டில், சாளுக்கிய அரசன் மங்களேசனால் கிபி 578/579 இல் இக்குகையின் கருவறை நிர்மாணிக்கப்பட்டதாகக் குறிக்கப்பட்டுள்ளது. இந்தக் கல்வெட்டிலிருந்து இக்குகைக் கோயில்களின் காலம் ஆறாம் நூற்றாண்டைச் சேர்ந்ததாக அறியப்படுகிறது.\n\nபிற்காலத்தில் இப்பகுதியில் கட்டப்பட்ட இந்துக் கோயில்களுக்கு முன்னோடியாகவும் ’இந்துக் கோயில் கட்டிடக்கலையின் தொட்டில்’ எனவும் கருதப்படும் பாதாமி குகைக்கோயில் வளாகம், யுனெஸ்கோவின் உலகப் பாரம்பரியக் களங்கள் பட்டியலில் மலப்பிரபா ஆற்றுப் பள்ளத்தாக்கில் \"கோயில் கட்டிடக்கலையின் வளர்ச்சி - ஐகொளெ-பாதாமி-பட்டடக்கல்\" என்ற தலைப்பில் இடம்பெற்றுள்ளது. முதல் இரண்டு குகைக் கோயில்களிலும் காணப்படும் கலை வேலைப்பாடுகள் ஆறாம், ஏழாம் நூற்றாண்டின் வடதக்காண பாணியிலும், மூன்றாவது கோயிலில் நாகர மற்றும் திராவிடக்கலை ஆகிய இரு பாணிகளிலும் உள்ளன. மூன்றாம் குகையில் நாகர-திராவிட பாணிகளின் கலவையான வேசரா பாணி வேலைப்பாடுகளும், கர்நாடாகத்தின் அதிமுற்கால வரலாற்றுச் சான்றுகளாக அமையும் எந்திர-சக்கர வடிவ வேலைப்பாடுகளும், வண்ணச் சுவரோவியங்களும் காணப்படுகின்றன. முதல் மூன்று குகைகள் இந்து சமயம் தொடர்பான சிற்பங்களை, குறிப்பாக சிவன், திருமால் குறித்த சிற்பங்களையும், நான்காவது குகை, ஜைனத் திருவுருங்களையும் கருத்துக்களையும் சித்தரிக்கின்றன.\n\nSection::::குகைக் கோவில்கள்.\nபாதாமி குகைக் கோவில்கள் மனிதர்களால் கட்டமைக்கப்பட்டவை. பாதாமி நகரின் மலைச்சரிவின் மணற்கல்லில் செதுக்கப்பட்டவை. இங்குள்ள நான்கு குகைக் கோயில்களும் நுழைவாயில், கற்தூண்களும் தாங்கிகளும் கொண்ட முகமண்டபம், தூண்கள் கொண்ட முதன்மை மண்டபம் (மகா மண்டபம்), அதையடுத்து குகையின் உட்புறமாக அமைந்த சிறிய சதுர கருவறை என்ற வடிவில் அமைக்கப்பட்டுள்ளன. ஒவ்வொரு கோயிலையும் படிகளாலான பாதை இணைக்கிறது. ஒவ்வொரு குகைக் கோயிலுக்கும் முன்புறம் ஏரியையும் ஊரையும் பார்த்தவாறு அமைந்த வெளிகள் உள்ளன. குகைக் கோயில்கள் கீழிருந்து மேல் வரிசையில் 1-4 எனப் பெயிரிடப்பட்டுள்ளன. குகைகளின் எண்வரிசையை, அவை செதுக்கப்பட்ட காலவரிசையாகக் கருத இயலாது.\nநான்கு குகைக் கோவில்களில் முதலாவது சிவனுக்காகவும், இரண்டாவதும் மூன்றாவதும் திருமாலுக்காகவும் செதுக்கப்பட்டுள்ளன. நான்காவது சமணக்கோவில் ஆகும்.\n\nமுற்காலச் சாளுக்கியர்கள் பின்பற்றிய நாகர மற்றும் திராவிடப் பாணியிலமைந்த கட்டிட அமைப்பு இக்குகைக் கோயில்களில் காணப்படுகிறது. பாதாமியில் புத்தர் கோயிலமைந்த இயற்கைக் குகை ஒன்றும் உள்ளது. இக்குகைக்கோயிலுக்குள் தவழ்ந்துதான் செல்ல முடியும்.\n\nSection::::குகை 1.\nமலையின் வடமேற்குப் பகுதியில் தரைமட்டத்திலிருந்து உயரத்தில் முதல் குகை உள்ளது. இக்குகைக்குச் செல்ல குள்ளவடிவ கணங்களின் (மாடு மற்றும் குதிரைத் தலைடைய உருவங்கள்) உருவங்கள் செதுக்கப்பட்டப் படிகள் அமைக்கப்பட்டுள்ளன. x அளவிலமைந்த முகமண்டபத்தில் (தாழ்வாரம்) நான்கு தூண்கள் உள்ளன. இத்தூண்களில் சிவனின் நடனத் தோற்றங்களும் திருபிறப்புத் (அவதாரம்) தோற்றங்களும் செதுக்கப்பட்டுள்ளன. குகையின் நுழைவுப் பகுதியில் காணப்படும் துவாரபாலகர்கள் சிலையின் அளவு . ஆகும்.\n\nSection::::சிவ தாண்டவச் சிற்பம்.\nஇக்குகையில் சிவனின் தாண்டவ சிற்பம் (நடராசர்) செதுக்கப்பட்டுள்ளது. இச்சிற்பத்தின் உயரம் ஆகும். சிற்பத்தின் 18 கரங்களின் அமைப்பு அண்டச் சக்கரத்தின் காலப்பகுப்பைக் காட்டும் வகையில் அமைந்துள்ளதாக கலை வரலாற்றாளர்கள் கருதுகின்றனர். பெரும்பாலான கரங்கள் நாட்டிய முத்திரையைக் காட்டுகின்றன. சில கரங்கள் உடுக்கு, சூலம், கோடாரி, போன்றவற்றை ஏந்தியுள்ளன. சில கரங்களில் பாம்புகள் சுற்றிக்கொண்டுள்ளன. சிவனின் அருகில் அவரது மகன் பிள்ளையார் உருவமும் நந்தியின் உருவமும் காணப்படுகிறது.\n\nSection::::பிற சிற்பங்கள்.\nநடராசர் சிலைக்கடுத்துள்ள சுவற்றில் மகிசாசூரனை வதைக்கும் துர்க்கையின் உருவம் செதுக்கப்பட்டுள்ளது. பிள்ளையார் உருவமும் சாளுக்கிய அரசர்களின் போர்க் கடவுளும் குலக் கடவுளுமான முருகனின் உருவமும், மயில்வாகனத்தில் அமர்ந்துள்ள கார்த்திகேயன் (முருகன்) உருவமும் இக்குகையின் சுவற்றில் காணப்படுகின்றன.\n\nஇலட்சுமி, பார்வதி, சிவன் பாதி, திருமால் பாதியாக அமைந்த உயர அரிகரன் உருவங்கள் உள்ளன. வலப்புறத்தில் சுவற்றின் இறுதிப்பகுதியில் சிவன் பாதி சக்தி பாதியென அமைந்த அர்த்தநாரீசுவரர் உருவமானது அருகில் நந்தி, பிருங்கி முனிவர் உருவங்களுடன் செதுக்கப்பட்டுள்ளது.\n\nஇக்குகையில் காணப்படும் அனைத்து சிற்பங்களும் செதுக்கப்பட்ட அணிகலன்களால் அலங்கரிக்கப்பட்டு விலங்குகள், பறவைகளின் உருவங்கள் கொண்ட ஓர வேலைப்பாடுகளைக் கொண்டுள்ளன. தாமரை வடிவம் இங்கு அதிகமாகக் காணப்படுகிறது. உட்கூரைகளில் வித்தியாதர இணை உருவங்கள் செதுக்கப்பட்டுள்ளன. குகையின் பின் சுவற்றுப் பிளவில் அதிகளவு சிற்பங்களுடைய சதுரவடிவக் கருவறை உள்ளது.\n\nSection::::உட்கூரை அமைப்பு.\nகுகையின் கூரை, சிற்ப வேலைப்பாடுகளுடைய ஐந்து பாகங்களைக் கொண்டுள்ளது. நடுப்பாகத்தில் ஆதிசேஷனின் உருவம் செதுக்கப்பட்டுள்ளது. இப்பாம்புருவம் தலையுடன் கூடிய மேற்பாதிப் பகுதியானது, சுற்றப்பட்ட பிற்பாதிச் சுருள் வடிவிலிருந்து நன்றாக எழும்பிய நிலையில் அமைக்கப்பட்டுள்ளது. மற்றொரு பாகத்தில் ஆண்-பெண் உருவங்கள் கொண்ட விட்ட அளவு குவிச்சிற்பம் வடிக்கப்பட்டுள்ளது. இச்சிற்பத்தில் காணப்படும் ஆணுருவம் ஒரு இயக்கர்; பெண்ணுருவம் ஒரு அப்சரா. அடுத்துள்ள பாகத்தில் இரு சிறு உருவங்களும் அதற்கடுத்த இறுதிப் பாகத்தில் தாமரைகளும் செதுக்கப்பட்டுள்ளன.\n\nSection::::குகை 2.\nஇரண்டாவது குகை, மூன்றாம் குகைக்கு மேற்கில் வடக்கு நோக்கி அமைந்துள்ளது. ஆறாம் நூற்றாண்டின் இறுதியாண்டுகளில் கட்டப்பட்ட இக்குகையின் அமைப்பும் அளவும் கிட்டத்தட்ட முதல் குகையைப் போன்றே உள்ளது. எனினும் இக்குகையின் முதன்மைக் கடவுள் திருமாலாக உள்ளார். முதல் குகையிலிருந்து இக்குகையை அடையப் படிகள் அமைக்கப்பட்டுள்ளன. முதல் குகையைப் போன்றே இக்குகையிலும் பல்வேறு இந்து சமயத் கடவுள்களின் சிற்பங்கள் செதுக்கப்பட்டுள்ளன. தூண்களில், கடவுள் உருவங்கள், போர்க்களக் காட்சிகள், பாற்கடல் கடைதல், கஜலட்சுமி, பிரம்மா, ஆதிசேஷன்மீது பள்ளிகொண்டுள்ள திருமால், கிருஷ்ணர் பிறப்பு நிகழ்ச்சிகள், கிருஷ்ணரின் இளவயது நிகழ்வுகள், கோபியருடனும் பசுக்களுடனும் காணப்படும் கிருஷ்ணர் போன்ற சிற்பங்கள் வடிவமைக்கப்பட்டுள்ளன. முதல் குகையைப் போன்று இரண்டாம் குகையின் சிற்பங்கள் எல்லோரா சிற்பங்களை ஒத்தவையாய், ஆறாம் மற்றும் ஏழாம் நூற்றாண்டு காலத்தின் வட தக்காண பாணியில் அமைந்துள்ளன.\n\nSection::::முகமண்டபம்.\nகுகைநுழைவின் வலது மற்றும் இடது இறுதியோரங்களில் அமைக்கப்பட்டுள்ள துவாரபாலகர்களின் சிற்பங்கள் இரண்டும் ஆயுதங்களுக்குக் பதில் கரங்களில் மலர்களை ஏந்தியபடி உள்ளன. இப்பகுதியைடுத்து முகமண்டபம் உள்ளது. முகமண்டபத்தின் இரு முனைகளில், வலப்புற இறுதியில் திரிவிக்கிரமர் சிற்பமும் இடப்புற இறுதியில் வராக அவதார சிற்பமும் உள்ளன. இத்தாழ்வாரத்தில் நான்கு சதுரத் தூண்கள் உள்ளன. இத்தூண்களின் மேற்பாதிப்பகுதியில் தொடங்கி மேற்பகுதிவரை சிற்ப வேலைப்பாடுகள் காணப்படுகின்றன. இத்தூண்களின் யாளி வடிவத் தாங்கிகளும் சிற்பவேலைப்பாடுகளைக் கொண்டுள்ளன.\n\nஇக்குகையின் மிகப்பெரிய சிற்பமாக இம்முகமண்டபத்தின் திருமாலின் திரிவிக்கிரம (வாமனன்) அவதார சிற்பம் உள்ளது. இச்சிற்பத்தில் திருமாலின் ஒரு பாதம் பூமிமீதும் மற்றொன்று வடக்கு நோக்கி நீட்டப்பட்டும் உள்ளது. இக்குகையிலமைந்த திருமாலின் பிற சிற்பங்களாக வராக உருவங்கொண்டு கடலுக்கடியிலிருந்து பூதேவியை மீட்டெடுத்து வந்த திருமாலின் வராக அவதாரச் சிற்பம், கிருட்டிண அவதாரச் சிற்பங்கள்; பாகவத புராணம் போன்ற இந்து புராணக்கதைகளிலுள்ள நிகழ்வுகளின் சிற்பங்கள் உள்ளன. வராக அவதாரச்சிற்பத்தில் வராக உருவில் பூதேயைத் தாங்கியபடி உள்ள திருமாலின் பாதங்களுக்கருகில் வணங்கி நிற்கும் நாகர் வடிவம் (மேல் பாதி மனிதவுரு-கீழ் பாதி பாம்புரு) அமைக்கப்பட்டுள்ளது;\n\nமுகமண்டப உட்கூரையில் சதுரச் சட்டத்தினுள் அமைக்கப்பட்ட 16 மீன் ஆரைகள் கொண்ட சக்கரவடிவமைப்பு, சுவசுத்திக்கா, பறக்கும் இணையர் சிற்பங்கள் செதுக்கப்பட்டுள்ளன. கருடன் மேல் வீற்றிருக்கும் திருமால் சிற்பமும் பறக்கும் ஆண், பெண் இணையர் சிற்பமும் இறுதிப்பகுதியில் காணப்படுகின்றன.\n\nசுவற்றிலும் உட்கூரையிலும் வண்ண ஓவியங்கள் தீட்டப்பட்டிருந்ததற்கான அடையாளங்களாகக் காட்சிதரும் மிச்சங்களைக் காணமுடிகிறது.\n\nSection::::உள் மண்டபம்.\n அகலம், ஆழம், உயரமுடைய உள்மண்டபத்தில் இரு வரிசையாக அமைந்த எட்டுத் தூண்கள் உள்ளன. இம்மண்டபத்தின் உட்கூரையும் குவிச் சிற்பங்கள் நிறைந்து பாகுதிகளைக் கொண்டுள்ளது. இம்மண்டபச் சுவர்களின் மேற்பகுதிகளில் தொடர்ச்சியாக கிருஷ்ணர் மற்றும் திருமால் தொடர்பான புராண நிகழ்வுகளின் காட்சிகள் செதுக்கப்பட்டுள்ளன.\n\nSection::::குகை 3.\nஇரண்டாவது குகையைப் போன்றே மூன்றாம் குகையும் வடக்கு நோக்கியுள்ளது. இரண்டாவது குகையிலிருந்து மூன்றாவது குகைக்குச் செல்ல 60 படிகள் அமைக்கப்பட்டுள்ளன. \nமூன்றாவது குகை திருமாலுக்குரியதாக அமைக்கப்பட்டுள்ளது. இந்தக் குடைவரை வளாகத்திலேயே இது பெரியதும் சிக்கலான சிற்பவேலைப்பாடுகளுடைய குகையாகும். இங்கு நேர்த்தியாகச் செதுக்கப்பட்ட ஆதிசேஷன் மீதமர்ந்த நான்குகரமுடைய திருமால், பூவராகர், அரிகரர், நரசிம்மர் மற்றும் திரிவிக்கிரமர் சிற்பங்கள் மிக நேர்த்தியாக பெரியளவில் செதுக்கப்பட்டுள்ளன. தூணொன்றில் ஆண்-பெண் இணையர் தழுவிநிற்கும் சிற்பம் வடிக்கப்பட்டுள்ளது.இக்குகையின் முதன்மைக் கடவுள் திருமாலாக இருப்பினும் சிவன் பாதி-திருமால் பாதியாக அமைந்த அரிகரரின் சிற்பமும் வடிக்கப்பட்டுள்ளது. \n\nSection::::குகையின் அமைப்பு.\nஇக்குகையின் முன்வெளியிலமைந்த படிகளுக்கு அடுத்துள்ள குகை நீளத்திற்கு ஒரு குறுகலான வெளித்தாழ்வாரத்துக்கடுத்து, 2.5 சதுர அடியளவிலான ஆறு தூண்களும் அதையொட்டி நீண்ட முகமண்டபமும் உள்ளது. முகமண்டபத்திற்கும் உட்கூடத்துக்கும் இடையில் நான்கு தூண்கள் கொண்ட மற்றொரு சிறு நீள் தாழ்வாரம் அமைந்துள்ளது. உட்கூடத்தின் இறுதியில் சதுரவடிவக் கருவறையுள்ளது.\n\nSection::::சிற்பங்கள்.\nமுகமண்டத்தின் கிழக்குச் சுவற்றில் ஆதிசேஷனின் குடைக்குக் கீழ் பாம்பணை மேல் வீற்றிருக்கும் திருமாலின் சிற்பம் செதுக்கப்பட்டுள்ளது. மேலும் முழு ஆயுதமேந்திய வராக அவதாரச் சிற்பம், நரசிம்ம அவதார சிற்பம், அரிகர சிற்பம், திரிவிக்கிரம அவதாரச் சிற்பம் மிகப் பெரிய அளவுகொண்டவையாய் வடிக்கப்பட்டுள்ளன. பின்சுவற்றில் வராகருக்கு சமர்ப்பணங்கள் செலுத்தும் வித்தியாதரர்கள் உருவங்கள் செதுக்கப்பட்டுள்ளன. அதையடுத்து கிபி 579 ஆம் ஆண்டு கல்வெட்டு காணப்படுகிறது.\n\nவீற்றிருக்கும் திருமால் சிற்பத்துக்கு எதிர்ப்புறம் நரசிம்ம அவதார சிற்பமும் அதனையடுத்துள்ள சுவரணைத்தூணில் திரிவிக்கிரம சிற்பமும் அமைக்கப்பட்டுள்ளன. இச்சிற்பத்தில் திரிவிக்கிரமருக்கு வலப்புறம் கருடர் உருவமும் முன்புறம் பாலி, பாலியின் மனைவி, பாலியின் ஆசிரியர் சுக்கிராச்சாரியார் உருவங்கள் செதுக்கப்பட்டுள்ளன. இக்குகைச் சிற்பங்கள் ஆறாம் நூற்றாண்டின் பண்பாடு, ஆடையணிகலங்கள், அலங்காரமுறைகளைத் தெரிவிப்பனவையாக அமைகின்றன.\n\nSection::::உட்கூரை.\nஇக்குகையின் முகமண்டபத்தின் உட்கூரை ஏழு பாகங்களாகப் பிரிக்கப்பட்டு வட்டவடிவ அமைப்புக்குள் இந்து சமயக் கடவுளர் (சிவன், விஷ்ணு, பிரம்மன், இந்திரன், மன்மதன், மற்றும் திக்பாலர்களின் சிறு உருவங்கள் காணப்படுகின்றன. ஓவியங்களில் சில மங்கியவையாய் தெளிவில்லாமல் காணப்படுகின்றன. இந்தியக் கலையில் வண்ண ஓவியங்கள் இடம்பெற்றிருந்தற்கான அதிமுற்காலச் சான்றுகளாக இவ்வோவியங்கள் விளங்குகின்றன. படைப்புக் கடவுளான பிரம்மாவின் ஓவியமும் இந்து சமயக் கடவுள்கள் கலந்து கொண்ட சிவன் - பார்வதி திருக்கல்யாணக் கோலக்காட்சியும் வடிக்கப்பட்டுள்ளன.\n\nஇடைகழித் தாழ்வாரக் கூரையிலும் வேலைப்பாடுகள் காணப்படுகின்றன. நடுப்பாகத்தில் ஓர் ஆணும் பெண்ணும் பறக்கும் நிலை வடிவமைக்கப்பட்டுள்ளது. வாளும் கேடயமும் ஏந்தியுள்ள ஆணுருவம் ஒரு இயக்கராக உள்ளது. உட்கூரையின் பாகங்கள் தாமரை மலர்களால் அலங்கரிக்கப்பட்டுள்ளன. உட்கூடத்தின் உட்கூரை ஒன்பது பாகங்களாகப் பிரிக்கப்பட்டு நடுப்பாகத்தில் அக்னி தேவன் எனக் கருதப்படும் உருவமும் பிரம்மன் மற்றும் வருணன் உருவங்களும் இதர பாகங்களில் பறக்கும் உருவங்களும் அமைக்கப்பட்டுள்ளன. நான்கு கரங்கொண்ட பிரம்மாவின் சுவரோவியத்திற்குக் கீழ் தரையில் தாமரைப்பூ வடிவம் நல்லநிலையில் காணப்படுகிறது.\n\nSection::::குகை 4.\nமுதல் மூன்று குகைகளை விட அதிக உயரத்தில், மூன்றாவது குகைக்கு கிழக்கில் நான்காவது குகை உள்ளது. ஜைன மத வழிபாட்டு உருவங்களைக் கொண்ட இக்குகை ஏனைய குகைகளைவிடக் காலத்தால் பிந்தையதாகும். மற்ற குகைகளைப் போன்றே இக்குகையும் நேர்த்தியான சிற்ப வேலைப்பாடுகளைக் கொண்டுள்ளது. இக்குகையின் நுழைவில் நான்கு சதுரத் தூண்கள் உள்ளன. இத்தாழ்வாரத்தை அடுத்துள்ள கூடத்தில் இரண்டு தனித்தனி தூண்களும், இரண்டு இணைந்த தூண்களும் காணப்படுகின்றன. கூடத்திலிருந்து 25.5 அடி அகலமும் 6 அடி ஆழமும் உள்ள கருவறைக்குச் செல்ல படிகள் அமைக்கப்பட்டுள்ளன. .\n\nசிங்கங்கள் செதுக்கப்பட்ட அரியணையில் அமர்ந்தவாறு மகாவீரர் சிற்பம் வடிக்கப்பட்டுள்ளது. பார்சுவநாதர் சிற்பம் செதுக்கப்பட்டுள்ளது. கால்களின் கீழ் பாம்புகள் சூழ பாகுபலியின் சிற்பம் பிராமி மற்றும் சுந்தரி எனும் அவரது இரு மகளோடு வடிக்கப்பட்டுள்ளது. பல ஜைன தீர்த்தங்கரர்களின் சிற்பங்கள் உட்சுவர்களிலும் உட்தூண்களிலும் காணப்படுகின்றன. பல அறிஞர்கள் இக்குகையின் காலம் ஏழாம் நூற்றாண்டின் நடுக்காலம் எனவும், வேறுசிலர் 8 ஆம் நூற்றாண்டு எனவும் கருதுகின்றனர்.\n\nSection::::குகை 5.\nஐந்தாவது குகை சிறியளவிலான இயற்கைக் குகையாகும். இக்குகையின் நுழைவுப்பகுதி மிகவும் குறுகலானதால் தவழ்ந்து சென்றுதான் குகைக்குள் நுழைய முடியும். குகையினுள் சிற்ப வேலைப்பாடமைந்த அரியணை மீதமர்ந்த சிற்பமொன்று, விசிறி வீசும் பெண்கள், ஒரு மரம், யானைகள் மற்றும் பாய்ந்த நிலையிலுள்ள சிங்கங்கள் உருவங்களுடன் செதுக்கப்பட்டுள்ளது. 1995 வரை இச்சிலையின் முகம் நல்லநிலையில் இருந்தது; அதன்பின்னர் சிதைந்த நிலையில் காணப்படுகிறது.\n\nஇச்சிலை யாருடையது என்பது குறித்து பலவிதமான கருத்துகள் உள்ளன: \nஒரு சாரார் இது அமர்ந்த நிலையிலுள்ள புத்தர் சிலை என்றும், விசிறி வீசுபவர்கள் போதிசத்துவர் என்றும், புத்தரின் முகத்தில் விஷ்ணுவின் ஒன்பதாம் அவதாரத்தின் அடையாளங்கள் தீட்டப்பட்டிருப்பதன் மூலம், இடைப்பட்ட நூற்றாண்டுகளில் இக்குகை இந்துக் கடவுளான விஷ்ணுக்கு உரியதாக மாற்றப்பட்டிருக்கலாம் என்றும் கருதுகின்றனர். தொல்லியலாளரும் மேற்கிந்திய வேல்சு இளவரசர் அருங்காட்சிய அதிகாரியுமான பி. வி. ஷெட்டி, இக்குகை இடைக்காலத்தில் மாற்றப்படவில்லை; துவக்கத்தில் இருந்தே இச்சிலை இந்து புராண \"மாயமோக\" உருவத்தைக் குறிக்கிறதெனவும் இதன் காலம் எட்டாம் நூற்றாண்டு அல்லது எட்டாம் நூற்றாண்டுக்கு முந்தையது எனவும் கருத்துத் தெரிவிக்கிறார்.\n\nஇரண்டாவது வகையான கருத்து, பிரித்தானிய இந்தியாவின் சமயப் பரப்பாளரும் ஜைன அறிஞருமான ஜான் முர்ரே போன்றோரின் காலனியாதிக்ககாலக் குறிப்புகளில் காணப்படுகிறது. இவர்களின் கருத்துப்படி ஐந்தாவது குகையின் முதன்மைச் சிலை ஜைன சமய உருவமாகும்.\nபொதுவாக புத்தர் உருவங்களில் காணப்படும் உருண்டையான திரளானது (Ushnisha lump) இச்சிற்பத்தின் முகம் சிதைந்து போவதற்கு முன்பு எடுக்கப்பட்ட ஒளிப்படங்களில் சிற்பத்தின் தலையுச்சியில் காணப்படவில்லை என்பதால், இச்சிலை பழங்கால அரசனது சிலை என்ற மூன்றாவது கருத்து நிலவுகிறது.னப்படுகிறது. இக்கருத்தினை தொல்லியலாளர்கள் ஹென்றி கூசென்சு (Henry Cousens) மற்றும் ஏ. சுந்தரா முன்வைக்கும் இக்கருத்தினை உள்ளூர்வாசிகளும் ஆதரிக்கின்றனர். புத்தரின் உருவத்திற்குத் தொடர்பில்லாத, விரல் மோதிரங்கள், கழுத்தாபரணங்கள், மார்புப் பட்டை போன்ற ஆபரணங்களும் இந்து சமய உபநயன நூலும் இச்சிற்பத்தில் காணப்படுகின்றன. மேலும் தலையமைப்பு புத்தருடையதைவிட ஜைன பாணிக்கு நெருக்கமாக உள்ளது. இக்காரணங்களால் வெவ்வேறு பாரம்பரியங்களின் கூற்றுகளைக் குறிக்கும் வகையில் அமைக்கப்பட்ட பழங்கால அரசனின் சிற்பம் எனக் கருதப்படுகிறது.\n\nசுமித்சோனியன் ஃபிரீர் கலைக் காட்சியகத்தின் துணையதிகாரியான கரோல் ராட்கிளிஃபெ போலோனின் (Carol Radcliffe Bolon) கருத்துப்படி, ஐந்தாவது குகையின் காலமும் முதன்மைச் சிற்பத்தின் அடையாளமும் அறியப்படாத விந்தையாகும்\n\nSection::::ஏனைய குகைகள்.\nகர்நாடக மாநில அரசுப் பணியாற்றும் பாகல்கோட் மாவட்டத் துணை இயக்குநரான மஞ்சுநாத் சுல்லோல்லி (Manjunath Sullolli), முதன்மையான நான்கு குடைவரைக் குகைக்கோயில்கள் வளாகத்திலிருந்து 500 மீட்டர் தொலைவில் 27 சிற்பங்களுடைய மற்றொரு குகையொன்று கண்டுபிடிக்கப்பட்டதை 2013 ஆம் ஆண்டில் அறிவித்தார். ஆண்டு முழுவதும் இக்குகையிலிருந்து நீர் பெருக்கெடுத்துக் கொண்டிருக்கிறது. விஷ்ணு மற்றும் பிற இந்துக் கடவுளரின் சிற்பங்களுடன் தேவநாகரியில் அமைந்த கல்வெட்டும் இங்குள்ளது. இச்சிற்பங்களின் காலம் அறியப்படவில்லை.\n"}
{"id": "58596", "url": "https://ta.wikipedia.org/wiki?curid=58596", "title": "மலப்புறம் மாவட்டம்", "text": "மலப்புறம் மாவட்டம்\n\nமலைப்புறம் மாவட்டம் இந்தியாவின் தென்மாநிலங்களுள் ஒன்றான கேரளாவில் உள்ள 14 மாவட்டங்களில் ஒன்றாகும். இதன் நிர்வாகத்தலைமையிடம் மலைப்புறம் நகரம் ஆகும்.இம்மாவட்டத்தின் பரப்பளவு 3550 கிமீ². 2001 ஆம் ஆண்டின் கணக்கெடுப்பின்படி இம் மாவட்டத்தின் மக்கள்தொகை 3,625,471. மக்கள்தொகை அடர்த்தி, சதுர கிலோமீட்டருக்கு 1,022 பேர். 1969 ஆம் ஆண்டு யூன் மாதம்16 ஆம் தேதி உருவாக்கப்பட்ட இந்த மாவட்டமே கேரளாவில் முசுலிம் பெரும்பான்மையைக் கொண்ட ஒரேயொரு மாவட்டமாகும். \n\nSection::::ஆட்சிப் பிரிவுகள்.\nஇந்த மாவட்டத்தை ஏழு வட்டங்களாகப் பிடித்துள்ளனர்.\n\nதொகுதி மறுசீரமைப்புக்குப் பின் மலைப்புறம் மாவட்டத்துள் அடங்கும் சட்டமன்றத் தொகுதிகள்:\n\nஇந்த தொகுதிகள் மலப்புறம், பொன்னானி ஆகிய இரண்டு பாராளுமன்றத் தொகுதிகளின்கீழ் உள்ளன.\n\nSection::::வைணவத் திருத்தலங்கள்.\n108 வைணவத் திருத்தலங்களில் ஒரு வைணவத் திருத்தலம் இம்மாவட்டத்தில் உள்ளது. அவை:\n"}
{"id": "58598", "url": "https://ta.wikipedia.org/wiki?curid=58598", "title": "திருவனந்தபுரம் மாவட்டம்", "text": "திருவனந்தபுரம் மாவட்டம்\n\nதிருவனந்தபுரம் மாவட்டம் கேரள மாநிலத்திலுள்ள பதினான்கு மாவட்டங்களுள் இதுவும் ஒன்றாகும். திருவனந்தபுரம் நகரத்தில் இதன் தலைமையகம் அமைந்துள்ளது. 2,192 சதுர கிலோமீட்டர் பரப்பளவு கொண்ட இம் மாவட்டத்தின் மக்கள்தொகை, 2001 ஆம் ஆண்டுக் கணக்கெடுப்பின்படி, 3,234,356 ஆகும். இது மக்கள் தொகை அடிப்படையில் கேரளத்தின் இரண்டாவது பெரிய மாவட்டம்.\n\nSection::::ஆட்சிப் பிரிவுகள்.\nஇதை திருவனந்தபுரம், சிறயின்கீழ், நெடுமங்காடு, நெய்யாற்றின்கரை என நான்கு வட்டங்களாகப் பிரித்துள்ளனர். இது 12 மண்டலங்களையும், 78 ஊராட்சிகளையும் கொண்டது.\nதிருவனந்தபுரம், வர்க்கலை, நெய்யாற்றின்கரை, ஆற்றிங்கல், நெடுமங்காடு ஆகியவை நகராட்சிகளாக உள்ளன.\n\nஇந்த மாவட்டத்தின் பகுதிகள் ஆற்றிங்கல், திருவனந்தபுரம் ஆகிய இரண்டு மக்களவைத் தொகுதிகளின்கீழ் உள்ளன. \nகேரள சட்டமன்றத்திற்காக 14 சட்டமன்றத் தொகுதிகளாகப் பிரித்துள்ளனர்.\nஅவை:\n"}
{"id": "58600", "url": "https://ta.wikipedia.org/wiki?curid=58600", "title": "திருச்சூர் மாவட்டம்", "text": "திருச்சூர் மாவட்டம்\n\nதிருச்சூர் மாவட்டம் () கேரள மாநிலத்திலுள்ள பதினான்கு மாவட்டங்களுள் ஒன்று ஆகும். திருச்சூர் நகரத்தில் இதன் தலைமையகம் அமைந்துள்ளது. இது 1949 ஆம் ஆண்டு யூலை 1 ஆம் தேதி உருவாகப்பட்டது. 3,032 சதுர கிலோமீட்டர் பரப்பளவு கொண்ட இம்மாவட்டத்தின் மக்கள்தொகை, 2001 ஆம் ஆண்டுக் கணக்கெடுப்பின்படி, 2,975,440 ஆகும். இத் தொகையில் ஆண்கள் 49%, பெண்கள் 51%. \n\nSection::::ஆட்சிப் பிரிவுகள்.\nதிருச்சூர் மாவட்டத்தை ஐந்து வட்டங்களாகப் பிரித்துள்ளனர்.\n\nஇரிஞ்ஞாலக்குடா, சாவக்காடு, கொடுங்கல்லூர், சாலக்குடி, குன்னங்குளம், குருவாயூர் ஆகிய நகரங்கள் உள்ளன. இந்த மாவட்டத்தில் 17 மண்டலங்களும், 88 ஊராட்சிகளும் உள்ளன.\n\n\n\nSection::::வைணவத் திருத்தலங்கள்.\n108 வைணவத் திருத்தலங்களில் ஒரு வைணவத் திருத்தலம் இம்மாவட்டத்தில் உள்ளது. அவை:\n\n"}
{"id": "58605", "url": "https://ta.wikipedia.org/wiki?curid=58605", "title": "இந்தியாவின் தேசிய மனித உரிமை ஆணையம்", "text": "இந்தியாவின் தேசிய மனித உரிமை ஆணையம்\n\nஇந்தியாவின் தேசிய மனித உரிமை ஆணையம் ஒரு தன்னாட்சி பெற்ற இந்திய அரசாங்கத்தின் ஆணையமாகும். அக்டோபர் 12, 1993 இல் \"மனித உரிமைகள் பாதுகாப்புச் சட்டம், 1993\", (\"டி பி எச் ஆர் ஏ\") இன் கீழ் இவ்வாணையம் நிலைநாட்டப்பெற்றது. பாரிசில் நடைபெற்ற ஐக்கிய நாடுகள் அவை சார்பில் மனித உரிமை பாதுகாப்பு ஆணைய கூட்டத்தில் எடுக்கப்பெற்ற தீமானத்தின் அடிப்படையில் இவ்வாணையம் இந்தியாவில் உருவாக்கப்பட்டது,\n\nSection::::புகார்.\nSection::::புகார்கள் அனுப்புவது.\nதேசிய மனித உரிமை ஆணையத்திற்கு அனுப்பப்படும் புகார்கள் ஆங்கிலம் அல்லது இந்தியிலோ எட்டவாது அட்டவணையில் \nகூறப்பட்டுள்ளபடி மாநில மொழியான தமிழிலும் இருத்தல் வேண்டும். இந்த மொழிகளில் அனுப்படும் புகார்களை ஆணையம் ஏற்றுக் கொள்ளுதல் வேண்டும்.\n\nSection::::ஏற்கப்படாத புகார்கள்.\nகீழ்க்கண்டத் தன்மை கொண்ட புகார்கள் எடுத்த எடுப்பிலேயே தள்ளுபடி செய்திடலாம்.\n\nSection::::ஆய்வு.\nஒவ்வொரு புகாரும் அதன் தன்மைக் குறித்து ஆய்வு செய்யப்பட்டு அதன் படி வகைப்படுத்தப்படுகின்றது. அவற்றை ஒழுங்குபடுத்தியபின் அவற்றை தன்மைக்கேற்ப வழக்குப் பதிவு செய்து அதற்கு பதிவெண் வழங்கப்படுகின்றது.\n\nSection::::காலவரை.\nபுகார்ரைப்பதிவு செய்த நாளிலிருந்து 7 நாட்களுக்கு மிகாமல் ஆணையத்தின் முன் வைக்கவேண்டும். அவசரத் தேவையாக இருப்பின் அவற்றின் அவசரத்தன்மைக் கருதி 24 மணி நேரத்திற்குள் தேசிய அல்லது மாநில மனித உரிமை ஆணையத்தின் முன் வைக்கப்படவேண்டும் என்று வரையறை செய்யப்பட்டுள்ளது.\n\nSection::::ஆக்கமைவு மற்றும் நியமனம்.\nடி பி எச் ஆர் ஏ பிரிவு 3 மற்றும் 4 ன் கீழ் வரையறுத்துள்ளதின்படி இவ்வாணையத்தின் நியமனங்கள் அமைக்கப்பட்டுள்ளன. தேசிய மனித உரிமை பாதுகாப்பு ஆணையத்தின் நியமனங்கள் அதன் சிறப்புக்குழுப் பரிந்துறையின்படி இந்தியக் குடியரசுத் தலைவரால் நியமிக்கப்படுகின்றனர்.\n\nSection::::ஆணையம் அமைந்துள்ள இடம்.\nதேசிய மனித உரிமை ஆணையம் புதுதில்லியில் காப்பர் நிக்கஸ் மார்க், அருகில் பரித்கோட் இல்லத்தில் (அவுஸ்) இயங்குகின்றது. ஆணையத்தை தொலைபேசியில் ஆணுக 011-23385368, எண்ணும், புகார் செய்ய கைபேசி எண்,9810298900 அளிக்கப்பட்டுள்ளன. புகார்கள் 24 மணி நேரமும் பெறப்படும்.\n\nபுகாருக்கு இன்னுமோரு தனி தொலைநகல் எண் 011-23386521 / ஆட்சியர்களை அணுக 23384863,/ புலனாய்வுக்கு 23382734 அளிக்கப்பட்டுள்ளன. மின்னஞ்சல் covdnhrc@nic.in (பொது) / புகாருக்கு jrlaw@nic.in மற்றும் ஆய்வு பிரிவிற்காக resnhrc@nic.in அளிக்கப்பட்டுள்ளன.\n\nSection::::செயல்பாடு.\n\"தேசிய மனித உரிமை ஆணையம்\" 2015 ஆம் ஆண்டு நெல்லையில் பள்ளிகளில் மாணவர்களின் நடவடிக்கை பற்றி மாவட்ட ஆட்சியருக்கு நோட்டீஸ் அனுப்பியது.\n\n"}
{"id": "58607", "url": "https://ta.wikipedia.org/wiki?curid=58607", "title": "தி. வே. சுந்தரம்", "text": "தி. வே. சுந்தரம்\n\nதி. வே. சுந்தரம் அய்யங்கார் (திருக்குறுங்குடி வேங்கராம் சுந்தரம் ஐயங்கார்) (1877 - ஏப்ரல் 28, 1955) T V சுந்தரம் அய்யங்கார் எனப் பரவலாக அறியப்படும் இவர் மற்றும் இந்தியாவின் பெரிய பல்துறை தொழிலகங்களில் ஒன்றான டி.வி. சுந்தரம் அய்யங்கார் அண்ட் சன்சு குழும நிறுவனங்களின் நிறுவனர் ஆவார் . தொடக்கத்தில் வழக்குரைஞராகப் பணியாற்றிய இவர் பின்னாளில் வெற்றிகரமான தொழில் அதிபராக திகழ்ந்தார். அப்போதைய சென்னை மாகாணத்தில் முதன் முதலில் பேருந்து சேவையைத் தொடங்கியவர் இவரே.\n\nSection::::பிறப்பு.\n1877 இல் திருநெல்வேலி மாவட்டத்திலுள்ள திருக்குறுங்குடி என்ற ஊரில் பிறந்தார். முதலில் வழக்குரைஞராகப் பணியாற்றிய இவர், பின் தன் தந்தையின் விருப்பத்திற்கிணங்க இந்திய இரயில்வேயிலும் பின் வங்கியிலும் பணி புரிந்தார் .\n\nSection::::தொழிலதிபராக.\nஇளமையிலேயே தொழிலார்வம் கொண்டிருந்த இவரது ஆர்வத்தை திருவல்லிக்கேணி இலக்கியச் சங்கத்தில் (Triplicane Literary Society - TLS) நடைபெற்ற லாயர் நார்டனின் உரை மேலும் தூண்டியது. (இந்த இலக்கியச் சங்கமே அக்காலத்தில் அமெரிக்காவிற்கு சுவாமி விவேகானந்தரை அறிமுகம் செய்தது)\nஇவர் தன் வங்கி வேலையை விட்டு தொழில் துறைக்கு திரும்பினார் . 1912 இல் மதுரையில் முதலில் பேருந்து சேவையை ஆரம்பித்து தென் இந்தியாவில் சாலைப் போக்குவரத்து துறைக்கு அடித்தளமிட்டார் . 1923 இல் டி.வி. சுந்தரம் அய்யங்கார் அண்ட் சன்சு நிறுவனத்தை நிறுவினார். 1955 இல் அவர் இறந்த சமயத்தில் பல பேருந்துகளையும் சுமையுந்துகளையும் சதர்ன் ரோட்வேசு லிமிட்டட் என்ற நிறுவனத்தின் பெயரில் இயங்கியது . இரண்டாம் உலகப்போர் சமயத்தில் சென்னை மாகாணத்தில் பெட்ரோல் தட்டுப்பாடு ஏற்பட்டது. அதனால் இத்தேவையை ஈடுகட்டும் விதமாக டிவிஎசு கேசு பிளாண்ட்டை வடிவமைத்து உருவாக்கினார். இரப்பர் புதுப்பிப்பு ஆலை, தி மெட்ராசு ஆட்டோ சர்விசு லிமிட்டட், சுந்தரம் மோட்டார் லிமிட்டட் போன்ற நிறுவனங்களை துவங்கினார். தி மெட்ராசு ஆட்டோ சர்விசு லிமிட்டட் 1950 இல் செனரல் மோட்டார்சின் மிகப்பெரிய வினியோக உரிமையை கொண்டிருந்தது. இவருக்கு 5 மகன்கள் 3 மகள்கள் உண்டு. 5 மகன்களும் தந்தைக்கு உதவியாக தொழிலில் இறங்கினர். மூத்த மகன் துரைசாமி இளவயதிலேயே இறந்து விட்டார். மற்ற 4 மகன்கள் தி. சு. இராசம், தி. சு. சந்தானம், தி. சு. சீனிவாசன், தி. சு. கிருட்டிணன் ஆகியோர் தொழிலுடன் ஒருங்கிணைந்தார்கள். அவர்கள் நான்கு பிரிவுகளை தனித்தனியாக நிர்வகித்தாலும் அனைவரும் டிவிஎசு என்ற ஒரே பெயரின் கீழேயே இயங்குகிறார்கள் . சுந்தரம் அய்யங்கார் உருவாக்கிய இக்குழுமத்தின் விற்பனை அளவு 1 பில்லியன் அமெரிக்க டாலர் மற்றும் ஊழியர்களின் எண்ணிக்கை 40000 என்றும் நிறுவனம் தெரிவிக்கிறது.\n\nSection::::வாழ்க்கை.\nசுந்தரம் அய்யங்கார் முற்போக்குச் சிந்தனை கொண்டவர். இளம்வயதில் கைம்பெண்ணான தன் மகள் தி. சு. சௌந்தரத்துக்கு மகாத்மா காந்தியின் ஆசியுடன் மறுமணம் செய்து வைத்தார் . தி. சு. சௌந்தரம் இந்திய விடுதலைப் போரில் தன்னை ஈடுபடுத்திக்கொண்டார். இந்திய அரசு தி. சு. சௌந்தரத்தின் அஞ்சல் தலையை வெளியிட்டு அவரை பெருமைப்படுத்தியது .\n\nவெற்றிகரமான தொழிலதிபராக விளங்கிய இவர் கலைகளையும் ஆதரித்தார். தான் ஓய்வு பெற்று வணிகத்தை தன் மகன்களிடம் ஒப்படைத்ததைக் கண்டு இராசகோபாலாச்சாரி இவரைப் பாராட்டினார் . ஏப்ரல் 28, 1955 இல் அதிகாலையில் கொடைக்கானலில் உள்ள தன் வீட்டில் இறந்த போது இவரது வயது 78. இவரைப் பெருமைப்படுத்தும் விதத்தில் வெண்கலமும் பளிங்கும் கொண்ட இவரின் மார்பளவு உருவச்சிலை மதுரையில் ஆகஸ்டு 7, 1957 இல் அந்நாள் மத்திய வணிக அமைச்சரால் திறந்து வைக்கப்பட்டது..\n\n"}
{"id": "58620", "url": "https://ta.wikipedia.org/wiki?curid=58620", "title": "துருகானினி", "text": "துருகானினி\n\nதுருகானினி அல்லது ட்ரூகாணினி அல்லது துருகர்நானர் (\"Truganini\" அல்லது \"Trugernanner\", 1812 - மே 8, 1876) என்பவர் தாஸ்மேனிய நாட்டின் தொன்மையான பழங்குடி இனத்தின் கடைசிப் பெண் ஆவார். திராவிட இனத்தோடு நெருங்கிய தொடர்பு கொண்ட இவரது இனம் கிபி 1800 வாக்கில் அந்நாட்டில் குடியேறத்தொடங்கிய ஆங்கிலேயர்களால் அழியத்தொடங்கியது. மிருகங்களை போல துப்பாக்கி முனையில் இவர்களை வேட்டையாடிய ஆங்கிலேயர்கள், அதற்கு 'கறுப்பனை பிடித்தல்' (Black Catching) என்றும் பெயர் வைத்தனர். இவ்வாறான கொடூரங்களால் சுமார் 5000 வரை இருந்த இவர்களது எண்ணிக்கை 1830 ஆம் ஆண்டு 75-ஆக குறைந்தது. இவர்களில் கடைசியாக மிஞ்சியது துருகானினி மட்டுமே. இவரும் 1876-ம் ஆண்டு சிறையிலேயே இறந்தார். இவரோடு தாஸ்மேனிய பழங்குடி இனம் முழுமையாக அழிந்தது.\n\nSection::::ஆங்கிலேய ஆக்கிரமிப்புக்கு முன்.\nதாஸ்மேனிய பழங்குடிகள் இந்திய-திராவிட இனத்தை சேர்ந்தவர்கள். இவர்கள் சுமார் 40,000 ஆண்டுகளுக்கு முன்பு ஆஸ்திரேலிய கண்டத்திலிருந்து இங்கு வந்து குடியேரியவர்கள். அதன் பிறகு சுமார் 10.000 ஆண்டுகளுக்கு முன் ஆஸ்திரேலியா, தாஸ்மேனிய ஆகியவற்றை இணைத்த நிலமானது கடல் நீரில் மூழ்கிவிட்டது. இதன் பிறகு மற்ற உலகிலிருந்து தனிமைப்படுத்தப்பட்ட இவர்கள், நாகரீக வளர்ச்சி பெறாதவர்களாக வளர்ந்தனர். விவசாயம், ஆடு மாடு வளர்ப்பு, தற்காப்பு போன்ற எதையும் இவர்கள் அறிந்திருக்கவில்லை. இவர்களின் கடைசி பரம்பரையிலேயே துருகானினி வந்தார்.\n\nSection::::ஆங்கிலேய ஆக்கிரமிப்புக்கு பின்.\nஇதன் பிறகு சுமார் 1800 வாக்கில் ஆங்கிலேயர்கள் தாஸ்மேனிய நாட்டில் வந்து குடியேறினார்கள். தாஸ்மேனியாவை ஒரு வெள்ளை மக்களின் தேசமாக மாற்ற எண்ணிய இவர்கள், அங்கு வாழ்ந்த பழங்குடி மக்களை கொல்லத்துவங்கினர். இதன் பிறகு கி.பி 1828-ம் ஆண்டு அங்கு ஆளுனராக நியமிக்கப்பட்ட ஜோர்ஜ் ஆர்தர் என்பவன்., பழங்குடி மக்களை கொல்வதை சட்டமாக்கினான். இதன் படி ஆண், பெண்களை கொல்பவர்களுக்கு 3 இங்கிலாந்து பவுண்டும், குழந்தைகளை அடிமைப்படுத்தி கொண்டு வருபவர்களுக்கு ஒரு இங்கிலாந்து பவுண்டும் ஊக்கத்தொகையாக கொடுக்கப்பட்டது. 'கறுப்பனை பிடித்தல்' (Black catching) என்ற இந்த சட்டத்திற்குப் பிறகு அநேகமாக அனைத்து வெள்ளையர்களும் கையில் துப்பாக்கியுடன் காட்டிற்குள் நுழைந்தனர். கண்ணில் பயத்துடன் குடும்பம் குடும்பமாக தப்பியோடிய பழங்குடிகளை, மிருகங்களைப் போல வேட்டையாடினர். எந்த விதமான தற்காப்பு கலைகளையும் அறிந்திராத இவர்கள், வெள்ளையர்களின் துப்பாக்கிக்கு மொத்த மொத்தமாக பலியாகினர். இதன் காரன்மாக 1800 வாக்கில் சுமார் 5000 வரை இருந்த இவர்களின் மக்கள் தொகை, முப்பதே ஆண்டுகளில் வெறும் 75-ஆக சுருங்கியது. அடிமையாக இருந்த குழந்தைகள் அனைவரும் இறந்துவிட்டனர். இதற்குள் எழுந்த உலக எதிர்ப்பின் காரணமாக எஞ்சிய 72 ஆண்களும் 3 பெண்களும் சிறையில் அடைக்கப்பட்டனர். இவர்களில் துருகானினியும் ஒருவர். இவர்களும் சரியான முறையில் உணவும், தண்ணீரும் கொடுக்கப்படாமல் கொடுமைப்படுத்தப்பட்டனர். இதன் காரணமாக 1869-ல் துருகானினியுடன் சேர்த்து இரண்டு பெண்களும் ஒரு ஆணுமே மிஞ்சினர். \nஇது வெளியுலகிற்குத் தெரிந்தவுடன் இங்கிலாந்து நாட்டில் இருந்து வந்த மருத்துவர்கள் இவர்களை பரிசோதனை என்ற பெயரில் கொடுமைப்படுத்தத் தொடங்கினர். மேலும் இதற்குள் இறந்த அந்த ஒரு ஆண் மற்றும் ஒரு பெண்ணின் உடலையும் கூறுபோட்டனர். இதையெல்லாம் கண்ட துருகானினி தான் இறந்த பிறகு தனது உடலை இவ்வாறு கூறுபோட வேண்டாம் எனவும், தங்கள் வழக்கப்படி கடலில் புதைத்து விடும் படியும் கேட்டுக்கொண்டார். இதன் பிறகு 1876-ல் உடல் நலிந்த நிலையில் துருகானினி மரணமடைந்தார்.\n\nSection::::இறப்பிற்குப் பின்.\nதுருகானினி இறந்தப்பின் அவரின் கோரிக்கையை நிராகரித்த வெள்ளையர் அரசாங்கம் அவரை காட்டின் ஒரு மூலையில் புதைத்தது. பின்பும் இவரின் எலும்புக்கூட்டை தோண்டியெடுத்த வெள்ளையர் அரசு, தாஸ்மேனிய தேசிய அருங்காட்சியகத்தில் 'தாஸ்மேனிய கடைசி பழங்குடிப்பென்' என்ற பெயரில் காட்சிக்காக வைத்தனர். இதை உலக மக்கள் எதிர்த்த நிலையில் துருகானினியின் எலும்புக்கூட்டை அருங்காட்சியகத்தின் மற்றொரு அறையில் வைத்துப் பூட்டினர்.\n\nSection::::இறுதியடக்கம்.\nஇதன் பிறகு துருகானினி இறந்து சரியாக ஒரு நூற்றாண்டு ஆகிய பின்னர் 1976-ம் ஆண்டு தாஸ்மேனியாவில் திரண்ட துருகானினியின் ஆதரவாளர்கள், அருங்காட்சியகத்தின் காவலை மீறி உள்ளே நுழைந்து துருகானினியின் எலும்புக்கூட்டை மீட்டனர். பின் இதனை சகல மரியாதைகளுடன் தகனம் செய்த இவர்கள், சாம்பலை அவரின் ஆசைப்படியே கடலில் கரைத்தனர்.\n\n\n\n"}
{"id": "58622", "url": "https://ta.wikipedia.org/wiki?curid=58622", "title": "நங்க பர்வதம்", "text": "நங்க பர்வதம்\n\nநங்க பர்பத், இமயமலைத் தொடரின் மகாலங்கூர் இமால் என்னும் துணைத் தொடரில் உள்ள ஒரு மலை ஆகும். இது பாகிசுத்தானால் நிர்வகிக்கப்படும் காசுமீரின் அசுத்தோரே மாவட்டத்தில் சிந்து நதிக்குச் சற்றுத் தெற்கில் அமைந்துள்ளது. 8,126 மீட்டர்கள் (26,660 அடிகள்) உயரம் கொண்ட இது உலகின் ஒன்பதாவது உயரமான மலை. 1953 ஆம் ஆண்டு யூலை 8 ஆம் நாள் செருமனி, ஆசுத்திரியா ஆகிய நாடுகளைச் சேர்ந்த மலையேறும் குழுவினரின் ஒருவரான ஏர்மன் புல் என்பவர் முதன் முதலாக இதன் உச்சியை அடைந்தார்.\n\n\n"}
{"id": "58626", "url": "https://ta.wikipedia.org/wiki?curid=58626", "title": "இழைமணிகளின் டி ஆக்சி-ரைபோநியூக்லியிக் காடி", "text": "இழைமணிகளின் டி ஆக்சி-ரைபோநியூக்லியிக் காடி\n\nஇழைமணிகளின் டி ஆக்சிரிபோநூக்லியிக் காடி என்பது இழைமணிகளுக்கு உள்ளே அமைந்திருக்கும் டி ஆக்சிரிபோநியூக்லியிக் காடியாகும். இதை ஆங்கிலத்தில் (Mitochondrial DNA, \"மைட்டோக்கோன்றியல் டிஎன்ஏ\") அல்லது சுருக்கமாக mtDNA (என்று குறிப்பிடுவர். இதனை மாரரிட் எம். கே. நாசு, சில்வேன் நாசு (Margit M. K. Nass and Sylvan Nass) ஆகியோர், 1963 இல் எதிர்மின்னி நுண்ணோக்கியின் உதவியாலும், எல்லென் ஆசல்புருன்னெர் (Ellen Haslbrunner), ஆன்சு டுப்பி (Hans Tuppy), காட்பிரீடு இழ்சாட்சு (Gottfried Schatz) என்பவர்கள்.1964 இல் தூய்வெய்திய உயிர்வேதிக் கரைசல் தேர்வுகளின் வடிவுகளின் வழியும் கண்டுபிடித்தார்கள்.\n\nஓர் உயிரணுவின் உட்கருவில் உள்ள டிஎன்ஏவும் இழைமணி டிஎன்ஏ வும் வெவ்வேறு வகையில் தோற்றம்பெற்று வளர்ச்சி அடைந்ததாக எண்ணுகிறார்கள். இழைமணி டிஎன்ஏ-க்கள் (mtDNA) இன்றுள்ள யூக்கார்யோடிக் உயிரணுக்களின் முன்னுயிர் வடிவங்களால் சூழப்பட்டிருந்த பாக்டீரியாவின் வட்ட மரபணுச்சரங்களில் இருந்து வந்ததாகக் கருதுகின்றனர். ஒவ்வொரு இழைமணியிலும் (mitochondion) ஏறத்தாழ 2 முதல் 10 வரை இழைமணி டிஎன்ஏ படிகள் (பிரதிகள்) இருப்பதாக மதிப்பிட்டிருக்கிறார்கள்.\n\nஇன்றுள்ள உயிரினங்களில் உள்ள இழைமணிகளில் காணப்படும் பெரும்பான்மையான புரதங்களை உருவாக்கத் தேவையான குறியீடுகள் உட்கரு டிஎன்ஏவில் உள்ளன. \nஇழைமணிகளின் டி ஆக்சிரிபோநியூக்லியிக் காடி மரபணு சடுதி மாற்றம் போன்ற நிகழ்வுகளால் சேதம் அடையாது, ஆதலால் ஓர் இனம் தோன்றிய காலத்தை இதைக் கொண்டு எளிதாக கண்டுபிடிக்க இயலும்.\n"}
{"id": "58627", "url": "https://ta.wikipedia.org/wiki?curid=58627", "title": "அன்னபூர்ணா 1", "text": "அன்னபூர்ணா 1\n\nஅன்னபூர்ணா 1, இமயமலைத் தொடரின் நேபாளம் நாட்டில் அன்னபூர்ணா என்னும் துணைத் தொடரில் உள்ள ஒரு மலை ஆகும். 8,091 மீட்டர்கள் (26,545 அடிகள்) உயரம் கொண்ட இது உலகின் பத்தாவது உயரமான மலை. 1950 ஆம் ஆண்டு யூன் 3 ஆம் தேதி பிரான்சு நாட்டைச் சேர்ந்த மலையேறும் குழுவைச் சேர்ந்த மொரிசு ஏர்சொக்கும் லூயிசு லாச்செனலும் முதன் முதலாக இதன் உச்சியை அடைந்தனர்.\n\n\n"}
{"id": "58628", "url": "https://ta.wikipedia.org/wiki?curid=58628", "title": "தமிழ்நாடு மாநில மனித உரிமை ஆணையம்", "text": "தமிழ்நாடு மாநில மனித உரிமை ஆணையம்\n\nதமிழ்நாடு மாநில மனித உரிமை ஆணையம் ஏப்ரல் 17, 1997\nஆம் ஆண்டு மாநில அதிகாரத்தின் கீழ் \"பிரிவு-21 \" இன் \"மனித உரிமைப் பாதுகாப்புச் சட்டம், 1993,\" இன்படி கட்டமைக்கப்பட்டது. இதன்படி மாநில மனித உரிமை ஆணையம் அமைக்கப்பட்டுள்ள ஒரு சில இந்திய மாநிலங்களில் தமிழ்நாடும் ஒன்று. இவ்வாணையம் தன்னாட்சி பெற்ற அமைப்பாகும்.\n\nSection::::செயற்பாடுகள்.\nமாநில மனித உரிமை ஆணையத்தின் (எஸ் எச் ஆர் சி) \"பிரிவு 12\" ன்படி அதன் செயற்பாடுகள் அதிக முக்கியத்துவம் வாய்ந்த நீட்சியுடன் மனித உரிமைகளை பாதுகாக்கும் வகையில் வரையறுக்கப்பட்டுள்ளன. (தேசிய மனித உரிமை ஆணையத்தைப் போன்றே இதன் செயற்பாடுகளும் அமைந்துள்ளன.)\n\nSection::::65/1 சாலை மற்றும் கால்வாய் ஆக்கிரமிப்பு புங்காம்பாடி ஆரணி வட்டம் திருவண்ணாமலை மாவட்டம் தமிழ்நாடு.\nSection::::புகார்கள் அனுப்புவது.\nதமிழ்நாடு மாநில மனித உரிமை ஆணையத்திற்கு அனுப்பப்படும் புகார்கள் ஆங்கிலம் அல்லது இந்தியிலோ எட்டவாது அட்டவணையில் \nகூறப்பட்டுள்ளபடி மாநில மொழியான தமிழிலும் இருத்தல் வேண்டும். இந்த மொழிகளில் அனுப்பபடும் புகார்களை ஆணையம் ஏற்றுக் கொள்ளுதல் வேண்டும்.\n\n\nSection::::ஏற்கப்படாத புகார்கள்.\nகீழ்க்கண்டத் தன்மை கொண்ட புகார்கள் எடுத்த எடுப்பிலேயே தள்ளுபடி செய்திடலாம்.\n\nSection::::ஆய்வு.\nஒவ்வொரு புகாரும் அதன் தன்மைக் குறித்து ஆய்வு செய்யப்பட்டு அதன் படி வகைப்படுத்தப்படுகின்றது. அவற்றை ஒழுங்குபடுத்தியபின் அவற்றை தன்மைக்கேற்ப வழக்குப் பதிவு செய்து அதற்கு பதிவெண் வழங்கப்படுகின்றது.\n\nSection::::காலவரை.\nபுகாரைப்பதிவு செய்த நாளிலிருந்து 7 நாட்களுக்கு மிகாமல் ஆணையத்தின் முன் வைக்கவேண்டும். அவசரத் தேவையாக இருப்பின் அவற்றின் அவசரத்தன்மைக் கருதி 24 மணி நேரத்திற்குள் தேசிய அல்லது மாநில மனித உரிமை ஆணையத்தின் முன் வைக்கப்படவேண்டும் என்று வரையறை செய்யப்பட்டுள்ளது.\n\nSection::::புலன் விசாரணை.\nஆணையமானது தனது 14 வது பிரிவின் சட்டத்தில் வகைசெய்யப்பட்டுள்ளவறு அதனுடைய புலன் விசாரணையை மேற்கொள்ளுமாறு மாநில அரசின் புலனாய்வுக்கு உத்தரவிடும். இதன்படி அமைக்கப்பட் குழுவினர் ஆணையத்திற்காக புலனாய்வை மேற்கொண்டு அதன் அறிக்கையை ஆணையத்தின் முன் சமர்ப்பிப்பர். குறிப்பிட்ட காலவரைக்குள் புலனாய்வை முடிக்கவில்லையெனில் மேற்கொண்டு முடிவுகளுக்காக காரணங்களை ஆணையத்தின் முன் சமர்ப்பிக்கவேண்டும்.\n\nSection::::மனித உரிமை நீதிமன்றங்கள்.\n மனித உரிமைகள் மீறப்பட்டதிலிருத்து எழும் குற்றச் செயல்களை விரைந்து விசாரணை செய்ய ஏதுவாக மாநில அரசால் உயர் நீதிமன்ற தலைமை நீதிபதியின் ஒருங்கிணைவுட்ன சிறப்பு நீதிமன்றங்கள் அமைக்க சட்டம் வழிவகை செய்துள்ளதின்படி அமைக்கபெற்ற சிறப்பு நீதிமன்றங்கள் இவ்வழக்குகளை விசாரணை செய்யும். சிறப்பு மனித உரிமையியல் நீதிமன்றங்கள் என இந்நீதிமன்றங்கள் அழைக்கப்படும். சிறப்பு அரசு குற்றத்துறை வழக்குரைஞர் அரசின் சார்பில் இவ்வழக்குகளை மேற்கொள்வார்.\n\nSection::::மாநில மனித உரிமை ஆணைய நியமனங்கள்.\nபிரிவு 21 இல் கூறப்பட்டுள்ளதின்படி \"அரசு ஆணை 1465 14\"66 பொதுமக்கள் (ச&ஒ) துறை, \"நாள் 20.12.1996\" இல் கட்டமைக்கப்பெற்ற மாநில மனித உரிமை ஆணையத்தின் உறுப்பினர்கள் பின்வருமாறு நியமனம் செய்யப்படுகின்றனர்-;\nமாநில மனித உரிமை பாதுகாப்பு ஆணையத்தின் நியமனங்கள் அதன் சிறப்புக்குழுப் பரிந்துறையின்படி மாநில ஆளுநரால் நியமிக்கப்படுகின்றனர்.\n\nSection::::பெண்கள் உரிமை.\nஇந்திய அரசியலமைப்பு ஏற்றத்தாழ்வற்ற சமத்துவம் மற்றும் பெண்களுக்கான சிறப்பு சலுகைகளுக்கும் உத்திரவாதம் அளித்துள்ளது. (இந்திய அரசியலமைப்பின் விதிகள் 14, 15, 16) இது தவிர அரசாங்கமும் பெண்கள் நலனுக்கான பல சமூகநலச் சட்டங்களையும் நிறைவேற்றியுள்ளது.\n\nSection::::பெண்களுக்கான தொழிலாளர் சட்டங்கள்.\nபணிக்குச் செல்லும் பெண்களின் பாதுகாப்பிற்காக இந்திய அரசு பெண்களுக்கான தொழிலாளர் பாதுகாப்புச் சட்டங்களை இயற்றி நடைமுறைப்படுத்தியுள்ளது.\n\nSection::::குழந்தைகள் உரிமை.\nகுழந்தைகளை நலனே நாட்டின், சமுதாயத்தின் நலனாகும். இந்தியக் குழந்தைகள் கீழ்க்கண்ட உரிமைகளைப் பெற தகுதியுடையவர்களாவர்-;\n\nSection::::குழந்தைகள் சட்டம்.\n1960 இல் இந்திய அரசு குழந்தைகள் சட்டத்தை இயற்றியது, 1974 இல் இந்திய அரசு குழந்தைகளிக்கான தேசியக் கொள்கையை வெளியிட்டது. குழந்தைகள் இளம் வயதில் குற்றங்கள் செய்வதை தடுத்து அந்தக் குழந்தைகளின் பாதுகாப்பிற்காக 1986 இல் மத்திய அரசு குழந்தைகள் நீதிச் சட்டத்தை இயற்றியது.\n\nகுழந்தைகள் சட்டம் வலியுறுத்துவன-;\n\n\nSection::::குழந்தைத் தொழிலாளர்கள் நிலை.\nகுழந்தைத் தொழிலாளர் பிரச்சினை என்பது உலகாளாவியப் பிரச்சினையாகும். 14 வயதுக்குட்பட்டவர்களை யாவரும் குழந்தைகள். 14 வயத்க்குட்பட்ட எந்தவொரு குழந்தையையும் தொழிற்சாலைகளில் பணியில் நியமிக்கக் கூடாது என்று அதிகாரப்பூர்வமாக இந்திய அரசு அறிவித்துள்ளது என்றாலும் இந்திய அளவிலும் உலகளவிலும் இன்றளவும் குழந்தைகள் பணிகளில் அமர்த்தப்படுகின்றனர் நிதர்சனமான உண்மை.\n\nஉலகளவில் பல இலட்சம் குழந்தைகளின் கரங்கள் தீப்பெட்டித் தொழிற்சாலைகள், மோட்டார் பணிமனைகள், சுரங்கத் தொழில்கள், விசைத்தறிப் பட்டறைகள், உணவு விடுதிகள், செங்கற் சூலைகள், பட்டாசுத் தொழிற்சாலைகள் ஆகியவற்றில் பயன்படுத்தப்படுகின்றன. சிலர் பிச்சை எடுப்பதில் ஈடுபடுத்தப்படுகின்றனர். ஏழ்மை, கல்லாமை, சூழ்நிலைகள், மனக்குழப்பங்கள் ஆகியவை குழந்தைகளைத் தொழிலாளர் என்ற நிலைக்கு தள்ளுவதற்கு வழி செய்கின்றன.\n\nSection::::குழந்தை தொழிலாளர்கள்.\nபெற்றோர்களின் சமூகப் பொருளாதார சூழ்நிலைக் காரணமாக ஒவ்வொரு ஆண்டும் லட்சக்கணக்கான குழந்தைகள் கைவிடப்படுகின்றனர் என்று மதிப்பிடப்பட்டுள்ளது. உலகளவில் 75 கோடி குழந்தைத் தொழிலாளர்கள் உள்ளனர். 103 கோடி இந்திய மக்களில் 5 வயது முதல் 14 வயதுக்குட்பட்ட குழந்தைகள் சுமார் 18.55 கோடி பேர் உள்ளதாக மதிப்பிடப்பட்டுள்ளது.\n\nSection::::ஐ.நா வின் குழந்தைகள் உரிமை பாதுகாப்பு.\nஐ.நா வின் துணை அமைப்பான உலகத் தொழிலாளர்கள் அமைப்புகள் மற்றும் ஐக்கிய நாடுகள் குழந்தைகள் நிதியம்\nஆகிய அமைப்புகள் அரசு சாரா தொண்டு நிறுவனங்களுடன் இணைந்து உலகம் முழுவதும் உள்ள பாதிக்கப்பட்ட குழந்தைகளின் நலன்களைப் பாதுகாக்கத் தேவையான நடவடிக்கைகளை மேற்கொள்கின்றன.\n\nSection::::மனித உரிமை மீறல் குற்றச்சாட்டுக்கள்.\nSection::::காவல்துறைக்கெதிரான குற்றச்சாட்டுகள்.\nமனிதவுரிமை மீறல்கள் அதிகம் நடைபெறுவதாக கூறப்படும் துறைகளில் காவல் துறையும் ஒன்று. அவற்றுக்கெதிராக கூறப்படும் குற்றச்சாட்டுகள்-;\n\n\nசிறைத்துறையினர் மீதும் குற்றசாட்டுகளாக சரியாக உண்வு கொடுக்காதது, பிணைக் கைதிகள் மரணம் (லாக் அப் டெத்), சரியான மருத்துவ சிகிச்சை தராதது போன்ற மனிதவுரிமை மீறல் குற்றச்சாட்டுக்கள் எழுகின்றன.\n\nகாவல்துறையினர் மீது கூறப்படும் பெரும்பான்மையான புகார்கள் அவர்கள் கொடுமையாக நடந்து கொள்வதைப் பற்றியும் கடுஞ்சொற்கள், வசை மொழிகள் உபயோகிப்பது பற்றியுமே மக்களால் எழுப்பப்படுகின்றன.\n\nஎன்று முன்னாள் தமிழ்நாடு மாநில மனித உரிமை ஆணைய உறுப்பினரான திரு.கே. நடராஜ் இ.கா.ப (ஏ.டி.ஜி.பி) \nகுறிப்பிட்டுள்ளார். தற்பொழுது தமிழக சிறைத்துறை இயக்குநாராக பொறுப்பு வகிக்கின்றார் என்பது குறிப்பிடத்தக்கது.\n\nSection::::ஐ.நா வின் மனித உரிமை விதிகள்.\n20 ஆம் நூற்றாண்டின் துவக்கத்தில் இம்மனிதவுரிமைகள் மறுக்கப்பட்டன. அதனால் இதை ஏற்படுத்தும் பொறுப்பு ஐ.நா அவைக்கு ஏற்பட்டது. 1945 இல் டிசம்பர் 24 இல் ஐ.நா அவை ஏற்பட்டவுடன் அமைக்கப்பட்ட குழுவின் முன் இப்பொறுப்பு ஒப்படைக்கப்பட்டது. அக்குழுவினரால் உருவாக்கப்பட்டு பரிந்துரைக்கப்பட்ட விதிகள், மனித உரிமைகளைப் பாதுகாப்பதற்காகவும், பன்னாடுகளுக்கும் பொருந்துவனவாகவும் அமைந்திருந்தது.\n\n1948 ஆம் ஆண்டு ஐ.நா வினால் அமைக்கப்பட்ட சிறப்புக்குழுவினால் பரிந்துரைக்கப்பட்ட மனித உரிமைகள் டிசம்பர் 10 அன்று பிரகடனப்படுத்தப்பட்டது. அந்த தினத்தையே \n\n"}
{"id": "58629", "url": "https://ta.wikipedia.org/wiki?curid=58629", "title": "கசெர்பிரம் 1", "text": "கசெர்பிரம் 1\n\nகே5 அல்லது மறைந்துள்ள முகடு எனவும் அழைக்கப்படும் கசெர்பிரம் 1, பாகிசுத்தனுக்கும், சீனாவுக்கும் இடையிலான எல்லையில் அமைந்துள்ள ஒரு மலையாகும். இது உலகின் 11 ஆவது உயரமான மலை. இமயமலைத் தொடரின் காராக்கோரம் பகுதியில் இது அமைந்துள்ளது. \"மின்னும் சுவர்\" என்னும் பொருள் கொண்ட இப் பெயர் மிகவும் தெளிவாகத் தெரிவதும், அருகில் அமைந்துள்ளதுமான கசெர்பிரம் IV மலையின் தோற்றத்தைத் தழுவி ஏற்பட்டதாகக் கருதப்படுகிறது.\n\n\n"}
{"id": "58631", "url": "https://ta.wikipedia.org/wiki?curid=58631", "title": "பல்சான் காங்ரி", "text": "பல்சான் காங்ரி\n\nஅகல முகடு அல்லது கே3 எனவும் அறியப்படும் பல்சான் காங்ரி, உலகின் 12 ஆவது உயரமான மலையாகும். சீனாவுக்கும், பாக்கிசுத்தானுக்கும் இடையிலான எல்லையில், கே2 என அழைக்கப்படும் மலையில் இருந்து 8 கிலோமீட்டர்கள் (5 மைல்) தொலைவில் இது அமைந்துள்ளது. கே 2 க்கு அருகில் இருந்ததால் இது கே 3 எனப் பெயரிடப்பட்டது பின்னர் இதன் முகடு 1 1/2 கிலோமீட்டர்கள் நீளமாக இருப்பதைக் கண்டு இதனை \"அகல முகடு\" என அழைக்கலாயினர்.\n\n\n"}
{"id": "58636", "url": "https://ta.wikipedia.org/wiki?curid=58636", "title": "கசெர்பிரம் II", "text": "கசெர்பிரம் II\n\nகே4 எனவும் அழைக்கப்படும் கசெர்பிரம் II உலகின் 13 ஆவது உயரமான மலையாகும். இது பாகிசுத்தானுக்கும், சீனாவுக்கும் இடையிலான எல்லையில் அமைந்துள்ளது. இது இமயமலைத் தொடரின் காராக்கோரம் தொடரில் ஒரு பகுதியாக உள்ளது. 1956 ஆம் ஆண்டில், ஆசுத்திரிய மலையேறும் குழுவைச் சேர்ந்த பிரிட்சு மொராவெக், சோசப் லாச், ஆன்சு விலென்பார்ட் ஆகியோர் முதன் முதலான இதன் உச்சியை அடைந்தனர்.\n\n\n"}
{"id": "58656", "url": "https://ta.wikipedia.org/wiki?curid=58656", "title": "மிகப்பெரிய உயிரினங்கள்", "text": "மிகப்பெரிய உயிரினங்கள்\n\nமிகப்பெரிய உயிரினங்கள் கனவளவு, திணிவு, உயரம், நீளம் போன்ற பல்வேறு அளவீடுகள் கொண்டு வரையறுக்கப் படுகின்றன. சில உயிரினங்கள் இணைந்து பேருயிரினமாக காணப்படும் நிலையில் அவை பெரிய உயிரினமாக வகைப்படுத்தப்பட மாட்டது. எடுத்துக்காட்டாக உலகின் மிகப்பெரிய பவளத்திட்டான பெரும் தடுப்புப் பவளத்திட்டு பல உயிரினங்களின் கூட்டாகும், எனவே அது மிகப்பெரிய உயிரினமாக வகைப்படுத்தப்படவில்லை.\n\nஎசுப்பன் மரங்கள் ஒரு தாய்த்தாரவத்திலிருந்து வரும் வேரிலிருந்தே தோன்றுகின்றன. ஒருகுழு எசுப்பன் மரங்கள் தரைக்கடியில் ஒரே இணைக்கப்பட்ட வேர்த்தொகுதியையே கொண்டிருக்கும். இவ்வாறு தரைக்கடியில் இணைக்கப்பட்ட மிகப்பெரிய எசுப்பன் தோப்பு ஐக்கிய அமெரிக்காவின் யூட்டா மாநிலத்தில் காணப்படும் பண்டோ மரமாகும். சில அறிஞ்சர்களின் கருத்துப்படி இது திணிவு அல்லது கனவளவின் படி உலகின் மிகபெரிய உயிரினமாகும். இது மொத்தமாக 0.43 சதுர கிலோமீட்டர் (km²) (106 ஏக்கர்) பரப்பளவை அடைக்கிறது. இதன் மதிப்பிடப்பட்ட நிறை 6000 தொன்னாகும்.\n\nஐக்கிய அமெரிக்காவின் ஒரிகன் மாநிலத்தில் அமிந்துள்ள மெல்லர் தேசியக் காட்டில் காணப்படும் இராட்சத பூஞ்சான் இனமான தேன் காளான் (Armillaria ostoyae) 8.9 சதுர கிலோமீட்டர் (km²) (2,200 ஏக்கர்) பரப்பளவைக் கொண்டுள்ளதாக கணிக்கப்பட்டுள்ளது. இதன்படி இதுவே பரப்பளவின் படி உலகின் மிகப்பெரிய உயிரினமாகும். இதை ஒரு தனி உயிரினமா அல்லது பேருயிரினாம என்பதில் கருத்து வேறுபாடு உள்ளது. சில சோதனைகளின் அடிப்படையில் இது ஒரே மரபணுவைக் கொண்டுள்ளது எனினும் , தேன்காளானின் பூஞ்சை (mycelium) இணைக்கப்பட்ட ஒன்றாக இல்லாவிடில் இது தனிப்பட்ட பல பூஞ்சைகளின் குத்துச்செட்டு குடியிருப்பாகவே (clonal colony) கருதலாம்.தேன்காளானை குத்துச்செட்டு குடியிருப்பாக கருதுமிடத்து, நடுநிலக் கடலில் பெலரிக் தீவுகளுக்கு அண்மையில் கண்டறியப்பட்டுள்ள 8 கிலோமீட்டர் (km) (4.3 மைல்) நீளமான கடல் நிலைதிணையொன்றின் (Posidonia oceanica) குத்துச்செட்டு குடியிருப்பொன்று தேன்காளானை குத்துச்செட்டு குடியிருப்பை விட பெரியதாகும்.\n\nSection::::மிகப்பெரிய தாவரம்.\nபல்-தண்டு மரங்களை தவிர்த்துப் பார்க்குமிடத்து ஜெனரல் சேர்மன் (General Sherman) என அழைக்கப்படும் 1,487 m3 (52,500 cu ft) கனவளவைக் கொண்ட இராட்சத செகொயா மரம் கனவளவின் படி பெரிய உயிரினமாக கருதப்படலாம். 83.8 மீட்டர் (m) (275 அடி) உயரமான இந்த மரத்தின் தண்டு மாத்திரம் 1,800 தொன் எடையைக் கொண்டுள்ளதாக கணிக்கப்பட்டுள்ளது. ஆகக் குறைந்தது 2,500 கன மீட்டர் (m3) (88,000 கன அடி) கனவளவையும் 3,300 தொன் எடையையுடைய தண்டைக் கொண்ட லின்சீ கிரீக் என்றழைக்கப்பட்ட இராட்சத செகொயா மரமே இது வரை அளவிடப்பட்ட மிப்பெரிய தனித் தண்டு மரமாகும். இது 1905 ஆம் ஆண்டு புயலின்போது தரையில் வீழ்ந்தது.\n\nSection::::மிகப்பெரிய விலங்கு.\nகனவளவு, எடையின் படியான மிகப்பெரிய விலங்கு தற்போது அருகிய இனமான நீலத்திமிங்கிலமாகும். நீலத்திமிங்கிலம் ஒன்றின் அளவிடப்பட்ட கூடிய நீளம் 33.58 மீட்டர் (110.2 அடி)யும் கூடிய நிறை 210 அமெரிக்க தொன்களுமாகும் (கர்ப்பமான திமிங்கிலம்). ஆப்பிரிக்க யானைகளின் களிறுகளே தரையில் வாழும் விலங்குகளின் மிகப்பெரியவாகும்.பின்வரும் அட்டவணை முதல் பத்து மிகப்பாரமான விலங்குகளைப் பற்றியது:\n\nSection::::மிகப்பெரிய நிலவாழ் விலங்கு.\nஒரு குறித்த களிறு ஒன்று 12,272 கிலோகிராம் எடையை கொண்டிருந்தது. பல தொன்மாக்கள் உட்பட, தற்போது இன அழிவுக்குட்பட்டுள்ள பல விலங்குகள் களிறுகளை விட பெரியனவாக காணப்பட்டன.\n\nSection::::மிகப்பெரிய பக்றீரியா.\nஇதுவரை அறியப்பட்ட மிகப்பெரிய பக்றீரியா \"Thiomargarita namibiensis\" ஆகும். இது 0.75 mm வரை வளரக்கூடியது. இது வெற்றுக்கண்களுக்குத் தெரியக்கூடியது.\n"}
{"id": "58657", "url": "https://ta.wikipedia.org/wiki?curid=58657", "title": "போங் நா-கே பாங்", "text": "போங் நா-கே பாங்\n\nபோங் நா-கே பாங் (வியட்நாமிய மொழிe: \"Vườn quốc gia Phong Nha-Kẻ Bàng\") வியட்நாமின் குவாங் பின் என்னும் மாகாணத்திலுள்ள ஒரு தேசிய பூங்கா ஆகும். இந்த மாகாணத் தலைநகரமான டாங் ஓயில் இருந்து 44 கிலோமீட்டர் தொலைவிலும், வியட்நாமின் தலைநகர் அனோயில் இருந்து 450 கிலோமீட்டர் தொலைவிலும் உள்ளது. \n\nஇதற்கு \"சான் டூங்\" என்று பெயர். யாருடைய கண்களுக்கும் தட்டுப்படாத, இந்த அதிசைய குகை 1991ஆம் ஆண்டில்தான் வெளிச்சத்துக்கு வந்தது.பிரிட்டிஷ் குகை ஆராய்ச்சியாளர்கள் இக்குகையை கண்டுபிடித்தனர். இங்கே 70 கிலோமீட்டர் மொத்த நீளம் கொண்ட 300 குகைகள் காணப்படுகின்றன. உயரம் 80 மீட்டர், அகலம் 80 மீட்டர்.இவற்றுள் சுமார் 20 கிலோமீட்டர் நீளம் கொண்ட பகுதியை வியட்நாமிய அறிவியலாளர்களும், பிரித்தானிய அறிவியலாளர்களும் ஆய்வு செய்தனர். இப் பூங்காவில் பல நிலக்கீழ் ஆறுகள் உள்ளதுடன், உயிரியல் பல்வகைமைத் தன்மை கொண்டதாகவும் விளங்குகிறது.50 லட்சம் ஆண்டுகளாக மலைக்கு அடியில் ஓடிய ஆறால்,இக்குகை உருவானதாக்க் குகை ஆராய்ச்சியாளர்கள் கூறுகிறார்கள். இதன் காரணமாகவே \"மழை ஆறு\" என்ற பொருளுள்ள \"சான் டூங்\" என்ற பெயர் இக்குகைக்கு வைக்கப்பட்டதாக கூறுகின்றனர். 2003 ஆம் ஆண்டில் யுனெசுக்கோ இதனை ஒரு உலக பாரம்பரியக் களமாக அறிவித்தது. நீண்ட ஆராய்ச்சிக்குப் பிறகு 2009இல் இக்குகை உலகின் மிகப்பெரிய குகையாக அறிவிக்கப்பட்டது.\n"}
{"id": "58669", "url": "https://ta.wikipedia.org/wiki?curid=58669", "title": "தத்துவமசி என்ற மகாவாக்கியம்", "text": "தத்துவமசி என்ற மகாவாக்கியம்\n\nஇந்து சமய வேத நூல்களில் வேதாந்தப்பொருள்களை விளக்குவதற்காகவே தொகுக்கப்பட்டிருக்கும் பிரிவுகள் உபநிடதங்கள் எனப்படும். அவைகளில் வேதத்திற்கொன்றாக நான்கு மகாவாக்கியங்கள் போற்றப்படுகின்றன. சாம வேதத்தின் மகாவாக்கியம் தத்-துவம்-அஸி.(तत् त्वम् असि அல்லது तत्त्वमसि) தத் : அது (அப்பரம் பொருள்), துவம் : நீ(யாக), அஸி : இருக்கின்றாய், அல்லது 'நீ அதுவாக இருக்கின்றாய்' என்றும் சொல்லலாம். இம்மகாவாக்கியத்திலுள்ள சொற்களின் பொருள் இவ்வளவு எளிதாக இருப்பினும், வாக்கியத்தின் உட்கருத்தைப்பற்றி வெவ்வேறு வேதாந்தப்பிரிவினரின் கொள்கைகள் கணிசமாக மாறுபடுகின்றன.\n\nSection::::தறுவாய்.\nசாந்தோக்ய உபநிடதத்தில் ஆறாவது அத்தியாயத்தில் உத்தாலக ஆருணி என்ற மகரிஷி பன்னிரண்டு வயதுள்ள மகன் சுவேதகேதுவை குருகுலத்திற்கு அனுப்பி வேதசாத்திரங்களெல்லாம் கற்று வரும்படிச் சொல்கிறார். பன்னிரண்டாண்டுகள் குருகுலத்தில் படித்துவிட்டுத் திரும்பும் வாலிபனிடம் \"எதனால் கேள்விக் கெட்டாதது கேட்கப் பட்டதாயும், நினைவுக் கெட்டாதது நினைக்கப் பட்டதாயும், அறிவுக் கெட்டாதது அறியப் பட்டதாயும் ஆகுமோ அவ்வுபதேசத்தை குருவிடம் தெரிந்துகொண்டாயா?\" என்று கேட்கிறார். இதைத்தொடர்ந்து தானே அவனுக்கு அந்த பரம்பொருளை ஒன்பது எடுத்துக் காட்டுகளால் விளக்கி, முடிந்தமுடிவாக இதே மகாவாக்கியத்தை ஒன்பது முறையும் சொல்கிறார்.\n\nSection::::அத்வைதத்தின் தீர்மானம்.\nஆதி சங்கரரால் விரிவாக விளக்கப்பட்டு பற்பல நூற்றாண்டுகளாக பல்வேறு அறிவாளிகளால் பெரிதும் போற்றப்பட்டுக்கொண்டிருக்கும் அத்வைத வேதாந்தம் 'அதுவே நீயாக உளாய்' என்பதை 'அது'வும் 'நீ'யும் ஒன்றே என்று பொருள் கொள்கிறது. இங்கு 'அது' என்பது பரம்பொருள். 'நீ' என்பது ஒவ்வொரு பிராணிகளிலுமுள்ள ஆன்மா. நாம் ஓரிடத்தில் ஒருகாலத்தில் பார்த்த ஒரு நபரை, மற்றோரிடத்தில், மற்றொருகாலத்தில் வேறு பெயரிலும், வேறு வேடத்திலும் சந்தித்தாலும், 'அவர் தான் இவர்' என்று சொல்லும்போது எப்படி 'அவர்', 'இவர்' இருவருடைய நடை, உடை, பாவனைகளில் 'அன்று', 'இன்று' என்ற இருகாலகட்டங்களில் உள்ள வேற்றுமைகளைத் தள்ளுபடி செய்துவிட்டு, இருவருக்குள்ளும் உள்ள ஏதோ ஓர் ஒற்றுமையை 'இது தான் நிரந்தரம்; மற்றவையெல்லாம் கால தேசங்களால் ஏற்பட்ட வெளி வேற்றுமைகள்' என்று தீர்மானித்து, இருவரும் ஒருவரே என்று தீர்மானிக்கிறோமோ, அதே முறையில் 'அதுவே நீயாக உளாய்' என்ற வாக்கியத்தில், 'அது' என்ற பரம்பொருளினிடத்திலுள்ள படைப்பாற்றல், மாயா ஆற்றல் முதலிய மானிடமல்லாத குணங்களைத் தள்ளிவிட்டு, அவ்விதமே 'நீ' என்ற பிராணியினிடத்தில் குடிகொண்டிருக்கும் அஞ்ஞானத்தையும், உடல், மனது, புத்தி இவைகளையும் தள்ளிவிட்டால், 'அது'வும், 'நீ'யும் ஒன்றே என்பது விளங்கும் என்பது அத்வைத சித்தாந்தம்.\n\nSection::::விசிஷ்டாத்வைதத்தின் கருத்து.\nஸ்ரீராமானுஜரால் விரிவாக விளக்கப்பட்டு, பற்பல நூற்றாண்டுகளாக வைணவம் என்ற பெயரில் பெரிதும் போற்றப்பட்டுக்கொண்டிருக்கும் விசிட்டாத்துவைத வேதாந்தம் மேற்சொன்ன அத்வைத சித்தாந்தத்தை மறுக்கிறது. மகாவாக்கியத்திலுள்ள 'நீ' என்ற சொல், பிராணிகளிலுள்ள ஆன்மாவைக் குறிக்கிறது என்பது உண்மைதான்; ஆனால் இவ்வான்மாவையும் அப்பரம்பொருளையும் ஒன்றாக்கி ஒரு முற்றொருமையாகக் கூறமுடியாது. ஏனென்றால், இவ்வான்மா அப்பரம்பொருளின் ஒர் அம்சமே. 'இது' வும் 'அது' வும் ஒன்றாகாது. இரண்டன்மை என்னும் பொருள் படும் அத்வைதம் என்னும் கருத்தில் இருந்து நுட்பமாய் வேறுபாடு கொண்டது என்று குறிக்கவே விசிட்டா என்னும் முன்னொட்டு உள்ளது.\n\nSection::::துவைத மதத்தின் கருத்து.\nமத்வாச்சாரியாரால் விரிவாக விளக்கப்பட்டு, பற்பல நூற்றாண்டுகளாக பெரிதும் போற்றப்படும் துவைதம் வேதாந்தம் மேற்சொன்ன இரு சித்தாந்தங்களையும் மறுக்கிறது. 'தத்துவமஸி' என்றுள்ள உபநிடதவாக்கியத்திற்கு முன்னால் வரும் 'ஸ ஆத்மா' என்ற சொற்களைச் சேர்த்து இலக்கண வழிப்படி பார்க்கும்போது, 'ஸ ஆத்மாதத்துவமஸி' என்பதை 'ஸ ஆத்மா + அதத்துவமஸி' என்று பிரிக்கவேண்டும் என்றும், அதனால் அதன் பொருள் 'நீ 'அதத்', அதாவது, பரம்பொருள் அல்லாததாக, உளாய்' என்று ஏற்படுகிறது. ஆக, அத்வைதம் சொல்கிறபடி ஆன்மாவும் பரம்பொருளும் முற்றொருமையாகவோ, விசிஷ்டாத்வைதக் கூற்றின்படி ஆன்மா பரம்பொருளின் ஓர் அம்சமாகவோ இருக்கமுடியாது. ஆன்மாக்கள் வேறு. பரம்பொருள் வேறு, என்பது துவைத சித்தாந்தம். மேலும் இவ்விதம் 'அதத்துவமஸி' என்று சொல்வதுதான் சுவேதகேதுவின் கேள்விகள் ஏற்பட்ட சூழ்நிலைக்குப் பொருந்துகிறது. ஏனென்றால் அவன் வரும்போதே தான் 12 ஆண்டுகள் படித்துவிட்ட செறுக்குடன் வந்தான். அவன் உண்மையில் பரம்பொருள் என்று சொல்லப்பட்டுவிட்டால் அவனது கர்வம் இன்னும் அதிகமாகிவிடும். (அத்வைதப்பிரிவினர் இவ்வாதத்தை மறுக்கின்றனர். )\n\nSection::::சுத்தாத்வைதம்.\nஇது 15ம் நூற்றாண்டில் ஸ்ரீவல்லபரால் விரிவாக விளக்கப்பட்ட வேதாந்தப்பிரிவு. இதன்படி ஆன்மாவும் பரம்பொருளும் சாராம்சத்தில் ஒன்றே; ஆனால் ஆன்மாவுக்கு பரம்பொருளின் ஆனந்த அம்சம் கிடையாது. அதனால் 'தத்துவமஸி' என்ற மகாவாக்கியத்திற்கு சங்கரரின் முற்றொருமையில் ஒரு சிறிய மாற்றத்துடன் பொருள் கொள்ளவேண்டும். அதாவது, 'தத்' என்பது பரம்பொருள். 'துவம்' என்ற சீவன் அதனுடைய ஒரு பாகம்.\n\nSection::::துவைதாத்வைதம்.\nஇது நிம்பர்க்கரால் 11ம் நூற்றாண்டில் ஏற்படுத்தப்பட்ட சித்தாந்தம். இதன்படி, பரம்பொருளுக்கும் தனிப்பட்ட சீவன்களுக்கும் உள்ள 'பேதத்தில் அபேதம்', ஆதவனுக்கும் அதன் கிரணங்களுக்கும் உள்ள உறவு, அல்லது நெருப்புக்கும் நெருப்புத்துளிகளுக்கும் உள்ள உறவு, இவைகளைப் போன்றது. இதற்குகந்தபடி மகாவாக்கியத்திற்குப் பொருள் கொள்ளவேண்டும்.\n\nSection::::அசிந்த்ய-பேதாபேதம்.\nஇது 16ம் நூற்றாண்டில் சைதன்யரால் விரிவாக விளக்கப்பட்டது. பரம்பொருளுக்கும் சீவனுக்கும் உள்ள பேதா அபேதம் (ஒற்றுமை வேற்றுமைகள்) நம் அறிவுக்கெட்டாதது. ஒரே சமயத்தில் 'அது'வும் 'நீ'யும் ஒன்றாகவும் வேறாகவும் உள்ளது. குணங்களில் ஒன்றாகவும், அளவில் வேறாகவும் உள்ளது. ஒன்று முடிவுள்ளது, மற்றொன்று முடிவில்லாதது. இதற்கு தகுந்தபடி மகாவாக்கியத்திற்குப் பொருள் கொள்ளவேண்டும்.\n\n\n"}
{"id": "58670", "url": "https://ta.wikipedia.org/wiki?curid=58670", "title": "சிசாபங்மா", "text": "சிசாபங்மா\n\nசிசபங்மா உலகின் 14 ஆவது உயரமான மலையும், எண்ணாயிரம் மீட்டர்களுக்கு அதிகமான உயரத்தைக் கொண்ட மலைகளுள் உயரம் குறைந்ததும் ஆகும். இது 8013 மீட்டர் (26,289 அடிகள்) உயரம் கொண்டது. இது முழுதாகவே சீனாவுக்குள் இருப்பதும், 1950 களிலும் அதற்குப் பின்னரும் இப் பகுதிக்குள் செல்வதற்குச் சீனா தடை விதித்திருந்ததாலும், வெளிநாட்டவர்கள் இதில் ஏறும் முயற்சியில் இறங்க முடியாதிருந்தது. இதனால் எண்ணாயிரம் மீட்டர்களுக்கு மேற்பட்ட மலைகளுள், உச்சியை அடைவதில் கடைசியாக வெற்றிபெற்ற மலையும் இதுவே.\n\nதிபேத்திய மொழியில் இதன் பெயர் \"புல் சமவெளிகளுக்கு மேலுள்ள உச்சி\" என்னும் பொருள் தருவது. இம் மலை தென்-நடுத் திபேத்தில், நேபாளத்துடனான எல்லையில் இருந்து சில கிலோமீட்டர்கள் தொலைவில் அமைந்துள்ளது. 8,000 மீட்டர்களுக்கு மேற்பட்ட உயரம் கொண்ட மலைகளுள் முழுவதுமாகச் சீனாவுக்குள் இருக்கும் மலை இது மட்டுமே.\n\n\n"}
{"id": "58671", "url": "https://ta.wikipedia.org/wiki?curid=58671", "title": "கியாச்சுங் காங்", "text": "கியாச்சுங் காங்\n\nகியாச்சுங் காங் இமயமலைத் தொடரின் துணைத்தொடரான மகாலங்கூர் இமால் என்னும் தொடரில் அமைந்த ஒரு மலையாகும். 7,953 மீட்டர்கள் (26,089 அடிகள்) உயரம் கொண்ட இம் மலையே இமயமலைக்கும், சோ ஓயுவுக்கும் இடையில் உள்ள மலைகளுள் மிகவும் உயரமானது. இது நேபாளத்துக்கும் திபேத்துக்கும் இடையில் அமைந்துள்ளது. இது உலகின் 15 ஆவது உயரமான மலை.\n\nஒய். காட்டோ என்பவரும், கே. சாக்கைசாவா என்பவரும் இதனை 1964 ஆம் ஆண்டு ஏப்ரல் 10 ஆம் நாள் ஏறி உச்சியை எட்டினர். அடுத்தநாள் கே. மச்சிடாவும், கே. யசுஃகிசாவும் இதன் உச்சியை எட்டினர்.\n\n\n"}
{"id": "58673", "url": "https://ta.wikipedia.org/wiki?curid=58673", "title": "மகாலங்கூர் இமால்", "text": "மகாலங்கூர் இமால்\n\nமகாலங்கூர் இமால் (\"Mahālangūr Himāl\") என்பது வடகிழக்கு நேபாளம் மற்றும் சீனாவின் தெற்கு மத்திய திபெத் ஆகிய பகுதிகளுக்கு இடையிலுள்ள இமய மலையின் ஒரு பிரிவாகும். நேங்பா கணவாய் மற்றும் ரோல்வாலிங் இமால் மற்றும் சோ ஓயு ஆகியவற்றுக்கு இடையில் கிழக்கு நோக்கி அருண் ஆறு வரைக்கும் நீண்டுள்ளது . \n\nஎண்ணாயிர மீட்டரை மீறும் மலைகள் நான்கு இத்துணைத் தொடரிலேயே உள்ளன. எவரெஸ்ட், லோட்சே, மக்காலு, சோ ஓயு ஆகிய மேற்படி மலைகளுடன், வேறும் பல முக்கிய மலைகள் இதில் உள்ளன. இதனால் இதை உலகின் மிக உயர்ந்த மலைத்தொடர் எனலாம். இதன் திபேத் பக்கத்தில், ரோங்புக் பனியாறும், காங்சங் பனியாறும் உள்ளன. நேபாளப் பக்கத்தில், கோசும்பா பனியாறு, கும்பு பனியாறு என்பவை இருக்கின்றன. எவரெஸ்ட் மலைமுகட்டில் ஏறுவதற்கான வழமையான பாதை கோசும்பாப் பகுதியில் அமைந்துள்ளதால் இப்பகுதியே இத் தொடரில் மிகவும் அதிகமாக அறியப்பட்ட பகுதியாகும்.\n"}
{"id": "58674", "url": "https://ta.wikipedia.org/wiki?curid=58674", "title": "கும்பு பனியாறு", "text": "கும்பு பனியாறு\n\nகும்பு பனியாறு வட மேற்கு நேபாளத்தில் உள்ள கும்பு பகுதியில் உள்ளது. இது எவரெஸ்ட் மலையில் தென்புறச் சரிவில் உள்ள கும்பு பனிவீழ்ச்சியில் இருந்து உருவாகிறது. \"குவம்\" (Cwm) பள்ளத்தாக்கில் இருக்கும் இதன் நீளம் ஏறத்தாழ 4 கி.மீ(இரண்டரை மைல்கள்) ஆகும்.\n\n\n"}
{"id": "58675", "url": "https://ta.wikipedia.org/wiki?curid=58675", "title": "பனிவீழ்ச்சி", "text": "பனிவீழ்ச்சி\n\nபனிவீழ்ச்சி (Icefall) என்பது ஒப்பீட்டளவில் கூடிய வேகத்துடன் செல்வதும், வெடிப்புகளுடன் கூடிய ஒழுங்கற்ற முறையிலான மேற்பரப்புடன் கூடியதுமான பனியாற்றின் பகுதியாகும். பனியாற்றுப் படுகையின் சரிவு கூடும்போது அல்லது ஒடுங்கும்போது பனிவீழ்ச்சி ஏற்படுகின்றது. பெரும்பாலான பனியாறுகள் ஒரு ஆண்டுக்குச் சில நூறு மீட்டர்கள் என்னும் வேகத்திலேயே நகர்கின்றன. ஆனால் பனியருவிகள் ஆண்டுக்கு கிலோமீட்டர்களில் அளக்கக்கூடிய வேகத்துடன் செல்கின்றன. இவ்வாறான வேகத்தில் செல்லும்போது ஏற்படும் நகர்வுகள் பனிக்கட்டிகளின் நெகிழ்வுத்தன்மை மூலம் அடக்கப்பட்டு விடுவதில்லை. பனிக்கட்டிகள் வெடித்துப் பிளவுகள் ஏற்படுகின்றன. ஒன்றையொன்று வெட்டும் பிளவுகள் பனிக்கட்டி உடைதூண்களையும் (serac) உருவாக்குகின்றன. இந்த நடப்புகள் பலகாலம் வெளியில் தெரியாமலேயே நடைபெறலாம். ஒரு நாள் திடீரென எவ்வித முன்னறிவிப்பும் இல்லாமலேயே தகர்ந்து விழவும் கூடும். இந் நிகழ்வுகள் மலையேறுபவர்களுக்குப் பெரும் ஆபத்தை விளைவிப்பனவாக இருக்கின்றன.\n\nபனியருவிகளுக்கு அடியில் படுகைகள் சரிவு குறைந்து மட்டமாகலாம், அல்லது ஒடுக்கம் குறைந்து அகலமாகலாம். அப்போது பனிவீழ்ச்சிகளின் வேகம் குறைந்து, மேற்பரப்பின் வெடிப்புகள் மூடப்பட்டு, மேற்பரப்புகள் நடப்பதற்கு ஏற்றவகையில் மாறவும் கூடும்.\n"}
{"id": "58676", "url": "https://ta.wikipedia.org/wiki?curid=58676", "title": "பனிக்கட்டி உடைதூண்", "text": "பனிக்கட்டி உடைதூண்\n\nபனிக்கட்டி உடைதூண் அல்லது \"இசெராக்\" (serac) என்பது, பனியாறுகளில் ஏற்படக்கூடிய பனி உடைப்புகள் அல்லது பனிப்பாறைப் பிளவு (crevasses) ஒன்றையொன்று முட்டியும் வெட்டியும் உருவாகும் பெரிய பனிக்கட்டிப் பாளங்கள் அல்லது தூண்கள் ஆகும். இவை ஒரு வீட்டின் அளவினதாகவோ அல்லது அதனிலும் பெரியதாகவோ இருக்கக்கூடும். இவை எவ்வித முன்னறிவிப்பும் இன்றி திடீரென விழுந்து விடக்கூடும், ஆதலால் இவை மலையேறுபவர்களுக்குப் பெரும் தீங்கை (ஆபத்தை) விளைவிக்கக் கூடியனவாக உள்ளன. தொடர்ச்சியான குளிரான தட்பவெப்பநிலை காரணமாக இவை உறுதி ஏற்பட்டு இருக்கக் கூடிய நிலை ஏற்படுமாயினும் இவை பனியாறுகளைக் கடந்து செல்லும் பொழுது தீநிகழ்வூட்டக்கூடிய இடையூறாக அமைகின்றன. \n\nபனியருவிகளில் அல்லது சரிந்து அமைந்திருக்கும் பனியாற்றுப் பகுதிகளின் கீழ்ப்பகுதிகளில் \"பனி உடைதூண்\" அல்லது \"இசெராக்\" அதிக எண்ணிக்கையில் காணப்படுகின்றன. பின்னதற்கு எடுத்துக்காட்டாக ஆல்ப்சு மலையில் உள்ள பிசு ரோசெகு (Piz Roseg) இன் வடகிழக்குச் சரிவுமுகமும், டென்ட் டி-எரென்சு (Dent d'Hérens) இன் வடப்பகுதியும், லைசுக்கம் (Lyskamm) இன் வட சரிமுகமும் இருக்கின்றன. இவ்வகைப் பனி உடைதூண்கள் உலகின் மிக உயர்ந்த மலைகளில் உள்ள நன்கறிந்த தீய இடையூறுகள் ஆகும். குறிப்பாக கஞ்சன்சுங்கா மலையில். உலகின் இரண்டாவது மிக உயரமான மலையாகிய கே-2 மலையில் ஆகசுட்டு 2008 இல் ஏறிய 11 பேர்களில் மிகப்பலர் இறக்கக் காரணமாக இருந்தது இந்த பெரும் பனி உடைதூண்களே.\n"}
{"id": "58677", "url": "https://ta.wikipedia.org/wiki?curid=58677", "title": "வயநாடு மாவட்டம்", "text": "வயநாடு மாவட்டம்\n\nவயநாடு மாவட்டம் இந்தியாவின் தென்பகுதி மாநிலங்களில் ஒன்றான கேரளாவின் வடகிழக்குப் பகுதியில் அமைந்துள்ளது. கோழிக்கோடு, கண்ணூர் ஆகிய மாவட்டங்களிலிருந்து பகுதிகள் பிரித்தெடுக்கப்பட்டு இது 1980 ஆம் ஆண்டு நவம்பர் 12 ஆம் திகதி கேரளாவின் 12 ஆவது மாவட்டமாக உருவாக்கப்பட்டது. இப்பகுதி முற்காலத்தில் மாயாசேத்திரம் என அழைக்கப்பட்டதாக பழைய குறிப்புக்கள் தெரிவிக்கின்றன. இது மருவி வயநாடு ஆனதாகச் சிலர் கூறுகின்றனர் ஆனால், உள்ளூர் மக்கள் நடுவில் நிலவும் கருத்துக்களின்படி வயல்கள் நிறைந்த நாடு என்னும் பொருளிலேயே வயநாடு என்னும் பெயர் ஏற்பட்டதாகச் சொல்லப்படுகிறது. இப் பகுதியில் பல பல பழங்குடியினர் வாழ்ந்துவருகின்றனர். இது மேற்குத் தொடர்ச்சி மலைப்பகுதியில் 700 தொடக்கம் 2100 மீட்டர்கள் உயரத்தில் அமைந்துள்ளது.\n\nSection::::ஆட்சிப் பிரிவுகள்.\nஇது மூன்று வட்டங்களைக் கொண்டுள்ளது.\n\nகல்பற்றா, சுல்தான் பத்தேரி, மானந்தவாடி ஆகியவை பெரிய நகரங்களாகும்.\n\nஇந்த மாவட்டத்தை மானந்தவாடி, சுல்தான் பத்தேரி, கல்பற்றா ஆகிய சட்டமன்றத் தொகுதிகளாகப் பிரித்திருக்கின்றனர்.\n\nஇந்த மாவட்டத்தின் பகுதிகள் வயநாடு மக்களவைத் தொகுதிக்கு உட்பட்டவை.\n\nSection::::அம்பலவயல் மலர் கண்காட்சி.\nவயநாடு அம்பலவயல் பகுதியில் தோட்டக்கலை துறைக்கு சொந்தமான பண்ணை அமைந்துள்ளது. இங்கு கடந்த 2014-ம் ஆண்டு முதல் பூப்பொலி என்ற பெயரில் மலர் கண்காட்சி ஆண்டுதோறும் நடைபெற்று வருகிறது. இந்த மலர் கண்காட்சிக்காக 12 ஏக்கர் நிலம் தயார்படுத்தப்பட்டு பூங்கா அமைக்கப்பட்டுள்ளது. 2018-ம் ஆண்டு சனவரி 1 முதல் 18 வரையில் நடைபெறும் மலர் கண்காட்சியில் 1,640 வகை ரோஜாக்கள், 1,200 வகை டேலியா மலர்கள், 15 வகை கிளாடியோஸ் உள்ளிட்ட பல்வேறு பூக்கள் பார்வையாளர்களுக்காக அமைக்கப்பட்டிருந்தது.\n\n"}
{"id": "58682", "url": "https://ta.wikipedia.org/wiki?curid=58682", "title": "பெங்களூரு கோட்டம்", "text": "பெங்களூரு கோட்டம்\n\nபெங்களூரு பிரிவு இந்தியாவின் தென்பகுதி மாநிலங்களில் ஒன்றான கர்நாடக மாநிலத்தில் உள்ள நான்கு பிரிவுகளில் ஒன்றாகும். இப் பிரிவில், \n\n\nஆகிய ஏழு மாவட்டங்கள் அடங்கியுள்ளன. \n\n"}
{"id": "58683", "url": "https://ta.wikipedia.org/wiki?curid=58683", "title": "பெல்காம் கோட்டம்", "text": "பெல்காம் கோட்டம்\n\nபெல்காம் பிரிவு இந்தியாவின் தென்பகுதி மாநிலங்களில் ஒன்றான கர்நாடக மாநிலத்தில் உள்ள நான்கு பிரிவுகளில் ஒன்றாகும். இப் பிரிவில், \n\n\nஆகிய ஏழு மாவட்டங்கள் அடங்கியுள்ளன. \n\n"}
{"id": "58684", "url": "https://ta.wikipedia.org/wiki?curid=58684", "title": "குல்பர்கா கோட்டம்", "text": "குல்பர்கா கோட்டம்\n\nகுல்பர்கா பிரிவு இந்தியாவின் தென்பகுதி மாநிலங்களில் ஒன்றான கர்நாடக மாநிலத்தில் உள்ள நான்கு பிரிவுகளில் ஒன்றாகும். இப் பிரிவில், \n\nஆகிய ஐந்து மாவட்டங்கள் அடங்கியுள்ளன. \n\n"}
{"id": "58687", "url": "https://ta.wikipedia.org/wiki?curid=58687", "title": "மைசூர் கோட்டம்", "text": "மைசூர் கோட்டம்\n\nமைசூர் பிரிவு இந்தியாவின் தென்பகுதி மாநிலங்களில் ஒன்றான கர்நாடக மாநிலத்தில் உள்ள நான்கு பிரிவுகளில் ஒன்றாகும். இப் பிரிவில், \n\n\nஆகிய எட்டு மாவட்டங்கள் அடங்கியுள்ளன. \n\n"}
{"id": "58692", "url": "https://ta.wikipedia.org/wiki?curid=58692", "title": "பெங்களூரு நகர மாவட்டம்", "text": "பெங்களூரு நகர மாவட்டம்\n\nபெங்களூரு நகர்ப்புற மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் பெங்களூரில் உள்ளது. 2190 சதுர கிலோமீட்டர் பரப்பளவு கொண்ட இம்மாவட்டத்தை சுற்றி பெங்களூரு நாட்டுப்புற மாவட்டமும் தென் கிழக்கில் தமிழ் நாடு மாநிலமும் எல்லைகளாக உள்ளன.\n\nSection::::ஆட்சிப் பிரிவுகள்.\nபெங்களூர் நகர்ப்புற மாவட்டம் மூன்று வட்டங்களாகப் பிரிக்கப்பட்டுள்ளது. இவை: வடக்கு பெங்களூர், தெற்கு பெங்களூர், ஆனேக்கல் என்பன.\n\n\n"}
{"id": "58695", "url": "https://ta.wikipedia.org/wiki?curid=58695", "title": "பெங்களூரு ஊரக மாவட்டம்", "text": "பெங்களூரு ஊரக மாவட்டம்\n\nபெங்களூரு புறநகர் மாவட்டம் அல்லது பெங்களூர் ஊரகம் மாவட்டம் என்பது இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. 1986 ஆம் ஆண்டில் அப்போதைய பெங்களூர் மாவட்டம் நகர, ஊரக மாவட்டங்களாகப் பிரிக்கப்பட்டபோது இம்மாவட்டம் உருவாக்கப்பட்டது. இதன் நிர்வாகத் தலைமையிட நகரம் ஹோஸ்கோட் ஆகும்.\n\nஇம்மாவட்டத்தில் 1,713 மக்கள் வாழும் ஊர்களும், 177 மக்கள் அற்ற ஊர்களும், 9 நகரங்களும், 229 ஊர்ப் பஞ்சாயத்துக்களும் உள்ளன. 5,814 சதுர கிலோமீட்டர் பரப்பளவு கொண்ட இம்மாவட்டம் தெற்கில் மாண்டியா மாவட்டம், மைசூர் மாவட்டம், தமிழ் நாடு மாநிலம் ஆகியவற்றையும், கிழக்கில் கோலார் மாவட்டத்தையும், தமிழ் நாட்டினையும், மேற்கில் தும்கூர் மாவட்டம், மாண்டியா மாவட்டம் ஆகிய மாவட்டங்களையும், வடக்கில் தும்கூர் மாவட்டம், கோலார் மாவட்டம் ஆகியவற்றையும் எல்லைகளாகக் கொண்டுள்ளது.\n\nSection::::மக்கள்தொகை பரம்பல்.\n2,298 சகிமீ பரப்பு கொண்ட இம்மாவட்டத்தின் 2011-ஆம் ஆண்டின் மக்கட்தொகை கணக்கெடுப்பின் படி, மொத்த மக்கள்தொகை 9,90,923 ஆகும். எழுத்தறிவு 77.93% ஆகும். இம்மாவட்டத்தில் கன்னடம், தெலுங்கு, தமிழ், ஆங்கிலம் பேசப்படுகிறது.\n\nSection::::ஆட்சிப் பிரிவுகள்.\nஇது நான்கு வட்டங்களாகப் பிரிக்கப்பட்டுள்ளது. இவை தேவனஹள்ளி, தொட்டபள்ளாபுரம், ஹோஸ்கோட், நெலமங்கலம் என்பன. மேலும் இம்மாவட்டம் 4 ஊராட்சி ஒன்றியங்களையும், 1051 வருவாய் கிராமங்களையும், 5 நகராட்சிகளையும், 18 காவல் நிலையங்களையும் கொண்டது. \n\nSection::::அரசியல்.\nமாவட்டத்தின் சட்டமன்றத் தொகுதிகள்:\n\n\n"}
{"id": "58696", "url": "https://ta.wikipedia.org/wiki?curid=58696", "title": "சென்னை மாநகரக் காவல்", "text": "சென்னை மாநகரக் காவல்\n\nசென்னை மாநகரக் காவல் தமிழக காவல்துறையின் பிரிவாகவும் சட்ட அமலாக்கப் பிரதிநிதியாகவும் இந்திய மாநிலத்திலுள்ள தமிழகத்தின் தலை நகரமான சென்னை மற்றும் அதனைச் சுற்றியுள்ள புறநகர்ப் பகுதிகளிலும் மக்களைப் பாதுகாக்கும் பணியினை மேற்கொள்கின்றது.\n\nசென்னை மாநகரக் காவல் சென்னை மாநகர காவல்துறை தமிழக உள்துறை அமைச்சகத்தால் நியமிக்கப்பெற்ற ஒரு ஆணையர் (காவல் துறை கூடுதல் இயக்குநர் படிநிலை - ஏ டி ஜி பி) ஆளுமையின் கீழ் செயல்படுகின்றது.\n\nசென்னை மாநகரக் காவல் சென்னையில் \"36 துணைப் பிரிவுகளாகவும்\" அப்பிரிவுகளின் கீழ் அடங்கும் 155 காவல் நிலையங்கள் (மகளிர் காவல்நிலையங்கள் உட்பட) தனது சீர்மிகுப் பணியினை மேற்கொள்கின்றது.\n\nசென்னை மாநகர காவல் \"மின்னணுப் பாதை\" மூலம் காவல் ஊழியர்களின் வழக்கமானப் பணியினை,செயல் திறன்களை அளவிடும் விதமாக இந்தியாவிலேயே முதன் முதலில் அறிமுகப்படுத்தியப் பெருமையைக் கொண்டது.\n\nSection::::வரலாறு.\n1659 இல் சென்னை மதராஸ் பட்டணம் என்று எல்லோரும் அழைக்கும் விதத்தில் ஒரு மீனவ கிராமாமாக அமைந்திருந்த காலகட்டத்தில் பெட்ட நாய்க் என்பவரால் கடை நிலை ஊழியர்களைக் கொண்டு நகரத்தைப் பாதுகாக்கும் நோக்கத்தில் ஒருக் குழுவாக அமைக்கப்பட்டது. இவர்களே நகரைப் பாதுகாக்கும் காவலர்களாக செயல்பட்டனர்,\n\n1780 இல் அங்காடிகள், சரக்குகளின் மதிப்பீடுகளை கண்காணிக்கும் விதமாக காவல் துறை கண்காணிப்பாளர் என்ற பதவி அறிமுகப்படுத்தப்பட்டது. பின் ஏற்பட்ட இந்தியப் பிரிவினையால் இந்தியா பிரித்தானியர்களின் ஆளுமைக்குள்ளானபொழுது மதராஸ் காவல் என்று நவீனமாக்கப்பட்டது.\n\nSection::::சென்னை மாநகரக் காவல் ஆணையரகம்.\nசென்னை மாநகரக் காவல் ஆணையரகம் வேப்போியில் அமைந்துள்ளது. இவ்வாணையரகத்தில் ஆணையராக காவல் துறைத் தலைவர் (ஐ.ஜி.பி-இன்ஸ்பெக்டர் ஜென்ரல் ஆப் போலிஸ்) படிநிலையில் பொருப்பேற்றுள்ள ஆணையரே சென்னை மாநகர காவல் துறையின் பொறுப்பாளார் ஆவார். இவரது கட்டுப்பாட்டின் கீழ் சென்னை மாநகரக் காவல்துறை இயங்கும். அவர் ஆளுமையின் கீழ் சென்னை மாநகரக் காவல்துறை செயல்படும். சென்னை மாநகரக் காவல் ஆணையரகம் தமிழக காவல்துறை இயக்குநரின் (டி.ஜி.பி- இயக்குநர் ஜென்ரால் ஆப் போலிஸ்) தலைமையில் ம்ற்றும் அவர் வழிகாட்டுதலின்படி இயங்குபவை ஆகும்.\n\nஅவருக்குத் துணையாக கூடுதல் காவல் துறை இயக்குநர் (ஏ.டி.ஜி.பி), கூடுதல் ஆணையர்கள் (ஏ.சி.ஒ.பி), இணை ஆணையர்கள் (ஜே.சி-ஜாயின்ட் கமிசனர்) மற்றும் துணை ஆணையர்கள் (டி.சி-டெபுட்டி கமிசனர்) செயல் புரிவர்.\n\nSection::::சாதனைகள்.\nசென்னை மாநகரக் காவல் தனது பணியினை மேலும் சிறப்பாக மேற்கொள்வதற்காக கூடுதலாக \"மஞ்சள் படை\" மற்றும் \"நீலப் படை\" என்ற இரு இருசக்கர வாகனப் படைப்பிரிவுகளும் , ரோந்து செல்லும் நான்கு சக்கர ஊர்திகளும் அறிமுகப்படுத்தப்பட்டன.\n\n\n\n\nஇப்படையினரின் வாகனங்கள் நவீன தரத்துடன் காவல்துறைச் சின்னங்கள் பொறிக்கப்பட்டு , \"எச்சரிக்கை ஒலி, ஒளிரும் சுழல் விளக்கு, பொது மக்களின் முகவரிகளை மின்னணு முறையில் அறியும் வகை, கம்பியில்லாத் தொடர்புக் கருவி போன்ற நவீன அமைப்புகளுடன்\" மக்களை வலம் வந்து பணியாற்றுகின்றன. காவல் துறை கட்டுப் பாட்டு அறையின் மக்கள் அழைப்புக்கு \"பிரதிச் செயல் நேரமாக 3 லிருந்து 4 நிமிட நேரமாக நிர்ணயிக்கப்பட்டு\" துரிதமாக மக்கள் பணியாற்றுகின்றது.\n\nSection::::காவல் நிலையங்கள்.\nஇந்தியக் காவல் பணி வரலாற்றின் முதன் முறையாக தமிழகத்தின் சென்னை மாநகரக் காவல் துறைக்கு ஹூன்டாய் ஊர்திகள் வழங்கப்பட்டன. சட்டம் ஒழுங்குப் பிரிவிற்காக \"78 ஊர்திகளும், 21 ஊர்திகள்\" போக்குவரத்துக் காவல் பிரிவிற்காகவும் வழங்கப்பட்டன. மீதமுள்ள \"4 ஊர்திகள்\" தமிழக முதல்வர் ஊர்தியின் பாதுகாப்பு ஊர்திகளாக செயல்படுகின்றன.\n\n\nசென்னை மாநகர காவல்துறை.\nSection::::வெளி இணைப்புக்கள்.\nசிறப்பு வசதி.\nபெண்கள் தனியாக ஆட்டோவில் செல்லும்போது டாக்சி அல்லது ஆட்டோ எண்ணை 919969777888 என்ற எண்ணுக்கு குறுந்தகவல்\nஅளித்தால் அவ்வாகனம் GPRS மூலம் கண்காணிக்கப்படும்.\n"}
{"id": "58699", "url": "https://ta.wikipedia.org/wiki?curid=58699", "title": "மடிப்புக்கதவு", "text": "மடிப்புக்கதவு\n\nமடிப்புக்கதவு (\"Accordion\", அக்கார்டியன்) என்பது ஒரு வரைகலை பயனர் இடைமுக கூறாகும். பலதரப்பட்ட அம்சங்களை சுருக்கமாக காட்ட இது பயன்படுகிறது. ஒருவர் ஒன்றை சுட்டும் போது விரிந்து காட்டும், மற்றப் படு மடிந்து இருக்கும். \n\nயேகுவெரி போன்ற நிரல் நூலகங்களைப் பயன்படுத்து இதை இலகுவாக நிறைவேற்றலாம். \n"}
{"id": "58700", "url": "https://ta.wikipedia.org/wiki?curid=58700", "title": "டெய்லர் பனியாறு", "text": "டெய்லர் பனியாறு\n\nடெய்லர் பனியாறு (Taylor Glacier) என்பது தென்முனைக் கடலில் (அன்ட்டார்டிக்காவில்) உள்ள 54 கிமீ நீளமுள்ள பனியாறு அல்லது பனிப்பையாறு. இது விக்டோரியா நிலம் என்னும் சமதளப் பகுதியில் இருந்து புறப்பட்டு டெய்லர் பள்ளத்தாக்கின் மேற்கு எல்லை நோக்கிப் பாய்கின்றது. டெய்லர் பள்ளத்தாக்கு குக்ரி குன்றுகளுக்கு (Kukri Hills) வடக்காகவும்,ஆசுகார்டு தொடர்ச்சிக்கு (Asgard Range) தெற்காகவுமுள்ளது. பனியாற்றின் நடுப்பகுதி வடபுறம் இன்லாந்து கோட்டைகள் (Inland Forts) என்னும் பகுதியாலும் தென்புறம் பீக்கன் பள்ளத்தாக்காலும் (Beacon Valley) எல்லையாக சூழப்பட்டுள்ளது.\n\nஇந்தப் பனியாற்றை 1901-1904 காலப்பகுதியில் நிகழ்ந்த பிரித்தானிய தேசிய அன்ட்டார்டிக் புதுப்புலத் தேடுசெலவில் கண்டுபிடிக்கப்பட்டது. ஆனால் அப்பொழுது ஃவெரார் பனியாற்றின் ஒரு பகுதியாக இது கருதப்பட்டது.\n\nஇந்த பனியாற்றைக் கண்டு பிடித்தவர்களில் ஒருவராகிய புவியில் ஆய்வாளர் கிரிஃவித் டெய்லர் (Griffith Taylor) இங்கே எதிர்பாராத விதமாக வெண்பனியிடையே சிவப்பு நிறத்தில் தென்பட்ட பனியருவிபோல் காட்சியளித்த குருதியருவி (Blood Falls) என்று பின்னர் பெயரிடப்பட்ட ஒரு பகுதியை முதன் முதலில் கண்டு பிடித்தார். இப்பகுதியை நாசா நிலப்படத்தில் காணலாம். இந்த டெய்லர் பனியாற்றில் இருந்து பாயும் குருதியருவியில் புற உலகோடு தொடர்பு கொள்ளாமலும் ஆக்சிசன் தேவை இல்லாமலும், ஒளிச்சேர்க்கை நடக்காமலும் கந்தகம், இரும்பு ஆகியவற்றை அடிப்படையாக கொண்டு சில புதுவகை நுண்ணுயிரிகள் (பாக்டீரியா) 1.5 மில்லியன் ஆண்டுகளுக்கும் கூடுதலான காலம் வாழிடமாகக் கொண்டு வாழ்ந்துள்ளதாக ஏப்ரல் 2009 இல் கண்டுபிடிக்கப்பட்டுளது\n\n\n"}
{"id": "58702", "url": "https://ta.wikipedia.org/wiki?curid=58702", "title": "தத்தல்", "text": "தத்தல்\n\nதத்தல் என்பது ஒரு வரைகலை பயனர் இடைமுக கூறாகும். உலாவியில் அல்லது ஒரு செயலியில் பல ஆவணங்களை ஒருங்கே திறந்து பயன்படுத்த இது உதவுகிறது. ஒரு ஆவணத்தில் இருந்து இன்னொரு ஆவணத்துக்கு தாவ தத்தல் பயன்படுகிறது. பொதுவாக செவ்வக வடிவில், ஆவணப் பெயரோடு மேல் கட்டகத்தில் இது இருக்கும். \n\nயேகுவெரி போன்ற நிரல் நூலகங்களைப் பயன்படுத்து இதை இலகுவாக நிறைவேற்றலாம்.\n"}
{"id": "58703", "url": "https://ta.wikipedia.org/wiki?curid=58703", "title": "வரைகலை பயனர் இடைமுகம்", "text": "வரைகலை பயனர் இடைமுகம்\n\nவரைகலை பயனர் இடைமுகம் என்பது ஒரு இலத்திரனிய கருவிக்கும் பயனருக்கும் இடையேயான பட இடைமுகமாகும். சின்னங்கள், படங்கள், கட்டங்கள் போன்ற காட்சிசார்ந்த இடைமுகமாகும். குறிப்பாக தற்கால கணினிகள் எல்லாம் பொதுவாக வரைகலை பயனர் இடைமுகத்தைக் கொண்டுள்ளன. இதை கட்டளை வரி (\"Command line\") இடைமுகத்தோடும், தற்போது புதிதாக அறிமுகப்படுத்தப்படும் பல்முனைத் தொடு இடைமுகத்தோடும் ஒப்பிட்டு வேறுபடுத்தலாம். தற்போது கணினி தவிர மற்ற சாதனங்கள் (கைபேசி, தொலைக்காட்சி, டேப்ளட்) இலும் பயன்படுத்தப்படுகிறது.\n"}
{"id": "58705", "url": "https://ta.wikipedia.org/wiki?curid=58705", "title": "அக்கறைகளைப் பிரித்தாய்தல்", "text": "அக்கறைகளைப் பிரித்தாய்தல்\n\nஅக்கறைகளைப் பிரித்தாய்தல் என்பது ஒரு கணினியியல் கருத்துரு ஆகும். ஒரு நிரல் கூறுகளின் செயற்பாடுகள் இயன்றவரை ஒன்றோடு ஒன்று படியாமல், அல்லது இடையூறு விளைக்காத வண்ணம் பிரித்தாயதல் ஆகும்.\n\nஒரு நிரலை தனித் தனித் அக்கறைகளைகால பிரிப்பதன் மூலம், செயற்பாட்டை எளிமைப்படுத்தி, ஒழுங்குபடுத்தி, கூடிய கவனம் தந்து அந்தக் கூற்றை நிறைவேற்றலாம். மட்டுக் கட்டுமானம், உறைபொதியாக்கம் போன்று உத்திகள் அக்கறைகளைப் பிரித்தாய்தலை நிறைவேற்ற வழிமுறைகள் ஆகும்.\n\nSection::::Origin.\nThe term \"separation of concerns\" was probably coined by Edsger W. Dijkstra in his 1974 paper \"On the role of scientific thought\".\nLet me try to explain to you, what to my taste is characteristic for all intelligent thinking. It is, that one is willing to study in depth an aspect of one's subject matter in isolation for the sake of its own consistency, all the time knowing that one is occupying oneself only with one of the aspects. We know that a program must be correct and we can study it from that viewpoint only; we also know that it should be efficient and we can study its efficiency on another day, so to speak. In another mood we may ask ourselves whether, and if so: why, the program is desirable. But nothing is gained --on the contrary!-- by tackling these various aspects simultaneously. It is what I sometimes have called \"the separation of concerns\", which, even if not perfectly possible, is yet the only available technique for effective ordering of one's thoughts, that I know of. This is what I mean by \"focusing one's attention upon some aspect\": it does not mean ignoring the other aspects, it is just doing justice to the fact that from this aspect's point of view, the other is irrelevant. It is being one- and multiple-track minded simultaneously.\n"}
{"id": "58706", "url": "https://ta.wikipedia.org/wiki?curid=58706", "title": "திருப்பி ஒன்றைச் செய்யாதே", "text": "திருப்பி ஒன்றைச் செய்யாதே\n\nதிருப்பி ஒன்றைச் செய்யாதே என்பது ஒரு கணினியியல் கருத்துரு. தகவல் பல இடங்களில் நகல் செய்யப்படக்கூடாது என்பது இதன் கொள்கைகளில் ஒன்று. தரவு தள வடிவமைப்பில், நிரலாக்கத்தில் இக் கொள்கை நடைமுறையில் பயன்படுகிறது.\n\nSection::::வெட்டி ஓட்டுவதில் உள்ள சிக்கல்கள்.\nஒரே தகவலை அல்லது செயற்பாட்டை பல இடங்களில் வெட்டி ஒட்டுவதால் பல சிக்கல்கள் எழலாம். \n"}
{"id": "58708", "url": "https://ta.wikipedia.org/wiki?curid=58708", "title": "அண்டார்க்டிக்கா கந்தகச் சுழற்சி நுண்ணுயிரி", "text": "அண்டார்க்டிக்கா கந்தகச் சுழற்சி நுண்ணுயிரி\n\nஅன்ட்டார்ட்டிக்கா கந்தகச் சுழற்சி நுண்ணுயிரி என்பது பூமியின் தென் பனிமுனையில் உள்ள அண்டார்க்டிக்கா கண்டத்தில் உள்ள டெய்லர் பனியாற்றில் ஓரிடத்தில் கண்டுபிடிக்கப்பட்ட ஒரு புதுவகையான பாக்டீரியா வகை நுண்ணுயிரி. இவை வெண்பனி சூழ்ந்த அன்ட்டார்ட்டிக்காவில் டெய்லர் பனியாற்றின் அடியே இருந்து புறப்பட்டு எழுந்து வியப்பூட்டும் செம்பழுப்பு-சிவப்பு நிறத்தில் வழியும் குருதியருவி என்னும் இடத்தில் கண்டுபிடிக்கப்பட்டது. பனியாற்றின் அடியே 400 மீ ஆழத்தில் ஆக்சிசன் இல்லாத, ஒளிச்சேர்க்கை வசதி இல்லாத அடைபட்ட தனிச்சூழலில் கந்தகம், இரும்பு ஆகியவற்றின் துணையுடன் வாழும் புதுவகை பாக்டீரியாக்கள் ஆகும். இப் பாக்டீரியாக்கள் வெளியுறவு இல்லாமல் அடைபட்ட இச்சூழலை 1.5 மில்லியன் ஆண்டுகளுக்கும் கூடுதலான காலம் வாழிடமாகக் கொண்டு வாழ்ந்துள்ளதாக ஏப்ரல் 2009 இல் அறிவியலர் கண்டுபிடித்துள்ளார்கள்\n\nபனியாற்றுக்குக் கீழே 400 மீ ஆழத்தில் கடுங்குளிரான பகுதியில், ஒளிபுகமுடியாத இடத்தில், ஆக்சிசன் துணையும் இல்லாமல் இருக்கும் இத்தகு தனிச்சூழலில் மில்லியன் ஆண்டுகளுக்கும் மேலாக பாக்டீரியா போன்ற நுண்ணியிரிகள் எவ்வாறு தன் இனம் பெருக்கி வாழும்படி அமைந்தது என்று ஆய்ந்து வருகின்றார்கள். இந்த வகையான நுண்ணுயிரிகள் இருந்ததை ஆர்வர்டு பல்கலைக்கழக அறிவியல் ஆய்வாளரான பெண்மனி சில் ஏ. மிக்குக்கி என்பாரும் அவருடைய துணை ஆய்வாளர்களும் கண்டுபிடித்து ஏப்ரல் 17, 2009 சயன்சு ஆய்விதழில் அறிவித்தனர்.\n\nஇப் பாக்டீரியாக்கள் மண்ணில் உள்ள வகைகளில் இருந்து வராமல், கடல்வாழ் இனங்களில் இருந்து வந்திருக்க வேண்டும் என்று கருதுகின்றனர். மிகப் பழங்காலத்தில் இப்பொழுதுள்ள டெய்லர் பனியாற்றுக்குக் கீழே சிக்குண்ட சல்பேட்ட்டில் இருந்த கந்தகம் நிறைந்திருந்த கடல்நீரில் இவை வாழ்த்திருக்ககூடும் என்று கருதுகின்றனர். இரும்பு அணுக்கள் (Fe(III)) எதிர்மின்னியை பெறும் வகையில் வினையூக்கியாக தொழிற்பட்டு கந்தக சுழற்சி முறையில் இப் பாக்டீரியாக்கள் வாழ்ந்து \nவந்துள்ளன என்று கருதுகிறார்கள்\n\nSection::::வெளி இணைப்புகள்.\nடெய்லர் பனியாற்றில் குருதியருவிப் பகுதியில் காணப்பட்ட பாக்டீரியா பற்றி கனடிய அலைபரப்பு நிறுவனச் செய்தி\n"}
{"id": "58709", "url": "https://ta.wikipedia.org/wiki?curid=58709", "title": "சித்திரதுர்க்கா மாவட்டம்", "text": "சித்திரதுர்க்கா மாவட்டம்\n\nசித்திரதுர்க்கா மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் சித்திரதுர்க்கா நகரத்தில் உள்ளது. இம்மாவட்டம் தென்கிழக்கிலும், தெற்கிலும் தும்கூர் மாவட்டத்தையும், தென்மேற்கில் சிக்மகளூர் மாவட்டத்தையும், மேற்கில் தாவண்கரே மாவட்டத்தையும், வடக்கில் பெல்லாரி மாவட்டத்தையும், கிழக்கில் ஆந்திர மாநிலத்தின் அனந்தபூர் மாவட்டத்தையும் எல்லைகளாகக் கொண்டுள்ளது. தாவண்கரே மாவட்டமும் முன்னர் இம்மாவட்டத்தின் ஒரு பகுதியாகவே இருந்தது. புராணக் கதைகளான இராமாயணத்திலும் மகாபாரதத்திலும் இதைப் பற்றிய செய்திகள் கிடைக்கின்றன. வேதவதி, துங்கபத்திரை ஆகிய நதிகள் இம்மாவட்டத்தில் பாய்கின்றன.\n\n2001 ஆம் ஆண்டுக் கணக்கெடுப்பின்படி இம்மாவட்டத்தின் மக்கள்தொகை 1,517,896 ஆகும்.\n\n\n\n\n"}
{"id": "58711", "url": "https://ta.wikipedia.org/wiki?curid=58711", "title": "கோலார் மாவட்டம்", "text": "கோலார் மாவட்டம்\n\nகோலார் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கோலார் நகரத்தில் உள்ளது. இம்மாவட்டத்தில் கோலார் தங்க வயல் உள்ளது. 8,225 சதுர கிலோமீட்டர் பரப்பளவு கொண்ட இம் மாவட்டம் கிழக்கு நில நிரைக்கோடுகள் 77° 21', 78° 35' ஆகியவற்றுக்கு இடையிலும், வடக்கு நில நேர்க்கோடுகள் 120 46', 130 58' ஆகியவற்றுக்கு இடையிலும் அமைந்துள்ளது. கர்நாடக மாநிலத்தின் தென் பகுதியில் உள்ள இந்த மாவட்டமே மாநிலத்தின் கிழக்குக் கோடியில் அமைந்த மாவட்டமாகவும் உள்ளது.\n\nஇம்மாவட்டம் மேற்கில் பெங்களூரு நாட்டுப்புறம், தும்கூர் மாவட்டம் ஆகியவையும், வடக்கிலும் கிழக்கிலும் முறையே ஆந்திரப் பிரதேசத்தைச் சேர்ந்த அனந்தபூர், அதே மாநிலத்தைச் சேர்ந்த சித்தூர் ஆகிய மாவட்டங்களும், தெற்கில் தமிழ் நாட்டு மாவட்டங்களான கிருட்ணகிரி, வேலூர் என்னும் மாவட்டங்களையும் எல்லைகளாகக் கொண்டுள்ளது. \n\n2001 ஆம் ஆண்டுக் கணக்கெடுப்பின்படி இம்மாவட்டத்தின் மக்கள்தொகை 2,536,069 ஆகும். இங்கே 15 நகரங்களும், 2889 மக்கள் வாழும் ஊர்களும், 432 மக்கள் வாழாத ஊர்களும் உள்ளன.\n\nSection::::வட்டங்கள்.\nஇந்த மாவட்டத்தில் கீழ்க்கண்ட வட்டங்கள் உள்ளன.\n\n\n"}
{"id": "58712", "url": "https://ta.wikipedia.org/wiki?curid=58712", "title": "சிமோகா மாவட்டம்", "text": "சிமோகா மாவட்டம்\n\nசிமோகா மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் சிமோகா நகரத்தில் உள்ளது. 8,465 சதுர கிலோமீட்டர் பரப்பளவு கொண்ட இம் மாவட்டம் கிழக்கு நில நிரைக்கோடுகள் 74° 38', 76° 04' ஆகியவற்றுக்கு இடையிலும், வடக்கு நில நேர்க்கோடுகள் 13° 27', 14° 39' ஆகியவற்றுக்கு இடையிலும் அமைந்துள்ளது. கடல் மட்டத்துக்கு மேல் இதன் சராசரி உயரம் 640 மீட்டர்களும், அதி கூடிய உயரம் 1,343 மீட்டர்களும் ஆகும். \n\nஇம்மாவட்டம் வடகிழக்கில் ஆவேரி மாவட்டமும், கிழக்கில் தாவனகெரே மாவட்டமும், தென்கிழக்கில் சிக்மகளூர் மாவட்டமும், தென் மேற்கில் உடுப்பி மாவட்டமும், வடமேற்கில் உத்தர கன்னட மாவட்டமும் எல்லைகளாக உள்ளன. \n\n2001 ஆம் ஆண்டுக் கணக்கெடுப்பின்படி இம்மாவட்டத்தின் மக்கள்தொகை 1,642,545 ஆகும். \n\nSection::::பொருளாதாரம்.\nவேளாண்மை மற்றும் கால்நடை வளர்ப்பு ஆகியன சிமோகா மாவட்டத்தில் முக்கிய பொருளாதார பங்கினை வகிக்கிறது. அரிசி, பாக்கு, பருத்தி, மக்காச்சோளம் மற்றும் கேழ்வரகு ஆகியன இந்த மாவட்டத்தின் முக்கிய சாகுபடி பயிர்களாக இருக்கின்றன.\n\n\n"}
{"id": "58715", "url": "https://ta.wikipedia.org/wiki?curid=58715", "title": "தும்கூர் மாவட்டம்", "text": "தும்கூர் மாவட்டம்\n\nதும்கூர் மாவட்டம் () இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் தும்கூர் நகரத்தில் உள்ளது. 10,598 சதுர கிலோமீட்டர் பரப்பளவு கொண்ட இம் மாவட்டம் கிழக்கு நில நிரைக்கோடு 77.1°, வடக்கு நில நேர்க்கோடு 13.34° என்னும் ஆள்கூறுகளால் குறிக்கப்படும் இடத்தில் அமைந்துள்ளது. இம் மாவட்டத்தின் பெரும்பகுதி பள்ளத்தாக்குகள் இடையிடையே ஊடறுத்துச் செல்லும் உயரமான நிலப்பகுதிகள் ஆகும். \n\nஇம் மாவட்டத்தின் தெற்கில் மாண்டியா மாவட்டமும், மேற்கில் சித்திரதுர்க்கா ஹாசன் ஆகிய மாவட்டங்களும், வடகிழக்கில் சிக்மகளூர் மாவட்டமும், தென்கிழக்கில் ஆந்திரப்பிரதேச மாநிலமும் எல்லைகளாக உள்ளன. \n\n2001 ஆம் ஆண்டுக் கணக்கெடுப்பின்படி இம் மாவட்டத்தின் மக்கள்தொகை 2,584,711 ஆகும். \n\n\n\n"}
{"id": "58717", "url": "https://ta.wikipedia.org/wiki?curid=58717", "title": "முன் இயோசீன்", "text": "முன் இயோசீன்\n\nமுன் இயோசின் என்பது இயோசின் காலத்தின் முற்பகுதியாகும். இது 55.8 ± 0.2 முதல் 48.6 ± 0.2 மில்லியன் வருடங்களுக்கு முற்பட்ட காலமாகும். ஆங்கிலத்தில் இக்காலகட்டம் யப்ரிசின் (Ypresian) என்று அழைக்கப்படுகிறது. இப்பெயர் பெல்சியத்திலுள்ள யப்பிரிசு என்ற ஊரின் நினைவாகக் சூட்டப்பட்டுள்ளது.\n"}
{"id": "58718", "url": "https://ta.wikipedia.org/wiki?curid=58718", "title": "குதிரைக் குடும்பம்", "text": "குதிரைக் குடும்பம்\n\nகுதிரைக் குடும்பம் (\"Equidae\") என்பது குதிரை மற்றும் அதை ஒத்த விலங்குகளான கழுதை, வரிக்குதிரை போன்ற விலங்குகளை உள்ளடக்கிய குடும்பமாகும். இக்குடும்பத்தில் கழுதை, வரிக்குதிரை மற்றும் குதிரை தவிர்த்து மற்ற உறுப்பினர்கள் எல்லாம் அற்றுப்போய்விட்டன. அற்றுப்போன உறுப்பினர்களில் மூதாதைய காண்டாமிருகங்களும் அடங்கும்.\n\n"}
{"id": "58722", "url": "https://ta.wikipedia.org/wiki?curid=58722", "title": "இயோசீன்", "text": "இயோசீன்\n\nஇயோசீன் (Eocene) காலம் என்பது 55.8 ± 0.2 முதல் 33.9 ± 0.1 மில்லியன் வருடங்களுக்கு முன் வரையான காலமாகும். இக்காலம் பாலியோசின் காலத்திற்கு பிறகும் ஓலியோசின் காலத்திற்கு முன்பும் வருகிறது. தற்கால பாலூட்டிகள் முதன்முதலில் தோன்றியது இயோசின் காலத்தில் என்பது குறிப்பிடத்தக்கதாகும்.\n"}
{"id": "58723", "url": "https://ta.wikipedia.org/wiki?curid=58723", "title": "மயோசீன்", "text": "மயோசீன்\n\nமயோசீன் (Miocene) என்பது 23.03 முதல் 5.33 பில்லியன் வருடங்களுக்கு முன்பான காலத்தைக் குறிக்கும். இக்காலகட்டத்தில் பல்வேறு தாவரங்களும் விலங்குகளும் அதிகப்படியான பரிணாம வளர்ச்சி அடைந்தன, அதிலும் குறிப்பாக பாலூட்டிகள் மற்றும் பறவைகள் அடங்கும்.\n"}
{"id": "58725", "url": "https://ta.wikipedia.org/wiki?curid=58725", "title": "பிலிசுடோசின்", "text": "பிலிசுடோசின்\n\nபிலிசுடோசின் தற்காலத்தில் இருந்து சுமார் 1.8 மில்லியன் முதல் 10, 000 வருடங்களுக்கு முந்தைய காலமாகும். பிலிசுடோசின் என்ற பெயர் கிரேக்க மொழியில் இருந்து பெறப்பட்டதாகும். கிரேக்கத்தில் πλεῖστος (pleistos/பிலிசு \"மிகவும்\") மற்றும் καινός (kainos/டோசின் \"புதிய\") என்று பொருள்படும்.\n"}
{"id": "58731", "url": "https://ta.wikipedia.org/wiki?curid=58731", "title": "இந்திய ஆட்சிப் பணி", "text": "இந்திய ஆட்சிப் பணி\n\nஇந்திய ஆட்சிப் பணி (அ) இ.ஆ.ப, (\"ஐ.ஏ.எஸ்\") (இந்தி: भारतीय प्रशासनिक सेवा, \"பாரதீய பிரஷாசனிக் சேவா\") அனைத்து இந்திய பணிகளின் (குடியுரிமைப் பணியியல்) மூன்று பணிகளுள் ஒன்றாக, இந்திய அரசின் ஆட்சியல் பணியினை மேற்கொள்ளும் சிறப்பு அமைப்பாக இந்திய அரசாங்கத்தால் கட்டமைக்கப்பட்டதாகும். ஏனைய இரண்டு பணிகள் இந்தியக் காவல் பணி (அ) இ. கா. ப மற்றும் இந்திய வனப் பணி (அ) இ. வ. ப ஆகும். இ ஆ ப அலுவலர்கள் இந்திய மாநில மற்றும் ஆட்சிப்பகுதி அரசுகளின் பணித்துறை ஆட்சி நடைபெறுவதற்கு உறுதுணை புரிகின்றனர். அரசின் செயலாட்சியர்களுக்கு உறுதுணையாக செயல்படுகின்றனர். ஒன்றிய அரசுப்பணியாளர் தேர்வாணையம் ஆண்டுதோறும் நடத்தும் இந்தியக் குடியியல் பணிகள் தேர்வு மூலம் இந்தியாவின் செயல் வல்லுனர்களைத் தேர்ந்தெடுக்கின்றனர். இந்தப் பணிக்கு பல்கலைக்கழகத்தின் ஏதாவது ஒரு இளநிலைப் பட்டம் குறைந்த அளவுக் கல்வித் தகுதியாக உள்ளது.\n\nSection::::வரலாறு.\nஇந்திய ஆட்சிப் பணியின் முன்னோடியாக இந்தியாவில் இருந்த அமைப்பு இந்தியக் குடியுரிமைப் பணி (கலெக்டர்-ஆட்சியர்) என்ற அமைப்பாக இந்தியா பிரித்தானியரின் காலனி ஆட்சியில் இருந்த காலகட்டத்தில் இருந்தது. இந்தியா விடுதலையடைந்த பின் இவ்வமைப்பு இந்திய ஆட்சிப் பணி என்று பெயர் மாற்றம் கண்டது.\n\nSection::::தேர்வு மற்றும் பயிற்சிகள்.\nஒருவர் இந்திய ஆட்சிப் பணியில் சேர்ந்து சேவைப் புரிய அவர் நடுவண் அரசுப் பணியாளர் தேர்வாணையத்தால் ஒவ்வொரு ஆண்டும் நடத்தப்பெறும் இந்தியக் குடியியல் பணிகள் தேர்வில் தேர்ச்சிப் பெற்றிருக்க வேண்டும். இப்பொதுத்தேர்வு இந்தியக் காவல் பணி, பிரிவு ஏ மற்றும் பிரிவு பி நடுவண் அரசுப் பணிகளுக்கும் சேர்த்து நடத்தப்படுகின்றன. (இந்திய வனப் பணித் தேர்வு தனியாக நடுவண் அரசுத் தேர்வாணையத்தால் நடத்தப்படுகின்றன).\n\n\nSection::::பதவி உயர்வு இந்திய ஆட்சிப் பணி.\nஇந்திய ஆட்சிப் பணிக்கான தேர்வை நேரடியாக எதிர்கொண்டு அதில் வெற்றி பெற்று அரசுத் துறைகளின் பணிகளில் சேர்வது ஒரு வகையாக இருந்தாலும், அரசுத் துறைகளில் பணியாற்றி வருபவர்கள் பதவி உயர்வின் மூலம் இந்திய ஆட்சிப் பணி அதிகாரிகளாக மாநில அரசுகளின் வழியாகத் தரம் உயர்த்தப்படும் முறையும் இந்தியாவில் உள்ளது. \nSection::::பத்தாம் வகுப்பு.\nஇந்தப் பதவி உயர்வின் மூலம் இந்திய ஆட்சிப்பணி அதிகாரியாகத் தரம் உயர்த்தப்பட்டவர்களில் தமிழ்நாட்டைச் சேர்ந்த முனுசாமி என்பவரின் கல்வித்தகுதி பத்தாம் வகுப்புதான். 1973 ஆம் ஆண்டு தமிழ்நாடு அரசுப்பணிக்கான நான்காம் பிரிவுத் தேர்வின் மூலம் வருவாய்த்துறையில் பள்ளிப்பட்டு வட்டத்தில் இளநிலை உதவியாளராகப் பணியில் சேர்ந்த இவர் படிப்படியாக துணை வட்டாட்சியர், வட்டாட்சியர், துணை ஆட்சியர், மாவட்ட வருவாய் அலுவலர் என பதவி உயர்வு பெற்று பல நிலைகளில் தமிழ்நாடு அரசுப் பணியில் 37 ஆண்டுகள் பணியாற்றியுள்ளார்.\n\n\n"}
{"id": "58734", "url": "https://ta.wikipedia.org/wiki?curid=58734", "title": "இந்திய வனப் பணி", "text": "இந்திய வனப் பணி\n\nஇந்திய வனப் பணி (அ) இ.வ.ப, (ஐ.எப்.எஸ்) அனைத்து இந்திய பணிகளின் (குடியுரிமைப் பணியியல்) மூன்று பணிகளுள் ஒன்றாக, இந்திய அரசின் வனங்களைப் பாதுகாக்கும் பணியினை மேற்கொள்ளும் சிறப்பு அமைப்பாக இந்திய அரசாங்கத்தால் கட்டமைக்கப்பட்டதாகும். ஏனைய இரண்டு பணிகள் இந்தியக் காவல் பணி (அ) இ. கா. ப மற்றும் இந்திய ஆட்சிப் பணி (அ) இ. ஆ. ப ஆகும். இ வ.ப பயிற்சி பெற்ற அலுவலர்கள் இந்திய மாநில மற்றும் ஆட்சிப்பகுதி அரசுகளின் ஆளுமைக்குட்பட்ட வனப்பகுதிகளை பாதுகாக்கவும், வனவுயிரனங்களை பராமரிக்கும் பொறுப்பினை மேற்கொள்வதற்கு உறுதுணை புரிகின்றனர். அரசின் வனஅமைச்சக செயலாட்சியர்களுக்கு உறுதுணையாக செயல்படுகின்றனர்.\nSection::::வரலாறு.\nஇந்திய வனப் பணி 1966 ஆம் ஆண்டு இந்திய அரசாங்கத்தால் கட்டமைக்கப்பட்டது. பிரித்தானிய காலணி ஆளுமையின் கீழ் இந்தியா இருந்த காலகட்டத்தில் இது பேர்ரசின் வனத் துறை என்று 1864 பிரித்தானியரால் வடிவமைக்கப்பட்டிருந்து. அப்பொழுதய வனத்துறைத் தலைவராக (இன்ஸ்பெக்டர் ஜெனரல் ஆப் பாரஸ்ட்) முனைவர் டியட்ரிச் பிரான்டீஸ் என்ற ஜெர்மானிய வன அலுவலர் தலைமையேற்றிருந்தார். \n\n1867 இல் பேரரசின் வனப்பணி என்ற அமைப்பை பேரரசின் வனத் துறையின் கீழ் அறிமுகப்படுத்தப்பட்டது. பிரித்தானிய காலணி அரசாங்கமும் வனவளர்ச்சியில் அதிக கவனம் செலுத்தும் நோக்கத்தில் வனத்துறை செயலாட்சியர் மற்றும் வல்லுநர்களை உருவாக்கி வனவளர்ச்சியில் முன்னோடிகளாக இன்று நாம் பங்கெடுக்கும் அளவில் செயல்பட்டது என்பது மிகையாகாது.\n\nஅன்றைய காலகட்டத்தில் இதன் அலுவலர்கள் 1867 முதல் 1885 வரையில் ஜெர்மன் மற்றும் பிரான்சுகளில் பயிற்சி பெற்றனர். 1905 இல் கூப்பர் மலை, இலண்டன் மற்றும் குறிப்பிடத்தக்க கல்லூரிகளில் இதற்கான பயிற்சிகளைப் பெற்றனர்.\n\n1905 முதல் 1926 வரையில் ஆக்ஸ்போர்டு பல்கலைக்கழகம் இதற்கானப் பயிற்சியை வழங்கியது.\n\n1927 முதல் 1932 வரையில் வன அலுவலர்கள் பேரரசின் வன ஆராய்ச்சி மையம் டேரடூனில் துவக்கப்பட்டு அதன் மூலம் பயிற்சியளித்த்து.இது கட்டமைக்கப்பட்டது 1906. அதன்பின் இந்திய வனக் கல்லூரி 1938 இல் டேராடூனில் துவக்கப்பட்டு வன அலுவலர்களுக்கு மிக சிறப்பானதொரு பயிற்சி அளிக்கப்பெற்று தேர்வு செய்யப்பட்டனர்.\n\nதற்பொழுதய வனப் பணி இந்திய விடுதலைக்குப்பிறகு 1966 இல் \"இந்திய பணியியல் சட்டம் 1951\" , இன் படி கட்டமைக்கப்பட்டு இந்திய வனப் பணி என்ற அமைப்பாக செயலாற்றி வருகின்றது.\n\nஇந்தியாவின் வனப் பரப்பளவு\" 6,35,400 ச.கி.மீ\" வரை பரந்துள்ளது ஆகும். நாட்டின் 22.27 சதவீதம் வனப்பகுதியாகும். இதைப் பாதுகாக்கும் கடமை அரசுக்குள்ளதால் 1894 ல் உருவாக்கப்பட்ட வனப்பாதுக்காப்புக் கொள்கை 1952, மீண்டும் 1988 இல் திருத்தியமைக்கப்பட்டது.\n\n\n"}
{"id": "58738", "url": "https://ta.wikipedia.org/wiki?curid=58738", "title": "சார்லி", "text": "சார்லி\n\nவேல்முருகன் தங்கசாமி மனோகர் சார்லி அல்லது சுருக்கமாக சார்லி தமிழ்த் திரைப்பட நடிகர். ஐநூறுக்கும் மேற்பட்ட தமிழ் படங்களில் நடித்தவர். இயக்குநர் கே. பாலசந்தரின் பொய்க்கால் குதிரை திரைப்படம் மூலம் 1983 ஆம் ஆண்டில் அறிமுகமானவர். நகைச்சுவை, குணசித்திரம் என்று பல பாத்திரங்களில் நடித்துக் கொண்டிருக்கிறார்.ivar samimaba kaalangalil kunachithira vedangalil nadikavum seithullar.\nmeelum friends endra padathil kobal endra peyaril nadithum makkalil paaraattai petrullar.\nethechiyaana nadippu mattrum soga kaatchikalilum ivar therampada seithullar.\n\n"}
{"id": "58740", "url": "https://ta.wikipedia.org/wiki?curid=58740", "title": "பாகல்கோட் மாவட்டம்", "text": "பாகல்கோட் மாவட்டம்\n\nபாகல்கோட் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் பாகல்கோட் நகரத்தில் உள்ளது.\n\n\n"}
{"id": "58750", "url": "https://ta.wikipedia.org/wiki?curid=58750", "title": "வாரன் பபெட்", "text": "வாரன் பபெட்\n\nவாரன் எட்வர்ட் பஃபெட் (\"Warren Edward Buffett\", பிறப்பு: ஆகஸ்ட் 30. 1930) ஐக்கிய அமெரிக்காவைச் சேர்ந்த முதலீட்டாளரும், தொழிலதிபரும், பொதுக் கொடையாளரும் ஆவார். உலகிலேயே மிகவும் வெற்றிகரமான முதலீட்டாளர்களில் ஒருவரான இவர் \"பெர்க்சயர் ஹாதவே\" என்ற நிறுவனத்தில் அதிகமான பங்குகளைக் கொண்டுள்ளதோடு அந்த நிறுவனத்தின் தலைமை நிர்வாக அதிகாரியாகவும் உள்ளார். இவர் 2008 \"ஃபோர்ப்ஸ்\" பட்டியலில் உலகின் மிகப் பெரிய பணக்காரராய் இடம்பெற்றார். அவருடைய சொத்தின் மொத்த மதிப்பு $62 பில்லியன் எனக் கணக்கிடப்பட்டுள்ளது..\n\nபஃபெட்டை பொதுவாக ஒமாகாவின் அசரீரி என்றும் \n\"ஒமாகாவின் முனிவர்\" (\"Sage of Omaha\") என்றும் குறிப்பிடுவதுண்டு. முதலீட்டு விடயத்தில் இவரது கணிப்பு பெற்றிருக்கும் மதிப்பினாலும், பெரும் பணக்காரர் என்றாலும் எளிமையைப் பின்பற்றுவதினாலும் அவ்வாறு அழைக்கப்பெற்றார்.\n\nபிரசித்திபெற்ற கொடையாளரான பபெட் தனது சொத்தில் 99 சதவீதத்தை நன்கொடையாக அளிப்பதற்கு உறுதி வழங்கியுள்ளார். இவர் கிரின்னல் கல்லூரி (Grinnel College) வாரிய அறங்காவலர்களுள் ஒருவராகவும் உள்ளார்.\n\n1999 ஆம் ஆண்டு கார்சன் குழுவினரால் எடுக்கப்பட்ட கணக்கெடுப்பின்படி பீட்டர் லின்ச் மற்றும் ஜான் டெம்பிள்டன் ஆகியோரை விட பஃபெட்டே இருபதாம் நூற்றாண்டின் தலைசிறந்த நிதி நிர்வாகியாக பெயர் பெற்றிருந்தார். இவர் 2012 ஆம் ஆண்டில் டைம் பத்திரிகையின் உலகின் முக்கிய 100 செல்வாக்கு மிகுந்தவர்களின் பட்டியலில் இடம் பெற்றிருந்தார்.\n\nSection::::வாழ்க்கைக் குறிப்பு.\nSection::::ஆரம்பகால வாழ்க்கை.\nவாரன் பபெட் அமெரிக்காவில் உள்ள நெப்ராஸ்கா மாநிலத்தின் ஒமாகா நகரில் ஹோவார்ட் பபெட்டின் மூன்று குழந்தைகளில் இரண்டாவதாக பிறந்தார். ஹோவார்டின் ஒரே ஆண் வாரிசு இவர் தான். இவர் தனது பாட்டனாரின் மளிகைக் கடையில் வேலை செய்து வந்தார். 1943 ஆம் வருடம் பபெட் முதன் முதலில் வருமான வரி செலுத்தினார். அவ்வருடத்தில் அவர் சைக்கிள் மற்றும் கைக்கடிகாரத்திற்கு ஆன $35 செலவினை செய்தித்தாள் விநியோக வேலை மூலம் ஈட்டினார். அவரது தந்தை அமெரிக்க நாடாளுமன்றத்தில் தேர்வு செய்யப்பட்ட பின், பபெட் வாஷிங்டன் டி.சி.யில் உள்ள உட்ரோ வில்சன் உயர்நிலைப் பள்ளியில் பயின்றார். 1945 ஆம் ஆண்டில் பபெட் தனது உயர்நிலைப் பள்ளியின் முதலாமாண்டில் நண்பருடன் சேர்ந்து $25 செலவில் ஒரு உபயோகப்படுத்தப்பட்ட பின்பால் (pinball)விளையாட்டு இயந்திரத்தை வாங்கி முடி திருத்தும் நிலையத்தில் வைத்தார். சில மாதங்களிலேயே அவர்கள் மூன்று விளையாட்டு இயந்திரங்களை சொந்தமாக்கி வெவ்வேறு இடங்களில் வைத்தனர்.\n\nபபெட் பென்சில்வேனியா பல்கலைக்கழகத்தின் வார்டன் பள்ளியில் தனது கல்லூரி வாழ்க்கையைத் துவக்கினார் (1947–49). இரண்டு வருடங்களுக்குப் பிறகு 1950 ஆம் ஆண்டில் இவர் நெப்ராஸ்கா-லிங்கன் பல்கலைக்கழகத்திற்கு மாற்றிக்கொண்டு சென்று விட்டார். அங்கு பொருளாதாரத்தில் இளங்கலைப் பட்டம் (B.S. in Economics) பெற்றார்.\n\nபபெட் பிறகு பெஞ்சமின் கிரகாம் (\"தி இன்டெலிஜென்ட் இன்வெஸ்டர்\" புத்தக ஆசிரியர்) மற்றும் டேவிட் டாட் என்ற இரு பிரபலமான பங்குபத்திர முதலீட்டு ஆய்வு ஆலோசகர்கள் பயிற்றுவிக்கும் கொலம்பியா வணிகப்பள்ளியில் சேர்ந்தார். கொலம்பியா பல்கலைக்கழகத்தில் 1950 ஆம் வருடம் இவர் பொருளாதாரத்தில் முதுகலைப் பட்டம் (M.S. in Economics) பெற்றார்.\n\nநான் 15% ஃபிஷர் (Fisher) மற்றும் 85% பெஞ்சமின் கிரகாம் (Benjamin Graham) என்று பபெட் கூறியிருக்கிறார்.\n\n’பங்குகளை வியாபாரமாகக் கருதுவதும், பங்குச்சந்தையின் ஏற்ற இறக்கங்களை தனக்கு ஒரு பாதகமும் இல்லாமல் சாதமாக்கி கொள்ளுதலும் முதலீட்டின் இரு அடிப்படை நோக்கங்கள் ஆகும். இதைத்தான் பென் கிரகாம் எங்களுக்குக் கற்பித்தார். இன்னும் நூறு வருடங்களுக்குப் பிறகும் இதுவே முதலீட்டின் அடிப்படை விதியாக இருக்கும்’ என்று அவர் கூறினார்.\n\nSection::::தொழில் வாழ்க்கை.\nபபெட் 1951–54 வரை ஒமாகாவில் உள்ள பபெட்-ஃபால்க் & நிறுவனத்தில் முதலீட்டு விற்பனையாளராகவும் 1954–56 வரை நியூயார்க்கில் உள்ள 'கிரகாம்-நியூமேன் கார்ப்' நிறுவனத்தில் பங்கு முதலீட்டு ஆய்வாளராகவும், 1956–1969 வரை ஒமாகாவில் உள்ள பபெட் பார்ட்னர்ஷிப் லிமிடெட் நிறுவனத்தில் பொதுப் பங்குதாரராகவும் இருந்தார். 1970 ஆம் ஆண்டு முதல் இன்று வரை ஒமாகாவில் உள்ள பெர்க்சயர் ஹாதவே நிறுவனத் தலைவராகவும் தலைமை நிர்வாக அதிகாரி ஆகவும் உள்ளார்.\n\n1951 ஆம் வருடம் பபெட் பொருளாதார நிபுணரான பெஞ்சமின் கிரகாம் கெய்கோ காப்புறுதி நிறுவனத்தின் (GEICO Insurance) இயக்குநர் குழுவில் இருப்பதை அறிந்தார். இவர் ஒரு சனிக்கிழமை வாஷிங்டன் டி.சி.யில் உள்ள கெய்கோவின் தலைமையகத்திற்குச் சென்று அங்கு கெய்கோவின் நிறுவனத் துணைத் தலைவர் லோரிமர் டேவிட்சனை சந்தித்தார். அவர்கள் இருவரும் மணிக்கணக்காக காப்பீட்டு தொழிலைப் பற்றி விவாதித்தனர். அதன் பிறகு டேவிட்சன் பபெட்டின் நெருங்கிய நண்பராகவும் அவரது கருத்துகளில் செல்வாக்கு செலுத்துபவராகவும் ஆகி விட்டார். பிறிதொரு சமயம் பபெட்டை பற்றிக் குறிப்பிடுகையில் இவர்களின் முதற் சந்திப்பின் போதே 15 நிமிடங்களிலேயே பபெட் ஒரு அசாதாரண மனிதர் என்று கண்டு கொண்டதாக டேவிட்சன் குறிப்பிட்டார். பபெட் கொலம்பியா பல்கலைக்கழகத்தில் பட்டம் பெற்றவுடன் வால் ஸ்ட்ரீட்டில் (Wall Street) வேலையில் அமரவே எண்ணினார். ஆனால் இவரது தந்தையும் பென் கிரகாமும் இதைத் தடுத்து விட்டனர். பபெட் பிறகு கிரகாமுக்காக இலவசமாக வேலை செய்வதாகக் கூறியதை கிரகாம் ஏற்கவில்லை.\n\nபபெட் ஒமாகாவிற்கு திரும்பி பங்குச் சந்தைத் தரகராகப் பணியாற்றினார். மேலும் டேல் கார்னகியின் அவைப் பேச்சுப் பயிற்சியையும் மேற்கொண்டார். இவ்வாறு கற்றதைக் கொண்டு நெப்ராஸ்கா பல்கலைக்கழகத்தில் \"மூலதனக் கொள்கைகளைப்\" பற்றி இரவு வகுப்புகளில் பாடம் எடுப்பதில் அவருக்குத் துணிவு பிறந்தது. அவருடைய மாணவர்களின் சராசரி வயது அவருடைய வயதை விட இரு மடங்காக இருந்தது. இது சமயம் அவர் தன் முதலீட்டில் சின்கிளேர் டெக்சாகோ பெட்ரோல் நிலையத்தை வாங்கினார். ஆனால் இந்த வியாபாரம் தழைக்கவில்லை.\n\n1952 ஆம் ஆண்டு பபெட் சூசன் தாம்சன் என்பவரை மணந்தார். அடுத்த வருடத்தில் அவர்களின் முதல் குழந்தையான சூசன் ஆலிஸ் பபெட் பிறந்தார். 1954 ஆம் வருடம் பபெட் பெஞ்சமின் கிரகாம் கூட்டு நிறுவனத்தில் வேலை ஏற்றுக் கொண்டார். அவருடைய ஆரம்ப வருமானம் வருடத்திற்கு $12,000 (2008 டாலர் மதிப்பை ஒப்பிடுகையில் சுமார் $97,000) என இருந்தது. அங்கே அவருக்கு வால்டர் ஸ்க்லோஸ் உடன் நெருங்கிப் பணியாற்ற வாய்ப்பு கிடைத்தது. கிரகாமின் கீழ் பணியாற்றுவது கடினமான செயல். பங்குகளில் பொதிந்த மதிப்பிற்கும் அவற்றின் விற்பனை விலைக்கும் இடையிலான சமநிலை எட்டிய பின் அப்பங்குகள் பாதுகாப்பான விரிவான லாப விகிதங்களை அளிக்க முடியும் என்ற சிந்தனையில் கிரகாம் பிடிவாதமாக இருந்தார். இந்த கூற்றின் உண்மையை பபெட் ஏற்றாலும் கறாராய் இந்த விதியைப் பின்பற்றினால் பல வாய்ப்புகளை இழக்க நேரிடுமே என்கிற கேள்வியும் அவருக்கு எழாமலில்லை. அதே வருடம் பபெட் தம்பதியினர் அவர்களின் இரண்டாவது குழந்தையான ஹோவர்டு கிரகாம் பபெட்டைப் பெற்றெடுத்தனர். 1956 ஆம் வருடம் பெஞ்சமின் கிரகாம் வேலையிலிருந்து ஓய்வு பெற்று தன் கூட்டு நிறுவனத்தை மூடினார். இச்சமயம் பபெட்டின் சேமிப்பு $174,000 ஆக இருந்தது. அதைக் கொண்டு அவர் பபெட் பார்ட்னர்ஷிப் லிமிடெட் நிறுவனம் என்ற மூலதனக் கூட்டு நிறுவனத்தை ஒமாகாவில் உருவாக்கினார்.\n\n1957 ஆம் ஆண்டில் பபெட் மூன்று கூட்டு நிறுவனங்களை இயக்கி வந்தார். ஒமஹாவில் $31,500 விலைக்கு ஐந்து படுக்கையறை கொண்ட ஒரு வீடு வாங்கினார் (அந்த வீட்டில் தான் அவர் இன்றும் வசிக்கிறார்). 1958 ஆம் ஆண்டில், பபெட்டின் மூன்றாவது குழந்தை பீட்டர் ஆண்ட்ரூ பபெட் பிறந்தார். அவ்வருடம் முழுவதும் பபெட் ஐந்து கூட்டு நிறுவனங்களை நடத்தினார். 1959 ஆம் ஆண்டில் ஆறு கூட்டு நிறுவனங்களாக இது வளர்ந்தது. மற்றும் சார்லி மங்கரை (Charlie Munger) சந்திக்கும் வாய்ப்பு இந்த ஆண்டில் இவருக்குக் கிட்டியது. 1960 ஆம் ஆண்டில் பபெட்டின் கீழ் பபெட் அசோசியேட்ஸ், பபெட் ஃபண்ட், டேசீ, எம்டீ, க்லேனாஃப், மோ-பஃப் மற்றும் அண்டர்வுட் ஆகிய ஏழு நிறுவனங்கள் செயல்பட்டன. தன்னுடைய பங்குதாரராக இருந்த ஒரு மருத்துவரிடம் தன்னுடைய நிறுவனத்தில் தலா $10,000 முதலீடு செய்யத்தக்க இன்னும் பத்து மருத்துவர்களைக் கண்டறியுமாறு பபெட் வேண்டினார். பிறகு இவ்வாறு பதினொரு மருத்துவர்கள் சேர்ந்தனர். இந்த பதினொரு பேரின் பணத்துடன் தன்னுடைய வெறும் $100 சொந்தப் பணத்தையும் சேர்த்து முதலீட்டு நிதியை பபெட் உருவாக்கினார். 1961 ஆம் ஆண்டில் பபெட் தனது நிறுவன சொத்துகளில் 35% சேன்பார்ன் மேப் நிறுவனத்தின் பங்குகளாக உள்ளதாக தெரிவித்தார். மேலும் 1958 ஆம் ஆண்டில் சேன்பார்ன் பங்குகள் நிறுவனம் நிர்ணயிக்கப்பட்ட $65ஐ விட $45 அளவிலேயே பங்கு முதலீட்டாளர்களால் மதிப்பிடப்பட்டது என்பதை விளக்கினார். பங்கு வாங்குபவர்கள் சேன்பார்ன் பங்குகளின் மதிப்பை \"$20 குறைவாக\" மதிப்பிட்டதாகவும் அதனால் ஒரு பெரிய முதலீட்டு வாய்ப்பு தங்களுக்குக் கிட்டியதாகவும் பபெட் தெரிவித்தார். இவ்வாறு அவர் தெரிவித்ததால் சேன்பார்ன் நிர்வாகக் குழுவில் அவருக்கு ஓர் இடம் அளிக்கப்பட்டது.\n\nSection::::செல்வத்துக்கு வழி.\n1962 ஆம் வருடத்தில் பபெட் ஒரு மில்லியனர் ஆனார். அவரது அனைத்து பங்கு நிறுவனங்களும் இணைந்து $7,178,500 மதிப்பு கொண்டிருந்தன. அதில் இவரது பங்கு $1,025,000 ஆக இருந்தது. பபெட் அவரது அனைத்து பங்கு நிறுவனங்களையும் இணைத்து ஒரே பங்கு நிறுவனமாக மாற்றினார். இச்சமயம் பெர்க்சயர் ஹாதவே என்னும் ஓர் துணி உற்பத்தி செய்யும் நிறுவனம் இவர் கண்களில் பட்டது. பபெட்டின் நிறுவனம் இந்நிறுவன பங்குகளை பங்கு ஒன்றிற்கு 7.60 டாலர் என்கிற விலையில் வாங்க ஆரம்பித்தது. 1965 ஆம் ஆண்டில் பபெட் பங்கு நிறுவனம் பெர்க்சயர் ஹாதவேயின் பங்குகளை முனைந்து வாங்கும் போது, ஒரு பங்குக்கு 14.86 டாலர் செலுத்தியது. இது அந்நிறுவனத்தின் செயல்பாட்டு மூலதனமான 19 டாலரை விட குறைவாக இருந்தது. இதில் அந்நிறுவனத்தின் நிலையான சொத்துகள் (ஆலை மற்றும் இயந்திரங்கள்) இணைக்கப்படவில்லை. பபெட் இவ்வாறு பெர்க்சயர் ஹாதவே நிறுவனத்தின் மேல்மட்ட குழுவை தன்னகப்படுத்தி நிறுவனத் தலைவராக கென் சேஸ் என்பவரை புதிதாய் நியமித்தார். 1966 ஆம் ஆண்டில் பபெட் தன் கூட்டு நிறுவனத்திற்கு புதிய முதலீட்டார்களை வரவேற்கவில்லை. ’தற்போதுள்ள நிலை வேறாக மாறினாலே தவிர்த்து (சில வேளைகளில் கூடுதல் முதலீடு மேலான பலன்கள் தரும் நிலை) அல்லது புது பங்குதாரர்கள் நிறுவனத்திற்கு வெறும் மூலதனம் மட்டுமல்லாத வேறு சொத்துகளை கொண்டு வருவதாக இருந்தாலேயன்றி கூட்டு தொழில்முயற்சியில் மேலும் பங்குதாரர்களை இணைக்க எனக்கு உடன்பாடில்லை’ என்று பபெட் தனது கடிதத்தில் எழுதியிருந்தார்.\n\nஅவரது இரண்டாவது கடிதத்தில் பபெட், ஹோச்சைல்டு கோன் அண்டு கம்பெனி எனும் ஒரு தனியார் நிறுவனத்தில் முதலீடு செய்யவிருப்பதாகவும் குறிப்பிட்டிருந்தார். 1967 ஆம் வருடத்தில் பெர்க்சயர் முதல் முறையாக தனது நிறுவனத்தின் ஒரு பங்கிற்கு பத்து சென்டுகளை ஈவுத்தொகையாக வழங்கியது. 1969 ஆம் ஆண்டில் மிகவும் லாபகரமான வருடத்தைத் தொடர்ந்து பபெட் தனது பழைய கூட்டு முயற்சி நிறுவனங்களைக் கலைத்து பங்குதாரர்களுக்கு சொத்துக்களை வழங்கினார். அவ்வாறு அளித்த பங்குகளில் பெர்க்சயர் ஹாதவே பங்குகளும் அடங்கும். 1970 ஆம் ஆண்டில் பெர்க்சயர் ஹாதவேயின் புகழ்மிகு தலைவராக பங்குதாரர்களுக்கு வருடாந்திர கடிதங்களை எழுதினார்.\n\nதனது செல்வநிலை உயர்ந்த போதிலும் அவர் தன் வருட வருமானம் $50,000 மற்றும் வெளிமுதலீட்டு வருமானங்களிலேயே வாழ்ந்து வந்தார். 1979 ஆம் ஆண்டின் துவக்கத்தில் $775 எனத் தொடங்கிய பெர்க்சயர் பங்கின் விலை வருட முடிவில் $1,310 ஆக உயர்ந்தது. இது பபெட் சொத்து மதிப்பை $620 மில்லியனாக உயர்த்தி ஃபோர்ப்ஸ் 400 அட்டவணையில் முதல்முறையாக இடம் பெற வைத்தது.\n\n2006 ஆம் வருடம் ஜூன் மாதத்தில் பபெட் தனது செல்வத்தை தொண்டு நிறுவனங்களுக்கு அளிப்பதற்கான ஒரு திட்டத்தை அறிவித்தார். இதில் 83 சதவீதம் [[பில் மற்றும் மெலின்டா கேட்ஸ் அறக்கட்டளைக்கு அளிக்கப் பெற்றது.\n\n2007 ஆம் வருடம் அவருடைய பங்குதாரர்களுக்கு எழுதிய கடிதத்தில், முதலீட்டு வணிகத்தை தன் வழியில் பின்தொடர ஓர் இளம் தலைவர் அல்லது குழுவைத் தேடுவதாகக் குறிப்பிட்டிருந்தார். இதற்கு முன் பபெட் கெய்கோ நிறுவனத்தின் லோவ் சிம்சனைத் தேர்ந்தெடுத்திருந்தார். ஆனால் சிம்சனோ பபெட்டை விட ஆறு வயதே இளையவராவார்.\n\n2008 ஆம் வருடம் [[பில் கேட்ஸ்|பில் கேட்சை]] விட பபெட் உலகின் பணக்கார அதிபராக ஆனார். [[ஃபோர்ப்ஸ்]], நிறுவனக் கணக்கெடுப்பின்படி அவர் சொத்து மதிப்பு $62 பில்லியனாகவும் [[யாஹூ]](Yahoo) கணக்கெடுப்பின் படி $58 பில்லியனாகவும் இருந்தது. [[பில் கேட்ஸ்]] தொடர்ந்து 13 வருடங்கள் [[ஃபோர்ப்ஸ்]] உலக பணக்காரர் வரிசையில் முதலிடம் வகித்தார். மார்ச் 11, 2009 அன்று திரும்பவும் பில்கேட்ஸ் முதலிடத்தை அடைந்து பபெட்டை இரண்டாம் இடத்திற்கு நகர்த்தியதாக ஃபோர்ப்ஸ் பத்திரிகை தெரிவிக்கின்றது. அவர்களுடைய சொத்து மதிப்பு 2008/2009 பொருளாதார வீழ்ச்சியினால் $40 பில்லியன் மற்றும் $37 பில்லியனாக தள்ளப்பட்டது.\n\nSection::::வியாபாரம்.\nSection::::கையகப்படுத்தியவை.\n1973 ஆம் ஆண்டில், பெர்க்சயர் [[வாஷிங்டன் போஸ்ட் கம்பெனி|வாஷிங்டன் போஸ்ட் நிறுவனத்தின்]] பங்குகளை வாங்கத் தொடங்கியது. பபெட் அந்நிறுவனம் மற்றும் அதன் முக்கியமான செய்தித்தாள் ஆகியவற்றை தன் கட்டுக்குள் வைத்திருந்த [[கேத்தரின் கிரகாம்|கேத்தரின் கிரகாமின்]] நண்பரானார். பிறகு அந்நிறுவனத்தின் நிர்வாகக் குழுவினுள் ஒருவராய் பொறுப்பேற்றார்.\n\n1974 ஆம் வருடத்தில் அமெரிக்காவின் பங்கு பரிவர்த்தனை வாரியம் (SEC) வாரன் பபெட் பெர்க்சயரோடு இணைந்து வெஸ்கோ நிறுவனத்தை கையகப்படுத்தியதில் உள்ள நலன் மோதல் குறித்து சட்ட விசாரணை மேற்கொண்டது. ஆனால் இதில் எந்த குற்றச்சாட்டும் பதியப்படவில்லை.\n\n1977 ஆம் வருடம் பெர்க்சயர் மறைமுகமாக \"பபலோ ஈவினிங் நியூஸ்\" (Buffalo Evening News) பத்திரிகையை $32 மில்லியனுக்கு கையகப்படுத்தியது. போட்டிப் பத்திரிகையான \"பபலோ கொரியர் எக்ஸ்பிரஸ்\" மூலம் தூண்டப்பட்டு, நம்பிக்கைவிரோத குற்றச்சாட்டு பெர்க்சயர் மீது சுமத்தப்பட்டது. முடிவில் இரண்டு பத்திரிகைகளும் மிகுந்த நஷ்டம் அடைந்த பின்னர் \"கொரியர் எக்ஸ்பிரஸ் நிறுவனம்\" 1982 ஆம் ஆண்டில் மூடப்பட்டது.\n\n1979 ஆம் வருடம் பெர்க்சயர் ஏபிசி (ABC) நிறுவனத்தின் பங்குகளை வாங்க ஆரம்பித்தது. அது சமயம் காபிடல் சிட்டி என்ற நிறுவனம் ஏபிசி நிறுவனத்தை $3.5 பில்லியனுக்கு கையகப்படுத்துவதாக [[மார்ச் 18]], [[(1985)|1985]] அன்று அறிவித்தது. இது எல்லோரையும் ஆச்சரியத்தில் ஆழ்த்தியது, ஏனென்றால் அச்சமயம் ஏபிசி நிறுவனம் காபிடல் சிட்டியைப்போல் நான்கு மடங்கு பெரிய நிறுவனமாக இருந்தது. இக்கையகப்படுத்துதல் [[பெர்க்சயர் ஹாதவே]] நிறுவனத்தின் நிர்வாகத்தலைவரான வாரன் பபெட்டின் நிதி உதவியால் ஏற்பட்டது. இதற்கு பிரதிபலனாக இவர் இணைந்த நிறுவனத்தின் 25% பங்குகளைப் பெற்றார். இவ்வாறு புதிதாக இணைந்து உருவாகிய கூட்டு நிறுவனமான காபிடல் சிட்டிஸ்/ஏபிசி (அல்லது கேப்சிட்டிஸ்/ஏபிசி) நிறுவனம்\nசொத்து உச்ச வரம்பு விதிமுறைகளால் சில நிலையங்களை விற்க நேரிட்டது. மேலும் இந்த இரு நிறுவனங்களும் ஒரே சந்தையில் பல வானொலி நிலையங்களையும் கொண்டிருந்தன.\n\n1987 ஆம் வருடத்தில் பெர்க்சயர் ஹாதவே, சாலமன் இன்க்., என்ற நிறுவனத்தின் 12% பங்குகளை வாங்கி அதன் மிகப்பெரிய பங்குதாரர் ஆனதால் பபெட் அதன் இயக்குநர் ஆனார். 1990 ஆம் வருடத்தில் ஜான் குட்ஃபிரயன்ட் (சாலமன் பிரதர்ஸ் நிறுவனத்தின் முந்தைய தலைமை நிர்வாக அதிகாரி) சம்பந்தப்பட்ட ஓர் ஊழல் விவகாரம் வெளிப்பட்டது. பால் மோசர் என்ற பங்கு வர்த்தகர் கருவூல விதிகளை மீறி அதிகமான பங்குகளுக்கு விண்ணப்பம் அளித்திருந்தார். இது குட்ஃபிரயன்ட்டின் கவனத்திற்கு வந்த போது அவர் பால் மோசர் மீது எந்த நடவடிக்கையும் எடுக்கவில்லை. 1991 ஆம் ஆண்டு ஆகஸ்டு மாதத்தில் குட்ஃபிரயன்ட் அந்நிறுவனத்திலிருந்து வெளியேறினார். உடனே பபெட் சாலமன் நிறுவனத்தின் தலைவராக இப்பிரச்சனை முடியும் வரை பதவியேற்றார். அவர் 1991 ஆம் ஆண்டு செப்டம்பர் மாதம் 4 ஆம் தேதி நாடாளுமன்றத்தில் இதற்கான விளக்கம் அளிக்க வேண்டி வந்தது.\n\n1998 ஆம் ஆண்டில் பபெட் [[கோகோ கோலா நிறுவனம்|கோகோ கோலா நிறுவனத்தின்]] பங்குகளை வாங்க ஆரம்பித்து, கடைசியில் அந்நிறுவனத்தின் 7 சதவிகித பங்குகளை $1.02 பில்லியனுக்குப் பெற்றார். இதுவே இன்று வரை பெர்க்சயர் மேற்கொண்ட மூலதனங்களில் மிகவும் லாபகரமானதாக இருக்கிறது. 2002 ஆம் வருடத்தில் $11 பில்லியன் மதிப்பு கொண்ட (வெளிநாட்டு நாணயங்களுக்கு அமெரிக்க டாலரை வழங்கும்) [[பார்வார்ட் ட்ரேடிங்|முன்கூட்டிய ஒப்பந்த வர்த்தகத்த்தில்]] பபெட் இறங்கினார். 2006 ஆம் வருடம் வரையிலான காலத்தில் இந்த வியாபாரம் வழியாக அவர் $2 பில்லியன் லாபமாகப் பெற்றார். 1998 ஆம் வருடத்தில் பபெட் ஜெனரல் ரீ நிறுவனத்தை வாங்கினார்.\n\n2009 ஆம் ஆண்டில் வாரன் பபெட் $2.6 பில்லியனை [[சுவிஸ் ரே|சுவிஸ்]] ரீ நிறுவனப் பங்குகளில் முதலீடு செய்தார். பெர்க்சயர் ஹாதவே ஏற்கனவே இதில் 3% பங்குகளை வைத்திருந்தது. 20% பங்குகளை வைத்திருக்கும் உரிமையைப் பெற்றிருந்தது.\n\nSection::::2000 ஆம் ஆண்டிற்குப் பிந்தைய பின்னடைவு.\n2007-2008 அமெரிக்க பொருளாதார நெருக்கடியின் போது, பபெட் விமர்சனத்திற்கு உள்ளானார். 2000த்திற்கு பிந்தைய பின்னடைவின் போது, இவர் முன்பே முதலீடு செய்ததால் சாதகமான சில வணிக வாய்ப்புகள் கிடைத்தன. “அமெரிக்கப் பொருட்களை வாங்கு. நான் வாங்குகிறேன்.” வாரன் பபெட்டின் இந்த மேற்கோள் நியூயார்க் டைம்ஸில் சமீபத்தில் பிரசுரிக்கப்பட்டிருந்தது.\n\n2007 ஆம் ஆண்டில் ஏற்பட்ட நிதி நெருக்கடியைப் பற்றி பபெட் குறிப்பிடும் போது \"கவிதையான நீதி\" \"(poetic justice\") என்று குறிப்பிட்டுள்ளார்.\n\nபெர்க்சயர் ஹாதவே நிறுவனம் 2008 ஆம் ஆண்டின் மூன்றாவது காலாண்டில் 77% வருவாய் இழப்பிறகு உள்ளாகியுள்ளது. மேலும் அவரது பல்வேறு சமீபத்திய வணிகங்கள் [[சந்தை மதிப்பு|சந்தை மதிப்பில்]] மிகப் பெரிய இழப்பைச் சந்தித்துள்ளன.\n\nபெர்க்சயர் ஹாதவே [[கோல்ட்மன் சாக்ஸ்|கோல்ட்மேன் சாக்ஸ்]] நிறுவனத்தின் 10% நிலையான முன்னுரிமைப் பங்குகளை வாங்கியுள்ளது.\n\n2008 அக்டோபரில், வாரன் பபெட் ஜெனரல் எலெக்ட்ரிக் நிறுவனத்தின் முன்னுரிமைப் பங்குகளை வாங்க ஒப்புக் கொண்டதாக செய்தி ஊடகங்கள் தெரிவித்தன. 2009 பிப்ரவரியில், வாரன் பபெட் தான் கொண்டிருந்த பிராக்டர் & கேம்பல் நிறுவனம் மற்றும் ஜான்சன் & ஜான்சன் நிறுவனப் பங்குகளில் ஒரு பகுதியை விற்றார்.\n\nஉகந்த நேரம் குறித்து அவ்வப்போது கேள்விகள் அவர் மீது எழுப்பப்படுவதுண்டு. 1998 ஆம் ஆண்டில் $86 வரை விலை அதிகரித்த கோகோ-கோலா பங்குகள் போன்ற விலையுயர்ந்த பங்குகளை பராமரிப்பது புத்திசாலித்தனமா என்று வினா எழுப்பப்பட்டது. பபெட் \nவிற்பதற்கான தருணம் குறித்துத் தன் 2004 ஆம் வருட அறிக்கையில் விவாதித்தார். ”பின்பக்கத்தைக் காட்டும் கண்ணாடி வழியாகப் பார்க்கையில் செய்ய வேண்டியது என்ன என்பது எளிதான விடயமாய்த் தோன்றலாம். ஆனால் துரதிர்ஷ்டவசமாக முதலீட்டாளர்கள் பனிபடர்ந்திருக்கும் காற்றுத் தடுப்பி கண்ணாடி வழியாகத் தான் காண வேண்டியதிருக்கிறது.\" என அவர் குறிப்பிட்டார். 2009 மார்ச் மாதத்தில் ஒரு தனியார் தொலைக்காட்சிக்கு அளித்த பேட்டியில் குறிப்பிடும் போது, \"பொருளாதாரம் மலை முகட்டிலிருந்து வீழ்ந்து கொண்டிருக்கிறது... பொருளாதாரம் பின்னடைவு மட்டும் அடையவில்லை, மக்கள் அவர்களுடைய பழக்க வழக்கங்களை இதுவரை நான் கண்டிராத வகையில் மாற்றிக் கொண்டுள்ளனர்\" என்றார். மேலும் அவர் இது நம்மை 1970களில் ஏற்பட்ட பண வீக்கத்தைப் போல் கொண்டு சென்று ஒரு வித தேக்க நிலையில் பல வருடங்களுக்கு தள்ளி விடும் எனப் பயந்தார்.\n\nSection::::சொந்த வாழ்க்கை.\nபபெட் 1952 ஆம் ஆண்டில் [[சூசன் பபெட்|சூசன் தாம்சனை]] மணந்தார். இந்த தம்பதியினருக்கு [[சூசன் ஆலிஸ் பபெட்|சூசி]], [[ஹோவர்ட் கிரகாம் பபெட்|ஹோவர்ட்]], [[பீட்டர் பபெட்|பீட்டர்]] என்ற மூன்று குழந்தைகள் பிறந்தனர். 1977 முதல் இந்த இருவரும் தனித்தனியே வாழ்ந்து வந்தனர். ஆனால் சூசன் 2004 ஜூலையில் தான் இறக்கும் வரை பபெட்டின் மனைவியாகவே வாழ்ந்தார். அவர்களுடைய பெண் சூசி ஒமகாவில் தங்கி \"சூசன் ஏ. பபெட் அமைப்பை\" ஏற்படுத்தி அதன் வழி தொண்டு செய்கிறார். மேலும் அவர் கேர்ல்ஸ், இன்க். அமைப்பின் தேசிய குழு உறுப்பினராகவும் உள்ளார். 2006 ஆம் ஆண்டில் பபெட் தன்னுடைய 76 ஆம் பிறந்த நாளன்று, தனது பலநாள் நண்பரும் அதுவரை திருமணமே செய்துகொள்ளாத ஆச்ட்ரிட் மென்க்சை அவரது 60வது வயதில் மணந்தார். இவர் 1977 ஆம் வருடம் சூசன் சான் பிரான்சிஸ்கோ சென்ற பிறகு பபெட்டுடன் வாழ்ந்து வந்தார். சூசன் பபெட் ஒமாகாவை விட்டு தனது சங்கீத வாழ்க்கைக்காக சான் பிரான்சிஸ்கோ செல்லுமுன் முன் பபெட்டுக்கு ஆச்ட்ரிட்டை அறிமுகப்படுத்தினார். இம்மூவரும் நெருங்கியவர்களாயிருந்தனர். இது அவர்களுடைய விடுமுறை வாழ்த்து மடல்களில் வாரன், சூசி, மற்றும் ஆச்ட்ரிட் என கையொப்பமிட்டிருந்ததிலிருந்து புலனாகும். சூசன் பபெட் இவர்களின் உறவைப் பற்றி தொலைக்காட்சியில் [[சார்லி ரோஸ் (உரையாடல் நிகழ்ச்சி)|சார்லி ரோஸ் நிகழ்ச்சியின்]] பேட்டியில், அவர் இறப்பதற்கு சிறிது நாட்களுக்கு முன் குறிப்பிட்டிருந்தார்.\n\nபபெட்டின் 2006 ஆம் ஆண்டு [[ஊதியம்|வருமானம்]] $100,000. ஒத்த மற்ற நிறுவனங்களின் [[மேல்நிலை அதிகாரியின் ஈட்டுத்தொகை|தலைமை நிர்வாக அதிகாரி ஊதியத்தோடு]] ஒப்பிடுகையில் இது மிகவும் குறைவானது. 2007 மற்றும் 2008 ஆம் ஆண்டில், அடிப்படை ஊதியமான $100,000 சேர்த்து மொத்த ஊதியமாக $175,000, பெற்றார். ஒமாகாவில் 1958 ஆம் ஆண்டில் $31,500க்கு வாங்கிய வீட்டிலேயே இன்னும் வசித்து வருகிறார். அந்த வீட்டின் தற்போதைய மதிப்பு $700,000 ஆகும். கலிபோர்னியாவில் உள்ள லகுனா கடற்கரையில் $4 மில்லியன் மதிப்புள்ள ஒரு வீடும் அவருக்கு உள்ளது. 1989 ஆம் ஆண்டில் பெர்க்சயரின் நிதியில் 10 மில்லியன் டாலரை ஒரு தனி ஜெட் விமானம் வாங்குவதற்கு செலவழித்த இவர் அதற்கு, \"\"தி இன்டிஃபன்சிபில்\" \" எனப் பெயரிட்டுள்ளார். மற்ற தலைமை நிர்வாக அதிகாரிகள் அதிகம் செலவழிப்பதைப் பற்றிய இவரது கண்டனம் மற்றும் பொது போக்குவரத்துச் சேவையை அதிகம் உபயோகித்து வந்த இவரது பழக்கம் ஆகியவை எழுப்பிய கட்டுமானத்தை இது மாற்றிக் காண்பித்தது.\n\nஇவர் ஷரோன் ஆஸ்பெர்க்கிடம் கற்ற [[ஒப்பந்த பிரிட்ஜ்|பிரிட்ஜ்]] என்ற சீட்டு விளையாட்டை அதிகம் விரும்பி விளையாடியதோடு, அதனை ஷரோனுடனும் பில் கேட்சுடனும் விளையாடுவார். ஒரு வாரத்தில் பன்னிரண்டு மணி நேரம் இந்த விளையாட்டை விளையாடுவார். 2006 ஆம் ஆண்டில், [[பபெட் கோப்பை]] பிரிட்ஜ் போட்டிக்கு நிதியாதாரம் அளித்தார். [[கோல்ப்|கோல்ஃப்]] விளையாட்டு ரைடர் கோப்பைக்கான போட்டி நடந்த அதே நகரத்தில், அதற்கு முன்னதாக அமெரிக்காவின் பன்னிரண்டு பிரிட்ஜ் விளையாட்டு வீரர்களுக்கும், [[ஐரோப்பா]]வின் பன்னிரண்டு வீரர்களுக்குமிடையே இந்த போட்டி நடந்தது.\n\n[[டிஐசி என்டர்டெய்ன்மென்ட்]] நிறுவனத்தின் தலைவரான ஆன்டி ஹேவார்டு உடன் இணைந்து ஒரு அசைவூட்டத் தொடருக்காக கிறிஸ்டோபர் வெபருடன் வாரன் பபெட் பணியாற்றினார். மே 6, 2006 அன்று பெர்க்சயர் ஹாதவேயின் வருடாந்திர கூட்டத்தின் போது பபெட் அளித்த தகவலின் படி, இந்த தொடர் பபெட் மற்றும் மங்கரின் பாத்திரங்களை வைத்து குழந்தைகளுக்கு வாழ்க்கையில் நிதியை சரியான முறையில் கையாளும் விதம் பற்றி கற்றுத் தரும் தொடராக இருந்தது. பபெட் மற்றும் மங்கரின் கேலிச்சித்திரங்கள் அந்த நிகழ்ச்சியில் வார இறுதி முழுதும் இடம் பெற்றது. மேலும் ஒரு சிறந்த அசைவூட்டத் திரைப்படத்தை அக்கூட்டம் ஆரம்பிக்கும் முன் ஹேவார்டு காண்பித்தார்.\n\nபபெட் தன்னுடைய மத நம்பிக்கை பற்றிக் குறிப்பிடும் போது தான் ஒரு அறிவொணாவாதி (கடவுள் அறிய முடியாதவர் என்று கருதுபவர்) எனத் தெரிவிக்கின்றார். 2006 டிசம்பரில் வந்த அவர் பற்றிய செய்திகளில் அவர் கைபேசி வைத்திருப்பதில்லை, தன் மேசை மேல் கணினி வைத்திருப்பதில்லை மற்றும் அவரது மகிழுந்தை அவரே ஓட்டுகிறார் ஆகிய செய்திகள் வெளியாயின.\n\nபபெட் வம்சாவளியை அவரது மரபணு கொண்டு ஆராய்ந்ததில் அவரது தந்தை வட [[ஸ்கான்டினேவியா|ஸ்கான்டிநேவிய]] நாடுகளிலிருந்தும் தாய் [[ஐபிரியன் பெனின்சுலா|ஐபீரிய]] அல்லது [[எஸ்தோனியா|எஸ்தோனிய]] நாடுகளிலிருந்தும் வந்திருக்கலாம் எனத் தெரிய வந்தது. எல்லோரும் நம்புவதற்கு மாறாக இவருக்கும் பிரபல பாடகர் ஜிம்மி பபெட்டிற்கும் குடும்ப ரீதியாக பழக்கம் உண்டே தவிர இருவரும் உறவினர்கள் இல்லை.\n\nSection::::அரசியல்.\nபபெட் இதுவரை பல அரசியல் நன்கொடைகளை வழங்கி உள்ளார். மேலும் [[பராக் ஒபாமா]]வின் [[பராக் ஒபாமா குடியரசுத் தலைவர் பிரச்சாரம், 2008|ஜனாதிபதி பதவிக்கான பிரச்சாரத்தில்]] அவரை ஆதரித்தார். ஜூலை 2, 2008 அன்று சிகாகோவில் நடந்த ஒபாமாவின் தேர்தல் பிரச்சார நிதி திரட்டும் விருந்தில் பபெட் கலந்து கொண்டார். இது பங்கேற்ற ஒவ்வொருவரிடம் இருந்தும் தலா $28,500 நிதி திரட்டும் வகையில் ஏற்பாடு செய்யப்பட்ட விருந்தாகும். பபெட் ஒபாமாவிற்கு ஆதரவு வழங்கினார். [[ஜான் மெக்கேன்|ஜான் மெக்கேனை]]ப் பற்றிக் குறிப்பிடுகையில் அவருடைய [[சமூக நீதி எண்ணங்கள்|சமூக நீதி எண்ணங்களில்]] இவருக்கு உடன்பாடில்லை என்றும் இவர் கருத்து மாற வேண்டுமானால் \"[[மூளை அறுவை சிகிச்சை (லோபோடோமி)|மூளை அறுவை சிகிச்சை]]\" (லோபோடோமி) தான் செய்ய வேண்டியிருக்கும் எனவும் குறிப்பிட்டார்.\n[[அமெரிக்க ஜனாதிபதி பதவிக்கான தேர்தல் விவாதம், 2008|2008 ஆம் ஆண்டில் இரண்டாம் முறையாக நடைபெற்ற ஜனாதிபதி பதவிக்கான விவாதத்தின்]] போது, நடுநிலையாளர் [[டாம் ப்ரோகா|டாம் புரோகா,]] பபெட்டைப்பற்றி வினா எழுப்புகையில் இரு போட்டியாளர்களுமே அவர் அவர்களாட்சி காலத்தில் கருவூலச் செயலராகத் தகுந்தவர் எனத் தெரிவித்தனர். மூன்றாவதும் இறுதியுமான விவாதத்தில் ஒபாமா பபெட்டை பொருளாதார ஆலோசகராக ஆக்கிக் கொள்ள விருப்பம் தெரிவித்தார். 2003 ஆம் வருடத்தில் [[கலிபோர்னியா மாநில குடியரசுக் கட்சி]] ஆளுநரான [[அர்னால்டு ஷ்வாஷிநேகர்|அர்னால்டு சுவாஸ்நேகர்]] அவருடைய அரசியல் பிரசாரத்தின் போது பபெட்டைத் தன் நிதி ஆலோசகராகப் பெற்றிருந்தார்.\n\nSection::::எழுத்துப் படைப்புகள்.\nவாரன் பபெட்டின் படைப்பில் அவருடைய \"வருடாந்திர அறிக்கையும்\" மற்றும் பல கட்டுரைகளும் அடங்கும்.\n\nபபெட் அவருடைய \"தி சூப்பர் இன்வெஸ்டர்ஸ் ஆஃப் கிரகாம் அண்டு டாட் ஸ்விலெ\" (The Super Investors of Graham and Dodd sville) எனற கட்டுரையில் கிரகாம் மற்றும் டாட்டின் மதிப்பு முதலீடு சிறந்தது என்று கூறுபவர்களை மேற்கோள் காட்டியிருந்தார். தன்னையும் சேர்த்து வால்டர் ஜே. சகாலஸ், டாம் நாப், எட் ஆண்டர்சன், பில் ருவான், சார்லஸ் மங்கர்(பபெட்டின் பெர்க்சயர் நிறுவனக் கூட்டாளி), ரிக் குவாரின் மற்றும் ஸ்டான் பெர்ல்மீட்டர் ஆகியோரையும் இதில் குறிப்பிட்டிருந்தார்.\n\nSection::::மனித நேயம்.\nபபெட் ஏன் தனது செல்வத்தைப் பகிர்ந்தளிக்க விரும்புகிறார் என்பது 1988 ஆம் ஆண்டில் அவர் கூறிய மேற்கோள்களைப் பார்த்தால் விளங்கும்.\n\nநியூயார்க் டைம்ஸ் பத்திரிகையில் வந்த அவரது கட்டுரையில் ’பரம்பரைச் சொத்தில் எனக்கு நம்பிக்கை இல்லை’ என்று அவர் கூறினார். பணம் கொழிக்கும் சூழலில் வளர்பவர்களைப் பற்றி கூறும் போது ’அதிர்ஷ்ட விந்துக் குழுவைச் சேர்ந்தவர்கள்’ எனக் குறிப்பிடுவார். பணம் படைத்தவர்கள் அவர்களது திறனுக்கு அதிகமான பலனைப் பெறுகின்றனர் என பபெட் பலமுறை எழுதியுள்ளார்.\n\nஒரு தலைமுறையிலிருந்து மற்றொன்றுக்கு வழி வழியாக நடக்கும் சொத்துப் பரிமாற்றத்தை இவர் எதிர்ப்பதை தொடர்ச்சியாக பல்வேறு செயல்கள் மற்றும் எழுத்துகள் மூலம் வெளிப்படுத்தியுள்ளார். பபெட் ஒருமுறை கூறும் போது, ’என் குழந்தைகளுக்கு எதுவும் செய்ய முடியும் என்ற எண்ணத்தை ஊட்டுவதற்குத் தேவையான அளவு செல்வத்தை அளிப்பேன்; எதுவும் செய்ய வேண்டாம் என்ற எண்ணத்தை அளிக்குமாறு அதிக அளவு செல்வத்தை கொடுக்க மாட்டேன்’ என்றார்.\n\n2006 ஆம் ஆண்டில், [[கேர்ல்ஸ், இன்க்.|கேர்ல்ஸ், இன்க்]] (Girls Inc) அமைப்பிற்கு நிதி திரட்டுவதற்காக தனது 2001 லிங்கன் டவுன் (Lincoln Town) மகிழுந்தை [[இபே]] இணையதளத்தில் ஏலத்திற்கு விட்டார்.\n\n2007 ஆம் வருடம் தன்னுடன் உணவருந்தும் விருந்தை ஏலத்தில் விட்டு அதிலிருந்து திரட்டிய $650,100 தொகையை நன்கொடையாக வழங்கினார்.\n\n2006 ஆம் வருடத்தில் இவருடைய சொத்தை தொண்டு நிறுவனங்களுக்கு அளிக்கவிருப்பதாய் அறிவித்தார். இதில் 83% [[பில் & மெலிண்டா கேட்ஸ் நிறுவனம்|பில் & மெலிண்டா கேட்ஸ்]] அறக்கட்டளைக்கு அளிக்க ஒப்புக்கொண்டார். 2006 ஆம் ஆண்டில் பபெட் தோராயமாக 10 மில்லியன் [[பெர்க்சயர் ஹாதவே]] பி பிரிவு பங்குகளை பில் & மெலிண்டா கேட்ஸ் நிறுவனத்திற்கு வழங்கி (23 ஜூன் 2006 மதிப்பின்படி தோராயமாக 30.7 பில்லியன் அமெரிக்க டாலர்கள்) உலக வரலாற்றிலேயே மிக அதிகமான செல்வம் தானம் கொடுத்த பெரும்பெயர் பெற்றார். இது பபெட்டை மனிதநேயமுதலாளித்துவப் புரட்சியின் தலைவராகச் சித்தரித்தது. இந்த அறக்கட்டளை பிரதி வருடம் ஜூலை மாதத்தில் மொத்த கொடையில் 5% அளவினைப் பெறும். மேலும் பபெட் கேட்ஸ் நிறுவனத்தின் நிர்வாகக் குழுவில் இடம் பெறுவார். ஆனால் அந்த அமைப்பின் முதலீடுகளை நிர்ணயிப்பதில் பங்கேற்க மாட்டார் எனத் தெரிகிறது.\n\nபபெட் முதலில் தன் சொத்தின் பெரும்பகுதியை தன் பெயரில் ஏற்பட்ட [[பபெட் நிறுவனம்|பபெட் தொண்டு நிறுவனத்திற்கு]] அளிப்பதாய் இருந்தார்.[139] ஆனால் இதற்கு மாறாக இதனை கேட்ஸ் தொண்டு நிறுவனத்திற்கு வழங்கினார். ஆனால் 2004 ஆம் ஆண்டில் இவரின் மனைவியின் மறைவிற்குப் பின் அவருடைய $2.6 பில்லியன் மதிப்பு கொண்ட பண்ணை வீடு பபெட் தொண்டு நிறுவனத்தை அடைந்தது.\n\nவாஷிங்டனில் பபெட் 2002 முதல் அணு ஆயுத அபாய ஒழிப்பு இயக்கத்தின் ஆலோசகராக இருந்தார். மேலும் இந்த இயக்கத்திற்கு $50 மில்லியன் நன்கொடையாக அளித்தார்.\n\n27 ஜூன் 2008 அன்று ப்யூர் ஹார்ட் சைனா வளர்ச்சி முதலீட்டு நிதி (Pure Heart China GrowthInvestmentFund) நிறுவனத்தின் தலைவரான ஜாவோ டான்யாங் \"வாரன் பபெட்டுடன் விருந்து\" ஏலத்தில் $2,110,100 தொகைக்கு வென்றார். இந்த ஏலத்தின் மூலம் கிட்டிய பணம் [[சான் பிரான்சிஸ்கோ|சான் ஃபிரான்சிஸ்கோவின்]] [[க்லைட் நிறுவனம்|கிளைடு அறக்கட்டளைக்கு]] (Glide Foundation) அளிக்கப் பெற்றது.\n\nSection::::உரை பாணி.\nபபெட்டின் சொற்பொழிவுகளில் வியாபார விவாதங்களோடு நகைச்சுவையும் சேர்ந்திருக்கும். ஒவ்வொரு வருடமும் பபெட்டின் தலைமையில் பெர்க்சயர் ஹாதவே நிறுவனத்தின் வருடாந்திர பங்குதாரர் கூட்டம் ஒமாகாவில் உள்ள [[கியூவெஸ்ட் சென்டர்|கியூவெஸ்ட் சென்டரில்]] நடக்கும். இதற்கு அமெரிக்காவிலிருந்தும் மற்றும் வேறு நாடுகளிலிருந்தும் 20,000 பேருக்கும் மேற்பட்ட பார்வையாளர்கள் கலந்து கொள்வார்கள். அக்கூட்டத்தை \"முதலாளித்துவத்தின் உட்ஸ்டாக்\" என குறிப்பிடுவர். பெர்க்சயரின் ஆண்டறிக்கை மற்றும் பங்குதாரர்களுக்கு இவர் எழுதும் கடிதங்கள் ஆகியவைகளை நிதி ஊடகங்கள் விவரமாக அலசும். பபெட்டின் உரைகளில் விவிலியத்தில் ஆரம்பித்து கவர்ச்சி நடிகை பற்றிய பேச்சு வரை பலவும் இடம்பெறும். ஏராளமான நகைச்சுவையும் இருக்கும். பல்வேறு இணையதளங்கள் இவருடைய பண்புகளைப் போற்றினாலும் இவரது வர்த்தக மாதிரிகளைக் குறை கூறுபவர்களும் பலர் இருக்கின்றனர்.\n\nSection::::பபெட்டும் புகையிலையும்.\n’சிகரெட் தொழில் சிறந்தது என்று நான் கூறுவதற்குக் காரணம், அதனை உருவாக்க ஒரு பென்னி தான் செலவாகிறது. ஒரு டாலருக்கு அதனை விற்க முடிகிறது. அத்துடன் அப்பழக்கம் எளிதில் விடமுடியாது தொடரும் பழக்கமாகவும் உள்ளது. அத்துடன் வர்த்தகச் சின்னம் மீதான ஒரு விசுவாசமும் உருவாகிறது’ என்று 1987 ஆம் வருடம் [[ஆர்ஜேஆர் நாபிஸ்கோ|ஆர்ஜேஆர் நாபிஸ் கோ, இன்க்]] (RJR Nabisco Inc ) நிறுவனக் கையகப் பிரச்சினையின் போது பபெட் ஜான் குட்பிரயன்ட்டிடம் கூறினார்.\n\n1994 ஆம் ஆண்டில் புகையிலை வர்த்தகத்தைப் பற்றிய தனது கருத்தில் பபெட் மாற்றம் கொண்டார். 1994 ஆம் ஆண்டில் நடந்த பெர்க்சயர் ஹாதவே வருடாந்தரக் கூட்டத்தில் புகையிலையில் முதலீடு செய்வது குறித்து அவர் பின்வருமாறு குறிப்பிட்டிருந்தார்:\n\nSection::::பபெட்டும் நிலக்கரியும்.\n2007 ஆம் ஆண்டில், பபெட்டின் மிட் அமெரிக்கன் எனர்ஜி நிறுவனத்தின் (MidAmericanEnergyCompany) துணை நிறுவனமான பசிபிகார்ப் (PacifiCorp ) நிறுவனம் நிலக்கரியால் இயங்கும் 6 மின்னாலைகளை ஆரம்பிப்பதற்கான திட்டத்தைக் கைவிட்டது. வரன்முறை அமைப்புகளிடம் இருந்தும் மக்கள் குழுக்களிடம் இருந்தும் வந்த எதிர் நெருக்குதலை அடுத்து இது நிகழ்ந்தது. குறிப்பாக வர்த்தகரீதியான நிலத் தரகரான அலெக்சாண்டர் லாஃப்ட் பபெட்டிற்கு எதிரான ஒரு மக்கள் எதிர்ப்பினை ஒழுங்கமைத்தார். தங்களை பொது மக்களாகவும், வியாபாரிகளாகவும், சேவைத் தொழிலாளர்களாகவும், அரசாங்க பணியாளர்களாகவும் நிறுவன பிரதிநிதிகளாகவும் மற்றும் யூடாவிலுள்ள அவரது புது வாடிக்கையாளர்களாகவும் விவரித்துக் கொண்ட சுமார் 1,600 மனுதாரர்கள் இவருக்கு ஒரு கடிதம் எழுதினர். யூடாவில் தற்போது இருப்பதை விட அதிகமாக நிலக்கரி உற்பத்தி செய்தால் உடல்நலம் பாதிக்கப்படும் என்றும், காற்று மாசுபடும் என்றும், நீர்நிலைகள் சுருங்கி பாதிப்படையும் என்றும் மேலும் பனிக்கட்டிகள் உருகி மறைந்து போகும் அபாயம் உள்ளது என்றும் அவர்கள் புகார் தெரிவித்தனர். இறுதியாக, அப்படி ஓர் நிலை ஏற்பட்டால் அதனால் நாம் வாழும் மற்றும் வேலைபுரியும் இடத்தின் எழில் அழிந்து, பெரிய நகரம் மற்றும் மாநிலமாக பொருளாதாரத்தில் உருவெடுக்கும் நிலை குலையும் என்றும் தற்போது நாம் காணும் சம்பள உயர்வு மற்றும் சொத்து மதிப்புகள் காணாமல் போகும் என்றும் அதில் கூறியிருந்தனர்.\n\nSection::::கிளாமத் ஆறு.\nகிளாமத் ஆற்றின் குறுக்கேயான நான்கு நீர் மின்னாலைகளுக்கான அணைகளை அகற்ற அமெரிக்க இந்திய பழங்குடியினரும் சாலமன் மீனவர்களும் பபெட்டின் ஆதரவை வேண்டினர். கூட்டரசு எரிசக்தி வரன்முறைக் கழகம் (FERC) இந்த பிரச்சினையில் முடிவெடுக்கும் என்கிற பதிலை டேவிட் சோகோலிடம் இருந்து பபெட் பெற்றார்.\n\nSection::::வர்த்தகப் பற்றாக்குறை.\nஅமெரிக்காவின் [[வர்த்தகப் பற்றாக்குறை|வர்த்தகப் பற்றாக்குறையால்]] அமெரிக்க டாலர் மதிப்பு மற்றும் அமெரிக்க சொத்துக்களின் மதிப்பு குறையும் என்று பபெட் கருதினார். பெருவாரியான அமெரிக்க சொத்துக்களை வெளிநாட்டவர்களுக்கு விற்பதால் நாளடைவில் அமெரிக்க டாலர் மதிப்பு வீழ்ச்சி அடையும் என அவர் நம்புகிறார்.\n\nவாரன் பபெட் தம் பங்குதாரர்களுக்காக 2005 ஆம் ஆண்டு மார்ச் மாதத்தில் எழுதிய கடிதத்தில் அடுத்த 10 வருடங்களுக்குள் வெளிநாட்டவர் அமெரிக்காவில் $11 டிரில்லியன சொத்துக்கள் வைத்திருப்பர் எனக் குறிப்பிட்டிருந்தார். அமெரிக்கர்கள் ... முடிவில்லாது வெளிநாட்டு முதலீட்டாளர்களுக்கும் சொத்தைப் பெற்றவர்களுக்கும் கடமைப்பட்டவர்களாக ஆகிப் போவார்கள் என்று அவர் தெரிவித்தார். எழுத்தாளர் ஆன் பெட்டிஃபோர் இவர் கருத்தை ஆமோதித்தார். ’பபெட் சொல்வது சரியே. நாம் இப்போது மிகவும் பயப்பட வேண்டியது வங்கிகள் மற்றும் முதலீட்டு பண வீழ்ச்சிக்கோ அல்லது பன்னாட்டு நிதி அமைப்பின் நிலைப்பாடிற்கோ அல்ல. நாம் பங்குஅறுவடை (share cropping) சமுதாயமாவதைப் பற்றித்தான், நாம் வீழ்வதால் ஏற்படும் ஆத்திரத்தைப் பற்றித் தான் நாம் பயப்பட வேண்டியிருக்கிறது’ என்று அவர் எழுதினார்.\n\nSection::::டாலரும் தங்கமும்.\nபபெட் 2002ஆம் ஆண்டில் தான் முதன்முறையாக பன்னாட்டு நாணயச் சந்தையில் நுழைந்தார். ஆனால் மாறும் லாப விகிதங்களின் காரணமாக அந்நியச் செலாவணி ஒப்பந்தங்களை வைத்திருப்பதன் மீதான செலவினம் அதிகரித்துக் கொண்டு சென்றதை அடுத்து இதில் தனது முதலீட்டை 2005 ஆம் ஆண்டில் பெருமளவில் குறைத்து விட்டார். டாலர் மதிப்பு [[கரடி சந்தை (bear market)|சரியும்]] என்பதில் பபெட் உறுதியான நம்பிக்கை கொண்டுள்ளார். அத்துடன் அமெரிக்காவிற்கு வெளியிலான சந்தைகளில் இருந்து லாபம் ஈட்டும் நிறுவனங்களை வாங்குவதில் தான் ஆர்வமுடன் இருப்பதாகவும் அவர் தெரிவிக்கிறார்.\n\n1998 ஆம் வருடம் [[ஹார்வர்ட்|ஹார்வர்டில்]] பேசும் போது அவர் இவ்வாறு கூறுகிறார்:\n\n“ஆப்பிரிக்காவில், அல்லது வேறொரு இடத்தில் இருந்து இது தோண்டியெடுக்கப்படுகிறது. நாம் அதனை உருக்கி இன்னொரு குழிக்குள் மீண்டும் புதைத்து வைக்கிறோம். அதனைப் பாதுகாக்க சுற்றி ஆட்களை நிறுத்தி அவர்களுக்கும் நாம் தொகை செலவழிக்கிறோம். இதனால் என்ன பயன்? செவ்வாய் கிரகத்தில் இருந்து ஒருவர் இதனைப் பார்த்தார் என்றால் அவர் இதனைக் கண்டு நிச்சயம் தலை சொறிந்து யோசிப்பார்.”\n\nSection::::வரி.\nபபெட் 2006 ஆம் வருடத்தில் 19% வருமான வரியே ($48.1 மில்லியன்) மத்திய அரசுக்கு செலுத்தியதாகவும் ஆனால் அவரிடம் வேலை செய்பவர்கள் அவரை விட குறைவான வருமானத்தைப் பெற்றாலும் 33% வரி செலுத்தினர் எனவும் தெரிவித்தார். இவரது வருமானம் ஈவுத்தொகை மற்றும் முதலீட்டுப் பெருக்கத்தில் இருந்து வந்ததாக இருப்பதே இதற்குக் காரணம். பபெட் [[பரம்பரைச்சொத்து வரி|பரம்பரைச்சொத்து வரியை]] ஆதரிப்பவர். அதனை அகற்ற அல்லது மாற்ற நினைப்பது, ’2020 ஆம் ஆண்டிற்கான ஒலிம்பிக் அணியை [[2000 ஆம் வருட ஒலிம்பிக்|2000 ஆம் வருடத்தில் ஒலிம்பிக்கில்]] தங்கம் வென்றவர்களின் மூத்த மகன்களைக் கொண்டு அமைப்பது போன்றதாகும்\" என்று அவர் கூறுகிறார். ஆனால் இவருடைய விமர்சகர்கள் பபெட் தனது காப்பீட்டு நிறுவன ஆதாயம் கருதியே சொத்து வரிக்கு ஆதரவாய்ப் பேசுவதாக வாதிடுகின்றனர்.\n\nபபெட்டின் கருத்துப்படி அரசாங்கம் சூதாட்டங்களை வரன்முறைப்படுத்துவது என்பது அறியாமை மீது செலுத்தப்படும் வரி ஆகும்.\n\nSection::::பங்கு வாய்ப்பு செலவினம்.\nஊழியர்களுக்கு அளிக்கப்படும் பங்கு கொள்முதல் வாய்ப்புகள் நிறுவனத்தின் வருவாய் அறிக்கையில் கொண்டு வரப்பட வேண்டும் என்பதில் பபெட் உறுதியான நிலைப்பாடு கொண்டிருந்தார். நிறுவனம் வழங்கும் சில பங்கு வாய்ப்புகளை மட்டுமே செலவினமாகக் கருதக் கோரும் மசோதா அமெரிக்க நாடாளுமன்றத்தில் விவாதிக்கப்பட்ட போது, தனது 2004 வருடாந்திரக் கூட்டத்தில் அதனைக் கடுமையாக இவர் விமர்சித்தார். கணிதத்தில் பை மதிப்பை 3.14159 என்பதில் இருந்து 3.2 என மாற்றுவதற்கான மசோதாவை இண்டியானா அவைப் பிரதிநிதிகள் ஒரு சட்ட மன்றக் கூட்டம் மூலம் ஏறக்குறைய சட்டமாக்க முயன்ற நிகழ்வுடன் இதனை அவர் ஒப்பிட்டார்.. ’ஒரு நிறுவனம் ஊழியர்கள் செய்யும் சேவைக்காக அவர்களுக்கு ஒரு குறிப்பிட்ட வெகுமதியை பங்கு வாய்ப்புகளாக அளிக்கிறது. இச்செலவை அவர்களுடைய வருவாய் அறிக்கையில் குறிப்பிடவில்லையானால் வேறெங்கே குறிப்பிடுவது’ என்று அவர் வினவினார்.\n\nSection::::சீனாவில் முதலீடு.\nபபெட் பெட்ரோ சைனா நிறுவனத்தில் முதலீடு செய்தார். அந்நிறுவனம் சூடான் படுகொலையில் பங்கு கொண்டிருந்ததாலும் அந்நிறுவனத்திலிருந்து 2005 ஆம் ஆண்டில் ஹார்வர்டு நிறுவனமும் விலகி விட்டதாலும், பல சமூக ஆர்வலர்கள் இதற்கு எதிர்ப்பு தெரிவித்தார்கள். ஆயினும் அவர் பெர்க்சயர் இணைய தளத்தில் தனது முடிவில் மாற்றம் எதுவும் இல்லை எனத் தெரிவித்திருந்தார். ஆனால் சில நாட்களிலேயே அப்பங்குகளை விற்று விட்டார். இதனால் 2008 ஆம் ஆண்டில் ஏற்பட்ட கச்சா எண்ணெயின் விலை வீழ்ச்சியினால் ஏற்படவிருந்த பல பில்லியன் டாலர் நட்டத்திலிருந்தும் தப்பினார்.\n\n2008 ஆம் வருடத்தில் $230 மில்லியன் முதலீட்டில் [[பிஒய்டி நிறுவனம்|பிஒய்டி (BYD) நிறுவனத்தின்]] பங்குகளில் 10 சதவீதத்தை வாங்கியதின் மூலம் பபெட் புதிய எரி பொருள் கொண்டு இயங்கும் வாகன வர்த்தகத்தில் இறங்கினார். இந்நிறுவனம் பிஒய்டி ஆட்டோ என்ற மின்சார வாகனங்கள் உற்பத்தி செய்யும் துணை நிறுவனத்தைக் கொண்டிருந்தது. இந்த முதலீடு ஒரு வருடத்திற்கும் குறைந்த காலத்தில் அவருக்கு 500% லாபத்தைப் பெற்றுத் தந்தது..\n\nSection::::வாரன் பபெட்டைப் பற்றிய புத்தகங்கள்.\nவாரன் பபெட்டைப் பற்றியும் அவருடைய முதலீட்டுக் கொள்கைகளைப் பற்றியும் பல புத்தகங்கள் வெளி வந்துள்ளன. 2008 அக்டோபரில் \"யுஎஸ்ஏ டுடே\" இதழ் கூறிய கருத்தின் படி குறைந்தது 47 புத்தகங்களாவது பபெட்டின் பெயரை தலைப்பில் கொண்டிருந்தன. \nஅமெரிக்க ஜனாதிபதிகள், உலக அரசியல் தலைவர்கள் மற்றும் [[14வது தலாய் லாமா|தலாய் லாமா]] ஆகியோர் மட்டுமே இதுபோன்று இடம்பெற்றிருக்கும் மற்றவர்கள் என்று அக்கட்டுரையில் [[பார்டர் புத்தகக் கடை|பார்டர் புத்தக நிறுவனத்தின்]] தலைமை நிர்வாக அதிகாரியான ஜார்ஜ் ஜோன்ஸ் குறிப்பிடுகிறார். பபெட் அவருடைய விருப்பமாகக் குறிப்பிடும் போது [[லாரன்ஸ் ஏ. கன்னிங்காம்|லேரி கன்னிங்காம்]] தொகுத்த\"\"வாரன் பபெட்டின் கட்டுரைகள்\" (The Essays of Warren Buffet) புத்தகத்தை மிகச் சிறந்ததாகக் குறிப்பிடுகிறார். இது அவருடைய கடிதங்களிலிருந்தும் கட்டுரைகளிலிருந்தும் கோர்வையாகத் தொகுக்கப்பட்டவையாகும்.\n\nபபெட்டைப் பற்றிய புத்தகங்களில் அதிகம் விற்பனையாகும் அல்லது குறிப்பிடத்தக்க புத்தகங்கள் வரிசையில் கீழ்கண்டவை அடங்கும்:\n\n\n\nSection::::வெளி இணைப்புகள்.\n[[பகுப்பு:அமெரிக்கக் கொடையாளிகள்]]\n[[பகுப்பு:அமெரிக்க செல்வந்தர்கள்]]\n[[பகுப்பு:அமெரிக்கத் தொழிலதிபர்கள்]]\n[[பகுப்பு:1930 பிறப்புகள்]]\n[[பகுப்பு:வாழும் நபர்கள்]]\n[[பகுப்பு:அமெரிக்க அறியொணாமையியலாளர்கள்]]"}
{"id": "58754", "url": "https://ta.wikipedia.org/wiki?curid=58754", "title": "இந்தியக் குடிமைப் பணி", "text": "இந்தியக் குடிமைப் பணி\n\nஇந்தியக் குடிமைப் பணி அல்லது ஐ.சி.எஸ் (\"Indian Civil Service\") பிரித்தானிய இந்தியாவை மேலாண்மைச் செய்ய காலனிய அரசால் ஏற்படுத்தப்பட்ட குடிமைப் பணியாகும். 1886 இல் தொடங்கப்பட்ட இது அதிகாரப்பூர்வமாக வேந்திய குடிமைப் பணி அல்லது பிரித்தானிய இந்தியாவின் குடிமைப் பணி என்று அழைக்கப்பட்டது.\n\nSection::::தோற்றம்.\n1757-ம் ஆண்டு ஆங்கிலேயர்களின், கிழக்கிந்திய கம்பெனிக்கும், வங்காள மன்னன் சிராஜ் உத்தௌலாவுக்கும் இடையில் நடந்த பிளாசிப் போர், 1764-ல் நடந்த பக்ஸார் போர், இவைகளையடுத்து, தென்னாட்டில் நடந்த கர்னாடகா போர் ஆகியவற்றில் ஆங்கிலேயப் படையினர் வெற்றி பெற்றனர். \n\nஇந்த ஆளுகையின்கீழ் வந்த போர்ப் பகுதிகளில் நிலத்தை, மேலாண்மைச் செய்து, வரி வசூல் செய்து, வருமானம் ஈட்டக் கொண்டு வரப்பட்டதுதான், இந்திய குடிமைப் பணி ஆகும். இந்தப் பணிகளில் தேர்ச்சி பெற்ற வெள்ளைக்காரர்களுக்கு, இந்தியாவில் உயர் பதவிகள் கொடுக்கப்பட்டன. பின்னாளில், இப்பணியில் நேர்மையானச் சீர்திருத்தங்களைக் கொண்டு வந்தவர், ஆங்கிலேயப் பிரபு காரன்வாலிஸ் ஆவார். அதற்குப் புதிய சட்டங்களை வகுத்துக் கொடுத்தார்\n\nSection::::உறுப்பினர்கள்.\nதொடக்கத்தில் இதன் முதன்மை உறுப்பினர்கள் அனைவரும் பிரித்தானியர்களே. பின் இந்திய உறுப்பினர்களின் எண்ணிக்கையும் மெல்லக் கூடியது. 1914 ஆம் ஆண்டில் 5% உறுப்பினர்கள் இந்தியர்களாக இருந்தனர். 1942 இல் 597 இந்திய உறுப்பினர்களும் 588 பிரித்தானிய உறுப்பினர்களும் இருந்தனர். 1947 இல் இந்தியா விடுதலை பெற்றபின்னர் பிரித்தானிய உறுப்பினர்களில் மிகப் பெரும்பாலானோர் தாயகம் திரும்பி விட்டனர். இந்தியப் பிரிவினைக்குப் பின், இவ்வமைப்பு இந்தியக் குடியரசின் குடிமைப் பணி, பாகிஸ்தான் குடிமைப் பணி என இரண்டாகப் பிரிக்கப்பட்டது.\n"}
{"id": "58755", "url": "https://ta.wikipedia.org/wiki?curid=58755", "title": "இலாமா", "text": "இலாமா\n\nலாமா (\"Llama\") என்பது தென் அமெரிக்காவைச் சேர்ந்த ஒட்டக வகையைச் சேர்ந்த ஒரு விலங்கு. இவ்விலங்கானது பொதியேற்றிச் செல்ல ஆண்டீய மலைத்தொடரை ஒட்டி வாழும் இன்காக்கள் முதலான இனக்குழுக்களால் பயன்படுத்தப் படுகிறது. இவ்விலங்கு இன்று பணி விலங்காக சுமை ஏற்றிச் செல்லவும், இதன் மயிர், இறைச்சி ஆகியவற்றுக்காகவும் வளர்க்கப்படுகிறது.\n\nநன்கு வளர்ந்த லாமாவானது தலைப்பகுதி வரை ஐந்தரை அடி முதல் ஆறு அடி உயரம் இருக்கும். சராசரியாக 127 கிலோ முதல் 204 கிலோ எடை வரை இருக்கும். பிறந்த ஒட்டகக் கன்றுகள் ஒன்பது கிலோ முதல் 14 கிலோ வரை இருக்கும். லாமாக்கள் மந்தைகளாகக் கூடி வாழ்வன. பொதுவாக இவற்றின் மயிரிழையானது மென்மையாகவும் லனோனின் இல்லாமலும் இருக்கும். இவை புத்திசாலி விலங்குகளாகும். பல வேலைகளைச் சில முறை சொல்லிக்கொடுத்தவுடன் கற்றுக்கொண்டு செய்யும். பொதி சுமக்கும் லாமாக்கள் தங்கள் உடல் எடையில் 20-30% வரை தூக்கிக் கொண்டு பல மைல்கள் நடக்கவல்லன.\n\nலாமாக்கள் வடஅமெரிக்காவின் நடுப்பகுதியில் உள்ள சமவெளிப்பகுதிகளில் 40 மில்லியன் ஆண்டுகளுக்கு முன்னர் தோன்றியிருக்கலாம் எனக்கருதப்படுகிறது. இவை 3 மில்லியன் ஆண்டுகட்கு முன் தென் அமெரிக்காவுக்கும் ஆசியாவிற்கும் இடம்பெயர்ந்தன. பனியுகத்தின் முடிவில் இவை வடஅமெரிக்காவில் அழிந்துவிட்டன. 2007-ஆம் கணக்கெடுப்பின் படி தென்அமெரிக்காவில் 7 மில்லியன் லாமாக்களும் அல்ப்பாக்காக்களும் உள்ளன. ஐக்கிய அமெரிக்கா, கனடாவில் ஒரு இலட்சம் லாமாக்கள் உள்ளன. இவை தென்னமெரிக்காவில் இருந்து இறக்குமதி செய்யப்பட்டவை.\n"}
{"id": "58758", "url": "https://ta.wikipedia.org/wiki?curid=58758", "title": "1112", "text": "1112\n\nகிபி 1112 (MCXII) ஜூலியன் நாட்காட்டியில் ஒரு நெட்டாண்டு.\n\n"}
{"id": "58760", "url": "https://ta.wikipedia.org/wiki?curid=58760", "title": "கருணாகரத் தொண்டைமான்", "text": "கருணாகரத் தொண்டைமான்\n\nகருணாகரத் தொண்டைமான் முதலாம் குலோத்துங்க சோழரின் முதலமைச்சர் மற்றும் சிறந்த படைத்தளபதி ஆவார். குலோத்துங்கர் இலங்கை மற்றும் கலிங்கத்தைக் கைப்பற்றியதில் கருணாகரரின் பங்கு மகத்தானது. செயம்கொண்டாரின் கலிங்கத்துப்பரணியில் இவரது வீரச்செயல்கள் விவரிக்கப்படுகின்றன. முதலாம் குலோத்துங்கரின் காலத்திற்குப் பின்பு அவரது மகன் விக்ரம சோழருக்கும் அமைச்சராகப் பணிபுரிந்தார்..\n\nSection::::குடும்ப வாழ்க்கை.\nகருணாகரர் பல்லவ அரச குடும்பத்தில் பிறந்தவர். கலிங்கத்துப்பரணி இவரின் பிறப்பைக் குறித்து விவரமாக உரைக்கிறது. இவர் கும்பகோணத்தின் நாச்சியார்கோவிலுக்கு அருகே உள்ள தற்காலத்தில் வண்டுவாஞ்சேரி என்று மருவி வழங்கப்படும் வண்டாழஞ்சேரி என்ற ஊரில் பிறந்தார். இவர் முதலாம் குலோத்துங்கரின் நண்பரும் ஆவார். இவர் மனைவியின் பெயர் அழகிய மணவாளினி மண்டையாழ்வார். \n\nSection::::இலங்கை போர்.\nசோழ முடியரசின் கீழ் இலங்கையை ஆண்டு கொண்டிருந்த சிற்றரசர் இலங்கையிலுள்ள சோழ மாகாணத்தின் சுதந்திர அரசராகும் பொருட்டு, சிங்கள அரசரொருவருடன் சேர்ந்து சோழரை எதிர்க்கத் துணிந்தார். இதனையறிந்த குலோத்துங்கர் வெகுண்டெழுந்து அச்சிற்றரசனைச் \"சிவ துரோகி\" (சைவ மதத்தைச் சேர்ந்த சோழர்களுக்கு துரோகம் இழைத்த காரணத்தால்) என அறிவித்தார். அரசருக்கு தன் நன்றியுணர்வைக் காட்ட தகுந்த சமயமெனக் கருதிய கருணாகரர், அச்சிற்றரசனைப் போரில் வென்று இலங்கையில் சோழர் ஆட்சியை உறுதியாக்கினார். யாழ்ப்பாணத்தில் உள்ள கருணாகரப் பிள்ளையார் கோவில் இவர் நினைவாகக் கட்டப்பட்டது. இலங்கையில் உள்ள தொண்டைமானாற்றுக்கு இவர் பெயர் சூட்டப்பட்டது.\n\nSection::::கலிங்கப் போர்.\nகலிங்கத்தை ஆண்டு வந்த அனந்தவர்மன் சோடகங்கன் என்ற சூரிய வம்சத்தில் பிறந்த கங்கையன் என்ற மேலை கங்க மன்னனின் புதல்வன், முதலாம் குலோத்துங்கருக்கு இருமுறை திறை செலுத்த தவறியதைக் காரணமாக எடுத்துக்கொண்டு, குலோத்துங்கர் கலிங்கத்தைக் கைப்பற்ற கருணாகரரை அனுப்பினார். அனந்தவர்மரை உயிருடன் பிடிக்கவேண்டுமென கருணாகரருக்கு உத்தரவு பிறப்பிக்கப்பட்டது. போரின் நுட்பங்களைக் கற்றுக்கொள்ள விக்ரம சோழனும் போருக்கு அனுப்பப்பட்டான். போரில் சோழர் படை பெரும் வெற்றியடைந்தது. இவ்வெற்றியின் நினைவாகக் கலிங்கத்தில் வெற்றித்தூண் அமைக்கப்பட்டது.\n\nSection::::கலிங்கத்துப்பரணி.\nகலிங்கப்போர் குறித்து செயங்கொண்டாரால் பாடப்பெற்ற பரணியே கலிங்கத்துப்பரணி ஆகும். இதன் நூற்பொருள் கருணாகரத் தொண்டைமான் கலிங்கத்தைக் கைப்பற்றிய நிகழ்வு ஆகும்.<br>\nகலிங்கத்துப்பரணியிலிருந்து மூன்று பாடல்கள்\nஅலகில் செருமுதிர் பொழுது வண்டையர் \nஉலகு புகழ் கருணாகரன்றன தொருகை \nகடற்கலிங்க மெறிந்துசயத் தம்ப நாட்டிக்\nசுடர்ப்படைவா ளபயனடி யருளி னோடுஞ்\nவண்டை வளம்பதி பாடிரே \nபண்டை மயிலையும் பாடிரே \n\nSection::::சிலையெழுபது.\n68-சிலையெழுபது (கம்பர்)கம்பர் எழுதிய ஒன்பது நூல்களுள் சிலையெழுபதும் ஒன்றாகும். கலிங்கப் போர் வெற்றிக்குப் பிறகு, சோழருக்கு அடங்கிய சிற்றரசனாக பல்லவ நாட்டை ஆண்ட, முதற் குலோத்துங்க சோழனுடைய தளபதி (கி.பி.1070 - கி.பி.1118) கருணாகரத் தொண்டைமானின் பெருமையை பற்றி கம்பர் பாடியது இந்நூல். இதற்குப் பரிசாக தங்கப் பல்லக்கு, அணிகலன்கள் மற்றும் ஒரு செய்யுளுக்கு ஆயிரம் பொன் வீதம் பரிசும் கம்பருக்கு வழங்கப்பட்டதாக அறியப்படுகிறது.\n\nஅவிக்கா தரங்கூர் புனிதர்மகிழ்ந்<br>\nதருள்வன் னியரை யாம்புகழ்ச்<br>\nசெவிக்கா ரமுதமெனக் கேட்டுச்<br>\nசிந்தையுவந்து சீர்தூக்கிப்<br>\nபுவிக்கா யிரம்பொ னிறைநீக்கிப்<br>\nபொற்றண் டிகபூடணத்தோடு<br>\nகவிக்கா யிரம்பொன் பரிசளித்தான்<br>\nகருணாகரத்தொண்டை வன்னியனே.\n\nSection::::தற்கால இலக்கியத்தில்.\nசாண்டில்யன் எழுதிய மூன்று பகுதிகள் கொண்ட புதினமும் சோழரின் கடற்படையின் கடல்கடந்த வெற்றிகளைக் கூறும் புதினமான கடல் புறாவின் கதைத்தலைவன் இந்த கருணாகரத் தொண்டைமானாவான்\n"}
{"id": "58762", "url": "https://ta.wikipedia.org/wiki?curid=58762", "title": "கெச்சுவா மக்கள்", "text": "கெச்சுவா மக்கள்\n\nதென்அமெரிக்காவில் வாழும் கெச்சுவா மொழியைப் பேசும் பல இனக்குழுக்களைச் சேர்ந்த மக்கள் கெச்சுவாக்கள் எனப்படுகின்றனர். இவர்கள் பெரு, ஈக்குடோர், பொலிவியா முதலான நாடுகளில் குறிப்பிடத்தக்க தொகையினர் வாழ்கின்றனர்.\n"}
{"id": "58763", "url": "https://ta.wikipedia.org/wiki?curid=58763", "title": "குசுக்கோ", "text": "குசுக்கோ\n\nகுசுக்கோ என்பது பெரு நாட்டின் தென்கிழக்குப் பகுதியில் உள்ள ஒரு நகரம். இந்நகரம் அந்தீசு மலைத்தொடரில் உள்ள உருமாம்பா பள்ளத்தாக்கில் அமைந்துள்ளது. 348,935 மக்கட்தொகையைக் கொண்ட இதுவே குசுக்கோ மாகாணத்தின் தலைநகரமும் ஆகும். இது கடல்மட்டத்தில் இருந்து 3300 மீட்டர் உயரத்தில் உள்ளது. இந்நகரம் பண்டைய இன்காப் பேரரசின் தலைநகராகவும் விளங்கியுள்ளது. 1983-ஆம் ஆண்டு யுனெஸ்கோ இதனை உலகப் பாரம்பரியக் களமாக அறிவித்தது. இது தற்போது புகழ்பெற்ற சுற்றுலாப் பகுதியாக உள்ளது. இங்கு ஆண்டுதோறும் ஒரு மில்லியன் பார்வையாளர்கள் வருகின்றனர். பெரு அரசு இதனை பெரு நாட்டின் வரலாற்றுத் தலைநகரமாக அறிவித்துள்ளது.\n\nகுசுக்கோ என்னும் இப்பெயர் கெச்சுவ மொழிச் சொல்லான குசுக்கோ வான்கா (ஆந்தை மலை எனப்பொருள் தருவது) என்னும் சொல்லில் இருந்து உருவானது.\n"}
{"id": "58769", "url": "https://ta.wikipedia.org/wiki?curid=58769", "title": "செயல்கூறு (நிரலாக்கம்)", "text": "செயல்கூறு (நிரலாக்கம்)\n\nசெயல்கூறுகள் என்பது ஒரு நிரல் செய்ய வேண்டிய வெவ்வேறு பணிகளைக் குறிக்கிறது. மென்பொருள் வடிவமைப்பில் தேவை அறிதல் கட்டத்தில் அந்த மென்பொருளின் செயல்கூறுகள் எல்லாவற்றையும் வரையறை செய்து கொள்வது முறை. ஒரு மென்பொருளுக்கு செயல்கூறுகள் தவிர்த்து வேறு நிர்பத்தங்களுக்கும் இருக்கலாம். எ.கா எந்த இயங்குதளத்தில் மென்பொருள் இயங்க வேண்டும் என்பது. \n\n"}
{"id": "58770", "url": "https://ta.wikipedia.org/wiki?curid=58770", "title": "தேவைகள் பகுப்பாய்வு", "text": "தேவைகள் பகுப்பாய்வு\n\nதேவைகள் பகுப்பாய்வு என்பது பொறியியல் வழிமுறையில் ஒரு முக்கிய கட்டம். ஒரு பொருளை வடிவமைக்கும் முன்பு, அந்தப் பொருளின் தேவைகளை, அல்லது அது செய்ய வேண்டிய பணிகளை (செயல்கூறுகளை) கேட்டறிந்து, தொகுத்து, பகுப்பாய்வு செய்வது பொறியியல் வடிவமைப்பு சுழற்சியின் முதல் கட்டத்தில் செய்ய வேண்டி பணி ஆகும். தேவைகள் நிறைவேற்றப் படக்கூடியதாக, அளக்கப்படக் கூடியதாக, சோதனைப்படுத்தப்படக் கூடியதாக, நிறுவனத்தின் நோக்கங்ளை பூர்த்தி செய்யக்கூடியதாக அமைய வேண்டும்.\n"}
{"id": "58772", "url": "https://ta.wikipedia.org/wiki?curid=58772", "title": "இந்திய அரசுத் தலைமை வழக்குரைஞர்", "text": "இந்திய அரசுத் தலைமை வழக்குரைஞர்\n\nஇந்திய அரசுத் தலைமை வழக்குரைஞர் அல்லது முதன்மை ஆதரவுரைஞர் (அட்டர்னி ஜென்ரல் ஆப் இந்தியா, \"Attorney General of India\") இந்தியக் குடியரசுத் தலைவரால் அரசியலமைப்பு சட்ட விதி 76 இன் படி நியமனம் செய்யப்படுகின்றார். உச்ச நீதிமன்ற நீதிபதிகளின் நியமனங்களுக்குரியத் தகுதியுடையவர். இந்திய அரசுக்குரிய ஆலோசணைகளை வழங்குபவரும் இந்திய அரசின் சார்பில் வழக்காடுபவரும் இவரே ஆவார். இந்தியாவின் எந்தவொரு நீதிமன்றத்திலும் வழக்காட அனுமதியுடையவர். இந்திய நாடாளுமன்றத்தின் கூட்டங்களின் விவாதங்களிலும் கலந்து கொள்ள உரிமை கொண்டவர். ஆனால் வாக்கெடுப்பில் கலந்து கொள்ள அனுமதியில்லை. இவருக்குத் துணைபுரிய ஒன்றிய அரசுத் தலைமை வழக்குரைஞர் (சொலிசிட்டர் ஜென்ரல்) மற்றும் கூடுதல் ஒன்றிய அரசுத் தலைமை வழக்குரைஞர் (அடிசனல் சொலிசிட்டர் ஜென்ரல்) நால்வரும் உதவி புரிவர்.\n"}
{"id": "58777", "url": "https://ta.wikipedia.org/wiki?curid=58777", "title": "உத்தர கீதை", "text": "உத்தர கீதை\n\nகண்ணன் அர்ஜுனனுக்கு போர்க்களத்தில் உபதேசித்த பகவத் கீதையைத் தவிர உத்தவ கீதை, ஹம்ச கீதை, பிட்சு கீதை, இராம கீதை போன்று பல கீதைகள் இந்துசமய நூல்களில் உள்ளன. அவைகளில் ஒன்றுதான் உத்தரகீதை. இதுவும் கண்ணன் அர்ஜுனனுக்குச் சொன்னதுதான். ஆனால் இது மகாபாரதப்போர் முடிந்து பாண்டவர்கள் அரசாண்டுகொண்டிருந்தபோது, அர்ஜுனன் திரும்பவும் கேட்கும் கேள்விகளுக்கு விடையாக கண்ணன் உபதேசித்த நூல். \n\nSection::::நூல்.\nஇந்நூல் மகாபாரதத்தில் அடங்கியதாயினும் அச்சிடப்பட்ட எந்தப்பதிப்பிலும் இருப்பதாகத் தெரியவில்லை. ஆனால் சென்னை, மும்பை முதலிய நகரங்களில் சில நூல்நிலையங்களில் அச்சிடப்பட்டதாகவும், கையெழுத்து பிரதியாகவும், சுவடிகளிலும் காணப்படுகிறது. இது மூன்று அத்தியாயங்களில் 119 வடமொழி சுலோகங்கள் கொண்டது.\nஉத்தவ கீதையென்று வேறொன்று உள்ளது. உத்தவர் கிருஷ்ணரிண் சிற்றப்பா மகனாவார் அவருக்கு வடமதுரையில் உள்ள கோவர்தன் மலையில் உபதேசம் வழங்கப்பட்டதையே உத்தவ கீதையாக கருதப்படுகிறது. அது வேறு, உத்தர கீதை வேறு. 'உத்தர' என்றால், பின்னால் வருவது. மகாபாரதப் போர்க்களத்தில் சொல்லப்பட்டதற்குப் பின்னால் வெகு காலத்திற்குப் பிறகு அதே அர்ஜுனனுக்கு சொல்லப்பட்ட கீதை உத்தர கீதை.\n\nSection::::முதல் அத்தியாயம்.\nமுதல் அத்தியாயத்திலுள்ள 56 சுலோகத்தில் உள்ள கருத்துக்கள்:\n\nSection::::இரண்டாவது அத்தியாயக் கருத்துக்கள்.\nஇரண்டாவது அத்தியாயத்தில் 46 சுலோகங்கள் உள்ளன. அவைகளில் உள்ள கருத்துக்கள்:\n\nSection::::முடிவு.\nஆன்மவிசாரம் (ஆன்மாவைப் பற்றிய உள்வினவல்) ஒன்றே வழி. கல்வி அறிவு பிரஹ்ம உபாசனத்திற்கு (மெய்யறிவிற்கு) இடையூறே. யோகநிலையை அடைய விரும்பும் யோகி இடையில் ஏற்படும் யோகசித்திகளை விரும்பாது பிரஹ்மத்திலேயே நிலைக்கவேண்டும்.\n\nSection::::ஒரு சுலோகம்.\nபொருள்: விவேகியான யோகி நூல்களனைத்திலும் சாரமான அத்யாத்மநூல்களையே எடுத்துக்கொள்ளவேண்டும். சாஸ்திரங்கள் எல்லையில்லாதவை. அறிய்வேண்டியவை கடலளவு. காலமோ குறைவு. இடையூறுகள் பல. அதனால் அன்னப்பறவை எவ்விதம் நீரோடு கலந்திருப்பினும் பாலை மாத்திரம் ஏற்றுக்கொள்கிறதோ அதுபோல் சாஸ்திரங்களை நன்கு கடைந்து எடுத்து சாரத்தை மட்டும் ஏற்கவேண்டும்.\n\n"}
{"id": "58778", "url": "https://ta.wikipedia.org/wiki?curid=58778", "title": "நாற்கொம்பு மான்", "text": "நாற்கொம்பு மான்\n\nநாற்கொம்பு மான் (\"Tetracerus quadricornis\") தெற்காசியாவின் திறந்தவெளிக்காடுகளில் வாழும் ஒரு மானினமாகும். இது இந்தியாவில் கங்கை நதியின் தெற்கிலிருந்து தமிழ் நாடு வரையிலும், ஒரிசா மாநிலத்திற்கு மேற்கிலிருந்து குசராத்தின் கீர் காடுகள் வரை வாழ்கின்றது. மேலும் இவ்வினத்தின் ஓரு சிறிய உயிர்த்தொகை நேப்பாளத்திலும் வாழ்கின்றது. இந்த மானிற்கு இந்தியில் செளசிங்கா என்று பெயர், இதற்கு \"நான்கு கொம்புகள்\" என்று பொருள்\n\nSection::::படிவளர்ச்சியும் பரவலும்.\nஇவை போசிலாபினி என்னும் குலத்தைச் சேர்ந்த விலங்காகும். இக்குலத்தில் பெரும்பாலான உறுப்பினர்கள் அற்றுப்போய்விட்டன, எஞ்சியிருப்பது நாற்கொம்பு மானும் நீலமானுமாகும் மட்டுமே. கொம்புகளில் வளையங்கள் இல்லாமல் இருப்பது இக்குலத்தின் முக்கிய பண்பாகும், மேலும் இப்பண்பே இவற்றை மற்ற மானினங்களில் இருந்து வேறுபடுத்திக் காட்டுகிறது. இக்குலத்தை சேர்ந்த விலங்குகள் பழக்க வழக்கங்களிலும், உடலமைப்பிலும் சற்று மூதாதைய விலங்குகளை ஒத்து இருக்கும்.\n\nநாற்கொம்பு மான் இந்தியாவின் பெரும்பாலான பகுதிகளில் வாழ்ந்தாலும் எங்கும் அதிகமான தொகையில் வாழ்வதில்லை. இவை உலர் இலையுதிர் காடுகள் மற்றும் உலர் புறநிலத்திலும் அதிகம் காணப்படுகின்றன.\n\nSection::::உடலமைப்பு.\nவளர்ந்த விலங்கு 55-60 செ.மீ உயரமும் 20 - 22 கிலோ எடையும் கொண்டிருக்கும். இவ்விலங்கின் வெளித்தோல் பழுப்பு நிறத்தில் இருக்கும், இந்நிறம் பருவமழைக்குப் பிறகு சற்று அடர்த்தியாகவும் பின் குளிர்காலத்தில் சற்று வெளிரியும் காணப்படும். கால்களில் குளம்புகளுக்கு மேல் வெள்ளை நிற வளையம் ஒன்றிருக்கும். கண்களை அடுத்து கண்குழி சுரப்பியிலிருந்து சுரக்கும் நீர் புற்கள் மற்றும் கிளைகளைக் குறிக்க உதவுகின்றது. பெண் விலங்குகளுக்கு கொம்புகள் இராது. ஆண்களுக்கு நான்கு கொம்புகள் இருக்கும். இதில் பின்புறம் உள்ள இரண்டு கொம்புகள் பிறந்த சில மாதங்களிலேயே முளைக்கத் தொடங்கிவிடும். முன்புறம் உள்ள கொம்புகள் பிறந்ததிலிருந்து 14-15 மாதங்களுக்குப் பின் முளைக்க ஆரம்பிக்கும். பெரும்பாலும் பின் கொம்புகள் பெரிதாகவும் முன் கொம்புகள் சிறிதாகவும் காணப்படும். முன் மற்றும் பின் கொம்புகளின் நீளம் மற்றும் அதன் வளர்ச்சி நிலைகள் போன்றவை அவ்விலங்கு உண்ணும் உணவு மற்றும் வாழிடம் போன்றவற்றால் மாறுபடுகின்றன.\n\nSection::::இனப்பெருக்கம்.\nஇவ்விலங்கில் இனப்பெருக்கம் சூலை முதல் செப்டம்பர் வரையிலான மழைக் காலத்தில் நடக்கும். இவற்றின் சூல்கொள்ளல் காலம் 7.5 முதல் 8 மாதம் வரையாகும், ஒரு முறையில் 1 முதல் 3 குட்டிகள் வரை தாய் ஈன்றெடுக்கும். பிறக்கும் குட்டியானது முயலின் உருவ அளவில் இருக்கும். குட்டியைப் பாதுகாக்க தாய் அடர்ந்த புதர்களுக்கிடையே வாழும். குட்டிகளுக்கு ஊணுண்ணி விலங்குகள் அல்லது இரைவாரிச் செல்லும் பறவைகளால் ஆபத்து அதிகமாக உண்டு. இவற்றின் சராசரி ஆயுட்காலம் சுமார் பத்து வருடங்கள் ஆகும்.\n\nSection::::சூழியல் மற்றும் நடத்தை.\nபெரும்பாலும் இலை, புல், மற்றும் பழங்களை மேய்ந்து உட்கொள்ளும் இவ்விலங்கு உலர் இலையுதிர் காடுகளில் அதிகமாகக் காணப்படுகிறது. இவை பூ மற்றும் பழங்கள் அதிகமாக ஈனும் மூங்கில், நெல்லி, தும்பிலி போன்ற தாவரங்கள் அடர்ந்த பகுதிகளில் அதிகமாக வாழ்கிறது. இவை வெப்பப் புல்வெளிகளில் வாழும் தாவரங்களையும் உண்ணுவதாக அறியப்பட்டுள்ளது.\n\nஇது மிகவும் கூச்ச உணர்வு கொண்ட விலங்காகும். ஆபத்தை உணர்ந்தவுடன் அருகிலுள்ள புதரில் சென்று ஒளிந்துக்கொள்ளும் தன்மையுடையது. நாற்கொம்பு மான்கள் எப்பொழுதும் நீர்நிலைகளின் அருகாமையில் மட்டுமே வசிக்கும், ஏனெனில் இவை மிக அதிகமான நீர் பருகும் பழக்கம் உடையன. ஆண்களில் இனப்பெருக்ககாலத்தில் எல்லைப் பாதுகாத்தல் மற்றும் ஏனைய நடத்தைகள் பற்றிய ஆய்வுகள் இன்னும் நடத்தப்படவில்லை. பெரும்பாலும் ஒரு சதுரகிலோ மீட்டருக்குள் 0.5 விலங்குகள் இருக்கலாம் எனக் கணக்கிடப்பட்டுள்ளது. இவை ஒன்று அல்லது இரண்டு விலங்குகளாக சுற்றித்திரியும்.\n\nஇவ்விலங்கு சிறுத்தை, புலி, ஓநாய், செந்நாய் மற்றும் சில காட்டுப் பூனை போன்ற ஊனுண்ணி விலங்குகளால் வேட்டையாடப்படுகிறது.\n\nSection::::காப்பு நிலை.\nஇவ்விலங்கிற்கென்று சிறப்பு காப்பு நிகழ்வுகள் ஏதுமில்லை. ஏனெனில் இவ்விலங்கைப் பற்றிய ஆய்வுகள் குறைவே. இவ்விலங்கின் உயிர்த்தொகைக்கு மிகப் பெரிய அச்சுறுத்தல் இதன் வாழிடம் அழிவிற்குள்ளாகுவாது ஆகும். மேலும் காடுகளுக்குள் நீர்நிலைகளின் அழிவு இவ்விலங்கிற்கு பெரும் தீங்கிழைக்கிறது.\n\nநாற்கொம்பு மான் இந்தியாவின் முதலாம் விலங்குகள் பட்டியலில் இடம் பெற்றுள்ளது. இதனால் இவ்விலங்கை வேட்டையாடுவது இந்திய வனவிலங்கு சட்டம், 1972-ன் படி குற்றமாகும். இந்தியாவில் காணப்படும் மானினங்களிலேயே மிகவும் குறைந்த ஆராய்ச்சிகள் நடத்தப்பட்டது நாற்கொம்பு மானைப் பற்றியே. இவ்விலங்கைப் பற்றிய ஆராய்ச்சிகள் இவ்விலங்கை காப்பதற்கு வழிவகுக்கும்.\n\nஇம் மான் இன்னமும் பரவலாக காணப்பட்டாலும் எண்ணிக்கை மிகவும் குறைந்துள்ளது. தற்பொழுது 1,000 முதல் 10,000 வரை இருக்கலாம் என கருதப்படுகின்றது\n\nSection::::வேட்டையாடலும் இதன் இறைச்சியும்.\nஇம் மானின் கொம்புகள் சிறியனவாக இருந்தாலும், நான்கு கொம்புகள் இருப்பதால் வேட்டையாடுவோர் இதனை அரிய பரிசாகக் கருதுகிறார்கள். இம் மானின் இறைச்சி மற்ற மான்களின் இறைச்சியைவிட சுவை குறைந்ததாகப் பலரும் கருதுவதாக வாக்கரின் நூல் குறிப்பிடுகின்றது \n\n"}
{"id": "58783", "url": "https://ta.wikipedia.org/wiki?curid=58783", "title": "தமிழக ஊராட்சி மன்றங்கள்", "text": "தமிழக ஊராட்சி மன்றங்கள்\n\nதமிழக ஊராட்சி மன்றங்கள் தமிழ்நாட்டில் 500 நபர்களும் அதற்கும் அதிகமான மக்கள் தொகையுடைய ஊர்களை ஊராட்சிகளாகப் பிரித்துள்ளனர். இந்த கிராம ஊராட்சிகளுக்கு அதன் மக்கள் தொகைக்கு ஏற்ப வார்டுகள் பிரிக்கப்படுகின்றன. இந்த வார்டுகளில் வாக்காளர்களாக உள்ள மக்களால் ஊராட்சி மன்றத்திற்கு உறுப்பினர்கள் தேர்வு செய்யப்படுகின்றனர். இந்த ஊராட்சி மன்றங்களின் உறுப்பினர்களின் பதவிக்காலம் ஐந்து ஆண்டுகளாக இருக்கிறது. இந்த ஊராட்சி மன்றத்திற்கான தலைவர் மக்களால் நேரடியாகத் தலைவர் தேர்வு செய்யடுகின்றார். இந்த ஊராட்சி மன்றத்திற்கான துணைத் தலைவர் ஊராட்சி மன்ற வார்டு உறுப்பினர்களால் தேர்வு செய்யடுகின்றார். ஊராட்சியின் உறுப்பினர்களைக் கொண்டு நடத்தப்படும் ஊராட்சி மன்றக் கூட்டங்களில் பெரும்பான்மையான உறுப்பினர்களைக் கொண்டு நிறைவேற்றப்படும் தீர்மானங்களின்படி ஊராட்சி மன்றத்தலைவரே அந்தப் பணிகளை தனக்கு கீழுள்ள ஊழியர்களைக் கொண்டு செயல்படுத்துகிறார். இந்த உறுப்பினர் மற்றும் தலைவர் பதவிகளுக்கு அரசியல் கட்சி சார்பாக போட்டியிட அனுமதி அளிக்கப்படவில்லை.\n\n\nஊராட்சிப் பகுதிகளில் இருக்கும் வாக்காளர்கள் ஊராட்சி வார்டு உறுப்பினர், ஊராட்சி மன்றத் தலைவர் ஊராட்சி ஒன்றியக் குழு உறுப்பினர் மற்றும் மாவட்ட வார்டு உறுப்பினர் என்று நான்கு பதவிகளுக்காக நான்கு வாக்குகள் அளிக்கின்றனர். பேரூராட்சி, நகராட்சி மற்றும் மாநகராட்சி வாக்காளர்கள் வார்டு உறுப்பினர் பதவிக்கு மட்டும் ஒரு வாக்கு அளிக்கின்றனர்.\n\nSection::::கிராம சபைக் கூட்டம்.\nஒவ்வொரு ஊராட்சி மன்றங்களிலும் ஆண்டிற்கு நான்கு முறை கூட்டப்படும் கிராம மக்களின் அவைக் கூட்டத்தில், கிராமங்களின் கல்வி, சமூக வளர்ச்சி, போக்குவரத்து, மருத்துவம், வேலைவாய்ப்பு போன்ற திட்டங்கள் குறித்தும், நிறைவேற்றப்பட்ட திட்டப் பணிகள் குறித்த அறிக்கையையும் ஊராட்சி மன்றத் தலைவர், அரசு அலுவலர் முன்னிலையில் பொதுமக்களிடம் சமர்ப்பிக்க வேண்டும். கிராமசபைக் கூட்டமே கிராம மக்களின் கையிலிருக்கும் அதிகாரம் ஆகும்.\n\n"}
{"id": "58785", "url": "https://ta.wikipedia.org/wiki?curid=58785", "title": "அற்பாக்கா", "text": "அற்பாக்கா\n\nஅற்பாக்கா தென் அமெரிக்காவில் காணப்படும் ஒட்டகத்தின் கிளை இன விலங்கு. இது மேலோட்டமாகப் பார்க்கையிற் சிறு இலாமாவைப் போன்ற தோற்றமளிக்கிறது. இவ்விலங்குகள் அந்தீசு மலைத்தொடரில் 3500 முதல் 5000 மீட்டர் வரை உயரமுள்ள பகுதிகளில் மந்தைகளாக வளர்க்கப்படுகின்றன. இவை பொதுவாக லாமாக்களை விடச் சிறியதாக இருப்பினும் இவை பொதி சுமக்கும் பணிக்காக வளர்க்கப்படுவதில்லை. மாறாக இவற்றின் முடியில் கிடைக்கும் இழைகளுக்காக வளர்க்கப்படுகின்றன. இவை பெரும்பாலும் பலவகையான குளிர்கால உடைகள் செய்யப் பயன்படுகின்றன. இவ்விலங்கின் மயிர் இழைகள் பெரு நாட்டின் வகைப்பாட்டின் படி 52 நிறங்களில் கிடைக்கின்றன. ஐக்கிய அமெரிக்க வகைப்பாட்டின் படி 16 நிறங்களில் உள்ளன. அல்ப்பாக்காக்களின் காது நேராக இருக்கும். லாமாக்களின் காது வாழைப்பழம் போல் வளைந்து இருக்கும். மேலும் லாமாக்கள் அல்ப்பாக்காக்களை விட ஒன்றிரண்டு அடிகள் உயரமாக இருக்கும்.\n\nஅற்பாக்காக்கள் ஆயிரம் ஆண்டுகளுக்கு முன்பே மனிதனால் பழக்கப்படுத்தப் பட்டு விட்டதாகத் தெரிகிறது. பெருவின் வடபகுதியில் உள்ள மோச்சே மக்களின் கலைப்பொருட்களில் அற்பாக்காக்களின் உருவம் காணக்கிடைக்கிறது.\n"}
{"id": "58792", "url": "https://ta.wikipedia.org/wiki?curid=58792", "title": "பணி விலங்கு", "text": "பணி விலங்கு\n\nபணி விலங்கு என்பது மனிதனால் தனக்கோ தனது வேலைக்கு உதவுவதற்காக பழக்கப்படுத்தப் பட்ட விலங்கினைக் குறிக்கும். வீட்டுவிலங்குகளாக மாற்றப்பட்ட நாய்கள், காட்டில் மரங்களை எடுத்துச் செல்ல உதவும் யானைகள் முதலானவை இவற்றுள் அடங்கும்.\n\nபொதுவாக விலங்குகள் அவற்றின் உடல் ஆற்றலுக்காகவோ மோப்பம் போன்ற உள்ளுணர்வுகளுக்காகவோ பழக்கப்படுத்தப் படுகின்றன. யானை அதன் வலிமை காரணமாக காடுகளில் வெட்டப்படும் மரங்களைத் தூக்கிச் செல்லப் பயன்படுகிறது. சில நாய்கள் அவற்றின் மோப்ப உணர்வுக்காக வளர்க்கப் படுகின்றன.\n\nகழுதைகள், லாமாக்கள் முதலானவை பொதிசுமக்க வளர்க்கப்படுகின்றன.\nநாய்கள் வீட்டுக்காவலுக்கும் மோப்பத்தைக் கொண்டு மனிதர்களைக் கண்டுபிடிக்கவும் ஆட்டு மந்தை முதலானவற்றைக் கட்டுப்படுத்தவும் இழுநாய்களாகவும் பயன்படுத்தப்படுகின்றன.\n\nமாடுகள், குதிரைகள் முதலானவை வண்டி இழுக்கவும் ஏர் உழவும் பயன்படுகின்றன.\n\n"}
{"id": "58797", "url": "https://ta.wikipedia.org/wiki?curid=58797", "title": "கற்குழம்புப் பாறை", "text": "கற்குழம்புப் பாறை\n\nகற்குழம்புப் பாறை என்பது கிளிமஞ்சாரோ மலை ஏறும் வழியில் உஃகுரு உச்சியை அடையும் முன் உள்ள உயரமான இடத்தின் பெயர். மலையேறுநர்கள் இவ்விடத்தில் கூடாரம் அடித்து இரவில் தங்குவது வழக்கம். இங்கு உறைந்த கற்குழம்பால் ஆன உயரமான பாறை உள்ளது இதனால் இதற்குக் \"கற்குழம்புப் பாறை\" அல்லது \"லாவா டவர்\" என்று பெயர். இதன் உயரம் 4642 மீ. இங்கிருந்து பார்த்தால் முகில் கூட்டங்கள் முகாமுக்குக் கீழே தெரியும். இங்கும் குங்குரு என்னும் வெண்கழுத்துக் காக்கையைப் பார்க்கலாம். நால்வரி எலிகளையும் மலைக்குருவிகள் சிலவற்றையும் இங்கு காணலாம். \n"}
{"id": "58814", "url": "https://ta.wikipedia.org/wiki?curid=58814", "title": "தமிழகத் தலைமை நீதிபதி", "text": "தமிழகத் தலைமை நீதிபதி\n\nதமிழகத் தலைமை நீதிபதிஅல்லது சென்னை உயர் நீதிமன்றத் தலைமை நீதிபதி இந்திய உச்ச நீதிமன்றத் தலைமை நீதிபதியால் நியமிக்கப்படுபவர் ஆவர். இவரே தமிழக அரசின் தலைமை நீதிபதி ஆவார். இவரின் நீதி முறைமை எல்லைகள் தமிழ்நாடு மாநிலம் முழுவதும் மற்றும் புதுவைப் பிரதேசப் பகுதிகளையும் உள்ளடக்கியது. இவருடன் துணை சேர்ந்து 40 உயர் நீதிமன்ற நீதிபதிகள் நீதிபரிபாலணை புரிவர். இதன் நீதி நிர்வாகங்களை செயல்படுத்தும் மன்றங்களாக உரிமையியல் மற்றும் குற்றவியல் நீதிமன்றங்கள் இவரின் வழிகாட்டுதலின்படி செயல் படுகின்றன.\n\n\n"}
{"id": "58820", "url": "https://ta.wikipedia.org/wiki?curid=58820", "title": "தமிழக ஆளுநர்", "text": "தமிழக ஆளுநர்\n\nதமிழக ஆளுநர் (\"Governors of TamilNadu\") தென் இந்தியாவின் மாநிலமான, தமிழ்நாடு மாநிலத்தில், இந்தியக் குடியரசுத் தலைவரால் நியமிக்கப்பெற்ற ஆளுநர், தமிழகத்தின் அரசயலமைப்புத் தலைவராக அவரின் பிரதிநிதியாக செயல்படுபவர். இவரே மாநிலத்தின் தலைமைப் பொறுப்பை ஏற்றிருப்பவர். \n\nதமிழகத்தைப் பொறுத்தவரை ஆளுநர்கள் 1946ல் இருந்தே நியமனம் செய்யப்பட்டவர்களாகவும், தற்காலிகப் பொறுப்புகளுடனும் பதவி வகித்து வந்துள்ளனர். \n\nதற்பொழுதுள்ளத் தமிழகம் முன்னர் பிரதேசங்களையும், மாநிலங்களையும் உள்ளடக்கிய மதராஸ் இராஜதானியாக (சென்னை இராஜதானியாக-- மெட்ராஸ் பிரசிடென்சி) இருந்தக் காலத்திலிருந்தே ஆளுநர்கள் நியமனம் இருந்து வந்தது என்பது வரலாற்று சான்றாகும். \n\nஇம்மாநிலத்தின் தற்பொழுதய ஆளுநாராக மேதகு பன்வாரிலால் புரோகித் என்பவர் அக்டோபர் 6, 2017 முதல் பதவி வகித்து வருகிறார்.\n\n"}
{"id": "58821", "url": "https://ta.wikipedia.org/wiki?curid=58821", "title": "தமிழ்நாடு சட்டப் பேரவைத் தலைவர்", "text": "தமிழ்நாடு சட்டப் பேரவைத் தலைவர்\n\nஇந்தியாவில் இருக்கும் ஒவ்வொரு மாநில அரசின் சட்டமன்றத்திற்கும் இந்தியத் தேர்தல் ஆணையத்தால் நடத்தப்பட்ட சட்டமன்றத் தேர்தலில் தேர்வு செய்யப்பட்ட உறுப்பினர்களில் இருந்து சட்டப்பேரவைத் தலைவர் (சபாநாயகர்) ஒருவர் தேர்வு செய்யப்படுகிறார். இவர் சட்டமன்றக் கூட்டத்திற்குத் தலைமைப் பொறுப்பை ஏற்றிருப்பதுடன் கூட்டங்களின் போது உறுப்பினர்களின் கருத்துக்களை பதிவேடுகளில் சேர்க்கவும் தேவையற்ற கருத்துக்களை நீக்கவும் அதிகாரம் பெற்றவராக இருக்கிறார். இதுபோல் உறுப்பினர்கள் மீது கொண்டு வரப்படும் முறையீடுகளின் அடிப்படையில் உறுப்பினர்களை தற்காலிகமாகவோ கூட்டத் தொடர் முழுமைக்குமோ கலந்து கொள்ளத் தடைவிதிக்கும் அதிகாரமுடையவராகவும் இருக்கிறார். மேலும் அரசியல் கட்சி சார்பாகப் போட்டியிட்டு வெற்றிபெற்று சட்டப்பேரவை உறுப்பினராக இருந்த போதிலும் சட்டமன்றத்திலும், வெளியிடங்களிலும் பதவிக்காலம் முடியும் வரை கட்சி சார்பற்றவராகவே நடந்து கொள்ளவேண்டும் என்கிற விதிமுறையையும் இவர் கடைப்பிடிக்க வேண்டியிருக்கிறது.\n\n\nSection::::மேலும் பார்க்க.\nதமிழ்நாடு சட்டப்பேரவைத் தலைவர் பட்டியல்\n"}
{"id": "58835", "url": "https://ta.wikipedia.org/wiki?curid=58835", "title": "வேலூர் மாநகராட்சி", "text": "வேலூர் மாநகராட்சி\n\nவேலூர் மாநகராட்சி இந்தியாவின் மாநிலமான தமிழகத்தின் மாவட்டமான வேலூர், மாநகராட்சி அமைப்பாக 1866 இல் உருவாக்கப்பட்ட நகர மேம்பாட்டு சட்டம் 1865, இன்படி ஆகஸ்டு 1,2008 முதல் வேலூர் மாநகராட்சியாக உயர்த்தப்பட்டது. இம்மாநகராட்சி மேயர், துணை மேயர் உள்ளிட்டு 48 மாமன்ற உறுப்பினர்கள் கொண்டது. காட்பாடி பேரூராட்சியை வேலூர் மாநகராட்சியுடன் இணைக்கப்பட்டடது.\n\nSection::::வரலாறு.\nவேலூர் நகராட்சி மன்றம் 1920 இல் எம்.டி.எம் சட்டம் 1920, இன் படி அன்றைய காலகட்டத்திலேயே உருவாக்கப்பட்டது. அதன் பின் இரண்டாம் நிலை நகராட்சியாக 1947 லும் பின் முதனிலை நகராட்சியாக 1979 லும் உயர்த்தப்பட்டது. ஆரம்ப காலகட்டத்தில் இதன் நகராட்சி அமைப்புகளுக்குள் உள்ளடங்கிய நகரப் பகுதிகளாக கோட்டை, அடவாநந்தல், பெரிபேட்டை, வேலப்பாடி, சலவன்பேட்டை, தொட்டப்பாளையம், அருகந்தம்பூண்டி, கொசப்பேட்டை, கவரைப்பேட்டை, பொறுப்பங்காடி (கமிசரி பசார்) மற்றும் சங்கரன்பாளையம் போன்றப் பகுதிகளை உள்ளடக்கியிருந்தன. 2011-க்கு பின்னர் காட்பாடியை வேலூர் மாநகராட்சியுடன் இணைக்கப்பட்டது. \n\n"}
{"id": "58836", "url": "https://ta.wikipedia.org/wiki?curid=58836", "title": "பிட்சு கீதை", "text": "பிட்சு கீதை\n\nகண்ணன் அருச்சுனனுக்கு குருச்சேத்திரப் போர்க்களத்தில் உபதேசித்த பகவத் கீதையைத் தவிர உத்தவருக்கு கண்ணன் அருளிய உத்தவ கீதையின் ஒரு அங்கமாக பிட்சு கீதை அருளப்படுகிறது.\nகண்ணனால் உத்தவருக்கு உபதேசிக்கப்பட்ட நீண்ட உத்தவ கீதையில் இது ஒரு சிறு துளி. இது வியாசர் எழுதிய பாகவத புராணத்தின் 11வது ஸ்கந்தத்தில் 23வது அத்தியாயம். 62 வடமொழி சுலோகங்கள் கொண்டது. இதை மராத்திய பக்தர் ஏகநாதர் (16வது நூற்றாண்டு) 1004 மராட்டிய சுலோகங்களாக விரித்துள்ளார்.\n\nSection::::நூலின் சாராம்சம்.\n'மிகுந்த அவமதிப்புக்கும் துயர்படுத்தலுக்கும் உள்ளான மனிதனால் மனதை அமைதியாக வைத்துக்கொள்ளமுடியுமா?'. இது உத்தவர் கண்ணனைக்கேட்ட கேள்வி. முடியும் என்கிறார் கண்ணன். ஒரு கதையும் சொல்கிறார். முன்னொருகாலத்தில் மாளவ தேசத்து அவந்தி நகரத்தில் வசித்த ஓர் அந்தணன் மிகச்சிரமப்பட்டு பேராசையுடன் சம்பாதித்த பொருள் அனைத்தும் நாசமடைந்ததால் வெறுப்படைந்து அதனால் மனம் மாசற்று இருந்தபோது பொது மக்களால் தீராத் துயர்படுத்தப்பட்டான். அச்சமயம் அவன் தத்துவத்தை உணர்ந்தவனாக 'நிச்சயமாக என் துக்கங்களுக்குக் காரணம் இந்த மக்களோ, காலமோ, கர்மமோ, கிரகங்களோ அல்ல. மனதுதான் என் வருத்தத்திற்குக் காரணம். அம்மனதானது ஆன்மாவிடத்தில் செய்பவன், செய்யப்படுவது முதலிய குணங்களை ஏற்றிவைத்து எல்லாவற்றையும் ஆட்டிப்படைக்கிறது' என்று கூறி சாந்தியடைந்தவனாக ஆண்டவன் நினைவில் சரணடைந்து துறவறமும் மேற்கொண்டான். 'பிட்சு' என்ற வடமொழிச்சொல் மற்றவர் அளிக்கும் உணவை உண்டு உயிர்வாழும் துறவியைக் குறிக்கும் சொல். அதனால் பாகவதத்தின் இவ்வத்தியாயம் \"பிட்சுகீதை\" எனப்பெயர் பெற்றது.\n\nSection::::ஏகநாதரின் விரிவாக்கம்.\nபாகவதத்தில் ஓர் அத்தியாயத்தில் சொல்லப்பட்ட கதையை பன்மடங்கு விரிவாக்குவதின் மூலம் ஏகநாதர் அதை பகவத்கீதையைவிட ஒரு பெரிய நூலாகவும் பக்தியைப்போற்றும் ஒரு சிறந்த நூலாகவும் ஆக்கிவிட்டார். \n\n\n"}
{"id": "58841", "url": "https://ta.wikipedia.org/wiki?curid=58841", "title": "திருப்பூர் மாநகராட்சி", "text": "திருப்பூர் மாநகராட்சி\n\nதிருப்பூர் மாநகராட்சி இந்தியாவின் மாநிலமான தமிழத்தில் உள்ள திருப்பூர் மாவட்டத்தின் நிர்வாகத் தலைமையிடமும், 60 மாமன்ற உறுப்பினர்களைக் கொண்ட மாநகராட்சியும் ஆகும். இது 26.10.2008 அன்று நிறுவப்பட்டது. இதனை மேயர் மற்றும் துணை மேயர் தலைமையில், மாநகராட்சி ஆணையாளரால் நிர்வகிக்கபபடுகிறது.\n\nதிருப்பூர் மாநகராட்சியுடன் வேலம்பாளையம், தென் நல்லூர் ஆகிய மூன்றாம் நிலை நகராட்சிப் பகுதிகளும், தொட்டிபாளையம், ஆண்டிபாளையம், வீரபாண்டி, செட்டிபாளையம், மண்ணரை, முருகன்பாளையம், நெருப்பெரிச்சல், முத்தனம்பாளையம் ஆகிய பேரூராட்சிப் பகுதிகளும் இணைக்கப்பட்டுள்ளன.\n\nதிருப்பூர் தமிழ்நாடு மாநிலத்தின் மிக முக்கியமானத் தொழில் நகரங்களில் இதுவும் ஒன்றாகும். இது சென்னையில் இருந்து தென்மேற்காக 448 கி.மீ தொலைவில் அமந்துள்ள நகரமாகும். வேலங்கிரி மலையில் இருந்து உருவெடுக்கும் ஆறான நொய்யல் ஆறு இந்நகரின் குறுக்கே பாய்ந்து செல்வது இந்நகரின் சிறப்பம்சம்.\n\nஇதன் பரப்பளவு 27.19 ச.கி.மீ,கோவை மாவட்டத்தின் இரண்டாவது பெரிய நகரமாகும். இதன் மக்கள் தொகை 3.51 இலட்சமாகும். இந்நகரின் பொருளாதாரம் என்பது இந்நகரைச் சுற்றியமைந்துள்ள பருத்தி பொருட்கள், பின்னலாடை மற்றும் ஆயத்த ஆடைத்தயாரிப்பாளர்களை சார்ந்து அமைந்துள்ளன.\n\nஇப்பகுதியின் வெப்பமான மற்றும் வறட்சியான தட்பவெப்ப சூழல் இம்மாதிரி நிறுவனங்கள் இயங்குவதற்கு முக்கியமான காரணிகளில் ஒன்றாக அமைந்துள்ளது குறிப்பிடத்தக்கது.\n\nSection::::மக்கள் வகைப்பாடு.\n2011-ஆம் ஆண்டு மக்கள் தொகை கணக்கெடுப்பின்படி, திருப்பூர் மாநகராட்சியின் மக்கள்தொகை 963,173 ஆகும். மக்கள்தொகையில் ஆண்கள் 489,200, பெண்கள 473,973 ஆகவுள்ளனர். இந்நகரத்தின் எழுத்தறிவு 86.19% மற்றும் பாலின விகிதம் ஆண்களுக்கு, 969 பெண்கள் வீதம் உள்ளனர். குழந்தைகள் பாலின விகிதம், 1000 ஆண் குழந்தைகளுக்கு 959 பெண் குழந்தைகள் வீதம் உள்ளனர். மக்கள்தொகையில் இந்துக்கள் 86.05%, இசுலாமியர்கள் 10.36%, கிறித்தவர்கள் 3.33% மற்றும் பிறர் 0.26% ஆகவுள்ளனர்.\n\n"}
{"id": "58842", "url": "https://ta.wikipedia.org/wiki?curid=58842", "title": "1526", "text": "1526\n\n1526 (MDXXVI) ஜூலியன் நாட்காட்டியில் திங்கட்கிழமையில் ஆரம்பமான ஒரு சாதாரண ஆண்டாகும்.\n\n\n"}
{"id": "58850", "url": "https://ta.wikipedia.org/wiki?curid=58850", "title": "பெல்காம் மாவட்டம்", "text": "பெல்காம் மாவட்டம்\n\nபெல்காம் மாவட்டம்(Belgaum district, கன்னடம்: பெளகாவி) இந்தியாவின் கர்நாடக மாநிலத்திலுள்ள 30 நிர்வாக மாவட்டங்களுள் ஒன்று. இதன் தலைமையகம் பெல்காம் நகரத்தில் உள்ளது.\n\n\n"}
{"id": "58851", "url": "https://ta.wikipedia.org/wiki?curid=58851", "title": "பீசப்பூர் மாவட்டம்", "text": "பீசப்பூர் மாவட்டம்\n\nபீசப்பூர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் பெல்காம் நகரத்தில் உள்ளது.\n\n\n"}
{"id": "58852", "url": "https://ta.wikipedia.org/wiki?curid=58852", "title": "தார்வாட் மாவட்டம்", "text": "தார்வாட் மாவட்டம்\n\nதார்வாட் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் தார்வாட் நகரத்தில் உள்ளது.\n\n\n"}
{"id": "58853", "url": "https://ta.wikipedia.org/wiki?curid=58853", "title": "ஆவேரி மாவட்டம்", "text": "ஆவேரி மாவட்டம்\n\nஆவேரி மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் ஆவேரி நகரத்தில் உள்ளது.\n\n\n"}
{"id": "58854", "url": "https://ta.wikipedia.org/wiki?curid=58854", "title": "கதக் மாவட்டம்", "text": "கதக் மாவட்டம்\n\nகதக் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கதக் நகரத்தில் உள்ளது. இதன் வடக்கில் பாகல்கோட் மாவட்டமும், கிழக்கில் கொப்பள் மாவட்டமும், தென்கிழக்கில் பெல்லாரி மாவட்டமும், தென்மேற்கில் ஆவேரி மாவட்டமும், மேற்கில் தார்வாட் மாவட்டமும், வடமேற்கில் பெல்காம் மாவட்டமும் எல்லைகளாக உள்ளன. 1997 ஆம் ஆண்டில் தார்வாட் மாவட்டத்திலிருந்து சில பகுதிகளைப் பிரித்து இம் மாவட்டம் உருவாக்கப்பட்டது. இம் மாவட்டம் ஐந்து தாலுகாக்களாகப் பிரிக்கப்பட்டுள்ளது. அவை, கதக்-பெட்கேரி, ரொன் (நகரம்), சிர்காத்தி, நார்குண்ட், முண்டர்கி என்பன.\n\n20001 ஆம் ஆண்டுக் கணக்கெடுப்பின்படி, இம் மாவட்டத்தின் மக்கள்தொகை 971,952 ஆகும். இது 1991 ஆம் ஆண்டுக் கணக்கெடுப்பின் மக்கள் தொகையைவிட 13.14% அதிகமானது. மொத்த மக்கள்தொகையில் 35.21% நகர்ப்புற மக்கள் ஆவர்.\n\n\n"}
{"id": "58855", "url": "https://ta.wikipedia.org/wiki?curid=58855", "title": "பெல்லாரி மாவட்டம்", "text": "பெல்லாரி மாவட்டம்\n\nபெல்லாரி மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் பெல்லாரி நகரத்தில் உள்ளது.\n\n\n"}
{"id": "58856", "url": "https://ta.wikipedia.org/wiki?curid=58856", "title": "பீதர் மாவட்டம்", "text": "பீதர் மாவட்டம்\n\nபீதர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் பீதர் நகரத்தில் உள்ளது.\n\n\n"}
{"id": "58863", "url": "https://ta.wikipedia.org/wiki?curid=58863", "title": "நீலத்தலைக் கிளி", "text": "நீலத்தலைக் கிளி\n\nநீலத்தலைக் கிளி தென் அமெரிக்காவில் காணப்படும் ஒருவகைக் கிளி. இதன் உடல் பச்சை நிறமாகவும், தலை நீலநிறமாகவும் இருக்கும். இதனுடைய அடிவால் சிவப்பாக இருக்கும். இக்கிளிகள் அமேசான் படுகையில் காணப்படுகின்றன.\n\nஇப்பறவைகள் காடுகளிலும் நாட்டுப்புறங்களிலும் காணப்படும். இக்கிளி மூன்றிலிருந்து ஐந்து முட்டைகள் வரை பொதுவாக மரப்பொந்துகளில் இடும்.\n\nபொதுவாக பழங்களையும் கொட்டைகளையும் இவை தின்னும். எனினும் சில சமயங்களில் தானியங்களையும் உண்ணும். இவை செல்லப் பறவைகளாகவும் வளர்க்கப் படுகின்றன.\n"}
{"id": "58866", "url": "https://ta.wikipedia.org/wiki?curid=58866", "title": "மைக்கொசெப்பரசு", "text": "மைக்கொசெப்பரசு\n\nமைக்கொசெப்பரசு (\"Mycocepurus\") என்பது எறும்புகளில் ஒரு பேரினம். இப்பேரினத்தில் தென் அமெரிக்காவில் வாழும் ஓரினமான \"மைக்கொசெப்பரசு சிமித்தியி\" (\"Mycocepurus smithii\") என்னும் எறும்பினம் ஆண்கள் இல்லாமலே முற்றிலுமாக அரசி எறும்பின் உயிர்ப்படியாக (குளோனிங், \"cloning\") முறைப்படி இனப்பெருக்கம் செய்கின்றன..\n"}
{"id": "58867", "url": "https://ta.wikipedia.org/wiki?curid=58867", "title": "மைக்கொசெப்பரசு சிமித்தியி", "text": "மைக்கொசெப்பரசு சிமித்தியி\n\nமைக்கொசெப்பரசு சிமித்தியி (Mycocepurus smithii) என்னும் எறும்பினம் ஆண்கள் இல்லாமல் எதிர்ப்பால் உறவுகொள்ளாமலே இனப்பெருக்கம் செய்யும் ஒன்று. இவ்வினம் தென் அமெரிக்காவில் வாழ்கின்றது. இதன் இனப்பெருக்கம் உயிர்ப்படி முறையில் (குளோனிங், cloning) நடைபெறுகின்றது]].. ஒரு எறும்புப் புற்றில் உள்ள எல்லா எறும்புகளும் அரசி எறும்பின் உடலின் படியுருவாகவே (குளோன், clone) இருப்பதாக டிஎன்ஏ ஆய்வின் படி கண்டுபிடித்துள்ளனர்.\n\nஇந்த எறும்பினம் ஒருவகையான பூஞ்சைக் காளான்களை தம் கூட்டுக்குள் தோட்டம் போல் வளர்க்கின்றது. இவ்வகையாக பூஞ்சைக் காளான்களை வளர்ப்பதால் இவற்றைப் பற்றி ஆய்வு செய்யத் தொடங்கினார்கள். அத்தினி (\"Attini\") என்னும் இலைவெட்டி எறும்புகள் போன்ற பூஞ்சைக் காளான் பயிரிட்டு உடன் வளரும் எறும்பினங்களின் இயற்கை அறிவியல் பற்றி ஆய்வுக்குத் துணை செய்யும் என நினைத்தனர்.\n\nSection::::பூஞ்சைக் காளான் வளர்ப்பு.\nஒரு குடியிருப்பை உருவாக்கவிருக்கும் அரசி எறும்பு, புற்று அமைக்கத் தோண்டும் முன்னர் குழிக்குள்ளேயோ அல்லது அதன் அருகிலோ அதன் இறக்கைகளைக் களைகின்றது. பின்னர் ஏறத்தாழ 10 செமீ ஆழத்திற்குக் குழிதோண்டி அதனுள் முதன்மையான தனியறை ஒன்றை அமைக்கின்றது. இனப்பெருக்கம் செய்யும் அரசி எறும்பு அதன் இறக்கைகளை இந்த தனி முதன்மை அறைக்கு எடுத்துச்சென்று அவ்வறையின் கூரைப் பகுதியில் சொருகி வைக்கின்றது. இவ் இறக்கையின் பரப்பில் பூஞ்சைக் காளான் சிறு தோட்டம் போல வளர்கின்றது.\n\nSection::::கூட்டின் அமைப்பு.\nமைக்கொசெப்பரசு சிமித்தியி (\"M. Smithii\" ) புயெர்ட்டோ ரிக்கொ, கோசுட்டா ரிக்கா, டிரினிடாட் ஆகிய நாடுகளில் கூடுகட்டி வாழ்கின்றன. இக்கூடுகளுக்கு ஒரேயொரு உள்நுழை வாயில்தான் உண்டு, ஆனால் அருகே உள்ள மற்ற குடும்பங்களின் கூடுகளின் நுழைவாயில்கள் இருப்பதால் பல நுழைவாயில்கள் இருப்பது போல தோற்றம் அளிக்கலாம். \"M. Smithii\" nests consist of a mound excavated around an entrance roughly 1.2 mm in diameter. \nஇதனால் காளான் தோட்டம்த்திற்கு செங்குத்தான இடுக்கான பாதையின் திறப்பு ஏறத்தாழ 12.5 மீமீ இருக்கும் மைக்கொசெப்பரசு சிமித்தியி மிக இடுக்கான திறப்பே (1.3 மிமீ) வைத்துள்ளது. இதனால் இரண்டு எறும்புகள் ஒன்றை ஒன்று ஒரே நேரத்தில் தாண்டிச் செல்ல இயலாது. பணிசெய்யும் எறும்பின் தலையின் அளவு 0.7 மிமீ இருக்கும், அரசி எறும்பின் தலை அளவு 0.9 மிமீ இருக்கும். கூட்டுக்குள் பல பெரிய அறைகளும் உண்டு. அவை 3.6 மிமீ அளவு இருக்கும். இங்கு ஓரெறும்பு மற்றொன்றைத் தாண்டி செல்லமுடியும். அப்பொழுது தங்களுக்குள் செய்திகளைப் பரிமாறிக்கொள்ளமுடியும். குறுகிய சிறு பாதைகள் வெப்பநிலை, ஈரப்பதம் இவற்றைக் கட்டுப்படுத்த இருக்கக்கூடும் என நினைக்கின்றனர். எதிரிகளின் தாக்குதல்களில் இருந்து காப்பாகவும் இருக்கும்.\n\nSection::::இம்லர் (\"Himler\") ஆய்வு.\nஇவ்வாய்வு ஐக்கிய அமெரிக்க நாடுகளில் டெக்சாசு மாநிலத்தில் ஆசுட்டினில் உள்ள டெக்சாசு பல்கலைக்கழகத்தை சேர்ந்த அன்னா இம்லர் (Anna Himler) என்னும் மேற்பட்டப்படிப்பு மாணவர் முன்னின்று நடத்தியது இவ்வாய்வாளர்கள் முதலில் எறும்புகளின் பூஞ்சைக் காளான் தோட்டம் வளர்க்கும் திறம் பற்றி இருந்தது. கூட்டில் உள்ள ஒவ்வொரு எறும்புகளின் டிஎன்ஏக்களையும் ஆய்வு செய்ததில் அவை அனைத்தும் அரசி எறும்பின் அமைப்பே கொண்டிருந்தது கண்டுபிடிக்கப்பட்டது அது மட்டுமல்லாமல் எறும்புகளின் பெண்ணின் பாலுறுப்பாகிய மசல் உறுப்பு (mussel organ) இவ் எறும்பு இனத்தில் பழுதடைந்து இருப்பதாக அறுவை ஆய்வு செய்து கண்டுபிடித்தனர் ஆறு வெவ்வேறு சோதனைகள் செய்த பொழுதும் இவ் எறும்பு இனத்தில் ஆண் எறும்புகள் ஏதும் கண்டுபிடிக்கவில்லை. இவ் ஆய்வுக் குழுவின் ஆய்வுக் கண்டுபிடிப்புகளை புரொசீடிங்சு ஆவ் ராயல் சொசைட்டி பி (Proceedings of the Royal Society B) என்னும் ஆய்விதழில் வெளியாகியுள்ளது.\n\n\n"}
{"id": "58868", "url": "https://ta.wikipedia.org/wiki?curid=58868", "title": "குல்பர்கா மாவட்டம்", "text": "குல்பர்கா மாவட்டம்\n\nகுல்பர்கா மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கல்பர்கி நகரத்தில் உள்ளது.\n\n\n"}
{"id": "58869", "url": "https://ta.wikipedia.org/wiki?curid=58869", "title": "கொப்பள் மாவட்டம்", "text": "கொப்பள் மாவட்டம்\n\nகொப்பள் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கொப்பளில் உள்ளது.\n\n\n"}
{"id": "58870", "url": "https://ta.wikipedia.org/wiki?curid=58870", "title": "ராய்ச்சூர் மாவட்டம்", "text": "ராய்ச்சூர் மாவட்டம்\n\nராய்ச்சூர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கொப்பல் நகரத்தில் உள்ளது.\n\n\n"}
{"id": "58880", "url": "https://ta.wikipedia.org/wiki?curid=58880", "title": "கேழ்வரகு", "text": "கேழ்வரகு\n\nகேழ்வரகு (இலங்கை வழக்கு: குரக்கன், \"Finger millet\", \"Eleusine coracana\") ஆண்டுக்கொரு முறை விளையும் தானியப் பயிர் ஆகும். இதன் வேறு பெயர்கள் \"ஆரியம்\", \"ஆரியம்\", \"ராகி\" மற்றும் \"கேப்பை\". எத்தியோப்பியாவின் உயர்ந்த மலைப் பகுதிகளில் சாகுபடி செய்யப்பட்ட இப்பயிர் ஏறத்தாழ 4000 ஆண்டுகளுக்கு முன்னர் இந்தியாவில் அறிமுகப்படுத்தப் பட்டது. கர்நாடகாவும், தமிழ்நாடும் ராகி சாகுபடி செய்யும் முதன்மை மாநிலங்களாகும். இது தவிர ஆந்திரப்பிரதேசம், உத்திரப்பிரதேசம் மற்றும் பீகார் மாநிலங்களிலும் ராகி சாகுபடி செய்யப்படுகிறது.\n\nஇந்தியாவின் பழங்கால மனிதர்கள், காட்டுவகையான எல்லூசின் இண்டிகாவில் இருந்து பயிர் செய்யக் கூடிய எல்லூசின் கோரகானா வகையை தோன்ற வைத்துள்ளனர். ஆரியர்கள் இந்தியாவிற்கு வரும் முன்னரே, ராகி கண்டுபிடிக்கப்பட்டுவிட்டது. ராகி முதலில் இந்தியாவில் தோன்றி, பின்னர் அரேபியாவிற்கும், ஆப்பிரிக்காவிற்கும் சென்றடைந்துவிட்டதாகவும் டிகண்டோல்(1886) கூறுகிறார். தென்னிந்தியாவில் இது அதிகம் பயிர் செய்யப்படுவதால், இவ்விடம் முதல் நிலைத் தோற்ற இடமாக இருக்கக் கூடும் என்கிறார். எனினும், ராகி ஆபிசீனியாவில் (எத்தியோப்பியா) தோன்றியிருக்கும் என்கிறார் வாவிலோ(1951). கேழ்வரகு முதலில் ஆப்பிரிக்காவில் தோன்றி பின்னர் சோபியன் வழியாக இந்தியாவை சென்றடைந்திருக்கும் என்று மெஹ்ரா(1963), கூறுகிறார். எல்லூசின் கோரகானாவின் முந்தைய தலைமுறை எல்லூசின் இண்டிகா என்று கருதப்படுகிறது.\n\nராகி வெப்ப மண்டலம் மற்றும் மித வெப்ப மண்டலப் பகுதிகளில் பயிர் செய்யப்படுகிறது. இந்தியாவில் அதிகமாக பயிர் செய்யப்படுவதோடு ஆப்பிரிக்கா, மடகாஸ்கர், இலங்கை, மலேசியா, சீனா மற்றும் ஜப்பானில் பயிர் செய்யப்படுகிறது. இந்தியாவில் கர்நாடகா, தமிழ்நாடு, ஆந்திரா, ஒரிசா, குஜராத், மஹாராஷ்டிரா மற்றும் உத்திரபிரதேசம் மற்றும் இமாச்சலபிரதேசம் மலைப்பகுதிகளில் சாகுபடி செய்யப்படுகிறது.\n\nSection::::பெயர்க்காரணம்.\nமனிதர்கள் எப்போதுமே ஒருபொருளை தனக்கு முன்பே அறிமுகமான ஒன்றோடு தொடர்புபடுத்தி பெயரிடுவது உலகநடைமுறை. வரகு என்ற தானியத்தின் நினைவாக கேழ் என்ற முன்னொட்டு சேர்த்து \"கேழ்வரகு\" என்றும் அழைக்கப்பட்டது. \n\nதமிழில் ழகரம் இரண்டாம் இடத்தில் வரும் சொற்கள் அனைத்தும் \"கீழ் , தாழ்வு , காழ்வு, Down , Low , Below, Flowing down\" என்றே பொருள்தருகின்றன. வரகைப்போன்ற கீழ் நோக்கி அல்லது வளைந்து கதிர் ( பூட்டை ) விடும் தானியம் என்ற காரணம்கொண்டு கேழ்வரகு என்று பெயர்பெற்றிக்கலாம்.\n\n\nSection::::சாகுபடி முறை.\nகேழ்வரகு பயிரை ஈரப்பதம் இருக்கும் பட்சத்தில் ஆண்டு முழுவதும் பயிரிடலாம். வெப்ப மண்டல மற்றும் மித வெப்ப மண்டலப் பயிராக இருப்பதால், மலைச்சரிவுகள் மற்றும் சமவெளிப் பகுதிகளில் வெற்றிகரமாக சாகுபடி செய்யலாம். கடின வகைப் பயிர் என்பதால் மானாவாரி மற்றும் தமிழ்நாட்டின் பாசனப் பயிர் என இருமுறையிலும் பயிர் செய்யலாம். ராகி பயிருக்கு அதிக மழை நல்லதல்ல. கதிர் முதிரும் போது மழையிருக்கக் கூடாது. நல்ல வடிகால் வசதியுடைய, போதுமான அளவு நீர் தேக்கத் தன்மையுடைய, வண்டல் மண், ராகி சாகுபடிக்கு ஏற்றது. சிறிதளவு நீர் தேக்கத்தையும் கூட தாங்கும் தன்மை பெறுவதற்கு போதுமான அளவு வடிகால் வசதியுடைய களிமண்ணிலும் ராகி சாகுபடி செய்யலாம்.\n\n\n"}
{"id": "58882", "url": "https://ta.wikipedia.org/wiki?curid=58882", "title": "தமிழ் வணிகம் (வலைத்தளம்)", "text": "தமிழ் வணிகம் (வலைத்தளம்)\n\nதமிழ்வணிகம்.காம் தமிழ் இணைய உலகில் வணிகச் செய்திகளை வழங்குவதற்காக துவக்கப்பட்டத் தளம்.\n\nஇத்தளத்தில் பங்கு சந்தை, பரஸ்பர நிதி , வரி சமுதாயக் கட்டுரரைகள், வியாபார கட்டுரைப்போட்டிகள். கணினி சார்ந்த தொழில்நுட்ப கட்டுரைகள் என பல்வேறு வகையான தகவல்களைத் தருகிறது. இத்தளத்தை இணையத்தளங்களை வெளியிட்டு வரும் விஷூவல் மீடியா நிறுவனம் வெளியிட்டுள்ளது. இந்நிறுவனம் பல்வேறு துறைகளில் கணினி சார்ந்த சேவை, இணைய வடிவமைப்பு உட்பட பல்வேறு துறைகளில் கால்பதித்துள்ளது\n\n"}
{"id": "58892", "url": "https://ta.wikipedia.org/wiki?curid=58892", "title": "மனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம்", "text": "மனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம்\n\nமனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம் கண்ணிவெடிநடவடிக்கையில் ஈடுபடும் அதிகாரப்பூர்வமாக சுவிட்சர்லாந்தில் இருந்து இயங்கும் ஓர் பன்னாட்டு இலாப நோக்க ஓர் அமைப்பாகும். இவ்வமைபபனது ஏப்ரல் 1998 இல் சுவிட்சர்லாந்திலும் உலகின் ஏனைய பகுதிகளிலும் உருவாக்கப்பட்டது. மார்ச் 2003 இல் சுவிட்சர்லாந்து அரசுடன் ஒப்பந்தம் ஒன்றை மேற்கொண்டதன் மூலம் சுயமாகவும் சுயாதீனமாகவும் முடிவெடிக்கும் தன்மையை உறுதிப்படுத்துக் கொண்டது. இந்நிலையமானது 40 அளவிலான ஊழியர்களைக் கொண்டுள்ளதுடன் 20 நாடுகளுடன் பன்னாட்டு அமைப்புக்களுடான ஆதரவில் இயங்கிவருகின்றது.\n\nSection::::நோக்கம்.\nமனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம் கண்ணிவெடிகளை இல்லாதொழிப்பதற்கும் கண்ணிவெடிகள், யுத்ததில் கைவிடப்பட்ட வெடிபொருள் மீதிகள் போன்றவற்றில் இருந்து மனிதர்களுக்கு ஏற்படும் பாதிப்பைக் குறைப்பதிலும் ஈடுபடுகின்றனர்.\n\nSection::::நிபுணத்துவம்.\nமனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம் கண்ணிவெடி நடவடிக்கையின் வினைத்திறனையும் நிபுணத்துவத்தையும் கூட்டும் வண்ணம் மற்றவர்களுடன் கூட்டிணைந்து, திட்டங்களுக்கு உதவியளித்து, அறிவுப்பூர்வமான விடயங்களை உருவாக்கிப் பகிர்ந்து , நிர்வாக நியமங்களையும் தரத்தையும் உயர்த்தி உதவிவருகின்றது. மனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையத்தின் மென்பொருட்கள் ஐக்கிய நாடுகள் ஏனைய அமைப்புக்களால் வினியோகிக்கப்படுகின்றது. கண்ணிவெடி நடவடிக்கையில் மருத்துவ உதவி தவிர்ந்த மற்ற எல்லா முக்கியமான விடயங்களிலும் இந்நிலையம் ஆதரவளித்துவருகின்றது. இந்நிலையம் கண்ணிவெடிகள், சூழ்ச்சிப் பொறிகள், வெடிக்காத வெடிபொருட்கள், கொத்துக் குண்டுகள் உட்பட எல்லா யுத்ததில் கைவிடப்பட்ட வெடிபொருள் மீதிகளைப் பற்றிய திறமையைக் கொண்டுள்ளது. மனிதாபிமானக் கண்ணிவெடியகற்றலுக்கான ஜெனிவா பன்னாட்டு நிலையம் ஆபத்துதவியுடன், புனருத்தாரணம், சமாதானத்தைக் கட்டியெழுப்புதல் அவிருத்திச் செயற்பாடுகளிற்கும் ஆதரவளித்து வருகின்றனர். இதை பாதிக்கப்பட்ட நாடுகளில் அவர்கள் நாட்டுடமையாக்குவதுடன் உள்ளூர் திறமைகளை வளர்தெடுப்பதிலும் ஈடுபடுகின்றனர்.\n\nSection::::பங்காளிகள்.\nஇந்நிலையத்தின் பிரதான பங்காளிகளாவன கண்ணிவெடிநடவடிக்கையில் ஈடுபடும் தேசிய அரசுகள், பன்னாட்டு, பிராந்திய அமைப்புக்கள், உள்ளூர் பன்னாட்டு அரசு அல்லா அமைப்புக்கள், ஆய்வு நிலையங்கள், வணிக நிறுவனங்கள் ஆகும்.\n\nSection::::பணிபுரியும் பகுதிகள்.\nஜெனிவா பன்னாட்டு நிலையம் தேசிய அரசுடன் கூடி கண்ணிவெடி நடவடிக்கையின் முக்கியமான பகுதிகளை ஆதரவளித்து வருகின்றது. இப்பணிகள் அந்த இடத்திலோ அல்லது தொலைவில் இருந்த வண்ணமும் ஆதரவளிக்கின்றனர்.\n"}
{"id": "58896", "url": "https://ta.wikipedia.org/wiki?curid=58896", "title": "சாமராசநகர் மாவட்டம்", "text": "சாமராசநகர் மாவட்டம்\n\nசாமராசநகர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்றாகும். இதன் தலைமையகம் சாமராச நகரத்தில் உள்ளது.\n\n\n"}
{"id": "58897", "url": "https://ta.wikipedia.org/wiki?curid=58897", "title": "சிக்மகளூரு மாவட்டம்", "text": "சிக்மகளூரு மாவட்டம்\n\nசிக்மகளூர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் சிக்மகளூர் நகரத்தில் உள்ளது.\n\n\n"}
{"id": "58899", "url": "https://ta.wikipedia.org/wiki?curid=58899", "title": "உள் நாட்டுப் பாதுகாப்புப் பராமரிப்புச் சட்டம், 1973", "text": "உள் நாட்டுப் பாதுகாப்புப் பராமரிப்புச் சட்டம், 1973\n\nமிசா (\"MISA\") என்று பரவலாக அறியப்பட்ட உள் நாட்டுப் பாதுகாப்பு பராமரிப்புச் சட்டம் (\"Maintainence of Internal Security Act\") இந்தியாவின் உள்நாட்டுப் பாதுகாப்பிற்காக பலத்த சர்ச்சைக்கிடையே ஏற்படுத்தப்பட்ட இச்சட்டம் 1971 ஆம் ஆண்டு பிரதமர் இந்திரா காந்தியின் ஆளுமையின் பொழுது கொண்டு வரப்பட்டச் சட்டமாகும்.\n\nஇந்தியச் சட்ட செயலாக்கப் பிரிவினருக்கு அதிக அதிகாரங்களை கொடுக்கும் விதமாக, அதன்மூலம் நிச்சயமற்ற குற்றக்காரணங்கள் ஏதுமின்றி எந்தவொரு தனிநபரையும் கைது செய்யமுடியும், அவரின் செயல்பாடுகளை முடக்க முடியும், அவரின் உடைமைகளை பிடிஆணை இல்லாமல் பறிமுதல் செய்யவும் இச்சட்டம் வழிவகை செய்கின்றது. \n\nஇச்சட்டம் மனித உரிமைகளை நசுக்குவதற்காகவும், அரசியல் பழி வாங்கும் செயலுக்காகவுமே பெரும்பாலும் பயன்படுத்தப்பட்டது. இதனால் ஆளுமையில் உள்ளவர்கள் அரசியல் களத்தில் தங்களது அணிக்கு எதிரணியால் ஏற்படும் போட்டியினை சமாளிக்கவேப் பயன்படுத்தினர்.\n\nSection::::நெருக்கடி நிலையின் பொழுது.\nநெருக்கடி நிலை அறிவிப்பின்போது (1975-1977) ஆயிரக்கணக்கான அப்பாவி மக்கள் வலுக்கட்டாயமாக விசாரணையின்றி கைது செய்யப்பட்டு சித்தரவதைக்குள்ளானார்கள். பல சட்டமன்ற உறுப்பினர்களும், அரசியல் தலைவர்களும், இந்திரா காந்தியின் அரசியல் பழிவாங்கும் நோக்கத்திற்காக கைதானார்கள். அதில் குறிப்பிடத்தக்க அரசியல் கட்சியான ஜனதா கட்சியைச் சேர்ந்தவர்கள் அதிகம் பேர் கைது செய்யப்பட்டனர்.\n\nSection::::உருவாக்கம்.\nஇந்திய அரசியலமைப்பின் 39 வது திருத்தச் சட்டமாக 9 வது அட்டவணையில் சேர்க்கப்பட்டது. இச்சட்டம் சேர்க்கப்படுவதற்கு முன் இச்சட்ட வடிவை நீதிமுறைமையின் பரிசீலணைக்கு அனுப்பாமலேயே, இந்திய அடிப்படை உரிமையை பாதிக்கும் என்று தெரிந்த நிலையிலேயே, இந்திய அடிப்படை கட்டமைவுக்கு எதிராக அமல்படுத்தப்பட்டது. \n\nSection::::நீக்கம்.\nஇச்சட்டம் 1977 ஆம் ஆண்டு இந்திரா காந்தியினைத் தொடர்ந்து இந்தியாவின் ஆளுமைக்கு வந்த ஜனதா கட்சியினரின் ஆளுமை அரசு கொண்டு வந்த 42 வது திருத்தச் சட்டம் 1978 இன்படி, அதன் 9 வது அட்டவணையிலிருந்து, இச்சட்டத்தினை நீக்கம் செய்தது.\n\nSection::::சிறை சென்றவர்கள்.\nஇச்சட்டத்தினால் கைது செய்யப்பட்டு சிறை சென்றவர்களில் சில முக்கியமானவர்கள்-;\n"}
{"id": "58904", "url": "https://ta.wikipedia.org/wiki?curid=58904", "title": "மைசூர் மாவட்டம்", "text": "மைசூர் மாவட்டம்\n\nமைசூர் மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் மைசூர் நகரத்தில் உள்ளது.\nமைசூர் மாவட்டத்தில் 7 வட்டங்கள் உள்ளன.\n\n\n"}
{"id": "58906", "url": "https://ta.wikipedia.org/wiki?curid=58906", "title": "தட்ப வெப்பத்தை மனிதன் மாற்ற முடியுமா? (நூல்)", "text": "தட்ப வெப்பத்தை மனிதன் மாற்ற முடியுமா? (நூல்)\n\nதட்ப வெப்பத்தை மனிதன் மாற்ற முடியுமா? என்னும் தலைப்பில் 1976 இல் தமிழில் நியூ செஞ்சுரி புத்தக நிறுவனத்தாரால் வெளியிடப்பட்ட தமிழ் மொழிபெயர்ப்பு நூல். இந்நூல் ஆங்கிலத்தில் \"Can Man Change the Climate?\" என்னும் தலைப்பில் பி. போரிசோவ் (P. Borisov) எழுதி, உருசியாவில் மாசுக்கோவைச் சேர்ந்த புரோகிரசு வெளியீட்டாரால் (Progress Publishers, Moscow) வெளியிடப்பட்டது. இதன் தமிழ் ஆக்கத்தை சி. நல். வைத்தீர்ஸ்வரன் என்னும் வைத்தண்ணா அவர்கள் மொழி பெயர்த்துள்ளார்கள். \n\nஇந்நூல் பொதுமக்கள் புரிந்துகொள்ளும் வகையில் தட்பவெப்ப நிலைகளைக் கட்டுப்படுத்தும் புவியியல் சூழல்களை பற்றிச் செறிவான தகவல்களுடன் எழுதப்பட்டுள்ளது. பல படங்களுடனும் அட்டவணைகளுடனும் நிறைய தகவல்களைத் தருகின்றது. இந்நூலில் 218 பக்கங்கள் உள்ளன. நூலின் இறுதியில் இந்நூலுக்குத் துணைசெய்த 53 ஆய்வுக்கட்டுரைகளுக்கும் நூல்களுக்கும் சுட்டிகள் உள்ளன. இந்நூலின் பொருளடக்கத்தில் உள்ளவை:\n"}
{"id": "58907", "url": "https://ta.wikipedia.org/wiki?curid=58907", "title": "பயங்கரவாத மற்றும் சீர்குலைவு நடவடிக்கைகள் (தடுப்பு) சட்டம்", "text": "பயங்கரவாத மற்றும் சீர்குலைவு நடவடிக்கைகள் (தடுப்பு) சட்டம்\n\nபயங்கரவாத மற்றும் சீர்குலைவு நடவடிக்கைகள் (தடுப்பு) சட்டம் (தடா) (\"டெர்ரிஸ்ட் அன்ட் டிஸ்ரப்டிவ் ஆக்டிவிட்டீஸ் (பிரவென்சன்) ஆக்ட்\") இந்தியாவின் தீவிரவாத செயல் தடுப்பு சட்டமாக கொண்டுவரப்பட்டு 1985 முதல் 1995 வரையிலான காலகட்டத்தில் நடைமுறையில் இருந்த சட்டமாகும். (1987 இல் இச்சட்டத்தில் சிறிது மாற்றம் செய்யப்பட்டது,) இச்சட்டம் பஞ்சாப் மாநிலத்தில் அன்றைய காலகட்டத்தில் நிலவிய தீவிரவாதச் செயல்களைத் தடுத்து நிறுத்தும் பொருட்டுக் கொண்டு வரப்பட்டது. இச்சட்டத்தினைத் தவறுதலாகப் பயன்படுத்தி வந்த காரணத்தால் மக்களின் செல்வாக்கு பெற 1989, 1991, மற்றும் 1993 ஆம் ஆண்டுகளில் இச்சட்டத்தின் பெயர் மாற்றப்பட்டது.\n\nஇச்சட்டத்தினால் குற்றவாளி என தீர்ப்பாணை பெற்றவர்களின் எண்ணிக்கை ஒரு சதவீத்திற்கும் குறைவே. இச்சட்டப்படி கைது செய்யபட்டோர் காவல் அலுவலரின் முன்னிலையிலேயே குற்ற செயலை ஒத்துகொள்ளவேண்டும், இதன் பொருட்டு அவர்களின் துன்புறுத்தலில் நீதிமன்றம் தலையீடாது. அவர் ஒத்துகொண்டதையே சாட்சியாக நீதிமன்றம் எடுத்துகொள்ளும்.\n\nஇச்சட்டத்தின் படி கைது செய்தவரை விசாரிக்க அமைக்கப்பட்ட தனி நீதிமன்றமான தடா நீதிமன்றமே இவ் வழக்கை விசாரணை செய்யும். 1993 இல் ஏற்பட்ட பம்பாய் வெடிகுண்டுத் தாக்குதல் நிகழ்வை இந்நீதிமன்றமே விசாரணை செய்து தீர்ப்பு வழங்கியது. \n\nஇந்த சர்ச்சைக்குரிய சட்டம் 2002-2004 இல் ஏற்பட்ட ஆட்சி மாற்றத்தினால் அப்பொழுது பொறுப்பேற்றிருந்த ஐக்கிய முற்போக்குக் கூட்டணி அரசால் இரத்து செய்யப்பட்டது.\n"}
{"id": "58911", "url": "https://ta.wikipedia.org/wiki?curid=58911", "title": "பயங்கரவாதச் செயல்களைத் தடை செய்யும் சட்டம் (பொடா)", "text": "பயங்கரவாதச் செயல்களைத் தடை செய்யும் சட்டம் (பொடா)\n\nபயங்கரவாதச் செயல்களைத் தடை செய்யும் சட்டம் (பொடா) (பிரவன்சன் ஆப் டெர்ரிஸ்ட் ஆக்டிவிட்டிஸ் ஆக்ட் (பொடா)) இந்தியாவில் தீவிரவாதங்களை, பயங்கரவாதங்களை தடுத்து நிறுத்தும் நோக்கத்தில் 2002 ஆம் ஆண்டில் இந்திய நாடாளுமன்றத்தின் மூலம் நிறைவேற்றப்பட்டு நடைமுறைக்கு வந்த சட்டமாகும். 2001 ஆண்டின் பொட்டோ சட்டத்தின் மறு வடிவமாகும். அப்போதைய தேசிய ஜனநாயக கூட்டணி அரசால் இச்சட்டம் கொண்டுவரப்பட்டது. இச்சட்டம் அடுத்து 2004 இல் வந்த ஐக்கிய முற்போக்குக் கூட்டணி அரசால் இரத்து செய்யப்பட்டது.\n"}
{"id": "58915", "url": "https://ta.wikipedia.org/wiki?curid=58915", "title": "உடுப்பி மாவட்டம்", "text": "உடுப்பி மாவட்டம்\n\nஉடுப்பி மாவட்டம் இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் உடுப்பி நகரத்தில் உள்ளது. தென் கன்னட மாவட்டத்தில் இருந்து உடுப்பி, குண்டப்பூர், கார்வால் ஆகிய தாலுகாக்களைப் பிரித்து உடுப்பி மாவட்டம் 1997 ஆம் ஆண்டில் உருவாக்கப்பட்டது. 2001 ஆம் ஆண்டின் கணக்கெடுப்பின்படி இம்மாவட்டத்தின் மக்கள் தொகை 1,112,243. இதில் 18.55% நகர்ப்புற மக்களாவர்.\n\nபுகழ் பெற்ற மூகாம்பிகை கோயில் இம்மாவட்டத்தில் அமைந்துள்ளது.\n\nSection::::மொழி.\nஇம் மாவட்டத்தின் முக்கிய மொழிகளாக, துளு, கன்னடம், கொங்கணி ஆகியவை விளங்குகின்றன. உடுப்பி, தென் கன்னடம் ஆகிய மாவட்டங்களில் துளு மக்கள் பெரும்பான்மையாக வாழ்வதால் இவற்றை ஒருசேர \"துளு நாடு\" எனவும் அழைப்பதுண்டு. இம் மாவட்டத்திலுள்ள பார்க்கூர் என்னும் இடத்தில் பழைய துளு மொழிக் கல்வெட்டுக்கள் கண்டுபிடிக்கப்பட்டுள்ளன.\n\n"}
{"id": "58916", "url": "https://ta.wikipedia.org/wiki?curid=58916", "title": "வடகன்னட மாவட்டம்", "text": "வடகன்னட மாவட்டம்\n\nவடக்கு கன்னட மாவட்டம் (\"Uttara Kannada district\") இந்தியாவின் கர்நாடக மாநிலத்திலுள்ள 27 நிர்வாக மாவட்டங்களுள் ஒன்று. இதன் தலைமையகம் கார்வார் நகரத்தில் உள்ளது. இதன் வடமேற்கில் கோவா மாநிலமும், வடக்கில் பெல்காம் மாவட்டமும், வடகிழக்கில் தார்வாட் மாவட்டமும், கிழக்கில் ஆவேரி மாவட்டமும், தென்கிழக்கில் சிமோகா மாவட்டமும், தெற்கில் உடுப்பி மாவட்டமும், மேற்கில் அரபிக் கடலும் எல்லைகளாக உள்ளன. இது 2000 ஆவது ஆண்டு அக்டோபர் 21 ஆம் தேதி உருவாக்கப்பட்டது.\n\n10,291 சதுர கிலோமீட்டர் பரப்பளவு கொண்ட இந்த மாவட்டத்தில் 2001 ஆம் ஆண்டுக் கணக்கெடுப்பின்படி 1,353,644 மக்கள் வாழுகிறார்கள். இவர்களுள் ஆண்களின் எண்ணிக்கை 686,876 ம், பெண்கள் 666,768 ம் ஆகும். எழுத்தறிவு வீதம் 66.78%.\n\nSection::::நிர்வாகம்.\nஇம்மாவட்டம் பதினொன்று வட்டங்களாகப் பிரிக்கப்பட்டுள்ளது. அவையாவன\n\n\n"}
{"id": "58917", "url": "https://ta.wikipedia.org/wiki?curid=58917", "title": "குருதியருவி", "text": "குருதியருவி\n\nகுருதியருவி (Blood Falls) என்பது கிழக்கு அண்ட்டார்ட்டிக்காவில் உள்ள டெய்லர் பனியாற்றின் நுனியில் செம்பழுப்பு நிறத்தில் வெளிப்படும் உப்புநீர் வடிவு ஆகும். இரும்பு ஆக்சைடு கலந்திருப்பதால் சிவப்பு நிறம் தோன்றுகின்றது. இக் குருதியருவி டெய்லர் பனியாற்றில் இருந்து கிழக்கு அண்ட்டார்டிக்காவில் உள்ள விடோரியா லாண்டு என்னும் இடத்தில் மக்மர்டோ உலர் பள்ளத்தாக்கு (McMurdo Dry Valleys) பகுதியில் உள்ள டெய்லர் பள்ளத்தாக்கில் உள்ள பனி மூடிய மேற்கு பானி ஏரி (Lake Bonney) மீது விழுகின்றது.\n\nஇரும்பு-அதிகம் உள்ள மிகு உப்புநீர் (மீயுப்புநீர்) அவ்வப்பொழுது பனியின் இடையே உள்ள இடுக்குகளின் வழியே வெளிப்படுகின்றது. பனியாற்றின் அடியே ஏறத்தாழ 400 மீ ஆழத்தில் இருந்து உப்புநீர் வெளிப்படுகின்றது.\n\n1911 இல் ஆத்திரேலிய புவியியலாளர் தாமசு கிரிபித் டெய்லர் என்பார் சிவப்புநிற படிவுகள் இருப்பதைக் கண்டுபிடித்தார். முதன்முதலில் இவ்விடத்தை கண்டுபிடித்ததால் இவர் பெயராலேயே இவ்விடம் அழைக்கப்படுகின்றது \n\nஅண்ட்டார்ட்டிக்காவின் முன்னோடிகள் இந்த சிவப்பு நிறப் படிவு சிவப்புநிறப் பாசியால்ஆனதென்று நினைத்தனர், ஆனால் பின்னர் இது இரும்பு ஆக்சைடால் ஏற்பட்டது என்று நிறுவப்பட்டது.\n\nமற்ற அண்ட்டார்ட்டிக் பனியாறுகளைப் போல, டெய்லர் பனியாறு அடிமட்டம் வரை உறைந்திருப்பதில்லை, ஏனெனில் பழங்காலத்து கடல்நீர் எப்படியோ அடியில் சிக்குண்டு இருப்பதால் இவ்வாறு அடியாழத்தே உறையாமல் இருக்ககூடும் என்று கருதப்படுகின்றது. குளிரால் நீர் உறையும் பொழுது அதில் சிக்குண்ட உப்புநீரில் உள்ள உப்பு உறையும் பகுதியில் இருந்து வெளியேற்றப்பட்டு, உறையாது இருக்கும் நீரில் சேர்ந்து கூடிய உப்புள்ள நீராக மாறுகின்றது. இதனால் சிக்குண்ட உப்புநீரில் உள்ள உப்பளவு கடல்நீரை விட 2-3 மடங்கு கூடுதலாக இருக்கும்.\n\nபனிக்கட்டியின் இடையே உள்ள இடுக்குகளின் வழியே கிடைத்த உபுப்புமிகுந்த நீரை (மீயுப்புநீரை) சோதித்துப் பார்த்த பொழுது அது ஆக்சிசன் இல்லாமல் (ஆக்சிசன் அற்று) இருந்ததையும், சல்பேட்டும், இரும்பு மின்மவணுக்களும் (ferrous ion) கூடுதலாக இருந்ததை அறிய முடிந்தது. சல்பேட்டு இருப்பது கடல் சூழல் இருந்ததற்கான புவிவேதியியல் குறியீடு ஆகும், அதே நேரத்தில் கரையக்கூடிய இரு-இயைனி (divalent) மின்மவணுக்கள் (ions) வெளிவருவது, பனியாற்றின் அடியே உள்ள கனிமங்கள் நுண்ணுயிர்களின் வினைப்பாட்டால் ஆக்சிசனாக்கம் அடைதல் அல்லது எதிமின்னி உமிழ்வு நடைபெறக்கூடும் என நினைக்கின்றனர்.\n"}
{"id": "58939", "url": "https://ta.wikipedia.org/wiki?curid=58939", "title": "ஆதிலாபாத் மாவட்டம்", "text": "ஆதிலாபாத் மாவட்டம்\n\nஆதிலாபாத் மாவட்டம் இந்தியாவின் தெலுங்கானா மாநிலத்திலுள்ள 31 மாவட்டங்களுள் ஒன்று. இதன் தலைமையகம் ஆதிலாபாத் நகரில் உள்ளது. 16,128 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 2,488,003 மக்கள் வாழ்கிறார்கள். பிரிப்புக்குப் பிறகு இம்மாவட்டம் தெலுங்கானா மாநிலத்தில் அமையும். புகழ்பெற்ற ஸ்ரீ ஞான ஸரஸ்வதி அம்மன் திருக்கோவில் இம்மாவட்டத்தின் பாஸர் என்ற கிராமத்தில் உள்ளது. ஆந்திரத்தின் காகிதபுரம் இம்மாவட்டத்தில் உள்ள ஸிர்புரில் அமைந்துள்ளது.\n\nஇம்மாவட்டத்தின் நிர்மல், அசிபாபாத் மற்றும் மஞ்செரியல் வருவாய் கோட்டங்களை, அக்டோபர், 2016-இல் நிர்மல் மாவட்டம், மஞ்செரியல் மாவட்டம் மற்றும் கொமாரம் பீம் அசிபாபாத் மாவட்டம் என மூன்று புதிய மாவட்டங்களாக நிறுவப்பட்டது.\n\nSection::::வரலாறு.\nவரலாற்று ரீதியாக, குதுப் ஷாஹிஸின் ஆட்சியில் ஆதிலாபாத் மாவட்டம் எட்லாபாத் என்று அழைக்கப்பட்டது.\n\nபெரிதும் காடுகள் நிறைந்த கோதாவரி படுகை  மெசோலிதிக் மற்றும் பேலியோலிதிக் காலங்களுக்கு உட்பட்வை இங்கு லக்செட்டிபேட், கோமரம் பீம் , போத் , பைன்சா , மற்றும் நிர்மல் ஆகிய பகுதிகளில் அகழ்வாராய்ச்சி நடந்துள்ளது.\n\nககாதியா வம்சத்தின் காலத்தில் செய்யப்பட்ட சில தெலுங்கு கல்வெட்டுகள் ஆதிலாபாத் மாவட்டத்தில் கண்டுபிடிக்கப்பட்டுள்ளன. இது இப்பகுதியின் வரலாற்று முக்கியத்துவத்தை குறிக்கிறது.\n\nஅக்டோபர் 2016 இல் மாவட்ட மறுசீரமைப்பின் காரணமாக ஆதிலாபாத் நான்கு மாவட்டங்களாகப் பிரிக்கப்பட்டது. அவை ஆதிலாபாத் மாவட்டம் கோமரம் பீம் மாவட்டம் , மஞ்சேரியல் மாவட்டம் மற்றும் நிர்மல் மாவட்டம் என்பனவாகும்.\n\nSection::::புவியியல்.\nஆதிலாபாத் மாவட்டம் இந்தியாவின் தெலுங்கானா மாநிலத்தில் அமைந்துள்ளது. இது வடக்கே யவத்மால் மாவட்டமும் , வடகிழக்கில் சந்திரபூர் மாவட்டமும் , கிழக்கே கோமரம் பீம் மாவட்டமும் , தென்கிழக்கில் மஞ்சேரியல் மாவட்டமும் , தெற்கே நிர்மல் மாவட்டமும், மேற்கில் மேற்கும் மகாராஷ்டிரா மாநிலத்தின் நாந்தே மாவட்டம் இதன் எல்லைகள் ஆகும். இந்த மாவட்டம் 4,153 சதுர கிலோமீட்டர் (1,603 சதுர மைல்) பரப்பளவைக் கொண்டுள்ளது.\n\nSection::::பொருளாதாரம்.\n2006 ஆம் ஆண்டில், இந்திய அரசு ஆதிலாபாத்தை நாட்டின் 640 மாவட்டங்களில் மிகவும் பின்தங்கிய 250 மாவட்டங்களில் ஒன்றாக பெயரிட்டது. இது தெலுங்கானா மாநிலத்தில் உள்ள மாவட்டங்களில் ஒன்றாகும். தற்போது பின்தங்கிய பிராந்திய மானிய நிதி திட்டத்திலிருந்து (பிஆர்ஜிஎஃப்) நிதி பெறுகிறது.\n\nSection::::புள்ளிவிபரங்கள்.\nஇந்திய மக்கள் தொகை கணக்கெடுப்பின்படி ஆதிலாபாத் மாவட்டத்தில் 708,972 மக்கள் வசிக்கின்றனர்\n\n2011 இந்திய மக்கட் தொகை கணக்கெடுப்பின் போது ஆதிலபாத் மாவட்டத்தில் 59.36% மக்கள் தெலுங்கு மொழியையும் , 13.61% மராத்தி மொழியையும் , 9.18% உருது மொழியையும் , 7.62% கோண்டி மொழியையும் , 6.82% இந்தி மொழியையும் , 1.43% கோலாமி மொழியையும் , 0.69% பெங்காலி மொழியையும் மற்றும் 0.51% கோயா மொழியையும் முதன்மை மொழியாக கொண்டிருந்தனர்.\n\nSection::::மதங்கள்.\nஆதிலாபாத் மாவட்டத்தின் கானாபூர் மண்டலில் உள்ள படன்கூர்த்தி  கிராமம் ஆராச்சி செய்யப்பட்டது. இதன்போது பௌத்த மடத்தின் எச்சங்கள் படன்கூர்த்திக்கு அருகிலுள்ள கோதாவரி ஆற்றின் ஒரு சிறிய தீவில் கண்டுபிடிக்கப்பட்டன. பைன்சா நகரம் ஆரம்பகால பௌத்த மதத்துடன் தொடர்புடையதாக இருக்கலாம் என்று கருதப்படுகிறது. ஏனெனில் ஒரு மேட்டின் அருகே ஒரு ஜோடி செதுக்கப்பட்ட கால்கள் காணப்பட்டன. இஸ்லாமியம் ஆதிலாபாத் மாவட்டத்தின் ஒரு முக்கிய மதமாகும்.\n\nSection::::மாவட்ட நிர்வாகம்.\nஆதிலாபாத் மாவட்டம் ஆதிலாபாத் மற்றும் உத்நூர் என இரண்டு வருவாய் கோட்டங்களையும், 12 மண்டல்களையும் கொண்டது.\n\n\n"}
{"id": "58940", "url": "https://ta.wikipedia.org/wiki?curid=58940", "title": "அனந்தபூர் மாவட்டம்", "text": "அனந்தபூர் மாவட்டம்\n\nஅனந்தபூர் மாவட்டம் இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்று. இதன் தலைமையகம் அனந்தபூர் நகரில் உள்ளது. 19,130 சதுர கிலோமீட்டர் பரப்பளவு கொண்ட இம் மாநிலத்தில், 2001 ஆம் ஆண்டுக் கணக்கெடுப்பின் படி 3,640,478 மக்கள் வாழ்கிறார்கள்.\n\n\nSection::::மாவட்ட வரலாறு.\nகிடைத்துள்ள வரலாற்று ஆவணங்களின் படி, இந்த நிலப்பகுதியானது அசோகர் ஆட்சி செய்ததாக அறியப்படுகிறது. கிமு 258 இல் அசோகா இப்பகுதியை ஆண்டதாக அறியப்படுகிறது. அசோகரின் ஆட்சியின் பின்னர், ஏழாம் நூற்றாண்டில் மடகாஷிரா தாலுகாவிலுள்ள ரத்னகிரியிலிருந்து நாலாக்கள் இப்பகுதியை ஆண்டனர். இதையடுத்து, நோலம்பு அனந்தபூர் மாவட்டத்தை இணைத்துக் கொண்டது. இவைகள் பல்லவர்களைச் சேர்ந்தவை ஆகும். அவர்கள் பெல்லாரி மாவட்டத்தைச் சேர்ந்த ஆளும் அரசியல்வாதிகளுக்கு இணையானவர்களாகக் கருதப்பட்டனர்.\n\nபத்தாம் நூற்றாண்டில், கங்கராஜர்கள் நிலம்புவை கைப்பற்றினர். பிறகு அனந்தபூர் மாவட்டத்தின் நில எல்லைகளையும் கைப்பற்றினர். அவர்களில் அமரசிம்ஹா முதன்மையாக இருந்தார். பின்னர், சோழர்கள் தஞ்சாவூரிலிருந்து வந்து அவர்களை வென்றனர். 10 முதல் பதினொன்றாம் நூற்றாண்டு வரை, மேற்கு சாளுக்கியர்கள், நிஜாமுவில் உள்ள கல்யாணியில் இருந்து இப்பகுதியை ஆண்டனர். அதன் பின்னர், ஹொய்சாலாவும், யாதவர்களும் 12 ஆம் நூற்றாண்டில் இம் மாவட்ட எல்லைப் பகுதிகளை ஆண்டனர்.\n\nபின்னர், டெல்லியில் இருந்து ஆட்சி செய்த, அலாவுதீன் கில்ஜி தென் நாட்டை ஆக்கிரமித்தார். அவரது தளபதி மாலிக் காஃபர் வந்து ஹோசாக்களையும் யாதவர்களையும் விரட்டியடித்தார். 1310 ஆம் ஆண்டில், நிஜாம் இராச்சியத்தில் துர்கசமுத்ராவின் நுழைவாயிலைக் கைப்பற்றி கைப்பற்றியபோது பிரதாபருத்ரு சிறைபிடிக்கப்பட்டார். பிரதாபருத்ராவின் சன்னதியைக் காத்துக்கொண்டிருந்த ஹரிஹாரா மற்றும் புக்கராயாவையும் அவர் கைப்பற்றி, சில இராணுவத்துடன் கர்நாடக இராச்சியத்திற்கு திருப்பி அனுப்பினார். அவர் திரும்பியதும், ஹரிஹராபுக்காரலரு விஜயநகர சாம்ராஜ்யத்தை நிறுவினார். 1258 முதல் பதினாறாம் நூற்றாண்டு வரை இந்த மாவட்டம், விஜயநகர பேரரசால் ஆளப்பட்டது.\n\n1677 இல் அனந்தபூர் மாவட்டம், முகலாயர்களின் ஆட்சியில் சென்றது. இது 1723 இல் ஆசாஃப் ஜாஹியின் ஆட்சியின் கீழ் கொண்டுவரப்பட்டது. நிசாம் நவாப் 1799 மைசூர் போரில் அதைக் கைப்பற்றினார். 1800 களின் இராணுவ ஒத்துழைப்பு முறையால் நிஜாம் நவாப் அதை ஆங்கிலேயருக்குக் கொடுத்தார். பின்னர், 1882 இல், ஆங்கிலேயர்கள் இந்த மாவட்டத்தை நிறுவினர். முன்னதாக, இந்த இடம் கர்நாடக மாநிலத்தின் பெல்லாரி மாவட்டத்தின் ஒரு பகுதியாக இருந்தது. மாவட்டத்தின் ஒரு பகுதியாக, கத்யாரி, முடிகும்பா, நல்லமாடா, நம்புலிபுலிகுண்டு, தூர்தலா, பிளாக் கெரு, ஒபுலாதேவராச்சுரு, தனக்கல்லா மற்றும் அமடகுரு மண்டலங்கள் 1910 இல் அனந்தபூர் மாவட்டத்தில் இணைந்தன.\n\nSection::::புவியியல் தோற்றம்.\nஇந்த மாவட்டம் வடக்கே கர்னூல் மாவட்டமும், கிழக்கில் ஒய்.எஸ்.ஆர் மாவட்டமும், கிழக்கில் கடபா மாவட்டமும், தென்கிழக்கில் சித்தூர் மாவட்டமும், மேற்கு மற்றும் தென்மேற்கில் கர்நாடகாவின் எல்லையும் கொண்டுள்ளன. இம்மாவட்டத்தின் வடக்கின் மையப் பகுதியில் உயரமான, தட்டையான பீடபூமிகள் அல்லது சிறிய மலைத்தொடர்கள் உள்ளன. தெற்கே 'புள்ளி' உயரமான குன்றாகும், அந்த பீடபூமி, கடல் மட்டத்திலிருந்து 2600 அடி உயரத்தை அடைகிறது. இம்மாவட்டம் வழியாக ஆறு ஆறுகள் ஓடுகின்றன. அவை- பென்னா, சித்ராவதி, வேதாவதி, பாபக்னி, ஸ்வர்ணமுகி, தடகளூர். இம்மாவட்டத்தில் ஆண்டுக்கு சராசரியாக, 381 மி.மீ. மழை பெய்யும். இராஜஸ்தானில் உள்ள ஜெய்சால்மர் மாவட்டம் ஜெய்சால்மருக்குப் பிறகு, இந்திய நாட்டில் மிகக் குறைந்த மழை பெய்யும் மாவட்டமாக இது கருதப்படுகிறது.\n\nSection::::தொழில்.\nகடந்த பத்தாண்டுகளாக தர்மவரத்திற்கு அடுத்தபடியாக, 'யாடி' மிகப்பெரிய பட்டு மற்றும் ஜவுளி தொழில் பகுதியாக அறியப்படுகிறது. இம்மாவட்டத்தில் மிக வேகமாக காற்று வீசுகிறது. குறிப்பாக மே மாதம் முதல் செப்டம்பர் மாதங்களில், காற்று அதிகமாக இருக்கும். இந்த காலம் உள்நாட்டில், 'கல்லிகம்' என்று அழைக்கப்படுகிறது. எனவே, காற்றாலை மின் நிலையங்கள் மாவட்டத்தில் அதிகமாக உள்ளன. அனந்தபூர் மாவட்டம் மட்டும் மாநிலத்தின் மொத்த மின்சக்தி உற்பத்தியில் 75 சதவீதம் இடத்தினைப் பெறுகிறது. ராமகிரி, ஷிங்கனமாலா மற்றும் வஜ்ரகுரு ஆகியவை மாவட்டத்தின் முக்கிய காற்றாலை நிலையங்கள் ஆகும்.\nகிரானைட் துப்புரவுத் தொழில், சிமென்ட் தொழில், எஃகு ஆலை, பீடி தொழில், தர்மவரம் பட்டு, பிற ஜவுளித் தொழில் ஆகியவை ததாபத்ரி நகரில், மிகவும் புகழ் வாய்ந்த தொழில்கள் ஆகும்.\n\nSection::::ஆட்சிப் பிரிவுகள்.\nஅனந்தபுரம் மாவட்டத்தை 63 வருவாய் மண்டலங்களாகப் பிரித்துள்ளனர்..\n\n\n\n"}
{"id": "58941", "url": "https://ta.wikipedia.org/wiki?curid=58941", "title": "கம்மம் மாவட்டம்", "text": "கம்மம் மாவட்டம்\n\nகம்மம் மாவட்டம் (தெலுங்கு: ఖమ్మం జిల్లా, இந்தி: खम्मम जिले) இந்தியாவின் தெலுங்கானா மாநிலத்திலுள்ள 31 மாவட்டங்களுள் ஒன்று. இதன் தலைமையகம் கம்மம் நகரில் உள்ளது. 16,029 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 2,565,412 மக்கள் வாழ்கிறார்கள்.\n\nSection::::மாவட்டத்தைப் பிரித்தல்.\n2014-ஆம் ஆண்டில் போலவரம் திட்டத்திற்காக, பூர்கம்பாடு, பூர்கம்பாடு, வேலேருபாடு, குக்குனூரு, பத்ராசலம், கூனவரம், சிந்தூரு, வரராமசந்திரபுரம் ஆகிய மண்டலங்களை ஆந்திரப் பிரதேசத்துடன் இணைத்துவிட்டனர்.\n\n11 அக்டோபர் 2016 அன்று கம்மம் மாவட்டத்தின் பத்ராச்சலம் மற்றும் கொத்தகூடம் பகுதிகளைக் கொண்டு பத்ராத்ரி கொத்தகூடம் மாவட்டம் புதிதாக நிறுவப்பட்டது. \n\nSection::::மாவட்ட நிர்வாகம்.\nகம்மம் மாவட்டம் கல்லூரு மற்றும் கம்மம் என இரண்டு வருவாய் கோட்டங்களையும், 21 மண்டல்களையும் கொண்டுள்ளது. அவைகள்:\n\n2014-ஆம் ஆண்டில் போலவரம் திட்டத்திற்காக, பூர்கம்பாடு, பூர்கம்பாடு, வேலேருபாடு, குக்குனூரு, பத்ராசலம், கூனவரம், சிந்தூரு, வரராமசந்திரபுரம் ஆகிய மண்டலங்களை ஆந்திரப் பிரதேசத்துடன் இணைத்துவிட்டனர்.\n\n\n"}
{"id": "58942", "url": "https://ta.wikipedia.org/wiki?curid=58942", "title": "சிறீகாகுளம் மாவட்டம்", "text": "சிறீகாகுளம் மாவட்டம்\n\nசிறீகாகுளம் மாவட்டம் இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்று. இதன் தலைமையகம் சிறீகாகுளம் நகரில் உள்ளது. 5,837 சதுர கிலோமீட்டர் பரப்பளவு கொண்ட இம்மாவட்டத்தில், 2001 ஆம் ஆண்டுக் கணக்கெடுப்பின் படி 2,537,593 மக்கள் வாழ்கிறார்கள்.\n\n\nSection::::ஆட்சிப் பிரிவுகள்.\nஇந்த மாவட்டத்தை 38 மண்டலங்களாகப் பிரித்துள்ளனர்.\n\n"}
{"id": "58944", "url": "https://ta.wikipedia.org/wiki?curid=58944", "title": "சித்தூர் மாவட்டம்", "text": "சித்தூர் மாவட்டம்\n\nசித்தூர் மாவட்டம் () இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்று. இதன் தலைமையகம் சித்தூர் நகரில் உள்ளது. 15,359 சதுர கிலோமீட்டர் பரப்பளவு கொண்ட இம்மாவட்டத்தில், 2011 ஆம் ஆண்டுக் கணக்கெடுப்பின் படி 4,170,468 மக்கள் வாழ்கிறார்கள்.\nஇதன் வடமேற்கில் அனந்தபூர் மாவட்டமும் வடக்கில் கடப்பா மாவட்டமும் வடகிழக்கில் நெல்லூர் மாவட்டமும் தெற்கில் தமிழ்நாடு மாநிலமும் மேற்கில் கர்நாடக மாநிலமும் எல்லைகளாக அமைந்துள்ளன.\n\n1905-ஆம் ஆண்டு வட ஆற்காடு, கடப்பா, நெல்லூர் மாவட்டங்களில் இருந்து சித்தூர் மாவட்டம் உருவாக்கப்பட்டது.\n\nSection::::ஆட்சிப் பிரிவுகள்.\nஇந்த மாவட்டத்தில் சித்தூர், திருப்பதி ஆகிய இரண்டு பாராளுமன்றத் தொகுதிகள் உள்ளன.\n\nஆந்திர மாநில சட்டமன்றத்திற்கான 14 தொகுதிகள் இங்குள்ளன. அவை தம்பள்ளபள்ளி,பீலேரு, மதனபள்ளி, புங்கனூர், சந்திரகிரி, திருப்பதி, ஸ்ரீகாளஹஸ்தி, சத்தியவேடு, நகரி, கங்காதர நெல்லூர், சித்தூர், பூதலபட்டு, பலமனேரு, குப்பம் ஆகியன.\n\nஇந்த மாவட்டத்தில் சித்தூர், திருப்பதி, மதனபள்ளி ஆகிய மூன்று வருவாய்க் கோட்டங்கள் உள்ளன. இந்த மாவட்டத்தில் திருப்பதி, சித்தூர் ஆகிய ஊர்கள் மாநகராட்சிகளாகும்.\nமதனபள்ளி, காளஹஸ்தி, புங்கனூர், பலமனேரு, புத்தூர், நகரி ஆகிய ஊர்கள் நகராட்சிகளாகும்.\n\nஇந்த மாவட்டத்தை 66 மண்டலங்களாகப் பிரித்துள்ளனர். மொத்தமாக 1399 ஊர்கள் உள்ளன.\n\n\nSection::::நிகழ்வு.\nதெலுங்கு தேசம் கட்சியைச் சேர்ந்த சித்தூர் மாவட்ட மேயர் கட்டாரி அனுராதா 2015 ஆம் ஆண்டு டிசம்பர் மாதம் 17 ஆம் திகதி அன்று சுட்டுக் கொலை செய்யப்பட்டார். \n\n\n"}
{"id": "58945", "url": "https://ta.wikipedia.org/wiki?curid=58945", "title": "விசாகப்பட்டினம் மாவட்டம்", "text": "விசாகப்பட்டினம் மாவட்டம்\n\nவிசாகப்பட்டினம் மாவட்டம் இந்தியாவின் ஆந்திரப் பிரதேச மாநிலத்திலுள்ள 13 மாவட்டங்களுள் ஒன்று. இதன் தலைமையகம் விசாகப்பட்டினம் நகரில் உள்ளது. 11,161 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 5,832,336 மக்கள் வாழ்கிறார்கள். இந்த மாவட்டம் ஆந்திரப் பிரதேசத்தின் ஒன்பது கடலோர மாவட்டங்களில் ஒன்றாகும். விசாகப்பட்டின மாவட்டம் வடக்கில் ஒடிசாவினாலும், கிழக்கில் விசயநகர மாவட்டம், தென்மேற்கில் கிழக்கு கோதாவரி மாவட்டத்தினாலும், தெற்கே வங்காள விரிகுடாவினாலும் சூழப்பட்டுள்ளது.\n\nSection::::வரலாறு.\nஇந்தியாவில் பிரித்தானிய ஆட்சியின் போது விசாகப்பட்டினம் ஒரு மாவட்டமாக உருவெடுத்தது. 1936 ஆம் ஆண்டு ஏப்ரல் 1 ஆம் திகதி பீகார் மற்றும் ஒரிசா மாகாணம் பிரிக்கப்பட்டு பீகார் மாகாணம் மற்றும் ஒரிசா மாகாணம் அமைக்கப்பட்டது . விசாகப்பட்டின மாவட்டத்தின் பகுதிகளான நபரங்பூர், மல்கங்கிரி , கோராபுட், ஜெய்பூர், ராயகடா ஆகியவையும், மற்றும் சென்னை மாகாணத்தின் கஞ்சம் மாவட்டத்தின் இச்சாபுரம் , பாலாசா , தெக்காலி , பதப்பட்டினம் மற்றும் ஸ்ரீகாகுளம் தவிர்ந்த ஏனைய பகுதிகளும் ஒரிசா மாகாணத்திற்கு மாற்றப்பட்டது.\n\n1950 ஆம் ஆண்டில் ஶ்ரீகாகுளம் மாவட்டம் முந்தைய விசாகப்பட்டினம் மாவட்டத்திலிருந்து செதுக்கப்பட்டது.\n\n1979 ஆம் ஆண்டில் விசயநகர மாவட்டத்தை உருவாக்க மாவட்டத்தின் ஒரு பகுதி பிரிக்கப்பட்டது.\n\nவிசாகப்பட்டினம் மாவட்டம் தற்போது சிவப்பு தாழ்வாரத்தின் ஒரு பகுதியாகும்.\n\nSection::::புவியியல்.\nவிசாகப்பட்டினம் மாவட்டம் சுமார் 11,161 சதுர கிலோமீற்றர் (4,309 சதுர மைல்) பரப்பளவைக் கொண்டுள்ளது. பரப்பளவில் இந்த மாவட்டம் கனடாவின் கேப் பிரெட்டன் தீவுக்கு ஒப்பீட்டளவில் சமம் ஆகும்.\n\nSection::::புள்ளிவிபரங்கள்.\n2011 ஆம் ஆண்டு சனத்தொகை கணக்கெடுப்பின்படி விசாகப்பட்டினம் மாவட்டத்தின் 4,290,589 வசிக்கின்றனர். இது இந்தியாவில் 640 மாவட்டங்களில் 44 வது இடத்தையும், ஆந்திர மாநிலத்தில்) 4 வது இடத்தையும் பெறுகின்றது. மாவட்டத்தில் சதுர கிலோமீற்றருக்கு (990 / சதுர மைல்) 384 மக்கள் அடர்த்தி உள்ளது.  2001–2011 காலப்பகுதியில் மாவட்டத்தின் சனத்தொகை வளர்ச்சி விகிதம் 11.89% ஆகும். விசாகப்பட்டின மாவட்டம் ஒவ்வொரு 1000 ஆண்களுக்கும் 1003 பெண்கள் என்ற பாலின விகிதத்தை கொண்டுள்ளது. மக்களின் கல்வியறிவு விகிதம் 67.7% ஆகும்.\n\nSection::::பொருளாதாரம்.\nமாவட்டத்தின் மொத்த உள்நாட்டு உற்பத்தி ( ஜி.டி.டி.பி ) 73,276 கோடி (அமெரிக்க $ 11 பில்லியன்) ஆகும். இது மொத்த மாநில உள்நாட்டு உற்பத்தியில் (ஜி.எஸ்.டி.பி) 14% வீத பங்களிக்கிறது. விவசாயத்தில் கரும்பு, நெல், வெற்றிலை, மா, பால், இறைச்சி மற்றும் மீன்வளம் என்பனவும், தொழில்துறை மற்றும் சேவைத் துறையில் கட்டுமானம், சிறு கனிமங்கள், மென்பொருள் சேவைகள் மற்றும் அமைப்புசாரா வர்த்தகங்கள் ஆகியவையும் பொருளாதாரத்தில் பங்கு வகிக்கின்றன.\nSection::::கல்வி.\nஆரம்ப மற்றும் இடைநிலைப் பள்ளி கல்வி மாநில, உதவி பெறும் மற்றும் தனியார் பள்ளிகளால், மாநில பள்ளி கல்வித் துறையின் கீழ் வழங்கப்படுகிறது. மாவட்டத்தின் தொடக்க, மேல்நிலை மற்றும் உயர்நிலைப் பள்ளிகளில் சேர்க்கப்பட்ட மொத்த மாணவர்களின் எண்ணிக்கை 609,587 ஆகும்.\n\nSection::::பௌத்த தொல்லியல் களங்கள்.\nஇம்மாவட்டத்தின் தலைமையிடமான விசாகப்பட்டினம் நகரத்திற்கு அருகில் உள்ள மலைக் குன்றுகளில் கிமு இரண்டாம் நூற்றாண்டின் பௌத்த நினைவுச் சின்னங்கள் கொண்ட பவிகொண்டா, தொட்டலகொண்டா, போஜ்ஜன்ன கொண்டா வளாகங்கள் உள்ளது.\n\nSection::::ஆட்சிப் பிரிவுகள்.\nமாவட்டத்தில் அனகபள்ளி, படேரு, நரசிபட்னம் மற்றும் விசாகப்பட்டினம் ஆகிய நான்கு வருவாய் பிரிவுகளும் துணை சேகரிப்பாளரின் தலைமையில் அமைந்துள்ளன. இந்த வருவாய் பிரிவுகள் மாவட்டத்தில் 46 மண்டலங்களாக பிரிக்கப்பட்டுள்ளன. இந்த மாவட்டத்தில் 3265 கிராமங்கள் மற்றும் 15 நகரங்கள் காணப்படுகின்றன. விசாகப்பட்டினம் பிரிவில் 13 மண்டலங்களும், நர்சிபட்டினம், அனகபள்ளி மற்றும் படேரு பிரிவுகளில் தலா 11 மண்டலங்களும் உள்ளன.\n\nஇந்த மாவட்டத்தில் அனகாபல்லி, விசாகப்பட்டினம், அரக்கு ஆகிய மூன்று பாராளுமன்றத் தொகுதிகள் உள்ளன.\n\nஇந்த மாவட்டத்தில் கீழ்க்காணும் சட்டமன்றத் தொகுதிகள் உள்ளன.\n\nஅவை:\n\n\nஇந்த மாவட்டத்தில் 43 மண்டலங்கள் உள்ளன..\n\nSection::::வழிபாட்டுத்தலங்கள்.\nஎண்டோவ்மென்ட்ஸ் துறையின் நிர்வாகத்தின் கீழ் முப்பத்தாறு கோயில்கள் உள்ளன.\n\nSection::::போக்குவரத்து.\nமாவட்டத்தில் மாநில நெடுஞ்சாலைகளின் மொத்த சாலை நீளம் 964 கிமீ (599 மைல்) ஆகும்.\n\n"}
{"id": "58946", "url": "https://ta.wikipedia.org/wiki?curid=58946", "title": "குண்டூர் மாவட்டம்", "text": "குண்டூர் மாவட்டம்\n\nகுண்டூர் மாவட்டம் இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்று. இதன் தலைமையகம் குண்டூர் நகரில் உள்ளது. 11,391 சதுர கிலோமீட்டர் பரப்பளவு கொண்ட இம் மாநிலத்தில், 2001 ஆம் ஆண்டுக் கணக்கெடுப்பின் படி 4,465,144 மக்கள் வாழ்கிறார்கள்.\n\nSection::::புவியியல்.\nகுண்டூர் மாவட்டம் 11391 சதுர பரப்பளவு கொண்டது, மாவட்டத்தின் வடகிழக்கில் கிருஷ்ணா ஆறு பாய்கிறது. மாவட்டத்தின் தென்கிழக்கில் வங்காள விரிகுடா இருக்கின்றது. தெற்கில் பிரகாசம் மாவட்டமும் மேற்கில் மகபூப்நகர் மாவட்டமும் உள்ளன. வடமேற்கில் நல்கொண்டா மாவட்டம் உள்ளது.\n\nSection::::ஆட்சிப் பிரிவுகள்.\nஇந்த மாவட்டத்தை 57 மண்டலங்களாகப் பிரித்துள்ளனர். இதில் மூன்று வருவாய்க் கோட்டங்கள் உள்ளன. \nமண்டலங்களின் பட்டியல் கீழே தரப்பட்டுள்ளது.\n\n1.மாசெர்லா\n2.ரெண்டசிந்தலா\n3.குரஜாலா\n4.தாசேபல்லி\n5.மாசவரம்\n6.பெல்லங்கொண்டா\n7.அச்சம்பேட்டை\n8.குரோசூர்\n9.அமராவதி\n10.துள்ளூர்\n11.தாடேபள்ளி\n12.மங்களகிரி\n13.தாடிகொண்டா\n14.பெதகூரபாடு\n15.சத்தெனபள்ளி\n16.ராஜுபாலம்\n17.பிடுகுராள்ளா\n18.காரம்பூடி\n19.துர்கி \n20.வெல்துர்த்தி\n21.போள்ளபள்ளி\n22.நகரிகல்லு\n23.முப்பாள்ளா\n24.பிரங்கிபுரம்\n25.மேடிகொண்டூர்\n26.குண்டூர்\n27.பெதகாகானி\n28.துக்கிராலா\n29.கொல்லிபரா\n30.கொல்லூர்\n31.வேமூர்\n32.தெனாலி\n33.சுண்டூர்\n34.சேப்ரோலு\n35.வட்டிசெருகூர்\n36.பிரத்திபாடு\n37.எட்லபாடு\n38.நாதெண்டுலா \n39.நரசராவுபேட்டை\n40.ரொம்பிசெர்லா\n41.ஈபூர்\n42.சாவல்யாபுரம்\n43.வினுகொண்டா\n44.நூஜெண்ட்லா\n45.சிலகலூரிபேட்டை\n46.பெதனந்திபாடு\n47.காகுமானு\n48.பொன்னூர்\n49.அம்ருதலூர்\n50.செருகுபள்ளி\n51.பட்டிப்ரோலு\n52.ரேபள்ளி\n53.நகரம்\n54.நிசாம்பட்டினம்\n55.பிட்டலவானிபாலம்\n56.கர்லபாலம்\n57.பாபட்லா\n\n\n"}
{"id": "58947", "url": "https://ta.wikipedia.org/wiki?curid=58947", "title": "ஆல்பர்ட் ஏரி", "text": "ஆல்பர்ட் ஏரி\n\nஆல்பர்ட் ஏரி ஆப்பிரிக்காவில் உள்ள பெரிய ஏரிகளுள் ஒன்று. இது ஆப்பிரிக்காவிலேயே ஏழாவது பெரியதும் உலக அளவில் 27-ஆவது பெரிய ஏரியும் ஆகும்.\n"}
{"id": "58949", "url": "https://ta.wikipedia.org/wiki?curid=58949", "title": "கிளீசு 581 ஈ", "text": "கிளீசு 581 ஈ\n\nகிளீசு 581 e (\"Gliese 581 e\", ஒலிப்பு: ) என்பது துலா என்னும் நாள்மீன் கூட்டத்தில் ஏறத்தாழ 20 ஒளியாண்டுகள் தொலைவில் உள்ள M3V வகை கிளீசு 581 என்னும் சிவப்புக் குறுவிண்மீன் அருகே காணப்படும் நான்காவது புறக்கதிரவமண்டலக் கோள் ஆகும். இது குறைந்தது 1.9 பூமி நிறை கொண்டதாக இருக்கும் என்றும், இதுவே இதுவரை கண்டுபிடித்ததில் மிகச்சிறிய, பூமிக்கு நெருக்கமான புறக்கதிரவ மண்டல கோள் என்றும் கருதுகின்றனர். ஆனால் இதன் விண்மீன் சுற்றுப்பாதை 0.03 AU (1 AU = சராசரி கதிரவன்-பூமி தொலைவு = 1.495 978 706 91 மீ). இந்த நெருக்கமான தொலைவால் அங்கு உயிர்கள் வாழ்வது அரிது. விண்மீனுக்கு மிக அருகில் இருப்பதால் கதிர்வீச்சால் அதிக வெப்பம் இருக்குமாதலால் காற்றுமண்டலம் அல்லது வளிமண்டலம் ஏதும் இருப்பதும் அரிது\n\nSection::::கண்டுபிடிப்பு.\nஇக்கோளை சுவிட்சர்லாந்தில் உள்ள செனீவா விண்காணகத்தைச் (Observatory of Geneva) சேர்ந்த மிக்கேல் மேயர் (\"Michel Mayor\") முன்னின்று நடத்திய குழுவினர் உயர்துல்லிய ஆர விரைவு கோள் தேடுனி எனப்படும் ஆர்ப்சு (HARPS, High Accuracy Radial velocity Planet Searcher) என்னும் கருவியின் துணைகொண்டு சிலி நாட்டில் உள்ள லா சியா விண்காணகத்தின் (La Silla) 3.6 மீ விட்டத் தொலைநோக்கியின் வழியாகக் கண்டுபிடித்தனர். இக் கண்டுபிடிப்பு ஏப்ரல் 21, 2009 அன்று அறிவிக்கப்பட்டது. மிக்கேல் மேயரின் குழு பயன்படுத்திய ஆர விரைவு முறை வழி சுற்றுப்பாதையின் அளவையும், கோளின் நிறையையும் விண்மீனின் சுற்றுப்பாதையில் ஈர்ப்புவிசை மாற்றத்தால் ஏற்படும் சிறு மாற்றங்களைக் கொண்டு அறியப்படுகின்றது.\n\n"}
{"id": "58968", "url": "https://ta.wikipedia.org/wiki?curid=58968", "title": "ஐதராபாத்து மாவட்டம், இந்தியா", "text": "ஐதராபாத்து மாவட்டம், இந்தியா\n\nஐதராபாத் மாவட்டம் இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் ஐதராபாத் நகரில் உள்ளது. 625 சதுர கிலோமீட்டர் பரப்பளவு கொண்ட இம்மாவட்டத்தில், 2001 ஆம் ஆண்டுக் கணக்கெடுப்பின் படி 5,404,833 மக்கள் வாழ்கிறார்கள்.\n\nSection::::ஆட்சிப் பிரிவுகள்.\nமண்டலங்கள்:\n\n\n\n\n"}
{"id": "58972", "url": "https://ta.wikipedia.org/wiki?curid=58972", "title": "கரீம்நகர் மாவட்டம்", "text": "கரீம்நகர் மாவட்டம்\n\nகரீம்நகர் மாவட்டம் இந்தியாவின் தெலுங்கானா மாநிலத்திலுள்ள 31 மாவட்டங்களுள் ஒன்று. இதன் தலைமையகம் கரீம்நகர் நகரில் உள்ளது. 11, 823 சதுரகிலோமீட்டர் பரப்பளவு கொண்ட இம்மாவட்டத்தில், 2001ஆம் ஆண்டுக் கணக்கெடுப்பின்படி 3, 491, 822 மக்கள் வாழ்கிறார்கள்.\n\nSection::::கரீம்நகர் மாவட்டத்தை பிரித்தல்.\nகரீம்நகர் மாவட்டத்தின் ஜக்டியால் மற்றும் மெட்டப்பள்ளி என இரண்டு வருவாய் கோட்டங்களைக் கொண்டு ஜக்டியால் மாவட்டாமும், சிர்சில்லா வருவாய் கோட்டத்தைக் கொண்டு ராஜன்னா சிர்சில்லா மாவட்டமும், பெத்தபள்ளி மற்றும் மந்தனி ஆகிய இரண்டு வருவாய் கோட்டங்களைக் கொண்டு பெத்தபள்ளி மாவட்டமும் 11 அக்டோபர் 2016 அன்று புதிதாக நிறுவப்பட்டது. \n\nSection::::மாவட்ட நிர்வாகம்.\nகரீம்நகர் மாவட்டம் உசூராபாத் வருவாய் கோட்டம் மற்றும் கரீம்நகர் வருவாய் கோட்டம் என இரண்டு வருவாய் கோட்டங்களையும், 16 வருவாய் வட்டம்|மண்டல்களையும்]] கொண்டுள்ளது. அவைகள்:\n\n\n\n\n"}
{"id": "58982", "url": "https://ta.wikipedia.org/wiki?curid=58982", "title": "உமய்யா மசூதி", "text": "உமய்யா மசூதி\n\nஉமய்யா மசூதி (அரபி: جامع بني أمية الكبير , ஆங்கிலம்: Umayyad Mosque)அல்லது டமாசுக்கசு பெரிய மசூதியானது உலகின் மிகப்பழமையான மற்றும் பெரிய மசூதிகளில் ஒன்றாகும். இது சிரியா நாட்டின் தலைநகரான டமாசுக்கசு நகரில் உள்ளது. இசுலாமிய இறைதூதர்களில் ஒருவரான \"யகியா\" எனவரின் சமாதி இங்கு உள்ளது. இவரே கிறித்தவர்களால் யோவான் என அழைக்கப்படுகின்றார். மேலும் இசுலாமிய பேரரசரான சலாத்தீனின் சமாதியும் இங்கேயே உள்ளது. இது சன்னி முசுலிம்களின் வழிபாட்டுத்தலமாக உள்ள பொழுதும் சியா முசுலிம்களுக்கும் முக்கிய வரலாற்று தலமாக உள்ளது. கர்பலா போரில் உமய்யா கலிபாவான முதலாம் யாசித் என்பவரால் முறியடிக்கப்பட்ட சியா முசுலிம்களின் மூன்றாவது இமாமான உசைனின் (முகம்மது நபியின் பேரன்) தலை இங்குதான் காட்சிக்கு வைக்கப்பட்டது.\n\n2001ம் ஆண்டு இந்த மசூதிக்கு வருகை தந்த திருத்தந்தை இரண்டாம் அருள் சின்னப்பர் இயேசுவிற்கு திருமுழுக்கு செய்வித்த யோவானின் (யகியா) சமாதியை பார்வையிட்டார். இதுவே இவரின் முதலாவது மசூதி தரிசனம் ஆகும்..\n\nSection::::வரலாறு.\nமுன்பு இந்த மசூதி இருந்த இடத்தில் பண்டைய ஆர்மீனியர்களின் கடவுலான ஃஆத் என்பரின் கோவில் இருந்தது. பின்பு ரோமானியர்களின் காலத்தில் அந்த கோவில் இடிக்கப்பட்டு வியானுக்கு (சூப்பிடறுக்கு) கோவில் கட்டப்பட்டது. இதன் பிறகு பைசாந்தியர்களின் காலத்தில் அதுவும் இடிக்கப்பட்டு, அதே இடத்தில் யோவானுக்காக ஒரு தேவாலயம் கட்டப்பட்டது.\nஇதன் பிறகு 636ம் ஆண்டு டமாசுகசு நகரம் முசுலிம்களால் கைப்பற்றப்பட்டது. இதன் பிறகு முசுலிம்கள் இந்த தேவாலாயத்தில் கிறித்தவர்களுடன் சேர்ந்து தங்கள் வழிபாடுகளையும் நடத்தினார்கள். சிறிது காலத்திற்குப்பிறகு இருமதத்தவர்களும் செங்கல் சுவர்களை எழுப்பி தங்கள் வழிபாட்டுத் தலங்களை பிரித்துக்கொண்டனர். இதன் பிறகு உமய்யா கலிபாவான முதலாம் அல்-வாலித் காலத்தில் மொத்த பகுதியும் கிறித்தவர்களிடம் இருந்து விலைக்கு வாங்கப்பட்டது. பிறகு கி.பி. 706 மற்றும் 715ம் ஆண்டுக்கு இடைப்பட்ட காலத்தில் மொத்தமாக இடிக்கப்பட்டு இன்று காணப்படும் மசூதி கட்டப்பட்டது. இந்த மசூதி கட்டப்பட்ட காலத்திலேயே டமாசுக்கசு நகரம் நடுகிழக்கு நாடுகளிலேயே மிகவும் முக்கிய நகரமாகவும், உமய்யாக்களின் தலைநகரமாகவும் மாறியது.\n\nSection::::கட்டிடக்கலை.\nஉமய்யா மசூதியானது மதீனாவில் இருந்த முகம்மது நபி (சல்) அவர்களின் வீட்டை அடிப்படையாக கொண்டு கட்டப்பட்டது. இது மசூதியாக மட்டும் இல்லாமல் பாடசாலையாகவும், மருத்துவமனையாகவும், அரசியல் ஆலோசனை கூடமாகவும் செயல்படும்படி கட்டப்பட்டது. இதை அழகுபபடுத்த பைசாந்திய பேரரசை சேர்ந்த 200 தேர்ந்த கட்டிடக் கலைஞ்கற்கள் வரவழைக்கப்பட்டார்கள். இதன் வெளிப்புறச்சுவர்கள் வியாழன் கோவிலின் பாணியில் அழகூட்டப்பட்டது. இது கட்டிமுடிக்கப்பட்ட பொழுது, இதுவே அந்த நேரத்தின் உலகின் மிகப்பெரிய அதிசயமாக பார்க்கப்பட்டது. \nஇதன் தொழுகைக்கூடமானது, செருசலம் நகரில் உள்ள அல்-அக்சா மசூதியின் பாணியில் உள்ளது. பெரும்பாலும் வெள்ளை நிற சலவைக்கற்களே இதை அலங்கரித்த பொழுதும், 4,000 சதுர மீட்டருக்கும் அதிகமான அளவில் தங்க சலவைக்கற்களும் இங்கு பயன்படுத்தப்பட்டுள்ளது. 1893ம் ஆண்டில் ஏற்பட்ட ஒரு தீவிபத்தில் இந்த தங்கக்கற்கள் சிறிது சேதப்பட்டன.\nஇந்த மசூதியின் தென்கிழக்கு மூலையில் இருக்கும் கோபுரத்திற்கு (மினரா) ஈசா கோபுரம் (இயேசுவின் கோபுரம்) என்று பெயர். பெரும்பாலான முசுலிம்கள், உலக இறுதி நாட்களில் ஈசா நபி (இயேசு) இங்குதான் காட்சிதருவார் என நம்புகின்றனர்.]].\n\n"}
{"id": "58997", "url": "https://ta.wikipedia.org/wiki?curid=58997", "title": "கடப்பா மாவட்டம்", "text": "கடப்பா மாவட்டம்\n\nஒய்எஸ்ஆர் கடப்பா மாவட்டம்(முன்பு கடப்பா மாவட்டம்) இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்று. இதன் தலைமையகம் கடப்பா நகரில் உள்ளது. 8723 சதுர மைல்கள் பரப்பளவு கொண்ட இம் மாவட்டத்தில், 2001 ஆம் ஆண்டுக் கணக்கெடுப்பின் படி 2,601,797 மக்கள் வாழ்கிறார்கள். ஆந்திர முன்னாள் முதல்வர் ஒய் எஸ் ராஜசேகர ரெட்டியின் நினைவாக 8 ஜூலை 2010 அன்று இம்மாவட்டத்திற்கு \"ஒய்எஸ்ஆர் கடப்பா மாவட்டம்\" என பெயர் மாற்றம் செய்யப்பட்டது.\n\n1 கொண்டாபுரம் \nSection::::ஆட்சிப் பிரிவுகள்.\n2 மைலவரம் \n3 பெத்தமுடியம் \n4 ராஜுபாலம் \n5 துவ்வூர்\n6 மைதுகூர்\n7 பிரம்மங்காரிமடம் \n8 பி. கோடூர் \n9 கலசபாடு \n10 போருமாமிள்ளா \n11 பத்வேலு \n12 கோபவரம் \n13 காஜீபேட்டை \n14 சாபாடு \n15 புரொத்துடூர் \n16 ஜம்மலமடுகு \n17 முத்தனூர்\n18 சிம்மாத்ரிபுரம்\n19 லிங்காலா \n20 புலிவெந்தலா \n21 வேமுலா \n22 தொண்டூர்\n23 வீரப்புநாயுனிபள்ளி \n24 யர்ரகுண்ட்லா \n25 கமலாபுரம் \n26 வல்லூர் \n27 சென்னூர் \n28 அட்லூர் \n29 ஒண்டிமிட்டா \n30 சித்தவடம் \n31 கடப்பா \n32 சிந்தகொம்மதின்னே \n33 பெண்ட்லிமர்ரி\n34 வேம்பள்ளி\n35 சக்ராயபேட்டை\n36 லக்கிரெட்டிபள்ளி\n37 ராமாபுரம்\n38 வீரபள்ளி\n39 ராஜம்பேட்டை\n40 நந்தலூர்\n41 பெனகலூர்\n42 சிட்வேலு\n43 கோடூர்\n44 ஓபுலவாரிபள்ளி\n45 புல்லம்பேட்டை\n46 டி. சுண்டுபள்ளி\n47 சம்பேபள்ளி\n48 சின்னமண்டம்\n49 ராயச்சோட்டி\n50 காலிவீடு\n51 காசி நாயனா \n\n\nSection::::மேற்கோள்கள்.\n \n"}
{"id": "59001", "url": "https://ta.wikipedia.org/wiki?curid=59001", "title": "கர்நூல் மாவட்டம்", "text": "கர்நூல் மாவட்டம்\n\nகர்நூல் மாவட்டம் () அல்லது கர்னூலு மாவட்டம் என்பது இந்தியாவின் ஆந்திரப் பிரதேச மாநிலத்திலுள்ள 13 மாவட்டங்களுள் ஒன்று. இதன் தலைமையகம் கர்நூல் நகரில் உள்ளது. --- சதுர கிலோமீட்டர் பரப்பளவு கொண்ட இம்மாவட்டத்தில், 2001 ஆம் ஆண்டுக் கணக்கெடுப்பின் படி 3,529,494 மக்கள் வாழ்கிறார்கள்.\n\nSection::::ஆட்சிப் பிரிவுகள்.\nஇந்த மண்டலத்தை 54 வருவாய் மண்டலங்களாகப் பிரித்துள்ளனர். .\n\n1.கௌதாலம்\n2.கோசிகி \n3.மந்திராலயம் \n4.நந்தவரம் \n5.சி. பெளகல்‌ \n6.கூடூர்\n7.கர்னூல் \n8.நந்திகோட்கூர் \n9.பகிட்யாலா \n10.கொத்தபள்ளி \n11.ஆத்மக்கூர் \n12.ஸ்ரீசைலம் \n13.வெலுகோடு \n14.பாமுலபாடு \n15.ஜூபாடு பங்க்லா \n16.மிட்தூர் \n17.ஓர்வகல்லு \n18.கல்லூர்\n19.கோடுமூர்\n20.கோனெகண்ட்லா \n21.யெம்மிகனூர் \n22.பெத்த கடபூர் \n23.ஆதோனி \n24.ஹோளகுந்தா \n25.ஆலூர் \n26.ஆஸ்பரி \n27.தேவனகொண்டா \n28.கிருஷ்ணகிரி \n29.வெல்துர்த்தி\n30.பேதஞ்செர்லா \n31.பாண்யம் \n32.கடிவேமுலா \n33.பண்டி ஆத்மக்கூர் \n34.நந்தியாலா \n35.மகாநந்தி \n36.சிரிவெள்ளா\n37.ருத்ரவரம்\n38.ஆள்ளகட்டா\n39.சாகலமர்ரி\n40.உய்யாலவாடா\n41.தோர்ணிபாடு\n42.கோஸ்பாடு\n43.கோயிலகுண்ட்லா\n44.பனகானபள்ளி\n45.சஞ்ஜாமலை\n46.கொலிமிகுண்ட்லா\n47.அவுகு\n48.பியாபிலி\n49.துரோணாச்சலம்\n50.துக்கலி\n51.பத்திகொண்டா\n52.மத்திகேர தூர்ப்பு\n53.சிப்பகிரி\n54.ஹாலஹர்வி \n\n\n"}
{"id": "59003", "url": "https://ta.wikipedia.org/wiki?curid=59003", "title": "மகபூப்நகர் மாவட்டம்", "text": "மகபூப்நகர் மாவட்டம்\n\nமகபூப்நகர் மாவட்டம் () இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் மகபூப்நகர் என்னும் நகரில் உள்ளது. 18,432 சதுர கிலோமீட்டர் பரப்பளவு கொண்ட இம் மாநிலத்தில், 2001 ஆம் ஆண்டுக் கணக்கெடுப்பின் படி 3,513,934 மக்கள் வாழ்கிறார்கள்.\n\nSection::::மகபூப்நகர் மாவட்டத்தை பிரித்தல்.\nமகபூப்நகர் மாவட்டத்தின் சில பகுதிகளை பிரித்து, 11 அக்டோபர் 2016 அன்று நாகர்கர்னூல் மாவட்டம், வனபர்த்தி மாவட்டம் மற்றும் ஜோகுலம்பா மாவட்டம் என மூன்று புதிய மாவட்டங்கள் நிறுவப்பட்டது. \n\nSection::::ஆட்சிப் பிரிவுகள்.\nஇந்த மாவட்டத்தை 64 மண்டலங்களாகப் பிரித்துள்ளனர்.\nஅவை:\n1.கோடங்கல்\n2.பொம்மராசுபேட்டை\n3.கோஸ்கி\n4.தவுலதாபாத்\n5.தாமரகித்தா\n6.மத்தூர்\n7.கோயிலகொண்டா\n8.ஹன்வாடா\n9.நவாப்பேட்டை\n10.பாலாநகர்\n11.கொந்துர்க்‌\n12.ஷாத்‌நகர்\n13.கொத்தூர்\n14.கேசம்பேட்டை\n15.தலகொண்டபல்லி\n16.ஆமன‌கல்\n17.மாட்குல்\n18.வங்கூர்\n19.வெல்தண்டா\n20.கல்வகுர்த்தி\n21.மிட்ஜில்\n22.திம்மாஜிபேட்டை\n23.ஜட்சர்லா\n24.பூத்‌பூர்‌\n25.மகபூப்நகர்\n26.அட்டகல்\n27.தேவரகத்ரா\n28.தன்வாடா\n29.நாராயணபேட்டை\n30.ஊட்கூர்\n31.மாகனூர்\n32.மக்தல்‌\n33.நர்வா\n34.சின்னசிந்தகுண்டா\n35.ஆத்மகூர்\n36.கொத்தகோட்டை\n37.பெத்தமந்தடி\n38.கன்‌பூர்\n39.பிஜினபல்லி\n40.நாகர்‌கர்னூல்\n41.தாடூர்\n42.தெல்கபல்லி\n43.உப்புனூதலா\n44.அச்சம்பேட்டை\n45.அம்ராபாத்\n46.பல்மூர்\n47.லிங்காலா\n48.பெத்தகொத்தபல்லி\n49.கோடேரு\n50.கோபாலபேட்டை\n51.வனபர்த்தி\n52.பானகல்\n53.பெப்பேரு\n54.கத்வாலா\n55.தரூர்\n56.மல்தகல்\n57.கட்டு\n58.அயிஜா\n59.வட்டேபல்லி\n60.இடிக்யாலா\n61.மானோபாட்\n62.ஆலம்பூர்\n63.வீபனகண்ட்லா\n64.கொல்லாபூர்\n\n\n\nSection::::மேற்கோள்கள்.\n[[பகுப்பு:மகபூப்நகர் மாவட்டம்]]\n[[பகுப்பு:தெலங்காணா மாவட்டங்கள்]]"}
{"id": "59006", "url": "https://ta.wikipedia.org/wiki?curid=59006", "title": "மேடக் மாவட்டம்", "text": "மேடக் மாவட்டம்\n\nமெதக் மாவட்டம் இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் சங்காரெட்டி நகரில் உள்ளது. 9,699 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 2,670,097 மக்கள் வாழ்கிறார்கள்.\n\nமேடக் மாவட்டத்தின் சில பகுதிகளைக் கொண்டு சங்கர்ரெட்டி மாவட்டம் மற்றும் சித்திபேட்டை மாவட்டம் அக்டோபர், 2016-இல் நிறுவப்பட்டது. \n\nSection::::ஆட்சிப் பிரிவுகள்.\nஇந்த மாவட்டத்தை 46 மண்டல்களாகப் பிரித்துள்ளனர். அவை:\n\n\n"}
{"id": "59008", "url": "https://ta.wikipedia.org/wiki?curid=59008", "title": "நல்கொண்டா மாவட்டம்", "text": "நல்கொண்டா மாவட்டம்\n\nநல்கொண்டா மாவட்டம் இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் நல்கொண்டா நகரில் உள்ளது. 14,240 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 3,238,449 மக்கள் வாழ்கிறார்கள்.\n\nஇம்மாவட்டத்தில் உள்ள 500 கிராமங்களில் குடிநீரில் அதிக அளவு ஃபுளூரைடு உள்ளது. ஆண்டுக்கு 10 இலட்சம் மக்கள் ஃபுளூரோசிஸ் நோயினால் பாதிக்கப்படுகின்றனர்.\n\nஇம்மாவட்டத்தின் மட்டப்பள்ளி ஊரில் உள்ள \"நரசிம்மர் கோயில்\" புகழ்பெற்றதாகும். \n\nSection::::மாவட்டப் பிரிவினை.\n11 அக்டோபர் 2016 அன்று நல்கொண்டா மாவட்டத்தின் பகுதிகளைக் கொண்டு யதாத்ரி புவனகிரி மாவட்டம், ஜன்கோன் மாவட்டம் மற்றும் சூரியபேட்டை மாவட்டம் என மூன்று புதிய மாவட்டங்கள் நிறுவப்பட்டது. \n\nSection::::ஆட்சிப் பிரிவுகள்.\nஇந்த மாவட்டத்தை 59 மண்டலங்களாகப் பிரித்துள்ளனர். அவைகள்:\n\n1. பொம்மலராமாரம்\n\n2. துர்கபல்லி\n\n3. ராஜாபேட்டை\n\n4. யாதகிரி குட்டா\n\n5. ஆலேரு\n\n6. குண்டாலா\n\n7. திருமலகிரி\n\n8. துங்கதுர்த்தி\n\n9. நூதனகல்லு\n\n10. ஆத்மகூர்\n\n11. ஜாஜிரெட்டிகூடெம்\n\n12. சாலிகௌராரம்\n\n13. மோத்கூரு\n\n14. ஆத்மகூரு(M)\n\n15. வலிகொண்டா\n</td>\n\n</table>\n\n\n"}
{"id": "59010", "url": "https://ta.wikipedia.org/wiki?curid=59010", "title": "ஆர். எம். டி. பொறியியல் கல்லூரி", "text": "ஆர். எம். டி. பொறியியல் கல்லூரி\n\nஆர். எம். டி. பொறியியல் கல்லூரி தமிழ்நாட்டில் உள்ள ஒரு பொறியியல் கல்லூரி. இது ஸ்ரீ சுவாமினாத நாயடு கல்வி அறக்கட்டளையால் 2000ஆம் ஆண்டு தொடங்கப்பட்டு நிருவகிக்கப்படுகிறது.\n"}
{"id": "59011", "url": "https://ta.wikipedia.org/wiki?curid=59011", "title": "சிறீ பொட்டி சிறீ ராமுலு நெல்லூர் மாவட்டம்", "text": "சிறீ பொட்டி சிறீ ராமுலு நெல்லூர் மாவட்டம்\n\nசிறீ பொட்டி சிறீ ராமுலு நெல்லூர் மாவட்டம் இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்றாகும். இதன் தலைமையகம் நெல்லூரில் உள்ளது. 13,076 சதுர கிலோமீட்டர் பரப்பளவு கொண்ட இம்மாவட்டத்தில் 2,668,564 மக்கள் வாழ்கிறார்கள் . 2011 கணக்கெடுப்புப்படி இதில் 22.45% நகர்ப்புறங்களில் வாழ்கின்றனர். பெரும்பாலோர் (70.5%) தெலுங்கு பேசுகின்றனர், 28.9% தமிழ் பேசுகின்றனர் \n. தமிழ் பேசுபவர்கள் அதிகளவில் மாவட்டத்தின் தெற்கு பகுதியில் உள்ளனர்.\n\nநெல், ஊர் ஆகிய இரு சொற்கள் இணைந்து நெல்லூர் என்று ஆனது (தெலுங்கிலும் ஊர் என்பது ஊரை குறிக்கும்). சூலூர்பேட்டை, நாயுடுபேட்டை, கூடூர், வெங்கடகிரி, காவலி, கோவூர் என்பன மற்ற முதன்மையான ஊர்களாகும். இதன் கிழக்கு எல்லையாக வங்காள விரிகுடாவும் தெற்கு எல்லையாக தமிழ்நாடும் தென்மேற்கு எல்லையாக சித்தூர் மாவட்டமும் மேற்கு எல்லையாக ஒய்.எஸ்.ஆர் மாவட்டமும் வடக்கு எல்லையாக பிரகாசம் மாவட்டமும் உள்ளன. எசரா மாவட்டம் வெளிகோடா மலையினால் பிரிக்கப்பட்டுள்ளது.\n\nநெல்லூர் மாவட்டம் என்று அழைக்கப்பட்ட இம்மாவட்டம் 2008ல் தெலுங்கு பேசும் மக்களுக்கு தனி மாநிலம் வேண்டும் என்று கோரி உயிர் நீத்த சுதந்திரப் போராட்ட வீரர் பொட்டி சிறீராமுலுவின் நினைவாக 'சிறீ பொட்டி சிறீ ராமுலு நெல்லூர் மாவட்டம் என்று மாற்றி ஆந்திரப்பிரதேச அரசு அரசாணை பிறப்பித்தது. \n\nஇம்மாவட்டத்தின் நிலப்பரப்பில் தோராயமாக பாதியளவு உழவுக்கு பயன்படுகிறது. மற்ற பகுதி தரிசாக உள்ளது. . மாவட்டத்தின் நடுவில் வட பெண்ணையாறு பாய்கிறது. மாவட்டத்தின் முதன்மை ஆறுகள் பெண்ணையாறு, சுவர்ணமுகி. \n\nஇம்மாவட்டத்தில் ஸ்ரீஹரிக்கோட்டா அமைந்துள்ளது.\n\nSection::::ஆட்சிப் பிரிவுகள்.\nஇந்த மாவட்டத்தை ஐந்து வருவாய்க் கோட்டங்களாகப் பிரித்துள்ளனர். அவை நெல்லூர், காவலி,கூடூர், நாயுடுபேட்டை, ஆத்மகூர்\n\nஇந்த மாவட்டம் முழுவதும் நெல்லூர் மக்களவைத் தொகுதிக்கு உட்பட்டது.\n\nஇந்த மாவட்டம் ஆந்திர சட்டமன்றத்திற்கான பத்து சட்டமன்றத் தொகுதிகளைக் கொண்டுள்ளது. அவை காவலி, ஆத்மகூர், கோவூர், நெல்லூர் நகரம், நெல்லூர் ஊரகம், சர்வபள்ளி, கூடூர், சூள்ளூர்பேட்டை, வெங்கடகிரி, உதயகிரி ஆகியன.\n\nஇந்த மாவட்டத்தை 46 மண்டலங்களாகப் பிரித்துள்ளனர்.\n\n\n\n"}
{"id": "59013", "url": "https://ta.wikipedia.org/wiki?curid=59013", "title": "நிசாமாபாத் மாவட்டம்", "text": "நிசாமாபாத் மாவட்டம்\n\nநிசாமாபாத் மாவட்டம் இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் நிசாமாபாத் நகரில் உள்ளது. 7,956 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின்படி 2,345,685 மக்கள் வாழ்கிறார்கள்.\n\nSection::::அரசியல்.\nஇந்த மாவட்டத்தை 36 மண்டலங்களாகப் பிரித்துள்ளனர்.\n\nமண்டலங்கள்:\n\n\n"}
{"id": "59016", "url": "https://ta.wikipedia.org/wiki?curid=59016", "title": "விசயநகர மாவட்டம்", "text": "விசயநகர மாவட்டம்\n\nவிசயநகர மாவட்டம் என்பது இந்தியாவின் ஆந்திரப் பிரதேச மாநிலத்திலுள்ள 23 மாவட்டங்களுள் ஒன்றாகும். இதன் தலைமையகம் விசயநகரத்தில் உள்ளது. 6,539 சதுர கிலோமீட்டர் பரப்பளவு கொண்ட இம் மாநிலத்தில், 2001 ஆம் ஆண்டுக் கணக்கெடுப்பின் படி 2,245,103 மக்கள் வாழ்கிறார்கள்.\n\nSection::::ஆட்சிப் பிரிவுகள்.\nஇது 34 மண்டலங்களாகப் பிரிக்கப்பட்டுள்ளது.\n\nஇந்த மாவட்டத்தில் பொப்பிலி, சீபுருபல்லி, கஜபதிநகரம், குருபாம், நெல்லிமர்லா, பாரவதிபுரம், சாலூர், விசயநகரம், சிருங்கவரப்புகோட்டை ஆகிய சட்டமன்றத் தொகுதிகள் உள்ளன. இந்த மாவட்டம் அரக்கு, விஜயநகரம், விசாகப்பட்டினம் ஆகிய மக்களவைத் தொகுதிகளில் சேர்க்கப்பட்டுள்ளது.\n\n\n"}
{"id": "59017", "url": "https://ta.wikipedia.org/wiki?curid=59017", "title": "வாரங்கல் மாவட்டம்", "text": "வாரங்கல் மாவட்டம்\n\nவரங்கல் மாவட்டம் அல்லது வாரங்கல் மாவட்டம் என்பது இந்தியாவின் தெலுங்கானா மாநிலத்திலுள்ள 10 மாவட்டங்களுள் ஒன்று. இதன் தலைமையகம் வாரங்கல் நகரத்தில் உள்ளது. 12,846 சதுர கிலோமீட்டர் பரப்பளவு கொண்ட இம்மாநிலத்தில், 2001 ஆம் ஆண்டுக் கணக்கெடுப்பின் படி 3,246,004 மக்கள் வாழ்கிறார்கள்.\n\nSection::::மாவட்டப் பிரிவினை.\n11 அக்டோபர் 2016 அன்று வாரங்கல் மாவட்டத்தை வாரங்கல் கிராமபுற மாவட்டம் மற்றும் வாரங்கல் நகர்புற மாவட்டம் என இரண்டாகப் பிரிக்கப்பட்டது. \n\nஇந்த மாவட்டத்தை 51 மண்டலங்களாகப் பிரித்துள்ளனர்.\n\n\n"}
{"id": "59022", "url": "https://ta.wikipedia.org/wiki?curid=59022", "title": "சல்பூரிக் அமிலம்", "text": "சல்பூரிக் அமிலம்\n\nசல்பூரிக் அமிலம் (Sulfuric or sulphuric acid, HSO), ஒரு கடுமையான கரிமமற்ற காடி (மினரல் காடி). இது நீரில் எல்லா அளவிலும் (அடர்த்தியிலும்) கலந்து கரையக்கூடியது. கந்தகக் காடி பல்வேறு தொழிலகங்களில் மிகப் பயன்படும் ஒரு வேதியியற் பொருள். 2001 ஆண்டின் கணக்குப்படி ஏறத்தாழ $8 பில்லியன் அமெரிக்க டாலர் மதிப்புடைய 165 மில்லியன் டன் கந்தகக் காடி உற்பத்தி செய்யப்பட்டது. இதன் முக்கிய பயன்பாடுகள்: உரம் செய்தல், கனிமங்களைப் பிரித்தெடுத்தல், எரியெண்ணெய் தூய்மைப்படுத்துதல், தானுந்துகளில் பயன்படும் ஈயம்-காடி மின்கலங்கள் செய்தல், கழிவுநீர் தூய்மைப்படுத்தல், பல்வேறு வேதியியல் பொருள்கள் செய்தல், சாயம், நிறப்பூச்சுகளில் நிறப்பொருள்கள் செய்தல், மருந்துகள், வெடிமருந்துகள் செய்தல் ஆகியவை.\n\nகந்தகக் காடி பார்ப்பதற்கு நிறமற்றதாக இருக்கும். இது அடர்த்தியான அரிப்புத்தன்மை மிக்க ஒரு வேதிப்பொருள். இதனை ஐதரசன் சல்பேட்டு (Hydrogen Sulfate) என்றும் கூறுவதுண்டு. இடைக்கால ஐரோப்பியாவில் இதனை \"ஆயில் ஆஃவ் விட்ரியோல்\" (Oil of Vitriol) என்றும் கூறினர், ஏனெனில் இக் காடியின் பயன்பாட்டால் பெறும் வெவ்வேறு சல்பேட்டு உப்புகள் பல நிறங்களில் கண்ணாடி போன்று காட்சி அளித்தன. கண்ணாடியின் இலத்தீன் மொழிச்சொல் \"விட்ரியசு\" (vitreus).\n\nSection::::கிடைப்பு.\nதூய கந்தக் காடி நீர் ஈர்ப்புத்தன்மை (நீரில் எளிதில் கரையும் தன்மை) கொண்டதால் இயற்கையில் நிலவுலகில் கிடைப்பதில்லை. ஆனால் காடிநீர் மழையில் உள்ள காடிகளில் இதுவும் ஒன்று. காடிநீர் மழையில் உள்ள கந்தகக் காடி, வளிமண்டலத்தில் உள்ள நீர் மூலக்கூறுகளுடம் சேர்ந்து ஆக்சைடாகும் கந்தக-டை-ஆக்சைடால் நிகழ்கின்றது - அதாவது சல்பரசுக் காடி (கந்தசக் காடி) (HSO) ஆக்சைடாக்கத்தால் கந்தகக் காடி (HSO)ஆகின்றது. நிலக்கரி, எரியெண்ணெய் போன்ற கந்தகம் கலந்துள்ள பல்வேறு எரிபொருள்களை எரிப்பதால் விளைபொருளாக கந்தக-டை-ஆக்சைடு உருவாகின்றது.\n\nஇரும்பு சல்பைடு (iron sulfide) போன்ற கனிமங்களின் சல்பைடு ஆக்சைடாவதால் இயல்பாய் கந்தக் காடி உருவாகின்றது. இப்படிக் கனிமங்களின் சுரங்கங்களில் இருந்து வெளியாகும் நீர் மிகுந்த காடித்தன்மை கொண்டிருக்கும். இதனை சுரங்கக் காடிக்கழிவுநீர் (AMD, Acid Mine Drainage) அல்லது பாறைக் காடிக்கழிவுநீர் (ARD) என்பர். இந்தக் காடிநீர் சல்பைடு கலந்த \"கிட்டம்\" அல்லது கனிமமணலில் (ore) உள்ள மாழைகளை (உலோகங்களை)க் கரைககூடியது. அப்படிக் கரைத்து ஓடும் நீர் பளிச்சென்ற நிறத்தில் இருக்கும். இரும்பு சல்பைடு பைரைட்டு (FeS) ஆக்சிசன் மூலக்கூறால் ஆக்சைடாக்கப்பட்டு இரும்பு (II) அல்லது Fe: .\n\nஇரும்பு(III) மின்மவணுவும் (ஃவெர்ரிக் அயர்ன் (\"ferric iron\") என்று பொதுப்படக் கூறப்படுவது) பைரட்டை (pyrite) ஆக்சைடாக்க இயலும். பைரைட்டின் இரும்பு(III)-ஆக்சைடாக்கத்தின் பொழுது அந்நிகழ்வு மிக விரைந்து நடக்ககூடும். பிஎச் (கார-காடித்தன்மை) மதிப்பு சுழிக்கும் கீழே சென்று எதிர்ம எண்ணாகக் கூட அமைவதை பாறைக் காடிநீரில் அளவிட்டு இருக்கின்றனர்.\n\nSection::::வெள்ளியின் (கோள்) வளிமண்டலம்.\nவெள்ளியின் வளிமண்டலத்தின் மேற்பகுதிகளில் உள்ள கார்பன்-டை-ஆக்சைடு, சல்பர்-ஆக்சைடு நீராவி ஆகியவை கதிரவனின் ஒளிவேதியியல் வினைகளால் கந்தககக் காடி விளைவிக்கின்றது. 169 நானோமீட்டர் அலைநீளத்தை விட குறைவான புற ஊதாக்கதிர்கள் ஒளிச்சிதைவு வினைவழி கார்பன்-டை-ஆக்சைடை, பிரித்து கார்பன் மோனாக்சைடு, தனியணு ஆக்சிசன் ஆக மாற்றவல்லன.\n\nதனியணு ஆக்சிசன் மிகவும் வீரியத்துடன் வினைப்படும். இது வெள்ளி வளிமண்டலத்தில் மிகமிகச் சிறிய இம்மியளவாக உள்ள சல்பர்-டை-ஆக்சைடை மாற்றி சல்பர்-டிரை-ஆக்சைடாக மாற்றி வெள்ளி வளிமண்டலத்தில் இம்மியளவாக உள்ள நீராவியுடன் இணைந்து கந்தகக் காடி உருவாகுகின்றது.\n\nவெள்ளியின் வளிமண்டலத்தின் குளிர்ந்த மேல் மட்டங்களில், கந்தகக் காடி நீர்ம வடிவில் இருக்கும், இதனால் கந்தகக் காடி வெள்ளி \"முகில்\"கள் கீழே உள்ள பரப்ப்புகளை மறைக்கின்றன. கோளின் முதன்மையான முகில்கள் கோளின் பரப்புக்கு மேல் 45–70 கிமீ வரை இருக்கின்றன. அடர்த்தி குறைந்த முகில்கள் 30 கிமீ முதல் 90 கிமீ வரையும் இருக்கும்.\n\nSection::::உற்பத்தி.\nகந்தகக் காடி நேரடி செய்முறை (contact process) என்னும் முறைப்படி கந்தகம், ஆக்சிசன்,நீர் ஆகியவற்றை வேதியியல் வினைவழி இணையச்செய்து உருவாக்கப்படுகின்றது.\n\nஇச் செய்முறையின் முதற்படியில், கந்தகத்தை எரியச்செய்து சல்பர்-டை-ஆக்சைடு உருவாக்கப்படுகின்றது\n\nஇது பின்னர் வனேடியம்(V) ஆக்சைடை வினையூக்கியாக பயன்படுத்தி ஆக்சிசனைப் பயன்படுத்தி சல்பர்-டிரை-ஆக்சைடாக மாற்ற ஆக்சைடாக்கப்படுகின்றது. \n\nஇப்படி உருவாக்கப்பட்ட சல்பர்-டிரை-ஆக்சைடு, 97-98% HSO உக்குள் உள்வாங்கப்பட்டு ஓலியம் (oleum)(HSO) ஆக மாறுகின்றது - இது புகையும் கந்தகக் காடி (fuming sulfuric acid) என்றும் அழைக்கப்படுகின்றது. இந்த ஓலியம் (oleum) நீருடன் கலந்து அடர்த்தியான கந்தகக் காடியாக மாறுகின்றது \n\nSO ஐ நேரடியாக நீரில் கலப்பது செயல்படுத்தக் கடினமான முறை, ஏனெனில் அவ் வேதியியல் வினை வெப்பம் உமிழ் வினை. இவ்வினையின் விளைவாக நீர்ம வடிவில் கந்தகக் காடி பெறுவதற்கு மாறாக, மிகவும் அரிப்புத்திறன் கொண்ட நீர்மத்துளிவளி (aerosol) உருவாவதால் அவற்றை பிரிப்பது கடினமாக உள்ளது. \n\n1900 ஆண்டுக்கு முன்னர் , கநகக்க் காடியை ஈய அறை செய்முறை (சேம்பர் புரோசசு, chamber process) என்னும் முறையால் படைத்தனர்.\n\nSection::::வேதியியல் பண்புகள்.\nஅடர்த்தி மிக்க கந்தக்காடியை சக்கரையுடன் (சீனியுடன்) இயையச் செய்தால் (வேதி வினைவழி தொழிற்படச்செய்தால்), சக்கரையில் உள்ள ஆக்சிசன், ஐதரசனை நீக்கி (அதாவது \"நீரகற்றி\"), புரைமையுடைய (porous) தனிக் கரிமத்தைப் பிரித்தெடுத்து விடுகின்றது. இதில் கந்தக்காடி, சக்கரையைப் பிரிப்பதற்கு மட்டுமே உதவுகின்றது, மற்றபடி அது விளையும் பொருட்களில் கலப்பதில்லை. இந்த வேதி வினையில், நீர் (வளிமமாக, ஆவியாக) வெளிப்படுகின்றது (எனவே நீரகற்றி வினை), வெப்பமும் வெளிப்படுகின்றது. இந்த வேதிப் பிரிகையை கீழ்க்காணுமாறு காட்டலாம் (இதன் விளைபொருட்களில் கந்தக்காடியின் கூறுகள் ஏதும் இல்லை என்பதைக் காணலாம்) :\n\nSection::::பயன்பாடுகள்.\nகந்தகக்காடி தொழிலகங்களில் பயன்படும் மிக முக்கியமான ஒரு பொருள். ஒரு நாட்டின் தொழி வளர்ச்சியின் அளவு அல்லது வலிமையைக் கந்தகக்காடியின் அளவைக் கொண்டு அளவிடலாம் என்பர் . கந்தகக் காடியின் படைப்பு ஏறத்தாழ ஆண்டுக்கு அமெரிக்க $ 8 பில்லியன். ஆண்டொன்றுக்கு படைக்கப்படும் ஏறத்தாழ 165 மில்லியன் டன்னில் பெரும்பகுதி (உலகளாவிய படைப்பளவில் 60%) பாசுப்பேட்டு உரம் தயாரிக்க உதவும் பாசுபாரிக் காடி படைக்கவும், துணிசோப்பு (detergent) செய்யத் தேவைபப்டும் டிரைசோடியம் பாசுப்பேட்டு (trisodium phosphate) படைக்கவும் பயன்படுகின்றது.\n"}
{"id": "59025", "url": "https://ta.wikipedia.org/wiki?curid=59025", "title": "ஐதரோகுளோரிக் காடி", "text": "ஐதரோகுளோரிக் காடி\n\nஐதரோகுளோரிக் அமிலம் \"(Hydrochloric acid)\" என்பது HCl என்ற மூலக்கூற்று வாய்ப்பாட்டைக் கொண்ட பல்வேறு வகையான தொழிற்சலைப் பயன்களையும் கொண்ட வலிமையான ஒரு கனிம அமிலமாகும். அரிக்கும் தன்மை கொண்ட இந்த அமிலம் நிறமற்றது. காரச்சுவை கொண்டது. ஐதரோகுளோரிக் காடி என்றும் இதை அழைக்கிறார்கள். ஐதரசன் குளோரைடு வாயு நீரில் கரைந்துள்ள கரைசல் ஐதரோ குளோரிக் அமிலம் எனப்படுகிறது. கரிமக் காரத்துடன் இது வினைபுரிந்து ஐதரோகுளோரைடு உப்பு உருவாகிறது. கி.மு 800 காலப்பகுதியில் இரசவாத நிபுணரான யபீர் இபின் அயன் என்பவரால் ஐதரோகுளோரிக் அமிலம் கண்டுபிடிக்கப்பட்டது . அசிதம் சாலிசு, முரியாட்டிக் அமிலம், உப்புகளின் சிபிரிட்டு, ஐதரோனியம் குளோரைடு என்று வரலாற்றில் பலவாறாக ஐதரோகுளோரிக் அமிலம் அழைக்கப்பட்டது. பாறை உப்பு மற்றும் பச்சை துத்தம் போன்ற மூலப்பொருள்களில் இருந்து 15 ஆம் நூற்றாண்டைச் சேர்ந்த பேசில்லசு வேலண்டினசு என்ற இரசவாதி ஐதரோகுளோரிக் அமிலத்தைத் தயாரித்தார். 17 ஆம் நூற்றாண்டில் உப்பு மற்றும் கந்தக அமிலத்தைப் பயன்படுத்தி யோகான் ருடால்ப் கிளௌபர் இதைத் தயாரித்தார். 16 ஆம் நூற்றாண்டில் முறையாக ஐதரோகுளோரிக் அமிலத்தைப் பற்றி லிபாவியசு விவரித்தார். பின்னர் கிளௌபர், பிரைசுட்லி மற்றும் டேவி ஆகிய விஞ்ஞானிகள் தங்கள் ஆய்வில் இதைப் பயன்படுத்தினர். \nஅழுத்ததிற்கு உட்படுத்தப்படாவிட்டல் அல்லது குளிர்விக்கப்படாவிட்டால், ஒருவேளை 60% அல்லது அதற்குக் குறைவான தண்ணீரைக் கொண்டிருந்தால் ஐதரோகுளோரிக் அமிலம் வாயுவாக மாறிவிடும்.\n\nதொழில்துறை புரட்சி தொடங்கிய காலத்தில் ஐதரோகுளோரிக் அமிலத்தின் உற்பத்தி தொடங்கியது. அவ்வாறு உற்பத்தி செய்யப்பட்ட அமிலம் வேதியியல் தொழிற்சாலைகளில் பயன்படுத்தப்பட்டது. பாலி வினைல் குளோரைடு, மெத்திலீன் டைபீனைல் டையைசோசயனேட்டு, ப்பாலியூரித்தேன் தயாரிப்புக்குத் தேவையான தொலுயீன் டையைசோசயனேட்டு போன்ற வேதிப்பொருள்கள் பெருமளவில் தயாரிக்கப்பட்டன. சிறுதொழில் அளவிலும் ஐதரோ குளோரிக் அமிலம் எண்ணற்ற பயன்களைக் கொண்டிருந்தது. துப்புரவுப் பணி, உணவுச் சேர்க்கைப் பொருள்கள், கெலாட்டின், தோல் பதப்படுத்துதல், உள்ளிட்ட வீட்டுப் பயன்களுக்கும் இது பயன்படுத்தப்பட்டது.\n\nSection::::வரலாறு.\nஆரம்பகால வரலாற்றில் இருந்தே ஐதரோகுளோரிக் அமிலம் ஒரு முக்கியமான மற்றும் அடிக்கடி பயன்படுத்தப்படும் வேதிப் பொருளாக கருதப்பட்டது. கி.மு 800 ஆம் ஆண்டு ரசவாதி யபிர் இபின் அயன் இதைக் கண்டுபிடித்தார் .\n\nஐதரோகுளோரிக் அமிலமும் நைட்ரிக் அமிலமும் கலந்த கலவை இராச திராவகம் எனப்படுகிறது. சால் அமோனியாக் என்ற கனிமத்தை நைட்ரிக் அமிலத்தில் கரைத்து இதைத் தயாரிக்கிறார்கள். ஐரோப்பிய நாட்டைச் சேர்ந்தவரான 13 ஆம் நூற்றாண்டைச் சேர்ந்த சூடோ-கெபர் இதைக் குறித்து விவரித்துள்ளார்.\n\nஇராச திராவகத்தைப் பற்றிய முதலாவது குறிப்புகள் பைசாண்டின் கையெழுத்துப் பிரதிகளில் காணப்பட்டதாக பிற ஆதாரங்கள் தெரிவிக்கின்றன. அவை 13 ஆம் நூற்றாண்டின் பிற்காலத்தைச் சேர்ந்தவையாகும் . \nஐதரோகுளோரிக் அமிலம் முதலில் 18 ஆம் நூற்றாண்டைச் சேர்ந்த லிபாவியசு என்பவரால் தயாரிக்கப்பட்டதாகக் கூறப்படுகிறது. இதற்காக இவர் உப்பை களிமண் பீங்கான்களில் இட்டு சூடுபடுத்தி தயாரித்ததாகவும் அறியப்படுகிறது .\n\nசில ஆசிரியர்கள் தூய்மையான ஐதரோகுளோரிக் அமிலம் 15 ஆம் நூற்றாண்டில் செருமனியின் பெனிடிக்டின் மாங்கு பாசில் வேலண்டைன் என்பவரால் கண்டுபிடித்ததாகக் கூறுகின்றனர் . சாதாரண் உப்பை பச்சை துத்தத்துடன் கலந்து சூடுபடுத்தி இவர் அதைத் தயாரித்தார் எனக் கூறப்படுகிறது. 16 ஆம் நூற்றாண்டு இறுதிவரையில் தூய்மையான ஐதரோகுளோரிக் அமிலம் தயாரிக்கப்பட்டதற்கான சரியான ஆதாரங்கள் எதுவும் இல்லை என பிறர் வாதிடுகின்றனர் . \n\n\n\n"}
{"id": "59030", "url": "https://ta.wikipedia.org/wiki?curid=59030", "title": "நைட்ரிக் காடி", "text": "நைட்ரிக் காடி\n\nநைட்ரிக் காடி (HNO), மிகவும் அரிப்புத்தன்மை கொண்ட, கடுமையான காடிப்புண் உண்டாக்ககூடிய கடுங்காடி. இதனை \"வலுவான நீர்\" என்னும் பொருளில் \"அக்வா ஃவார்ட்டிசு\" (aqua fortis) என்றும் \"நைட்டர் சாராயம்\" (spirit of nitre) என்றும் கூறுவதுண்டு.முதன்முதலில் 1650 ஆம் ஆண்டு கிளாபர் இதனைத் தயாரித்தார்.பின்னர் 1784 ஆம் ஆண்டில் கேவண்டிஸ் என்பவர் ஈரங்கலந்த ஆக்சிசன் மற்றும் நைட்ரசன் கலவையை மின்பொறியில் செலுத்தி நைட்ரிக் அமிலம் தயாரிக்கலாம என்று தெரிவித்தார்.\n\nநைட்ரிக் காடி தூய்மையாக இருக்கும் பொழுது நிறமற்றதாக இருக்கும், ஆனால் நாள்பட வைத்திருந்தால் நைட்ரசன் ஆக்சைடு சேர்வதால் மஞ்சளாக இருக்கும். நீர்க் கரைசலில் 86% உக்கும் மேலாக நைட்ரிக் காடி இருக்குமானால் அதனை புகையும் நைட்ரிக் காடி என்பர். இது அதனுள் இருக்கும் நைதரசன் டை-ஆக்சைடின் அளவைப் பொருத்து \"வெள்ளை புகையும் நைட்ரிக் காடி\" என்றும் \"சிவப்பு புகையும் நைட்ரிக் காடி\" என்றும் அழைப்பதும் உண்டு.\n\nSection::::பண்புகள்.\nநீர்கலவாத தூய நைட்ரிக் காடி (100%) நிறமற்ற நீர்மம். இதன் அடர்த்தி 1522 கிகி/மீ (kg/m³) ஆகும். இது -42 °C குளிர்நிலையில் வெண்படிகங்களாக மாறும்; 83 °C கொதிநிலை எய்தும். வெளிச்சம் உடைய இடத்தில் கொதிக்கும் பொழுது பிரிவடைந்து கீழ்க்காணுமாறு நைதரசன் டை-ஆக்சைடு உருவாகுகின்றது:\nஆகவே சிதையாமல் இருக்க நீர்கலவாத நைட்ரிக் காடியை 0 °C வைத்திருக்கவேண்டும். \nநைதரசன் -டை-ஆக்சைடு (NO) நைட்ரிக் காடியில் கரைந்திருந்து மஞ்சள் நிறம் தரும்.\n\nSection::::இரசாயனத் தாக்கங்கள்.\nSection::::அமில-கார இயல்புகளை வெளிப்படுத்தும் தாக்கங்கள்.\nபொதுவாக நைத்திரிக் அமிலம் ஒரு வன்னமிலமாகும். ஏனெனில் செறிந்த நைத்திரிக் அமிலத்தால் இலகுவில் தாக்கமடையாத செப்பையும் தாக்கமடையச் செய்ய முடியும். மற்றைய உலோகங்களுடன் உக்கிரமாகத் தாக்கமடையக் கூடியது. உயிரினங்களின் தோலில் பட்டால் மற்றைய வன்னமிலங்கள் எவ்வாறு அர்ப்படையச் செய்யுமோ அவ்வாறே இதுவும் அரிக்கும். எனினும் ஏனைய வன்னமிலங்களோடு இது கலக்கப்பட்டால் இதன் அமில இயல்பு குறைவடைந்து கார இயல்பு வெளிப்படுத்தும். உதாரணமாக சல்பூரிக் அமிலத்தோடு கலக்கப்பட்டால் இதன் கார இயல்பே வெளிப்படுத்தப்படும்.\n\nஇது நீர் மற்றும் அமோனியா போல இரசாயன ஈரியல்பைக் கொண்டிருப்பதால், தன்னயனாக்கமடையக் கூடியது.\n\nSection::::உலோகங்களுடனான தாக்கங்கள்.\nஐதாக்கப்பட்ட நைத்திரிக் அமிலம் ஏனைய அமிலங்களைப் போலவே மக்னீசியம், மங்கனீசு, துத்தநாகம் ஆகிய உலோகங்களுடன் தாக்கமடைந்து அவ்வுலோகங்களின் நைத்திரேற்றை உருவாக்கி ஐதரசன் வாயுவை (H) விடுவிக்கும். ஏனைய உலோகங்களுடன் நைதரசனின் ஒக்சைட்டுகளை விடுவிக்கும்.\n\nமிகவும் தாக்கவீதம் குறைந்த, தாக்கவீதத்தொடரில் அடிமட்டத்திலிருக்கும் செம்பு, வெள்ளி ஆகிய மூலகங்களுடனும் நைத்திரிக் அமிலம் குறித்த நிபந்தனைகள் பூர்த்தியாக்கப்பட்டால் தாக்கமடையக் கூடியது. உதாரணமாக சாதாரண அறைவெப்பநிலையில் செம்பு ஐதான நைத்திரிக் அமிலத்துடன் 3:8 பீசமானத்தில் கலக்கப்பட்டால் நைத்திரிக் அமிலம் செம்புடன் தாக்கமடையத் தொடங்கும். இதன் போது செம்பு அயனாக்கமடைந்து கரைசலில் கரைவதுடன் நிறமற்ற NO வாயு வெளிவிடப்படும்.\n\nசெப்பை செறிந்த நைத்திரிக் அமிலத்துடன் 1:4 பீசமானத்தில் சேர்த்தால் கபில நிறமான நைதரசனீர் ஒக்சைடு வெளிவரும்.\n\nசில உலோகங்களுடன் தாக்கமடைந்து அவற்றை ஒக்சியேற்றி உலோக ஒக்சைட்டுகளைத் தோற்றுவிக்கும். உதாரணமாக வெள்ளீயம், ஆர்செனிக், அந்திமனி, டைட்டானியம் ஆகிய உலோகங்களுடன் தாக்கமடைந்து முறையே SnO, AsO, SbO, TiO ஆகிய உலோக ஒக்சைட்டுக்களை உருவாக்கும்.\n\nபொன், பிளாட்டினம் ஆகிய உலோகங்களுடன் நைத்திரிக் அமிலம் தாக்கமடைவதில்லை. 14 கரட்டுக்கும் குறைவான மதிப்புடைய தங்கத்தோடு தாக்கமடையக் கூடியது. எனவே நகைக்கடைகளில் நைத்திரிக் அமிலத்தைப் பயன்படுத்தி மதிப்பு குறைந்த, தூய்மை குறைந்த் தங்கத்தை இலகுவாக இனங்காணலாம். நைத்திரிக் அமிலமும், ஐதரோகுளோரிக் அமிலமும் 1:3 என்ற விகிதத்தில் கலக்கப்பட்ட அக்குவா ரீஜியா என்னும் கரைசல் மிகவும் தாக்குதிறன் கூடிய கரைசலாகும். நைத்திரிக் அமிலத்தாலோ அல்லது ஐதரோகுளோரிக் அமிலத்தாலோ தனியே தூய தங்கத்தைக் கரைக்க முடியாதாயினும், \"அக்குவா ரீஜியா\"வில் ஒவ்வொரு அமிலமும் தாக்கத்தின் ஒவ்வொரு செயற்பாடை நிறைவேற்றுவதால் அக்குவா ரீஜியாவால் தங்கம், பிளாட்டினம் ஆகிய இலகுவில் தாக்கமடையாத உலோகங்களையும் கரைக்க முடியும்.\n\nகுரோமியம், இரும்பு, அலுமினியம் ஆகியன ஐதான நைத்திரிக் அமிலத்தில் கரைந்து விடுமென்றாலும் (நைத்திரேற்றுக்களை உருவாக்குவதால்), செறிந்த நைத்திரிக் அமிலத்தோடு ஒக்சைட்டை உருவாக்குகின்றன. இவ்வுலோக ஒக்சைட்டு பாதுகாப்புப் படையாகத் தொழிற்படுவதால் செறிந்த நைத்திரிக் அமிலத்தில் தாக்கம் தொடர்ந்து நடைபெறாது.\n\nSection::::அல்லுலோகங்களுடனான தாக்கங்கள்.\nஅல்லுலோகங்களுடன் நைத்திரிக் அமிலம் வெடித்தலுடன் பயங்கரமாகத் தாக்கமடையக் கூடியது. இது மிகவும் வன்மையான ஒக்சியேற்றி என்பதால் சேதனச் சேர்மங்களை ஒக்சியேற்றக்கூடியது. நைத்திரிக் அமிலத்தை சேதனச் சேர்மங்களோடு தாக்கமடையச் செய்தே டி.என்.டி (TNT-Trinitrotoluene) போன்ற வெடிபொருட்கள் உருவாக்கப்படுகின்றன.\n\nநைத்திரிக் அமிலம் அல்லுலோகங்களை அவற்றின் அதிகூடிய ஒக்சியேற்றும் எண்ணுக்கு ஒக்சியேற்றக்கூடியது. உதாரணமாகக் கார்பனை 0 இலிருந்து +4 ஒக்சியேற்றும் நிலைக்கு ஒக்சியேற்றுகின்றது. இதன் போது NO அல்லது NO வாயு வெளியேற்றப்படும்.\n\nஅல்லது\n\nSection::::உற்பத்தி.\nSection::::தொழிற்சாலை உற்பத்தி.\nஅசேதன நைதரசன் பசளை உற்பத்தியில் நைத்திரிக் அமிலம் இடைநிலைப் பொருளாக உள்ளது. நைத்திரேற்றுப் பசளை உற்பத்திக்கு நைத்திரிக் அமிலம் அவசியமாகும். எனவே ஹேபர் செயன்முறை மூலம் உற்பத்தி செய்யப்படும் அமோனியா நைத்திரிக் அமிலமாக மாற்றப்படுகின்றது. இதற்கு ஒஸ்டுவால்டு செயல்முறை பயன்படுத்தப்படுகின்றது.\n\nமுதற்படியாக அதிக அமுக்கத்திலும் 500 K வெப்பநிலையிலும் பிளாட்டினம் அல்லது ரோடியம் ஊக்கியைப் பயன்படுத்தி அமோனியா நைத்திரிக் ஒக்சைட்டு வாயுவாக ஒக்சியேற்றப்படும். \n\nபின்னர் வளியில் நைத்திரிக் ஒக்சைடு நைதரசனீர் ஒக்சைடாக ஒக்சிசனால் ஒக்சியேற்றப்படும்.\n\nநைதரசனீரொக்சைடு பின்னர் நீரால் அகத்துறிஞ்சப்பட்டு நைத்திரிக் அமிலமும் நைத்திரிக் ஒக்சைடும் உருவாகின்றது. உருவாகும் நைத்திரிக் ஒக்சைடை மீளப்பயன்படுத்தலாம்.\n\nமேலுள்ள படிக்குப் பதிலாக வளியில் இத்தாக்கத்தை நிகழ்த்தினால் முழுமையாக நைத்திரிக் அமிலத்தை உருவாக்கலாம்:\n\nSection::::ஆராய்ச்சிகூட உற்பத்தி.\nஆராய்ச்சிகூடத்தில் கியூப்பிரிக் நைத்திரேற்றைச் சூடாக்கிப் பிரிகையடையச் செய்வதன் மூலம் நைதரசனீர் ஒக்சைடை உருவாக்கி அதனை நீரால் உறிஞ்சி நைத்திரிக் அமிலத்தை உற்பத்தி செய்யலாம்.\n\nஇல்லாவிட்டால் எந்தவொரு உலோக நைத்திரேற்றையும் 96% சல்பூரிக் அமிலத்துடன் கலப்பதனால் நேரடியாக நைத்திரிக் அமிலத்தை உருவாக்கலாம்.\n\nSection::::பாதுகாப்பு நடைமுறைகள்.\nநைத்திரிக் அமிலம் வன்னமிலம் என்பதாலும், வலிமையான ஒக்சியேற்றி என்பதாலும் இதனைக் கையாளும் போது அவதானமாகச் செயற்பட வேண்டும். உயிர்க் கலங்களில் பட்டால் அரிப்பை ஏற்படுத்திக் கலங்களைக் கொன்று விடும். உயிர்க்கலங்களிலுள்ள புரத மற்றும் இலிப்பிட்டுக் கூறுகளை நீரேற்றல் மூலம் பிரிகையடையச் செய்யும். எனவே இது மிகவும் ஆபத்தான வன்னமிலமாகும். சேதனச் சேர்மங்களுடன் மிக ஆபத்தான முறையில் வெடித்தலுடன் தாக்கமடைவதால் இதனை சேதனச் சேர்மங்களுக்கு அருகில் வைக்கக் கூடாது. பொதுவாக நைத்திரிக் அமிலம் ஆய்வுகூடங்களில் சேதனச் சேர்மங்களிலிருந்தும் காரங்களிலிருந்தும் சேய்மையில் பாதுகாப்பாக வைக்கப்படுகின்றது.\nதோலில் நைத்திரிக் அமிலம் பட்டால் தாக்கப்பட்ட தோற்பகுதியை 10-15 நிமிடங்களுக்கு ஓடும் நீரில் கழுவ வேண்டும்.\n"}
{"id": "59031", "url": "https://ta.wikipedia.org/wiki?curid=59031", "title": "நிரல் மொழிகள் வரலாறு", "text": "நிரல் மொழிகள் வரலாறு\n\nSection::::1940.\nமுதல் இலத்திரனிய கணினியான எனியாக் 1946 ஆம் ஆண்டு அறிமுகப்படுத்தப்பட்டது. எனியாக் குறியீட்டு முறை மூலம் எனியாக் நிரலாக்கம் செய்யப்பட்டது. அதற்கு முன்னரே செர்மணியரான கொன்ராட் சூசு பிளேங்கல்குல் என்ற நிரல் மொழி பற்றி 1943 ஆம் ஆண்டு ஒரு ஆய்வறிக்கை வெளியிட்டு இருந்தார். இது பிற்காலத்திலியே நிறைவேற்றப்பட்டது.\n\n1949 ஆம் ஆண்டு சோட்கோட் (short code) என்ற மேல் நிலை கணினி மொழி அறிமுகப்படுத்தப்பட்டடது. அடிப்படைக் எண்கணிதத்தையும், நிரல் கூறுகளையும் இம் மொழி கொண்டிருந்தது.\n\nSection::::1950.\n1951 ஆம் ஆண்டு ஏ-ஓ நிரல்மொழிமாற்றி கண்டுபிடிக்கப்பட்டது. முதல் வணிக கணினியான யுனிவாக் 1 இல் பயன்படுத்தப்பட்டது. 1952 ஆம் ஆண்டு ஆலிக் இ கிளின்னி ஆட்டோகோட் என்ற நிரல்மொழிமாற்றியைக் அறிமுகப்படுத்தினார்.\n\nSection::::போர்ட்ரான்.\nநவீன முதல் நிரல் மொழியாகக் கருதப்படும் போர்ட்ரான் (FORTRAN - FORmula TRANslator) மொழி 1955 ஆம் ஆண்டு அறிமுகப்படுத்தப்பட்டது. இது எண்மிய, அறிவியல் கணித்தலுக்கு இன்றும் பரந்த பயன்பாட்டில் இருக்கிறது. ஐபிஎம் நிறுவனத்தைச் சார்த யோன் பேக்கசு என்பவர் இதை ஆக்கினார்.\n\nSection::::லிசுப்.\nநிரல் மொழிகளில் பல புத்தாங்களைப் புகுத்திய லிசுப் 1958 ஆம் ஆண்டு அறிமுகப்படுத்தப்பட்டது. இம் மொழி லம்டா நுண்கணிதத்தை அடிப்படையாகக் கொண்டு, கணினி மொழிக் குரிய கணித குறியீடாக அறிமுகமானது. விரைவில் செயற்கை அறிவாண்மை ஆய்வில் இது முக்கிய பங்கு வகித்தது. இன்றும் இது பயன்பாட்டில் உள்ளது. இதை மாசசூசெட்சு தொழில்நுட்பக் கல்வி நிலைய யோன் மேக்கர்தி உருவாக்கினார்.\n\nSection::::1970.\nSection::::சி.\n1972 ம் ஆண்டு பொதுப் பயன்பாட்டு சி மொழி வெளியிடப்பட்டத்து. பெல் தொலைபேசி ஆய்கூடத்தைச் சேர்த டெனிசு ரிச்சி அவர்களால் விருத்தி செய்யப்பட்டு வெளியிடப்பட்டது. யுனிக்சு இயங்கு தளம் இம் மொழியியிலியே நிறைவேற்றப்பட்டது. உலகில் மிகவும் பரவலாக இன்றும் பயன்படுத்தப்படும் முதல் அல்லது இரண்டாவது மொழி சி ஆகும்.\n\n\n\n"}
{"id": "59032", "url": "https://ta.wikipedia.org/wiki?curid=59032", "title": "சைக்ளோப்பீடியா (நூல்)", "text": "சைக்ளோப்பீடியா (நூல்)\n\nசைக்ளோப்பீடியா அல்லது கலைகள் அறிவியல்களின் உலகப்பொது அகராதி (ஃவோலியோ அளவு இருதொகுதி) (Cyclopaedia, or Universal Dictionary of Arts and Sciences) என்னும் கலைக்களஞ்சியம் இலண்டனில் உள்ள [எஃவ்ரெய்ம் சேம்பர்சு]](Ephraim Chambers) என்பாரால் 1728 இல் வெளியிடப்பட்டு, 18 ஆவது நூற்றாண்டில் பல பதிப்புகளாக வெளிவந்தது. இந்த சைக்ளோப்பீடியா ஆங்கில மொழியில் முதன் முதல் வெளிவந்த பொது கலைக்களஞ்சியங்களில் ஒன்று. \n\n1728 இல் வெளிவந்த நூலின் துணைத் தலைப்பில் ஆசிரியரின் குறிக்கோள்களின் சுருக்கம் தரப்பட்டுளது:\n\nSection::::குறிப்பிடத்தகுந்த அமைப்புகள்.\nமுதல் பதிப்பின் குறிப்பிடத்தகுந்த அமைப்புகளில் சில: பிரித்தானிய அரசர் சியார்ச் II (George II) அவர்களுக்கு காணிக்கையாக இட்ட குறிப்பு; சான்றுகோள்கள் தந்திருப்பது; முன்னுரையில் தொகுப்பாளர் எழுத்தின் திட்டத்தை விளக்கி இருத்தல்; சேம்பர்சு சிதறிக் கிடக்கும் பல்வேறு கட்டுரைகளை பல்வேறு தலைப்புகளுடன் இணைக்கும் முகமாக முறைசெய்த சுட்டிகள் தந்திருத்தல். சேம்பர்சு தன் முன்னுரையில் அறிவுத்தொகுதியின் 47 பகுப்புகளையும் அவற்றிற்கான கட்டுரைகளையும், அவற்றை என்ன வரிசையில் படிக்க வேண்டும் என்பதனையும் குறித்திருந்தார். \n"}
{"id": "59038", "url": "https://ta.wikipedia.org/wiki?curid=59038", "title": "இந்தியாவின் மனித உரிமைகள் பாதுகாப்புச் சட்டம், 1993", "text": "இந்தியாவின் மனித உரிமைகள் பாதுகாப்புச் சட்டம், 1993\n\nஇந்தியாவின் மனித உரிமைகள் பாதுகாப்புச் சட்டம், 1993 இந்திய நாட்டிலுள்ள மக்களின் மனித உரிமைகளை பாதுகாப்பதற்காக ஏற்படுத்தபட்ட சட்டமாகும். \"சட்ட எண் 10/1994\"1994,சனவரி 10).\n\nதேசிய மனித உரிமைகள் ஆணையம் ஒன்றையும் மாநிலங்களில் மாநில மனித உரிமை ஆணையங்கள் அமைப்பதற்கும், மனித உரிமைகள் திறம்பட பாதுகாக்கப்படுவதற்கும், அத்துடன் தொடர்புள்ள அல்லது சார்புறுபான பொருட்பாடுகளுக்கு இச்சட்டம் வழிவகை செய்கின்றது.\n\nஇந்தியக் குடியரசின் நாற்பத்து நான்காம் ஆண்டில் நாடாளுமன்றத்தால் இயற்றப்பட்ட சட்டமாகும்.\n\n"}
{"id": "59042", "url": "https://ta.wikipedia.org/wiki?curid=59042", "title": "இந்தியாவில் மனித உரிமைகள்", "text": "இந்தியாவில் மனித உரிமைகள்\n\nஇந்தியாவில் மனித உரிமைகள் இந்தியா வளர்ந்து வருகின்ற நாடு மற்றும் சுயாட்சி, மதசார்பற்ற, மக்களாட்சி குடியரசு மற்றும் இதன் முன்வரலாற்றில் காலணி ஆதிக்கத்தின் கீழிருந்தமை போன்ற நிலைகளை கடந்து வந்தாமையாலும், மிகப் பரந்த நிலப்பரப்ப்பையும் அதனுள் பல்வேறு மாறுபாடுகள் கொண்ட மக்களையும் உள்ளடக்கிய சூழல்களில் இந்திய நாட்டின் மனித உரிமைகளை பற்றி அலசுவது என்பது சற்று சிக்கலான விடயமாகும்.\n\nஇந்திய அரசியலமைப்பு அளித்துள்ள அடிப்படை உரிமைகளான சமயசார்பு உரிமை, பேச்சுரிமை, செயலாட்சியர்கள் மற்றும் நீதிமுறைமைகள் , நாட்டின் பிறவிடங்களுக்கும் மற்றும் அண்டை நாடுகளுக்கும் செல்லும் உரிமை, போன்ற உரிமைகள் மனிதனின் அடிப்படை உரிமைகளை நிலைநாட்டுபவைகளாக அமைந்துள்ளன.\n\nஇந்தியாவில் தாழ்த்தப்பட்டவர்களும், தீண்டாமையினர் என்ப்படும் தலித் சமுதாயத்தினரும் அடிக்கடி ஒரு சில முன்னேறிய வகுப்புக் குழுவினரின் மனித உரிமைகள் மீறல்களினால் பெரிதும் பாதிக்கப்பட்டனர்.\n"}
{"id": "59043", "url": "https://ta.wikipedia.org/wiki?curid=59043", "title": "முடிச்சு", "text": "முடிச்சு\n\nமுடி அல்லது முடிச்சு என்பது, கயிறு போன்ற நீளவடிவப் பொருள்களை ஏதொன்றையும் பொருத்துவதற்கு அல்லது பற்றுவதற்குப் பயன்படும் ஒரு வழிமுறை ஆகும். ஒரு முடிச்சில் ஒரே கயிறோ அல்லது ஒன்றுக்கு மேற்பட்ட கயிறுகளோ பயன்படலாம். நூல்கள், இழைகள், முறுக்குக் கயிறுகள், பட்டிகள், சங்கிலி போன்றவற்றைப் பயன்படுத்தி முடிச்சுக்கள் இடமுடியும் (முடிய முடியும்). முடிச்சுக்களை மேற்குறிப்பிட்ட பொருள்களிலேயே இடலாம் அல்லது கழி, வளையம் போன்ற பிற பொருள்களை அவற்றினால் கட்டுவதற்குப் பயன்படுத்தலாம். முடிச்சுக்களை மனிதர் மிகப் பழங்காலம் தொட்டே பயன்படுத்தி வருகின்றனர். இதனாலும், இவற்றின் மிகப் பரவலான பயன்பாட்டுத் தன்மையினாலும், முடிச்சுக் கோட்பாடு போன்ற கணிதக் கோட்பாடுகளோடு இவற்றுக்குள்ள தொடர்பு காரணமாகவும் முடிச்சுக்கள் மீது எப்போதும் ஆர்வம் உள்ளது. முடிச்சுகளை சரியாகப் புரிந்துகொள்ளாமல் தவறாகப் பயன்படுத்த நேர்ந்தால் உயிரிழக்கும் படியான பெருந்தீங்கும் ஏற்படும் ஆகையால் முடிச்சுகளைப் பற்றி சரியான அறிவு தேவைப்படுகின்றது.\n\nSection::::பயன்பாடு.\nமுடிச்சுக்கள் பல வகையினவாகக் காணப்படுகின்றன. ஒவ்வொரு முடிச்சும் தனித்துவமான இயல்புகளைக் கொண்டிருப்பதுடன், வெவ்வேறு வகையான தேவைகளுக்கும் பொருத்தமானவையாக அமைகின்றன. சில வகையான முடிச்சுக்கள் இன்னொரு கயிறு, பிடிகட்டைகள், வளையங்கள் போன்றவற்றோடு இணைப்பதற்கு மிகவும் பொருத்தமானவை. வேறு சில இன்னொரு பொருளைச் சுற்றிக் கட்டுவதற்கோ இரண்டு பொருள்களை இணைப்பதற்கோ பயன்படத் தக்கனவாக உள்ளன. அழகு முடிச்சுக்கள் என்பன பொதுவாக நூல்கள், கயிறுகள் போன்ற பொருள்களில் இடப்பட்டுக் கவர்ச்சியான பொருள்களை உருவாக்கப் பயன்படுகின்றன. தேவைக்குத் தகுந்த முடிச்சுக்களைத் தெரிவு செய்வது முடிச்சுக்களைச் சரியாகப் பயன்படுத்துவது முதன்மையான தேவையாகும்.\n\nSection::::பழகுதல்.\nபெரும்பாலானவர்களைப் பொறுத்தவரை முடிச்சுக்களை இடுவதற்குச் சிறப்பான பயிற்சிகள் தேவைப்படுவதில்லை. அன்றாட தேவைகளுக்கு அவர்களுக்குப் பயன்படக்கூடிய முடிச்சுக்களை பெற்றோர், உறவினர், நண்பர்கள் ஆகியோரிடம் இருந்தே படிப்படியாகக் கற்றுக்கொள்கிறார்கள். ஆனால், தொழில் முதலியன சார்ந்த சிறப்புத் தேவைகளுக்கான முடிச்சுக்களை வேலை பழகும்போது பழகிக் கொள்கிறார்கள் அல்லது சிறப்பான பயிற்சி பெற்று பெற்றுக்கொள்கிறார்கள். கடலோடிகள், மீனவர், சாரணர், மலையேறுவோர், சிக்கலில் இருந்து உயிர்காப்போர் போன்றோர் சிறப்பான முடிச்சு வகைகளைப் பயன்படுத்தி வருவதுடன், இதற்கான திறமைகளைப் பரப்புவதிலும் இவர்களது பங்கு முக்கியமானதாக உள்ளது.\n\nபல்வேறு வகையான முடிச்சுக்கள் தொடர்பான நூல்கள் வெளிவந்துள்ளன. 1944 ஆம் ஆண்டில் கிளிபர்ட் டபிள்யூ ஆசிலி என்பவர் எழுதி வெளியிட்ட த ஆழ்ச்லி புக் ஆவ் நாட்சு (The Ashley Book of Knots) என்ற நூலில் ஏறத்தாழ 2000 வகையான முடிச்சுக்கள் பற்றிய தகவல்கள் உள்ளன. தற்காலத்தில், இணையத்தில் முடிச்சுக்கள் பற்றி ஏராளமான தகவல்கள் காணப்படுகின்றன. இவை முடிச்சுக்களைப் பழக விரும்புபவர்களுக்கு மிகவும் பயன் தருவனவான உள்ளன.\n\nSection::::பல்துறைப் பயன்பாடு.\nமுடிச்சுக்கள் பல்வேறு வீட்டுத் தேவைகள், தொழிற்றுறை, பொழுதுபோக்கு மற்றும் பல தொழில்சார் தேவைகளில் பெரும் பயன்படுகின்றன. பொருட்களைப் பைகளில் போட்டுக் கட்டுவது முதல், அவற்றை வண்டிகளில் ஏற்றுதல், வண்டிகளில் அவற்றை அசையாமல் கட்டுதல், ஓரிடத்திலிருந்து இன்னோரிடத்துக்குக் கொண்டு செல்லல், போன்ற பலவற்றுக்கு முடிச்சுக்கள் தேவையாக உள்ளன. இவ்வேளைகளில் சரியான முடிச்சுக்களைப் போடாவிட்டால், இவ்வேலைகளைச் செய்வதில் இடர்களை எதிர்நோக்க வேண்டி இருக்கும். சுமையுந்துகளில் பாரமேற்றிச் செல்வோர், சுமைகளைக் கட்டுவதற்கு \"சுமையுந்துக் கண்ணிமுடிச்சு\" எனப்படும் முடிச்சைப் பயன்படுத்துவர்.\n\nமலையேறுதல், கடலில் கப்பலோட்டுதல் போன்ற வேலைகளிலும் சிறப்பாகப் பயன்படக்கூடிய முடிச்சுக்கள் உள்ளன. இவை அந்தந்த வேலைகளில் நீணட காலமாகப் பயன்படுத்தப்பட்டு வருபவை. இதனால், இத்தகைய முயற்சிகளில் ஈடுபட விரும்புபவர்கள் அத்துறைகளில் பயன்படுத்தப்படும் முடிச்சுகளை முயன்று பயில்கின்றனர். இது அத் தொழில்களுடன் சம்பந்தப்பட்ட தீவாய்ப்புடைய வேலைகளைப் பாதுகாப்பாகச் செய்ய உதவுகிறது. சரியான முடிச்சுகள் பாதுகாப்பைத் தருவது மட்டுமன்றி, சில வேளைகளில் கயிறுகளை வெட்டவேண்டிய தேவையையும் இல்லாமல் ஆக்குகின்றது.\n\nSection::::இயல்புகள்.\nSection::::வலிமை.\nமுடிச்சுகள் அவை இடம்பெறும் கயிறுகளின் வலிமையைக் குறைக்கின்றன. முடிச்சிடப்பட்ட கயிறுகளை இழுத்து அறும் நிலைக்குக் கொண்டுவரும்போது, முடிச்சுக்களுக்கு அருகிலேயே அவை பெரும்பாலும் அறுகின்றன. முடிச்சுக்களை உறுதியாக வைத்திருப்பதற்கு உதவும் விசைகளும் கயிற்றின் இழைகளைச் சமனற்ற முறையில் பாதிப்பதால் கயிறுகளின் வலு குறிப்பிடத்தக்க அளவு குறைகிறது. இவ்வாறு வலு குறைதல், அறுதல் ஆகியவற்றை ஏற்படுத்தும் பொறிமுறைகள் சிக்கலானவை. அவை குறித்த ஆய்வுகள் இன்னும் நடந்து வருகின்றன.\n\nஒப்பீட்டளவிலான முடிச்சுக்களின் வலிமை \"முடிச்சுச் செயற்றிறன்\" எனப்படுகின்றது. இது, முடிச்சிடப்பட்ட கயிற்றின் \"அறும் வலிமை\"க்கும், முடிச்சற்ற அதே வகைக் கயிற்றின் அறும் வலிமைக்கும் இடையிலான விகிதம் ஆகும். ஒரு முடிச்சின் முடிச்சுச் செயற்றிறனை அளப்பதில் பல சிக்கல்கள் உள்ளன. பல நிலைமைகள் முடிச்சுச் செயற்றிறனைப் பாதிப்பதனாலேயே இச் சிக்கல்கள் ஏற்படுகின்றன. கயிற்றை உருவாக்கும் இழைகள், கயிற்றின் வகை, கயிற்றின் விட்டம், அது உலர்வானதா ஈரமானதா?, எவ்வளவு வேகமாக முடிச்சில் சுமை ஏற்றப்படுகிறது?, முடிச்சு தொடர்ச்சியாகச் சுமையேற்றப்படுகிறதா? போன்றவை இத்தகைய நிலைமைகள் ஆகும். எனினும் பெரும்பாலான பொதுவான முடிச்சுகள் 40% க்கும் 80% க்கும் இடையிலான முடிச்சுச் செயற்றிறனைக் கொண்டவையாகக் காணப்படுகின்றன.\n\nதடங்கள் அல்லது தொடுப்பு முடிச்சுக்களை ஏற்படுத்தும்போது சில இழைப்பின்னல் முடிச்சுக்கள் சில கயிற்றின் முழு வலிமையையும் தக்கவைத்துக் கொள்கின்றன. வழமையான முடிச்சுக்கள் பெரும்பாலான நிலைமைகளில் நடைமுறைச் சாத்தியமானவை. முடிச்சுக்களின் வலுக்குறைப்பு, நீண்டகாலப் பயன்பாடு, பழுதடைதல், அதிர்ச்சிச் சுமையேற்றம் ஆகியவற்றினால் ஏற்படக்கூடிய வலிமைக் குறைவை ஈடுகட்டும் வகையில், கயிறுகளைத் தெரிவு செய்யும்போது கூடிய காப்புவீதத்தைப் பயன்படுத்துவது உண்டு. கயிறுகளின் கணிக்கப்பட்ட அறும் வலிமையின் 10% - 20% அளவுக்கே பாதுகாப்பான செயல்நிலைப் பளு இருக்கும்படி வடிவமைக்கப்படுகின்றது.\n\nSection::::பாதுகாப்பு.\nஉயிர், உடலுறுப்புக்கள், சொத்து ஆகியவற்றின் பாதுகாப்புத் தொடர்பான நிலைமைகளில் முடிச்சுக்களைப் பயன்படுத்தும்போது பட்டறிவு வாய்ந்தவர்களின் கருத்து அறிந்து செயல்படுதல் மிகவும் தேவை. கயிறுகள் முடிச்சுகளில் அறாவிட்டாலும்கூட அதற்கு முன்னமே அவை அவிழ்ந்துவிடவும் கூடும். வழுக்குதல், கவிழ்தல் (பிறழ்தல்), சறுக்குதல் போன்ற வழிமுறைகளால் முடிச்சுகள் அவிழ்கின்றன. முடிச்சுகளின் உறுதிக்கு, முடிச்சின் அமைப்பு மட்டும் அல்லாமல் கயிற்றின் சொரசொரப்பு அல்லது உராய்வுப் பண்பு முதன்மையானவற்றுள் ஒன்று.\n\nSection::::கூறுகள்.\nமுடிச்சிடுதல் தொடர்பில் பல கூறுகள் உள்ளன:\n\n"}
{"id": "59044", "url": "https://ta.wikipedia.org/wiki?curid=59044", "title": "மேற்கு வங்காள மாநில மனித உரிமை ஆணையம்", "text": "மேற்கு வங்காள மாநில மனித உரிமை ஆணையம்\n\nமேற்கு வங்காள மாநில மனித உரிமை ஆணையம் இந்தியாவில் உள்ள மேற்கு வங்கத்தில் சனவரி 31, 1995 ஆம் ஆண்டு மேற்கு வங்க மாநில அரசு சுற்றறிக்கை எண் 42 எச்.எஸ்/எச்.ஆர்.சி இன் படி கட்டமைக்கப்பட்டது. மாநில ஆணையச் சட்டம் அத்தியாயம் 5 இல் கூறியுள்ளபடி, மனித உரிமைகள் பாதுகாப்புச் சட்டம், பிரிவு 21(2) இன் படி உருவாக்கப்பட்டதாகும்.\n\nஎண் 54 இன் படி நாள் 12.09.1995nam இல் இதன் அதிகாரங்கள் அதன் பிரிவு 10 அடங்கியத் துணைப் பிரிவு(2)இல் விளக்கியுள்ளபடி மனித உரிமை பாதுகாப்புச் சட்டம். 1993 (எண்.10, 1994) கூற்றுப்படி இதன் அதிகாரங்கள் வரையறுக்கப்பட்டுள்ளன.அதன் படி அமைக்கப்பெற்ற தலைவர் மற்றும் உறுப்பினர்கள் மாநிலத்தில் நிகழும் மனித உரிமை மீறல்களை விசரணை செய்வர்.\n\nஇதன் படி இதன் ஆணைய விதிமுறைகள் மேற்கு வங்க மனித உரிமை ஆணைய விதிமுறை, 1995 இன் படி பின்பற்றப்படுகின்றது. இவ்விதிமுறை 15 செப்டம்பர். 1995, முதல் மேற்கு வங்கத்தில் நடைமுறைப்படுத்தப்பட்டு அதன் படி பின்பற்றப்படுகின்றது.\n\n"}
{"id": "59049", "url": "https://ta.wikipedia.org/wiki?curid=59049", "title": "முடிச்சுக்களின் பட்டியல்", "text": "முடிச்சுக்களின் பட்டியல்\n\nஇந்த முடிச்சுக்களின் பட்டியல் புழக்கத்தில் உள்ள பல்லாயிரக் கணக்கான முடிச்சுக்கள் சிலவற்றின் பட்டியல் ஆகும். பெரும்பாலான முடிச்சுக்களுக்குத் தமிழில் பெயர்கள் இருப்பதாகத் தெரியவில்லை. இருந்தாலும் அவை முறையாகப் பட்டியலிட்டு வெளியிடப்படவில்லை. இங்கே கொடுபட்டுள்ள முடிச்சுக்கள் பலவற்றின் பெயர்கள் அவற்றுக்கான ஆங்கிலப் பெயர்களின் நேரடி மொழிபெயர்ப்பாகத் தரப்பட்டுள்ளன. காலப்போக்கில் முடிச்சுக்களின் புழக்கத்தில் உள்ள தமிழ்ப் பெயர்கள் அறியப்படும்போது அவற்றை மாற்றிக்கொள்ளலாம்.\n\n\nSection::::நூல்கள்.\nAshley's Book of Knots ISBN 0-385-04025-3\n\n\nSection::::வெளியிணைப்புக்கள்.\nAnimated Fishing Knots\n\nhttp://www.animatedknots.com/\n\nKnots on the Web\n"}
{"id": "59055", "url": "https://ta.wikipedia.org/wiki?curid=59055", "title": "கேரள மாநில மனித உரிமை ஆணையம்", "text": "கேரள மாநில மனித உரிமை ஆணையம்\n\nகேரள மாநில மனித உரிமை ஆணையம் இவ்வாணையம் டிசம்பர் 11,1998, இல் கேரளா அரசின் ஆணையின் படி, பிரிவு 21, மனிதவுரிமை பாதுகாப்புச் சட்டம் 1993, சட்டத்தின்படி கட்டமைக்கப்பட்டது. மனிதனின் வாழும் உரிமை, சுதந்திரத்தன்மை, சமத்துவம் போன்ற உரிமைகளை இந்திய அரசியலைமைப்பு மற்றும் சர்வதேச அமைப்புகளும், இந்திய நீதிமன்றங்களும் வலியுறுத்துவதற்கேற்ப அவற்றை நிலைநிறுத்தும் பொருட்டு இவ்வாணையம் ஏற்படுத்தப்பட்டது.\n\n"}
{"id": "59064", "url": "https://ta.wikipedia.org/wiki?curid=59064", "title": "மகாராஷ்டிர மாநில மனித உரிமை ஆணையம்", "text": "மகாராஷ்டிர மாநில மனித உரிமை ஆணையம்\n\nமகாராஷ்டிர மாநில மனித உரிமை ஆணையம் இந்தியாவின் மகாராஷ்டிரா மாநிலத்தில் அமைந்துள்ள மாநில மனிதவுரிமை ஆணையமாகும். மார்ச் 3,2001 அன்று இவ்வாணையம் மனித உரிமைகள் பாதுகாப்புச் சட்டம். 1993 சட்டப்படி தன்னாட்சி பெற்ற அமைப்பாக கட்டமைக்கப்பட்டது. அது முதல் மகராஷ்டிரத்தில் உள்ள மக்களின் மனித உரிமைகளை நிலைநாட்டுகின்ற வகையிலும். பாதுகாக்கின்ற வகையிலும் செயலாற்றி வருகின்றது.\n\n"}
{"id": "59065", "url": "https://ta.wikipedia.org/wiki?curid=59065", "title": "பிருந்தாவன் தோட்டம்", "text": "பிருந்தாவன் தோட்டம்\n\nபிருந்தாவன் பூங்கா (பிருந்தாவனம் பூங்கா) \"(Brindavan Gardens)\" கர்நாடக மாநிலத்தில் கிருட்டிணராச சாகர் அணையை அடுத்துள்ளது. இது ஒரு படிநிலை பூங்காவாகும். பூங்காவிற்கான தளப்பணி 1927ம் ஆண்டு தொடங்கப்பட்டு 1932 ம் ஆண்டு நிறைவு பெற்றது. \n\nகிருட்டிணராச சாகர் அணையை அழகு படுத்தும் விதமாக இந்த பூங்கா உருவாக்கப்பட்டது. இது காசுமீரில் முகலாயர்கள் பாணியிலுள்ள சாலிமர் பூங்காவின் வடிவமைப்பை மாதிரியாக கொண்டு உருவாக்கப்பட்டது. இத்திட்டப்பணியை முன்னின்று செயல்படுத்தியவர் அப்போதய மைசூர் அரசின் திவான் சர் மிர்சா இசுமாயில் ஆவார். \n\nதொடக்கத்தில் இது கிருட்டிணராச சாகரா படிநிலை பூங்கா என அழைக்கப்பட்டது. தற்போது இது 60 ஏக்கருக்கும் மேல் 3 படிநிலைகளை கொண்டுள்ளது, குதிரை லாட வடிவில் முடிவடைகிறது. \n\nபிருந்தாவன் பூங்கா 4 பாகமாக பிரிக்கப்பட்டுள்ளது. முதன்மை வாசல், தெற்கு பிருந்தாவன், வடக்கு பிருந்தாவன் மற்றும் குழந்தைகள் பூங்கா. \n\nபிருந்தாவன் பூங்காவை ஒட்டி 75 ஏக்கரில் அரசு பழப்பண்ணையும் 30 ஏக்கரில் நகுவனம் என்ற தோட்டக்கலை பண்ணையும், 5 ஏக்கரில் சந்திரவனம் என்ற தோட்டக்கலை பண்ணையும் உள்ளது. இவை அனைத்தும் கர்நாடக அரசின் தோட்டக்கலைத் துறையின் கீழ் வருகிறது. \n\n"}
{"id": "59066", "url": "https://ta.wikipedia.org/wiki?curid=59066", "title": "அணு உறிஞ்சி நிறமாலைக்காட்டி", "text": "அணு உறிஞ்சி நிறமாலைக்காட்டி\n\nஅணு உறிஞ்சுதல் நிறமாலை (AAS)என்பது ஸ்பெக்ட்ரம் பகுப்பாய்வு முறையில் வாயு நிலையில் உள்ள இலவச அணுக்களால் ஆப்டிகல் கதிரியக்கம் (ஒளி) உறிஞ்சுதல் முறையை பயன்படுத்தி வேதியியல் தனிமங்களின் அளவு நிர்ணயிக்க பயன்படும் கருவி ஆகும். அணு உறிஞ்சி நிறமாலைக்காட்டி என்பது ஒரு சோதனை மாதிரியில் ஒரு குறிப்பிட்ட தனிமத்தின் செறிவை அளக்கப் பயன்படும் கருவி ஆகும். ஒரு கலவையில் உள்ள சுமார் எழுபதுக்கும் மேற்பட்ட உலோகங்களின் செறிவு பற்றி இந்த கருவியைக் கொண்டு ஆயலாம். \n"}
{"id": "59069", "url": "https://ta.wikipedia.org/wiki?curid=59069", "title": "மத்தியப் பிரதேச மாநில மனித உரிமை ஆணையம்", "text": "மத்தியப் பிரதேச மாநில மனித உரிமை ஆணையம்\n\nமத்தியப் பிரதேச மாநில மனித உரிமை ஆணையம் இந்தியாவின் மத்தியப் பிரதேச மாநிலத்தின் மனித உரிமை ஆணையமாகும். இந்திய மனித உரிமை பாதுகாப்புச் சட்டம் 1993 இன் படி கட்டமைக்கப்பட்டதாகும். இது அம்மாநில மக்களின் மனித உரிமைகளை நிலைநாட்ட செயலாற்றுகின்றது.\n\n"}
{"id": "59080", "url": "https://ta.wikipedia.org/wiki?curid=59080", "title": "இராஜஸ்தான் மாநில மனித உரிமை ஆணையம்", "text": "இராஜஸ்தான் மாநில மனித உரிமை ஆணையம்\n\nஇராஜஸ்தான் மாநில மனித உரிமை ஆணையம் இந்தியாவின் இராஜஸ்த்தான் மாநில மனித உரிமை ஆணையம். இந்தியாவின் மனித உரிமை பிதுகாப்புச் சட்டம் , 1993 இன் படி மாநிலத்தில் ஜனவரி 19, 2001, அன்று கட்டமைக்கப்பட்டது.\nஇதன் ஒழுங்குமுறைச் சட்டத்தின் படி இராஜஸ்த்தான் மாநில மனித உரிமை ஆணையம் என்று அழைக்கப்படுகின்றது.\n\n"}
{"id": "59087", "url": "https://ta.wikipedia.org/wiki?curid=59087", "title": "தமிழ்நூல் காப்பகம்", "text": "தமிழ்நூல் காப்பகம்\n\nதமிழ்நூல் காப்பகம் என்பது திருமுதுகுன்றம் (விருத்தாசலம்) மணிமுத்தாற்றங்கரையில் அரை ஏக்கர் அளவு நிலத்தில் எட்டாயிரம் சதுர அடியில் உள்ள ஒரு தமிழ் நூலகம் ஆகும். இந்த நூலகத்தை ஆக்கிப் பாதுகாப்பவர் பல்லடம் மாணிக்கம் ஆவார். சற்றொப்ப ஒரு இலட்சம் நூல்கள்,இதழ்கள்,ஆய்வேடுகள் இங்குத் தொகுத்துவைக்கப்பட்டுள்ளன. முனைவர் பட்ட ஆய்வேடுகள் பலவும் உண்டு.\n\nSection::::நூல் வகைகள்.\nகம்பராமாயணத்தில் பத்துக்கும் மேற்பட்ட பதிப்புத் தொகுப்புகள் உள்ளன. திருக்குறள் சார்ந்த மொழிபொயர்ப்புகள், பதிப்புகள், ஆய்வுகள் 1500 மேல் உள்ளன. சங்க இலக்கியத்தின் பல முதல் பதிப்புகள் உள்ளன. இராமாயணம், நான்கு வேதங்கள், உபநிடதங்கள்,பன்னிரு திருமுறைகள்,சாத்திர நூல்கள்,அவை குறித்த ஆய்வுகள் நூல்களாக உள்ளன. காப்பியங்கள், சிற்றிலக்கியங்களும் உள்ளன. மகாபாரதம், காந்திய நூல்கள், மார்க்சிய நூல்கள், அம்பேத்காரிய நூல்கள் உள்ளன.\n\nதமிழில் வெளிவந்த அரிய பெப்ரிசியசு அகராதி(1786) வேறு எங்கும் கிடைத்தற்கு அரியது. அது பாதுகாப்பாகப் பார்வையிடும்படி உள்ளது. இலக்கிய இதழ்கள்,நாளிதழ்களின் இணைப்பு மலர்கள்,கிழமை இதழ்கள்,மாத இதழ்கள் பல பாதுக்காக்கப்படுகின்றன. புதினம், சிறுகதை எனத் தமிழின் அனைத்து வடிவ நூல்களும் உள்ளன. மறைமலையடிகள்,தெ.பொ.மீ, வையாபுரிப்பிள்ளை, மு. வரதராசன், பாவாணர், ந. சி. கந்தையா உள்ளிட்டவர்களின் முழுத்தொகுப்புகளும் உள்ளன.\n\nஆயிரக்கணக்கான கர்நாடக, இந்துத்தானி, மேற்கத்திய இசை ஆகியவற்றின் இசைப்பேழைகள், குறுந்தகடுகள் உள்ளன. மேலும் விருதுபெற்ற உலகத் திரைப்படங்களின் குறுந்தகடுகளும் உள்ளன. இலக்கியச் சந்திப்புகள் நிகழ்த்த வாய்ப்பான அரங்கும் அனைத்து வசதிகளுடன் முதல் தளத்தில் உள்ளது.தமிழுக்கும் தமிழ் நூல்களுக்கும் அறிஞர் பல்லடம் மாணிக்கம் அவர்கள் பெருந்தொகை செலவிட்டு இப்படி அமைத்திருப்பது குறிப்பிடத்தக்கது.\n\n"}
{"id": "59096", "url": "https://ta.wikipedia.org/wiki?curid=59096", "title": "ரோஜா முத்தையா ஆராய்ச்சி நூலகம்", "text": "ரோஜா முத்தையா ஆராய்ச்சி நூலகம்\n\nரோஜா முத்தையா ஆராய்ச்சி நூலகம் (உரோசா முத்தையா ஆராய்ச்சி நூலகம்) என்பது சென்னை, தரமணியில் அமைந்துள்ள ஒரு தமிழ் நூலகம் ஆகும். இந்நூலகம் 1994 இல் நிறுவப்பட்டது, மற்றும் 1996 இல் ஆராய்ச்சியாளர்களுக்கு திறக்கப்பட்டது; இங்கு 120,000 மேற்பட்ட நூல்கள், இதழ்கள், பத்திரிகைகள், துண்டறிக்கைகள், விளம்பரங்கள் உண்டு. இந்த நூலகம் சிக்காகோ பல்கலைக்கழக உதவியுடன் பேணப்பட்டது.\n\nதமிழ்நாட்டில் கோட்டையூரில் இருந்த ரோஜா முத்தையா என்பார் 1950களில் நூல்களை சேர்க்கத் தொடங்கி தம் வாழ்க்கையை இந்நூல் தொகுப்பதற்கும், சேர்த்ததை வரிசைப்படுத்தவுமே முற்றிலுமாய் அர்பணித்து 1992ல் மறைந்தார். அமெரிக்காவில் உள்ள சிகாகோ பல்கலைக்கழகம் பெருமுயற்சி எடுத்து, இன்று உலகில் உள்ள தமிழ் ஆய்வாளர்கள் அனைவருக்கும் பயன் தருமாறு, இந்நூலகத்தை நிறுவப் பெரிதும் துணைபுரிந்தது. மேற்குலகுக்கு தமிழை ஆழமாக அறிமுகம் செய்த ஏ. கே. ராமானுஜத்தின் புத்தகத்தொகுப்பும் இப்பொழுது இந்நூலகத்துடன் சேர்ந்துள்ளது. 1994இல் தொடங்கப்பட்ட இந்நூலகம் தமிழ்நாட்டில், சென்னையில் அடையாறுக்கு அருகே தரமணியில் உள்ளது.\n\nநூலகத்தின் முகவரி: ரோஜா முத்தையா ஆராய்ச்சி நூலகம், 3வது குறுக்குச் சாலை, மையத் தொழில்நுட்பப் பயிலக வளாகம், தரமணி, சென்னை 600113.\n\nSection::::ரோஜா முத்தையா மற்றும் நூலகம்.\nரோஜா முத்தையா ஆராய்ச்சி நூலகம் (ஆர்.எம்.ஆர்.எல்) தென்னிந்திய ஆய்வுகளுக்கான ஒரு வள மற்றும் ஆராய்ச்சி மையமாகும், இது மனிதநேயம், சமூக அறிவியல் முதல் பிரபலமான கலாச்சாரம் வரை பல்வேறு துறைகளை உள்ளடக்கியது. இந்நூலகம் ஒரு தனித்துவமான தொகுப்பைக் கொண்டுள்ளது மற்றும் இந்தியாவில் ஒரு மாதிரி நூலகமாக பரவலாக அங்கீகரிக்கப்பட்டுள்ளது. ரோஜா முத்தையாவின் ஒரு சிறிய தொகுப்பாக, நூலகம் இப்போது 3,00,000 நூல்களைக் கொண்டுள்ளது, மேலும் வரலாற்று காப்பகத்தை தொடர்ந்து பாதுகாத்து விரிவாக்குவதை நோக்கமாகக் கொண்டுள்ளது.\n\nகோட்டையூரைச் சேர்ந்த ரோஜா முத்தையா செட்டியாரின் முன்னோடி முயற்சிகளில் ஒன்றாக இந்நூலகம் திகழ்கிறது . முத்தையா ஓவியக் கலைஞராக தனது வாழ்க்கையைத் தொடங்கினார், விரைவில் பழங்கால புத்தகங்களால் ஈர்க்கப்பட்டார். மற்றும் 1950 இல் பழ்ங்கால தமிழ் இலக்கியங்களை சேகரிக்கத் தொடங்கினார். 1992 இல் அவர் இறக்கும் போது, இந்தத் தொகுப்பில் தமிழில் கிட்டத்தட்ட 1,00,000 நூல்கள் இருந்தன, அதில் புத்தகங்கள், கட்டுரைகள் மற்றும் பல இலக்கியங்கள் இருந்தன. நூலகத்தின் முக்கியத்துவத்தையும் அதன் மதிப்புமிக்க உள்ளடக்கங்களை பாதுகாக்க வேண்டியதன் அவசியத்தையும் புரிந்துகொண்டு சிகாகோ பல்கலைக்கழகம் 1994 இல் முழு தொகுப்பையும் வாங்கியது. இருப்பினும், நூலகம் தென்னிந்திய கலாச்சாரம் மற்றும் பாரம்பரியத்தில் ஆழமாக வேரூன்றியுள்ள நிலையில், ஒரு ஆராய்ச்சி நூலகத்தின் கருவை உருவாக்குவதற்கு இந்த தொகுப்பு தமிழகத்தில் இருக்கும் என்று முடிவு செய்யப்பட்டது. ரோஜா முத்தையா ஆராய்ச்சி நூலக அறங்காவலர் குழு இப்போது சிகாகோ பல்கலைக்கழகத்துடன் இணைந்து தமிழ் முத்திரைகளின் இந்த அரிய தொகுப்பை பராமரிக்கிறது.\n\nSection::::தொகுப்புக்கள்.\nரோஜா முத்தையா ஆராய்ச்சி நூலகத்தில் உள்ள பரந்த தொகுப்பு தமிழ் அச்சு பாரம்பரியம் மற்றும் கலாச்சாரத்தின் நேரடி பிரதிபலிப்பாகும், இது 200 ஆண்டுகளுக்கும் மேலாக பழமையான நூல்களைக் கொண்டுள்ளது, 1804 இல் வெளியிடப்பட்ட 'காந்தரந்ததி' என்ற தலைப்புள்ள ஒரு நூல் இந்நூலகத்துடன் சேர்ந்துள்ளது.. மொழி மற்றும் இலக்கியம், சுதேச மருத்துவம், மதம், நாட்டுப்புறவியல், பிரபலமான கலாச்சாரம், இயற்பியல், காந்திய ஆய்வுகள், பெண்கள் ஆய்வுகள் மற்றும் நவீன வரலாறு ஆகியவற்றை உள்ளடக்கியது. திருமண அழைப்பிதழ்கள் மற்றும் தனியார் கடிதங்கள் போன்றவற்றையும் கொண்டுள்ளது. இந்த தனித்துவமான தேர்ந்தெடுக்கப்பட்ட வரம்புதான் மற்ற நூலகங்கள் மற்றும் காப்பகங்களிலிருந்து தமிழுக்கு ஒரு தொன்மை மொழியின் அந்தஸ்து வழங்கப்படுவதையும், உலகளவில் அறுபது மில்லியனுக்கும் அதிகமான மக்கள் தமிழ் பேசுவதையும் கருத்தில் கொண்டு, நூலக ஆராய்ச்சி மற்றும் புலமைப்பரிசில் உலகில் ஒரு குறிப்பிடத்தக்க நிறுவனமாக தன்னை முன்வைக்கிறது.\n\nSection::::மனித வளம்.\nசென்னை ரோஜா முத்தையா ஆராய்ச்சி நூலக அறக்கட்டளை (ஆர்.எம்.ஆர்.எல்.டி) சிந்து அல்லது ஹரப்பன் நாகரிகத்தின் பல்வேறு அம்சங்கள், குறிப்பாக சிந்து சமவெளி எழுத்துகள் குறித்து விஞ்ஞான விசாரணைகளை மேற்கொள்வதற்காக 2007 ஜனவரியில் சிந்து ஆராய்ச்சி மையத்தை (ஐ.ஆர்.சி) நிறுவியது. சிந்து எழுத்துகளில் நன்கு அறியப்பட்ட ஆராய்ச்சியாளரான டாக்டர் ஐராவதம் மகாதேவன், இந்த மையத்தின் கௌரவ ஆலோசகராக உள்ளார், இது இந்த துறையில் ஆராய்ச்சியை மேற்கொள்ள விரும்பும் அனைத்து நேர்மையான அறிஞர்களுக்கும் திறந்திருக்கும்.\n\n"}
{"id": "59098", "url": "https://ta.wikipedia.org/wiki?curid=59098", "title": "நா. ப. இராமசாமி நூலகம்", "text": "நா. ப. இராமசாமி நூலகம்\n\nநா. ப. இராமசாமி நூலகம் நாமக்கல்லில் உள்ள ஒரு தமிழ் நூலகம் ஆகும். நா. ப. இராமசாமி அவர்களின் முயற்சியால் சுமார் 30 000 மேற்பட்ட நூல்களையும் ஆவணங்களையும் இது கொண்டுள்ளது.\n\nSection::::நூல் வகைகள்.\nஇராமலிங்க அடிகளாரின் முதல் பதிப்பு நூல்கள், மணிமேகலை, பத்துப்பாட்டு முதல்பதிப்பு, திருக்குறள் 1840 பதிப்பு, இராட்லர் அகராதி(1834,36,39,41), சுவிசர்லாந்து பற்றி 1836 இல் வெளிவந்த நூல்கள் உள்ளன. இதில் படங்கள் கையால் வரையப்பட்டுள்ளன. கால்டுவெல் திராவிடமொழிகளின் ஒப்பிலக்கணம் இரண்டாம் பதிப்பு(1875), 1803 இல் வெளியான சேக்சுபியர் நூல்கள் (ஐந்து தொகுப்புகள்). இவை தவிர ஓவியம்,சிற்பம், மருத்துவம், மூலிகை, சமையல்கலை(1912) குறித்த நூல்கள் உள்ளன.\n\nஆப்பிரிக்கா பற்றி 1858 இல் தமிழில் எழுதப்பட்ட நூல் உள்ளது. ஆப்பிரிக்கா நாடு கண்டுபிடிக்கப்பட்டது பற்றிய பல தகவல்கள் இதில் உள்ளன. பாளையங்கோட்டையில் இந்த நூல் அச்சிடப்பட்டுள்ளது. \n\n"}
{"id": "59106", "url": "https://ta.wikipedia.org/wiki?curid=59106", "title": "எப்படிப் பொருட்கள் இயங்குகின்றன", "text": "எப்படிப் பொருட்கள் இயங்குகின்றன\n\nஎப்படிப் பொருட்கள் இயங்குகின்றன (How Stuff Works) என்பது பலதரப்பட்ட பொருட்கள் எப்படி இயங்குகின்றன என விளக்கும் ஓர் ஆங்கில வலைத்தளம் ஆகும். தானுந்து, கணினி, இலத்திரனியல், மகிழ்கலை, நலவியல், வீடு, நிதி, மக்கள், அறிவியல், சுற்றுலா எனப் பல துறைகளைச் சார்த தகவல்களை இது வெளியிடுகிறது. இணையத்தில் அதிகப் பேரால் பார்வையிடப்படும் தளங்களில் இதுவும் ஒன்று. சுமார் 58 மில்லியன் பேர் இதை 2008 ஆம் ஆண்டு பார்வையிட்டனர்.\n"}
{"id": "59109", "url": "https://ta.wikipedia.org/wiki?curid=59109", "title": "எபவுட்.காம்", "text": "எபவுட்.காம்\n\nஏபவுட்.காம் என்பது ஒரு இணைய தகவல், ஆலோசனை வலைத்தளம் ஆகும். வீடு திருத்தல், நிகழ்பட விளையாட்டு, பி.எச்.பி நிரல் மொழி, தொழில் திட்டமிடல் என பல தரப்பட்ட துறைகளில் தகவல்களை இது வெளியிடுகிறது. ஒவ்வொரு தலைப்புக்கும் அத்துறையில் ஈடுபாடு உள்ள ஒருவர் வழிகாட்டியாக உள்ளார். சுமார் 750 வரையான வழிகாட்டிகள் இந்த வலைத்தளத்துக்கு உள்ளடக்கங்களை ஆக்குகிறார்கள். இவர்களின் பங்களிப்புக்கு ஏற்ப இவர்களுக்குச் சம்பளம் வழங்கப்படுகிறது. ஐக்கிய அமெரிக்காவின் முதல் 15 வலைத்தளங்களில் இதுவும் ஒன்று.\n\n"}
{"id": "59114", "url": "https://ta.wikipedia.org/wiki?curid=59114", "title": "சீராக்கத்தக்க தடம்", "text": "சீராக்கத்தக்க தடம்\n\nசீராக்கத்தக்க தடம் (adjaustable knot) அல்லது வழுக்கு தடம் (slip knot) என்பது இரு வகையான தட முடிச்சு வகைகளைக் குறிக்கும். இவற்றுள் மிகப் பொதுவான முடிச்சு வகை, ஒரு கயிற்றை ஒரு பொருளில் கட்டுவதற்குப் பயன்படுகிறது. கயிற்றின் மற்ற முனையில் இழுவையை ஏற்படுத்தும்போது முடிச்சு இறுகும். மற்ற வகையில் இதே முடிச்சை இன்னொரு கயிற்றின் இடையில் போடுவர். இது முடிச்சிடப்பட்ட கயிறு மற்றக் கயிற்றின் நீளத்துக்கு வழுக்கிச் செல்ல உதவுகிறது.\n\nதூக்கு மேடைகளில் குற்றவாளிகளைத் தூக்கில் இடுவதற்கு இவ்வகை முடிச்சுக்களை மத்தியகால ஐரோப்பாவில் பயன்படுத்தினர்.\n\n"}
{"id": "59116", "url": "https://ta.wikipedia.org/wiki?curid=59116", "title": "பஞ்சாப் மாநில மனித உரிமை ஆணையம்", "text": "பஞ்சாப் மாநில மனித உரிமை ஆணையம்\n\nபஞ்சாப் மாநில மனித உரிமை ஆணையம் இந்தியாவின் மாநிலமான பஞ்சாப் மாநில மக்களின் மனிதவுரிமைகளை கண்கானிப்பதற்காக ஏற்படுத்தப்பட்டதாகும். மார்ச் 17, 1997 இல் மாநில அரசு ஆணை வெளியிட்ட சுற்ற்றிக்கையின்படியும், இந்திய மனிதவுரிமை பாதுகாப்புச் சட்டம், 1993 இன் கீழும் பிரிவு, 21 (2)இன் படி அதற்குரிய கட்டமைப்புடன் ஜூலை 16, 1997, இல் தன் செயல்பாட்டைத் துவக்கி தற்பொழுது செயல்பட்டு வருகின்றது.\n\n"}
{"id": "59117", "url": "https://ta.wikipedia.org/wiki?curid=59117", "title": "ஆல்பிரைட் முடிச்சு", "text": "ஆல்பிரைட் முடிச்சு\n\nஆல்பிரைட் முடிச்சு என்பது தூண்டில் மூலம் மீன்பிடித்தலில் பயன்படும் ஒரு முடிச்சு ஆகும். இது இரண்டு வெவ்வேறு அளவு விட்டங்களைக் கொண்ட கயிறுகளைத் தொடுப்பதற்குப் பயன்படும் உறுதியான முடிச்சு ஆகும். எடுத்துக்காட்டாக ஒற்றையிழைக் கயிற்றைப் பின்னல் கயிற்றுடன் தொடுப்பதற்கு இதைப் பயன்படுத்தலாம். இந்த முடிச்சு ஒப்பீட்டளவில் சீரானது. அதனால் இம் முடிச்சிட்ட கயிறுகள் தேவைப்படுமிடத்து தவாளிகள் (groove), வழிகாட்டு அமைப்புக்கள் ஊடாக இலகுவாகச் செல்லக்கூடியதாக உள்ளது. சிலர் இந்த முடிச்சின் மேல் இரப்பரை அடிப்படையாகக் கொண்ட பூச்சு ஒன்றைப் பூசுவர். இது முடிச்சை மேலும் சீரானதாக ஆக்குவதுடன், அதைப் பலமுள்ளதாகவும் ஆக்குகிறது.\n\nஇம் முடிச்சைக் கட்டும்போது கயிற்றை சீரான சுருள்வடிவில் பெரிய கயிற்றின் தடத்தில் சுற்றுவது முக்கியமானது.\n\n"}
{"id": "59125", "url": "https://ta.wikipedia.org/wiki?curid=59125", "title": "ஆல்பைன் பட்டாம்பூச்சி தொடுப்பு", "text": "ஆல்பைன் பட்டாம்பூச்சி தொடுப்பு\n\nஆல்பைன் பட்டாம்பூச்சித் தொடுப்பு என்பது ஒரு தொடுப்பு வகை முடிச்சு ஆகும். ஆல்பைன் பட்டாம்பூச்சி முடிச்சுடன் ஒத்தது.\n\n"}
{"id": "59128", "url": "https://ta.wikipedia.org/wiki?curid=59128", "title": "ஆல்பைன் பட்டாம்பூச்சி முடிச்சு", "text": "ஆல்பைன் பட்டாம்பூச்சி முடிச்சு\n\nபட்டாம்பூச்சித் தடம், பட்டாம்பூச்சி முடிச்சு போன்ற பெயர்களாலும் அழைக்கப்படும் ஆல்பைன் பட்டாம்பூச்சி முடிச்சு கயிற்று இடையில் போடப்படும் ஒரு உருக்குலையாத் தடம் ஆகும். இது நிலைத்த இரு முனைகளைக் கொண்ட கயிறொன்றில் போடத் தக்கது. இதனால், கயிற்றின் இரு முனைகளிலும், தடத்திலும் சுமை ஏற்றலாம். சமச்சீரான இந்த முடிச்சு பல்திசைச் சுமையேற்றத்துக்கு இடந்தரக்கூடியது. இது \"... குறுக்குக் கயிறுகளை இணைத்தல், கயிற்றில் சில இடங்களை நிலைப்படுத்தல், கயிற்றின் நீளத்தைக் குறைத்தல், கயிற்றின் பழுதான பகுதிகளைத் தனிமைப்படுத்தல் போன்றவற்றுக்கு மிகவும் உகந்தது.\"\n\nSection::::பயன்கள்.\nபட்டாம்பூச்சித் தடம் கூடிய அறுவைப் பலம் கொண்டது. இதனால், மலையேறுவோர் பயன்படுத்துகின்ற வலிமையான முடிச்சுக்களில் ஒன்றாக இது உள்ளது. இந்த முடிச்சு மலையேறுபவர்களை இன்னொரு கயிற்றின் நடுவில் இணைப்பதற்குப் பயன்படுகிறது. இது முதன்மைக் கயிறு இறுகிவிடும் நேரத்தில் அசைவதற்கு இடமளிப்பதுடன், முதன்மைக் கயிற்றின் இரு முனைகளிலும் அவர்கள் தாங்கப்படும் வசதியையும் அளிக்கிறது. இத் தடம் வளையம் ஒன்றின்மூலம் ஏறுபவர்களைத் தாங்கும் \"விழுதுத் தண்டு\"டன் (harness) இணைக்கிறது.\n\nஇது கயிற்றின் பழுதான பகுதிகளைத் தனிப்படுத்துவதற்கும் பயன்படுகிறது. பழுதான அல்லது தேய்ந்துபோன பகுதி தடத்தினுள் வரும்படி முடிச்சிடப்படுகிறது. அவ்வேளைகளில் தடத்தைச் சுமையேற்றுவதற்குப் பயன்படுத்த முடியாது. \n\n"}
{"id": "59129", "url": "https://ta.wikipedia.org/wiki?curid=59129", "title": "ஆல்பைன் சுருள்", "text": "ஆல்பைன் சுருள்\n\nஆல்பைன் சுருள் (Alpine coil) என்பது மலையேறுவோர், விழுதுத்தண்டுகள் இணைக்கப்பட்ட நிலையிலேயே, கயிற்றைச் சுற்றி எடுத்துச் செல்வதற்காகப் பயன்படுத்தும் ஒரு முறை ஆகும்.\n\n"}
{"id": "59131", "url": "https://ta.wikipedia.org/wiki?curid=59131", "title": "மீனவர் முடிச்சு", "text": "மீனவர் முடிச்சு\n\nமீனவர் முடிச்சு என்பது ஒரு சிறப்புத்தன்மை கொண்ட ஒரு தொடுப்பு வகை முடிச்சு ஆகும். இது இரண்டு முடிச்சுக்கள் ஒன்றுடன் ஒன்று சேர்த்துக் கட்டப்பட்டது. இம் முடிச்சைக் கட்டுவதற்கு அதிகம் கைப்பழக்கம் தேவையில்லை. இதனால் இது பொதுவாக வளைந்து கொடாத பொருட்களாலான கயிறுகளைக் கட்டுவதற்குப் பயன்படுகின்றது. இறுக்கும்போது முடிச்சு சிறிய அளவினதாகக் குறுகிவிடுவதுடன், முனையின் எஞ்சிய பகுதிகளை முடிச்சுக்கு மிக அருகிலேயே கத்தரித்துவிடவும் முடியும். இந்த இயல்புகள் காரணமாக தூண்டில் நூல்களுக்கு இந்த முடிச்சு பெரிதும் பயனுள்ளதாக அமைகிறது. இந்த முடிச்சை குளிர்ந்த, ஈரமான கைகளினாலேயே இலகுவாகக் கட்ட முடியும்.\n\n"}
{"id": "59133", "url": "https://ta.wikipedia.org/wiki?curid=59133", "title": "தூண்டிலர் தடம்", "text": "தூண்டிலர் தடம்\n\nதூண்டிலர் தடம் என்பது நிலைத்த தடம் ஒன்றை உருவாக்கும் ஒரு முடிச்சு ஆகும். மெல்லிய அல்லது வழுக்கும் தன்மை கொண்ட நூல்களில் பயன்படுத்துவதற்கு உகந்தது. இது பாதுகாப்பான முடிச்சு எனினும், சிக்கு ஆகத்தக்கது. அவிழ்க்கவேண்டிய தேவை இருக்கும்போது இம் முடிச்சு உகந்தது அல்ல.\n\n\n"}
{"id": "59134", "url": "https://ta.wikipedia.org/wiki?curid=59134", "title": "செப்பெலின் தொடுப்பு", "text": "செப்பெலின் தொடுப்பு\n\nசெப்பெலின் தொடுப்பு (Zeppelin bend) சிறந்த பலநோக்குத் தொடுப்பு முடிச்சு ஆகும். இது இரு கயிறுகளைத் தொடுப்பதற்கான பாதுகாப்பானதும், இலகுவாகப் போடத்தக்கதும், சிக்கு ஆகாததுமான முடிச்சு ஆகும். இதன் எளிமையும், பாதுகாப்பும் வேறு சில தொடுப்புக்களுக்கும் உள்ளனவாயினும், பெரும் சுமைகளைத் தாங்கிய பின்னரும் இலகுவாக அவிழ்க்கத்தக்க தன்மை இதனைப் பிற தொடுப்புக்களில் இருந்தும் வேறுபடுத்துகின்றது. இது \"ரோசெண்டால் தொடுப்பு\" எனவும் அழைக்கப்படுவது உண்டு. \"செப்பெலின்\" என்பது ஒருவகை வானூர்தியைக் குறிக்கும் சொல். வானூர்திகளைக் கட்டி வைப்பதில் பயன்பட்டமையால் இதனைச் செப்பெலின் தொடுப்பு என்றனர். இவ்வாறு பயன்படுத்துவதைப் பரவலாக்கிய சார்லசு ரோசெண்டால் என்பவரின் பெயரைத் தழுவி \"ரோசெண்டால் தொடுப்பு\" என்னும் பெயர் ஏற்பட்டது.\n\n\n\n"}
{"id": "59135", "url": "https://ta.wikipedia.org/wiki?curid=59135", "title": "இந்திய நுகர்வோர் பாதுகாப்புச் சட்டம், 1986", "text": "இந்திய நுகர்வோர் பாதுகாப்புச் சட்டம், 1986\n\nஇந்திய நுகர்வோர் பாதுகாப்புச் சட்டம், 1986 (\"தி கன்சியூமர் புரட்டக்சன் ஆக்ட், 1986\") இந்தியாவில் வாழும் மக்களின் நுகர்வுத் தன்மையை பாதுகாக்கும் பொருட்டு இந்திய அரசால் ஏற்படுத்தப்பெற்றச் சட்டமாகும். ஜூலை 1, 1987 முதல் இச்சட்டம் அமலுக்கு வந்த்து.\n\nஇச்சட்டம் 1991 மற்றும் 1993 களில் திருத்தச் சட்டங்களாக வெளிவந்தன. நுகர்வோர் பாதுகாப்பை மேலும் வலுப்படுத்தும் விதமாகவும், அதன் செயற்பாடுகள், முக்கியத்துவங்கள் அதிகரிக்கப்பட்டு டிசம்பர், 2002 இல் புதிய திருத்தச்சட்டமாக அறிமுகப்படுத்தப்பட்டு, மார்ச் 15, 2003 புதிய பரிமானங்களுடன் வெளியிடப்பட்டு அமலுக்கு வந்த்தது.\n\nஇதன்படி வடிவமைக்கப்பட்ட விதிகள் நுகர்வோர் பாதுகாப்பு விதிகள், 1987 என அழைக்கப்படுகின்றன. இந்த விதிகள் மார்ச் 5, 2004 முதல் நாட்டுக்கு அறிமுகம் செய்யப்ப்ட்டது.\n\nSection::::நுகர்வோரின் உரிமைகள்.\nகீழே காணப்படும் நுகர்வோரின் உரிமைகளைப் பாதுகாப்பதற்காக இச்சட்டம் இயற்றப்பட்டது\n\n\nஉதாரணம்;\n\nSection::::நுகர்வோர் தகராறு தீர்க்கும் முகமைகள்.\nநுகர்வோர் பாதுகாப்புச் சட்டம் 1986 பிரிவு 9ன் கீழ் இந்தியாவில் மூன்று நிலையிலான முகமைகள் செயல்படுகின்றன.\n\n\n\nSection::::மாவட்ட நுகர்வோர் குறைதீர் மன்றம்.\nமாவட்டக் குறைதீர் மன்றத்தை இந்திய அரசின் முன் ஒப்புதலுடன் ஒவ்வொரு மாநில அரசும் மாவட்ட அளவில் இம்மன்றத்தை அமைத்திட வேண்டும். இம்மன்றத்தின் தலைவர் பதவிக்கு மாவட்ட நீதிபதி தகுதியுடையவர் தலைவராகவும், இரண்டு உறுப்பினர்களைக் கொண்டும் அமைக்கப்பட வேண்டும். இருவரில் ஒருவர் பெண் உறுப்பினராக இருக்க வேண்டும். பெண் உறுப்பினர் சமூக சேவையில் ஆர்வமுடையவராக இருக்க வேண்டும். மற்றொரு உறுப்பினர் சமூக சேவை, பொருளாதாரம், வணிகம், தொழில், சட்டம், கணக்கியல் போன்ற துறைகளில் போதுமான அறிவும் முன் அனுபவமும் இருக்க வேண்டும். ஆக இந்த மன்றத்தில் தலைவர் உட்பட மூன்று உறுப்பினர்கள் இருப்பர். இம்மன்றத்தில் மாவட்ட எல்லையிலான வழக்குகள் மற்றும் 20 இலட்சம் ரூபாய் வரையிலான நஷ்ட ஈடுக்கான வழக்குகள் நடத்தப் பெறுகின்றன.\n\nSection::::மாநில நுகர்வோர் குறைதீர் ஆணையம்.\nமாநில நுகர்வோர் குறைதீர் ஆணையத்தை இந்திய அரசின் முன் ஒப்புதலுடன் ஒவ்வொரு மாநில அரசும் மாநிலத் தலைநகரில் அமைத்திட வேண்டும். இந்த ஆணையத்தின் தலைவர் பதவிக்கு மாநில அரசால் நியமிக்கப்பட்ட உயர்நீதி மன்றத்தின் நீதிபதி தலைவராகவும், இரண்டு உறுப்பினர்களைக் கொண்டும் அமைக்கப்பட வேண்டும். இருவரில் ஒருவர் பெண் உறுப்பினராக இருக்க வேண்டும். இரு உறுப்பினர்களும் சமூக சேவை, பொருளாதாரம், வணிகம், தொழில், சட்டம், கணக்கியல் போன்ற துறைகளில் போதுமான அறிவும் முன் அனுபவமும் இருக்க வேண்டும். ஆக இந்த மன்றத்தில் தலைவர் உட்பட மூன்று உறுப்பினர்கள் இருப்பர். இந்த ஆணையத்தில் மாநில எல்லையிலான 20 இலட்சத்திற்கு மேல் 100 இலட்சம் ரூபாய் வரையிலான நஷ்ட ஈடுக்கான வழக்குகள் மற்றும் மாவட்டக் குறைதீர் மன்றத்தின் ஆணையின் மேலான முறையீடுகள் நடத்தப் பெறுகின்றன.\n\nதேசிய நுகர்வோர் குறைதீர் ஆணையம்===\n\nதேசிய நுகர்வோர் குறைதீர் ஆணையத்தை இந்திய அரசு, புதுதில்லியில் அமைத்துள்ளது. இந்த ஆணையத்தின் தலைவர் பதவிக்கு உச்சநீதி மன்றத்தின் நீதிபதி தலைவராகவும், நான்கு உறுப்பினர்களைக் கொண்டும் அமைக்கப்பட வேண்டும். உறுப்பினர்கள் நான்கு பேரும் சமூக சேவை, பொருளாதாரம், வணிகம், தொழில், சட்டம், கணக்கியல் போன்ற துறைகளில் போதுமான அறிவும் முன் அனுபவமும் இருக்க வேண்டும். ஆக இந்த மன்றத்தில் தலைவர் உட்பட ஐந்து உறுப்பினர்கள் இருப்பர். இந்த ஆணையத்தில் 100 இலட்சம் ரூபாய்க்கு அதிகமான நஷ்ட ஈடுக்கான வழக்குகள் மற்றும் மாநில நுகர்வோர் குறைதீர் ஆணையத்தின் ஆணையின் மேலான முறையீடுகள் நடத்தப் பெறுகின்றன.\n\n\n"}
{"id": "59140", "url": "https://ta.wikipedia.org/wiki?curid=59140", "title": "செப்பெலின் தடம்", "text": "செப்பெலின் தடம்\n\nசெப்பெலின் தடம் என்பது செப்பெலின் தொடுப்பை அடிப்படையாகக் கொண்ட ஒரு தட முடிச்சு ஆகும். இது பாதுகாப்பானதும், சிக்கு ஆகாததும் ஆகும். எனினும் வேறு சில தட முடிச்சுக்களைப்போல் போடுவதற்கு இலகுவானது அல்ல.\n\n"}
{"id": "59142", "url": "https://ta.wikipedia.org/wiki?curid=59142", "title": "ஆசிலியின் தடை முடிச்சு", "text": "ஆசிலியின் தடை முடிச்சு\n\nஆசிலியின் தடை முடிச்சு (Ashley's stopper knot) என்பது கிளிபர்ட் டபிள்யூ ஆசிலி (Clifford W. Ashley) என்பாரால் 1910 ஆம் ஆண்டளவில் உருவாக்கப்பட்ட ஒரு தடை முடிச்சு ஆகும். மூவிலைத் தோற்ற முகப்புக் கொண்ட இம் முடிச்சு கயிற்று நுனியில் போடப்படுகிறது. வேறு பல முடிச்சுகளிலும் பார்க்கத் துளைகளினூடு கயிறு இழுபடுவதைத் தடுக்கும் தன்மை இதற்கு அதிகம் உண்டு. முத்துக் குளிக்கும் குழுவொன்றின் படகில் காணப்பட்ட தடை முடிச்சொன்றைப் பார்த்து அதைப்போல் முடிச்சுப்போட முயன்றபோது ஆசிலி இதனை உருவாக்கினார். உண்மையில் படகில் கண்ட முடிச்சு நீரினால் வீங்கிய எட்டுவடிவத் தடை முடிச்சே எனப் பின்னர் தெரியவந்தது.\n\n\n\n\n"}
{"id": "59143", "url": "https://ta.wikipedia.org/wiki?curid=59143", "title": "பௌலைன்", "text": "பௌலைன்\n\nபௌலைன் (Bowline) என்பது கயிற்று முனையில் நிலைத்த தடம் ஒன்றை உருவாக்குவதற்கான பழங்காலத்தைச் சேர்ந்த ஆனால் எளிமையான ஒரு முடிச்சு ஆகும். இது இலகுவாகப் போடத்தக்கதும், அவிழ்க்கத்தக்கதுமாக இருப்பதுடன் கயிற்றின் வலிமையை அதிகம் குறைக்காத தன்மையும் கொண்டது. இதன் முக்கியமான குறைபாடு சுமை தாங்காதபோது முடிச்சு தளர்வடையும் போக்கு ஆகும். இதனைத் தடுப்பதற்காக யோசமைட் பௌலைன் முடிச்சு உருவாக்கப்பட்டுள்ளது.\n\nநெசவாளர் முடிச்சும் இந்த முடிச்சும் அமைப்பு அடிப்படையில் ஒத்தவை, ஆனால் பௌலைன் கயிற்றின் முனையில் தடத்துடன் இருக்கும், நெசவாளர் முடிச்சு இரண்டு கயிறுகளைத் தொடுக்கப் பயன்படுகின்றது. நெசவாளர் முடிச்சு, கராம்பு முடிச்சு என்பவற்றுடன் பௌலைன் முடிச்சும் மிகவும் இன்றியமையாத முடிச்சாகக் கருதப்படுகின்றது.\n\nSection::::பயன்பாடு.\nகயிறுகளின் முனையில் தற்காலிகமாகத் தடமொன்றை விரைவாக உருவாக்குவதற்காகவே முக்கியமாகப் பயன்படுகின்றது. இது பொதுவாகச் சிறிய பாய்மரக் கப்பல்களில் பயன்படுகின்றது. பௌலைன் முடிச்சோடு கூடிய கயிறு அதன் 65% வலிமையைத் தக்கவைத்துக் கொள்கிறது.\n\n"}
{"id": "59144", "url": "https://ta.wikipedia.org/wiki?curid=59144", "title": "தமிழ்நாடு வன்செயல்கள் தடுப்புச் சட்டம், 1982 (குண்டர் தடுப்புச் சட்டம்)", "text": "தமிழ்நாடு வன்செயல்கள் தடுப்புச் சட்டம், 1982 (குண்டர் தடுப்புச் சட்டம்)\n\nதமிழ்நாடு வன்செயல்கள் தடுப்புச் சட்டம், 1982 (குண்டர் தடுப்புச் சட்டம்) இந்தியாவின் தமிழ்நாடு மாநிலத்தில் 1982 ஆம் ஆண்டு வன்செயல்கள், மற்றும் கள்ளச்சாராய வணிகங்கள், வனச்சட்டத்தை மீறுபவர்கள், போக்கிலிகள் போன்ற சமுதாய விரோத காரியங்களில் ஈடுபடுபவர்களை தடுக்கும் பொருட்டு கொண்டுவரப்பட்டச் சட்டம். இச்சட்டம் குண்டர்கள் தடுப்புச் சட்டம் என பொதுவாக தமிழகத்தில் அழைக்கப்படுகின்றது.\n2004 இல் திருட்டு வீடியோ, சி.டி குற்றமும் , 2006இல் மணல் கடத்தல் மற்றும் குடிசை நில அபகரிப்பு குற்றங்களும் இதன் கீழ் சேர்க்கப்பட்டன .\n\nSection::::சட்டத்தின் உட் பிரிவுகள்.\nஒருவர் குற்றம் புரிவதற்கு முன்பே அதைத் தடுப்பதற்காக கைது செய்யப்படும் தடுப்புக்காவல் சட்டத்தைச் சேர்ந்தது குண்டர் சட்டம் \n"}
{"id": "59148", "url": "https://ta.wikipedia.org/wiki?curid=59148", "title": "இலங்கை மாகாணசபைத் தேர்தல்கள் 2008-2009", "text": "இலங்கை மாகாணசபைத் தேர்தல்கள் 2008-2009\n\nஇலங்கையின் ஒன்பது மாகாணசபைகளுக்கான உறுப்பினர்களை தெரிவுச் செய்யும் இலங்கை மாகாணசபைத் தேர்தல்கள் 2008-2009 பல படிநிலைகளில் நடைபெற்றது. பொதுவாக நாடு முழுவதுமான தேர்தல்கள் ஒரே நாளில் நடைபெற்றாலும் இம்முறை வழமைக்கு மாறாக நாட்டின் வெவ்வேறு பகுதிகளில் தேர்தல்கள் வெவ்வேறு நாட்களில் நடைபெற்றது. இது வரை 6 மாகாணசபைக்களுக்கான தேர்தல்கள் முடுவுற்றுள்ளதோடு ஏனைய இரண்டு மாகாணசபைத்தேர்தல்கள் விரைவில் நடைபெற உள்ளன. ஒவ்வொரு மாகாணசபையும் 5 ஆட்சிக் காலத்துக்கு தெரிவுச் செய்யப்படுவதோடு அதன் அவைத்தலைவர் தேர்வுச் செய்ய்யப்பட்ட அவை அனக்கத்தவரிடமிருந்து தெரிவுச் செய்யப்படுவார்.\n\nமுதலாவதாக கிழக்கு மாகாணசபைத் தேர்தல் 2008 மே 10 ஆம் நாள் நடைபெற்றது. அதைத் தொடர்ந்து 2008 ஆகஸ்டு 23 ஆம் நாள் வடமத்திய, சபரகமுவா மாகாணசபைகளுக்கான தேர்தல்கள் நடைபெற்றன. 2009 பெப்ரவரி 14 ஆம் நாள் மத்திய மாகாணசபைக்கும் வடமேற்கு மாகாணசபைக்குமான தேர்தல்களும் ஏப்ரல் 24 ஆம் நாள் மேல்மாகாணசபைக்கான தேர்தல்களும் நடைபெற்றன. 2009 ஆகத்து மாதத்தில் ஊவா மாகாணசபைக்கான தேர்தல்களும், 2009 அக்டோபரில் தென் மாகாணசபைக்கான தேர்தலும் நடைபெற்றன.\n\nஇத்தேர்தல்கள் இலங்கை சனாதிபதி மகிந்த ராஜபக்சவினால் முன்னெடுக்கப்பட்ட உள்நாட்டுப் போரிற்கான மக்கள் கருத்தறியும் களமாகவே பெரும்பாலும் பார்க்கப்பட்டது. இது வரை நடைபெற்ற எல்லாத் தேர்தல்களிலும் ஐக்கிய மக்கள் சுதந்திர முன்னணி வெற்றியைப் பெற்றுள்ளது.\n\nSection::::மேற்கு மாகாணசபைத் தேர்தல்.\nஇலங்கையில் மேற்கு மாகாணங்களுக்கான 102 மாகாணசபை உறுப்பினர்களை தேர்தெடுப்பதற்கான தேர்தல் 25 ஏப்ரல், 2009 சனிக்கிழமை இடம்பெற்றது.1989ம் ஆண்டில் 13ம் திருத்தசட்டத்தின் மூலம் அமுல்படுத்தப்பட்ட மாகாணசபை நடைமுறையின் பின்னர் மேற்கு மாகாணத்தில் இடம்பெறும் 5 வது தேர்தலாகும். கொழும்பு,கம்பஹா, களுத்துறை ஆகிய மாவட்டங்களை உள்ளடக்கிய பகுதியே மேற்கு மாகாணம் அல்லது மேல் மாகாணம் ஆகும்.\n\n\n\nSection::::பங்கு பற்றிய பிரதான கட்சிகள்.\nஐக்கிய தேசியக் கட்சியுடன் இணைந்து மேல்மாகாண மக்கள் முன்னணி, ஸ்ரீலங்கா முஸ்லிம் காங்கிரஸ்(கொழும்பு மாவட்டம் தவிர)போட்டியிடுகின்றது.*ஐக்கிய மக்கள் சுதந்திர முன்னணியுடன் இணைந்து இலங்கை தொழிலாளர் காங்கிரஸ், மலையக மக்கள் முன்னணி ஆகியனவும் போட்டியிடுகின்றன.\n\n102 உறுப்பினர்களை தேர்ந்தெடுப்பதற்ற்கான இத் தேர்தலில் 38 அரசியல் கட்சிகளிலிருந்தும்,23 சுயேச்சை குழுக்களிலிருந்து 2378 பேர் போட்டியிடுகின்றனர்\n\nSection::::தேர்தல் முடிவுகள்.\nமாவட்டரீதியாக கட்சிகள் பெற்ற ஆசனங்கள்\n\nSection::::ஊவா மாகாணசபைத் தேர்தல்.\nதவணைக்காலம் முடியுமுன்னதாகவே 2009 மே 29 ஆம் நாள் ஊவா மாகாணசபை ஆளுனர் நந்தா மத்தியூவால் கலைக்கப்பட்டது. ஆகஸ்டு மாதமே சபையின் தவணைக்காலம் முடிவடைய இருந்தது. இதைத் தொடர்ந்து தேர்தல் ஆணையாளர் பதுளை மாவட்டத்தில் 21வரையும், மொனறாகலை மாவட்டத்தில் 11வரையும் தெரிவுச்செய்யும் வகையில், 2009 சூன் 17 தொடக்கம் 23 வரை வேட்புமனுக்கள் தாக்கல் செய்யலாம் என அறிவித்தார். வேட்பு மனுகையளிப்பு முடிவுற்ற நிலையில் 2009 ஆகத்து 8 ஆம் நாள் தேர்தல் இடம்பெற்றது.\n\n5வது ஊவா மாகாண சபைக்கான தேர்தல் முடிவுகள்:\n\nSection::::வெளி இணைப்புகள்.\n= செய்தி ஆதாரங்கள் =\n"}
{"id": "59149", "url": "https://ta.wikipedia.org/wiki?curid=59149", "title": "வெப்மெட்", "text": "வெப்மெட்\n\nவெப்மெட் நலவியல் கூட்டுத்தாபனம் என்பது ஒரு நலவியல் தகவல் சேவை வழங்குனர். இதன் வலைத்தளத்துக்காக இது பெரிதும் அறியப்படுகிறது. இதன் வலைத்தளத்தில் நலவியல், நலம் பேணல், அறிகுறிகள், மருந்துகள் என பல நலம் தொடர்பான தகவல்கள் உள்ளன. இந்த தளத்தில் வெளியிடப்படும் தகவல்கள் ஒரு மருத்துவ குழுவால் சரிபார்க்கப்படுகின்றன. 2007 Q1 இல் 17.1 மில்லியன் மக்கள் இதைப் பார்வையிட்டனர். \n"}
{"id": "59151", "url": "https://ta.wikipedia.org/wiki?curid=59151", "title": "டிசுக்கவரி கொமுயுனிக்கேசன்சு", "text": "டிசுக்கவரி கொமுயுனிக்கேசன்சு\n\nடிசுக்கவரி கொமுயுனிக்கேசன்ஸ் (\"Discovery Communications\") என்பது ஒரு அமெரிக்க ஊடக நிறுவனம். இது இதன் தொலைக்காட்சி சேவைகளுக்கான பெரிதும் அறியப்படுகிறது. 1985 ஆம் ஆண்டு ஒரு அலைவரிசையுடன் தொடங்கிய இந்த நிறுவனம், 2009 இல் 100க்கும் மேற்பட்ட அலைவரிசைகளுடன், 170 நாடுகளில், 33 மொழிகளில் ஒளிபரப்புகிறது. இதற்கு 1.5 பில்லியன் மக்கள் நுகர்வோராக இருக்கின்றனர். \n\nஇதன் தொலைக்காட்சி சேவைகளில் பல அறிவியல், தொழில்நுட்ப விடயங்களை பெரிதும் வழங்குகின்றனர். கல்வி சார்த பல நிகழ்ச்சிகளையும் வழங்குகிறது. கீழே அவற்றுள் சில. \n"}
{"id": "59155", "url": "https://ta.wikipedia.org/wiki?curid=59155", "title": "கான்பிலிக்கர் வைரசு", "text": "கான்பிலிக்கர் வைரசு\n\nவைரஸ் என்றாலும் கதி கலங்கும் நமக்கு மேலும் நடுங்க வைக்கும் அளவிற்கு கடந்த சில நாட்களாக ஒவ்வொரு செய்தித்தாள்களிலும், மீடியாக்களிலும் சாதாரண மனிதர்களை காட்டிலும் புகழ்பெற்றுள்ளது கான்பி(லி)க்கர்.சி.\nமனிதர்களை பருவ நிலை மாற்றத்தின் போது நோய்கள் தாக்குவது போல குறிப்பிட்ட கால இடைவெளிகளில் கணினிகளை தாக்கும் வைரஸ்களும் உருவாக்கப்பட்டுள்ளன.\nஅதில் ஒன்றுதான் இந்த கான்பி(லி)க்கர்\nநாமெல்லாம் முட்டாள்கள் தினமன்று அனைவரையும் முட்டாள்களாக்க யோசித்துக்கொண்டிருக்கையில் நமது கணினிகளில் உள்ள விண்டோஸ் அடிப்படையிலான இயங்குதளங்களை குறிவைத்து தாக்கும்விதமாக உருவாக்கப்பட்டுள்ள இந்த வைரஸ். இதை வார்ம் என்று அழைக்கலாம்.\n\nஇதற்கு முன் வெளிவந்த கான்பி(லி)க்கர் வைரஸ் 1999-2001 காலகட்டங்களில் ஒரு கோடி கணினிகளை தாக்கி செயலிக்க வைத்துள்ளதாக தகவல்கள் தெரிவிக்கின்றன.\n\nஇது எவ்வாறு இயங்குகிறது?\n\nநமது கணினிகளில் இருந்து மற்ற கணினிகளுக்கு தகவல்களை பரிமாற்ற உதவும் ப்ரோட்டோகால்களின் (SMTP, IRC Port) வழியே நமது தகவல்களை களவாடவும், இடைவிடாத தாக்குதல்களை மேற்கொண்டு கணினிகளை செயலிழக்க வைக்கும் DDOS என்ற முறையின் கீழ் இது செயல்படும் என்று கூறப்படுகிறது.\n\nஅதோடு இந்த கணினிகளில் இந்த வைரஸ்கள் உள்நுழைந்தால் இயங்குதளங்களில் உள்ள windowsupdate , windows security center, workstation) போன்ற சர்வீஸ்களை முடக்கிவிடுகின்றன. இதனால் நமது கணினியில் பாதுகாப்பும், இயங்கு தளங்களின் மேம்பட்ட பாதுகாப்பு நீட்சிகளை இயக்க முடியாமல் போய்விடுகின்றன. இதனை பயன்படுத்தி நமது கணினிகளை மேற்கொண்டு செயலிழக்க வைக்கவும் முடியும்.\n\nஇந்த வைரஸ்கள் நெட்வொர்க்கில் இணைக்கப்பட்டுள்ள கணினிகளில் பாதுகாப்பு குறைவாக உள்ள கணினிகளை வெகுஎளிதில் தாக்கும்.\nஇதோ இது குறித்து ஒரு நிறுவனம் வெளியிட்டுள்ள அறிக்கை\nhttp://mtc.sri.com/Conficker/addendumC/\nசரி எப்படி தடுக்கலாம்?\n\nஇந்த வைரஸ்கள் இயங்குவது மைக்ரோசாப்ட் இயங்குதளங்களை குறிவைத்துத்தான். எனவே இது குறித்து மைக்ரோசாப்ட் நிறுவனத்தின் தளத்தில் பார்த்தபோது அங்கே அவர்கள் அளித்துள்ள செய்தி இன்னுமொரு பெரிய ஆச்சர்யத்தை ஏற்படுத்தியுள்ளது. ஆம், அப்படியென்ன அறிக்கை வெளியிட்டுள்ளார்கள் என்றால் இந்த கான்பி(லி)க்கர் வைரஸ்களை உருவாக்கியவர்களை கண்டுபிடித்து தருபவர்களுக்கு இரண்டரை லட்சம் டாலர்களை வழங்க உள்ளது. இந்திய மதிப்பில் சுமார் ரூ.ஓன்றே கால் கோடி.\n\nஇந்த பணத்தை பல்வேறு நிறுவனங்கள் இணைந்து வழங்க உள்ளது குறிப்பிடத்தக்கது. (சொக்கா எனக்கில்ல, எனக்கு இல்லவே இல்ல)\n\nமேலும் விபரங்களுக்கு\n\nhttp://www.microsoft.com/Presspass/press/2009/feb09/02-12ConfickerPR.mspx\n\nவழிமுறை 1\n\nஇதோ மைக்ரோசாப்ட் வெளியிட்டுள்ள அப்டேட் பைல்\nhttp://www.microsoft.com/technet/security/Bulletin/MS08-067.mspx\nஇதோ உங்கள் கணினிகளில் கான்பி(லி)க்கர் வைரசை நீக்கும் மென்பொருள்.\nhttp://www.enigmasoftware.com/a1/download/cfremover.exe\n\nவழிமுறை 2\n\nஉங்களது கணினிகளில் வெளியாட்கள் உள் நுழையாமல் தடுக்க மற்றும் உங்களது அனுமதியின்றி உங்கள் தகவல்கள் வெளியே செல்லாம் இருக்க தீச்சுவர் எனப்படும் பயர்வால்களை பயன்படுத்துங்கள். இதோ சிறந்த மற்றும் இலவசமான சோன் அலாரம் வழங்கும் இலவச பயர்வால் http://www.zonealarm.com/ இந்த தளத்திற்கு சென்று தரவிறக்கிக்கொள்ளுங்கள்.\n\nமேலும்\nஉங்களது கணினியில் உள்ள automatic update என்ற மென்பொருளை இயக்கி விண்டோஸ் வழங்கும் அனைத்து அப்டேட்களையும் பெற்றுக்கொள்ளுங்கள்.\nவழிமுறை : 3\n\nமேலும் உங்களது கணினி என்னென்ன பணிகள் செய்துகொண்டிருக்கின்றன என்பதை அறிய http://www.whatsrunning.net/whatsrunning/main.aspx இந்த மென்பொருளை பயன்படுத்துங்கள்.\nஇந்த மென்பொருளில் தற்போது உங்கள் கணினிகளில் என்னென்ன பைல்கள் இயங்கிக்கொண்டிருக்கின்றன. எந்த கணினியுடன் எந்த போர்ட் வழியாக இணைப்பில் உள்ளது அதனோடு தொடர்புடைய அனைத்து dll பைல்களையும் காணலாம்.\nஉங்களுக்கு சந்தேகமாக உள்ள பைல்களை அங்கேயே நீக்கும் வசதியும் உள்ளது.\nமுதல்கட்டமாக இந்த மென்பொருளை இயக்கி process என்ற பகுதியில் கணினி செய்துகொண்டிருக்கும் பணிகள் குறித்த விபரங்களை அப்படியே கீபோர்டில் உள்ள Print Screen என்ற பட்டனை பயன்படுத்தி ஓர் படமாக சேமித்திடுங்கள். எப்போதேல்லாம் உங்கள் கணினி வைரசால் பாதிக்கப்பட்டுள்ளதாக கருதுகிறீர்களோ அப்போது இந்த படத்தை பார்த்து இப்போது என்னென்ன பணிகள் புதிதாக இயங்கிக்கொண்டிருக்கின்றன என்ற தகவல்களை காணுங்கள். சந்தேகமாக இருந்தால் stop process என்ற கட்டளையின் மூலம் அந்த சந்தேகமான மென்பொருளை அங்கேயே நிறுத்தலாம்.\n\nகவனமுடன் பாதுகாத்திடுங்கள் உங்களது கணினிகளை .\n"}
{"id": "59158", "url": "https://ta.wikipedia.org/wiki?curid=59158", "title": "விசைத்தமிழ்", "text": "விசைத்தமிழ்\n\nவிசைத்தமிழ் ஒரு தமிழ் உள்ளீடு மென்பொருள். சர்மா ப்ராடக்ஸ் மற்றும் சொல்யூசன்ஸ் நிறுவனத்தினர் இதனை உருவாக்கியுள்ளனர்.\n\nஇதனைப் பயன்படுத்தி டைப்-ரேட்டர், எழுத்துப்பெயர்ப்பு முறை போன்று 12 வகையான முறையில் பேஜ்மேக்கர், வேர்டு, அடோப் இன்டிசைன், உட்பட எல்லா மென்பொருள்களிலும் தட்டச்சு செய்யலாம். விண்டோஸ் XP, விண்டோஸ் விஸ்டா ஆகிய இயங்குதளங்களில் இது செயல்படும். தமிழ் மொழியில் உள்ள ஏறத்தாழ 100 க்கும் மேற்பட்ட எழுத்துருக் குடும்பங்களும், 10-ற்கும் மேற்பட்ட விசைபலகை வகைகளும் கொண்டு இயங்கூடியது\n\nஇந்த மென்பொருட்களோடு உடனுள்ள துணை மென்பொருட்கள்\n\n\n"}
{"id": "59159", "url": "https://ta.wikipedia.org/wiki?curid=59159", "title": "மைக்ரோசாப்ட் பரப்புக் கணினி", "text": "மைக்ரோசாப்ட் பரப்புக் கணினி\n\nடெஸ்க்டாப், மற்றும் லேப்டாப் கணினி வகைகளில் இருந்து முற்றிலும் மாறுபட்ட, மிகவும் சிறப்பானதொரு கணினியாக, இரு புறமும் தகவல்களைப் பரிமாறிக் கொள்ளும் வகையிலான கணினியாக இன்று உலகளவில் இனம் கண்டறியப்பட்டுள்ள புதிய கண்டுபிடிப்புதான் மைக்ரோசாப்ட் சர்ஃபேஸ் கணினி.\n\nமைக்ரோசாப்ட் நிறுவனத்தில் இருந்து வணிக ரீதியிலான கணினி வகைகளுள் மிகவும் சிறப்பானதொரு கணினியாக, பல வகையிலும் மேம்படுத்தப்பட்ட கணினியாக விற்பனைக்காக வர உள்ளது. இக்கணினியின் மூலம் எண்ணற்ற பயன்களைப் பெற முடியும். எண்ணற்ற சலுகைகளை, வசதிகளை அனுபவிக்க முடியும்.\nஏராளமான வசதிகள் இக்கணினியில் உள்ளன. நம்முடைய சாதாரணத் தொடுதல், அங்க அசைவுகள் போன்றவற்றாலேயே இக்கணினியை மிக எளிதாக இயக்க முடியும். இக்கணினியுடன் இணைக்கப்பட்டுள்ள 30 இன்ச் நீள, அகலம் கொண்ட அகண்ட திரையில், நாம் கணினி திரையில் பார்க்கிறோம் என்ற உணர்வே தெரியாத அளவுக்கு மிகத் துல்லியமாகப் படங்கள் தெரியும் அளவுக்கு வடிவமைக்கப்பட்டுள்ளது. நம் கண் முன்னே ஒரு நபர் அமர்ந்து நம்மிடம் பேசிக் கொண்டிருக்கிறார் என்ற உணர்வுதான் கண்டிப்பாக, இக்கணினியின் முன் அமர்ந்துள்ளவர்களுக்குத் தோன்றும்.\n\nஅந்த அளவுக்குப் படக்காட்சிகள் தெள்ளத் தெளிவாக உள்ளன. இதன்மூலம், கணினி முன் அமர்ந்திருக்கும்போது ஏற்படும் சலிப்பு, எரிச்சல் போன்றவை இக்கணினியின் முன் அமர்ந்திருக்கும்போது ஏற்படாது. பார்க்க...பார்க்க ஒரு விதப் பரவச உணர்வு ஏற்படுவது நிச்சயம் என்பதால், இக்கணினியைப் பயன்படுத்தலாம்...பயன்படுத்தலாம்...தொடர்ந்து பயன்படுத்திக் கொண்டேயிருக்கலாம். அந்த அளவுக்கு இந்தக் கணினியால் எதிரில் அமர்ந்திருப்பவர்களுக்கு எந்த ஒரு சலிப்பும் தட்டாது.\nSection::::சர்ஃபேஸ் கணினி- ஓர் பார்வை.\nதற்போது புழக்கத்தில் உள்ள இதர சாதாரணக் கணினிகளில் இருந்து சர்ஃபேஸ் கணினி முற்றிலும் மாறுபட்டது என்கிறது மைக்ரோசாப்ட் நிறுவனம். மேலும், மற்ற சாதாரண கணினிகளைப் பயன்படுத்தும்போது பெறும் தகவல்களுக்கும், இந்தக் கணினியைப் பயன்படுத்தும்போது பெறும் தகவல்களுக்கும் ஏராளமான வித்தியாசங்கள் உள்ளன என்றும் மைக்ரோசாப்ட் கூறுகிறது. சர்ஃபேஸ் கணினியில் உள்ள நான்கு மிக முக்கிய அம்சங்கள் குறித்து மைக்ரோசாப்ட் பட்டியலிட்டுள்ளது. அவை:\nSection::::1. நேரடித் தகவல் பரிமாற்றம்:.\nபொதுவாகவே, ஒரு கணினியை இயக்குவதற்கு மௌஸ் அல்லது கீ போர்டு கண்டிப்பாகத் தேவை.\nஅப்போதுதான், கணினியில் உள்ள தகவல்களை நம்மால் பார்க்கவோ அல்லது கேட்கவோ முடியும். ஆனால்\nசர்ஃபேஸ் கணினியை இயக்க மௌஸ் அல்லது கீ போர்டு எதுவுமே தேவையில்லை. நம்முடைய அங்க\nஅசைவு அல்லது தொடுதல் மூலம் எந்த ஒரு தகவலையும் கேட்கவோ, பார்க்கவோ, அனுப்பவோ முடியும்.\n\nSection::::2. பலமுனைத் தொடுதல்:.\nபொதுவாகவே, டச் ஸ்கிரீன் முறைகளை எடுத்துக் கொண்டால், ஒரு நேரத்தில் ஒருவரால் மட்டுமே அதுவும்\nஒரு முறை மட்டுமே அந்த ஸ்கிரீன்ஐ தொட்டு இயக்க முடியும். ஆனால், சர்ஃபேஸ் கணினியில் அப்படி இல்லை. யார் வேண்டுமானாலும், எப்பொழுது வேண்டுமானாலும், எவ்வளவு பேர் வேண்டுமானாலும், அதிலுள்ள டச் ஸ்கிரீன்ஐ தொட்டு இயக்கலாம். இப்படி ஒரே நேரத்தில் பலரும், பலவித வேலைகளைக் கொடுக்கும் போது, யாருடைய கட்டளைக்குக் கீழ்ப்படிந்து நடப்பது? என கணினி குழம்பிப் போகாது. கண்டிப்பாக, அனைவரின் கட்டளையையும் பதிவு செய்து அதற்கு ஏற்றவாறு செயல்படும் திறன் கொண்டது.\n\nSection::::3. பலமுனை பயன்பாடு:.\nபொதுவாகவே, ஒரு கணினியை ஒருவரால்தான் இயக்க முடியும். அதிகபட்சம், இரண்டுபேர் அதனை\nஇயக்கலாம். ஆனால், அதற்கும் மேற்பட்ட நபர்களால் கண்டிப்பாக இயக்கவே முடியாது. ஆனால், சர்ஃபேஸ்\nகணினியைப் பொறுத்தவரை, எவ்வளவு பேர் வேண்டுமானாலும், ஒரே நேரத்தில் பயன்படுத்தலாம். தனியாகவும்\nபயன்படுத்திக் கொள்ளலாம்.\n\nSection::::4. படத்துக்கு அங்கீகாரம்:.\nபொதுவாகவே, கணினி திரையில் தெரியும் பிம்பங்களுக்குப் பெயர் சூட்டுவது வழக்கம். ஆனால், இதில், பெயர் சூட்டுவதற்குப் பதிலாகப் படங்களைக் கூட வைத்துக் கொள்ளலாம். அவ்வாறு செய்வதற்கு சர்ஃபேஸ் கணினி பரிபூரண ஒத்துழைப்பு அளிக்கும். இதன்மூலம், டிஜிட்டல் வகை தகவல்களையும் படங்களை வைத்து எளிதில் அனுப்பிக் கொள்ளலாம்.\n\nSection::::சர்ஃபேஸ் கணினி & வேலை செய்யும் விதம்.\nசர்ஃபேஸ் கணினியில் பிரத்யேகக் கேமிரா பொருத்தப்பட்டுள்ளது. இதன்மூலம், கணினியின் முன் அமர்ந்துள்ள நபரின் அங்க அசைவுகளைக் கணினி புரிந்து கொள்ளும். அதுபோல், அவர் என்ன தொடுகிறார்? எதற்காக தொடுகிறார்? போன்ற விஷயங்களையும் மிக விரைவாக, எளிதாகப் புரிந்து கொள்ளும்.\n\nஇந்தக் கணினியில் இன்ஃப்ரா ரெட் எனப்படும் அகச்சிவப்புக் கதிரும் இருப்பதால், நாம் மேஜைக்கு அடியில் கை வைத்திருந்தாலும், அந்தக் கை அசைவின் தன்மையை சர்ஃபேஸ் கணினி எளிதில் இனம் கண்டு கொள்ளும். எனவே, அந்த கை நகர்வுக்கு ஏற்ப, திரையிலும் நகர்தல் இருக்கும். நம்மைத் தொடுவது கையா? அல்லது வேறு ஏதேனும் பொருளா? என்பதையும் சர்ஃபேஸ் கணினி எளிதாக இனம் கண்டு கொள்ளும். இதற்காக விஷேச லென்ஸ் பொருத்தப்பட்டுள்ளது. உதாரணமாக, கை விரலுக்குப் பதிலாக, பெயின்ட் பிரஷ்ஷைக் கொண்டு கணினியை இயக்குகிறோம் என வைத்துக் கொள்ளுங்கள்...\n\nகணினியைத் தொடுவது கை விரலா? அல்லது பெயின்ட் பிரஷ்ஷா என்பதை சர்ஃபேஸ் கணினி நொடியில் புரிந்து கொண்டு, அதற்குத் தக்கபடி திரையில் தன் பதிலைத் தெரிவிக்கும். இதன் அகண்ட திரைதான், இதன் சிறப்பம்சமே. இந்தத் திரையைப் பொருத்துவதற்கு மேஜைதான் தேவை என்றில்லை. சுவற்றில் கூட அப்படியே மாட்டி வைக்கலாம். கண்ணாடி பொருத்தும் இடத்தில்கூட பொருத்திக் கொள்ளலாம். அவ்வளவு ஏன்...உங்கள் வீட்டு பிரிட்ஜ்ஜின் கதவில் கூட பொருத்திக் கொள்ளலாம். எடை அதிகமிருக்காது. வீட்டின் எந்த மூலையிலும் இதை எளிதாகப் பொருத்தி, இயக்கலாம். கையாளலாம்.\n\nSection::::எப்போது வணிக ரீதியாக விற்பனைக்கு வரும்?\nஅமெரிக்காவிலுள்ள ஏ.டி.அண்டு டி., ஹராஹ் என்டர்டெயின்மென்ட், ஸ்டார்வூட் ஹோட்டல்ஸ் அண்டு ரிசார்ட்ஸ், டி&மொபைல்(யூ.எஸ்.ஏ.,) ஆகிய நிறுவனங்களைத்தான் தன்னுடைய அதிகாரப்பூர்வ வியாபாரப் பங்குதாரர்களாக மைக்ரோசாப்ட் நிறுவனம் அறிவித்துள்ளது. இதையடுத்து, இந்நிறுவனங்களின் பயன்பாட்டுக்கு சர்ஃபேஸ் கணினிகளைத் தயாரித்து அனுப்பும் பணியில் மைக்ரோசாப்ட் நிறுவனம் தற்போது முழு மூச்சில் ஈடுபட்டுள்ளது. இதற்கு அடுத்தபடியாக, அமெரிக்காவில் உள்ள சில்லரை விற்பனை நிலையங்களுக்கு சர்ஃபேஸ் கணினிகளைத் தயாரித்து அனுப்பும் முயற்சியில் மைக்ரோசாப்ட் இறங்கும்.\n\nஇப்போதே அமெரிக்காவில், சர்ஃபேஸ் கணினிக்கு ஏக வரவேற்பு கிடைத்துள்ளதாம். சில்லரை வணிகத்தில் விற்கத் தொடங்கினால், மற்ற நிறுவனக் கணினிகள் அனைத்தும் அப்படியே விற்காமல் நின்று போய்விடும். அந்த அளவுக்கு கணினி விற்பனை வரலாற்றில் சர்ஃபேஸ் கணினி ஒரு மிகப்பெரிய சகாப்தத்தையே ஏற்படுத்தப் போகிறது. இதன் வரவை அனைவரும் எதிர்நோக்கிக் காத்துள்ளனர். இன்னும் மூன்றிலிருந்து ஐந்து ஆண்டுகளுக்குள் சர்ஃபேஸ் கணினிகள் முழு வீச்சில் சில்லரை வணிகம் மூலம் கிடைக்கும் வகையில் அனைத்து ஏற்பாடுகளும் செய்யப்பட்டு வருகின்றன.\n\nசர்ஃபேஸ் கணினி பற்றிய சில வீடியோ தொகுப்புகளும் இணையத்தளத்தில் இடம் பெற்றுள்ளன. இந்த வீடியோ தொகுப்பில், இந்தக் கணினியைப் பற்றிய முழு தகவல்களும் இடம் பெற்றுள்ளன. சர்ஃபேஸ் கணினியைப் பற்றி பார்த்திராத, கேட்டிராத, அறிந்திராத பல தகவல்கள் இந்த இணையத்தளத்தில் இடம் பெற்றுள்ளன.\n\nSection::::இணையதளத்தில் சர்ஃபேஸ் கணினி.\nகீழே தரப்பட்டுள்ள இணையதள முகவரிகளில் சர்ஃபேஸ் கணினியைப் பற்றிய விவரங்களை நீங்கள் பார்த்து, தெரிந்து, அறிந்து கொள்ளலாம்.\n\nPress Release: http://www.microsoft.com/presspass/presskits/surfacecomputing/default.mspx\n\nProduct Team Blog: http://blogs.msdn.com/surface/\n\nProduct Homepage: http://www.microsoft.com/surface/index.html\n\nProduct Demo Videos: http://www.microsoft.com/surface/videos.html\n\nகட்டுரையாளர் பற்றி\nvinothகட்டுரையாளர் திரு:வினோத்குமார். மைக்ரோசாப்ட் நிறுவனத்தின் பிரத்தியேகத் தயாரிப்புகளைப் பற்றி கட்டுரைகள் எழுதும் தொழில்நுட்ப எழுத்தாளர். இத்துறையில் 8 ஆண்டுகளுக்கும் மேலாக அனுபவம் உண்டு. எழுத்தாளர் மட்டுமல்லாது, பேச்சாளரும் கூட. ஏராளமான பொதுக்கூட்டங்களில், கருத்தரங்குகளில் பேசியுள்ளார்.\nஅவரின் இணைய தளம் www.ExtremeExperts.com என்ற இணையத்தளத்துக்கு வாருங்கள்.\nhttp://www.tamilvanigam.in"}
{"id": "59161", "url": "https://ta.wikipedia.org/wiki?curid=59161", "title": "ஐ-போன்", "text": "ஐ-போன்\n\nஐ-போன் என்பது ஆப்பிள் நிறுவனத்தின் நுண்ணறி பேசி வரிசைகள் ஆகும். இது ஆப்பிள் நிறுவனத்தின் ஐஓஎஸ் நகர்பேசி இயங்குதளத்தால் செயல்படுகிறது. இந்த நகர்பேசி தொடுதிரைத் தொழில்நுட்பம் கொண்டது.முதல் தலைமுறை ஐபோன் ஜூன் 29, 2007 அன்று வெளியிடப்பட்டது; மிக சமீபத்திய ஐபோன்கள், எட்டாவது தலைமுறை ஐபோன் 6 மற்றும் ஐபோன் 6 ப்ளசு, அறிமுகப்படுத்தப்பட்டுள்ளது.\nஐபோன் எனும் விவேகக் கைபேசியை உருவாக்கியது ஸ்டீவ் ஜாப்ஸ் தலைமையில் இயங்கும் ஆப்பிள் கம்யுட்டர் நிறுவனம். ஐபோன் பிறப்புக்கு ஸ்டீவ் ஜாப்ஸ் உடன் ஸ்டீவ் ஓஜினியக், ரோனால்ட் வேன் எனும் கணினி வல்லுநர்களும் பெரும் பங்காற்றி உள்ளனர்.\n\nSection::::செயற்கூறுகள்.\nSection::::3 G.\n3G என்பது 3வது தலைமுறை மொபைல் வசதிகளைக்கொண்டது. சாதரணமாக 2வது தலைமுறை மொபைல்கள் இணைய வசதி ஏற்படுத்த 30-200 KHZ அலைகளை மட்டுமே பயன்படுத்தும். ஆனால் 3G-யில் 15 MHz அலைகள் வரை பயன்படுத்தப்படுவதால் அதிவேக இணையவசதி ஏற்படுத்திக்கொடுக்க முடியும். குறைந்தது 144Kbps வேகம் வரை இணையவசதியை கொடுக்கும். இதனால் தரவிறக்கம் செய்ய, கோப்புகளை அனுப்ப என நாம் எங்கும் சென்றுகொண்டிருக்கும் போதே செய்ய இயலும்.\n\nSection::::அசிலரோமீட்டர் (அசைவுணர் மானி).\nஇது நீங்கள் ஐபோனை செங்குத்தாக இருந்து சாய்வாக மாற்றும் போது படங்களை நீங்கள் திருப்பிய வண்ணம் மாற்றி காண்பிக்கும் திறன் கொண்டது.\n\nSection::::ஒளி உணரி.\nநீங்கள் வெளிச்சம் குறைவான இடத்தில் இருக்கும் போது ஐபோனை உபயோகிக்கும் போது இதன் திரை அதிக வெளிச்சத்துடன் தெளிவாக பார்க்கும் வகையில் மாறிக்கொள்ளும். அதே போல அதிக சூரிய வெளிச்சம் இருக்கும் இடத்தில் அதற்கு ஏற்றார் போல திரை மாறிவிடும்.\n\nSection::::தூர உணரி.\nஒரு அழைப்பை ஏற்படுத்திவிட்டு உங்கள் காதின் அருகில் கொண்டு செல்லும் போது இதன் திரை தானாக ஆப் ஆகிவிடும், இது பவரை குறைக்க உதவும் விதமாக அமைந்துள்ளது. \n\n\n\n"}
{"id": "59166", "url": "https://ta.wikipedia.org/wiki?curid=59166", "title": "நங்கூரத் தொடுப்பு", "text": "நங்கூரத் தொடுப்பு\n\nநங்கூரத் தொடுப்பு என்பது கயிறொன்றின் முனையொன்றை வளையம் அல்லது அதுபோன்ற பொருளொன்றுடன் கட்டுவதற்குப் பயன்படும் ஒரு முடிச்சு ஆகும். சில தற்காலப் பொருட்களினால் செய்யப்படும் கயிறுகளில் இடும்போது இம் முடிச்சு இறுகிவிடுவதற்கான வாய்ப்பு இருந்தாலும், நடுத்தர அளவான சுமைகள் ஏற்றப்படும் முடிச்சுக்களை இலகுவாக அவிழ்த்துவிட முடியும். பொருளைச் சுற்றி மேலதிகமாக இன்னொரு சுற்று இடுவதன் மூலம் முடிச்சு இறுகாமலிருக்கும் தன்மையை மேம்படுதலாம்.\n\nஇழுவைக் கயிற்றுடன் நங்கூரத்தைக் கட்டுவதற்கு இந்த முடிச்சுப் பயன்படுகின்றது. இந்த முடிச்சு சுற்றுத் திருப்பமும் இரு அரைக் கண்ணியும் என்னும் முடிச்சை ஒத்தது. முதன் அரைக் கண்ணியை திருப்பத்துக்குக் கீழாக எடுப்பது மட்டுமே வேறுபாடு ஆகும்.\n\n\n"}
{"id": "59171", "url": "https://ta.wikipedia.org/wiki?curid=59171", "title": "நீல மஞ்சள் ஐவண்ணக் கிளி", "text": "நீல மஞ்சள் ஐவண்ணக் கிளி\n\nநீலமஞ்சள் ஐவண்ணக் கிளி அல்லது நீலமஞ்சள் பெருங்கிளி என்பது கிளிக் குடும்பத்தைச் சேர்ந்த \"மக்காவ்\" என்னும் பெருங்கிளி வகையைச் சேர்ந்த ஒரு பறவை. இப்பறவைகள் தென்னமெரிக்கக் காடுகளில் காணப்படுகின்றன.\n\nSection::::இயல்பு.\nஇப்பெருங்கிளி 76 முதல் 83 செ.மீ நீளமும் 900 முதல் 1300 கிராம் எடை வரையும் வளரக்கூடியது. இப்பறவை பார்ப்பதற்கு அழகாக நீல இறக்கை, வாலுடனும் கருநீல கன்னமும், உடலின் அடிப்பகுதி பொன்மஞ்சளாகவும் இருக்கும். இதன் நெற்றி பச்சைநிறத்திலும் அலகு கருப்பாகவும் இருக்கும். கடினமான கொட்டைகளை உடைத்துத் தின்ன ஏதுவாக இப்பறவை உறுதியான அலகினைப் பெற்றுள்ளது.\n\nSection::::இனப்பெருக்கம்.\nஇப்பறவைகள் பொதுவாக வாழ்நாள் முழுவதும் ஓரிணையுடன் வாழ்கின்றன. மரப்பொந்துகளில் கூடுகட்டி வாழ்கின்றன. பெண் கிளியானது இரண்டிலிருந்து மூன்று முட்டைகள் வரை இடும். 28 நாட்கள் அம்முட்டைகளை அடைகாக்கும்.\n\nஇப்பறவைகள் இவற்றின் அழகான தோற்றத்திற்காகவும் இவற்றின் பேசும் திறனுக்காகவும் மக்களால் விரும்பி வளர்க்கப்படுகின்றன.\n\n"}
{"id": "59177", "url": "https://ta.wikipedia.org/wiki?curid=59177", "title": "பொது ஒளிபரப்புச் சேவை", "text": "பொது ஒளிபரப்புச் சேவை\n\nபொது ஒளிபரப்புச் சேவை (\"Public Broadcasting Service\") என்பது ஒரு ஐக்கிய அமெரிக்க இலாப நோக்கம் அற்ற தொலைக்காட்சி ஒளிபரப்புச் சேவை ஆகும். 354 உள்ளூர் தொலைக்காட்சி நிலையங்கள் இதன் நிகழ்ச்சிகளை ஒளிபரப்புகின்றன. இவற்றுக்கே இது சொந்தமானது. தனியார் நிலையங்களிலும் பாக்க வேறுபட்ட பல நிகழ்ச்சிகளை இது வழங்குகின்றது.\n"}
{"id": "59179", "url": "https://ta.wikipedia.org/wiki?curid=59179", "title": "ஊழல் மலிவுச் சுட்டெண்", "text": "ஊழல் மலிவுச் சுட்டெண்\n\nஊழல் மலிவுச் சுட்டெண் (\"Corruption Perceptions Index\") என்பது டிரான்சிபரன்சி இண்ட்டர்நேசனல் (Transparency International) என்னும் அமைப்பால் உலக நாடுகளின் ஊழல் நிலையின் மதிப்பீடு ஆகும். ஊழல் என்பது தனிப்பட்ட இலாபத்துக்காக அதிகாரத்தை தவறாகப் பயன்படுத்துவது என்று இந்த அமைப்பு வரையறை செய்கிறது. 2003 இல் இருந்து இந்த அறிக்கை வெளியிடப்படுகிறது. பொதுவாக வளர்ச்சி கூடிய நாடுகளில் (வட அமெரிக்கா, ஐரோப்பா, ஆசுத்திரேலியா, நிப்பான்) ஊழல் குறைவாகவும், வளர்ச்சி குன்றிய நாடுகள் (ஆப்பிரிக்கா, ஆசியா, தென் அமெரிக்கா) ஊழல் அதிகமாக இருப்பதையும் அவதானிக்கலாம்.\n"}
{"id": "59199", "url": "https://ta.wikipedia.org/wiki?curid=59199", "title": "இந்திய தேசிய நுகர்வோர் குறை தீர்ப்பு ஆணையம்", "text": "இந்திய தேசிய நுகர்வோர் குறை தீர்ப்பு ஆணையம்\n\nஇந்திய தேசிய நுகர்வோர் (பூசல்கள்) குறை தீர்ப்பாணையம் (நேசனல் கன்சியூமர் டிஸ்பியூட்ஸ் ரிட்ரசல் கமிசன்) என்பது நுகர்வோர் பாதுகாப்புச் சட்டம், 1986, இன் படி இந்தியாவின் நுகர்வோருக்கு ஏற்படும் குறைகள் மற்றும் பூசல்களை களையவும், நேர்மையற்ற, மனசாட்சியற்ற வணிக நோக்கர்களிடமிருந்து நுகர்வோர்களை பாதுகாக்கவும் இந்திய அரசால் கட்டமைக்கப்பட்ட ஆணையம் ஆகும்.\n\nநாட்டின் அனைத்துப் பகுதிகளிலும் நுகர்வோரின் துயர்களைத் துடைக்கும் பொருட்டு மற்றும் அதற்கான வடிவமைக்கப்பெற்ற சட்டத்தை அமல்படுத்தும் ஆணையமாக கடந்த சில ஆண்டுகளில் செயல்பட்டுவருகின்றது. இவ்வாணையம் மக்களின் குறைகளை விரைவில் தீர்க்க அணுகும் ஊர்தியாகவும், மக்களை பாதுகாக்கவும் மற்றும் செலவில்லாத குறை தீர்ப்பாணையமாகவும் மக்கள் அணுகும் விதத்தில் செயல்படுகின்றது.\n\nஇச்சட்ட அமுலினால் நுகர்வோர் விற்பனையாளர்கள் எச்சரிக்கை என்ற விழிப்புடன் இருக்க தங்களை தீர்மானித்துக் கொள்கின்றனர். இச்சட்ட அமுலுக்கு முன் வாடிக்கையாளர்கள் எச்சரிக்கை அல்லது வாங்குபவர்களின் எச்சரிக்கை என்ற நிலையில் நுகர்வோர்கள் தள்ளப்பட்டிருந்தனர்.\n\nSection::::குறை தீர்வு மன்றம்.\nஇச்சட்டம் வகுத்துள்ள நிபந்தனையின்படி மைய நுகர்வோர் பாதுகாப்பு மன்றம் ஒன்றை மைய அரசின் நுகர்வோர் குறை தீர்வு அமைச்சக அமைச்சர் தலைமையிலும், மாநிலத்தில் மாநில நுகர்வோர் குறை தீர்வு அமைச்சக அமைச்சரின் தலைமையிலும் நுகர்வோர் விழிப்புணர்வை ஏற்படுத்துதல் பொருட்டு மன்றம் அமைத்திடல் வேண்டும். அம்மன்றம் நுகர்வோருக்கு ஏற்படும் குறைகளை களைந்திட அல்லது தீர்வு கண்டிட வேண்டும்.\n\nSection::::கட்டமைவு.\nதேசிய நுகர்வோர் ஆணையம் 1988 ஆம் ஆண்டில் கட்டமைக்கப்பட்டது. இதன் தலைமை பொறுப்பை அமர்வு அல்லது ஒய்வு பெற்ற உச்ச நீதிமன்ற நீதிபதி ஏற்றிருப்பார்.\n\nதற்பொழுது தலைமை பொறுப்பை ஏற்றிருப்பவர் நீதியரசர் அசோக் பான். இவர் முன்னாள் உச்ச நீதிமன்ற நீதிபதி ஆவார். இவர் தலைவராகவும் அவருடன் கூடிய ஒன்பது பேர் உறுப்பினர்களாகவும் உள்ளனர்.\n\nSection::::புகார்.\nSection::::புகார் அளிக்க.\nபுகாரை நுகர்வோர் எழுத்துமூலமாக ஆணையத்திற்கு நேரிடையாகவோ அல்லது நுகர்வோரின் அதிகாரம் பெற்றவர் எவரும் அளிக்கலாம். அவர் வழக்குரைஞராக இருக்கவேண்டும் என்பதில்லை. வழக்குகளையும் (புகார் தாரர்) நுகர்வோரே வழக்காடலாம் அல்லது அதிகாரம் பெற்ற எந்தவோரு நபரும் வழக்காடலாம். மனுதாரருக்கு (நுகர்வோருக்கு) துணை நிற்பவர் (உடன் உறைபவர்) எவரும் இலர் என்பதையுணர்ந்து, அப்புகாரின் நேர்மையைக் கருதி ஆணையமே வழக்குப் பிரதிநிதிகளை நியமிக்கின்றது. இம்முறை மேல்முறையீட்டிலும் பின்பற்றுகின்றது.\n\nSection::::புகார் ஏற்கும் முறை.\nஎழுத்து பூர்வமான புகார்களை ஆணையம் நுகர்வோர் பாதுகாப்புத் திருத்தச் சட்டம், 2002,இன் படி பதிவு செய்கின்றது. இதனை படி பொருட்கள் மற்றும் சேவைகளின் ரூபாய் மதிப்பிற்கேற்ப வகைப்படுத்தப்பட்டுள்ளவைகளாவன-;\n\nSection::::கட்டணம் கிடையாது.\nநுகர்வோர் பாதுகாப்புச் சட்டம் மிகவும் மலிவான மாற்று இன்னல் நீக்கும் வழியாக நுகர்வோருக்கு ஏற்கனவே ஏற்பட்ட இன்னல்களை நீக்குவனவாக உரிமையியல் தீர்வின் மூலம் அவர் துயர்களை துடைக்கின்றது. புகார் / மேல் முறையீடு / மனு தாக்கல் செய்வதற்காக இச்சட்டம் வகுத்துள்ளபடி அவர்களிடம் (நுகர்வோரிடம்) எந்தவித கட்டணமோ, செயல் கட்டணமோ வசூலிப்பது கிடையாது.\n\nSection::::காலவிரயமின்றி.\nஇதன் சட்டமுறைமைகள், எளிமையானதாகவும், சுருக்கமானதாகவும் இருப்பதாலும், இதன் பெருமுயற்சி தீர்வு காண்பதையே நோக்கமாக கொண்டிருப்பதால் இதன் வழக்குகள் வெகு விரைவில் தீர்வு காணப்படுகின்றன, வெகு விரவில் முடிக்கப்படுகின்றன.\n\nSection::::மேல்முறையீடு.\nநுகர்வோருக்கு மாவட்ட ஆயத்தின் தீர்வு திருப்தியளிக்கவில்லையென்றால் மேல்முறையீட்டுக்கு மாநில ஆணையத்தை அணுகலாம் அதிலும் திருப்தியளிக்கவில்லையென்றால் தேசிய ஆணையத்தை அணுகலாம்.\n\nSection::::தேசிய ஆணையம் அமைந்துள்ள இடம்.\nதேசிய ஆணையத்தின் பதிவு அலுவலகாமக புது தில்லி, ஜன்பத், உள்ள ஜன்பத் பவனில் பி பிரிவு (பி விங்) 7 வது தளத்தில் அமைந்துள்ளது. ஆணையம் சனி, ஞாயிறு மற்றும் மைய அரசு விடுமுறை நாட்களைத் தவிர, அனைத்து நாட்களிலும் திங்கள் முதல் வெள்ளிவரை காலை 10 மணி முதல் 5 மணி வரை இயங்கும். ஆணையத்தை தொலைபேசி மூலம் அணுகுவதற்கு ஏதுவாக கீழ்கண்ட எண்கள் ஒதுக்கப்பட்டுள்ளன. 011-23712109, 23712459, 23389248. தொலை நகல் 23712456. ஆணையங்கள் நுகர்வோரின் நண்பனாக மாவட்டம், மாநிலம் மற்றும் தேசிய ஆணையங்கள் செயல்படுகின்றன.\n\n"}
{"id": "59222", "url": "https://ta.wikipedia.org/wiki?curid=59222", "title": "எட்டு வடிவ முடிச்சு", "text": "எட்டு வடிவ முடிச்சு\n\nஎட்டு வடிவ முடிச்சு என்பது தோற்றத்தில் எட்டு எண் போல அமைந்திருக்கும் ஒரு முடிச்சு ஆகும். பாய்க்கப்பல்களிலும், மலையேறுவதிலும் தடுப்பு அமைப்புக்களூடாகக் கயிறு இழுபட்டு வெளியே வராமல் இருப்பதை உறுதி செய்வதில் இம் முடிச்சு மிகவும் பயனுள்ளதாக அமைகிறது.\n\nஎட்டு வடிவ முடிச்சுக்கள் பலவகையாக உள்ளன:\n\n\n\n"}
{"id": "59223", "url": "https://ta.wikipedia.org/wiki?curid=59223", "title": "பட்டினி", "text": "பட்டினி\n\nபட்டினி என்பது உடலுக்கு ஆற்றல் வழங்கும் உணவு கிடைக்காமல் பசித்திருப்பதாகும். குறிப்பாக தொடர்ந்து பல நாட்களுக்கு அல்லது மாதங்களுக்கு இவ்வாறு இருப்பதைக் குறிக்கிறது. தொடர்ந்து ஒருவர் பட்டினி இருந்தால் அவரது உடல் உள்ளுறுப்புகள் நிரந்தரமாக செயலிழந்து, சாக நேரிடும். உலகில் பல மில்லியன் மக்கள் பட்டினியால் ஆண்டுதோறும் இறக்கின்றனர்.\n\nSection::::இந்தியாவின் பட்டினி குறியீடு.\nஅமெரிக்காவில் இருந்து செயல்படும் சர்வதேச உணவுக் கொள்கை ஆராய்ச்சி நிறுவனம் (ஐ.எஃப்.பி.ஆர்.ஐ.) வெளியிட்டுள்ள புள்ளிவிவரங்களின் படி , 78 நாடுகள் மட்டுமே இடம் பெற்றுள்ள சர்வதேசப் பட்டினி குறியீட்டில் இந்தியா 63-ஆவது இடத்தில் உள்ளது.மொத்த மக்கள் தொகையில், ஊட்டச்சத்துக் குறைபாடுள்ளவர்கள் விகிதம், ஐந்து வயதுக்குள்பட்ட குழந்தைகளில் உரிய உடல் எடை இல்லாதோர் விகிதம், ஐந்து வயதுக்குள்பட்டவர்களில் இறப்பு விகிதம் ஆகியவற்றைக் கொண்டு இந்தக் குறியீடு நிர்ணயிக்கப்படுகிறது.\n"}
{"id": "59228", "url": "https://ta.wikipedia.org/wiki?curid=59228", "title": "எட்டு வடிவத் தடம்", "text": "எட்டு வடிவத் தடம்\n\nஎட்டு வடிவத் தடம் என்பது கயிற்று மடிப்பில் இடப்படும் ஒரு தட முடிச்சு ஆகும். இது கயிற்றில் ஏற்படக்கூடிய இழுவை குறைந்தது முதல் நடுத்தர அளவினதாக இருக்கக்கூடிய மலையேறுதல் போன்றவற்றில் பயன்படுகிறது. இது கயிற்றின் ஒரு முனையில் தடம் கோடுவதற்கோ அல்லது ஒரு பொருளைச் சுற்றிக் கட்டுவதற்கோ பயன்படுகிறது. இது போடுவதற்கு இலகுவானதும், பாதுகாப்பானதுமான ஒரு முடிச்சு. அதிகமான சுமையைத் தாங்கிய பின் இந்த முடிச்சை அவிழ்ப்பது கடினம். எந்தவகைக் கயிற்றிலும் இம் முடிச்சு இறுகிவிடக்கூடியது.\n\n\n"}
{"id": "59232", "url": "https://ta.wikipedia.org/wiki?curid=59232", "title": "பிளெமியத் தொடுப்பு", "text": "பிளெமியத் தொடுப்பு\n\nபிளெமியத் தொடுப்பு என்பது ஏறத்தாழ ஒரே அளவு விட்டம் கொண்ட இரண்டு கயிறுகளைத் தொடுப்பதற்கு உதவும் ஒரு முடிச்சு ஆகும். இது \"எட்டு வடிவத் தொடுப்பு\", \"இரட்டை எட்டு வடிவத் தொடுப்பு\" என்னும் பெயர்களாலும் அழைக்கப்படுவது உண்டு.\nஇது பாதுகாப்பான முடிச்சே ஆயினும் இறுகிச் சிக்கிவிடக்கூடிய தன்மை கொண்டது. இது முறையாகக் கட்டப்பட்டால், இதற்கு எவ்வித தடை முடிச்சுக்களோ, மேலதிக காப்பு முடிச்சுக்களோ தேவைப்படா. எனினும் சில வேளைகளில் கூடிய பாதுகாப்புக்காகத் தடை முடிச்சுக்களும் போடப்படுவது உண்டு.\n\nSection::::போடும் முறை.\nஒரு கயிற்றின் முனையில் தளர்வான எட்டு வடிவ முடிச்சு ஒன்று இடப்படும். இரண்டாவது கயிறு இப்போது பின்புறமாக முன்னைய முடிச்சு இழைகளுக்கு இணையாக வருமாறு கோக்கப்படும். கயிறுகள் எப்போதும் ஒன்றையொன்று குறுக்கிடாமல் இருக்கும் வகையில் சீர் செய்யப்படும். இதுவே \"பிளெமியத் தொடுப்புப்\" போடும் முறை.\n\n\n"}
{"id": "59239", "url": "https://ta.wikipedia.org/wiki?curid=59239", "title": "த ஆழ்சிலி புக் ஆவ் நாட்சு", "text": "த ஆழ்சிலி புக் ஆவ் நாட்சு\n\nத ஆழ்ச்லி புக் ஆவ் நாட்சு (The Ashley Book of Knots) என்பது முடிச்சுகள் பற்றிய ஒரு கலைக்களஞ்சியம். இந்நூலை 11 ஆண்டுகளாக கருத்துகள் சேகரித்து 1944 ஆம் ஆண்டு கிளிப்வோர்டு ஆழ்ச்லி (Clifford Ashley) என்பவர் வெளியிட்டார். இதில் 2000 உக்கும் கூடுதலான, பல்வேறு முடிச்சுகள் பற்றி 3854 தலைப்புகளில் ஏறத்தாழ 7000 படங்களுடன் குறிப்புகள் உள்ளன. முடிச்சுகளை எவ்வாறு முடிவது, அவற்றின் பயன்கள் யாவை, அவை எவ்வகையான பகுப்பில் அடங்கும் என்றும், அவற்றுள் சிலவற்றின் வரலாறுகள் என்ன வென்றும் இந்நூல் குறிப்பிடுகின்றது. இன்றளவும் முடிச்சுகளைப் பற்றிய நூல்களில் இது முன்னணி நூலாக உள்ளது. எவை எவை நல்ல முடிச்சுகள், எவை எவை குறையுள்ள முடிச்சுகள் என்பனவற்றை இந்நூல் குறிக்கின்றது.\n\nSection::::உசாத்துணை நூலாகப் பயன்பாடு.\nஇந்நூல் பரவலாக கிடைப்பதாலும், இதில் விரிவாக செய்திகள் இருப்பதாலும் முடிச்சுகள் பற்றிய துறையில் இது ஒரு தரமான உசாத்துணைப் பார்வை நூலாக பயன்படுகின்றது. ஒவ்வொரு முடிச்சுக்கும் ஆழ்ச்லி தந்த எண்களை குழப்பம் இன்றி குறிக்கப் பயன்படுத்தப் படுகின்றது. நெடுங்காலமாக முடிச்சுகள் பற்றிய அறிவு வளர்ந்து வந்திருப்பதாலும், பலரும் பல பெயர்கள் இட்டு அழைப்பதாலும், குழப்பங்களைத் தவிர்க்க ஆழ்ச்லி தந்த எண் குறியீடு பயனுடையதாகும். ஆழ்ச்லியின் புத்தகத்தில் உள்ள ஒரு குறிப்பிட்ட முடிச்சின் பெயரைக் குறிப்பிட \"இறுக்கு முடிச்சு (), ABOK #1249\", அல்லது சூழல் தெளிவாக இருந்தால், இன்னும் சுருக்கமாக, \"#1249\" என்றும் குறிப்பிடுவதுண்டு. இப் புத்தகத்தின் தலைப்பை கீழ்க்காணும் எழுத்ட்துகளாலும் சுருக்கிச் சொல்வதுண்டு:TABOK, TABoK, அல்லது ABoK.\n\nசில முடிச்சுகளுக்கு ஒன்றுக்கும் மேற்பட்ட ஆழ்ச்லி எண்கள் இருப்பதையும் நினைவில் கொள்ளவேண்டும், ஏனெனில் சில முடிச்சுகளுக்கு ஒன்றுக்கும் மேற்பட்ட பயன்படுகளும் வடிவங்களும் உண்டு. எடுத்துக்காட்டாக #1249 என்ன்னும் முதன்மைத் தலைப்பில் உள்ள முடிச்சு பிணைக்கும் முடிச்சுகள் (binding knots) என்னும் உட்பிரிவில் உள்ளது, ஆனால் இது தொழில் முடிச்சுகள் என்னும் உட்பிரிவில் #176 என்று குறிப்பிடப்படுகின்றது.\n\nஆழ்ச்லியின் முடிச்சுகள் பற்றிய நூல், தேங்காய் நார் போன்ற இயற்கைப் பொருட்களால் ஆன உராய்வுப் பிடிப்பு மிக்க கயிறுகளுக்கான முடிச்சுகள் பற்றியது. இவை தற்காலத்தில் வழுக்கும் தன்மைகொண்ட செயற்கை பொருள்களால் (நைலான் போன்ற பொருட்களால்) ஆன நார்களால் ஆன கயிறுகளைக் கொண்டு முடியும் பொழுது தேவையான பாதுகாப்பு இல்லாமல் இருக்கலாம்.\n\nஅனைத்துலக முடிச்சுகள் வல்லுனர்கள் குழுமம் (International Guild of Knot Tyers) இவற்றை மீள்பார்வையிட்டு சில திருத்தங்கள் பரிந்துரைத்துள்ளது. குறிப்பாக ஒரு முடிச்சை வேட்டையாளர் தொடுப்பு அல்லது ரிக்கெரின் தொடுப்பு (Hunter's bend or Rigger's bend) (#1425A) enpathai 1979 இல் சேர்த்துள்ளது.\n"}
{"id": "59242", "url": "https://ta.wikipedia.org/wiki?curid=59242", "title": "தீயணைப்பாளர் இருக்கை முடிச்சு", "text": "தீயணைப்பாளர் இருக்கை முடிச்சு\n\nதீயணைப்பாளர் இருக்கை முடிச்சு என்பது கயிற்றின் இடைப்பகுதியில் போடப்படும் இரண்டு தடங்களைக் கொண்ட முடிச்சு ஆகும். இத் தடங்கள் சீராக்கத் தக்கவையும், அசையாமல் இறுக்கி வைக்கக் கூடியவையும் ஆகும். இது ஒரு கைவிலங்கு முடிச்சையும் ஒவ்வொரு தடத்தையும் சுற்றிப் போடப்படும் அரைக் கண்ணி முடிச்சையும் கொண்டது.. அரைக்கண்ணிகளை இறுக்கும் வரை தடங்கள் சீராக்கத்தக்க நிலையில் இருக்கும்.\n\nபயிற்சி பெற்றவர்களால் சரியான முறையில் போடப்பட்டால் இது மீட்புப் பணிகளில் பயன்படுத்தக்கூடியது. ஒரு மனிதனைக் கட்டித் தூக்குவதற்கு இது உகந்தது.\n\n"}
{"id": "59254", "url": "https://ta.wikipedia.org/wiki?curid=59254", "title": "எரத்ன", "text": "எரத்ன\n\nஎரத்ன (\"Eratna\") அல்லது எரத்னகொடை இலங்கையின் சபரகமுவா மாகாணம், இரத்தினபுரி மாவட்டத்தில் அமைந்துள்ள ஒரு மக்கள் குடியிருப்பாகும்.ஏ-4 நெடுஞ்சாலையில் குருவிட்டைநகரை அடைந்து அங்கிருந்து கிழக்குப் பக்கமாக பிரிந்துச் செல்லும் சிறுவீதியூடாக எரத்னவை அடையலாம். 25,000 ஆண்டு வரலாற்றைக் கொண்ட பட்டதொட குகை, பட்டதொம்ப குகை ஆகிய இரண்டு குகைகள் இங்கு அமைந்துள்ளன. சிவனொளிபாத மலைக்கு செல்லும் ஒரு பாதை எரத்ன வழியாகச் செல்கிறது.\n"}
{"id": "59282", "url": "https://ta.wikipedia.org/wiki?curid=59282", "title": "செந்நாய்", "text": "செந்நாய்\n\nசெந்நாய் (Dhole, \"Cuon alpinus\"), நாய்க்குடும்பத்தைச் சேர்ந்த ஓர் உள்ளினம் ஆகும். இது ஆசியக் காட்டு நாய், இந்தியக் காட்டு நாய், காட்டு நாய் எனப் பல பெயர்களிலும் அழைக்கப்படுகிறது. ஜவ்வாது மலைவாழ் மக்கள் இந்த விலங்கை \"வேட்டைக்காரன்\" என்று குறிப்பிடுகிறார்கள்.\n\nSection::::படிவளர்ச்சி.\nசெந்நாய், கடைசி உறைபனிக் காலத்தில் தப்பிப்பிழைத்த நாய்க் குடும்பத்தைச் சேர்ந்த விலங்காகும். உறைபனி காலத்தில் செந்நாய்கள் மிகப்பரந்த நிலப்பரப்பை உள்ளடக்கிய யூரேசியா, வட அமெரிக்காக் கண்டங்களில் வாழ்ந்தன. செந்நாய் 'லூப்பசு' என்ற மூதாதைய நாய்க் குடும்ப உறுப்பினரிடம் இருந்து ஏறத்தாழ இரண்டு மில்லியன் ஆண்டுகளுக்கு முன்பு பிரிந்து படிவளர்ச்சி அடைந்ததாக இழைமணிகளின் டி ஆக்சி-ரைபோநியூக்லியிக் காடி கொண்டு ஆராய்ந்த தரவுகள் தெரிவிக்கின்றன.\n\nSection::::வகைப்பாடு.\nசெந்நாய் உடல் அமைப்பில் ஆப்பிரிக்கக் காட்டு நாயையும், தென்னமெரிக்காவின் புதர் நாயையும் ஒத்து இருக்கும். இவ்வினங்கள் அனைத்திலும் ஒன்றுபோல் இருக்கும் நறுக்கும் கடைவாய்ப் பல் இவற்றின் மூதாதையத் தொடர்பை உறுதிப்படுத்துகிறது. என்றாலும் பல்வேறு அறிஞர்கள் இவ்வினங்களின் படிவளர்ச்சி தொடர்புகள் பற்றிய ஐயங்களை எழுப்பியுள்ளனர்\n\nSection::::உள்ளினங்கள்.\nவகைப்பாட்டியலில் பொதுவில் ஏற்கப்பட்ட மூன்று உள்ளினங்கள் செந்நாயில் உள்ளன. ஆனால், பல ஆராய்ச்சியாளர்கள் பல உள்ளினங்களை உருவம், நிறம் அடிப்படையில் விவரித்துள்ளனர். செந்நாயின் சில உள்ளினங்களும் அவற்றின் வாழிடங்களும் கீழே கொடுக்கப்பட்டுள்ளது\n\nSection::::பரவல்.\nSection::::வரலாற்று பரவல்.\nமுற்காலத்தில் செந்நாய்கள் ஆசியாவின் தெற்கு, கிழக்கு, தென் கிழக்குப் பகுதிகளில் வாழ்ந்து வந்தன. இவை ஆசியாவின் வடக்கில் தியன்-சான் (Tian-Shan), ஆல்டை மலைகளில் (Altai mountains) இருந்து சோவியத்து நாட்டின் மாரிடைம் மாகாணப் பகுதி வரையிலும், தெற்கில் மங்கோலியா, கொரியா, சீனா, திபெத், நேபாளம், இந்தியா, மியான்மர், கம்போடியா, வியட்நாம், லாயொசு, தாய்லாந்து, மலேசியத் தீபகற்பம், ஜாவா-சுமத்திராத்தீவுகளில் வாழ்ந்தன..\n\nSection::::தற்போதைய பரவல்.\nதற்போது செந்நாயின் இருப்பு கீழ்க்காணும் இடங்களில் உறுதிசெய்யப்பட்டுள்ளது.\n\nSection::::உடல் அமைப்பு.\nஏறத்தாழ 12 முதல் 20 கிலோ கிராம் வரையிலான எடையில் இருக்கும் செந்நாய் 90 செ.மீ. நீளமும் 50 செ. மீ. தோல் பட்டை உயரமும் கொண்டது. வாலின் நீளம் 4 முதல் 14 செ மீ வரை இருக்கும். ஆண் , பெண் செந்நாய்களிடையே மிகமிகக் குறைந்த பாலியல் இருவத்தோற்றம் காணப்படுகிறது. உடலின் புற அமைப்பிலும் உடற்கூறியல் அமைப்புகளிலும் பாலியல் இருவத்தோற்றம் குறிப்பிடத்தக்க அளவில் காணப்படுவதில்லை. செந்நாயின் உடல் மயிர்ப் போர்வை சிகப்பு முதல் பழுப்பு நிறத்தையும், முன் கழுத்து, நெஞ்சு, அடிப்பகுதிகள் வெள்ளை நிறத்தையும் கொண்டவை. உலகில் செந்நாய் காணப்படும் பகுதிகளில் தென் பகுதிகளில் வாழும் செந்நாயின் மென்மயிர்கள் மிகவும் குட்டையானவை; சிகப்பு நிறத்தினாலானவை. ஆனால், வடபகுதிகளில் வாழும் செந்நாய்கள் நீளமான மஞ்சள் கலந்த பழுப்பு நிறத்தினால் ஆன மென்மயிர்களைக் கொண்டவையாகும்.\n\nசெந்நாய்கள் நாய் குடும்பத்திலேயே மிகவும் தனித்தன்மை வாய்ந்த பல்லமைப்பைக் கொண்டவை, \n\nசெந்நாயின் உடல் அமைப்பில் உள்ள சில குறிப்பிடத்தக்க பண்புகள்:\n\n\nSection::::வாழிடம்.\nசெந்நாய்கள் பல்வேறு வகை காடுகளில் வாழும் தன்மை உடையன. இவை வெப்பமண்டலத்தில் பசுமை மாறா காடுகள், மித பசுமை மாறாக் காடுகள், முற்புதர் காடுகள், வறண்ட இலையுதிர் காடுகளிலும், மிதவெப்ப மண்டலத்தில் கடல் மட்டத்தில் இருந்து 3000 மீட்டருக்கும் உயரமான உயர் மலைப் புல்வெளிகளிலும் காணப்படுகின்றன. இவை பாலைவனத்தில் வாழ்வதற்கானச் சான்றுகள் ஏதும் இல்லை.\n\nஇந்தியாவில் செந்நாய்கள் வெப்பமண்டல, வறண்ட, ஈரப்பதமுள்ள, இலையுதிர் காடுகளில் வாழ்கின்றன. இவற்றின் உயிர்தொகையின் அளவு இவற்றின் இரையான குளம்பிகளின் உயிர் தொகையும், மனித நடமாட்டம், இனப்பெருக்கத்துக்குத் தகுந்த இடம, நீர் நிலை முதலிய காரணிகளால் தீர்மானிக்கப்படுகிறது.\n\nSection::::இனப்பெருக்கம்.\nபிறந்த ஒரு ஆண்டுக்குப் பிறகு ஆண், பெண் இரண்டும் இனப்பெருக்கத்துக்குத் தயாராகும். பெண் விலங்குகள் பல்லிருது பண்புடையவை. இவை 4 முதல் 6 வாரத்திற்கு ஒரு முறை சினைப்பருவம் அடையும். ஒரு குழுவில் உள்ள எந்த ஒரு உறுப்பினரும் இனப்பெருக்கத்தில் ஈடுபடலாம். இச்செயல் குழுவின் மற்ற உறுப்பினர்களால் தடை செய்யப்படுவதில்லை. இவ்விலங்கின் சூல்கொள்ளல் காலம் 60 - 62 நாட்கள் ஆகும். பெண் செந்நாய் சுமார் 5 முதல் 10 குட்டிகளை குகைகள், மண் வளைகளுக்குள் ஈனும். பிறந்த குட்டிகள் 200 முதல் 350 கிராம்கள் வரையிலான எடையில் இருக்கும். பிறந்த பத்து நாட்களில் குட்டிகள் பிறந்தபொழுது இருந்த எடையை விட இரண்டு மடங்காகும். பிறந்த மூன்று வாரங்களில் தாய் நன்கு மென்ற இறைச்சியை குட்டிகளுக்கு உணவாக அளிக்கும். குட்டி தன் இரையைத் தானாக உண்ணும் வரை அதன் தாயோ அக்குழுவில் இருக்கும் வேறு சில உறுப்பினர்களோ குட்டிகளுக்கு உணவளிக்கும்.\n\nSection::::சூழியல்.\nSection::::சமூக வாழ்க்கை.\nசெந்நாய் குழுவாக வாழும் ஒரு விலங்கு. இவை தம் குழுவில் வாழும் உறுப்பினர்களுக்கு மிகவும் உதவியாக இருக்கும். மிகவும் கட்டுக்கோப்பான 5 முதல் 12 உறுப்பினர்களை கொண்ட குழுக்களாக வாழும் தன்மையை உடையவை. சில நேரங்களில் ஒரு குழு மற்றொரு குழுவுடன் இரு குழுக்களின் நன்மைகளுக்காக நட்பு பேணும். சூழ்நிலைக் காரணங்களே குழுக்களின் எண்ணிக்கையைத் தீர்மானிக்கின்றது. மிகவும் அதிகப்படியாக 40 செந்நாய்களைக் கொண்ட குழுக்கள் காணப்பட்டுள்ளது. இவை இரண்டு அல்லது மூன்று குழுக்கள் சேர்ந்து இருந்ததிருக்கலாம் என ஊகிக்கப்பட்டுள்ளது. வயது முதிர்ந்த (7-8 வயது) செந்நாய்கள் குழுக்களில் இருந்து சில காலம் விலகி இருப்பதும் உண்டு. ஒரு குழுக்குள் வாழும் உறுப்பினர்களிடையே சண்டைகள் வருவதில்லை. ஏனெனில், ஒவ்வொரு உறுப்பினருக்கும் ஒவ்வொரு பணி இருக்கும். ஒவ்வொரு குழுவிலும் மிகுந்த ஆதிக்கம் செலுத்தும் ஒரு ஆண், பெண் செந்நாய் இருக்கும். பெரும்பாலும் அவை மட்டுமே இனப்பெருக்கத்தில் ஈடுபடும். ஓய்வு நேரங்களில் குழுவில் உள்ள செந்நாய்கள் அனைத்தும் விளையாடும். குழுவில் இருந்து விலகும் ஒரு பெண் உறுப்பினரால் ஒரு குழு இரண்டாகப் பிரிகின்றது. குழுவில் வாழும் ஒவ்வொரு உறுப்பினரும் அக்குழுவின் வாழ் எல்லைக்குள் குறிப்பிட்ட ஒரு இடத்தைக் கழிப்பிடமாகப் பயன்படுத்தும். இக்கழிப்பிடம் ஒரு குழுவின் வாழ் எல்லை மற்றொரு குழுவுக்கு உணர்த்தவும் உதவுகிறது.\n\nSection::::உணவு முறை.\nஊனுண்ணி விலங்கான செந்நாயின் உணவு பலதரப்பட்ட முதுகெலும்புள்ள, முதுகெலுப்பில்லாத விலங்குகளால் ஆனவை. இவற்றின் உணவு வண்டுகள், கொறிணிகள், பறவைகள், குளம்பிகள் போன்ற விலங்குகள் ஆகும். மற்ற கொன்றுண்ணி விலங்குகளைப் போல செந்நாயும் சில நேரங்களில் புற்களையும் இதர தாவரங்களையும் அரிதாக உட்கொள்கிறது. இவை பெரும்பாலும் 40 முதல் 50 கிலோ எடையுள்ள குளம்பிகளான புள்ளி மான், கடத்தி மான் போன்றவற்றை வேட்டையாடி உண்கின்றன. இவை சில வேளைகளில் இறந்த விலங்குகளின் உடல்களையும் உண்பதுண்டு. \n\nமுதுமலை காட்டு விலங்கு உய்விடத்தில் செந்நாயின் எச்சங்களை ஆய்வு செய்த பொழுது கண்டுபிடிக்கப்பட்ட விலங்குகளும் அவற்றின் விழுக்காடும்\n\nசெந்நாய்கள் 10 முதல் 30 உறுப்பினர்கள் கொண்ட குழுவாகச் சேர்ந்து வேட்டையாடும். குழுவில் உள்ள ஒவ்வொரு உறுப்பினருக்கும் வேட்டையாடும் பொழுது ஒரு குறிப்பிட்ட இடமும் வேலையும் தரப்படுகிறது. அவை இரையை பின்புறம் இருந்து துரத்துதல், பக்கவாட்டில் துரத்துதல், இரையின் மேல் பாய்தல் போன்றவையாகும். இவை பெரும்பாலும் வேட்டையாடி உண்டாலும் சில சமயம் வேறு விலங்கு வேட்டையாடிய இரையைத் திருடுவதும் உண்டு.\n\nSection::::காப்புநிலை.\nசெந்நாய்ப் பரவியுள்ள அனைத்து நாடுகளிலும் இதன் உயிர்த்தொகைக் குன்றி வருகிறது. அதற்கு மிக முக்கியமான காரணங்களாகக் கருதப்படுவை:\n\nபல்வேறு அரசுகளும், பன்னாட்டு அமைப்புகளும் இவ்விலங்கை வேட்டையாடுவதையோ தொந்தரவு செய்வதையோ சட்டத்துக்குப் புறம்பானதாக அறிவித்துள்ளது.\n\nSection::::தமிழ் இலக்கியங்களில் செந்நாய்.\nதமிழ் இலக்கியங்களில் பாலை நிலத்திற்குரிய கருப்பொருள்களுள் செந்நாயும் ஒன்று இதனைப் பற்றி தமிழிலக்கியங்கள் குறித்துள்ளன. பாலை நிலத்தில் வேட்டையாடித் திரியும் செந்நாய், மணலைக்கிளறி தண்ணீர் குடித்து விட்டு போகும் என குறுந்தொகை கூறுகிறது.\n\nSection::::நற்றிணை.\nகுறுந்தொகையில் 141:6 பாடலும் மலைபடுகடாம் 338ஆம் பாடலிலும் கலித்தொகையில் 83:1.என வரும் வரிகளிலும் இதனை அறியலாம்.\nSection::::= பூனாச்சி புதினம்.\nபெருமாள் முருகன் தன் \"பூனாச்சி\" புதினத்தில் இதை \"காட்டு நாய்\" என்று குறிப்பிடுகிறார். முன்பு இவை காட்டில் பெருமளவில் இருந்ததை, அவரது கதைமாந்தர்கள் நினைவுகூர்கிறார்கள்.\nSection::::ஆவணப்படம்.\nமைசூரைச் சேர்ந்த கிருபாகர், சேனானி என்ற காட்டுயிரில் ஆர்வளர்களான இரு இளைஞர்கள், 2006இல் செந்நாய்களைப் பற்றி ‘The Pack’ என்ற தலைப்புடைய 50 நிமிட ஆவணப்படம் ஒன்றைத் தயாரித்தார்கள். இந்த ஆவணப்படமானது பந்திப்பூர் காடுகளில் படமாக்கப்பட்டது. இந்தப் படம் 2008இல் ‘கிரீன் ஆஸ்கர்’ என்று சொல்லப்படும் காட்டுயிர்ப் படங்களுக்கான பரிசை பிரிட்டனில் பெற்றது.\n"}
{"id": "59408", "url": "https://ta.wikipedia.org/wiki?curid=59408", "title": "இரட்டை மீனவர் முடிச்சு", "text": "இரட்டை மீனவர் முடிச்சு\n\nஇரட்டை மீனவர் முடிச்சு அல்லது இரட்டை ஆங்கிலேயர் முடிச்சு என்பது உண்மையில் இரண்டு கயிறுகளைத் இணைப்பதற்குப் பயன்படும் ஒரு தொடுப்பு ஆகும். இந்த முடிச்சும், மும் மீனவர் முடிச்சும் பாறை ஏறுவதில் அதிகமாகப் பயன்படும் முடிச்சுக்களாகும். இவை தவிர, மீட்பு வேலைகளிலும், தேடுதல் நடவடிக்கைகளிலும் இம் முடிச்சைப் பயன்படுத்துகின்றனர். பாறை ஏறுபவர்களின் பாதுகாப்புத் தொகுதியின் பல்வேறு பகுதிகளை இணைப்பதற்கான உயர் வலிமை கொண்ட நாண்களை உருவாக்குவதே பாறையேற்றத்தில் இந்த முடிச்சின் முதன்மைப் பயனாகும்.\nஇம் முடிச்சின் இன்னொரு பயன்பாடு முக்கியமான வேறு முடிச்சுக்களுக்குப் பின்பலமாக இருப்பதாகும். கழுத்தணிகளைக் கட்டுவதற்கும் இந்த முடிச்சைப் பயன்படுத்துவது உண்டு. இதில் இரண்டு கயிறுகளுக்குப் பதில் ஒரே கயிற்றின் இரண்டு முனைகளை முடிகின்றனர். இந்த முடிச்சைப் பயன்படுத்துவது மூலம் கயிற்றை அறுக்காமல் கழுத்தணியின் அளவைச் சுருக்கவோ விரிவாக்கவோ முடிகிறது.\n\n\n"}
{"id": "59409", "url": "https://ta.wikipedia.org/wiki?curid=59409", "title": "முடிச்சுக் கணிதம்", "text": "முடிச்சுக் கணிதம்\n\nகணிதவியலில் முடிச்சுக் கணிதம் அல்லது முடிச்சுக் கருத்தியம் அல்லது முடிச்சியல் என்பது ஒரு இடவியல் துறையின் ஒரு பகுதியாகும். அன்றாடம் கயிறுகளில் இடும் முடிச்சுகளால் உந்தப்பட்டு எழுந்தாலும், \"கணிதவியல் முடிச்சு\" என்பது சற்று வேறானது. கணித முடிச்சியலில் நுனிகள் இரண்டும் இணைந்தே இருக்கும். எனவே முடிச்சு என்பது கணிதவியலில் கயிறால் செய்த, மூன்று செங்குத்தான திசைகளில் நெளியக்கூடிய, (சிக்குண்ட) வளையம் அல்லது \"வட்டம்\" போன்றது. கணிதவியலில் முடிச்சு என்பதை உள்பதிவமைப்பு (உள்பதிந்த கணித அமைப்பு (embedding or imbedding)) கொண்ட முத்திரட்சி யூக்ளீடிய வெளி (முப்பரிமாண வெளி) R \"வட்டம்\" என்பர். இருதிசை வெளியில் (2-dimensional) அமைந்த கணித முடிச்சு ஒன்றை வேறொன்றாக முத்திசை வெளி வழி அதனையே மாற்றி அமைக்க முடியும் எனில் அவை ஈடானவை (சமமானவை). இதனை சூழல் ஓருரு (ambient isotopy, ஆம்பியன்ட் ஐசோடோப்பி) என்பர்.\n\nமுடிச்சியல் தோற்றியவர்களின் முன்னிருந்த நோக்கம், முடிச்சுகளின் பல்வேறு வகைகளைப் பற்றி விரிவான அட்டவணை உருவாக்கலாம் என இருந்தது. 19 ஆவது நூற்றாண்டில் துவங்கி தற்பொழுது ஆறு பில்லியன்களுக்கும் மேலான முடிச்சுகள் அட்டவணைப் படுத்தப் பட்டுள்ளன.\n\nSection::::வரலாறு.\nமுடிச்சுகளைப் பற்றி வரலாற்றுக் காலத்துக்கு முந்தைய காலங்களிலேயே பதிவுகள் இருப்பதைத் தொல்லியல் ஆய்வாளர்கள் கண்டுபிடித்து இருக்கிறார்கள். பல்வேறு குறிப்புகளை நினைவில் கொள்ளவும், அழகுக்காகவும், மெய்யியல் மதம் சார்ந்த பயன்பாடுகளுக்காகவும் முடிச்சுகளைப் பயன்படுத்தியுள்ளனர். சீனாவில் கலை வேலைப்பாடுகளில் முடிச்சுகள் கி.மு பல நூற்றாண்டுகள் காலப்பகுதியில் காணப்படுகின்றன. நுனி இல்லாத முடிச்சுகள் திபெத்திய புத்தமதத்தில் கானப்படுகின்றன. போரோமியன் வளையங்கள் (Borromean rings) பல பண்பாடுகளில் காணப்படுகின்றன. இவை ஒற்றுமையை வலியுறுத்தும் கருத்தாகப் பயன்படுத்தப்பட்டுள்ளன. கெல்டிக் மக்கள் பல்வேறு முடிச்சுகள் பற்றி நூல்களில் காட்டியுள்ளனர்.\nகணித முடிச்சியல் பற்றிய கருத்துகளின் துவக்கம், 19 ஆவது நூற்றாண்டில் கார்ல் பிரெடரிக் கவுசு அவர்களின் தொடுப்பு தொகைக்கணிதக் கருத்துகள்(linking integral) , 1860களில் லார்டு கெல்வினின் அணுக்கள் முடிச்சுகள் என்னும் கருத்து, பீட்டர் குத்ரீ டேய்ட் (Peter Guthrie Tait) அவர்களின் முடிச்சுகள் அட்டவணை போன்றவற்றில் அடங்கும். ஆனால் கணித முடிச்சியல் என்பது இடவியலின் ஒரு பகுதி என 20 ஆம் நூற்றாண்டின் துவக்கத்திலேதான் உணரப்பட்டது. மாசு டேன் (Max Dehn), சே. டபிள்யூ. அலெக்சாண்டர் (J. W. Alexander) முதலானோர்களின் ஆய்வுகள் முன்னோடியாக அமைந்தன.\n\n20 ஆம் நூற்றாண்டின் கடைசி சில பத்தாண்டுகளில் டிஎன்ஏ மடிப்புகள் முதலானவற்றில் முடிச்சு பற்றிய அறிவு பயன்படுவதை உணர்ந்து இத்துறையை மேலும் வளர்த்தெடுத்தனர்.\n\n\nSection::::மேலும் படிக்க.\nSection::::அறிமுக பாட நூல்கள்.\nமுடிச்சியல் (முடீச்சு கருத்தியம்) பற்றிய அறிமுக நூலகள் பல ஆங்கிலத்தில் உள்ளன. 1976 இல் வெளிவந்த ரால்ஃவ்சென் (Rolfsen) எழுதிய மேற்பட்டப்படிப்பு அல்லது மேலாண்டுகளில் பட்டப்படிப்பு மாணவர்களுக்கான நூல் புகழ்பெற்றது. லிக்கொரிழ்ச் (Lickorish) (1997), ஆடம்சு ( Adams) (2001) ஆகியவற்றையும் குறிப்பிடலாம்.\n\n\n\n"}
{"id": "59416", "url": "https://ta.wikipedia.org/wiki?curid=59416", "title": "வல்லநாடு வெளிமான் காப்பகம்", "text": "வல்லநாடு வெளிமான் காப்பகம்\n\nவல்லநாடு வெளிமான் காப்பகம் தமிழ் நாட்டின் தூத்துக்குடி மாவட்டத்தில் அமைந்துள்ள ஒரு காட்டு விலங்கு உய்விடம் ஆகும். இந்த காப்பகம் மிகவும் அச்சுறுத்தலுக்கு உள்ளாகியிருக்கும் வெளிமான் இனத்தைக் காப்பதற்காக அமைக்கப்பட்டதாகும். மேலும் இந்திய துணைக் கண்டத்தில் தென்கோடியில் அமைந்திருக்கும் புல்வாயின் இயற்கை உயிர்த்தொகை இக்காப்பகத்தில் இருப்பது மிகவும் குறிப்பிடத்தக்கதாகும்.\nஇந்தக் காப்பகம் தூத்துக்குடி – திருநெல்வேலி நெடுஞ்சாலையில் திருநெல்வேலியிருந்து 18 கி.மீ தொலைவில் வல்லநாடு என்ற கிராமத்தில் அமையப்பெற்றுள்ளது. \n"}
{"id": "59417", "url": "https://ta.wikipedia.org/wiki?curid=59417", "title": "பிமினி முறுக்கு", "text": "பிமினி முறுக்கு\n\nபிமினி முறுக்கு என்பது கரைக்கு அப்பால் கடலில் மீன்பிடிக்கும் இழுவைப் படகுகளிலும் விளையாடுக்குரிய படகுகளிலும் பயன்படுகின்றது. \"பிமினி முறுக்கு\" ஒரு கயிற்றின் முனையில் தடம் ஒன்றை உருவாக்குகிறது. இந்தத் தடம், கட்டும் முறையினால் உருவாக்கப்படும் நீண்ட கயிற்றுச் சுருளினால் இறுக்கமாகக் கட்டப்படுகிறது. பிமினி முறுக்குத் தடம் அது அமைந்திருக்கும் கயிற்றிலும் கூடிய வலிமை கொண்டது. தான் கட்டப்பட்டுள்ள கயிற்றின் வலிமையைக் குறைக்காத மிகச் சில முடிச்சுக்களுள் இதுவும் ஒன்று.\n\nசுற்றுக்கள் அதிகமாகும்போது முடிச்சின் வலிமை அதிகமாகிறது என்று முற்காலத்தில் பலர் நம்பினர். தனியொரு கயிற்றில் 20-30 சுற்றுக்களும், பின்னப்பட்ட கயிற்றில் 60 அல்லது அதற்கு மேற்பட்ட சுற்றுக்களும் மிகக்கூடிய வலிமை தொட்டவை எனவும் சொல்லப்பட்டது ஆனால் ,\n\n\n"}
{"id": "59423", "url": "https://ta.wikipedia.org/wiki?curid=59423", "title": "இறுக்கு முடிச்சு", "text": "இறுக்கு முடிச்சு\n\nஇறுக்கு முடிச்சு (Strangle knot)ஒர் எளிய பிணைப்பு முடிச்சு. இது ஏறத்தாழ இடுக்கி முடிச்சு (constrictor knot) போன்றது. இம்முடிச்சு ஒரு சுற்றுத் திருப்பத்துக்கு அடியே மிக எளிய நுனிமுடிச்சும் கொண்டுள்ளது. ஆனால் இதன் நுனிகள் இடுக்கி முடிச்சில் உள்ளது போல் சுற்றுத் திருப்பத்துக்கு இடையே வராமல் வெளிப்புறமாக வருகின்றது. இறுக்கு முடிச்சு இரட்டை நுனி முடிச்சின் மாற்றி அமைக்கப்பட்ட வேறு ஓருரு. இது இரட்டை மீனவர் முடிச்சின் ஒரு பாதியாகும்.\n\n"}
{"id": "59426", "url": "https://ta.wikipedia.org/wiki?curid=59426", "title": "படி முடிச்சு", "text": "படி முடிச்சு\n\nபடி முடிச்சு அல்லது ரீஃவ் முடிச்சு (reef knot) என்பது ஒரே தடிப்புள்ள இரண்டு கயிறுகளைப் பிணைக்க பரவலாகப் பயன்படுத்தும் ஓர் எளிய முடிச்சு. ஆனால் கவனமாக இடவேண்டிய முடிச்சு.\n\nபடி முடிச்சு போட இடப்புறம் உள்ள கயிற்றில் ஒரு நுனி முடிச்சும், வலப்புறம் உள்ள கயிற்றில் ஒரு நுனி முடிச்சும் இடவேண்டும். இடப்புறம் உள்ள கயிற்றின் நுனியும் (செயல் முனையும்), நிலை முனையும் ஆகிய \"இரண்டும்\" கண்ணியின் ஒரே பக்கத்தில் இருந்து வெளிப்பட வேண்டும். வலப்புறம் உள்ள கயிற்றின் நுனியும் (செயல் முனையும்), நிலை முனையும் ஆகிய \"இரண்டும்\" கண்ணியின் ஒரே பக்கத்தில் இருந்து வெளிப்பட வேண்டும் ஆனால் அது இடப்புற கயிற்றுக்கு எதிர்த் திசையில் (மேல்-கீழ்) இருக்க வேண்டும். படத்தில் சிவப்பு முனைகள் நீலக் கண்ணிக்கு மேல் புறமாகவும், நீல கயிற்றின் முனைகள் சிவப்புக் கண்ணிக்குக் கீழ்ப்புறமாகவும் இருப்பதைப் பார்க்கலாம். இம் முடிச்சில் இரண்டு நுனிகளும் (செயல் முனைகளும்) ஒரே பக்கமாக இல்லாவில் இது திருடன் முடிச்சு என்னும் வேறொரு முடிச்சாகிவிடும்.\n\nSection::::பயன்பாடுகள்.\nபடிமுடிச்சு ஒரே தடிமன் உள்ள இரண்டு கயிறுகளை இணைக்கப் பயன்படும் ஒரு முடிச்சு. இம்முடிச்சை சரியாக இட்டால், முடிச்சு பெரும்பாலும் நகராது. இம் முடிச்சை துணி போன்றவற்றில் இடும்பொழுது தட்டையாக படிந்து இருக்கும். இம் முடிச்சை காயம் பட்ட புண்களுக்கு இடும் கட்டுகளுக்கு மிக நெடுங்காலமாகப் பயன்பட்டு வந்திருகின்றது. காலணிகளின் பூட்டுக்கயிறுகளைப் பிணைக்கவும், அழகுபடுத்து முகமாகவும் இடும் முடிச்சுகளிலும் இது பயன்படுகின்றது.\n\nஆங்கிலப் பெயர் ரீஃவ் (Reef) என்பது பாய்மரப் படகுகளில் பாயை திருப்பி காற்றுத் தடுப்பைக் குறைக்கும் செயலுக்குக் ரீஃவ் என்று பெயர். அச் செயலுக்கு இம் முடிச்சுப் பயன்படுவதால் ரீஃவ் முடிச்சு என்று பெயர் பெற்றது.\n\nSection::::முறையற்ற பயன்பாடு.\nஇம்முடிச்சு பரவலாக அறியப்ப்ட்டாலும், பார்ப்பதற்கும் கட்டுவதற்கு எளிதாக இருந்தாலும், வலுவான பாதுகாப்பான முடிச்சு அல்ல. உலகெங்கும் உள்ல சாரணர்களுக்கும் பரவலாக கற்பிக்கப்படுகின்றது. அனைத்துலக உறுப்பினர் பட்டையத்திலும் காணப்படுகின்றது. ஆனால் இரண்டு கயிறுகளை இணைக்க இம் முடிச்சைப் பயன்படுத்தக் கூடாது என்று அனைத்துலக முடிச்சுகள் குழுமம் பரிந்துரைக்கின்றது. இதற்கு மாறாக இரண்டு கயிறுகளை இணைக்க இரட்டை மீனவர் முடிச்சைப் பயன்படுத்த வேண்டும். இந்த படி முடிச்சை தவறாகப் பயன்படுத்தியதால் ஏற்பட்ட உயிரிழப்புகளின் காயங்களின் எண்ணிக்கை மற்ற எல்லா முடிச்சுகளாலும் ஏற்பட்டதை விடக் கூடுதலானது என்று சில முடிச்சுகள் பற்றிய வழிகாட்டு நூல்கள் கூறுகின்றன மேலும் இந்த முடிச்சை பாதுகாப்பு இல்லாத பாட்டி முடிச்சு என்னும் முடிச்சோடும் குழப்பிக்கொள்ளவும் வாய்ப்பு அதிகம்.\n\n\n\n"}
{"id": "59440", "url": "https://ta.wikipedia.org/wiki?curid=59440", "title": "எச்1.என்1 சளிக்காய்ச்சல்", "text": "எச்1.என்1 சளிக்காய்ச்சல்\n\nஎச்1.என்1 சளிக்காய்ச்சல் அல்லது பன்றிக் காய்ச்சல் என்பது \"ஆர்த்தோமிக்சோவிரிடே\" (Orthomyxoviridae) குடும்பத்தை சேர்ந்த தீநுண்மத்தினால் வரும் ஒரு உயிரழிக்கும் நோயாகும். இந்நோய் இன்புலியன்சா A, இன்புலியன்சா B, மற்றும் இன்புலியன்சா C என்னும் மூன்று வகையான தீநுண்மத்தினால் ஏற்படுகிறது. இதில் இன்புலியன்சா A வினால் மிக அதிகமான அளவிலும், இன்புலியன்சா C னால் மிக அரிதாகவும் தொற்றுதல் ஏற்படுகிறது. இந்நோயை பரப்பும் தீ நுண்மம் மிகவும் அரிதான மரபு அணு தொகுதியை பெற்று இருப்பதால், இதை கண்டு ஆராய்ச்சியாளர்கள் வியப்படைந்துள்ளார்கள்\nஇந்நோய் பன்றிகளிடம் இருந்து மனிதர்களுக்கு பரவுகிறது. இந்நோய் பெரும்பாலும் பன்றிப் பண்ணைகளில் வேலை செய்பவர்களைத் தாக்குகிறது. ஒரு மனிதரை தாக்கியபின், மனிதரின் உடலுக்குள் இத்தீநுண்மம் மரபணு சடுதி மாற்றம் பெற்று பின் மனிதனிடம் இருந்து வேறு ஒரு மனிதனைத் தாக்குகிறது.மெக்சிகோ, அமெரிக்கா ஆகிய நாடுகளில் பன்றி காய்ச்சலுக்கு இதுவரை 149 பேர் பலியாகியுள்ளனர். தற்போது அமெரிக்காவில் இருந்து இந்த நோய் ஐரோப்பாவிற்கும் பரவியுள்ளது. வட அமெரிக்கா முழுவதும் பன்றி காய்ச்சல் வேகமாக பரவி வருகிறது. அங்கு மெக்சிகோ நாட்டில் முதலில் பன்றி காய்ச்சல் பரவி இருந்தது கண்டுபிடிக்கப்பட்டது. இந்த காய்ச்சல் காரணமாக மெக்சிகோவில் 1,614 பேர் அவதிப்பட்டு வருவதாக கணக்கெடுக்கப்பட்டுள்ளது. இந்த காய்ச்சலுக்கு மெக்சிகோவில் இதுவரை இந்த காய்ச்சலுக்கு சுமார் 149 பேர் பலியாகி இருக்கின்றனர். அமெரிக்காவில் 20 பேரும், கனடாவில் 6 பேரும் இந்த நோயால் பாதிக்கப்பட்டுள்ளனர். மேலும் சந்தேகத்திற்கு உரிய நோய் பரவல் பிரேசில், இசுரேல், ஆசுத்திரேலியா, நியூசிலாந்து போன்ற நாடுகளில் இருப்பதாக கருதப்படுகிறது. 74 நாடுகளில் இந்நோயினால் 30,000 பேர் பாதிக்கப்பட்டுள்ளதாக உறுதிபடுத்தப்பட்டுள்ளதாக உலக சுகாதார நிறுவனம் கூறியுள்ளது.\n\nஇந்தியாவிலும் இந்நோய் பரவி வருகிறது. இதுவரை (11 ஆகஸ்ட்,2009) நாடு முழுவதும் 959 பேர் பன்றிக் காய்ச்சல் அறிகுறிகளுடன் மருத்துவமனையில் அனுமதிக்கப்பட்டுள்ளனர்.\nஇதையடுத்து பன்றிக் காய்ச்சலுக்கு பலியானோர் எண்ணிக்கை 7 ஆக உயர்ந்துள்ளது.\n\nமகாராட்டிர மாநிலம், புனே நகரம் பன்றிக் காய்ச்சலால் மிகக் கடுமையாக பாதிக்கப்பட்டுள்ளது. மகாராட்டிரத்தில் தாணே மாவட்டம், தமிழ்நாடு, தில்லி, கர்நாடகம், மேற்கு வங்கம் ஆகியவற்றிலும் பன்றிக் காய்ச்சலால் பலர் பாதிக்கப்பட்டுள்ளனர்.\n\nSection::::காய்ச்சலின் அறிகுறிகள்.\nஅறிகுறிகள் வழமையான பருவகால சளிக்காய்ச்சலின் அறிகுறிகளைப் போன்றவை. அவற்றுள் பின்வருவன அடங்கும்: காய்ச்சல், விறைப்பு, இருமல், தொண்டை அழற்சி, தலைவலி, தசைநார் வலி, களைப்பு, பலவீனம். குறிப்பாக உடல் சூடாதல் - சுரம் (100. F க்கு மேல்), தலைவலி, தசைவலி , உடல் பலவீனம், தொண்டைப் புண், இருமல், பசியின்மை, வயிற்றுப்போக்கு, வாந்தி போன்றவை இக்காய்ச்சலின் அறிகுறிகள் ஆகும். அவற்றுடன் குமட்டல், வாந்தி, வயிற்றுப்போக்கு என்பன சேரக்கூடும்.\n\nSection::::எந்தத் தருணத்தில் மருத்துவ நிபுணரை அணுக வேண்டும்?\nபின்வரும் சிக்கல்கள் காணப்பட்டால் உடனடியாக மருத்துவ நிபுணரை அணுக வேண்டும்:\nசிறுவர்/குழந்தைகளுக்கு:\n\nSection::::மருந்து.\nபன்றிக் காய்ச்சல் நோய் தாக்கியவர்களுக்கு டமி ·ப்ளூ மற்றும் ரிலின்ஸா என்ற மருந்துகள் அளிக்கப்படுகிறது. பன்றிக் காய்ச்சல் தாக்கி 48 மணி நேரத்திற்குள் இந்த மருந்துகளை எடுத்துக் கொள்வது நல்லது.\n\nபன்றிக் காய்ச்சல் நோய் அறிகுறிகள் தென்பட்டவுடனேயே இந்த மருந்துகளை எடுத்துக் கொண்டால் ஒன்று அல்லது இரண்டு நாட்களல் மருந்தின் அளவைக் குறைத்துக் கொள்ளலாம். இந்த மருந்து ஒருவருக்கு 5 முதல் 7 நாட்கள் வரை கொடுக்கலாம்.\n\nடமி ஃப்ளு மாத்திரைகள் ஒரு வயது ஆனவர்கள் மற்றும் அதற்கு மேற்பட்டவர்களுக்கு மட்டுமே அளிக்கலாம்.\n\nரிலின்ஸா என்ற மாத்திரையை 7 வயது ஆனவர்கள் மற்றும் அதற்கு மேற்பட்டவர்களுக்கு அளிக்கலாம். இதனை தடுப்பு மருந்தாக 5 வயது ஆனவர்கள் மற்றும் 5 வயதுக்கு மேற்பட்டவர்களுக்கு அளிக்கலாம்.\n\nஇந்த மருந்துகள் அனைத்தும் மருத்துவர்களால் மட்டுமே பரிந்துரைக்கப்பட வேண்டும்.\nஇந்த காய்ச்சலிருந்து மக்களை காப்பதற்கான தடுப்பு ஊசி இதுவரை எதுவும் கண்டுபிடிக்கப்படவில்லை. இதற்கான முயற்சியில் பல நாட்டு மருந்து நிறுவனங்களும் இறங்கியுள்ளன. இதற்காக அவை பாதிக்கப்பட்டவர்களின் இரத்தங்களை கேட்டுள்ளனர். அதிலிருக்கும் தீ நுண்மத்தை ஆராய்ந்து விரைவில் மருந்து தயாரிக்க முடியும் என அந்நிறுவனங்கள் தெரிவித்துள்ளன.\n\n\nSection::::நோய் தடுப்பு முறை.\nநோய் தாக்கப்பட்ட நபர்களிடம் இருந்து விலகி இருப்பது அல்லது தவிர்க்க முடியாத காரணத்திற்காக அருகில் செல்லும் போது நுகர்மூடி அணிந்துகொள்வது மற்றும் வாழுமிடத்தை மிகத் தூய்மையாக வைத்துகொள்ளது நோய் பரவலை தற்போதைக்கு தடுக்கும் முறைகள் என உலக சுகாதார நிறுவனம் தெரிவித்துள்ளது.\n\nSection::::சளிக்காய்ச்சல் பரவாது தடுப்பதற்கு நாம் என்ன செய்யலாம்?\nபின்வருவன கனடா நலத்துறை விபர மடலில் கூறப்பட்டுள்ளன.\nசளிக்காய்ச்சல் பரவாது தடுப்பதற்கு உங்கள் கைகளைக் கழுவுவதே ஒரேயொரு சிறந்த வழி.\n\nநோய் பரவாது தடுப்பதற்கு ஆசிரியர்களும் மாணவர்களும் பின்வரும் நடவடிக்கைகளை மேற்கொள்ள வேண்டும்;:\n\n\nSection::::கொள்ளை நோய்.\nஜூன் 11 அன்று உலக சுகாதார நிறுவனம் பன்றிக் காய்ச்சலை கொள்ளை நோயாக அறிவித்துள்ளது.\n\nSection::::சித்த மருத்துவம்.\nபன்றிக் காய்ச்சல் வருமுன் தடுக்கவும், வந்தபின் நீக்கவும் நிலவேம்பு, கண்டுபாரங்கி என்று அழைக்கப்படும் சிறுதேக்கு, சுக்கு, திப்பிலி, லவங்கம், ஆடாதொடை வேர், கற்பூரவள்ளி, சீந்தில், கோரைக்கிழங்கு, கோஷ்டம், அக்ரஹாரம் ஆகிய மூலிகைகளை சம அளவில் எடுத்து கபசுரக் குடிநீரை கஷாயமாக காய்ச்சிக் குடித்தால் நோய் நீங்கும். நான்கு தேக்கரண்டி தூளை, 200 மில்லி லிட்டர் நீரில் கலந்து கொதிக்க வைத்து, வடிகட்டுவதன் மூலம் கிடைக்கும் 60 மில்லி லிட்டர் கஷாயத்தை காலையில் வெறும் வயிற்றில் தொடர்ந்து 3 நாள்கள் குடித்தால் பன்றிக் காய்ச்சல் நோய் நீங்கும்.\n\nSection::::வரலாறு.\nபன்றிக்காய்ச்சலை உருவாக்கும் எச்1என்1 வகைத் தீநுண்மம், 1918இல் பரவிய, ஏறக்குறைய 50 லட்சம் மனித உயிர்கள் இறப்பதற்குக் காரணமாயிருந்த, எசுப்பானிய ஃப்ளூ என்றழைக்கப்படும் உலகம்-தொற்றிய 1918 ஃப்ளூ கொள்ளை நோயின் பரம்பரையில் வரும் ஒரு வகைத் தீநுண்மமே ஆகும் \nஆனால் தற்போது பரவி வரும் பன்றிக்காய்ச்சலை உருவாக்குவது ஒரு புதிய எச்1என்1 தீநுண்மம் ஆகும். இது இன்ஃப்ளுயென்சா ஏ வகைத் தீநுண்மத்தின் துணைப்பிரிவான எச்1என்1 வகையிலுள்ள நான்கு திரிபுறுக்களில் ஏற்பட்ட சடுதி மாற்றங்களால் தோன்றியது எனக் கருதப்படுகிறது.\n\n"}
{"id": "59445", "url": "https://ta.wikipedia.org/wiki?curid=59445", "title": "இந்திய வங்கிகள் குறைதீர்ப்பாளர் திட்டம், 2006", "text": "இந்திய வங்கிகள் குறைதீர்ப்பாளர் திட்டம், 2006\n\nஇந்திய வங்கிகள் குறைதீர்ப்பாளர் திட்டம், 2006 (ஆங்கிலம்-\"Banking Ombudsman Scheme, 2006\") இந்தியாவின் வங்கிகளின் (மக்கள்) சேவை சார்ந்த புகார்கள் குறித்து உறுதியான தீர்வெடுப்பதற்கும் அவற்றைக் களைவதற்கும் ஏற்படுத்தபெற்ற திட்டமாகும். இத்திட்டம் 1995ல் முதன்முதலில் அறிமுகப்படுத்தப்பட்டது, பின்ன்ர் 2002ல் திருத்தப்பட்டது.\n\nSection::::துவக்கம்.\nஇத்திட்டம் ஜனவரி 1, 2006 முதல் இந்தியாவில் அமலுக்கு வந்த்து. இது ஏற்கனவே இருந்த வங்கிகள் குறை தீர்ப்பாளர் திட்டம், 2002 இன் மாற்று வடிவமாகும். இச்சட்டத்தின் மூலம் உருவாக்கப்பெற்ற ஆணையம் வங்கிகள் குறைதீர்ப்பாணையம் என் அழைக்கப்படுகின்றது. இவ்வாணையத்தில் இந்திய ரிசர்வ் வங்கியால் நியமிக்கபெற்ற தீர்ப்பாளரே, இந்தியாவில் உள்ள வங்கிகளின் வாடிக்கையாளர் சேவைக் குறித்த புகார்களை விசாரித்து நடவடிக்கை மேற்கொள்பவர்.\n\nSection::::மொத்த தீர்வாணையங்கள்.\nஇத்திட்டத்தின்படி அமைக்கபெற்ற தீர்வாணையங்கள் இன்றைய நாள் வரை 15 தீர்வாணையங்கள் இந்தியா முழுமையிலும் அந்தந்த மாநிலத் தலைநகரங்களில் இயங்குகின்றன.\n\nSection::::அதிகாரங்கள்.\nஇவற்றின் அதிகாரங்கள் பகுதியளவு நீதிமன்றத்திற்கு இணையானது. வங்கிகளுக்கும் வாடிக்கையாளர்க்கும் ஆணைகள் பிறப்பிக்கவும் நடுநிலையாளர்கள் மூலம் புகார்களைத் தீர்க்கவும் இதற்கு சட்டரீதியான அதிகாரமுண்டு. இத்திட்டத்தின் கீழ்வரும் வங்கிகளாக அனைத்து பட்டியலிடப்பட்ட தொடக்கநிலை கூட்டுறவு வங்கிகளும் அடங்கும்.\n\nSection::::வேறுபாடு.\nஇந்திய வங்கிகள் குறைதீர்ப்பாளர் திட்டம், 2002 இலிருந்து பலவிடயங்கள் வேறுபடுகின்றன . புதிய 2006 திட்டத்தின் கீழ் இதன் பரப்பெல்லைகள் விரிவுபடுத்தப்பட்டு புகார்கள் கணினிவழியாகப் பெறப்பட்டு தீர்வுகாணப்படுகின்றன. தீர்ப்பினை எதிர்த்து மேல்முறையீடு செய்யும் வகையில் மேல்மூறையீட்டு ஏற்றாய்வு அலுவலர் (அதிகாரி) நியமிக்கப்பட்டு அவரின் வழிகாட்டுதலின்படி மேல்மூறையீடு செய்ய வழிவகை செய்யப்பட்டுள்ளது.\n\nSection::::எத்தகைய குறைகள் குறித்து புகார்மனு தரலாம்.\nவங்கிச்சேவை குறைபாடு குறித்த பின்வரும் புகார்களை வங்கிகள் குறைதீர்ப்பாணையம் ஏற்று கவனிக்கலாம்.\n"}
{"id": "59447", "url": "https://ta.wikipedia.org/wiki?curid=59447", "title": "இந்திய வங்கிகள் குறைதீர்ப்பாணையம்", "text": "இந்திய வங்கிகள் குறைதீர்ப்பாணையம்\n\nஇந்திய வங்கிகள் குறைதீர்ப்பாணையம் (ஆங்கிலம்\"பேங்கிங் ஒம்பட்ஸ்மேன்\") இந்திய வங்கிகள் குறைதீர்ப்பாளர் திட்டம், 2006 இன் படி அமைக்கப்பட்ட ஆணையம் இந்திய வங்கிகள் குறைதீர்ப்பாளர் ஆணையமாகும். வங்கிகளின் சேவை குறித்த குறைபாடுகளையும் வாடிக்கையாளர்களுக்கு வங்கிகளினால் ஏற்படும் குறைபாடுகள் மற்றும் சச்சரவுகளை தீர்க்கும் பொருட்டு இவ்வாணையம் இந்திய ரிசர்வ் வங்கியால் ஆரம்பிக்கப்பட்டு செயல் பட்டு வருகின்றது.\n\nSection::::கட்டமைவு.\nஅனைத்து வங்கி வாடிக்கையாளரின் புகார்களுக்கும் விரைவான தீர்வுகாணும் ஒரு முறைமையாக, ரிசர்வ் வங்கி வங்கிகள் குறைதீர்ப்புத்திட்டத்தை வடிவமைத்துத் தந்துள்ளது. அந்த திட்டத்தில் குறிப்பிடப்பட்டுள்ள பல வகையான வங்கிச்சேவை குறித்த வாடிக்கையாளர் புகார்களைத்தீர்த்திட நிறுவன மற்றும் சட்டரீதியான அமைப்பினை இது அமைத்துத் தந்துள்ளது. வங்கிகள் விதி கூட்டம் 1949, சட்டப்பிரிவு 35-A கீழ் வெளியிடப்பட்ட கட்டளையின் வாயிலாக இத்திட்டம் அமலுக்கு வந்துள்ளது. அதனின் மேம்பட்ட செயல்திறனுக்கான, ரிசர்வ் வங்கி பணமுதலீடு செய்யும். மேலும் தன்னிடம் பணி புரியும் உயர் அதிகாரிகளை நியமிக்கும்.\n\n\nSection::::புகார் அளித்தல்.\nSection::::புகார் அளிக்க காலவரை.\nகுறிப்பிட்ட வங்கி, புகார்தாரரின் முறையீட்டைப்பெற்றுக் கொண்ட ஒரு மாதத்திற்குள் பதில் தராவிட்டாலோ, புகாரை மறுத்தாலோ, திருப்திகரமாக பதிலளிக்காவிட்டாலோ, குறைதீர்ப்பானையத்திடம் தமது புகாரை வாடிக்கையாளர் சமர்ப்பிக்கலாம்.\n\nகுறைதீர்ப்பாயத்திடம் புகார் அளிப்பதற்கு முன்பாக, புகாரில் குறிப்பிடப்படும் வங்கியிடமிருந்தே நேரடியாக எழுத்துவடிவிலான வேண்டுகோள் மூலம் முயற்சித்து ஒரு திருப்திகரமான் தீர்வினைப் பெற முதலில் முயல்வது அவசியம் – ஆயினும் புகாருக்குரிய நிகழ்விற்கு ஒரு வருடத்திற்குள்ளாக அந்தப்புகார் அளிக்கப்பட வேண்டும்.\n\nSection::::புகார் மனுவில் தெரிவிக்கவேண்டியவை.\nபுகார் வெள்ளைத்தாளில் எழுத்துமூலமோ அல்லது மின்னஞ்சலிலோ, இணையத்திலோ அனுப்பலம் அல்லது பதிவு செய்யலாம். அல்லது அதிகாரம் பெற்ற வேறோரு நபரின் மூலம் அவர் வழக்குரைஞராக இருக்கவேண்டும் என்பதில்லை அல்லது அஞ்சலிலோ அளிக்கலாம். ஆங்கிலத்திலோ 8வது அட்டவணையில் குறிப்பிட்டுள்ளபடி அந்தந்த மாநில மொழிகளில் புகார் அளிக்கலாம். புகாரில் குறிப்பிட வேண்டுவன-; \n"}
{"id": "59453", "url": "https://ta.wikipedia.org/wiki?curid=59453", "title": "இடைப்பகுதி பௌலைன்", "text": "இடைப்பகுதி பௌலைன்\n\nஇடைப்பகுதி பௌலைன் என்பது கயிறு ஒன்றின் இடைப்பகுதியில் இரண்டு நிலையான அளவு கொண்ட தடங்களை உருவாக்குவதற்கான முடிச்சு ஆகும். தடங்கள் வழுக்காமல் இருப்பதும், சுமையேற்றிய பின்பும் அவிழ்ப்பதற்கு இலகுவாக இருப்பதும் இம் முடிச்சின் நன்மைகள் ஆகும்.\n\nSection::::முடியும் நுட்பம்.\nகயிற்றின் இடைப்பகுதியில் வழமையான முறையில் பௌலைன் முடிச்சு இடப்படும் (இடது பக்கப் படம்). ஆனாலும், மடிப்புப்பகுதியை நிலை முனையைச் சுற்றி எடுத்து மீண்டும் அதற்கு அருகிலேயே செருகி முடிக்கப்படுவது இல்லை. அதற்குப் பதிலாக, மடிப்புப் பகுதியை விரித்து முழு முடிச்சுமே அதனூடாகச் செலுத்தப்படும் (வலது பக்கப் படம்). முடிச்சை இறுக்கும்போது மடிப்புப்பகுதி இரண்டு நிலை முனைகளையும் சுற்றி அமையும் (மேலுள்ள படம்).\n\n\n"}
{"id": "59458", "url": "https://ta.wikipedia.org/wiki?curid=59458", "title": "பௌவென் முடிச்சு", "text": "பௌவென் முடிச்சு\n\nபௌவென் முடிச்சு என்பது உண்மையில் ஒரு உண்மையான முடிச்சு அல்ல. சில வேளைகளில் மரபுச் சின்ன வடிவமைப்புக்களில் பயன்படுத்தப்படும் ஒரு மரபுச்சின்னம் சார்ந்த முடிச்சு ஆகும். இது தொடர்ச்சியான தட வடிவில் அமைந்த ஒரு கயிறு ஆகும். சதுர வடிவில் அமைந்த இதன் ஒவ்வொரு மூலையிலும் ஒரு தடம் அமைந்திருக்கும் (மேலுள்ள படம்). கயிறு உண்மையில் முடிச்சிடப்படாததால் இடவியலில் இது ஒரு முடிச்சிலி எனச் சொல்லப்படுகிறது.\n\n\"கோண போவென் முடிச்சு\" என்பது வளைவான பக்கங்களைக் கொண்டிராத இதே போன்ற ஒரு முடிச்சு ஆகும். இது ஐந்து சதுரங்களினால் ஆன வடிவமாகத் தோற்றமளிக்கும்.\n\nSection::::இவற்றையும் பார்க்கவும்.\nபுனித ஜானின்\n\n"}
{"id": "59462", "url": "https://ta.wikipedia.org/wiki?curid=59462", "title": "வரையெல்லை (நிரலாக்கம்)", "text": "வரையெல்லை (நிரலாக்கம்)\n\nவரையெல்லை என்பது மாறிகளும் கோவைகளும் வரையறை செய்யப்பட்ட ஒரு வெளி. ஒரு குறிப்பிட்ட வரையெல்லைக்குள் ஒரு மாறி வரையறை செய்யப்பட்டால், அந்த வரையெல்லைக்குள் மாத்திரமே அதைப் பயன்படுத்த முடியும். வேறு ஒரு வெளியில் இருந்து பயன்படுத்துவது என்றால் அந்த வரையெல்லையை சிறப்பாக குறிப்பிட்டு அழைக்க வேண்டும். வெவ்வேறு நிரல் மொழிகளில் வரையெல்லைகள் வெவ்வேறு மாதிரி நிறைவேற்றப்படும். \n"}
{"id": "59491", "url": "https://ta.wikipedia.org/wiki?curid=59491", "title": "நுனி முடிச்சு", "text": "நுனி முடிச்சு\n\nநுனி முடிச்சு என்பது மிக அடிப்படையான எளிய ஒரு முடிச்சு. ஒரு கண்ணி (வளையம்) போல் செய்து உள்ளே நுழைத்து வெளியே இழுத்தால் இம்முடிச்சு உருவாகும். இம் முடிச்சு எளிய சுருக்கு முடிச்சு, தூண்டிலர் தடம், விரல்சுழற்றுத் தடம், மீனவர் முடிச்சு, நாடா முடிச்சு போன்ற பல முடிச்சுகளுக்கு அடிப்படையானது. இம்முடிச்சு பாதுகாப்பானது ஆனால் சிக்கும். அவிழ்க்காமல் நிலையாக இருக்கும் முடிப்பானால் இது நல்ல முடிச்சு. ஒரு கயிற்றின் நுனி நழுவிவிடாமல் இருக்க இம் முடிச்சு நுனியில் பரவலாக இடப்படும்.\n\nSection::::முடிச்சிடுதல்.\nஇம்முடிச்சைப் பலவாறு இடலாம்.\n\n\nSection::::முடிச்சியல்.\nகணித முடிச்சியலில் இதற்கு இணையான வடிவம் மூவிலை (கணித) முடிச்சு.\n\n"}
{"id": "59500", "url": "https://ta.wikipedia.org/wiki?curid=59500", "title": "பிளேக்கின் கண்ணிமுடிச்சு", "text": "பிளேக்கின் கண்ணிமுடிச்சு\n\nபிளேக்கின் கண்ணிமுடிச்சு (Blake's hitch) என்பது ஒரு மரவளர்ப்பியலாளர்கள், மரம் ஏறுபவர்கள் போன்றோரால், மரங்களில் ஏறுவதற்காகப் பொதுவாகப் பயன்படுத்தப்படும் ஒரு உராய்வுக் கண்ணிமுடிச்சு ஆகும். இது ஒரு உறுதியான முடிச்சாக இருந்தபோதும், வழமையாக எட்டு வடிவ முடிச்சுப் போன்ற ஒரு தடை முடிச்சால் பாதுகாக்கப்படுவது உண்டு. மரங்களில் ஏறுதல் இறங்குதல் ஆகிய இரண்டுக்கும் பயன்படும் இந்த முடிச்சையே பிற முடிச்சுக்களிலும் கூடுதலாக மரவளர்ப்பாளர்கள் விரும்புகின்றனர்.\n\nSection::::வரலாறு.\nஇம் முடிச்சுப் பற்றி எயின்சு புரோகாசுக்கா (Heinz Prohaska) என்பவரால் ஆசுத்திரிய வழிகாட்டிகளின் சஞ்சிகை ஒன்றில் 1981 ஆம் ஆண்டில் வெளியிடப்பட்ட விபரங்களே இம் முடிச்சுப்பற்றி முதலில் வெளிவந்த விபரங்கள் ஆகும். தனியாக யேசன் பிளேக் (Jason Blake) என்பவரும் இம்முடிச்சைக் கண்டுபிடித்து \"ஆபர் ஏஜ்\" என்னும் மரவளர்ப்பியலாளர்களின் சஞ்சிகைக்கு எழுதிய கடிதம் மூலம் அறிமுகப்படுத்தினார். இதனைத் தொடர்ந்து மரவளர்ப்பியலாளர்களால் மிகவும் ஆர்வமாக இதைப் பயன்படுத்தத் தொடங்கியதால் இம்முடிச்சு இதை அறிமுகப்படுத்தியவரின் பெயரைத் தழுவி \"பிளேக்கின் கண்ணிமுடிச்சு\" என இது அழைக்கப்பட்டது.\n\n\n\n"}
{"id": "59503", "url": "https://ta.wikipedia.org/wiki?curid=59503", "title": "குருதி முடிச்சு", "text": "குருதி முடிச்சு\n\nகுருதி முடிச்சு அல்லது உருளைக்கலன் முடிச்சு என்பது நைலோனால் ஆன ஒரிழைக் கயிற்றுத் துண்டுகளை இணைப்பதில் சிறப்பாகப் பயன்படத்தக்க ஒரு முடிச்சு ஆகும். இத் தேவைக்காகப் பயன்படுத்தப்படும் பிற முடிச்சுக்கள் கயிற்றின் வலிமையைக் குறிப்பிடத்தக்க அளவு குறைப்பதைப் போலன்றி, இம் முடிச்சு கயிற்றின் பெரும்பகுதி வலிமையைத் தக்க வைத்துக்கொள்ள உதவுகிறது. இது வீச்சுக் கயிற்று மீன்பிடித்தலில் பரவலாகப் பயன்பட்டு வருகிறது.\n\nகுருதி முடிச்சை முடியும்போது, தொடுக்கவேண்டிய இரண்டு கயிறுகளையும் 6-8 சதம மீட்டருக்கு ஒன்றின் மீதொன்றாகப் பொருந்தியிருக்கும்படி எதிரெதிர்த் திசையில் வைக்கப்படும். ஒரு கயிற்றின் குட்டை முனை மறு கயிற்றைச் சுற்றி 4-6 சுற்றுக்கள் சுற்றப்படும். எஞ்சிய பகுதியின் முனையைத் திருப்பிக் கொண்டுவந்து சுற்றுத் தொடங்கிய இடத்துக்கு முன் இரு கயிறுகளுக்கும் இடையே செருகப்படும். இதைபோலவே மற்றக் கயிற்றின் குட்டை முனையையும் முதல் கயிற்றில் 4-6 தடவைகள் சுற்றி எஞ்சிய முனையைப் பின்னால் கொண்டுவந்து முன்னர் செருகிய முனைக்குப் பக்கத்திலேயே எதிர்த்திசையில் செருகப்படும். கயிறுகள் ஈரமாக்கப்பட்டு இரண்டு கயிறுகளினதும் நீளமான முனைகளைப் பிடித்து இழுப்பதன் மூலம் இறுக்கப்படும்.\n\n\n"}
{"id": "59505", "url": "https://ta.wikipedia.org/wiki?curid=59505", "title": "பசுக் கண்ணிமுடிச்சு", "text": "பசுக் கண்ணிமுடிச்சு\n\nபசுக் கண்ணிமுடிச்சு (Cow hitch) என்பது கண்ணிமுடிச்சு (hitch) வகையைச் சேர்ந்த ஒரு முடிச்சு ஆகும். இதில் இரண்டு அரைக் கண்ணிமுடிச்சுக்கள் எதிரெதிர்த் திசையில் அமைந்துள்ளன. இவாறான அரைக் கண்ணிமுடிச்சுக்கள் ஒரே திசையில் அமைந்தால் அது கராம்புக் கண்ணிமுடிச்சு எனப்படும்.\n\nSection::::கட்டும் முறை.\nSection::::கயிற்றின் இரண்டு முனைகளையும் பயன்படுத்திக் கட்டுதல்.\nகட்டுவதற்குக் கயிற்றின் இரு முனைகளையும் பயன்படுத்த முடியுமானால், பின்வரும் முறையில் இம் முடிச்சைப் போட முடியும். ஒரு வளையத்தில் இம்முடிச்சைப் பயன்படுத்திக் கயிற்றைக் கட்டும் முறை இந்து தரப்படுகிறது:\n\n\nஇதுவே பசுக் கண்ணிமுடிச்சுப் போடும் முறையாகும்.\n\n"}
{"id": "59513", "url": "https://ta.wikipedia.org/wiki?curid=59513", "title": "ஒருங்கிணை விருத்திச் சூழல்", "text": "ஒருங்கிணை விருத்திச் சூழல்\n\nஒருங்கிணை விருத்திச் சூழல் என்பது மென்பொருளை விருத்தி செய்வதற்கு பயன்படுத்தப்படும் மென்பொருள் ஆகும். ஆங்கிலத்தில், இதை Integrated Development Environment, அஃகு பெயராக ஐ.டி.இ(IDE) என்றழைக்கப் படுகிறது. ஒரு நிரலர், தனது நோக்கநிரலை வளர்த்தெடுப்பதற்கு, பல்வேறு பணிச்சூழல்களில் செயல்பட வேண்டியுள்ளது. எனவே, அவர் இவ்வாறு வேறுபட்ட பணிச்சூழல்களிடையே மாறிமாறி செயல்படுவதைத் தவிர்க்க ஐ.டி.இ.சூழல், ஒரு நிரலருக்கு பல்வேறு வழிகளில் உதவுகிறது.\n\nபெரும்பாலும் ஐ.டி.இ., ஒரு குறிப்பிட்ட கணினிமொழிக்குரியப் பணிச்சூழலைக் கையாளுகிறது. இருப்பினும், பல்வேறு கணினிமொழிகளைக் கையாளுகின்ற, ஐ.டி.இ-கள், உருவாகி வருகின்றன.\n\n"}
{"id": "59515", "url": "https://ta.wikipedia.org/wiki?curid=59515", "title": "தொடரியல் (நிரலாக்கம்)", "text": "தொடரியல் (நிரலாக்கம்)\n\nஒரு நிரல் மொழியின் தொடரியல் (syntax of language) அல்லது தொடரமைப்பு என்பது அந்த மொழியின் நிரல்களின் குறியீடுகளின் கூட்டு ஒழுங்கமைப்பு சரியென தீர்மானிக்கும் விதிமுறைகள் ஆகும். ஒரு மொழியின் தொடரியல் அந்த மொழியின் மேல் நிலை வடிவமைப்பை வரையறை செய்கிறது. உரை வடிவ நிரல் மொழிகளில் (எ.கா. எழில் நிரலாக்கல் மொழி) எழுத்துக்கள் அல்லது குறியீடுகள் வரிசையமைப்பாகவும், அவை எந்த முறையில் அமையலாம் என்றும் தொடரியல் வரையறை செய்கிறது. காட்சி நிரல் மொழிகளில் குறியீடுகளின் இட நிலைகளும் தொடர்புகளும் எவ்வாறு அமைய வேண்டும் என்று தொடரியல் வரையறை செய்கிறது. \n"}
{"id": "59526", "url": "https://ta.wikipedia.org/wiki?curid=59526", "title": "சுற்றுப்பாதை வேகம்", "text": "சுற்றுப்பாதை வேகம்\n\nசுற்றுப்பாதை வேகம் (\"orbital speed\") என்பது இரண்டு பொருள்கள் அடங்கிய அமைப்பில், அதிக நிறை கொண்ட பொருளைச் சுற்றிக் குறைந்த நிறை கொண்ட பொருள் ஒரு பொது நிறை மையத்தை பொறுத்து சுற்றி வரும் வேகம் ஆகும். எ.கா. சூரியனைச் சுற்றி ஒரு கோளோ, கோளைச் சுற்றி ஒரு இயற்கை நிலவோ அல்லது துணைக்கோளோ சுற்றி வரும் வேகம்.\n\nஇது இரண்டு வகைப்படும்: \n"}
{"id": "59530", "url": "https://ta.wikipedia.org/wiki?curid=59530", "title": "பொது நிறை மையம்", "text": "பொது நிறை மையம்\n\nஇயற்பியலில், பொருளொன்று அது கட்டமைக்கப்பட்ட துணிக்கைகளின் திணிவு காரணமாக கீழ் நோக்கிய நிறையைக் கொள்கிறது. இந்நிறை பொருளின் குறித்தவொரு புள்ளியில் தாக்குகிறது. இப்புள்ளியே பொது நிறை மையம் (\"center of mass\") அல்லது புவியீர்ப்பு மையம் (\"center of gravity\") எனப்படுகிறது.\n\nSection::::வரைவிலக்கணம்.\nபொருளொன்றின் விளைவு விசை (நிறை) தொழிற்படும் புள்ளி புவியீர்ப்பு மையம் ஆகும்.\n\nSection::::பொது நிறை மையம்.\nவானியலில் பொது நிறை மையம் (\"barycenter\" அல்லது \"common center of mass\") சுற்றியக்கத்தில் உள்ள, இரண்டு அல்லது அதற்கு மேற்பட்ட பொருள்கள் அடங்கிய தொகுதியின், பொதுவான நிறையின் மையம்.\n"}
{"id": "59554", "url": "https://ta.wikipedia.org/wiki?curid=59554", "title": "உருளைக்கலன் கண்ணிமுடிச்சு", "text": "உருளைக்கலன் கண்ணிமுடிச்சு\n\nஉருளைக்கலன் கண்ணிமுடிச்சு அல்லது உருளைக்கலன் தாங்குகயிறு என்பது கப்பலில் ஏற்றியிறக்கும்போது பொருட்களை உயர்த்துவதற்குப் பயன்படும் ஒருவகை முடிச்சாகும். இப் பயன்பாடு காரணமாகவே இதற்கு இப்பெயர் ஏற்பட்டது. பொருட்கள் நிலைக்குத்தாக இருக்கும்படி வைத்துத் தூக்குவதற்கும் இது எளிமையானதும், திறம்பட்டதுமான ஒரு முறையாகும். தூக்கவேண்டிய பொருளைச் சுற்றி ஒரு தாங்கு கயிற்றை உருவாக்குவதன் மூலம் இது செயற்படுகிறது. இது அப்பொருளைப் பக்கங்களிலும் அடியிலும் தாங்குகிறது.\n\n\nSection::::கட்டும் முறை.\nஉருளைக்கலன் கண்ணிமுடிச்சு மூலம் கட்டித்தூக்கும்போது அது அசைந்தாடினாலும் பொருள் நிலைக்குத்தாக நிற்கும். ஆனால், வலுவான குலுக்கம் ஏற்பட்டால் முடிச்சுக் குலைந்துவிடக்கூடும்.\n"}
{"id": "59566", "url": "https://ta.wikipedia.org/wiki?curid=59566", "title": "அச்சாணி முடிச்சு", "text": "அச்சாணி முடிச்சு\n\nஅச்சாணி முடிச்சு (Arbor knot) என்பது பொதுவான மீனவர் முடிச்சு ஆகும். இதன் முதன்மைப் பயன் தூண்டில் கயிற்றை மீன்பிடிச் சுழலியில் கட்டுவது ஆகும்.\n\nஇது சுழலியொன்றின் அச்சைச் சுற்றிப் போடப்படும் முடிச்சு ஆகும். செயல் முனையைப் பயன்படுத்தி நிலை முனையைச் சுற்றி பெருவிரல் முடிச்சுப் போடப்படும் கடைசியாகச் செயல் முனையில் இன்னொரு பெருவிரல் முடிச்சு இடப்படும். இறுக்கும்போது செயல்முனையில் இடப்பட்ட முடிச்சும், நிலைமுனையைச் சுற்றி இடப்பட்ட முடிச்சும் ஒன்றுடன் ஒன்று இறுகும்.\n\n\n"}
{"id": "59577", "url": "https://ta.wikipedia.org/wiki?curid=59577", "title": "மாதிரி-காட்சி-கட்டுப்பாட்டகம்", "text": "மாதிரி-காட்சி-கட்டுப்பாட்டகம்\n\nமாதிரி-காட்சி-கட்டுப்பாட்டகம் (\"Model–view–controller\", MVC) என்பது ஒரு மென்பொருள் கட்டமைப்புக் கோலம். மாதிரி தரவையும் அவற்றைக் கையாழுவது தொடர்பான வணிக விதிகளையும், காட்சி செயலியின் இடைமுகத்தையும், கட்டுப்பாடு மாதிரிக்கும் இடைமுகத்துக்கும் இடையேயான பரிமாறியாகவும் செயற்படுகிறது. அதாவது கட்டுப்பாடு இடைமுகத்தில் இருந்து கட்டளைகளைப் பெற்று மாதிரிக்கு ஏற்றவாறு அனுப்பதலையும், அடுத்த காட்சிகளைத் தெரிவு செய்து இடைமுகத்து அனுப்பதலையும் செய்கிறது. இவ்வாறு பிரித்து வடிவமைப்பதன் மூலம் ஒவ்வொன்றும் மற்றதை தங்கியிருக்கும் தன்மை குறைந்து வடிவமைப்பது, பாரமரிப்பது, மாற்றங்களை ஏற்படுத்துவது இலகுவாகிறது. \n\nSection::::எ.கா.\nஒரு order processing ஒருங்கியத்தைக் கருத்தில் கொள்க. இங்கு இதற்கு தேவையான பட்டியல்கள் அல்லது தரவு வடிவமைப்பும் அவற்றுக்கிடையேயான தொடர்பும் மாதிரி ஆகும். இந்த தரவுகளை பெறவும் கையாளவும் பயன்படும் API கட்டுப்பாட்டகம் ஆகும். பயனர் ஊடாடும் இடைமுகம் காட்சி ஆகும்..\n\n"}
{"id": "59579", "url": "https://ta.wikipedia.org/wiki?curid=59579", "title": "லாம்டா நுண்கணிதம்", "text": "லாம்டா நுண்கணிதம்\n\nலாம்டா நுண்கணிதம் (\"Lambda calculus\") என்பது செயலிகளையும் ஆயும் கணிதத்துறை ஆகும். கணிதத்தில், கணினியியலில் சார்பு அல்லது செயலிகள் ஒரு அடிப்படை கூறாகும். மீள்வோட (recursive) செயலிகள் பற்றியும், எது கணிக்கப்படக் கூடியது என்பது பற்றியும், கணிதத்தின் அடித்தளங்கள் பற்றியும் ஆய லம்டா நுண்கணிதம் உதவுகிறது.\n"}
{"id": "59580", "url": "https://ta.wikipedia.org/wiki?curid=59580", "title": "யேசண்", "text": "யேசண்\n\nயேசண் என்பது தரவுகளை பரிமாறுவதற்குரிய ஒரு குறியீட்டு முறை ஆகும். ஆங்கிலத்தில் இதை JSON என்று, அதாவது Javascript Object Notation (யாவாசிகிரிப்டு பொருள் குறியீடு) என்பர். இது எஜக்சு வலை செயலிகள் வடிவமைப்பில், தரவுகளை எளிய முறையில் பரிமாற பயன்படுகிறது. குறியாக்கத்தை, குறிவிலக்களை நேரடியாக நிரல் மூலமாகவோ, நிரலகங்களைப் பயன்படுத்தியோ செய்யலாம். \n\n"}
{"id": "59582", "url": "https://ta.wikipedia.org/wiki?curid=59582", "title": "போவா முடிச்சு", "text": "போவா முடிச்சு\n\nபோவா முடிச்சு (Boa knot) என்பது ஒரு தற்கால, பிணைப்பு முடிச்சு ஆகும். நெசவாளரான பீட்டர் கொலின்வூட் என்பவர் இதனை 1996 ஆம் ஆண்டில் கண்டு பிடித்தார். பிணைத்துக் கட்டப்படும் பொருட்கள் முடிச்சுக்கு மிக அருகில் வெட்டப்பட்டாலும் அவற்றை உறுதியாகப் பிடித்திருக்கக் கூடியதான முடிச்சொன்றை உருவாக்குவதே அவரது நோக்கமாக இருந்தது. போவா முடிச்சு, இறுக்கு முடிச்சுடனும், இரட்டை இடுக்கி முடிச்சுடனும் தொடர்புள்ளது. இது மேலே சொல்லப்பட்ட இரண்டு முடிச்சுக்களினதும் அமைப்பையும் இயல்புகளையும் ஒருங்கே தன்னகத்துக் கொண்டுள்ளது.\n\nஉருளை வடிவப் பொருட்களைச் சேர்த்துக் கட்டுவதற்கு இம் முடிச்சு பெரிதும் உகந்தது.\n\n\n"}
{"id": "59585", "url": "https://ta.wikipedia.org/wiki?curid=59585", "title": "ஆசிலியின் தொடுப்பு", "text": "ஆசிலியின் தொடுப்பு\n\nஆசிலியின் தொடுப்பு (Ashley's bend) என்பது இரண்டு கயிறுகளின் முனைகளைத் தொடுத்துக் கட்டுவதற்கான ஒரு தொடுப்பு வகை முடிச்சு ஆகும். இது பாதுகாப்பானதும் குறிப்பிடத்தக்க அளவு இழுவையையும், அசைவுகளையும் தாங்கக்கூடியது. இது செப்பெலின் முடிச்சை ஒத்தது. இம் முடிச்சு வழுக்கும் தன்மை உடையதல்ல எனினும், சுமையேற்றப்பட்ட பின் அவிழ்ப்பதற்குக் கடினமானது.\n\nஇது ஆசிலியின் நூலில் காட்டப்பட்டிருந்தாலும் இதற்குப் பெயர் எதுவும் கொடுக்கப்படவில்லை. ஆசிலி இதுபற்றிச் சாதகமான கருத்துக் கொண்டிருந்தாரா என்பதும் தெளிவில்லை.\n\n\n"}
{"id": "59586", "url": "https://ta.wikipedia.org/wiki?curid=59586", "title": "இடுக்கி முடிச்சு", "text": "இடுக்கி முடிச்சு\n\nஇடுக்கி முடிச்சு (Constrictor knot) என்பது, மிகத் திறம்பட்ட பிணைப்பு முடிச்சுக்களுள் ஒன்று. எளிமையானதும் பாதுகாப்பானதுமான இந்த முடிச்சு இறுகிய பின்னர் அவிழ்ப்பதற்குக் கடினமானது. இது பிரிநிலைக் கண்ணிமுடிச்சைப் போன்றது ஆயினும் சில வேறுபாடுகள் உண்டு.\n\nSection::::வரலாறு.\nமுதன் முதலாக 1944 ஆம் ஆண்டில் கிளிபர்ட் ஆசிலியின் நூலில் இது வெளியிடப்பட்டது ஆயினும் இது இதற்குப் பல காலம் முந்தியது எனக் கருதப்படுகிறது. தானே இதனை 25 ஆண்டுகளுக்கு முன்னர் கண்டுபிடித்ததாக ஆசிலி கருதியதாகத் தெரிகிறது. ஆனால், ஆய்வுகள் இவர் இதனைக் கண்டுபிடித்திருக்க முடியாது என்கின்றன. இதன் தோற்றம் எவ்வாறிருப்பினும் இதனைப் பரவலாக அறிமுகப்படுத்தி அதனை இன்றைய நிலைமைக்குக் கொண்டுவந்தவர் ஆசிலியே என்பதில் ஐயம் இல்லை.\n\nSection::::முடியும் முறை.\nகீழே காட்டப்பட்டிருப்பதே இம் முடிச்சைப் போடுவதற்கான அடிப்படையான முறை ஆகும். எனினும், இதனை இடைக் கயிற்றிலும் போட முடியும்.\n\nSection::::பயன்பாடு.\nஇடுக்கி முடிச்சு, தற்காலிகமான அல்லது ஓரளவு நிரந்தரமான கட்டுப் போடவேண்டிய இடங்களில் பயன்படுத்துவதற்கு உகந்தது. இதன் பிணைப்பு விசை சிறிய பகுதியில் இருப்பதால் சிறிய பொருட்களைக் கட்டுவதற்குப் பொருத்தமாக உள்ளது. மென்மையான, பைகளின் வாய்கள் போன்றவற்றை இம்முடிச்சைப் பயன்படுத்திக் கட்டலாம். இவ்வேளைகளில் விறைப்புத் தன்மை கொண்ட கயிற்றைப் பயன்படுத்தலாம். கடினமான பொருட்களைக் கட்டுவதாயின் மென்மையான இழுபடக்கூடிய கயிறுகளைப் பயன்படுத்தலாம். இம்முடிச்சு கட்டப்பட்ட பொருட்களை அதிகமாக நெருக்குவதனால் அப்பொருட்களின் மேற்பரப்புக்களிலோ அல்லது வடிவத்திலோ பழுதுகளை ஏற்படுத்தக்கூடும்.\n\nவெட்டப்பட்ட பல்லிழைக் கயிறுகளின் முனை குலைந்துவிடாமல் இருப்பதற்காக தற்காலிகமாக அம்முனைகளைச் சுற்றிக் கட்டுவதற்கு இந்த முடிச்சுப் பயன்படுவது உண்டு.\n\n\n"}
{"id": "59587", "url": "https://ta.wikipedia.org/wiki?curid=59587", "title": "இரட்டை இடுக்கி முடிச்சு", "text": "இரட்டை இடுக்கி முடிச்சு\n\nஇரட்டை இடுக்கி முடிச்சு (Double constrictor knot) என்பது மிகத்திறம் வாய்ந்த பிணைப்பு முடிச்சுக்களுள் ஒன்று. இது, பொதுவான \"இடுக்கி முடிச்சிலும்\" வலிமையானதும், பாதுகாப்பானதும் ஆகும். அடிப்படையான இடுக்கி முடிச்சுக்கு இன்னொரு திருப்பம் ஒன்றைச் சேர்ப்பதன் மூலம் இந்த முடிச்சு இடப்படுகின்றது. மெழுகு பூசப்பட்ட கயிறுகள் போன்ற வழுக்கக்கூடிய கயிறுகளைப் பயன்படுத்தும்போது இம்முடிச்சுப் பெரிதும் பயனுள்ளது. ஒன்றுக்கு மேற்பட்ட திருப்பங்களை மேலதிகமாக இட்டால் இதன் பாதுகாப்புக் கூடுவதில்லை என்பதுடன், முடிச்சைச் சீராக இறுக்குவதும் கடினமாகி விடும்.\n\nமுடிச்சில் உள்ள இழுவிசையைச் ஒரேதன்மைத்து ஆக்குவதற்காக முடிச்சைக் கவனமாகச் சீராக்க வேண்டும். முடைச்சை ஓரளவு இறுக்கியபின் முனைகளை இழுத்து உறுதிப்படுத்த வேண்டும்.\n\n"}
{"id": "59589", "url": "https://ta.wikipedia.org/wiki?curid=59589", "title": "பிரிநிலைக் கண்ணிமுடிச்சு", "text": "பிரிநிலைக் கண்ணிமுடிச்சு\n\nபிரிநிலைக் கண்ணிமுடிச்சு (Clove hitch) என்பது ஒருவகைக் கண்ணிமுடிச்சு ஆகும். பௌலைன், பாய்மரக் கயிற்றுத் தொடுப்பு என்பவற்றுடன் இதுவும் ஒரு மிகவும் இன்றியமையாத முடிச்சுக்களில் ஒன்றாகக் கருதப்படுகின்றது. இது ஒன்றன்பின் ஒன்றாகக் கட்டப்படும் இரண்டு ஒத்த அரைக் கண்ணிமுடிச்சுக்களை உள்ளடக்கியது. குறுக்கு முடிச்சாகப் பயன்படும்போது இது சிறப்பாகச் செயல்பட வல்லது. இதனைப் பிணைப்பு முடிஆச்சாகவும் பயன்படுத்தலாம் ஆயினும், இவ்வகைத் தேவைக்கு இம்முடிச்சு அவ்வளவு பாதுகாப்பானது அல்ல. கயிறொன்றின் நிலைத்தபகுதியில் போடப்படும் பிரிநிலைக் கண்ணிமுடிச்சு, அரைக் கண்ணிமுடிச்சு கட்டப்பட்ட பொருளை நோக்கிச் செல்கிறதா அல்லது எதிர்ப்புறமாகச் செல்கிறதா என்பதைப் பொறுத்து இரண்டு வகைப்படும். இவை, இரண்டு அரைக் கண்ணிமுடிச்சு (Two half-hitches), பாய்க்கயிற்றுக் கண்ணிமுடிச்சு (Buntline hitch) என்பனவாகும்.\nவழமையான முறையில் ஒரு முனையில் மட்டும் சுமையேற்றும்போது பிரிநிலைக் கண்ணிமுடிச்சு வழுகிவிடக்கூடியது. குறுக்கு முடிச்சில் பயன்படுவதுபோல இரு முனைகளிலும் சுமையேற்றும்போதே இது திறம்படச் செயல்படும். மெல்லிய அல்லது வழுக்கும் தன்மை கொண்ட கயிறுகளைப் பயன்படுத்தும்போது இம் முடிச்சு அதிகம் நம்பத்தகுந்ததாக இராது. சிறப்பாக, அசைந்தாடும் அல்லது சுற்றுகின்ற பொருட்களைக் கட்டும்போது இலகுவாக அவிழ்ந்துவிடும். இதனாலேயே, செயல்முனையின் நீளத்தைச் சீராக்க வேண்டிய தேவைகள் உள்ள வேளையில் இதனைப் பயன்படுத்துகின்றனர். சில வேளைகளில் இம் முடிச்சு அவிழ்ப்பதற்குக் கடினமாக இருக்கும் வகையில் இறுகி விடுவதும் உண்டு.\n\nகழியொன்றைச் சுற்றிப் பிரிநிலைக் கண்ணிமுடிச்சு இடுவதற்கு முதலில் செயல்முனை மேலாக இருக்கும்படி வைத்து அக் கழியைச் சுற்றித் தடம் ஒன்றைப் போடவேண்டும். செயல்முனையை இன்னும் ஒருமுறை கழியைச் சுற்றி எடுத்துக் கயிறு குறுக்காக வெட்டும் இடத்துக்குக் கொண்டுவர வேண்டும். பின்னர் செயல்முனையைக் கயிற்றுச் சந்திப்புக்குக் கீழாக எடுத்து இறுக்கிக்கொள்ள வேண்டும்.\n\nஇம் முடிச்சைக் கயிற்றின் இடைப்பகுதியிலும் போட்டுக்கொள்ள முடியும். இவ்வாறு போடும்போது கயிற்றின் இரண்டு முனைகளுமே இல்லாமல் போட்டுக்கொள்ளலாம். ஆனால் இதற்குக் கட்டப்படும் ஒருமுனையாவது கயிற்றுத் தடத்தின் ஊடாக அதனைச் செலுத்தும் வகையில் இருக்கவேண்டும். இதற்கு கயிற்றின் இடைப்பகுதியில் ஒன்றுக்கொன்று எதிரெதிராக இருக்கும்படி இரண்டு தடங்களைப் போட்டுக்கொள்ள வேண்டும். பின்னர் தடங்களை ஒன்றன்மீது ஒன்று வைத்து அதனூடாகக் கழியின் ஒரு முனையைச் செலுத்தி வேண்டிய இடத்துக்குக் கொண்டுவந்து இறுக்கிக் கொள்ளலாம். படத்தில் காட்டியபடி ஒரு வளையத்தில் இம்முடிச்சைப் போடுவதற்கும் இறுதியாக விளக்கிய முறை பயன்படும்.\n\n\n"}
{"id": "59592", "url": "https://ta.wikipedia.org/wiki?curid=59592", "title": "பாய்க்கயிற்றுக் கண்ணிமுடிச்சு", "text": "பாய்க்கயிற்றுக் கண்ணிமுடிச்சு\n\nபாய்க்கயிற்றுக் கண்ணிமுடிச்சு (Buntline hitch) கயிறொன்றை ஒரு பொருளுடன் இணைப்பதற்குப் பயன்படும் ஒரு முடிச்சு ஆகும். பாதுகாப்பானதும், இலகுவாகப் போடத்தக்கதுமான இம் முடிச்சு கூடிய சுமையைத் தாங்கியபின்னர் இறுகிவிடக்கூடும். இதனால், இம் முடிச்சைப் பயன்படுத்த வேண்டி ஏற்படும்போது சிலவேளைகளில் இதனை உருவி அவிழ்க்கக் கூடிய வடிவில் போடுவது வழக்கம். இம் முடிச்சை முடிவதற்கு முதலில் இரண்டாம் அரைக் கண்ணிமுடிச்சு கட்டவேண்டிய பொருளை நோக்கி இருக்கும்படி, கயிற்றின் நிலைத்த பகுதியைச் சுற்றி ஒரு பிரிநிலைக் கண்ணிமுடிச்சைப் போட்டுக் கொள்வர்.\n\nSection::::வரலாறு.\nமிகவும் எளிமையானதும், பயன்பாட்டுத்திறம் கொண்டதுமான இந்த முடிச்சுப் பழங்காலத்திலேயே புழக்கத்தில் இருந்திருக்க வேண்டும் எனக் கருதப்படுகின்றது. பாய்மரக் கப்பல்களின் காலத்தில், குறுக்குப் பாய்மரக் கயிறமைப்புக் கொண்ட கப்பல்களில் பாய்மரக் கயிறுகளைப் பாய்களின் அடிப்பகுதியில் கட்டுவதற்கு இம் முடிச்சையே பயன்படுத்தினர். இத்தேவைக்கு இம் முடிச்சு விரும்பப்பட்டமை அதன் பாதுகாப்பையும், நம்பகத் தன்மையையும் காட்டுகிறது. இம் முடிச்சு உறுதிப்பட்டதும், குலுக்கல்கள் முதலியன முடிச்சை மேலும் இறுக்குவதேயன்றித் தளர்வடையச் செய்யா.\n\nதற்காலத்து வழுக்கும் தன்மை கொண்ட செயற்கைக் கயிறுகளிலும் இம்முடிச்சு திறம்படச் செயல்படுவதால் அண்மைக்காலத்தில் இம் முடிச்சின் பயன்பாடு கூடியுள்ளது.\n\nSection::::பயன்பாடு.\nபாய்க்கயிற்றுக் கண்ணிமுடிச்சு, கயிறுகளை, வளையங்கள், துளைகள், தூண்கள், கழிகள் போன்றவற்றுடன் இணைப்பதற்கு சிறிய அளவினதும், பாதுகாப்பானதுமான முடிச்சுத் தேவைப்படும் இடங்களில் பயன்படுகின்றது. வழுக்கு முடிச்சல்லாத வடிவம் இடைத்தரமான சுமைகளுக்கும், அவிழ்க்கப்படவேண்டிய தேவையற்ற வேளைகளிலும் பயன்படுத்த உகந்தது. கூடிய சுமைகள் தொடர்புபடும்போது இம் முடிச்சுக்கள் அவிழ்க்க முடியாதவாறு இறுகிவிடுகின்றன.\n\nஇதன் வழுக்கு முடிச்சு வடிவம் பாதுகாப்பானதும் தற்காலிகமானதுமான கண்ணிமுடிச்சுத் தேவைப்படும்போது வசதியானது. எடுத்துக்காட்டாக வண்டிகளில் சுமைகளை வைத்துக் கட்டும்போது ஒரு பக்கத்தில் நிரந்தரமான சுமையுந்துக் கண்ணி முடிச்சையும் அடுத்த பக்கத்தில் பாய்க்கயிற்றுக் கண்ணிமுடிச்சின் வழுக்கு வடிவத்தையும் பயன்படுத்தலாம்.\n\n"}
{"id": "59596", "url": "https://ta.wikipedia.org/wiki?curid=59596", "title": "கொசு உள்ளான்", "text": "கொசு உள்ளான்\n\nகொசு உள்ளான் (Little Stint) என்பது கரைப்பறவைகள் (shore birds or waders) வகையைச் சார்ந்த ஒரு சிறிய பறவை. இது சிறிய, கூரான, கருமை நிறஅலகினையும் நடுத்தரமான நீளங்கொண்ட கருங்கால்களையும் உடையது; வேகமாக இயங்கக்கூடியது. ஆர்க்டிக் ஐரோப்பியப் பகுதிகளிலும் ஆசியாவின் சில பகுதிகளிலும் இவை இனப்பெருக்கம் செய்கின்றன. இவை பனிக்காலங்களில் நெடுந்தொலைவு வலசை போகின்றன (migrate); பெரும்பாலும் ஆப்பிரிக்காவிற்கும் தெற்காசியப் பகுதிகளுக்கும் தான் இவை குடிபெயர்கின்றன. \n"}
{"id": "59597", "url": "https://ta.wikipedia.org/wiki?curid=59597", "title": "நுனித் தொடுப்பு", "text": "நுனித் தொடுப்பு\n\nநுனித் தொடுப்பு என்பது இரண்டு கயிறுகளைத் தொடுப்பதற்குப் பயன்படும் எளிமையான தொடுப்பு முடிச்சு ஆகும். ஒருபக்க நுனித் தொடுப்பு, ஐரோப்பிய இறப்பு முடிச்சு போன்ற பெயர்களாலும் இம் முடிச்சு அழைக்கப்படுகிறது. முடிச்சு கயிறுகளின் திசையில் அல்லாமல் ஒரு பக்கமாக விலகி இருப்பதால் \"ஒருபக்க நுனித் தொடுப்பு\" என்னும் பெயரும், ஐரோப்பாவில் மலையேறும் முயற்சிகளில் இம் முடிச்சுக் காரணமாக ஏற்பட்ட தீநேர்ச்சிகளைக் குறித்து \"ஐரோப்பிய இறப்பு முடிச்சு\" என்னும் பெயரும் ஏற்பட்டது.\n\nSection::::முடியும் முறை.\n1. இரண்டு கயிறுகளினதும் ஒவ்வொரு முனைகளை ஒன்றுக்கொன்று இணையாக வைக்கவேண்டும்.<br> \n2. இரண்டையும் சேர்த்து ஒரு தடம் ஆக்கிக்கொள்ள வேண்டும்.<br>\n3. இரண்டு செயல்முனைகளையும் ஒருங்கே சேர்த்துத் தடத்தினூடாகச் செலுத்த வேண்டும்.<br>\n4. செயல்முனைகளையும், நிலைமுனைகளையும் இழுத்து இறுக்கிக்கொள்ள வேண்டும். \n\nகயிறுகள் வெவ்வேறு அளவான விட்டங்கள் கொண்டவையாக இருந்தால், மெல்லிய அல்லது இழுபடக்கூடிய கயிறு படத்தில் காட்டிய பச்சைக் கயிறு இருக்கும் இடத்தில் இருக்குமாறு பார்த்துக்கொள்ள வேண்டும். அத்தோடு பாதுகாப்பு நுனி முடிச்சையும் இந்தக் கயிற்றைக்கொண்டே முடியவேண்டும்.\n\nSection::::பயன்கள்.\nமலையேறுவோர் செங்குத்தான பாறைகளில் இறங்கும் முயற்சிகளின்போது இதனைப் பயன்படுத்துவது உண்டு. இறங்கவேண்டிய தூரம் வழமையான 50-60 மீட்டர் கயிறுகளின் நீளத்திலும் அதிகமாகும்போது கயிறுகளைத் தொடுப்பதற்கு இந்தத் தொடுப்பைப் பயன்படுத்துவர். இந்த முடிச்சின் பெரும்பகுதி கயிற்றுக்கு வெளியில் இருப்பதால், கயிறு இலகுவாக மலைச் சரிவுகளில் வழுக்குவதற்கு உதவியாக உள்ளது. அத்துடன் இம் முடிச்சின் அளவு சிறியதாக உள்ளதால், கயிற்றை இழுத்து எடுக்கும்போது பாறை இடுக்குகளில் சிக்கிக்கொள்ளாமல் வருவதற்கான வாய்ப்புக்களும் அதிகம். மேற்படி காரணங்களும் இத் தொடுப்பை இலகுவாக முடியத்தக்கதாக இருப்பதும் மலையேறுவோர் இதனைப் பரவலாகப் பயன்படுத்துகின்றனர்.\n\n"}
{"id": "59599", "url": "https://ta.wikipedia.org/wiki?curid=59599", "title": "புடைப்புச் சிற்பம்", "text": "புடைப்புச் சிற்பம்\n\nபுடைப்புச் சிற்பம் (\"relief\") என்பது பின்னணியில் இருந்து உருவங்கள் புடைத்து இருக்கும்படி அமைக்கப்படும் ஒரு சிற்பவகை ஆகும். இச் சிற்பங்களில் செதுக்கப்படும் உருவங்கள் பின்னணியோடு ஒட்டியே இருக்கும். இதனால் இச் சிற்பங்களில் ஓரளவு முப்பரிமாணத் தன்மை காணப்பட்டாலும், உருவங்களின் ஒரு பக்கம் மட்டுமே தெரியக் கூடியதாக அமைந்திருக்கும். தனித்து நிற்கும் முழு உருவச் சிற்பங்களைப் போல் எல்லாப் பக்கங்களையும் பார்க்க முடியாது. எனினும் புடைப்புச் சிற்பங்களின் புடைப்பின் அளவு பல்வேறாக அமைந்திருப்பது உண்டு. மிகச் சிறிய அளவே புடைத்துக் காணப்படும் சிற்பங்களும், உருவங்களின் பெரும் பகுதிகள் தெரியக் கூடியவாறு அமைந்த சிற்பங்களுக்கும் எடுத்துக் காட்டுகள் ஏராளமாக உண்டு. \n\n\"புடைப்புச் சிற்பம்\" என்னும் சொல் சிற்பங்களை உருவாக்கும் ஒரு குறிப்பிட்ட முறையையே குறிக்கிறது. இந்த முறையைப் பயன்படுத்திப் பல்வேறு நாகரிகக் காலங்களிலும், இடங்களிலும் உருவாக்கப்பட்ட சிற்பங்கள் அந்தந்த நாகரிகங்களுக்குரிய கலைப் பாணிகளைத் தழுவி வேறுபட்டு அமைகின்றன. எடுத்துக்காட்டாக கிரேக்க, ரோமப் புடைப்புச் சிற்பங்கள் அவர்களுடைய ஏனைய சிற்ப ஓவிய வடிவங்களைப் போன்றே உலகில் காணும் உருவங்களை காண்கின்றவாறே உருவாக்கினர். ஆனால் இந்தியப் புடைப்புச் சிற்பங்களில், ஓரளவு குறியீட்டுத் தன்மை காணப்படுகின்றது. \n\nSection::::வகைகள்.\nபுடைத்திருக்கும் அளவை அடிப்படையாகக் கொண்டு புடைப்புச் சிற்பங்கள் \"தாழ் புடைப்புச் சிற்பங்கள்\", \"உயர் புடைப்புச் சிற்பங்கள்\" என இருவகையாக உள்ளன. எனினும், இவற்றுக்கு இடையேயான எல்லை தெளிவானது அல்ல. எவ்வளவு புடைத்திருந்தால் அது உயர் புடைப்புச் சிற்பம் என்று தெளிவான வரையறை கிடையாது. ஒரே சிற்பத்திலேயே இரண்டு வகைகளும் காணப்படுவது உண்டு. முன்னணியில் இருக்கும் முக்கியமான உருவங்கள் கூடிய அளவுக்குப் புடைத்திருக்க, பின்னணிக் காட்சிகள் தாழ் புடைப்புச் சிற்பங்களாக அமைந்திருப்பதைக் காண முடியும்.\n\nதொடக்ககாலப் புடைப்புச் சிற்பங்கள் தாழ் புடைப்புச் சிற்பங்களாகவே அமைந்திருக்கக் கூடும். \n\nSection::::பொருட்கள்.\nபுடைப்புச் சிற்பங்கள் கல், மரம், உலோகம் முதலிய பல்வேறு பொருட்களில் உருவாக்கப்பட்டு உள்ளன. மரத்தில் செதுக்கு வேலைகளைச் செய்வது இலகுவாக இருப்பதால் காலத்தால் முந்திய புடைப்புச் சிற்பங்கள் மரத்தால் ஆனவையாகவே இருந்திருக்கும். ஆனாலும், மரச் சிற்பங்கள் நீண்டகாலம் நிலைத்திருக்கும் வாய்ப்புக் கிடையாது ஆகையால் நமக்குக் கிடைக்கக் கூடிய மிகப் பழைய புடைப்புச் சிற்பங்கள் கல்லில் செதுக்கப்பட்டவையாக உள்ளன. மரம், கல் முதலிய பொருட்களில் செதுக்குவதன் மூலம் பகுதிகளை அகற்றிப் புடைப்புச் சிற்பங்கள் உருவாக்கப்படும் வேளை, உலோகத்தாலான புடைப்புச் சிற்பங்கள் அச்சுகளில் உருக்கி வார்க்கப்படுவதன் மூலமோ, உலோகத் தகடுகளைப் பின்புறம் அடிப்பதன் மூலமோ உருவாக்கப்படுகின்றன.\n\nSection::::வரலாறு.\nபுடைப்புச் சிற்பங்கள் பண்டைக் காலம் முதலே பல்வேறு நாடுகளின் சிற்பக்கலையின் ஒரு அம்சமாக இருந்து வந்துள்ளன. பண்டைக்கால எகிப்து, பபிலோனியா போன்ற இடங்களில் பல ஆயிரம் ஆண்டுகளுக்கு முன்பே புடைப்புச் சிற்ப முறையிலான சிற்பங்கள் இருந்தன. இவற்றின் அழிபாடுகளை இன்றும் நாம் காணமுடிகின்றது. மேற்கு நாடுகளில் கிரேக்க, ரோம நாகரிகக் காலத்திலும் புடைப்புச் சிற்பங்கள் உருவாக்கப்பட்டன. இவை கட்டிடங்களின் பகுதிகளாகவும், தனியாகவும் செதுக்கப்படன. \n\nஇந்தியாவிலும் புடைப்புச் சிற்பங்கள் மிகப் பழைய காலம் தொட்டே இருந்து வருவதற்கான சான்றுகள் உண்டு. சிந்துவெளி நாகரிகக் காலத்தைச் சேர்ந்தனவாக, மொகெஞ்சதாரோ, அரப்பா போன்ற இடங்களில் ஏராளமாகக் கண்டுபிடிக்கப்பட்ட பல்வேறு உருவங்களைக் கொண்ட முத்திரைகள் புடைப்புச் சிற்பங்களின் கருத்துருவின் அடிப்படையைக் கொண்டவை. எனினும் இவை செதுக்கப்பட்டவை அல்ல. அச்சுக்களில் அழுத்தி உருவாக்கப்பட்டவை.\n\nசிந்துவெளி நாகரிகக் காலத்துக்குப் பின்னர் இந்தியாவில் உருவான பல நாகரிகக் காலங்களுக்கு உரிய கட்டிடங்களில் புடைப்புச் சிற்பங்கள் சிறப்பிடம் பெற்றுள்ளன. இந்து, பௌத்த, சமணக் கட்டிடங்கள் அனைத்திலுமே இவை காணப்படுகின்றன. \n\nதமிழ் நாட்டில் கல்லில் செதுக்கப்பட்ட புடைப்புச் சிற்பங்கள் பல்லவர் ஆட்சிக்காலத்துடனேயே தொடங்குகின்றன எனலாம். கோயில்களைக் குடைவரைகளாகக் கல்லில் உருவாக்கியது பல்லவர் காலத்திலேயேயாம். இக் காலக் குடைவரை கோயில்கள் பலவற்றில் புடைப்புச் சிற்பங்கள் ஏராளமாகக் காணப்படுகின்றன. மாமல்லபுரம் குடைவரைகளில் காணப்படும் புடைப்புச் சிற்பங்கள் இதற்கு நல்ல எடுத்துக்காட்டு. பின்னர் பல்லவ மன்னர்களால் கட்டப்பட்ட கற்றளிகளிலும் புடைப்புச் சிற்பங்கள் செதுக்கப்பட்டன. குடைவரைகள், கற்றளிகள் என்பவற்றைத் தவிர்த்து, பல்லவர் காலத்து நடுகற்களிலும் தமிழகத்தில் முதன் முதலாகப் புடைப்புச் சிற்பங்கள் செதுக்கப்பட்டன. இதற்கு முந்தியகால நடுகற்களில் கீறல் உருவங்களே வரையப்பட்டிருந்தன.\n\n"}
{"id": "59602", "url": "https://ta.wikipedia.org/wiki?curid=59602", "title": "மருத்துவர் முடிச்சு", "text": "மருத்துவர் முடிச்சு\n\nமருத்துவர் முடிச்சு (Surgeon's knot) என்பது பாய்ச்சுருக்கு முடிச்சுக்கு (reef knot) எளிமையான திருத்தம் செய்து உருவாக்கப்பட்டது. இதில் முதல் தடம் போடும்போது கூடுதலாக இன்னொரு முறுக்குச் சேர்க்கப்படுவதன்மூலம் இரட்டை நுனி முடிச்சு ஏற்படுத்தப்படுகிறது. இதனால் உராய்வு கூடுதலாக்கப்பட்டு முடிச்சின் பாதுகாப்பு மேம்படுத்தப்படுகிறது. வெட்டுமிடங்களில் தையல் போடும்போது கூடுதலாக இடுவை தேவைப்பட்டால், அறுவை மருத்துவர்கள் இம் முடிச்சைப் பயன்படுத்துவர். இதனாலேயே இம் முடிச்சுக்கு இப்பெயர் ஏற்பட்டது. மருத்துவத்தில் மட்டுமன்றி வீச்சுத் தூண்டில் மீன்பிடித்தலிலும் இந்த முடிச்சுப் பயன்படுகின்றது.\n\n\"மருத்துவர் முடிச்சு\" ஒரு தொடுப்பு முடிச்சாகவும் பயன்படும் என்பதால் இதனை ஒரு [[தொடுப்பு (முடிச்சு)|தொடுப்பு முடிச்சாகச் சிலர் வகைப்படுத்துகின்றனர். [[அணிகலன்]]களின் உற்பத்தியில் இதனைத் தொடுப்பு முடிச்சாகப் பயன்படுத்துகின்றனர்.\n\n\n\nSection::::வெளியிணைப்புக்கள்.\n[[பகுப்பு:முடிச்சுகள்]]"}
{"id": "59603", "url": "https://ta.wikipedia.org/wiki?curid=59603", "title": "தில்", "text": "தில்\n\nதில் 2001 ஆம் ஆண்டு வெளிவந்த தமிழ்த் திரைப்படமாகும். தரணி இயக்கத்தில் வெளிவந்த இத்திரைப்படத்தில் விக்ரம், லைலா, விவேக் மற்றும் பலரும் நடித்துள்ளனர்.\n\n"}
{"id": "59604", "url": "https://ta.wikipedia.org/wiki?curid=59604", "title": "இரட்டை பௌலைன்", "text": "இரட்டை பௌலைன்\n\nஇரட்டை பௌலைன் (Double bowline) அல்லது வட்டத் திருப்ப பௌலைன் (round turn bowline) என்பது ஒரு தடவகை முடிச்சு ஆகும். பொதுவான பௌலைனின் ஒற்றைத் திருப்பத்துக்குப் பதிலாக இரட்டை பௌலைனில் வட்டத் திருப்பம் பயன்படுகிறது. இது பொதுவான பௌலைனிலும் கூடுதலான பாதுகாப்பான தடத்தை உருவாக்க உதவுகிறது.\n\nSection::::பெயர்.\nகிளிபர்ட் ஆசிலி இதனை \"இரட்டை பௌலைன்\" என்று குறிப்பிட்டாலும், இப்பெயர் இன்னொரு முடிச்சான இடைப்பகுதி பௌலைன் என்பதற்கும் பொருத்தமாக அமையும். இதனால் சிலர் இம்முடிச்சுக்கு மேலே தரப்பட்டுள்ள மாற்றுப் பெயர்களில் ஒன்றைப் பயன்படுத்துகின்றனர். இன்னொரு மூலத்தில், இரட்டை பௌலைன் என்னும் பெயர் நடுக்கயிற்றில் பொதுவான பௌலைன் முடிச்சிட்டுக் கட்டப்படும் தடத்தைக் குறிப்பிடப் பயன்பட்டுள்ளது.\n\nSection::::பயன்பாடு.\n\"இரட்டை பௌலைன்\" மலையேறுவோர் அதிகமாகப் பயன்படுத்தும் இரண்டு முடிச்சுக்களில் ஒன்று. மற்றது எட்டு வடிவ முடிச்சு. விழுவதினால் முடிச்சில் அதிக சுமை சுமத்தப்பட்டாலும், இரட்டை பௌலைனை சுலபமாக அவிழ்த்துவிடலாம். எட்டு வடிவ முடிச்சில் இது கடினமானது என்பதால் இரட்டை பௌலைனுக்கு இது ஒரு சாதகமான இயல்பு ஆகும். ஆயினும் இம் முடிச்சு எட்டு வடிவ முடிச்சிலும் பாதுகாப்புக் குறைவானது.\n\n\n"}
{"id": "59607", "url": "https://ta.wikipedia.org/wiki?curid=59607", "title": "மருத்துவர் தடம்", "text": "மருத்துவர் தடம்\n\nமருத்துவர் தடம் (Surgeon's loop) மருத்துவர் முடிச்சுப் போலவே கட்டப்படுகிறது. ஆனால் இந்த முடிச்சுக்கு இரண்டாக மடிக்கப்பட்ட நூல் பயன்படுகிறது. இதனால் பிற தடங்களை விட இதற்குக் கூடுதலான நீளம் கொண்ட நூல் தேவைப்படும். அத்துடன் இதன் அளவும் பெரியது. எனினும், விரைவாக வலிமையான தடங்களை உருவாக்குவதற்கு இந்த முடிச்சுச் சிறப்பானது என்பதுடன், பிற தடங்களுடன் இணைப்பதற்கும் இது உகந்தது.\n\n\n"}
{"id": "59608", "url": "https://ta.wikipedia.org/wiki?curid=59608", "title": "சுக்கிரீவன்", "text": "சுக்கிரீவன்\n\nசுக்கிரீவன் (ஆங்கிலம்: Sugreeva) (சமசுக்கிருதம்: : सुग्रीव, \"Sugrīva\") இந்து காவியமான இராமாயணத்தில் இடம்பெறும் ஒரு கதை மாந்தர். வானரர்களின் அரசனும் வாலியின் சகோதரனும் ஆவான். சீதையைத் தேடி அலைந்த இராமனுக்கும், இலட்சுமணனுக்கும் வானரர்களின் அரசனான சுக்கிரீவனின் நட்புக் கிடைத்தது. சுக்கிரீவனின் அமைச்சராக ஜாம்பவான், அனுமான் ஆகியோர் இருந்தனர். இராமன் சுக்கிரிவனுக்கு அவனது கொடிய அண்ணனான வாலியிடமிருந்து கிட்கிந்தையை மீட்டுக் கொடுத்து அவனை கிஷ்கிந்தையின் அரசனாக்கினான். பின்னர் சுக்கிரவன் சீதையைத் தேடுவதற்கு உதவி புரிந்தான். இராமன் சீதையை அரக்கர் அரசன் இராவணனிடம் இருந்து மீட்பதற்கு புரிந்த போரில் சுக்கிரீவன் தனது வானரப் படையுடன் உதவி புரிந்தான். இவன் சூரிய தேவனின் மைந்தன் ஆவான்.\n\nஅவர் ஜாவானீஸ் என்றும் அழைக்கப்படுகிறார்: சுக்ரிவா, சு-கிரிப், சுகீப், சுகிரீப், சூக்ரிம், சங்க்கிப், குக்கிரிவன், துகேயிக், சுக்ரீவா அல்லது சுக்ரீவ் என்று பலப் பெயர்களில் அழைக்கப்பட்டார்.\n\nSection::::சுக்ரீவனின் கதை.\nச்க்ரீவனின் கதை என்பது இராமாயணத்தின் ஒரு பகுதியாகும். மேலும் சுருக்கமான மகாபாரதத்தில் இவரைப் பற்றிய குறிப்புகள் சுருக்கமாக உள்ளது\n\nSection::::சுக்ரீவாவுக்கும் வாலிக்கும் உள்ள கருத்து வேறுபாடு.\nவாலி கிஷ்கிந்த ராஜ்யத்தை ஆண்டான்; அவரது குடிமக்கள் வானரர்கள் ஆவர். தாரை என்பவள் அவரது மனைவியகும். ஒரு நாள், மாயாவி என்ற ஒரு அரக்கன் தலைநகரின் வாயில்களுக்கு வந்து வாலியை சண்டைக்கு வருமாறு சவால் விட்டான். வாலி சவாலை ஏற்றுக்கொண்டான். ஆனால் அவனைத் துரத்திச் செல்லும் போது அந்த அரக்கன் பயங்கரமான மற்றும் ஆழமான ஒரு குகைக்குள் ஓடிவிடுகிறான். சுக்ரீவனை குகைக்கு வெளியே காத்திருக்கச் சொல்லி, அரக்கனைப் பின்தொடர்ந்து வாலி குகைக்குள் நுழைகிறான். இருவருக்கும் நாள் கணக்கில் யுத்தம் நீடிக்கிறது.\n\nகுகைக்குள் சென்ற வாலி நீண்ட நாட்களுக்கு திரும்பி வராததாலும், குகையில் பலத்த கூச்சல்களைக் கேட்டதாலும் அதன் வாயிலிருந்து ரத்தம் வெளியேறுவதைக் கண்டதாலும், சுக்ரீவன் தனது சகோதரன் வாலி கொல்லப்பட்டதாக முடிவு செய்து கொண்டான். கனமான இதயத்துடன், சுக்ரீவன் குகையின் வாயிலை ஒரு கற்பாறையை மூடுவிடுகிறான். பின்னர், கிட்கிந்தைக்குத் திரும்பி, அரசாட்சியைப் ஏற்கிறான். ஒருவழியாக, வாலி, அரக்கனுடனான தனது போரில் வெற்றிபெற்று வீடு திரும்பிகிறான். சுக்ரீவன் தன்து நாட்டின் அரசனாக செயல்படுவதைப் கண்ட அவன், தனது சகோதரன் தனக்கு துரோகம் இழைத்து விட்டதாக என்று முடிவு செய்கிறான். சுக்ரீவன் தாழ்மையுடன் தனது நிலையை விளக்க முயன்றாலும், வாலி அதை கேட்கவில்லை. இதன் விளைவாக, சுக்ரீவனரசவையிலிருந்து ஒதுக்கி வைக்கப்படுகிறான். வாலி சுக்ரீவனின் மனைவி \"ரூமா\" வை வலுக்கட்டாயமாக கவர்ந்து சென்று விடுகிறான்., சகோதரர்கள் இருவரும் கடுமையான எதிரிகளாக மாறினர். ரிசியமுகி என்ற முனிவர் தனது நிலத்தில் வாலி கால் வைத்தால் அவனுக்கு மரணம் உண்டாகும் என சாபமிட்ட கார்ணத்தால் வாலி அங்கு கால் வைக்க முடியாதென்பதால் சுக்ரீவன் அங்கு தஞ்சமடைந்தான்.\n\nSection::::சுக்ரீவனின் கூட்டணி.\nசுக்ரீவன் நாடு கடத்தப்பட்டபோது, தனது மனைவி சீதையை அரக்கர்களின் அரசனான ராவணனன் என்ற அரக்கனிடமிருந்து மீட்கும் முயற்சியில் ஈடுபட்டிருந்த விஷ்ணுவின் அவதாரமான இராமரை அறிமுகப்படுத்திக் கொண்டார். இரமான் சுக்ரீவனிடம் வாலியைக் கொன்றுவிடுவதாகவும், சுக்ரீவனை வனாரர்களின் அரசனாக மீண்டும் நியமிப்பதாகவும் உறுதியளிக்கிறார். சுக்ரீவன், இதையொட்டி, இராமருக்கு அவர்து மனைவின் தேடலுக்கு உதவுவதாக உறுதியளிக்கிறான்.\nSection::::இராமர் வாலியைக் கொன்று ராஜ்யத்தை சுக்ரீவனிடம் ஒப்படைத்தல்.\nசுக்ரீவனும், இராமரும் சேர்ந்து வாலியைத் தேடிச் செல்கின்றனர். இராமர் பின்னால் நின்று, சுக்ரீவன் வாலியை போருக்கு அழைக்கிறான். சகோதரர்கள் ஒருவருக்கொருவர் விரைந்து, மரங்கள் மற்றும் கற்களுடன், கைமுட்டிகள், நகங்கள் மற்றும் பற்களுடன் சண்டையிட்டனர். இருவரும் ஒரே தோற்றம் கொண்டிருக்கும் காரணத்தால் இராமரால் இருவரையும் பிரித்தறிய முடியவில்லை. சுக்ரீவனின் ஆலோசகர் அனுமன் சுக்ரீவனின் கழுத்தில் ஒரு பூ மாலையை போடுகிறான். அப்போது இராமர் தனது வில்லுடன் வெளிப்பட்டு வாலியின் இதயம் வழியாக ஒரு அம்புக்குறியை செலுத்துகிறார். வாலி இறந்து போகின்றான். வாலியின் மரணத்திற்குப் பிறகு, சுக்ரீவன் வனார இராச்சியத்தை மீட்டெடுத்தார், அவரது மனைவியை ரூமவை திரும்பப் பெற்றார். மேலும் வாலியின் பிரதான மனைவி தாராவையும் தனது மனைவியாக்கிக் கொண்டு அவளது மகனான அங்கதனுக்கு இளவரசர் பட்டம் சூடினான்.\n\n\n"}
{"id": "59609", "url": "https://ta.wikipedia.org/wiki?curid=59609", "title": "சூர்ப்பனகை", "text": "சூர்ப்பனகை\n\nசூர்ப்பனகை என்பவள் இராமாயணத்தில் இடம்பெறும் ஒரு பாத்திரம். இவள் அரக்கர் குலத்தைச் சேர்ந்த இலங்கை அரசன் இராவணனின் தங்கை. இவளது ஏனைய சகோதரர்கள் கும்பகர்ணன், விபீடணன், கரன் மற்றும் தூஷணன் ஆவார். 14 ஆண்டு வன வாசத்தின் போது இராமன், சீதை மற்றும் இலட்சுமணன் ஆகியோர் தண்டகாரண்யம் காட்டில் வாழ்ந்து வந்தபோது, சூர்ப்பனகை இராமன் மீது ஆசை கொண்டாள். சூர்பனகை ராமனை டையும் பொருட்டு சீதை கொலை செய்ய முயலகையில் அது தடுக்கப்பட்டு இலட்சுமணன்அவளது மார்பகங்களையும், மூக்கையும், காதுகளையும் வெட்டித் துரத்திவிட்டான். இதனால் கோபமடைந்த சூர்ப்பனகை தனது அண்ணன் இராவணனிடம் முறையிட்டாள். தனது தங்கைக்கு நேர்ந்த நிலையையிட்டுச் சினம் கொண்ட இராவணன், இராமனைப் பழிவாங்க எண்ணிச் சீதையைக் கவர்ந்து கொண்டு வந்து இலங்கையின், அசோகவனத்தில் சிறை வைத்தான்.\n\nSection::::சூர்ப்பனகையின் அழகு.\nசூர்ப்பனகை ஒரு அழகான மங்கை என்பது பல இடங்களில் மறைக்கப்படுகிற ஒரு நிகழ்வு.பொதுவாக அவள் அழகில்லாத பெண்ணாகவே கம்பராமாயணத்தில் சித்தரிக்கப்படுகிறாள். அவள் எத்தகைய அழகு மங்கை என்பதை கம்பன் இராமன் வாயிலாகவே வெளிப்படுத்துகிறார்.\n\nபிறக்கும்போதே அவள் தன் தாய் கேசி மற்றும் பாட்டி தாடகை ஆகியவர்களையும் அழகில் விஞ்சியிருந்தாள். அவள் கண்களின் அழகை முன்னிட்டு மீனாட்சி என்றும் அழைக்கப்பட்டாள்.\nபொருள்: சிவந்த கயல் மீன் போன்று பிறழும் கரிய நீண்ட கண்கள் கொண்டவள். தேன் ஊறும் தாமரை வசம் செய்யும் திருமகள் இலட்சுமி இவளே என்று இராமன் இயம்புகிறான். \n\nSection::::வால்மீகி ராமாயணத்தில்.\nகம்பராமாயணத்தில் மேற்படி இருந்தாலும், வால்மீகியில் அவ்வாறு இல்லை. அவள் ராமனைக் கண்டு மோகிக்கும்போது, கிழப்பருவம் எய்திய ஒரு ராட்சசியாகவே வர்ணிக்கப்படுகிறாள். அதன் காரணமாகவே ராமன் அவளைக் கிண்டல் செய்கிறான். அந்தக் கிண்டல் வினையாகிப் போக, அவள் சீதையைக் கொல்ல எத்தனிக்கிறாள். அச்சந்தர்ப்பத்தில் ராமன் அவளை இடைமறித்து, இலக்குவனிடம், அவளை அங்க ஈனப்படுத்த உத்தரவிடுகிறான்.\n\nகம்பராமாயணத்தில், காதுகளையும், மூக்கையும், முலையையையும் அரியும் லட்சுமணன், மூலகதையான வால்மீகியில் காதுகளையும் மூக்கையும் மட்டுமே அரிகிறான்.\n\nSection::::வெளி இணைப்பு.\nமூல இராமாயணம் / இடதுசாரிகளின் ராமயாண விமர்சனம் - ஒரு சிறு ஒப்பாய்வு\n"}
{"id": "59610", "url": "https://ta.wikipedia.org/wiki?curid=59610", "title": "கும்பகருணன்", "text": "கும்பகருணன்\n\nகும்பகருணன் அல்லது கும்பகர்ணன் (ஆங்கிலம்: Kumbhakarna) (சமசுகிருதம்: कुम्भकर्ण ) என்பவன் இந்து புராணமான இராமாயணத்தில் இடம்பெறும் ஒரு கதை மாந்தர். இவன் அரக்கர் குலத்தைச் சேர்ந்த இலங்கை அரசன் இராவணனின் தம்பி ஆவான்.\n\nபிரம்மனிடம் தவறுதலாக நித்திரை என்னும் வரத்தை கேட்டு பெற்றான். அதனால் அவனது வாழ்வில் பல காலம் தூக்கத்தில் கழிந்தது. அவனுக்கு கொடூரமான அளவு மற்றும் மிகுந்த பசி இருந்தபோதிலும், அந்தச் சமயங்களில் நல்ல குணமுடையவன் மற்றும் சிறந்த போர்வீரன் என்று விவரிக்கப்பட்டான், இருப்பினும் அவன் அவனது சக்தியைக் காட்ட போரின்போது பல குரங்குகளைக் கொன்று சாப்பிட்டான். இராவணனின் செயற்பாடு சரியல்ல என்று தெரிந்தும், இராமன் சீதையை மீட்க இராவணனுடன் புரிந்த போரில், இராவணனுக்கு உதவினான். இப்போரில் அவன் இறந்தான்.\n\nஅவன் போரில் மிகவும் பலசாலியாகவும், புத்திசாலியாகவும் யாராலும் வெல்ல முடியாத போர்வீரனாகக் கருதப்பட்டான், தேவர்களின் அரசனான இந்திரன் அவனையும் அவனது பலத்தையும் கண்டு கவலையடைந்து அவன் மீது பொறாமைப்பட்டான். அவனது சகோதரர்களான ராவணன் மற்றும் விபீடணன் ஆகியோர் ஆவர். கும்பகர்ணன் பிரம்மாவை நோக்கி ஒரு பெரிய வேள்வியையும் தவத்தையும் செய்தான். பிரம்மாவிடம் ஒரு வரம் கேட்க வேண்டிய நேரம் வந்தபோது, ​​அவனது நாக்கை இந்திரனின் வேண்டுகோளின் பேரில் சரசுவதி தேவியால் கட்டப்பட்டது; இதன் காரணமாக, இந்திராசனத்தை (இந்திரனின் இருக்கை) கேட்பதற்கு பதிலாக, அவர் நித்ராசனத்தைக் கேட்டார் (தூங்க படுக்கை). அவர் நிர்தேவத்வத்தை (தேவர்களை நிர்மூலமாக்குவது) கேட்க விரும்புவதாகவும், அதற்கு பதிலாக நித்ராவத்வம் (தூக்கம்) கேட்டதாகவும் கூறப்படுகிறது. அவரது கோரிக்கை வரமாக வழங்கப்பட்டது. இருப்பினும், அவரது சகோதரன் ராவணன் பிரம்மாவிடம் இந்த வரத்தை தவிர்க்கச் சொன்னான், ஏனெனில் இது உண்மையில் ஒரு சாபக்கேடாக இருந்தது. அவன் ஆறு மாதங்கள் தூங்கினான், அவன் விழித்தபோது, ​​மனிதர்கள் உட்பட அருகிலுள்ள எல்லாவற்றையும் சாப்பிட்டார். அவன் \"புக்குரோஷ்ஜா இ ஃபெஜுரின்\" அல்பேனியன் என்றும் அழைக்கப்படுகிறான்\n\nSection::::தோற்றம்.\nபாகவத புராணத்தில், கும்பகர்ணன், விஷ்ணுவின் இருப்பிடமான வைகுந்தத்தைக் காத்துக் கொண்டிருந்த விசயன் என்பவனின் அவதாரம் என்று கூறப்படுகிறது. சனகாதி முனிவர்கள் இட்ட சாபத்தால் பூமியில் வந்து பிறந்ததாக கூறப்படுகிறது. விசயனுவுக்கு ஆரம்பத்தில் மரண தண்டனை விதிக்கப்பட்டது, ஆனால் விஷ்ணுவிடம் கோரிய பின்னர், விஷ்ணு இருப்பிடமான வைகுந்தம் (நித்திய ஆனந்தத்தின் இடம்) திரும்ப அனுமதிப்பதற்கு முன்பு, அவர்களின் தண்டனையைக் குறைக்க ஒப்புக்கொண்டனர். அவனது சகோதரன் செயன் இராவணனாக மாறியபோது, விசயன் பூமியில் கும்பகர்ணன் என்ற அரக்கனாக ஆனான்.\n\nSection::::யுத்தம்.\nசீதையை மீட்டெடுக்கும் இறுதி போரின் போது இராவணன் மற்றும் அவனது படையினரும் இராமனால் அவமானப்படுத்தப்பட்டார்கள். தனது சகோதரர் கும்பகர்ணனின் உதவி தேவை என்று அவர் முடிவு செய்தார். தூங்கிகொண்டிருந்த கும்பகர்ணனை மிகுந்த சிரமத்துடன் விழித்தெழ வைத்தாரன். ஆயிரம் யானைகள் அவனைக் கடந்து சென்ற பிறகுதான் அவர் எழுந்தான் (ரமாயாணா 6.48.47).\n\nஇராமனுடனான இராவணனின் போரின் சூழ்நிலைகள் குறித்து அவனுக்கு அறிவிக்கப்பட்டபோது, அவன் செய்வது தவறு என்று ராவணனனுக்கு அறிவுறைக் கூற முயன்றான். இருப்பினும், அவன் தனது சகோதனுக்கு விசுவாசமாக இருந்ததால் போரில் சண்டையிட முடிவு செய்தான். குடிபோதையில் கும்பகர்ணன் போருக்குச் சென்று ராமரின் படையை அழித்தான். சுக்கிரீவன் கைதியாக அழைத்துச் சென்றான், ஆனால் இறுதியில் இராமரால் கொல்லப்பட்டான். இராவணன் தன் சகோதரனின் மரணத்தைக் கேள்விப்பட்டதும், மயங்கி, தான் உண்மையிலேயே அழிந்துவிட்டதாக அறிவித்தான்.\n"}
{"id": "59611", "url": "https://ta.wikipedia.org/wiki?curid=59611", "title": "விபீடணன்", "text": "விபீடணன்\n\nவிபீடணன், விபீசணன் அல்லது வீடணன் இராமாயணத்தில் இடம்பெறும் ஒரு ஒரு கதை மாந்தர். இவரது மகள் திரிசடை ஆவார். இவன் இராவணனின் தம்பி ஆவான். நீதி நியாயத்தின் படி வாழ்ந்து வந்தான். சீதையை இராவணன் கடத்தி வந்த போது அநியாயம் என்று எடுத்து உரைத்தான். சீதையை விட்டுவிடுமாறு பல ஆலோசனைகள் கூறினான். ஆனால் இராவணன் அதனை ஏற்றுக்கொள்ள மறுத்துவிட்டான். நியாயத்துக்கு எதிராக இராவணனுக்கு உதவ விரும்பாத விபீடணன் இராமனிடம் அடைக்கலம் அடைந்து அவனுக்கு உதவினான். இராவணனுக்கு எதிராக இராமன் நடத்திய போரில் இராவணனும், அவனது கூட்டத்தினரும் மாண்டனர். இராமன் விபீடணனை இலங்கை அரசனாக முடி சூட்டினான்.\n\nSection::::படக்காட்சிகள்.\nகோதண்டராமர் கோயிலின் கருவறைச் சுவர்களில் வரைந்துள்ள இராமாயண நிகழ்வுகளில், வீடணன் குறித்தான சித்திரங்கள்.\n"}
{"id": "59620", "url": "https://ta.wikipedia.org/wiki?curid=59620", "title": "ஆஜில் மென்பொருள் விருத்தி", "text": "ஆஜில் மென்பொருள் விருத்தி\n\nஅஜில் மென்பொருள் விருத்தி என்பது ஒரு மென்பொருள் விருத்தி முறையியல் ஆகும். இது கூட்டாக, தாமாக ஒழுங்கு செய்து, மடக்கு முறையில் விருத்திப் பணிகளை செய்யும் முறையாகும். அதிக நேரம் ஆவணப்படுத்தலிலும் வடிவமைப்பிலும் செலுத்தாமல், வேகமாக வேலை செய்யும் பகுதிகளை உருவாக்கி, ஒருங்கிணைத்து, இலக்கை நோக்கி முன்னேறுவது அஜில் முறையின் பண்பாகும். மடக்கு முறையில் விருத்திப் பணிகள் நடைபெறுவதால் மாற்றங்களை செய்வது இலகுவாகிறது. \n\nSection::::கொள்கைகள்.\nஅஜில் மென்பொருள் விருத்தி என்பது பல தரப்பட்ட கூறுகளைக் கொண்டது. 2001 வெளியிடப்பட்ட ஆவணம் இந்த முறையின் கொள்கைகள் பலவற்றை எடுத்துரைப்பதில் ஒரு முக்கியமானதாகும். \n\n\n"}
{"id": "59621", "url": "https://ta.wikipedia.org/wiki?curid=59621", "title": "அருவி மாதிரி", "text": "அருவி மாதிரி\n\nஅருவி மாதிரி அல்லது அருவி முறையியல் என்பது 'மென்பொருள் மேம்பாட்டு முறையியல்' ஆகும். இது ஒவ்வொரு படிநிலையையும் வரிசையாக கடப்பதை வலியுறுத்துகிறது. இது திட்டமிடுவதற்கும், வடிவமைப்பதற்கும் கவனம் தரும் முறையாகும். மென்பொருள் கட்டமைப்பு பணிகள் சீராக, தொடர்ச்சியாக ஒன்றில் இருந்து ஒன்றுக்கு போவதால் அருவி மாதிரி என்று பெயர் வந்தது. இது புரிந்துகொள்வதற்கு எளிமையானதாகும். எனவே, மென்பொருள் தொடர்பான அடிப்படை நூல்களில் அருவி மாதிரியைப் பற்றிய பாடங்கள் சேர்க்கப்பட்டுள்ளன. ஏனைய மாதிரிகளை ஒப்பிடும்பொழுது, இது பழைமையானதாகும்.\n\nSection::::நன்மையும் தீமையும்.\nமென்பொருளுக்கு என்னென்ன தேவை என்ற தெளிவு கிடைக்கக்கூடிய திட்டங்களுக்கு, அருவி மாதிரியை பயன்படுத்தலாம். சில வாடிக்கையாளர்கள் மென்பொருளுக்கான தங்கள் தேவைகளை அடிக்கடி மாற்றக் கூடும். அத்தகைய திட்டங்களுக்கு அருவி மாதிரி ஏற்றதல்ல. ஏனெனில், தேவைக்குறிப்புகளை முழுமையாக சேகரித்துவிட்டே பிற படிநிலைகளுக்கு செல்ல வேண்டும். அப்படி சென்ற பின்னர், மீண்டும் தேவைக்குறிப்புகளை மாற்றினால், திட்டத்தை முதலில் இருந்து தொடங்க வேண்டியிருக்கும்.\n\nSection::::மாதிரி.\nவின்ஸ்டன் டபிள்யூ. ராய்ஸ் அவர்கள் அறிமுகப்படுத்திய மூல அருவி மாதிரியில், ஒரு மென்பொருளானது பின்வரும் கட்டங்களை வரிசையாக கடந்து உருவாக்கப்படும்.\n\n\nஇந்த மாதிரியின்படி, 'ஒரு கட்டத்தின் பணிகள் முடிவடைந்தால் மட்டுமே, அடுத்த கட்டத்திற்கு நகர வேண்டும்' என்கிற நிபந்தனை உள்ளது. எனினும், ராய்ஸ் மாதிரியின் இறுதி வடிவம் உட்பட இதன் திருத்தப்பட்ட மாதிரிகளும் உள்ளன. அவற்றின் நிகழ்முறைகளில் சிறிய, பெரிய வேறுபாடுகள் சேர்க்கப்பட்டிருப்பதை காண முடிகிறது.\n"}
{"id": "59633", "url": "https://ta.wikipedia.org/wiki?curid=59633", "title": "பெருஞ்சிவப்புப் பிரதேசம்", "text": "பெருஞ்சிவப்புப் பிரதேசம்\n\nபெருஞ்சிவப்புப் பிரதேசம் அல்லது பெருஞ்சிவப்புப் பகுதி (\"Great Red Spot\") என்பது சூரிய குடும்பத்தின் மிகப்பெரிய கோளான வியாழனில், தொடர்ந்து அடித்துக்கொண்டிருக்கும் மாபெரும் புயல் மேகத்தைக் குறிக்கும். 300 ஆண்டுகளுக்கு மேலாக இது தொடர்ந்து அவதானிக்கப்பட்டு வருகிறது. இது வியாழனுக்கு ஒரு மிகப்பெரிய சிவப்புக்கண் உள்ளது போன்ற தோற்றத்தை ஏற்படுத்துகிறது. 26,000 கிமீ நீளமும் 12,000 கிமீ அகலமும் உடைய இந்த பெருஞ்சிவப்புப் பகுதியில் இரண்டு பூமிகளை வைக்கலாம்! இதன் சிவப்பு நிறம் கருங்கல் சிவப்பிலிருந்து பழுப்பு வரை மாறிக்கொண்டே இருக்கும்.\n\nபெரும் சிவப்புப் புள்ளியை 1664 ஆம் ஆண்டில் இராபர்ட் ஊக் (\"Robert Hooke\") என்ற பிரித்தானிய அறிவியலாளர் முதன் முதலில் அவதானித்தார்.\n"}
{"id": "59634", "url": "https://ta.wikipedia.org/wiki?curid=59634", "title": "பசிபிக் தீவுகளின் ஒன்றியம்", "text": "பசிபிக் தீவுகளின் ஒன்றியம்\n\nபசிபிக் தீவுகளின் ஒன்றியம் அல்லது பசிபிக் தீவுகளின் பொது மன்றம் (\"Pacific Islands Forum\") என்பது பசிபிக் பெருங்கடலில் அமைந்திருக்கும் இறைமையுள்ள நாடுகளுக்கிடையேயான கூட்டமைப்பை வலுப்படுத்தும் நோக்கில் அந்நாடுகளின் அரச மட்டத்தில் அமைக்கப்பட்டுள்ள ஒரு ஒன்றியம் ஆகும். இவ்வமைப்பு 1971 ஆண்டில் தென் பசிபிக் ஒன்றியம் என்ற பெயரில் ஆரம்பிக்கப்பட்டது. இது பின்னர் வடக்கு மற்றும் தெற்கு பசிபிக் தீவுகள் மற்றும் ஆஸ்திரேலியா அடங்கிய பரந்த ஓசியானியா நாடுகளை உள்ளடக்குவதற்காக \"பசிபிக் தீவுகளின் ஒன்றியம்\" எனப் பெயர் மாற்றப்பட்டது.\n\nஇவ்வமைப்பின் உறுப்பு நாட்டுகளாவன: ஆஸ்திரேலியா, குக் தீவுகள், மைக்குரோனீசியக் கூட்டு நாடுகள், பிஜி, கிரிபட்டி, மார்ஷல் தீவுகள், நவூரு, நியூசிலாந்து, நியுவே, பலாவு, பப்புவா நியூ கினி, சமோவா, சொலமன் தீவுகள், தொங்கா, துவாலு, வனுவாட்டு ஆகியன. 2006 ஆம் ஆண்டில் இருந்து, நியூ கலிடோனியா, மற்றும் பிரெஞ்சு பொலினீசியா ஆகியன துணை உறுப்பு ஆட்சிப்பகுதிகளாக இவ்வொன்றியத்தில் இணைக்கப்பட்டன.\n\n2009 ஆம் ஆண்டில் பிஜியில் இடம்பெற்ற இராணுவப் புரட்சியை அடுத்து அந்நாடு காலவரையறையின்றி இவ்வொன்றியத்தில் இருந்து விலக்கப்பட்டுள்ளது.\n\n"}
{"id": "59645", "url": "https://ta.wikipedia.org/wiki?curid=59645", "title": "பன்னாட்டு அரிமா சங்கங்கள்", "text": "பன்னாட்டு அரிமா சங்கங்கள்\n\nபன்னாட்டு அரிமா சங்கங்கள் (\"Lions Clubs International\", LCI) உலகளாவிய ரீதியில் நலிந்தோர்க்கான நலதிட்டங்களை செய்துவருகிறது. மொத்தம் 203 நாடுகளில் 44,500 சங்கங்களில் 1.4 மில்லியன் உறுப்பினர்களுடன் இவ்வியக்கம் செயற்பட்டு வருகிறது.\n\nSection::::மெல்வின் ஜோன்ஸ்.\n1879 ஆம் ஆண்டு 13ம் நாள் ஐக்கிய அமெரிக்க நாடுகளின் அரிசோனா மாநிலத்தில் சிலா ஆற்றின் கரையில் அமைக்கப்ட்டிருந்த ராணுவ முகாம் ஒன்றில் பிறந்த மெல்வின் ஜோன்ஸ் என்பவரால் 1917ம் ஆண்டு இந்த \"அரிமா சங்கம்\" என்ற அமைப்பு தொடங்கப் பட்டது. பின்னர் அது பல்வேறு கட்டங்களைத் தாண்டி இன்று உலகளாவிய அமைப்பாக 203 நாடுகளில் பரவி உள்ள இவ்வமைப்பு, உலகம் முழுவதும் நலிந்தோர்க்கான நலதிட்டங்களை செய்துவருகிறது.\n\nSection::::ஹெலன் கெல்லர்.\nதன்னுடைய ஒன்னரை வயதிலேயே பார்வையும் கேட்கும் திறனையும் இழந்த ஹெலன் கெல்லர் என்ற அம்மையார் 1925ம் ஆண்டு நடைபெற்ற அரிமா சங்க பன்னாடு கூட்டத்தில் பார்வைத் திறனை காப்பதற்கும்,பார்வையற்றோர்க்கு தொண்டு செய்யுமாறும் வேண்டுகோள் விடுத்தார். உங்களால் பார்க்கமுடிகிறது, உங்களால் கேட்க முடிகிறது,நீங்கள் இரக்கமுள்ளவர்களாகவும் திகழ்கிறீர்கள். குருட்டுத் தண்மைகெதிரான புனித வீரர்களாக நீங்கள் தொடர்ந்து விளங்கமாட்டீர்களா? என்று வினவினார். அரிமாக்கள் அதை ஏற்று \"பார்வைத்திறன் காத்தல், மற்றும் பார்வையிழந்தோர்க்கு பாடுபடுதல்\"என்பதை தங்கள் முக்கிய செயல் திட்டமாக ஏற்றுக் கொண்டனர்.\n\n\nSection::::இந்தியாவில் பன்னாட்டு அரிமா சங்கம்.\nபெப்ரவரி 3, 1956 ஆம் ஆண்டு மும்பையில் நோசிர் என். பண்டோல் என்பவரைத் தலைவராக கொண்ட புதிய சங்கம் தொடங்கப்பட்டது. 1957ம் ஆண்டு அரிமா மாவட்டம் 304 தொடங்கப்பட்டு, பண்டோல் முதல் ஆளுநராக நியமிக்கப்பட்டார். 23.7.1957ல் தென்னகத்தில் முதன் முதலாக பெங்களூரிலும், பின்னர் 21.9.1957இல் சென்னையிலும் தொடங்கப்பட்டது. இந்திய தேசத்தை முழுவதும் உள்ளடக்கிய 304, கூட்டுமாவட்டம் 1973-74ல் 321,322,323,324 என்று பிரிக்கப்பட்டது.\n\nSection::::கூட்டுமாவட்டம் 324.\nவருவாய் மாவட்டங்கள் சென்னை,செங்கற்பட்டு,வட ஆற்காடு, தென் ஆற்காடு, தஞ்சை, திருச்சி ஆகியவை 324A மாவட்டம் என்றும் தமிழகத்தின் மீதமுள்ள மாவட்டங்கள் 324B என்றும், ஆந்திரமாநில சங்கங்கள் 324C என்றும், கர்நாடக மாநில சங்கங்கள் 324D என்றும், கேரள மாநில சங்கங்கள் 324E எனவும் பிரிக்கப்பட்டு நிர்வகிக்கப்படுகின்றன.\n\nSection::::324-B2 மாவட்டம்.\nஈரோடு, நாமக்கல், சேலம், தர்மபுரி, கிருஷ்ணகிரி, திருப்பூர் மாவட்டத்தின் சில பகுதிகள் உள்ளடக்கியது இந்த அரிமா மாவட்டம் 324B2.\n"}
{"id": "59646", "url": "https://ta.wikipedia.org/wiki?curid=59646", "title": "1817", "text": "1817\n\n1817 (MDCCCXVII) ஒரு புதன்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இவ்வாண்டு ஒரு திங்கட்கிழமையில் ஆரம்பமானது.\n\n\n\n"}

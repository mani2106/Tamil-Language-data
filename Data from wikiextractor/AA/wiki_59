{"id": "36013", "url": "https://ta.wikipedia.org/wiki?curid=36013", "title": "உளத்தியல்", "text": "உளத்தியல்\n\nஉளவியல் அல்லது மனோதத்துவம் (\"Psychology\") என்பது மனதின் செயல்பாடுகள் மற்றும் நடத்தைகளை அறிவியல் முறையில் ஆய்வு செய்யும் கற்கை மற்றும் பயன்பாட்டு ஒழுங்கு முறையாகும். இந்தத் துறையின் தொழில்முறை நெறிஞர் அல்லது ஆய்வாளர் ஒரு உளவியலாளர் எனப்படுவர். உளவியலாளர் சமூக அல்லது நடத்தை விஞ்ஞானிகள் என்றும் வகைப்படுத்தப்படுவர். உளவியல் ஆய்வு என்பது அடிப்படை அல்லது செயல்முறை சார்ந்ததாகக் கருதப்படும். உளவியலாளர்கள் தனிப்பட்ட மன செயல்பாடுகளின் பங்கினை மற்றும் சமூக ஒழுக்கத்தை புரிந்து கொள்ள முயற்சிக்கிக்கும் பொழுது, அடிப்படையான உளவியல் மற்றும் நரம்பியல் செயல்பாடுகளும் வெளிப்படுத்தப்படுகிறது.\n\nஉளவியலின் அடிப்படை ஆய்வு என்பது உள்ளுணர்வு, அறியும் ஆற்றல், கவனம், மன உணர்வு அல்லது உணர்ச்சி வேகம், இயல்பு ஊக்கம், மூளை செயல்பாடுகள், ஆளுமை, நடத்தை மற்றும் உள்ளார்ந்த தொடர்புகள் ஆகியவற்றை கொண்டதாகும். சில, குறிப்பாக ஆழ்ந்த உளவியல் என்பது மயக்கநிலை மனது என்று கருதப்படுகிறது. உளவியலாளர்கள், உளவியல் சமூக வேறுபாடுகளுக்கு இடையேயான காரணம் மற்றும் எதிரெதிரான தொடர்புகளைத் தீர்மானிப்பதற்கு மெய்யறிவான முறைகளை பின்பற்றுவர், மருத்துவ உளவியலாளர்கள் சில நேரம் குறிப்பால் உணர்த்தும் முறையை அல்லது இதர தூண்டும் நுட்பங்களை சார்ந்திருப்பர்.\n\nஉளவியல் அல்லது மனோதத்துவம் சமூக அறிவியற் துறைகளுள் ஒன்றாகும். உளவியற் செயற்பாடுகள், நடத்தை ஆகியவை பற்றிய அறிவியற் கல்வியான இது நடத்தை அறிவியலுக்குள்ளும் அடங்குகின்றது. 1879 ஆம் ஆண்டில் வில்ஹெல்ம் வுண்டட் ஜெர்மனியிலுள்ள லீய்ப்சிக் பல்கலைக்கழகத்தில் உளவியலுக்கான ஆய்வுக்கூடத்தை நிறுவினார். இதுவே உளவியற் கல்வியின் தொடக்கம் எனப்படுகிறது.\n\nSection::::சொல்லிலக்கணம்.\nசைக்காலஜி ஒரு கிரேக்கச் சொல் \"\"logia\"\" விலிருந்து உருவான சொல்லாக்கம் ஆகும். அதன் பொருள் 'மனதைப் படிப்பது'. psukhē எனில் 'சுவாசம், ஆவி, ஆன்மா' . \"logia\" எனில் 'ஆய்வு' அதுவும் ஒரு கல்விக் கழகத்தில் பாடப் பயிற்சி ஒழுங்குமுறை மற்றும் அறிவியலார்ந்த மானிட, விலங்குகளின் மனோ செயல்முறை மற்றும் நடத்தை பற்றியதாகும். அவ்வப்போது ஓர் அறிவியல் வழிமுறைக்கு எதிராகவோ, கூடுதலாகவோ பயன்படுத்துகின்றபொழுது, அது குறியீட்டுப் பொருள் விளக்கம் மற்றும் விமர்சன ஆய்வை சார்ந்துள்ளது. இருந்தபோதிலும் சமூக இயல் போன்ற சமூக அறிவியல்களை விட முக்கியத்துவம் குறைந்தே உள்ளது. அப்படிப்பட்ட அபூர்வநிலை ஆய்வுகளை உளவியல் ஞானிகள் புலன் உணர்வு, அறிவாற்றல், கவனம், மனஎழுச்சி, செயல்நோக்கம், ஆளுமை, நடத்தை, தனிப்பட்ட உறவுகள் இடையில் உள்ளவை ஆகிய அனைத்தும் ஆய்ந்தறிகின்றனர். சில ஆழ்நிலை உளவியல் ஞானிகள் பிரத்தியேகமாக, தன்னுணர்வற்ற மனம் பற்றி புத்தாய்வு செய்கின்றனர்.\n\nஉளவியல் ஞானம் பல்வேறு மானிட செயல்பாடுள்ள துறைகளில் பயன்படுத்தப்படுகின்றன. அன்றாட வாழ்வில் உள்ள நடைமுறைகளில் அதாவது, குடும்பம், கல்வி, தொழில் மற்றும் மனநலப் பிரச்சினைகளுக்குரிய சிகிச்சை யாவும் ஆராயப் படுகின்றன. உளவியல் ஞானிகள் தனி நபர் மற்றும் சமூக நடத்தை பற்றிய மனோ ரீதியான வினைச் செயல்களைப் புரிந்துகொள்ள முயல்கின்றனர். மேலும் நரம்பு மற்றும் உடல் சார்ந்த வழிமுறைகளின் அடிப்படை அம்சங்களை புத்தாய்வு செய்கின்றனர். உளவியல் ஆய்வில் துணைத் துறைகள் மற்றும் அதன் பயன்பாடுகள் அடங்கி உள்ளன. அத்தகைய துறைகளாவன: மானிட வளர்ச்சி, விளையாட்டுகள், உடல்நலம், தொழிற்சாலை, ஊடகம், மற்றும் சட்டம் முதலியனவாகும். சமூக அறிவியல்கள், இயற்கை அறிவியல்கள் மற்றும் கலை, இலக்கியங்கள், மனிதப்பண்புகள் யாவும் பற்றிய ஆராய்ச்சியை ஒருங்கிணைப்பதே உள வியலாகும். ஓர் உளவியல் ஞானி என்பார் உளவியல் பயிற்றுவிப்பவரும், தொழில்முறைக் கோட்பாட்டை பின்பற்றுபவரும் ஆவார்.\n\nSection::::வரலாறு.\nஉளவியல் ஆய்வு தத்துவ ரீதியில் எகிப்து, கிரீஸ், சீனா, இந்தியா, பாரசீகம் போன்று புராதன நாகரிகங்கள் பற்றி அறிய காலத்தால் பின்னோக்கி செல்கின்றது. உளவியல் ஓர் படுக்கை வசதி கொண்ட மருத்துவ போதனை சாலை மற்றும் பரிசோதனை நோக்கினை முதலில் ஏற்றுக்கொண்டவர்கள் இடைக்காலத்து முஸ்லிம் உளவியலாளர்கள் மற்றும் உடலியலார்கள் ஆவார்கள். அவர்கள்தாம் மனநல மருத்துவ மனைகளை அத்தகு நோக்கங்களுக்காக எழுப்பினார்கள்.\n\n1802 ஆம் ஆண்டில் பிரெஞ்சு உளவியல் ஞானி பைர்ரி கேபானிஸ் உயிரியல் உளவியல் பற்றி ஒரு கட்டுரை எழுதி முன்னோடியாகத் திகழ்ந்தார்: Rapports du physique et du moral de l'homme என்பதே அக்கட்டுரை ஆகும். அதன் பொருள்: மனிதனின் இயற்பியல் மற்றும் அறநெறி அம்சங்கள் பற்றிய உறவுகள் மீது என்பதே ஆகும். கேபானிஸ் பொருள் விளக்குவது முந்தைய உயிரியல் ஆய்வுகள் அடிப்படையில் யாதெனில், நரம்பு மண்டலத்தின் உடைமைகளாக உள்ளது ஊறுகோள் உணர்வு மற்றும் ஆன்மா இரண்டுமே தான் என்று விவாதித்து உள்ளார்.\n\nஅல்ழ்கேனின் \"காட்சிஒளி ஆய்வு நூல்\" 1021 ல் வெளி வந்தமையால் அதுவேதான் உளவியல் பரிசோதனை முறை பற்றி விவரமறிய காலத்தின் பின்னோக்கிச் செல்கின்றது. அதன் விளைவாக உளவியல் ஒரு சுயேட்சையான ஆய்வுக்கு பரிசோதனைக் களமாக 1879 ஆம் ஆண்டு முதல் தொடங்கியது. ஜெர்மன் இயற்பியலாளர் வில்ஹெல்ம் வுண்ட்ட் முதல் பரிசோதனைக்கூடம் ஒன்று நிறுவினார். அது உளவியல் ஆராய்ச்சிக்காக பிரத்தியேகமாக ஜெர்மனி லேப்ஜிக் பல்கலைக்கழகத்தில் நிறுவினார். எனவே வுண்ட் \"உளவியலின் தந்தை\"யாகப் போற்றப்படுகின்றார். 1879 ஆம் ஆண்டு அதனால் சில சமயங்களில் உளவியலின் \"பிறந்த நாள்\" என்று கருதப்படுகின்றது. அமெரிக்கத் தத்துவ, உளவியல் ஞானியுமான வில்லியம் ஜேம்ஸ் வெளியிட்ட இனப்பெருக்கம் பற்றிய புத்தகம், \"'உளவியல் கோட்பாடுகள்'\" 1890 ஆம் ஆண்டில் பல்வேறு வினாக்களுக்கு அடிகோலியது. அதனால் உளவியல் ஞானிகள் தொடர்ந்து மேலும் பல வருடங்களாக கவனம் செலுத்தலாயினர். உளவியல் துறையில் முக்கியப் பங்காற்றிய பிற அறிஞர்களில் ஒருவராகிய ஜெர்மன் உளவியல் ஞானி ஹேர்மண் எப்பின்காஸ் (1850–1909), நினைவகம் பற்றிய ஒரு பரிசோதனை ஆய்வினை பெர்லின் பல்கலைகழகத்தில் நடத்தினார். மேலும் ரஷிய உளவியல் ஞானி இவன் பாவ்லோவ் (1849–1936) என்பார் ஆய்ந்து அறிந்து கற்பிக்கும் வழிமுறை தற்போது 'சிறப்பு வாய்ந்த சூழ்நிலை அமைப்பாக' குறிப்பிடுவதற்கு காரணமாக விளங்கினார்.\n\n1950 ஆம் ஆண்டுகளில் தொடங்கிய பரிசோதனை நுட்பங்கள் வுண்ட்ட், ஜேம்ஸ் ஜெம்ஸ், எப்பின்காஸ் ஆகியோர்களால் வரையறுக்கப்பட்டது. மற்றவர்கள் அதை பரிசோதனை உளவியல் என்று வலியுறுத்துகின்றனர். அது அறிவாற்றல் ஆகவும் வளர்ந்துள்ளது. (செய்தி மற்றும் செயல் பாங்கு சம்பந்தம் கொண்டிருப்பினும் இறுதியாக ஒரு பரந்த அறிவாற்றல் விஞ்ஞானத்தின் பகுதியாக அமைந்துள்ளது). ஆரம்ப வருடங்களில் இந்த வளர்ச்சி ஒரு \"புரட்சி\" என்று கருதப்படுகின்றது. அது எண்ணத்தின் கடும் சுமைகளுக்கு எதிரிடையாகவும், ஈடு கொடுத்தும் வந்துள்ளது. இடைப்பட்ட காலத்தில் மனோ இயக்கவியல், நடத்தையியல் போன்றன வளர்ச்சியடைந்துள்ளது.\n\nSection::::மனோ பகுப்பாய்வு.\n1890 களில் இருந்து இறப்பு வரை 1939, ஆஸ்திரியன் மருத்துவர் சிக்மண்ட் பிராய்ட் ஒரு மனோ நோய்நீக்கும் முறையை மனோ பகுப்பாய்வு எனும் பெயரில் கண்டார். பிராய்டின் மனதை கிரகித்தல் பெரும்பாலும் உட்பொருள் வெளிப்படுத்தும் முறைகளான உள்முக நோக்கு, படுக்கை மருத்துவ பயிற்சி உற்று நோக்கல்கள் அடிப்படையில் சார்ந்துள்ளன. அதிலும் குறிப்பாக தன்னுணர்வற்ற சச்சரவுகள், மன இறுக்கம் மற்றும் மனோ நோய் குணம் தீரக் கூடியதாக உள்ளது. பிராய்டின் கோட்பாடுகள் பிரபலம் அடைந்தன ஏனென்றால் பால் தன்மை, இயற்கைத் தூண்டுதல்களை அடக்குதல், தன்உணர்வற்ற மனம் ஆகியவற்றை எல்லாம் சமாளிப்பதாக அமைந்திருப்பதே காரணமாகும். இவைகள் எல்லாம் ஒரு காலத்தில் தொடக் கூடாத பாடங்களாக கருதப்பட்டன. பிராய்ட் அவைகளுக்கு ஒரு கிரியா ஊக்கியை அளித்ததால் பண்பட்ட சமுதாயத்தில் திறந்த மனதுடன் விவாதிக்க முடிந்தது. மருத்துவப் பயிற்சி ரீதியில் எண்ண இயைபுமுறை, நோய்நீக்கும் கலை மீதுள்ள அக்கறை கனவுகளில் வளர ஒரு முன்னோடி உதவிகரமாக அவர் திகழ்ந்தார்.\n\nபிராய்ட் ஒரு குறிப்பிடத்தக்க செல்வாக்கு ஸ்விஸ் உளவியல் ஞானி கார்ல் ஜங் மீது கொண்டிருந்தமையால், அவரின் பகுப்பாய்வு மனோ தத்துவம், ஆழ்நிலை மனோதத்துவத்திற்கு ஒரு மாற்றாக அமைந்தது. இருபதாம் நூற்றாண்டின் மத்தியில் பிற நன்கறிந்த உளவியல் பகுப்பாய்வு சிந்தனையாளர்கள் பின்வருபவர்கள் ஆவர்: சிக்மண்ட் பிராய்ட் மகள் அன்னபிராய்ட், அவரும் ஒரு உளவியல் பகுப்பாய்வாளர், மேலும் ஜெர்மன் அமெரிக்கன் உளவியல் ஞானி எரிக் எரிக்சன், ஆஸ்திரியன் -பிரிட்டிஷ் உளவியல் ஞானி மேலானீ க்லேன், ஆங்கில உளவியல் பகுப்பாய்வாளர் மற்றும் மருத்துவருமான டி.டபள்யூ. வின்னிகாட்ட், ஜெர்மன் உளவியல் ஞானி கரேன் ஹோர்நே, ஜெர்மனில் பிறந்த உளவியல் ஞானி மற்றும் தத்துவ ஞானி எரிச் பிரோம், ஆங்கில உளவியல் ஞானி ஜான் பவுல்பி. இருபதாம் நூற்றாண்டு முழுமையும் இத்தகைய மாறுபட்ட சிந்தனைக் கூடங்கள் வளர்ச்சி கண்டன. அவைகள் புதிய-பிராடியன் என்றும் வகைப்படுத்தப்பட்டது.\n\nமனோ-பகுப்பாய்வுக் கோட்பாடு மற்றும் நோய் நீக்கும் கலையினை விமர்சனம் செய்தவர்கள் பி.எப்.ஸ்கின்னர், ஹான்ஸ் ஹைஸென்க் போன்ற உளவியல் ஞானிகள், தத்துவ ஞானிகள் காரல் போப்பர், ஸ்கின்னர் மற்றும் நடத்தையியலாளர்கள் ஆவர் அவர்கள் நம்பிக்கை கொண்ட கருத்தாவது, உளவியல் செயலறிவால் தெரிந்துகொள்வதை விட, மேலும் திறம்பட விளங்க, அதுவும் மனோ-பகுப்பாய்வை விட விளங்க வேண்டும் என்பதே ஆகும். என்றாலும் அவர்கள் அடிக்கடி ஒப்புக்கொண்டது யாதெனில் காலப் போக்கில் பிராய்ட் பலவழிகளில் புறக்கணிக்கப்படும் நிலைமை நிலவுவதுதான். போப்பர் ஒரு அறிவியல் தத்துவ ஞானி ஆவார், அவர் வாதம் பிராய்டின் அதே போல ஆல்பிரெட் ஆட்லெர்தம் மனோ- பகுப்பாய்வுக் கோட்பாடு செயல்அறிவால் தெரிந்துகொள்வதன் முரண்பாடுகளுக்கு ஒரே பணிக்குரிய பாதுகாப்புகள் காணப்பட வேண்டும். ஏனெனில் கோட்பாடு அறிவியல் ஆய்வின் எல்லைக்கு வெளியே அமைந்துள்ளமை கண்கூடு. ஒரு மாறுதலுக்காக, ஹைஸென்க் நிலைநிறுத்த முயன்றது பிராய்டின் கருத்துக்கள் பரிசோதனை விஞ்ஞானத்திற்கு உட்பட வைக்கலாம் ஆனாலும் அவைகள் பரிசோதனைத் தேர்வுகளுக்கு ஈடு கொடுக்காது என்பதேயாகும். இருபத்தோராம் நூற்றாண்டில் அமெரிக்கப் பல்கலைக் கழகங்களில் உளவியல் துறைகளில் பரிசோதனைமயம் ஆகியதால், பிராய்டின் கோட்பாடு வரலாற்று நூலறிவார்ந்த நிலையிலும் “காய்ந்துலர்ந்து ஜீவனற்ற” கருத்தென்றே கருதப்படலானது. இதற்கிடையில், ஆராய்ச்சியாளர்கள் நரம்பியல்-மனோ-பகுப்பாய்வு என்ற புதிய துறை உருவானதால், சில பிராய்டின் கருத்துக்கள் விஞ்ஞான ரீதியில் ஆதரிக்க முற்பட்டனர். ஆனால் பிற கலை,இலக்கிய மனிதப்பண்புகள் பயில் மேதைகள் தொடர்ந்து பிராய்ட் ஒரு விஞ்ஞானியே அல்லர் வெறும் கருத்து விளக்குபவர் மட்டும் தான் என்று நிலைநிறுத்தினர்.\n\nSection::::நடத்தை இயல்.\nஇருபதாம் நூற்றாண்டின் தொடக்கத்தில், நடத்தையியல் துறை அமெரிக்க உளவியல் ஞானி ஜான் பி. வாட்ஸன் அவர்களால் நிறுவப் பட்டது. பிறகு அதை தழுவி விரிவாக்கப் படுத்திய அமெரிக்கர்கள் எட்வர்டு தார்ன்டைக், க்ளார்க் எல். ஹல், எட்வர்டு சி. டோல்மன் மற்றும் பின்னாளில் பி. எப்.ஸ்கின்னர் ஆவார்கள். நடத்தைநெறியியல் ஒரு நம்பிக்கையாக பிரதிபலித்தது ஆய்வுக் கூடத்தில் விலங்கு வைத்த பரிசோதனை மேற்கொள்ளும் வழிமுறையியல் பிரசித்திப் பெறலானது, ஓர்உயிரின அறிவியல் துறை நடைமுறை அறிவிற்கேற்ப வளர்ந்தது போல!எனவே பலன்தரும் மனோ சமூக புரிந்துணரும் வகையில் ஆய்வுகளுக்குட்படுத்தப் பட்டமையால் மனோ இயக்க பகுப்பாய்வு பிராய்டால் கையாளப் பட்டது அல்லது வுண்ட் உள்முக நோக்கு என்பதை கையாண்டார். ஆனால் ஜேம்ஸ் அம்மாதிரி செய்யவில்லை.\n\nநடத்தைநெறியியலாளர்கள் தம் முன்னோடிகளுடன் தத்துவார்த்தமான சாய்வுநிலையில் நேர்முகவியல், தீர்மானவியல் என்பதன் அடிப்படையில் கருத்துக்கனைப் பங்கிட்டுக் கொண்டனர். ஸ்கின்னருடன் அவர்கள் ஒரு கருத்துக் கோட்டிற்குள் நுழைந்தனர், ஆஸ்திரிய மருத்துவர் மற்றும் தத்துவ ஞானி எர்னெஸ்ட் மாச் உடன் நீடித்துச்சென்று அவர்களது ஆராய்ச்சி வழிமுறை அறிவியல் சார்பிற்கு உண்மையாக ஈடுகொடுத்து “ வாழ்க்கைப் பிரச்னைகளின் கட்டுப்பாட்டுக்குரிய கருவிகள் பின்பற்றி செல்வது என்பது காலம்கடந்த உண்மைகள் தேடிப் போவதை விட மேல்” என ஏற்றுக் கொண்டனர்.\nமேலும் அவர்கள் பல மனத்தின் உட்பொருள் விஞ்ஞான பூர்வமான ஆய்விற்கு உகந்ததாக இல்லை. உளவியல் விஞ்ஞான ரீதியில் அமைய அது நடத்தைநெறியை உற்றுப்பார்த்து கண்டறியும் வண்ணம் அமையவேண்டும் என வலியுறுத்தினர். நடத்தைநெறியாளர்கள் நடத்தை-சூழ்நிலை உறவுகள் மீது கவனம் செலுத்தினர்.அதே சமயம் ஓர் உயிரினம் சூழ்நிலையில் எங்ஙனம் செயல்படுகின்றது என்பதை வெளிப்படையாகவோ, அன்றி ரகசியமாகவோ (உதாரணம்: தனிப்பட்ட) பகுப்பாய்வு நடத்துவதையே முக்கியமாகக் கருதினர். ஆகையால், அடிக்கடி அவர்கள் அதை ஒதுக்கித்தள்ளினர். இரட்டை விளக்கம் அதாவது \"மனம்” அல்லது “தன்உணர்வறிதல்” என வலியுறுத்துவதை கைவிட்டனர். “தன்உணர்வற்ற மனம்” அதனை ஆய்வதைவிட அதில் தன்உணர்வற்ற நிலை அதன் மாற்றாக அவர்கள் “தற்செயல் நிகழ்ச்சி வடிவமைக்கும் நடத்தைகள்” பற்றியே ஆய்ந்தனர். தன்உணர்வு என்பது வெளிப்புறத்தில் வெளிப்படையாக உள்ளது மட்டுமே ஆகும் எனக் கருதினர்.\n\nநடத்தை நெறியியலாளர்களின் புகழ்பெற்ற கருத்துக்களாவன வாட்ஸனுடைய சிறப்பான சூழ்நிலை அமைப்பைப் பயன்படுத்துதல் ஆகும். ஸ்கின்னரின் கருத்து, செயல்முறைப் படுத்தும் சூழ்நிலை அமைப்பு அது மானிட முகமையால், சூழ்நிலை உந்துதல், நடத்தை எதிர்ச்செயல்களுக்கு ஈடுதருதல் இவைகளை மேற்கொண்டு நடத்தையை எவ்விதம் பாதிக்கின்றது என்பதெல்லாம் கண்டறிய உதவுகின்றது. அமெரிக்காவின் பன்மொழி அறிஞர் நோயம் சோம்ஸ்கி அவர்களின் திறனாய்வுக் கட்டுரையில், நடத்தையாளரின் மொழிஈட்டுத்திறன் பற்றிய மாதிரி அறிக்கையில், அதுவே நடத்தையியல் மங்கிட ஓரு முக்கியக் காரணமாகி உள்ளது.. ஆனால் ஸ்கின்னரின் நடத்தையியல் முற்றிலும் மடிந்து விடவில்லை ஒரு வேளை மடிந்திருந்தால் அது ஒருபகுதிக்கு உரியதாகப் பொருந்தும். அது வெற்றிகரமான நடைமுறை பயன்பாடுகளை பெருக்கியுள்ளது. நடத்தையியலின் வீழ்ச்சி உளவியலில்ஒரு புதிய வலுவான '‘மேற்கோள் வாய்ப்பாட்டை,” அறிவாற்றலுக் குரிய அணுகுமுறைகள் அதன் வாயிலாகப் பெறுவதற்கு வழிவகுத்துள்ளது\n\nSection::::மனித இனநலக் கோட்பாடும் வாழ்வியல் மெய்ம்மைக் கோட்பாடும்.\nமனித இனநல உளவியல் என்பது 1950களில் நடத்தையியல் மற்றும் மனோபகுப்பாய்வு இரண்டின் விளைவாக இக்கோட்பாடு வளர்ச்சி கண்டது. \nஅது பயன்படுத்தும் உத்திகளானவன: அறிவின் அடிப்படையில் நிகழ்ச்சிஉணர்வுகள் மட்டும் ஆய்வது என்ற கோட்பாடு, அகநிலை எனும் உள்ளுணர்வு சார்பு, முதல்-நபர் வகைப்பாடுகள், மனிதஇனநல நோக்கு, அனைத்தும் கையாண்டு ஒரு முழுமனிதனின் கணநேரத் தோற்றம் காணப்பெறுவதேயாகும். அவனுடைய ஆளுமையின் துண்டு துணுக்குகள் காண்பதில்லை. அவனது அறிவாற்றல் செயல்படுவதும் எப்படி என ஆராய்வதுமில்லை. மனதஇனநலக் கோட்பாடு அடிப்படையில், தனிச்சிறப்பம்சமாக மானிடப் பிரச்சனைகள், அதாவது சுயஅடையாளமறிதல், இறப்பு, தனிமை, சுதந்திரம், மற்றும் அர்த்தம் என்பதெல்லாம் ஆய்ந்து அறிவதே ஆகும்.\n\nஅக்கோட்பாட்டின் நோக்கம் யாதெனில், அகநிலை பொருள், தீர்மானவியல் புறக்கணித்தல், நேர்முக வளர்ச்சிக்குரிய கவலை, இவைகள் எல்லாம் தான் வலியுறுத்தப்படுகின்றதே தவிர நோய்க்குறி நூல்அறிவு மட்டுமல்ல. இத்தகைய சிந்தனைப் பள்ளியின் ஸ்தாபகர்கள் அமெரிக்க உளவியல் ஞானிகள் ஆப்ரஹாம் மாஸ்லோவ் என்பார் மனிதனின் அத்தியாவசியங்கள் ஒருதொகுப்பாக அல்லது படிநிலை அமைப்பாக வெளியிட்டார். அடுத்து கார்ல் ரோஜெர்ஸ் வாடிக்கையாளர் மையம் கொண்ட நோய்நீக்கல்முறை உருவாக்கி வளர்ச்சி அடையச் செய்தார். அதற்குப்பின் ஜெர்மானிய-அமெரிக்க உளவியலாளர் ஃபிரிட்ஸ் பேர்ல்ஸ் ஜெஸ்டால்ட் நோய்நீக்கல் கலையினை உடன்ஸ்தாபகராக இருந்து உருவாக்கினார். அது மிகவும் ‘மூன்றாம் சக்தி’ உளவியலில் தோன்றும்அளவிற்குத் தாக்கத்தை ஏற்படுத்தியது. பின்னாளில் நேர்முக உளவியல் மனிதஇன நல ஆய்வுக்கட்டுரைகள் படைக்கவும் விஞ்ஞான ரீதியில் ஆய்ந்தறிவதன் வகைகள் தோன்றவும் வழிவகுத்தது.\n\nஜெர்மானியத் தத்துவ ஞானி மார்ட்டின் ஹைடெக்கெர், டச்சுத் தத்துவ ஞானி சோரன் கியர்க்கிகார்டு போன்றவர்களால் தாக்கம் பெற்ற மனோ-பகுப்பாய்வின் பயிற்சி பெற்ற அமெரிக்க உளவியல்ஞானி ரோல்லோ மே வாழ்வியல் தோன்றச் செய்தார். அது 1950களிலும் மற்றும் 1960களிலும் உருவெடுத்தது. அக்கோட் பாட்டிற்கு அவரே முன்னோடியாக விளங்கினார். \nஅக்கோட்பாட்டு உளவியலாளர்கள் மற்றவர்களைக் காட்டிலும் மாறுபட்டு இருந்தனர். அவர்கள் மனிதஇனநலக் கோட்பாட்டாளர்களை மானிட இயல்பின் நடுநிலையில் ஒப்பீடு செய்தனர். கவலைப்படுவதைப் பற்றிய நேர்முக மதிப்பீடும் தொடர்பு படுத்திச் செய்தனர். இத்தகு கோட்பாட்டாளர்கள் மானிட இயல்பான ஆய்வுக்கட்டுரையில் இறப்பு, சுயேச்சை விருப்பம், அர்த்தம், யாவையும் வலியுறுத்தனர். அர்த்தம் என்பதற்கு அதை புராண ரீதியில் அல்லது சொல்நவிலும் பாங்கில் வடிவமைக்கக் கூடும் என்றும் அபிப்பிராயம் கூறினர். சுயேச்சை விருப்பப்படி அதை ஊக்கப்படுத்தலாம் என்றும் அதுவே உண்மையான அதிகாரப் பூர்வநிலை இருப்பினும், கவலை, மரணத்தைப் பற்றிய எண்ணம், எதிர்கால நலன்கள் பற்றிய எண்ணம் யாவும் தோன்றக் கூடும் என்றும் மேலும் கூறினர். ஆஸ்திரிய நாட்டைச் சார்ந்த இக்கோட்பாட்டாளர் ஹாலோகாஸ்ட் எனும் இடத்தில் எஞ்சியவரும் ஆன விக்டார் ஃபிரான்ங்க்ள் அர்த்தத்தின் நோய்நீக்கும் முறைக்கு சாட்சியங்கள் கண்டு ஆராய்ச்சி செய்தார். அவைகள் அவரின் சொந்த அக நிலையின் பிரதிபலிப்புகளே ஆகும். அதன்மூலம் அவர் எனும் புதுமுறை உருவாக்கினார்.மே மற்றும் ஃபிரான்ங்க்ள் இவர்களுக்கும் கூடுதலாக, சுவிஸ் மனோ பகுப்பாய்வாளர் லுட்விக் பின்ஸ்வேங்கர் மற்றும் அமெரிக்க உளவியலாளர் ஜார்ஜ் கெல்லி இருவரும் இக்கோட்பாட்டாளர்கள் எனக் கருதப்படுகின்றனர்.\n\nSection::::அறிவாற்றல்-இயல்பு.\nநோயம் சோம்ஸ்கி “அறிவாற்றல் புரட்சி” உளவியலில் தோன்றக் கனலூட்டினார். நடத்தையியலார்கள் தம் கருத்துக்களான “தூண்டுதல்” “எதிர்ச்செயல்” “வலிமை யூட்டுதல்” ஆகியனவெல்லாம் ஸ்கின்னர் ஆய்வுக் கூடத்தில் விலங்குகளை பரிசோதனை செய்வதிலிருந்து பெற்ற சொற்கள் அவைகள் சிக்கலான மனித நடத்தைக்கு மட்டுமே உகந்ததே ஒழிய அதிலும் ‘மொழியீட்டம்’ என்பது மட்டுமே குறிப்பிடத்தக்க தாகும். அதுவும் நடைமுறை பாணியில் மேலெழுந்த வாரியாக அமைந்திருக்கும். \nசோம்ஸ்கி ஆராய்ச்சி மற்றும் பகுப்பாய்வு ஒரு குழந்தையின் உள்ளார்ந்த பங்கீட்டை அத்தகு நடத்தையைப் பொறுத்தமட்டிலும் புறக்கணிக்கக் கூடாதென்றும் வலியுறுத்தனார். ஆனால் அதே சமயம் சமூகக் கற்பிப்பு கோட்பாட்டாளர்களான ஆல்பர்ட் பாண்டுரா விவரிப்பது குழந்தையின் சூழ்நிலை அதன் பங்களிப்பை அதனுடைய சொந்த நடத்தையைச் சார்ந்திருக்கும் அதுவே உற்றுநோக்கும் பாடப் பொருளாகவும் விளங்கும் ஆகிய கருத்துக்களாகும்.நடத்தை உள்முக வழிமுறையால் அதன் செயல்பாட்டால் கடுவேகம் அடையும் அல்லது வெளியில் சுற்றுப் புறங்களைக் காண்கின்றதனால் அந்நிலைமை தோற்றுவிக்கப்படும் என்றும் கூறியுள்ளார். எனவே ஒரு சவாலை நடத்தையியலாருக்கு கொடுத்துள்ளது. அதாவது நடத்தை அதனுடைய எதிர்ச்செயல்கள் மற்றும் இனிப்பான கசப்பான தூண்டுதல் இரண்டிற்கும் இடையே உள்ள முன்கூட்டிய இணைப்புகளை ஒட்டியே எதிர்பாராத நிகழ்வுகளை நடத்த ஏதுவாகின்றது\n\nஇதற்கிடையில் குவிந்துவரும் தொழில் நுட்பங்கள் மனோ நிலைகளில் அதன் பிரதிநித்துவங்களில் அக்கறையும் நம்பகமும் புதுப்பிக்க வேண்டிய நிலை ஏற்பட்டது. எடுத்துக் காட்டாக அறிவாற்றல் கோட்பாடு நடத்தையியலார்களின் ஆதரவிழக்க லாயிற்று. ஆங்கில நரம்பியல் ஞானி சார்லஸ் ஷிர்ரிங்டன் மற்றும் கனடியன் உளவியல் ஞானி டோனால்டு ஓ. ஹெப்ப் பரி சோதனை முறைகளையே பயன்படுத்தினார். அதுவே உளவியல் அபூர்வத்தை மூளையின் கட்டமைப்பு அதன் செயல்முறை இரண்டோடு இணைத்திட உதவியது. செயற்கை நுண்ணறிவு சான்ற கணணி அறிவியலின் வருகை மனிதர்களின் செய்தியை நடைமுறைப் படுத்தல் மற்றும் இயந்திரங்களின் செய்தி நடைமுறைப் படுத்தல் இரண்டிற்கும் இடையில் பகுப்பாய்வுகள் நடத்த ஏதுவாகின்றன. ஆராய்ச்சியானது, அறிவாற்றல் பொறுத்த மட்டில், நடைமுறைக்குகந்ததாக இருந்தது என்பது இரண்டாம் உலகப் போரில் ஆயுதங்கள் இயக்கப்படும் முறைகளுக்கு உதவிகரமாக அமைந்ததிலே அறிந்திட முடிந்தது. இருபதாம் நூற்றாண்டின் பிற்பகுதியில் அறிவாற்றல்இயல்பு உளவியலின் முக்கியஅம்சமாகியது அதன்விளைவாக அறிவாற்றல் உளவியல் எனும் பிரிவு பிரசித்தி பெற்ற பாடக்கிளையாக உருவெடுத்தது.\n\nஒளிவுமறைவான மனம் அறியப் படவேண்டும் என்பதும், அதன் விஞ்ஞான முறைமையும் படிக்கப் படவேண்டும் என்பதும் கருத்திற்கொண்ட அறிவாற்றல் உளவியலாளர்கள் அதற்கென சில கோட்பாடுகளை மேற்கொண்டனர். அதன்படி “ உள்ளுணர்வு ஆன்மாவின் நடைமுறை”, “பொருள்தொக்கி நிற்கும் நினைவகம்” ஆகிய இரண்டும் குறிப்பிட வேண்டும். அவைகளே மனோ-பகுப்பாய்வின் “தன்உணர்வற்ற மனம்” அல்லது நடத்தையியலாரின் “தற்செயல் நிகழ்ச்சியால் வடிவமைக்கும் நடத்;தைகள்” இவைகளுக்கு மாற்றாக விளங்கலாயிற்று. நடத்தையியல், அறிவாற்றல் உளவியல் இரண்டின் அம்சங்கள் பிணைந்து அறிவாற்றல் நடத்தை நோய்நீக்கல்முறை தோன்ற வழிவகுத்தது. அது மாற்றியமைக்கப் பட்ட மனோ நோய்நீக்கும் முறையாகும். அம்முறையை அமெரிக்க உளவியல்ஞானி ஆல்பர்ட் எல்லீஸ், அமெரிக்க மனநோய் மருத்துவர் ஆரோன் டி. பெக் பேணி வளர்த்தனர். அறிவாற்றல் உளவியல் மற்ற பாடங்களுடன் கலந்து அறிவாற்றல் விஞ்ஞானம் என்ற பாடத்துக்குடையின் கீழ மனத்தத்துவம், அறிவியல் கணணி, நரம்பியல் விஞ்ஞானம் என மருவியது.\n\nSection::::சிந்தனைப் பள்ளிகள்.\nபல்வேறு சிந்தனைப்பள்ளிகள் ஒரு குறிப்பிட்ட மாதிரியை வழிகாட்டும் கோட்பாடாகப் பயன்படுத்தி எல்லா அல்லது பெரும்பான்மையான மனித நடத்தையினை விவரிக்க வேண்டும் என வாதித்துள்ளன. ஆனால் இதன் பிரசித்தம் கூட நாளடைவில் குன்றி மங்கிவிட்டது. சில உளவியலாளர்கள் ஒரு குறிப்பிட்ட சிந்தனைப் பள்ளியை வலியுறுத்துபவர்களாகவும், மற்றதை புறக்கணிப்பவர்களாகவும் இருக்கின்றனர். எனினும் ஒவ்வொருவரும் மனத்தைப் புரிந்து கொள்ள அணுகுவதே பிரதானம் என்றும், பரஸ்பரம் கோட்பாடுகளை தேவையென கருதவில்லை என்றும் அபிப்பிராயப் படுகின்றனர்.எனவே டின்பெர்கென்னின் நான்கு கேள்விகளின் அடிப்படையில் உளவியல் ஆய்வுத்துறைகளின் எல்லா புலங்களின் குறிப்புகளுக்கான வரைசட்டம் நிலை நிறுத்தப்படலாம் ( மனிதஇன நூல் ஆய்வு, கலை இலக்கியப் பாடங்கள் உட்பட).\n\nநவீன காலங்களில், உளவியல் என்பது தன்உணர்வு, நடத்தை, சமூக செயல் எதிர்ச்செயல் மூன்றுமே ஒருங்கிணைந்த ‘தகவுநோக்காக’ ஆகியுள்ளது. \nஇந்தத் தகவுநோக்கு பொதுப்படையாக உயரியல் மனோ சமூக நோக்காகவும் குறிப்பிடப் படுகின்றது. இந்த நோக்கின் அடிப்படைக்கருத்து ஒரு கொடுக்கப் பட்ட நடத்தை அல்லது மனோ செயல்முறை பாதிக்கப் படுகின்றது அல்லது உயிரியல், மனோயியல், மற்றும் சமூக இயல் இவற்றின் இயக்கபூர்வமான உள்தொடர்புடைய நிலையில் பாதிக்கப்படுகின்றது என்பதே யாகும்.\n\nஉளவியல் அம்சம்எனக் குறிக்கப்படுவது அவ்வியலின் ஓர்அபூர்வ நிகழ்ச்சியின் பால் அறிவாற்றல் மனஎழுச்சிகள் இவைகளின் பங்கு எந்த அளவிற்குள்ளது என்பதை பொறுத்தமையும். உதாரணமாக மனோநிலையின் விளைவு அல்லது நம்பிக்கைகள் மற்றும் எதிர்பார்ப்புகள் எப்படி ஒரு தனிநபரின் எதிர் விளைவுகள் ஒரு நிகழ்ச்சிக்கு அமைந்தது என்பதே கருத்தில் கொள்ளப்படும். \"உயரியல் அம்சங்கள் \" குறிப்பிடுவது யாதெனில் உளவியல் அபூர்வ நிகழ்ச்சியில் எப்படி எதிர்விளைவு ஏற்படுத்துகின்றது என்று கண்டறியப் படும். உதாரணமாக, பேறு காலச் சூழ்நிலையில் மூளை வளர்ச்சி எப்படி உள்ளது, அறிவாற்றல் திறன்கள் அல்லது மரபணுக்களின் செல்வாக்கு தனிநபரின் ஒழுங்கமைதிக் குதவுகின்றன என்பதெல்லாம் ஆராயப்படும். \"சமூகப்பண்பாட்டின் அம்சம் \" என்பது அவை சம்பந்தப்பட்ட சூழலில் உளவியல் அபூர்வ நிகழ்வு எப்படி நடக்கின்றது என்பதும் ஆய்ந்தறியப்படும்.- உதாரணமாக அதில் பெற்றோர்கள் பங்கு மற்றும் சமகாலத்தவர்கள் பங்கும் நடத்தையில் அல்லது ஒழுங்குநெறியில் தனிநபர் மீது செல்வாக்கு பெறுவது ஒட்டியே அமைந்திருக்கும்.\n\nSection::::துணைக்களங்கள்.\nஉளவியல் ஒரு பரந்த எல்லைப்பரப்பைச் சுற்றி யுள்ளதாகும். அதில் பலநோக்குகள் உள்ளடங்கியுள்ளன. மனோ நடைமுறைகள், நடத்தைகள் பற்றிய ஆய்வு நடத்துவதே தலையாய பணியாகும். பின்வரும் விசாரணையின் முக்கிய பகுதிகள் உளவியல் சார்ந்துள்ளன.ஒரு சுருக்கமான பட்டியல் அதில் துணைக்களங்கள் அல்லது பிரதேசங்கள் உளவியல் உள்ளே காண இயலும் அதில் அவ்வியல் சம்பந்தமான தலைப்புகள் மற்றும உளவியல் பாடப்பிரிவுகள்யாவும் அடங்கியுள்ளன.\n\nSection::::நெறிபிறழ்வு.\nநெறிபிறழ் உளவியல் அத்தகைய நடத்தை பற்றிய ஆய்வினைக் குறிக்கும். நெறிபிறழ் நடத்தை வகைகள் அவைகளை விளக்குதல், ஊகித்தறிதல், விவரம் அளித்தல், அதன்செயல் முறையை மாற்றுதல் யாவும் உள்ளடங்கும். இத்துறை நடத்தும் ஆய்வில் மனோநோய் தீர்க்கும் முறை அதன் காரணங்கள் அது பற்றிய ஞானம் அதை எப்படி மருத்துவப் பயிற்சியில் பயன்படுத்த இயலும் அதனால் உளவியல் கோளாறுள்ளவர்களின் எப்படி குணப்படுத்த முடியும் என்பதெல்லாம் அடங்கியுள்ளன.\n\nஇயல்பான நடத்தை, நெறிபிறழ் நடத்தை இரண்டிற்கும் இடையே ஒரு வித்தியாசம் காண கோடு போடுவது கடினமான பணியாகும்.பொதுவாக நெறிபிறழ் நடத்தைகள் சூழ்நிலைக் குகந்தனவா இல்லை தனிப்பட்ட அசௌகிரியம் காரணமாக மருத்துவ நலன் மற்றும் சிகிச்சை பெறும்படி உள்ளனவா என்றெல்லாம் கண்டறியப்படல் வேண்டும். டிஎஸ்எம்-ஐவி-டிஆர் படி, நடத்தைகள் பிறழ்ந்த இயல்புகொண்டதாகக் கருதப்பட உரிய காரணங்களாவன: \nசெயல்புரிய இயலாமை, தனிப்பட்ட மனஇறுக்கம், சமூக நெறிமுறைகளை மீறிய நிலை, அல்லது செயல்முறை மீறல் ஆகியனவாகும்.\n\nSection::::உயிரியலான.\nஉயிரியல் உளவியல் என்பது நடத்தை மற்றும் மனநிலை சம்பந்தப்பட்டதை அறிவியல் ஆய்வு செய்வதாகும்.\n\nஎல்லா நடத்தைநெறிகளும் நரம்பு மண்டலத்துடன் பின்னிப் பிணைந்திருப்பதால் உயரியில் உளவியலாளர்கள் கருதுவது எப்படி மூளை வேலை செய்கின்றது என்பதை அறிவதே முக்கியமென்பதாகும்.\n\nஇத்தகு அணுகுமுறை நடத்தை நரம்புவிஞ்ஞானம், அறிவாற்றல் நரம்புவிஞ்ஞானம், நரம்பு உளவியல் மூன்றிலும் கையாளப்பட்டு வருகின்றது.\n\nநரம்பு உளவியல் மனோதத்துவத்தின் ஒரு கிளையாகும். அதன் நோக்கம் மூளையின் அமைப்பு அதன் செயல்முறை ஆய்வதே ஆகும். அதனால் நடத்தை மற்றும் உளவியல் ரீதியான நடைமுறைகளைத் தெரிந்து கொள்ளலாம்.நரம்பு உளவியல் மூளைக்காயம் பற்றியும் கிரகித்துக் கொள்ள உதவும். \nஇயல்பான உளவியல் செயல்முறை பற்றியும், அறிவாற்றல் நரம்புவிஞ்ஞானம் மூளை, நடத்தை இரண்டிற்குமுள்ள இணைப்பை பற்றியும் அறிந்து கொள்ள முடியும். அப்படி அறியும் பட்சத்தில் நரம்புப்பிம்பக் கருவிகள் பயன்படுத்தப் படுகின்றன.\n\nஅதன்மூலம் மூளையின் எந்த பகுதிகள் ஒரு குறிப்பிட்ட பணிக்காக எப்படி சுறுசுறுப்புடன் இயங்குகின்றது என்றும் தெரிந்துகொள்ள முடியும்.\n\nSection::::மருத்துவமனை.\nமருத்துவமனைப் பயிற்சி உளவியலில் அதன் ஆய்வு மற்றும் பயன்பாடு உள்ளடங்குகின்றன. அதன் நோக்கமானது அறிவதும், தடுப்பதும், விடுவிப்பதும் எனக் கொண்டு, கடும்துன்பம் அல்லது இயல்பு கடந்தமை நோய்தணிவிப்பதுவும், அகஎண்ணத்தின் நலம், தனிப்பட்ட வளர்ச்சி இரண்டையும் மேம்பாடு செய்வதுமாக உள்ளது. அதன் மையமாக அமைவது உளவியல் மதிப்பீடு மனோ நோய்தீர்க்கும் முறை பற்றி பயிற்சி பெறுதலாகும். அத்தகைய மருத்துவப்பயிற்சி பெறுவோர்கள் ஆராய்ச்சி, கற்றல், ஆலோசனை அளித்தல், தடயச் சான்றளித்தல், திட்ட வளர்ச்சி மற்றும் நிர்வாகம் அனைத்திலும் ஈடுபாடு செலுத்துவார்கள்.\n\nசில படுக்கை மருத்துவமனைப் பயிற்சி பெறுவோர்கள் அம்மனையின் மேலாண்மை பற்றியம் நோயுற்றோர்களின் மூளைக்காயம் பற்றியும் கவனம் செலுத்துவர்.\n\nபலநாடுகளில் மருத்துவமனையின் உளவியல் ஒரு கட்டுப்பாடுள்ள மனநல தொழிலாகவே உள்ளது.\n\nமருத்துவ மனை சார்ந்த உளவியலாளர்கள் பணி பல்வேறு சிகிச்சை முறைகளால் தாக்கம் பெற்றுள்ளனர். அனைத்துமே தொழில் முறையினர்களுக்கும் வாடிக்கையாளர்களுக்கும் இடையே ( வழக்கமாக தனிநபர், தம்பதியர்கள், குடும்பத்தினர், மற்றும் சிறுகுழுவினர்) உள்ள குறிப்பிட்ட உறவினை பற்றி அறிவதில் அக்கறை காட்டுகின்றனர்.\n\nபலவகையான சிகிச்சை முறைகள் அல்லது பயிற்சிகள் ஆகியன பலவகையான கோட்பாட்டுகளின் கண்ணோட்டத்துடள் தொடர்பு கொண்டிருப்பது பற்றியும் அல்லாது ஒரு சிகிச்சைமுறை கொண்ட கூட்டணி ஏற்படுத்தவும் வழிவகுக்கின்றது. மனஇயல் பிரச்னைகளில் தன்மை பற்றியும் ஆராய ஏதுவாகின்றது. புதிய வழிகளை காண, அறிய, அதன்படி நடக்க, ஊக்குவிக்கின்றது.\n\nநான்கு முக்கியமான கோட்பாட்டுக் கண்ணோட்டங்கள் ஆவன, மனோ இயக்கம், அறிவாற்றல் நடத்தைமுறை, மனித இனநலக் கோட்பாடும் வாழ்வியல் மெய்ம்மைக் கோட்பாடும் மற்றும் வழிமுறைகள் அல்லது குடும்ப சிகிச்சை அனைத்து மாகும். பல்வேறு பட்ட சிகிச்சை அணுகுமுறை வளர்ச்சிக்குரிய சான்றுகள் பெறும்முறைகளை ஒருங்கிணைத்தல் அதிக மேம்பட்ட விஷயங்களான பண்பாடு, பால், ஆன்மீகம், மற்றும் பால்உணர்வு சார்ந்தது யாவும் உள்ளடங்கும்.\n\nமனநோய் தீர்க்கும் முறைபற்றிய புதுப்புது ஆராய்ச்சிகள் குவிந்து வருவதால் முக்கிய சிகிச்சை முறைகளுக்கு சமமான பலாபலன் தந்துள்ளமை வளர்ச்சிக்குரிய சான்றுகளாக விளங்குகின்றது. எல்லாவற்றுக்குமே ஒருபொதுவான முக்கியத்துவமான அம்சம் சிகிச்சை சார்ந்த கூட்டணியாகும்.\n\nஇதன்விளைவாக அதிக பயிற்சி திட்டங்கள் மற்றும் உளவியலாளர்களின் பின்பற்றும் சிகிச்சை முறை தற்போது பலகோட்பாடுகளையும் இசைந்தேற்றும் கொள்ளும் தன்மையால் நோய்தீர்க்கும்முறை பன்னலம் சார்ந்துள்ளது.ஒருங்கிணைந்த மனோ-நோய் தீர்க்கும் முறை\n\nSection::::அறிவாற்றல்.\nஅறிவாற்றல் உளவியல் ஆய்வின் படி அறிவாற்றல், மனநடை முறைகள், குறிப்பாக மனத்தின் செயல்முறைகள் பற்றியே அமைந்துள்ளன\nஉணர்வுக்காட்சி, கற்றல், பிரச்னை தீர்க்குதல், காரணம்அறிதல், எண்ணுதல், நினைவகம், கவனம், மொழி மற்றும் மனஎழுச்சி ஆகிய அனைத்து பகுதிகளும் ஆராய்ச்சிக்குட்பட்டவைகளாகும்.\n\nதனிச்சிறப்பான அறிவாற்றல் உளவியல் அது சம்பந்தமான சிந்தனைப்பள்ளியுடன் இணைந்துள்ளது. அதைப்பின்பற்றி உள்ளவர்கள் வாதிடுவது யாதெனில் மனத்தில் செயல்முறையால் அதன் நடைமுறையால் பெறும்செய்தி, பரிசோதனை சார்ந்த உளவியலாலும் மற்றும் இயல்பான செயற்பாங்காலும் அதனைத் தெரியப்படுத்தச் செய்கின்றது என்பதேயாகும்.\n\nபரந்த அளவில் அறிவாற்றல் விஞ்ஞானம் ஒரு இடைநிலைப்பட்ட பாடத்திட்டமாகும். அது அறிவாற்றல் உளவியலாளர்கள், அறிவாற்றல் நரம்பு விஞ்ஞானிகள்,செயற்கை நுண்ணறிவு பற்றிய ஆராய்ச்சியாளர்கள், \nமொழியியலார்கள், மற்றும் சமூக அறிவியலார்கள் ஆகியோர்கள் ஈடுபாடு கொண்டுள்ளனர். கணணிமாதிரிகள்,அளவை நூலாளர்கள் சமூக அறிவியலார்கள் சில சமயம் பண்புநலன் பற்றிய அபூர்வநிலை அறிய அல்லது ஊக்குவிக்கப்பயன்படுகின்றனர்.\n\nஅத்தகைய கணணிமாதிரிகள் ஒரு கருவியை அளிக்கின்றது. அது மனத்தின் செயல்முறை ஒழுங்கமைப்பை பற்றி ஆய்கின்றது. நரம்புவிஞ்ஞானம் மனத்தின் செயல்முறையை அளவிட உதவுகின்றது.\n\nSection::::ஒப்பிட்டுப் பார்த்தல்.\nஒப்பிடும் உளவியல் மனிதர்களைப்போல மிருகங்களின் மனோவாழ்க்கை அவைகளின் நடத்தை பற்றிய ஆய்வினைக் குறிக்கின்றது. \nஉளவியலுக் கப்பால் உள்ள பாடத்திட்டங்கள் அதிலும் மிருக நடத்தை பற்றிய ஆய்வு பண்பாண்மை ஆக்கம் பற்றிய நூல்மனிதப் பண்பான்மை ஆக்கம் பற்றிய அறிவு நூல் எனும் பெயரில் நடத்தப்படுகின்றது. \nஉளவியல் துறை ஆரம்பக் கட்டத்தில் மனிதர்கள் சம்பந்தப் பட்டிருந்த போதிலும், மிருகங்களின் நடத்தை அவைகளின் மனோ நடைமுறைகள் உளவியல் துறையின் ஆராய்ச்சிக்கு வேண்டிய முக்கிய பங்கு பெற்றுள்ளது.\nஇது தன்னுரிமை கொண்ட ஒரு பாடம் (உதாரணமாக மிருகங்கள் அறிவாற்றல் மற்றும் மனிதப் பண்பாண்மை, ஆக்க நூல்) அல்லது வளர்ச்சி இணைப்புகள் பற்றிய அதிக வலியுறுத்தல் மேலும் சர்ச்சைக் கிடமாக இருப்பினும், மனித உளவியல் உள்நோக்கு (நுழைபுலம்) பலாபலன் பெற்றிடும் முறையாக உருவெடுத்துள்ளது.\nஇது ஒப்பிடும் உளவியல் பெற்ற வெற்றியாகும். ஓப்பீடு மிருக முன்மாதிரிகள், மனஎழுச்சிகள், நடத்தை நடைமுறைகள் எப்படி உளவியல் நரம்பு விஞ்ஞானத்தில் காணப்படுகின்றன (உதாரணமாக பாதிக்கும் நரம்புவிஞ்ஞானம் மற்றும் சமூக நரம்பு விஞ்ஞானம் போன்ற பாடப்பிரிவுகள்)\n\nSection::::கலந்தாய்வு.\nகருத்துரை வழங்கும் கலந்தாய்வு உளவியல் தனிப்பட்ட அதன் இடைப்பட்ட செயல் முறைகள் வாழும்காலம் எல்லாம் பெருங் கவனம், மனஎழுச்சி, சமூக, வாழ்க்கைத் தொழில், கல்வி, உடல்நலம் சம்பந்தம், வளர்ச்சிமுகம், மற்றும் ஸ்தாபன ரீதியில் வசதிவாய்ப்பு பெருக்குவதை குறிக்கோளாகக் கொண்டுள்ளது. \nஆலோசகர்கள் அடிப்படையில் படுக்கை மருத்துவ பயிற்சியாளர்கள் ஆவார்கள். அவர்கள் மனோநோய் தீர்க்கும் முறை அல்லது பிற இடையீடு மூலம் வாடிக்கையாளர்களுக்கு உரிய சிகிச்சை அளிக்கின்றனர். \nபாரம்பரியமாக கலந்தாய்வு உளவியல் சாதாரண வளர்ச்சி விஷயங்கள் அதிலும் அன்றாட மனஅழுத்தம் மீது கவனம் செலுத்துகின்றனர். மனோ நோய்க்குணம் அதனினும் இக்கவனம் மேம்பட்டுள்ளது. இந்த தெளிவான வேறுபாடு காலப்போக்கில் மிருதுவாக்கப்பட்டுள்ளது கலந்தாய்வு உளவியலாளர்கள் பல்வேறுபட்ட நிலையங்களில் பணிபுரிந்துகொண்டு வருகின்றனர். பல்கலைக் கழகங்கள், மருத்துவ மனைகள், பள்ளிக்கூடங்கள், அரசாங்க ஸ்தாபனங்கள், வணிகநிலையங்கள், தனியார் பயிற்சி, சமூக மனநல மையங்கள் என அவைகள் உள்ளன.\n\nSection::::நெருக்கடி நுண்ணாய்வு.\nநெருக்கடி உளவியல் இத்துறையில் நுண்ணாய்வுக் கோட்பாடு பயன்படுத்தவதை வலியுறுத்துகின்றது. \nஅதன்படி, உளவியலாளர்கள் தம்தரப்பிற் குரிய பங்கினை எதிரிடையான கோட்பாடுகள் மாற்றுவதைக் கடனாக ஆற்ற முனைந்து வருகின்றனர். அதனாற்றான் பாதிக்கப்பட்டுள்ள சமூக கட்டமைப்புகள் புனரமைப்பு பெற இயலும். இந்த உளவியல் துறை ஒரு நம்பிக்கையில் பேரில் இயங்குகின்றது.முக்கிய நீரோட்டமான உளவியல் துறையின் குறுகிய கண்ணோட்டம் சார்ந்த அறிநெறி உரிமைக் கட்டளையை மனித நலத்துக்குரிய மேம்பாடு காண வைப்பதேயாகும். எனவே நெருக்கடி உளவியல் இந்நோக்கத்தை இன்னும் விசாலப்படுத்த முயல்கின்றது.\n\nநெருக்கடி நுண்ணாய்வு செய்யும் உளவியலாளர் வினவக் கூடும் ஒருவேலை மனஅழுத்த வழக்கில் முயற்சிகள் வேண்டப்படுகின்றனவா?!பெரிய அளவில் நடைமுறைகள் அவ்வேலையைக் கட்டுப்படுத்துகின்றதா? தனிநபர்களை அவர்களின் மனஅழுத்த அனுபவத்தால் அவதிப்படும் பொழுது உரிய சிகிச்சை தனிமையில் அளிப்பது நடைமுறைக்கு உகந்ததா எனவும் வினவலாம். மேலும் அவர்கள் வினவலாம்:\nயுத்த சீரழிவடையும் சமுதாயங்களில் ஏன் முக்கிய நீரோட்டமான அடிவேதனைப் படுகாயம் துடைக்க செய்யும் முயற்சிகள் ஒரு கவனத்தை மனித உரிமைகள் மற்றும் சமூக நீதியின்பால் செலுத்திட தவறுதல் அடைகின்றது?\nசுருக்கமாக நவிலும் பட்சத்தில், நெருக்கடி நுண்ணாய்வு உளவியல் எதிர்பார்ப்பது அதற்குச் சரிஎனப்படுவதும், அதனால் உளவியல் தரத்தை பகுப்பாய்விலிருந்தும் அதே சமயம் தனிநபரி டமிருந்தும் சமுதாயத்திற்கு உயர்த்தப் படவேண்டும் என்பதேயாகும்.\nஅதனால் உளவியல் துறையை அடிப்படை ரீதியாக மேன்மைப்படுத்துதல் கைகூடும். அத்துறை உளவியலின் பிற உபதுறைகளுக்குப் பயன்படுத்த வாய்ப்பும் ஏற்படும். பல கோட்பாட்டாளர்கள் முக்கிய நீரோட்டம் எனக் கருதப்படும் தொழில்துறைகளிலேயே பணியாற்றிக்கொண்டு வருதல் கண்கூடு.\n\nSection::::வளர்ச்சி வாய்ந்த.\nஆயுட்காலம் முழுவதும் மனித மனம் வளர்ச்சி காண்பதை முக்கியமாக ஒருங்குவித்து, வளர்ச்சி வாய்ந்த உளவியல் மூலம் எப்படி மக்கள் காண்கின்றனர், புரிந்து கொள்கின்றனர், செயல்படுகின்றனர் இவை யாவும் இவ்வுல வாழ்வில், வயது ஆக நடைமுறையில் தோன்றும் மாற்றங்கள் என்ன என்பதை கிரகித்துக் கொள்ள முயல்வதே உளவியல் நோக்கம் ஆகும். இக்கொள்கை நுண்ணறிவு, அறிவாற்றல், நரம்பு மண்டலம், சமுதாயம் அல்லது அறநெறி வளர்ச்சி அனைத்தின் மீது கவனம் குவிப்பதே ஆகும்.ஆராச்சியாளர்கள் குழந்தைகள் பற்றி ஆய்வு நடத்துகையில், பற்பல தனிசிறப்பான வழிமுறைகளை இயற்கை சூழலில் உற்று நோக்கல்கள் செய்தும், அல்லது, பரிசோதனை பணிச்சுமைகளில் ஈடுபட்டும் பயன்படுத்துகின்றனர். அத்தகு பணிச்சுமைகள் விளையாட்டுகள் அதன் நடவடிக்கைகள் ஏற்ப பிரத்தியேகமாக வரையறை செய்தது போல ஒத்திருக்கும். குழந்தைகள் மகிழ்ச்சி பெறுவதற்காக, அறிவியல் பயன்பாட்டிற்காக, ஆராச்சியாளர்கள் புத்திசாலித் தனமான வழிமுறைகள் மேற்கொண்டு சிறார்களின் மனதின் நடைமுறைகளை ஆராய்கின்றனர். இதுமட்டும் அல்லாமல், குழந்தைகளை ஆராய்ச்சி செய்வதுடன், வளர்ச்சி நோக்கும் உளவிய லாளர்கள் கூடவே வயது முதிர்வது, அதன் நடைமுறைகள், ஆயுட்காலம், அதுவும் வேகமாக வாழும் நேரங்களில் தோன்றும் மாற்றங்கள் ( வளர் இளமைப்பருவம், வயதான காலம்) உடன்அறியும் பணி மேற்கொள்கின்றனர்.வளர்ச்சி காணும் உளவியலாளர்கள் அறிவிலான ஆய்விற்கு வேண்டியதை முழு அளவில் உள்ள கோட்பாடுகள் மூலம் பெறுகின்றனர்.\n\nSection::::கல்வி.\nகல்வி உளவியல்கல்வி உளவியல் என்பது கற்கும் அமைப்புகளில் மனிதர்கள் எப்படி பயில்கின்றனர், அதன் இடைஈடுகளின் பலா பலன் கிடைக்கும் விதம், கற்பிக்கும் உளவியல், சமூக உளவியல் பள்ளிக் கூடங்கள் ஸ்தாபனங்களாக செயல்படும் முறையாவும் உள்ளடக்கும்.குழந்தை உளவியலாளர்கள் லேவ் வ்ய்கோட்சகி, ஜீன் பியாகெட், மற்றும் ஜெரோம் ப்ருநேர் இவர்கள் எல்லாம் கற்பிக்கும் முறைகள், கல்விப் பயிற்சி அளிக்கும் முறைகள் எல்லாம் உருவாக காரணம் ஆனவர்கள் ஆவார்கள்.கல்வி உளவியல் பாடமானது ஆசிரியர் கல்வி திட்டங்களில் வடஅமெரிக்கா, ஆஸ்திரேலியா, நியூசீலாந்து நாடுகளில் சேர்க்கப்பட்டுள்ளன.\n\nSection::::படிப்படி வளர்ச்சி.\nகல்வி உளவியல் மனதில், நடத்தையில் உள்ளமரபணு வேர்கள் பற்றி ஆய்கின்றது. பொதுவான வகைப்பாடுகள் தோன்றுகின்றன.அவைகள் சுற்றுப்புறங்களில் மாற்றி அமைத்துக் கொள்ளும் திறன் பெற்று உள்ளன.அதனால் படிப்படியான வளர்ச்சி பெறவும் ஒருவேளை ஒருசில வகைப் பாடுகள் இன்றைய சூழ்நிலைகளுக்கு பொருந்தி வரவில்லை எனினும் மற்றையவை உகந்தபணிகளை செய்து வருகின்றது.\n\nபடிப்படி வளர்ச்சிக்கு நெருங்கியுள்ள பிற துறைகள் விலங்கு நடத்தை வாழ்க்கைச் சூழல், மனித நடத்தை வாழ்க்கைச் சூழல், இரட்டை மரபுரிமைக் கோட்பாடு மற்றும் சமூக உயிரியல் ஆகியன ஆகும்.ரிச்சர்ட் டாவ்கின்ஸ் எனும் பிரிட்டிஷ் படிப்படி வளர்ச்சி உயிரியலார் கண்ட கோட்பாடு மெமெதிக்ஸ் ஆகும். பண்பாட்டு வளர்ச்சி மேண்டேலியான் பின் இயக்கங்களை தாண்டி சுயேட்சையாக டார்வினின் பொருள்படி நிகழும். ஆகையால் அது எண்ணங்கள் அல்லது மெமெ மரபணுக்களில் சுதந்திரமாக படிப்படி வளர்ச்சி பெற ஏதுவாகும்.\n\nSection::::சட்ட ஆய்வு(வழக்கு மன்ற தொடர்புடைய) உளவியல்.\nசட்ட ஆய்வு உளவியல் வழக்கு விவகாரங்களுக்கு பயன்படுகின்றது. பரந்த அளவில் நடைமுறைகளை மருத்துவமனை மதிப்பீடுகள், நீதிபதிகள், வழக்கறிஞர்கள் பெறும் பிரதி வாதியின் அறிக்கைகள், நீதிமன்றம் கோரும் சான்றிதழ்கள் எல்லாம் இதில் அடங்குகின்றன. சட்ட ஆய்வு உளவியலாளர்கள் நீதி மன்றத்தால் முறைப்படி அவர்களுக்குரிய பதவியில் நியமிக்கப்படுவார்கள் அல்லது, சட்டத் துறை சார்ந்த வழக்கறிஞர்களால் வாடகை அடிப்படையில் அமர்த்தப்படுவார்கள். சட்ட இசைவுகள் பெறுகின்ற வழிமுறைகளை முன்னின்று நடத்துவதே அவர்கள் முக்கியப் பணியாகும். வழக்கு விசாரணை மதிப்பீடுகள், சட்ட நிறைவேற்ற மதிப்பீடுகள், மூளைக் கோளாறு அற்ற நிலை பற்றிய மதிப்பீடுகள், தானாக நிகழும் ஒப்படைப்பு மதிப்பீடுகள், தண்டனை விவரம் நிறைவேற்றும் பரிந்துரைகள், மேலும் நீதி மன்றத்திற்கு செய்யப்படும் பரிந்துரைகள் அறிக்கைகள் மற்றும் அத்தாட்சிப் பத்திரங்கள், எழுத்து வடிவில் அளிப்பது ஆகிய எல்லாவற்றினையும் அவர்களே செய்வர். பல கேள்விகள் நீதிமன்றம் சட்ட ஆய்வு உளவியலாளர்களை கேட்பது இறுதியில் சட்ட சம்பந்தம் ஆகிவிடும். இருப்பினும் ஓர் உளவியலாளர் சட்ட சம்பந்தமான கேள்விகளுக்கு உரிய விடை நீதி மன்றத்திற்கு அளிக்க இயலாது.எடுத்துக் காட்டாக, மூளை கோளாறு அற்ற நிலை என்பதற்கு ஒரு வரையறை உளவியலில் கிடையாது.உலகில் இடத்துக்கு இடம் அதன் பொருள் மாறுபடுகின்றது. ஆகையால், சட்ட ஆய்வு உளவியளாருக்கு வேண்டியது சட்டத்தை நன்கு புரிந்து கொண்ட தன்மை, அதுவும் குற்றவியல் சட்டம் பிரத்தியேகமாக அறிந்து கொண்டதே பிரதான தகுதியாகும்.\n\nSection::::உலகளாவிய.\nஉலகளாவிய உளவியல் ஒரு துணைத் துறையாகும். உலகளாவிய முறையில் விவாதம் பல விஷயங்களில் எழுப்பப்பட்டு அதற்குரிய வலுவாதாரம் பெற வைப்பதாகும்.நெருக்கடி நுண்ணாய்வு உளவியல் போல உலகளாவிய உளவியல் மிகபெரிய அளவில் போக்குகள் விரிவைடைய செய்யும். உலக வெப்பம் ஆகுதல் அதன் விளைவுகள் பொருளாதார சீர்குலைவு பிற பெருமளவிலான விந்தை நிகழ்ச்சிகள் அனைத்தையும் ஆராயும். உலகளாவிய வலுவாதாரம் அல்லது தாக்குப்பிடிக்கும் திறன் தனிநபர்கள் மற்றும் பண்பாடுகள் விழுமியதாக இருப்பின் வெற்றிகரமாக கைகூடும். உலக உளவியலாளர்கள் ஆதரவாக வாதாடுவது, ஓர் எளிமையான, அறிவு பூர்வமாக, கிரகித்துக்கொள்ளும் உளவியல்தான் அதன் வலிமை என்பது யாதெனில் நெடுங்காலமாக மானிட இனம் நன்னலம் பெறுவது ஒன்றே ஆகும்.\n\nSection::::சுகாதாரம்.\nஉடல் நல உளவியல் மனோரீதியான கோட்பாடு மற்றும் ஆராய்ச்சி இவைகளின் பயன்பாடு உடநலம், நோய், உடல்நல கவனிப்பு மூன்றினை ஒட்டி அமையும்.படுக்கை மருத்துவ மனை உளவியல் மனநலம், நரம்பு ரீதியான நோய், உடல்நல உளவியல், பற்றி ஆய்வது போல உடல்நல உளவியல் உடல்நல சம்பந்தமான நடத்தை பற்றி பரவலாக வரிசையில் அக்கறை செலுத்துகின்றது. அதில் இன்னும் உள் அடங்குவது, ஆரோக்கிய உணவுமுறை,மருத்துவர் நோயை உறவு, நோயாளியின் உடல்நலம் பற்றிய செய்தி அறிதல், அவரின் நோய் பற்றி கொண்டுள்ள நம்பிக்கை முதலியன ஆகும்.உடல் நல உளவியலாளர்கள் பொது சுகாதார தொடர் திட்ட நடவடிக்கைகள் ஈடுபாடு கொண்டு நோய்நொடி தாக்கத்தை அல்லது ஆரோக்கிய கொள்கையின் படி வாழ்க்கைத்தரம் அமைத்தல் மட்டும் அல்லாது உடல்நலம், சமூக கவனிப்பு இரண்டின் தாக்கம் உளவியல் ரீதியில் எப்படி உள்ளது என்ற ஆராய்ச்சியும் செய்து வருகின்றனர்.\n\nSection::::தொழில்/ஸ்தாபனம் ரீதியில்.\nதொழில் மற்றும் ஸ்தாபன உளவியல் மனோதத்துவ ரீதியில் உள்ள கோட்பாடுகள், வழிமுறைகள், யாவும் பயன்படுத்தி,பணி இடத்தில் மனிதனின் உள்ளாற்றல் தன்னை விழுமியதாக்கும் நோக்கம் கொண்டுள்ளது. பணியாளர்கள் உளவியல் தொ/ஸ்தா உளவியலின் ஒரு துணைத்துறை ஆகும். அது மனோதத்துவ அடிப்படை கொண்டு பணியாளர்களை தேர்ந்தெடுத்தல் அவர்களை மதிப்பீடு செய்தல் பற்றிய முறைகள், கொள்கைகள் பயன்படுத்துகின்றன. தொ/ஸ்தா உளவியலின் மற்றும் ஒரு துணைத்துறை ஸ்தாபன உளவியல் ஆகும். அது வேலைஇடத்தின் சுற்றுபுறங்கள், நிர்வாகத்தின் நடத்தும் முறை பணியாளர்களை ஊக்குவிப்பது, தொழில் திருப்தி, மற்றும் உற்பத்தி திறன் யாவையும் ஆய்கின்றன.\n\nSection::::சட்ட ரீதி.\nசட்ட உளவியல் ஆராய்ச்சி சார்ந்த துறை ஆகும். அதில் அடங்கி உள்ளவர்கள் ஏராளமான ஆராய்ச்சியாளர்கள். உளவியலின் பல்வேறு பிரிவினை சேர்ந்தவர்கள். ( சமூகம், அறிவாற்றல், மனோ தத்துவ ஞானிகள் என வகைபடுத்தலாம்.)சட்ட உளவியலாளர்கள் நடுவர் தீர்மானம் செய்முறை, நேரில்கண்ட சாட்சியர்களின் நினைவகம், அறிவியலான தடயம்,மற்றும் சட்டக்கொள்கை இவைகளை எல்லாம் அறைந்து அறிவது.\"சட்ட உளவியல்\" என்னும் சொல்லாக்கம் சமீப காலத்தில் தான் புழக்கத்தில் வந்துள்ளது. வகைப்படுத்தல்படி, அது மருத்துவமனை சாராத சட்ட தொடர்பான ஆய்வை மட்டுமே குறிப்பிடும்.\n\nSection::::வாழ்க்கைத்தொழில் சார்ந்த உடல்நலம்.\nவாழ்க்கை உடல்நல உளவியல் (ஒஎச்பி) ஒரு பாடப் பிரிவாகும். அது உடல்நல உளவியல் மற்றும் தொழில்/ஸ்தாபன உளவியல் மூன்றிலிருந்து தோன்றி வந்ததாகும். ஒஎச்பி மனோ-சமூக அம்சங்கள் வேலையிடத்தில் உள்ளனவற்றை அடையாளம் காண்பதே ஆகும். அது இதய செல்குழாய்-நாள நோய், மனநலம், (உதாரணம் மன இறுக்கம்) தொடர்பான பிரச்சினைகளை ஆராய்கின்றது.ஒஎச்பி வேலை இடத்தில் காணப்படும் உளவியல் அம்சங்கள் பற்றி விசாரித்து அறிகின்றது. பணியாட்களின் தீர்மானத்தின் வீச்செல்லை, மற்றும் மேற்பார்வையாளர் ஆதரவு பற்றி அலசி ஆராய்கின்றது.ஒஎச்பி பல இடையீடுகள் பற்றிய கவலைகளை ஆராய்கின்றது. வேலை சம்பந்தப்பட்ட உடல் நலப் பிரச்சினைகள் தடுப்பதும், மேன்மைப் படுத்துவதும் அது செய்து முடிக்கின்றது. அத்தகைய இடையீடுகள் முக்கிய, பலன்தரும் நிறுவனத்தின் பொருளியல் வெற்றியை உள்ளார்ந்த நிலையில் கொண்டுள்ளது. ஒஎச்பி யின் பிற கவலைகள், பணி இட வன்முறை, வேலைவாய்ப்பு இன்மை, பணி இட பாதுகாப்பு இவைகளையும் ஆராய்கின்றது.இரண்டு பின்பற்றி படிக்கும் ஒஎச்பி பத்திரிகைகள் ஆவன, வாழ்க்கை உடல்நல உளவியல் பத்திரிகை மற்றும் வேலையும் மன அழுத்தமும் குறிப்பிடத்தக்கதாகும். இரண்டு முக்கியாயத்துவமான தொழில்ரீதியான நிறுவனங்கள் உள்ளடக்கும் அமைப்புகள் ஆவது, வாழ்க்கைத் தொழில் உடல் நல உளவியல் ஐரோப்பியன் அகடெமி, வாழ்க்கைத்தொழில் உடல் நல உளவியல் சங்கம் ஆகும்.\n\nSection::::ஆளுமை.\nஆளுமை உளவியல் நடத்தை,எண்ணம்,மனஎழுச்சி அவைகளின் நீடித்த போக்குகள் மூன்றும் தனிநபர்களுக்கென பொதுவாக குறிப்பிடப்பட்டு ஆய்வதே யாகும். பல்வேறு உளவியல் பள்ளிகள் மற்றும் தொடர்பிணைவுகள் ஆளுமைக் கோட்பாடுகள் பற்றி உள்ள வேற்றுமைகளை விவரிக்கின்றன. அவைகள் வித்தியாசமான கருத்து யூகங்களை, தனுணர்வற்ற நிலை, குழந்தை பருவத்து அனுபவங்களின் முக்கியத்துவம் கொண்டு செல்லும் பங்காற்றுகின்றன.பிராய்ட் பொறுத்தவரை ஆளுமையானது, தன்முனைப்பு, உச்ச முதன்மை வாய்ந்த தன்முனைப்பு, உந்து உணர்வு இவைகளின் இயக்காற்றல் மிக்க செயல் எதிர் விளைவு அடிப்படையைச் சார்ந்து உள்ளது.பண்புத்திறன் கோட்பாடுகள் ஒரு மாறுதலில் ஆளுமையை தொடர்பற்ற எண்ணிக்கையில் முக்கிய பண்புத் திறன்கள் காரண பகுத்தாய்வு எனும் புள்ளிவிவர வழிமுறைப்படி ஆய்கின்றது.முன்மொழியப்படும் பண்புத் திறன்களின் எண்ணிக்கை பரவலாக மாறு பட்டுள்ளது.ஹான்ஸ் ஹைஸென்க் முன்மொழிந்த ஆரம்ப மாதிரி வாயிலாக அவர் தெரிவிப்பது என்னவென்றால் மனித ஆளுமை மூன்று பண்புநலன்கள் உள்ளடங்குகின்றன. வெளியில் உள்ள விஷயங்கள் விரும்புதல்-சுய எண்ணங்கள் உணர்வுகள் பற்றி பெரிதாக் கருதல், மட்டு மீறிய கூருணர்வு, மன ஆற்றல் குன்றியமை இவைகளே அப்பண்பு நலன்களை பாதிக்கின்றன.ரேமொன்ட் காட்டேல் முன்மொழியும் மற்றொரு கோட்பாடு பதினாறு ஆளுமை காரணங்கள் கொண்டுள்ளன.பண்புநலன்கள் கோட்பாடுகளில் ' பெரிய ஐந்து' அல்லது ஐந்து காரண மாதிரி கோட்பாட்டை லேவிஸ் கோல்ட்பெர்க்கின் கூற்றே பெரும் ஆதரவு பிறவற்றில் எல்லாம் கொண்டுள்ளது.\n\nSection::::எண் அளவு.\nஎண் அளவு உளவியல் கணக்கு, புள்ளிவிவரம் மாதிரிகளை நன்கு பயன் படுத்தி மனோ அராய்ச்சி செய்யவும், புள்ளி விவர முறைகள் கொண்டு நடத்தை தரவினை விவரிக்கவும், பகுப்பாய்வு முடிக்கவும் ஏதுவாகின்றது.\n'எண் அளவு உளவியல்' ஒரு புதிய, சிறிதளவு பயன்படுத்தும் சொல்லாக்கம் என்றுள்ளது.( பி எச் டி முனைவர் பெரும்பட்டம் பெற சமீப காலத்தில் தான் இத்துறை பெயரில் உருவாகிஉள்ளது. துணை துறைகளாக உள்ள மனோ யாப்பியல், கணக்கியல்உளவியல் இரண்டும் தளர்நிலையிலும் நெடுங்காலமாக இருக்கின்றன.\n\nமனோயாப்பியல் உளவியல் துறையில் கோட்பாடு மற்றும் தொழில் நுட்பம் கொண்டு உளவியல் அளவீடு செய்ய உதவுகின்றது. அதில் அடங்குவது அறிவு, திறமைகள், பழக்க நடவடிக்கை மற்றும் ஆளுமை பண்புநலன்கள். இத்தகைய அபூர்வத்தை அளப்பது சிரமம் எனினும்அதை வரையறை செய்யவும், பகுப்பாய்வு செய்யவும் நிரம்ப அராய்ச்சி நடத்தப்பட்டுள்ளது.மனோயாப்பு ஆராய்ச்சி இரு முக்கிய ஆய்வுப்பணிகளை உள்ளடக்கி உள்ளது. கருவிகள் அமைப்பும் அளவிடும் முறைகளும், கோட்பாட்டு நோக்கங்களை வளர்ச்சி மற்றும் செம்மை அளவீடு செய்வதும் ஆகும்.\n\nகணக்கியல் உளவியல் ஒரு துணை பாடப்பிரிவாகும். அது முக்கிய அக்கறை உளவியல் கோட்பாடு கணக்கு, புள்ளிவிவரம் படங்களில் வளர்ச்சி பெற வைப்பதே ஆகும்.இதில் அடிப்படை தலைப்புகள் ஆவன: அளவை கோட்பாடு, கணக்கியல் கற்கும் கோட்பாடு மேலும் மனோ, இயக்க விசை நடை முறைகள்.மனோயாப்பு அதிகம் தொடர்பு கல்வி உளவியல், ஆளுமை, மருத்துவமனை உளவியல் துறைகளில் கொண்டுள்ளது.கணித இயல் உளவியல் அதிக நெருக்கம் தொடர்பு உள்ள உளவியல் பொருளாதாரம் பரிசோதனை, அறிவாற்றல், உடல்-உளவியல், அறிவாற்றல் நரம்பு அறிவியல் ஆகிய எல்லாவகையான துறைகளில் கொண்டுள்ளது.\n\nSection::::சமூகம்.\nசமூக உளவியல் சமூக நடத்தை மற்றும் மனத்தின் நடைமுறைகள் எப்படி மனிதர்கள் ஒவ்வொருவர்களை பற்றி நினைக்கின்றனர் எப்படி ஒவ்வொருவர்களுடன் உறவு கொண்டுள்ளனர் என்பதை நன்கு ஆராய்வதே ஆகும்.சமூக உளவியலாளர்கள் பிரத்தியேகமாக எப்படி மக்கள் சமூக சூழ்அமைதிகளில் எதிர்வினை புரிகின்றனர் என்பதை பற்றியே ஆர்வம் காட்டுகின்றனர்.அவர்கள் தனிநபர் நடத்தை பற்றி எப்படி மற்றவர்கள் செல்வாக்கை செலுத்துகின்றனர் அது சம்பந்தமான தலைப்புகளை ஆராய்கின்றனர். அவைகளாவன: ஒத்துப் போகுதல் (இணக்கம்), இணங்க வைத்தல், நம்பிக்கைகளின் உருவாக்கம், மனப் பான்மைகள், பிறர் காலநிலை வேறு பாடற்ற வகை ஆகியன ஆகும்.சமூக அறிவாற்றல், சமூக மற்றும் அறிவாற்றல் சார்ந்த உளவியல்களில் அதன் அம்சங்களை கலந்திடச் செய்து, எப்படி மக்கள் சமூகத்தின் செய்தியை வழிமுறைப் படுத்துவது, நினைவுக்குக் கொண்டுவருவது, சிதைந்திடச் செய்வது அனைதையையும் ஆராய்கின்றனர்.குழு விசைஇயக்கம் பற்றிய ஆய்வு என்னவெனில், தலைமை, செய்தி தொடர்பு, பிற அபூர்வம் நுண்சிறு சமூக மட்டத்திலிருந்து எப்படி தோன்றி வருகின்றது எல்லாவற்றிலும் நன்மை நாடும் உள்ளாற்றல் அதன் தன்மை வாயிலாக எப்படி செய்தி வெளிப்படுத்துகின்றது என்பதை ஆய்வு செய்கின்றனர்.சமீப வருடங்களில், பல சமூக உளவியலாளர்கள் அதிகமாக ஆர்வம் செலுத்துவது தெளிவான அளவீடுகளில் ஆகும். மத்தியஸ்த மாதிரிகள், ஒரு நபர் சமூக மாறியல் மதிப்புருகள், நடத்தையை மாற்ற எங்ஙனம் உதவுகின்றது என்பதை ஆய்வதும் ஆகும்.\n\nSection::::பள்ளி.\nபள்ளி உளவியல் என்பது கல்வி உளவியல் மருத்துவமனை உளவியல் இரண்டின் கொள்கைகளை இணைப்பதாகும். கற்பிப்பதில் குறைதிறன்கள் கொண்ட மாணவர்கள் புரிந்து கிரகித்துக் கொள்வதும், அதே போல நுண்ணறிவு வளர்ச்சிப்பேறு பெற்ற மாணவர்கள் நிறைதிறன்கள் பேணுவதும், வளர் இளமைப்பருவத்தினரின் சமூக ஆதரவு நடத்தையை கவனித்து, ஒரு பாதுகாப்பான, ஆதரவான, பலன்தரும் கற்கும் சூழ்நிலைகளை ஏற்படுத்திக் கொடுப்பதும் ஆகிய அனைத்தும் செய்கின்றது.பள்ளி உளவியலாளர்கள் கல்வி மற்றும் நடத்தை மதிப்பீடு செய்ய பயிற்சி பெற்றமையால் இடையீடு, வருமுன் காப்பு, ஆலோசனைகள், போன்றவற்றில் மட்டுமல்லாமல் ஆராய்ச்சியிலும் அவர்கள் பரவலான பயிற்சி பெற்றுள்ளனர். நடப்பு காலத்தில், பள்ளி உளவியல் ஒரே துறையினர்தான், தொழில் ரீதியில் ' உளவியலாளர்' என்று அழைக்கப் படுகின்றனர். ஆனாலும் அவர்கள் டாக்டர் பட்டம் பெற்றவர்கள் அல்லர். அதற்கு மாற்றாக (ஏன்எஎஸ்பி) என்ற தேசிய அமைப்பு- பள்ளி உளவியலாளர்கள் என்பதில் நுழைவு மட்டத்தில் நிபுணத்துவ பட்டம் பெற்றுள்ளனர். இது ஒருவகையில் சர்ச்சைக்கிடமான விஷயமாகும்.ஏபிஏ டாக்டரேட் பட்டத்துக்கு கீழ் நுழைவு அளவில் ஓர் உளவியலாருக்கு பிற பட்டம் ஏதும் ஏற்பதில்லை. நிபுணர் அளவில் பள்ளி உளவியலாளர்கள் மூன்றாண்டு கால பட்டப்பயிற்சி பெறுகின்றனர். பள்ளிக்குரிய முறைமைகளுக்குள் அவர்கள் செயலாற்றுகிறார்கள். டாக்டர் பட்டம் பெற்றோர் பல்கலை கழகங்கள், மருத்துவ மனைகள், படுக்கை மருத்துவ மனைகள், அல்லது தனியார் பயிற்சி அமைப்புகள் இவைகளில் பணிபுரிகின்றனர்.\n\nSection::::ஆராய்ச்சி வழிமுறைகள்.\nஉளவியல் பல கோட்பாடுகளை ஏற்றுக்கொள்ளும் பக்குவத்தை அளித்து நம்மை 'பன்னலத் திரட்டாளர்' ஆக்கும். அதற்கு செய்ய வேண்டியது அறிவை பிற துறைகளில் இருந்து ஈர்த்துக்கொள்ள வேண்டும். பின்னரே உளவியல் அபூர்வத்தை விளக்கவும் புரிந்து கொள்ளவும் இயலும்.இன்னும் கூடுதலாக, உளவியலாளர்கள் மூன்று வகையான அனுமானங்களை பரவலாக பயன்படுத்துகின்றனர். சி.எஸ்.பியர்சி சொல்வதன்படி, உய்த்து உணர்தல், தொகுப்பு ஆய்வு, பிரித்தெடுத்தல், மற்றும்( தாற்காலிக பொது விளக்கக் கோட்பாடு உருவாகுதல்) ஆகியன வாகும்.உளவியலாளர்கள் அடிக்கடி உய்த்துணர்தல் ஆய்வினையே பயன்படுத்தினாலும், தொகுப்பு ஆய்வை பல விவரங்கள் காரணத்துடன் உருவாக்க அதன் மீது சார்ந்துள்ளனர்.எடுத்து காட்டாக படிவளர்ச்சி உளவியலாளர்கள் மனித நடத்தையைப் பற்றிய விளக்கம், அதை தேடி அடைவோர்களின் பலன் கருதி முன்மொழிகின்றனர்.\n\nஅகடெமி சார்ந்த உளவியலாளர்கள் ஆராய்ச்சி, உளவியல் கோட்பாடுகள் மீதே கவனம் செலுத்துவர். அவர்கள் நோக்கம், ஒரு குறிப்பிட்ட பகுதியை உளவியல் ரீதியில் புரிந்துகொள்ள வேண்டும் என்பதே யாகும். ஆனால் மற்ற உளவியலாளர்கள் தம் துறையை பயன் படுத்தும் நோக்கத்திற்காக அந்த அறிவை உடனடி செயல் முறை பலனுக்காக உபயோகிப்பர்.இந்த அணுகுமுறைகள் பரஸ்பரம் பரவலானது மட்டும் அல்ல, பல உளவியலாளர்கள் உளவியலை ஆராய்வதுடன், அதை பயன்படுத்தவும் சில கருத்திற்காக தொழில் முறையில் செய்கின்றனர்.பல மருத்துவ மனை சார்ந்த திட்டங்கள் கொண்ட நோக்கத்தின் படி, அவைகளை நடைமுறைப் படுத்தும் உளவியலாளர்கள் ஆராய்ச்சி, பரிசோதனை முறைகளை அறிவு நலனுக்காக பயன் படுத்துகின்றனர். மனோதத்துவ ரீதியாக பிரச்சினைகள் கொண்ட தனிநபர்களை சிகிச்சை அளிக்க அவர்கள் உபயோகிக்கின்றனர்.\n\nஓர் அக்கறையான பகுதி அதற்கென குறிப்பிட்ட பயிற்சி, குறிப்பிட்ட அறிவு பெறுவது தேவைப் படும் நிலையில், உளவியல் அமைப்புகள் ஒரு ஆளும் குழுவை நியமித்து பயிற்சிக்கான தேவைகளை நிறைவேற்றி வருகின்றது.அது போலவே, உளவியல் பட்டம் பல்கலைகழகத்தில் பெற வேண்டி, சில தேவைகளை பூர்த்தி செய்தால்தான், மாணவர்கள் பல பகுதிகளில் போதிய ஞானம் பெற இயலும்.கூடுதலாக, ஆள்கின்ற முகமையர்கள், உளவியலாளர்கள் சிகிச்சை தர வேண்டி, அவர்களுக்கு முறையான அரசாங்கக் கட்டுபாடுகள் கொண்ட குழுமங்களால் உரிமம் வழங்கலாம்.\n\nSection::::தர அளவும் எண் அளவும் கொண்ட ஆராய்ச்சி..\nஉளவியலின் அதிக பகுதிகளில் ஆராய்ச்சி அறிவியல் பூர்வமாக தரங்களை ஒட்டியே நடத்தப்படுகின்றன.உளவியலாளர்ந்த ஆராய்ச்சியாளர்கள் கோட்பாட்டு நலன் கொண்ட வகைப்பாடுகளை, பொது விளக்கக் கோட்பாடுகளை, உருவாக்கிட வேண்டி தரவுகள் தரமார்ந்த, எண்ணிக்கை வழிமுறைகளில் அல்லது இரண்டும் கலந்ததை நாடுகின்றனர்.\n\nதரமான உளவியல் ஆய்வு முறைகளில் அடங்குவது: நேர்முகப் பேட்டி, முதல் தரப்பு உற்று நோக்கல்கள், மற்றும் பங்கேற்பாளரின் உற்றுநோக்கல் ஆகியனவாகும். \nதரமான ஆய்வாளர்கள் சிலசமயங்களில் இடையீடுகளைச் செழுமைப்\nபடுத்துவர்.திறனாய்வுக் கோட்பாடு குறியீடுகளை செம்மைப் படுத்துவர். அதேபோல் உட்படுத்தப்பட்ட அனுபவங்கள், அல்லது சமூக கட்டமைப்பகள் இவைகளையும் மேம்படுத்துவர். \nஅதேபோல பொருள்கோள்இயல் சார்ந்த துறைப்படி திறனாய்வு நோக்கங்கள் 'எண்ணளவான வழிமுறைகள்' என்று கருதப்படுகின்றன. எரிக் ஃப்ரோம்ம் ஆய்வுப்படி நாஸிகள் வாக்குமுறை அல்லது ஸ்டான்லி மில்கிராம் அதிகாரத்திற்கு கீழ்ப்படிதல் அய்வுகள் படி அதேபோல் கருதப்படுகின்றன.\n\nஎண்ணளவான உளவியல் ஆய்வு தாற்காலிகப் பொருள்விளக்கக் கோட்பாட்டுக்குரிய புள்ளிவிபரச் சோதனைகள் நடத்த உறுதுணைபுரிகின்றது. \nமேலும் இத்தகு ஆய்வில் உள்ளடங்குவன: பரிசோதனை, அரை-பரிசோதனை, குறுக்கு வெட்டு ஆய்வு,முன்மரபு கட்டுப்பாடு விளக்க ஆய்வு, நீட்டுப்போக்கான ஆய்வு ஆகியனவாகும். \nமுக்கிய மான கட்டுதிட்டங்கள் அவைகளின் அளவீடு, இயக்குமுறை இப்படிப்பட்ட ஆய்வு வரையறைகளில் பங்குவகிக்கின்றன. \nபுள்ளி விவர முறைகள் உள்ளடக்குவன: பியர்ஸன் பெருக்கல் தருணம் உறவுடைய குணகம், வேறுபாடின் பகுப்பாய்வு பன்மடங்கு ஒருபடி பின்னடைவியக்கம், கணிப்பியல் பின்னடைவியக்கம், கட்டுமான சமன்பாட்டு மாதிரி ,படிநிலை அமைப்பில் ஒருபடி மாதிரி ஆகியனவாகும்.\n\nSection::::கட்டுப்பாடான பரிசோதனைகள்.\nகட்டுப்பாடான நிலவரங்கள் உள்ள ஒரு ஆய்வுக் கூடத்தில் தான் பரிசோதனை உளவியல் ஆராய்ச்சி நடத்தப்படுகின்றது. இந்த வழிமுறை விஞ்ஞான முறையில் நடத்தைப்பற்றி புரிந்துகொள்ள பயன்படுகின்றது.\n\nபரிசோதனை ஆய்வாளர்கள், பல்வேறு வகையான அளவீடுகள், இணக்கவீதம், எதிர்ச்செயல் புரியும் நேரம், பல்வேறு மனோரீதியான அளவீடுகள் எல்லாம் பயன்படுத்துகின்றனர். \nபரிசோதனைகள் குறிப்பிட்ட தாற்காலிகப் பொருள்விளக்கக் கோட்பாடுகள் பெற அதை சோதிக்க (விதிதரு அணுகுமுறையிலும்), (தொகுப்பாய்வு அணுகு முறையிலும்) செயல்முறை உறவுகள் மதிப்பிட ஏதுவாகின்றன.\nஅவைகள் ஆய்வாளர்கள் நடத்தை, சூழ்நிலை இரண்டிற்குமுள்ள தொடர்புகள் நிறுவப்பட துணைபுரிகின்றன. \nஒரு பரிசோதனையில் ஒன்று அல்லது அதற்குமேலும் உள்ள (மாறியல் மதிப்புரு) நலன்களை சுயேச்சையான மதிப்புருக்களைக் கொண்டே கட்டுப்படுத்த இயலும். மற்ற முறையில் அளவிட (சுயேச்சை மாறியல் மதிப்புருக்கள்) அம்மதிப்புக்களையே பயன்படுத்தியே பல்வேறு நிலவரங்கள் காணலாம்.\nபரிசோதனைகள் உளவியலில் பல பகுதிகளில் ஆரம்ப வழிமுறை ஆய்வுகளாக உள்ளன. அதிலும் குறிப்பாக அறிவாற்றல் பகுதி- மனோஆதராரம்- கணக்கியல் உளவியல், மனோ உடலியல், உயிரியல் உளவியல், மற்றும் அறிவாற்றல் சார்ந்த நரம்பு இயல் விஞ்ஞானம் ஆகும்.\n\nபரிசோதனைகள் மனிதர்கள்பால் நடத்துகையில் சில கட்டுதிட்டங்களுக்குள் உட்படுத்தப்படுகின்றன. அது தகவல் தெரிவிக்கப்பட்டும் அல்லது தன்னார்வமாகவோ விதிக்கப்படுகின்றன. \nஇரண்டாம் உலகப்போருக்குப்பின் நூரம்பர்க் தொகுப்பேடு உருவாக்கப்பட்டது. ஏனெனில் நாஸிக்கள் பரிசோதனைப் பொருள்கள் மேல் வசவு பொழிந்தனர்.\nபின்னாளில் பலநாடுகள் (அவைகளின்விஞ்ஞான சஞ்சிகைகள்) ஹெல்சிங்கி அறிக்கையைப் பின்பற்றினர். அமெரிக்க ஐக்கிய நாடுகளில், தேசிய சுகாதார நிறுவனங்கள், 1966 ஆம் ஆண்டில் ஸ்தாபன மதிப்பீட்டு கழகம் ஒன்றை நிறுவியது. \nஅது 1974 ஆம் ஆண்டில் தேசிய ஆராய்ச்சி சட்டம் (எச்.ஆர்.7724) அமுலுக்கு வந்தது. \nஎல்லா நடவடிக்கைகளும் ஆராய்ச்சி யாளர்களை பரிசோதனை ஆய்வுக்குட்படும் பங்கேற்பாளர்கள்தம் அறிவிக்கப்பட்ட இசைவை முன்கூட்டியே பெற ஊக்குவிக்கப் பட்டது. பல்வேறு செல்வாக்குமிக்க ஆய்வுகள் இந்த விதியை நிலைநாட்டச் செய்தது. அத்தகைய ஆய்வுகள் எம்ஐடி மற்றும் பெர்ணாண்ட் பள்ளியின் ஊடுகதிர் ஓரகத்தனிம ஆய்வுகள் நடைபெற ஏதுவாயின. தாலிடோமைட் துன்பநிகழ்வு, வில்லோபரூக் கல்லீரல் அழற்சி ஆய்வு, ஸ்டான்லி மில்கிராம் அதிகாரத்திற்கு கீழ்ப்படியும் ஆய்வுகள் ஆகியனவும் நடைபெற்றன.\n\nSection::::சர்வே வினாப்பட்டியல்.\nபுள்ளி விவர சர்வேக்கள் உளவியலில் மனப் பான்மைகள், பண்புநலன்கள், மனநில மாறுதல்களை மேற்பார்வையிடுதல், பரிசோதனை வினைத்திறன் கையாளுதல், போன்ற பலவகை யான உளவியல் தலைப்புகள் யாவும் பயன் படுத்துகின்றன\nபொதுப்படையான முறையில் உளவியலாளர்கள் பென்சில்-தாள் சர்வேக்களையே உபயோகிக் கின்றனர்.\n\nசர்வேக்கள் தொலைபேசி மின் - அஞ்சல் வாயிலாகவும் நடத்தப் படுகின்றன. இணையதள சர்வேக்களின் உபயோகம் அதிகரித்துக்கொண்டு வருகின்றது. \nஅதேபோல ஒத்த வழிமுறையியல்படி, பயன்பாட்டு அமைப்புக்கேற்ப அதாவது மருத்துவமனை மதிப்பீடு மற்றும் வேலையாட்களின் மதிப்பீடு இரண்டிலும் நடைபெற்றுக்கொண்டு வருகின்றது.\n\nSection::::நீண்ட கால ஆய்வுகள்.\nநீண்டகால ஆய்வு ஒரு ஆராய்ச்சி வழிமுறையாகும். அதன்படி ஒரு குறிப்பிட்ட மக்கள்தொகையினரை குறிப்பிட்ட காலம் வரை உற்றுநோக்கலே ஆகும். \nஒருவர் குறிப்பிட்ட மொழியியல் ஊறுகள் (எஸ்எல்ஐ) பற்றி ஆய்வு பற்றிக் கூறலாம். இம்முறையில் ஒரு நிலவரத்தின் படி, அது எவ்வகையில் தனிநபர் குழுக்களை நெடுங்கால அளவில் பாதிக்கும் என்றறியலாம்.\nஆயினும், அத்தகைய ஆய்வுகள் தேய்ந்து போய் வீழ்ந்து போகும் அல்லது மடிந்தும் போக நேரிடும். \nசமூகத்தில் குழு உறுப்பினர்களிடையே உள்ள வித்தியாசங்கள் கட்டுப்படுத்தப்படாத நிலையில் மக்கள்தொகை பற்றிய இறுதி முடிவுகள் காண மிகவும் சிரமமாகும். \nநீண்ட கால ஆய்வு ஒரு வளர் ஆய்வு யுக்தி யாகும். அதன்படி ஒரு குறிப்பிட்ட வயதுக் குழுவினர் பற்றிய மீண்டும் மீண்டும் சோதனை வருடக்கணக்கில் நடத்தினால் உரிய பலன்கிட்டும். \nநீண்டகால ஆய்வு மக்கள் எங்ஙனம் வளர்ச்சி காண்கின்றனர் என்பது பற்றிய முக்கியத்துவம் மிகுந்த வினாக்களுக்கு விடை காண்பதும் வேண்டப்படுகின்றது. இந்த வளர்ச்சியடைந்த ஆய்வு பல வருடங்களாகப் பின்பற்றப்பட்டு வருகின்றன. அதன் விளைவு நம்ப முடியாத வரிசையில் கண்ட விடைகள் குறிப்பாக உளவியல் பிரச்னைகள் சம்பந்தப்பட்டதாகும்.\n\nசில நீண்ட கால ஆய்வுகள் பரிசோதனைகளாக இருக்கும். அவைகள் மீள் பரிசோதனை அளவுகள் என்றும் அழைக்கப்பெறும்.\n\nஉளவியலாளர்கள் அடிக்கடி பயன்படுத்துவது குறுக்குவெட்டு வகைப்பாடு முறைமை ஆகும்.அதனால் உடன்தொக்கியுள்ள குழப்பமான பாடங்கள் அதன் எண்ணிக்கையை குறைத்திட அவைகளின் தாக்கத்தை மட்டுப்படுத்த இயலும்.\n\nSection::::இயற்கை அமைப்புகளில் உற்று நோக்கல்.\nஇதே வழியில் ஜேன் குட்ஆல் சிம்பான்சிக் குரங்கின் சமூக குடும்ப வாழ்க்கையை ஆய்வு நடத்தினார். உளவியலாளர்கள் அதேபோல் ஒத்த உற்றுநோக்கல் ஆய்வுகளை மனித சமூகம் அவர்களின் தொழில், குடும்ப வாழ்க்கைகள் பற்றி நடத்தியுள்ளனர். சிலநேரங்களில் பங்கேற்பாளர்கள் நன்கறிந்துள்ளனர் அவர்களை குறிப்பிட்ட காலத்தில் உற்றுநோக்கிக்கொண்டே உள்ளார்கள் மற்ற சமயங்களில் அது மறைமுகமாக நடந்துகொண்டு வருகின்றது. பங்கேற்பாளர்கள் அதை அறியாமல் இருக்கலாம். \nமறைமுக உற்றுநோக்கல் நடைபெறும்போது அறநெறிசார்ந்த வழிகாட்டுரைகள் கருத்தில் கொள்ளாமல் இருக்கலாம்.\n\nSection::::தரமான மற்றும் விளக்கமான ஆராய்ச்சி.\nநடப்பு விவகாரங்கள் பற்றிய கேள்விகளுக்கு விடைகாண்பதை ஆராய்ச்சிகள் வகைப் படுத்திக்கொண்டு வருகின்றது. அதாவது எண்ணங்கள், உணர்வுகள், நடத்தைகள் எல்லாம் விளக்கமான ஆராய்ச்சி எனப்படும்,\n\nஅவ்வகை ஆராய்ச்சி தரமானதாக அல்லது எண்ணளவு கொண்டும் அதன் சார்பில் இருக்கும். தரமான ஆராய்ச்சி என்பது விளக்கமான ஆராய்ச்சி ஆகும். \nநிகழ்ச்சிகள் மீது கவனம் குவிந்திருக்கும். அது நடக்கும் போது உரிய விளக்கமும் அளிக்கப்படும். ஒவ்வொரு நாளும் நடத்தையின் மேம்பாடு ஒன்றையே இலக்காகக் கொண்டு அந்த அபூர்வத்தைக் கண்டுபிடிக்கும் நோக்கத்தைப் புரிந்து கொண்டு செயல்படும். ஒருவேளை மேலோட்டமான சோதனைகள் நடத்தப்படும் போது முடிவுகள் காண்பது தவற விடப்படக்கூடும்.\n\nSection::::நரம்பு உளவியல் முறைகள்.\nநரம்பு உளவியல் வழிமுறையில் தனிநபர்கள் மற்றும் நோயாளிகள் இருவரையும் பற்றிய ஆய்வு நடத்துவதே ஆகும். அவர்கள் மூளைக்காயம் பட்டிருக்கலாம் அல்லது மனநோய் கொண்டுமிருக்கலாம்.\n\nஅறிவாற்றல், நரம்பு உளவியல் மற்றும் அறிவாற்றல் நரம்பு மனோசிகிச்சை அளிக்கும் ஆய்வு, நரம்பு சம்பந்தமான அல்லது மனஊறு ஏற்படுவதன் ஆய்வு, அதன்கோட்பாடுகள் சாதாரணமான மனம், மூளை இரண்டின் செயல்முறைகள் யாவையும் அராய்வதாகும்.\n\nஇந்த வகையில் ('செயல்படும் இணைப்பறு அமைப்புகள்') அதன் எஞ்சியுள்ள திறனாற்றல் அதன் வகைப்பாடுகள் எப்படி விளக்கக்குறிப்புகளை அளிக்கின்றது, திறனாற்றல்கள் உள்ளடங்கும் சிறுசெயல்முறைகள் எப்படி ஒற்றை அறிவாற்றல் பின்னியக்கவிசையால் கட்டுப்படுத்தப் படுகின்றது என்றெல்லாம் ஆராய்கின்றது.\n\nஇதற்கும் கூடுதலாக பரிசோதனை தொழில்நுட்பக் கூறுகள் ஆரோக்கியமான தனிநபர்களை பற்றியும், நரம்பு உளவியல் பற்றியும் ஆராய்வதாகும். \nநடத்தை பற்றிய பரிசோதனைகள், மூளை ஸ்கேன் செய்வது, செயல்படுத்தும் நரம்புபிம்பங்கள் எடுத்துப் பார்த்து மூளை எப்படி இயங்குகின்றது என அறியலாம். கடினகாரியம் நிறைவேற்றுதல், தொழில்நுட்பக் கூறுகள் அதாவது மூளையின் சிறு பகுதிகள் தண்டுவடம் ஊடுசெல்லும் காந்த ஊக்குவிப்புகள் வெளிப்படுத்துவது மனோஇயக்கத்தின் முக்கியத்துவம் பற்றியெல்லாம் ஆய்ந்தறியப் படுகின்றது.\n\nSection::::கணணி மாதிரி.\nகணணி மாதிரி ஒரு கருவியாகும் அது கணக்கியல் உளவியல் அறிவாற்றல் உளவியல் ஒரு குறிப்பிட்ட நடத்தையை ஊக்குவிக்க கணணியைப் பயன்படுத்துகின்றது. \nஇந்த முறை பல நன்மைகள் கொண்டதாகும். நவீன கணணிகள் முழுவீச்சில் துரிதமாக இயங்குகின்றன. குறுகிய காலத்தில் பல ஊக்குவிப்புகள் கொண்டு செயல்படுகின்றன. புள்ளிவிவரங்கள் ஏராளமாக எடுக்க உதவுகின்றன.\nமாதிரியமைப்புகள் உளவியலாளர்கள் தாற்காலிகப் பொதுவிளக்கக் கோட்பாடுகளை கண்பார்வையில் புலப்பட வைக்கின்றது. மன நிகழ்ச்சிகளை செயல்முறை அமைப்பால் அறியக் கூடும் ஏன்எனில் நேரடியாக ஒரு மனிதனுள் காண இயலாது.\n\nபல்வேறு வகையிலான மாதிரியமைப்பு நடத்தையைப் படித்தறிய உதவுகின்றது. \nநரம்பு வலைப்பின்னல்கள் தொடர்புகள் கொண்டிருப்பதால் மூளையை ஊக்குவிக்க இயலுகின்றது. இன்னொரு வழிமுறை குறியீட்டு மாதிரியமைப்பாகும். அது மனத்தின் பலவகைப்பொருள்களை மாறியல் மதிப்புரு அதன் விதிகள் பயன்படுத்தி அறிய உதவுகின்றன. \nபிற மாதிரியமைப்பு உள்ளடக்குவது யாதெனில் இயக்கவிசை மண்டலங்கள் அதன் மாதிரியமைப்பு புள்ளிவிபரமாகப் பகுத்தாய்ந்தாலும் துல்லியமாக கணிக்கவொண்ணாத வண்ணம் அது இருக்கும்.\n\nSection::::விலங்கு ஆய்வுகள்.\nவிலங்குகள் கற்கும் பரிசோதனை உளவியல் அம்சங்களில் முக்கியமானதாகக் கருதப்படுகின்றது. அதாவது உயிரியல் அடிப்படையில் கற்றல், நினைவகம், நடத்தை பற்றியெல்லாம் விசாரனை செய்வது போலவே ஆகும்.\n\n1890 ஆம் ஆண்டில் உடல்நூலியலார் ஐவான் பாவ்லாவ் நாய்களைப் பிரசித்தி பெற்ற அளவில் பயன்படுத்தினார். அதன்மூலம் தக்க சூழ்நிலையமைப்பை விவரித்தார்.\n\nமேலும் மனிதல்லாத வகையில் பால்குடி உயிரினங்களான பூனைகள், நாய்கள், எலிகள் மற்றும் கொறி விலங்குகள் உளவியல் பரிசோதனைகளில் அடிக்கடி பயன்படுத்தப்பட்டன. கட்டுப் பாடான பரிசோதனைகள் ஒரே ஒரு மாறியல் மதிப்புரு ஒரே நேரத்தில் இருப்பதால் விலங்குகள் பரிசோதனைகளுக்குட்பட ஆய்வுக் கூடத்து அமைப்புகளில் பயன்பாட்டிற்கென வைத்திருக்க வேண்டியதாயிற்று.\n\nஇதற்கு மாறாக மனிதச்சூழ்நிலை, மரபணு பின்னணிகள் பரந்த அளவில் மாறுபாடு அடைவதால் மானிடப் பாடங்களுக்கென முக்கிய மாறியல் மதிப்புருக்களைக் கட்டுப்படுத்தல் இயலாததாக இருந்தமையால் விலங்குகளை நாட வேண்டியதாயிற்று.\n\nSection::::திறனாய்வு.\nSection::::அறிவியல் தகுநிலை.\nஉளவியல் பற்றிய விமர்சனங்களில் அடிக்கடி வருவது புலனுணர்வுக் காட்சிகள் மூலமாகவேதான், அதாவது அது ஒரு 'குழம்பிய' விஞ்ஞானம் எனப்படுவதேயாகும\nதத்துவஞானி தாமஸ் குஹ்ன் 1962 ஆம் ஆண்டில் உளவியல் பற்றி மொத்தத்தில் ஒரு முன்-இலக்கண மேற்கோள் வாய்ப்பாடு நிலையிலே உள்ளது. இயற்பியல். ரசாயனம் போல முதிர்ந்து விஞ்ஞானமாக கோட்பாட்டு ரீதியில் ஒத்து இருக்கவில்லை. \nஎனவே உளவியலாளர்கள், தத்துவ ஞானிகள் அந்த பிரச்சனையை பல்வேறு முறைகளில் தீர்த்து வைக்க முனைந்தனர்.\n\nஏன் என்றால் உளவியலின் சில பகுதிகள் ஆராய்ச்சி வழிமுறைகள் ஆன சர்வேக்கள் மற்றும் வினாப்பட்டியல்களை சார்ந்தே உள்ளது. அது விஞ்ஞானபூர்வமற்றது. (அதிகப் படியாக சர்வே ஆராய்ச்சி தொடர்பியல்பு கொண்டுளளது) என்று விமர்சனதாரிகள் குறை கூறினர். \nபிற அபூர்வநிலை என உளவியலாளர்கள் அக்கறையுடன் ஆராய்வது ஆளுமை, எண்ணுதல், மனஎழுச்சி யாவும் நேரடியாக அளவிடமுடியாது. அது அடிக்கடி குறிப்பிடப்படுவது சுயஅறிக்கைகள் அதுவும் அதில் பிரச்சனைகள் உள்ளதென்று!\n\nபொதுவிளக்கக் கோட்பாடு நிறுவும்போது தவறான முடிவுக்கும் வர உளவியலில் வாய்ப்புகள் உள்ளனவென்று கூறப்பட்டுள்ளது. அதுவும் டாக்டர் பட்டம் உளவியலில் மற்றும் புள்ளியியலில் பெற்றிராதவர்கள் உரிய பயிற்சி இன்மையால் அப்படி நேர்ந்திட வாய்ப்புகள் உள்ளன என்றும் கூறப்பட்டுள்ளது.\nஆராய்ச்சியின்படி பல உளவியலாளர்கள் புள்ளிவிவர முக்கியத்துவம் நடை முறை முக்கியத்துவத்தும் இன்றி உள்ளதை பற்றிக் குழப்பமாகவே கருத்துக்கொண்டுள்ளனர்.\nபுள்ளிவிவரம் என்பது முக்கியமானதுதான் ஆனால் நடைமுறையில் அதிகம் படி மாதிரிகளில் முக்கியமில்லாத முடிவுகள் பெறப்பட்டுள்ளன என்றும் அபிப்பிராயப் படுகின்றனர் \nசில உளவியலாளர்கள் புள்ளி விவரம் விடைதரும் அளவு பயன்படும், அதுவும் ஒருதனி சார்பாக பிஷரியன் \"p\" <. 05 கொள்கைப்படி தனிச்சிறப்பான மூலப்பிரமாணம் என்றே கருதுகின்றனர். (அதன்படி உற்றுநோக்கிய வித்தியாசம் 'புள்ளிவிவரப்படி சிறப்புத்தன்மை' கொண்டதாகவே விளங்கும். அது அளவில் 5% ஈடாகவோ அல்லது குறைவாகவோ இருக்கும். சுயேச்சையான விடைகள் ஒருவேளை உகந்ததாக இருக்கும். பொதுவிளக்கக் கோட்பாடுகள் தாற்காலிகமாகவும் இருதரப்பான சிகிச்கைகளுக்கிடையில் செல்லுபடி ஆகாமல் இருக்கும்).\n\nசில சமயங்கள் விவாதங்கள் ஆய்வுக் கூடங்களின் ஆராய்ச்சியாளர்கள் மற்றும் கிளினிக்குகளில் பயிற்சியாளர்கள் இடையில் தோன்றி வரும். \nஒரு வாதம் என்னவென்றால் மதிப்பிழந்த கோட்பாடுகள் அடிப்படையில் சிகிச்சைகள் உள்ளன அதுவும் செயலறிவால் அதன் சாட்சியங்களால் அவை ஆதரவு பெறவும் இல்லை. \nமற்ற பக்கக் கருத்துக்கள் சமீப ஆராய்ச்சிக்கென உள்ளது யாதெனில் எல்லா முக்கிய நீரோட்ட சிகிச்சை முறைகள் சமமான விளைவையே ஏற்படுத்தும். கட்டுப்படுத்தப்பட்ட ஆய்வுகள் அடிக்கடி உண்மையான உலக நிலவரங்களுக்குகந்ததாக கருத்தில் கொள்ளப்படமாட்டாது.\n\nSection::::விளிம்பில் தொங்கும் கிளினிக் பயிற்சிகள்.\nவிஞ்ஞானக் கோட்பாடு மற்றும் அதன் பயன்பாடு இரண்டிற்கும் இடையே கண்ணில் புலப்படும் அளவிற்கு இடைவெளி உள்ளதாக கவலை தெரிவிக்கப்படுவதும் உண்டு. அதுவும் கிளினிக் நிருபிக்கப்படாத ஆதாரமில்லாத மருத்துவமனைப் பயிற்சிகளே பயன்படுத்தப்படுகின்றன.\nஆராய்ச்சியாளர் பெயர்ஸ்டெயின் (2001) நிறைய அளவில் மனநல பயிற்சி திட்டங்கள் அதிகரித்தாலும் அவைகள் விஞ்ஞான முறையில் இல்லை என வலியுறுத்தப் பட்டுள்ளது.\nஆலென் ந்யூரின்ஜெர் 1984 ஆம் ஆண்டில் அதேபோல ஒத்த கருத்தை பரிசோதனைப் பகுப்பாய்வு முறையின் அடிப்படையில் நடத்தையைப்பற்றி ஆய்கையில் இவ்வாறு கூறியுள்ளார்.\n\n\n"}
{"id": "36018", "url": "https://ta.wikipedia.org/wiki?curid=36018", "title": "லாத்வியா", "text": "லாத்வியா\n\nலாத்வியா (lætviːə; லாத்விய மொழி: \"Latvija\", லிவோனிய மொழி: \"Lemō\") அல்லது லாத்வியக் குடியரசு (லாத்விய மொழி: \"Latvijas Republika\", லிவோனிய மொழி: \"Lemō Vabāmō\"), என்பது வடக்கு ஐரோப்பாவில் உள்ள ஒரு நாடாகும். இதன் எல்லைகளில் வடக்கே எஸ்தோனியா, தெற்கே லித்துவேனியா, கிழக்கே ரஷ்யா மற்றும் பெலாரஸ் ஆகிய நாடுகள் உள்ளன. மேற்கே சுவீடனை பால்ட்டிக் கடல் பிரிக்கின்றது. இதன் தலைநகரம் ரீகா. லாத்வியா ஐரோப்பிய ஒன்றியத்தில் மே 1, 2004 இலிருந்து அங்கம் வகிக்கின்றது.\n\n"}
{"id": "36021", "url": "https://ta.wikipedia.org/wiki?curid=36021", "title": "மணித்தியாலம்", "text": "மணித்தியாலம்\n\nமணி (\"hour\") அல்லது மணித்தியாலம் என்பது காலத்தை அளவிடப் பயன்படும் ஓர் அடிப்படை அலகாகும். இது SI அல்லது அனைத்துலக முறை அலகுகளில் ஒன்றல்ல என்றாலும் SI இசைவு தரும் ஓர் அலகாகும்.\n\nSection::::வரைவிலக்கணம்.\nதற்போதைய பயன்பாட்டில், ஒரு மணித்தியாலம் என்பது 60 மணித்துளிகளை அல்லது 3,600 நொடிகளைக் குறிக்கும் ஒரு கால அளவு. இது அண்ணளவாக ஒரு சராசரி புவி நாளின் 1/24 பங்காகும்.\n\n"}
{"id": "36022", "url": "https://ta.wikipedia.org/wiki?curid=36022", "title": "முட்டை", "text": "முட்டை\n\nமுட்டை என்பது பறவைகள், ஊர்வனவற்றின் வளர்ச்சியின் ஆரம்பக் கட்டமாகும். கருக்கட்டிய சூல் முட்டையாக இடப்பட்டுத் தாயின் உடலுக்கு வெளியிலே மீதி வளர்ச்சி நடைபெற்று முட்டைகள் பொரித்துக் குஞ்சுகள் வெளிவருகின்றன. முட்டை பொரித்துக் குஞ்சாவதற்குச் சாதகமான வெப்பநிலை வேண்டும். பறவைகள் அடைகாத்து இவ்வெப்பநிலையை முட்டைக்குக் கொடுக்கின்றன. முழுவளர்ச்சியடைந்த குஞ்சு முட்டையை உடைத்து வெளியேறும். கோழி, வாத்து, காடை போன்ற பறவைகளின் முட்டைகள் உணவாகப் பயன்படுத்தப்படுகின்றன.\n\nSection::::உணவாக முட்டையிலுள்ள சத்துக்கள்.\nஉடலுக்குத் தேவையான அனைத்து வகையான வைட்டமின்களும் (ஏ, பி, சி, டி, இ) இதில் உண்டு. மேலும், தைதாக்சின் சுரக்கத் தேவையான அயோடின், பற்கள் மற்றும் எலும்புகளின் ஆரோக்கியத்துக்கு தேவைப்படும் பாஸ்பரஸ் போன்றவையும் முட்டையில் உண்டு. காயங்களைக் குணமாக்கவும், நோய் எதிர்ப்புச் சக்திக்கும் தேவைப்படும் துத்தநாகம் என்னும் தாதும் இதில் உள்ளது. மற்ற அசைவ உணவுகளுடன் ஒப்பிடும்போது முட்டையின் விலையும் குறைவு.\n"}
{"id": "36025", "url": "https://ta.wikipedia.org/wiki?curid=36025", "title": "போதிசத்துவர்", "text": "போதிசத்துவர்\n\nபௌத்த சித்தாந்தத்தில், போதிசத்துவர் (பாளி: போதிசத்தா; தாய்: போதிசத், โพธิสัตว์) என்ற சொல்லுக்குப் 'போதிநிலையில் வாழ்பவர்' என நேரடிப் பொருள் கொள்ளலாம். ஒவ்வொரு பௌத்த பிரிவும் \"போதிசத்துவர்\" என்பதை வெவ்வேறு விதமாக விளக்குகின்றன. கௌதம புத்தர் போதிநிலையை அடைவதற்கு முற்பட்ட காலத்தில், தன்னை போதுசத்துவர் என்றே அழைத்துக்கொண்டார். \n\nமஹாயானத்தைப் பொறுத்த வரை போதிசத்துவர்கள் என அழைக்கப்படுபவர்கள், மற்றவர்களுடைய நலனுக்குக்காவும் அவர்கள் வீடுபேறு அடைய உதவுவதற்காகவும் தாம் 'புத்த' நிலை அடைவதையே தாமதப்படுத்துபவர்கள்.\n\nமகாயானம் அனைவரையும் போதிசத்துவர்களாக ஆவதற்கும் போதிசத்துவ உறுதிமொழிகள் எடுப்பதற்கும் ஊக்கம் அளிக்கிறது. இந்த உறுதிமொழிகளால் மற்றவர்கள் போதி நிலையை அடையத் தங்களை அர்ப்பணிக்கின்றனர்.\n\nSection::::தேரவாத பௌத்தத்தில் போதிசத்துவர்கள்.\nபோதிசத்தா என்ற பாளிச் சொல், சாக்கியமுனி புத்தர் தனது முற்பிறவியில் தன்னைச் சுட்டுவதற்கும், போதி ஞானம் கிடைப்பதற்கு முன்பிருந்த தம்மைச் சுட்டுவதற்கும் பயன்படுத்திய ஒரு சொல். புத்தர் போதசத்தாவாக இருந்த காலகட்டத்தில் அவர் தனக்கு ஞானம் கிடைக்கப் பாடுபட்டுக்கொண்டிருந்ததாக கூறுவர். எனவே அவர் தனது போதனைகளில் தனது முற்பிறவிக் கதைகளைக் கூறுகையில், \"நான் ஒரு ஞானம் பெறாத போதிசத்தாவாக இருந்த காலத்தில்...\" என தனது உரையைத் தொடங்குவார். எனவே தேரவாதத்தில் போதசத்துவர் என்றால் 'போதி நிலைபெற ஆயத்தமானவர்' என பொருள் கொள்ள வேண்டி இருக்கிறது. சாக்கியமுனி புத்தர் முற்பிறவியில் போதிசத்துவராக இருந்த விபரங்கள் ஜாதகக் கதைகளில் காணக் கிடைக்கின்றது.\n\nமைத்ரேய புத்தரைப்(கௌதம புத்தருக்கு அடுத்து, பூமியில் அவதரிக்கப் போகின்ற புத்தர்) பொறுத்தவரையில், தேரவாதம் அவரைப் போதிசத்துவர் என்றழைக்காமல், அடுத்த ஞானம் பெறப்போகின்ற புத்தர் என்றே விளிக்கின்றது. அவர் கௌதம புத்தரின் போதனைகள் அனைத்தும் மறைந்தவுடன், இந்த பூமியில் அவதரித்து தர்மத்தை உபதேசிப்பார்.\n\nSection::::மஹாயான பௌத்தத்தில் போதுசத்துவர்கள்.\nமஹாயானத்தைப் பொறுத்த வரையில், போதிசத்துவர் என்பது மற்றவர்களுடைய நன்மைக்காகப் புத்த நிலை அடைய விழைகின்றவர் என்று பொருள். மஹாயானத்தின்படி, இந்த உலகம் சம்சாரத்தில் சிக்கித் தவிக்கும் எண்ணற்ற உயிர்களைக் கொண்டது. எனவே, போதிசத்துவர்கள் என அழைக்கபடுபவர்கள் மற்ற உயிர்களைச் சம்சாரத்திலிருந்து விடுவிக்க உறுதிபூண்டவர்கள். இந்த மனநிலை தான் போதிசித்தம் என்று அழைக்கப்படுகிறது. போதிசத்துவர்கள் புத்தநிலையை அடைவதற்கும், மற்ற உயிர்களுக்கு உதவுவதற்கும் பல்வேறு உறுதிமொழிகளைப் பூணுகின்றனர். மேலும் இந்த போதிசத்துவம் உறுதிமொழிகளோடு பிரிக்க முடியாதது பரிணாமனம் (புண்ணிய தானம்) ஆகும்.\n\nபோதிசத்துவர்களைக் கீழ்க்கணடவாறு மூன்று விதங்களாகப் பிரிக்கலாம்\n\n\nஅவலோகிதேஷ்வரர் மூன்றாவது வகையை சார்ந்தவர்.\n\nமஹாயான சித்தாந்ததில், 'போத்சத்துவ கருத்து' மற்ற பௌத்த பிரிவுகளின் கருத்துகளில் இருந்த மாறுபட்டது. ஓர் அருக நிலையை அடைந்தவர் சம்சார பந்தத்திலிருந்து விடுபட்டாலும் அவர் மற்ற உயிர்கள் விடுபட உதவ இயலாதவர், எனவே மஹாயானம் அருக நிலை அடந்தவரை ஒரு பூரண ஞானம் பெற்ற புத்தராகக் கருதவில்லை.\n\nமஹாயான பாரம்பரியத்தில், ஒரு போதிசத்துவர் புத்தநிலையை அடைவதற்குப் 'பத்துப் பூமிகளை' கடக்க வேண்டியுள்ளது. ஒவ்வொரு பூமியும் ஒவ்வொரு நிலையைக் குறிக்கக்கூடியது. இந்த பத்து பூமிகளின் விவரங்கள் ஒவ்வொரு பிரிவிலும் சிறு மாற்றங்களுடன் காணப்படலாம்\n\n\nSection::::பத்து போதிசத்துவ பூமிகள்.\nமஹாயான பௌத்தத்தின் படி, இந்த பத்து பூமிகளை கடந்தவுடன் ஒரு போதிசத்துவர் புத்த நிலையை அடைகிறார். மஹாயானத்தில் பல போதிசத்துவர்கள் உள்ளனர். மிகவும் பிரபலாமனா போதிசத்துவர் கருணையின் உருவான ஸ்ரீ அவலோகிதேஷ்வர போதிசத்துவர். இவரையே சீனத்தில் குவான் - யின் என்ற பெண் வடிவில் வழிபடுகின்றனர். க்ஷீதிகர்ப போதிசத்துவர் ஜப்பானில் வணங்கப்படுகிறார். மேலும் ஆகாஷகர்ப போதிசத்துவர், வஜ்ரபானி, வஜ்ரசத்துவர், வசுதாரா முதலிய பல போதிசத்துவர்கள் மஹாயானத்தை பின்பற்றுவர்களால் வணங்கப்படுகின்றனர். \n\nபோதிசத்துவரால் புனிதப்படுத்தப்பட்ட இடம் போதிமண்டலம் என அழைக்கப்படுகிறது\n\n\n"}
{"id": "36049", "url": "https://ta.wikipedia.org/wiki?curid=36049", "title": "கோலாலம்பூர்", "text": "கோலாலம்பூர்\n\nகோலாலம்பூர் (\"Kuala Lumpur\", மலாய் மொழி ஒலிப்பு: குவாலா லும்பூர்) மலேசியாவின் தலைநகரமும் மிகப் பெரிய நகரமும் ஆகும். பரப்பளவுள்ள இந்த நகரின் மக்கள் தொகை, 2010 ஆண்டுக் கணக்கெடுப்பின்படி, 1.5 மில்லியன் ஆகும்; 2012 மதிப்பீட்டினபடி 1.6 மில்லியன் ஆகும். பெரும் கோலாலம்பூர், அல்லது கிள்ளான் பள்ளத்தாக்கு பகுதியில் 7.2 மில்லியன் மக்கள் வாழ்கின்றனர். மலேசியாவில் மக்கள்தொகையிலும் பொருளாதாரத்திலும் மிக விரைவாக வளர்ந்து வரும் பெருநகரப் பகுதிகளில் ஒன்றாக விளங்குகிறது. உலகத் தரவரிசையில் 48வதாக \"பாரின் பாலிசி\" நிறுவனமும் 67வதாக \"2திங்க் நவ்\" நிறுவனமும் மதிப்பிட்டுள்ளன.\nமலேசியாவின் நாடாளுமன்றம் இங்கு அமைந்து உள்ளது. நாட்டின் நிருவாக மற்றும் நீதித்துறை தலைமையகங்கள் இங்கிருந்து 1999ஆம் ஆண்டில் புத்ராஜெயாவிற்கு மாற்றப்பட்டன. இருப்பினும் சில நீதித்துறை அலுவலகங்கள் இன்னும் இங்கு இயங்கி வருகின்றன. கோலாலம்பூரில் மலேசியப் பேரரசர் யாங் டி-பெர்துவான் அகோங்கின் அரண்மனை \"இஸ்தானா நெகாரா\" உள்ளது.\n\nஇது மலேசியாவின் மூன்று நடுவண் ஆட்சி பிரதேசங்களில் ஒன்று. மலேசியத் தீபகற்பத்தின் மத்திய மேற்குக் கடலோரத்தில் அமைந்துள்ள கோலாலம்பூர் சிலாங்கூர் மாநிலத்தால் சுற்றிவர சூழப்பட்டுள்ளது. கோலாலம்பூர் நகரவாசிகள் \"கேலைட்சுகள்\" என பொதுவழக்கில் குறிப்பிடப்படுகின்றனர்.\n\n1990கள் முதல், இந்த நகரில் பல பன்னாட்டு விளையாட்டுப் போட்டிகள், அரசியல் மாநாடுகள் மற்றும் பண்பாட்டு நிகழ்ச்சிகள் நடைபெற்று வருகின்றன. 1998ஆம் ஆண்டு இங்கு பொதுநலவாய விளையாட்டுக்கள் நடந்தேறின. பார்முலா 1 உலகப் போட்டிகளின் அங்கமாக இங்கு நடைபெறும் தானுந்து பந்தயம் விளங்குகிறது.\n\nஇங்குள்ள பெட்ரோனாஸ் கோபுரங்கள் உலகின் அதி உயரமான இரட்டைக் கோபுரங்களாக இருந்து வருகின்றன. மேலும் 20 ஆம் நூற்றாண்டின் அதியுயர்ந்த கட்டிடமாகவும் பதிவு பெற்றன.\n\nSection::::வரலாறு.\n1850களில், கிள்ளானில் மலாய் மன்னராக இருந்த ராஜா அப்துல்லா, வெள்ளீயச் சுரங்கங்களை அமைக்கும் பணிக்குச் சீனத் தொழிலாளர்களைக் கொண்டு வந்ததில் இருந்து, கோலாலம்பூரின் வரலாறு தொடங்குகிறது. இந்தத் தொழிலாளர்கள் அம்பாங், புடு, பத்து எனும் இடங்கில் சுரங்கங்களை அமைக்க, கோம்பாக் ஆறும் (முன்னதாக லும்பூர் ஆறு - கலங்கிய ஆறு) கிள்ளான் ஆறும் கலக்கும் இடத்தில் தங்கினர். பின்னர், இந்தச் சுரங்கங்கள் வணிக மையங்களாக மாறின. அவையே பெரிய நகரமாக உருவெடுக்க வழி வகுத்தது.\n\nவெள்ளீயம் எடுப்பவர்கள் அம்பாங்கில் தங்கி தங்களுக்குள் அதிகார மையங்களை உருவாக்கிக் கொண்டனர். அவர்களுக்குள் இருபெரும் சீன கோஷ்டிகள் உருவாகின. பெரும்பான்மை ஹக்காக்கள் கொண்ட ஹை சான் இரகசிய சமூகமும், ஹொக்கைன் பிரிவைச் சேர்ந்த கீ ஹின் சமூகமும் வெள்ளீய உற்பத்தியை தங்களுடைய கட்டுப்பாட்டிற்குள் கொண்டுவர சண்டையிட்டு வந்தன. அடிக்கடி நடைபெற்ற இந்தச் சண்டைகளால் உற்பத்தி பாதிப்படைந்தது. அப்போது மலாயாக் கூட்டமைப்பை ஆண்டு வந்த ஆங்கிலேயர்கள் கோலாலம்பூரை ஆட்சி செய்வதற்கு காப்பித்தான் சீனா எனும் ஒரு சீனத் தலைவரை நியமித்தனர். முதல் காப்பித்தானாக லுக்குட் சுரங்கத்தின் முதலாளியாக இருந்த ஹியு சியு என்பவர் தேர்ந்தெடுக்கப்பட்டார்\n\nதுவக்க காலங்களில் கோலாலம்பூர் சிலாங்கூர் உள்நாட்டுப் போர், தொடர்ந்த நோய்த்தொற்றுக்கள், தீ மற்றும் வெள்ளக் கேடுகள் என பல சிக்கல்களை சந்தித்தது. 1870களில் மூன்றாவது சீன காபிடனாக விளங்கிய யாப் ஆ லோய் முறையான, சீரான வளர்ச்சிக்கு வித்திட்டார். ஓர் சிற்றூராக விளங்கிய கோலாலம்பூரை வளர்முக சுரங்க நகரமாக மாற்றினார். 1880இல் சிலாங்கூர் மாநிலத் தலைநகர் உத்திகளுக்காக கிளாங்கிலிருந்து கோலாலம்பூருக்கு மாற்றப்பட்டது.\n\nSection::::தற்கால கோலாலம்பூரின் மீள்மேம்பாடு.\n1881ஆம் ஆண்டில் முன்னதாக சேதப்படுத்திய தீ விபத்தினை அடுத்து வெள்ளம் சூழ்ந்து நகரைச் சேதப்படுத்தியது. இவற்றால் நகரின் மரத்தினாலும் \"அடப்\" என்ற தென்னக்கீற்றுகளாலும் ஆன கட்டமைப்புக்கள் பலவும் முற்றிலும் அழிந்தன. இதனையடுத்து சிலாங்கூரின் பிரித்தானிய ஆட்சியர், பிராங்க் ஸ்வெட்டன்ஹாம், கட்டிடங்களை செங்கற்கள்,ஓடுகள் கொண்டு கட்ட விரும்பினார். எனவே கோலாலம்பூரின் மீளமைப்பை முடுக்கிவிட காபிடன் யாப் ஆ லோய் செங்கற் சூலைகள் அமைக்க பெரும் நிலப்பகுதியை வாங்கினார். இந்த இடமே இன்று \"பிரிக்பீல்ட்சு\" (லிட்டில் இந்தியா) என்று வழங்கப்படுகிறது. நகரத்தின் வடிவமைப்பை அவர் மீண்டும் சீராக்கினார். அப்போது கட்டப்பட்ட பல செங்கற் கட்டிடங்களும் தென் சீனத்தின் கடைக் கட்டிடங்களைப் போன்ற அமைப்பைக் கொண்டிருந்தன;வீடுகளின் முதல்தள முகப்பு தெருவோர நடைபயணிகளுக்கு நிழல் தருமாறு தரைத்தளம் உள்ளடங்கியும் (ஐந்தடி வழி) திறன்மிக்க தச்சு வேலைப்பாடுகளுடனும் அமைந்திருந்தன.இவையே இந்தப் பகுதியின் தனித்துவமிக்க கட்டிட வடிவமைப்பாக திகழ்ந்தது. தொடர்வண்டி நிலையம் வளரும் நகருக்கான அணுக்கத்தைக் கூட்டியது. 1890களில் விரைவாக கண்ட வளர்ச்சியால் சுகாதார வாரியம் உருவானது. வெள்ளீயச் சுரங்கங்களை நகருடன் இணைத்து யாப் ஆ லோய் $20,000 செலவில் பல சாலைகளை கட்டமைத்தார். அம்பங் சாலை, புடு சாலை, பெடலிங் தெரு என்பன முதன்மைச் சாலைகளாக அமைந்தன.\n\nசீன காபிடன் என்ற பதவியால் யாப் ஆ லோய்க்கு மலாய் தலைவர்களுக்கு இணையான அதிகாரங்கள் இருந்தன. இதனைக்கொண்டு சட்ட சீர்திருத்தங்களையும் புதிய சட்ட முறைமையையும் கொணர்ந்தார். ஆறு பேர் கொண்ட காவல்துறை கொண்டு சட்ட ஒழுங்கை நிலை நாட்டினார். 60 பேர் வரை இருக்கக்கூடிய சிறைச்சாலையைக் கட்டினார். கோலாலம்பூரின் முதல் பாடசாலையையும், பெடலிங் சாலையில் மரவள்ளிக்கிழங்கு ஆலையையும் நிறுவினார்.\n\n1896இல் புதியதாக உருவாக்கப்பட்ட \"மலாய் கூட்டாட்சி மாநிலங்களின்\" தலைநகரமாக கோலாலம்பூர் தேர்ந்தெடுக்கப்பட்டது. மெதுவாக பல்வேறு சமூகங்கள் பல்வேறு பகுதிகளில் குடியேறத் துவங்கினர். சீனர்கள் பெரும்பாலும் கிளாங் ஆற்றின் கிழக்கே சீனாடவுனை ஒட்டிய வணிக மையமான சந்தைச் சதுக்கத்தில் குடியேறினர். மலாய் மக்கள், தமிழ் செட்டியார்கள், இந்திய இசுலாமியர் ஜாவா தெருவினை (இன்றைய ஜாலன் துன் பெராக்) ஒட்டி குடியேறினர். படாங் என்றழைக்கப்பட்ட இன்றைய மெர்டேக்கா சதுக்கத்தில் பிரித்தானிய நிர்வாக அலுவலகங்கள் அமைந்திருந்தன.\n\nSection::::இரண்டாம் உலகப் போர்.\nஇரண்டாம் உலகப் போரின்போது, சனவரி 11, 1942 அன்று கோலாலம்பூர் சப்பானியர்களால் கைப்பற்றப்பட்டது. ஆகத்து 15, 1945 வரை நகரம் அவர்களின் வசம் இருந்தது. இந்தப் போர்க் காலத்தில் இரப்பர், வெள்ளீயம் பண்டச்சந்தைச் சரிவு, மலேசிய அவசரநிலை முதலிய நிகழ்வுகளை எதிர்கொண்டது. மேலும் பொதுவுடமைக் கொள்கைசார் போராட்டங்கள் மிகுந்திருந்தன. 1957இல் பிரித்தானியர்களிடமிருந்து மலேயக் கூட்டாட்சி விடுதலை பெற்றது. மலேசியா உருவான செப்டம்பர் 16, 1963 வரை தலைநகரமாக தொடர்ந்தது.\n\nSection::::1969, மே 13 இனச்சண்டைகள்.\nமே 13, 1969 அன்று மலேசியாவின் மோசமான இனச்சண்டைகள் கோலாலம்பூரில் நடந்தேறின. தங்கள் சமூக-அரசியல் நிலை குறித்து அதிருப்தி அடைந்திருந்த மலாயர்களுக்கும் அரசியல் செல்வாக்கு மிக்க சீனர்களுக்கும் இடையே ஏற்பட்ட இந்தக் கலவரங்களில் 196 நபர்கள் உயிரிழந்தனர். இதன் பின்னணியில் சீனர்களின் ஏகபோகத்தைக் குறைக்கும் வகையில் நாட்டின் பொருளியல் கொள்கைகளில் பெரும் சீர்திருத்தங்கள் மேற்கொள்ளப்பட்டன.\n\nSection::::தற்கால கோலாலம்பூர்.\nகோலாலம்பூர் 1972இல் நகரமாக தகுதிபெற்றது; விடுதலையடைந்த மலேசியாவில் ஒரு குடியேற்றத்திற்கு வழங்கப்பட்டது இதுவே முதல்முறையாகும். பின்னர், பெப்பிரவரி 1, 1974 அன்று கூட்டாட்சிப் பகுதியாக அறிவிக்கப்பட்டது. 1978ஆம் ஆண்டில் சிலாங்கூர் மாநிலத்திற்கு ஷா ஆலம் புதிய மாநிலத் தலைநகரமாக அறிவிக்கப்பட்டது. மே 14, 1990இல் நூற்றாண்டு நகராட்சி சாதனையைக் கொண்டாடியது. புதிய கொடியும் நகரப்பண்ணும் அறிமுகப்படுத்தப்பட்டன.\n\n1998இல் \"ரிபார்மசி\" என்ற அரசியல் இயக்கம் கோலாலம்பூரில் துவங்கியது. முன்னாள் மலேசிய துணைப் பிரதமர் அன்வர் இப்ராகிமின் வெளியேற்றம் மற்றும் கைதைத் தொடர்ந்து இந்தப் போராட்டங்கள் அவரது ஆதரவாளர்களால் 1999இல் தொடர்ச்சியாக நடத்தப்பட்டன. அவரது விடுதலையைக் கோரியும் அரசு நிர்வாகத்தில் வெளிப்படைத்தன்மையை கூட்டும் சீர்திருத்தங்களைக் கோரியும் இந்தப் போராட்டங்கள் நடைபெற்றன. இதனால் அரசு நிர்வாகச் செயல்பாட்டில் சில சீர்திருத்தங்கள் மேற்கொள்ளப்பட்டன.\n\nபெப்பிரவரி 1, 2001 அன்று புத்ரஜெயா கூட்டாட்சிப் பகுதியாகவும் கூட்டாட்சி அரசின் தலைநகரமாகவும் அறிவிக்கப்பட்டது. கோலாலம்பூரிலிருந்து அரசு நிர்வாக அலுவலகங்களும் நீதித்துறை அலுவலகங்களும் புத்ரஜெயாவிற்கு மாற்றப்பட்டன. இருப்பினும் நாடாளுமன்றத்தை கோலாலம்பூர் தக்க வைத்துக் கொண்டது. அரசியலமைப்பின் தலைவரான மன்னரின் இருப்பிடமும் இங்கேயே உள்ளது.\n\nSection::::புவியியல்.\nகோலாலம்பூர் நகரம் கிளாங் பள்ளத்தாக்கில் அமைந்துள்ளது. இந்தப் பள்ளத்தாக்கின் கிழக்கில் டிடிவாங்சா மலைகளும், வடக்கிலும் தெற்கிலும் பல சிறு குன்றுத் தொடர்களும், மேற்கில் மலாக்கா நீரிணையும் அமைந்துள்ளன. குவாலா லும்பூர் என்ற மலாய் மொழிச் சொல்லிற்கான \"கலங்கிய சங்கமம்\" என்ற பொருளுக்கேற்ப இந்த நகரம் கிளாங் ஆறும் கொம்பக் ஆறும் சங்கமிக்கும் இடத்தில் அமைந்துள்ளது.\n\nசிலாங்கூர் மாநிலத்தின் மையப்பகுதியில் அமைந்துள்ள கோலாலம்பூர் சிலாங்கூர் மாநில அரசாட்சியின் கீழ் இருந்து வந்தது. 1974ஆம் ஆண்டில் செலாங்கூர் மாநிலத்திலிருந்து பிரிக்கப்பட்டு முதல் மலேசிய கூட்டாட்சி அரசின் நேரடி ஆட்சியில் அமைந்த கூட்டாட்சிப் பிரதேசமாக உருவானது. மலேசியத் தீபகற்பத்தின் சமதளமான மேற்கு கடற்கரைப் பகுதியில் அமைந்துள்ளதால் மலேசியாவின் மற்ற நகரங்களை விட விரைவாக வளர்ச்சி கண்டுள்ளது. நகராட்சியின் பரப்பளவு ஆகவும், சராசரி உயரம் ஆகவும் உள்ளது.\n\nSection::::பருவநிலையும் காலநிலையும்.\nகிழக்கில் டிடிவாங்சா மலைகளாலும் மேற்கில் இந்தோனேசியாவின் சுமாத்திரா தீவினாலும் பாதுகாக்கப்பட்டுள்ள கோலாலம்பூரில் வெப்பமண்டல மழைக்காடுகள் வானிலை நிலவுகிறது. சூரிய ஒளி மற்றும் வெப்பத்துடன் கூடிய அளவு மழைவீழ்ச்சியுடன் காணப்படுகிறது. முக்கியமாக அக்டோபர் முதல் மார்ச்சு வரையான வடகிழக்குப் பருவ காலத்தில் மிகுந்த மழை பெய்கிறது. வெப்பநிலை எப்போதும் ஒரே சீராக கூடுதல் ஏற்ற இறக்கமின்றி காணப்படுகின்றது. கூடுதல் வெப்பநிலை ஆகவும் குறைந்த வெப்பநிலை ஆகவும் விளங்குகிறது. இங்கு ஆண்டுக்கு குறைந்தளவு மழையாக ஆவது பெய்கிறது; சூன், சூலை மாதங்களில் மழை குறைவு என்றபோதும் அப்போதும் மாதத்திற்கு கூடுதலாக மழை பெய்கிறது.\n\nபெருமழைக் காலங்களில் நகர மையத்திலும் கீழ்ப்பகுதிகளிலும் வெள்ளம் ஏற்படுவது வழமையாக உள்ளது. அண்மையிலுள்ள சுமாத்திராவின் காட்டுத்தீயினால் ஏற்படும் தூசுத் துகள்கள் இங்கு சிலநேரங்களில் மூட்டம் ஏற்பட ஏதுவாகின்றன. இதனுடன் கட்டுமானப் பணிகள், வாகனப்புகை உமிழ்வுகள் மற்றும் திறந்தவெளி எரித்தல்கள் இணைந்து சுற்றுப்புறத் தூய்மை கேட்டிற்கு வழிவகுக்கின்றன.\n\nSection::::ஆளுகை.\nகோலாலம்பூரை ஏப்ரல் 1, 1961 முதல் 1972ஆம் ஆண்டில் நகரமாக அறிவிக்கும் வரை தனியாள் நிறுவன அமைப்பில் கூட்டாட்சி தலைநகர் ஆணையர் நிர்வகித்து வந்தார். நகராட்சி அமைந்தபிறகு இந்த அதிகாரம் மேயர் (\"தாடுக் பண்டார்\") வசம் சென்றது. இதுவரை ஒன்பது மேயர்கள் பதவியேற்றுள்ளனர். தற்போதைய மேயராக அகமது புயாத் இஸ்லாமி திசம்பர் 14, 2008 முதல் ஆட்சி புரிந்து வருகிறார்.\n\nSection::::உள்ளாட்சி அமைப்பு.\nமலேசியாவின்கூட்டாட்சிப் பகுதிகளின் அமைச்சகத்தின் கீழியங்கும் கோலாலம்பூர் நகர அரங்கம் (\"கோலாலம்பூர் சிடி ஹால்\") உள்ளாட்சி நிர்வாகத்தை மேற்கொள்கிறது. இது பொதுச் சுகாதாரம், கழிவு அகற்றல் மற்றும் மேலாண்மை, நகரமைப்புத் திட்டமிடல், சுற்றுச்சூழல் பாதுகாப்பு, கட்டுமானப் பணிகள் கட்டுப்பாடு, சமூக பொருளியல் வளர்ச்சி மற்றும் ஊரக கட்டமைப்பின் பொதுப் பராமரிப்புப் பணிகளை மேற்கொள்கிறது. இதன் செயல் அதிகாரியாக விளங்கும் மேயர் துறை அமைச்சரால் மூன்று ஆண்டுகளுக்கு ஒருமுறை நியமிக்கப்படுகிறார். 1970இல் உள்ளாட்சித் தேர்தல்கள் இடைநிறுத்தம் செய்தபிறகு இவ்வாறு மேயரை நியமிப்பதே வழமையாக உள்ளது.\n\nSection::::அரசியல்.\nமலேசியாவின் நாடாளுமன்றம் கோலாலம்பூரில் இயங்குகிறது. மலேசிய அரசியலமைப்பின்படி செயலாக்கம், நீதி மற்றும் சட்டமாக்கல் என மூன்று பிரிவுகள் ஆளுகையின் அங்கமாக விளங்குகின்றன.நாடாளுமன்றம் இரு அவைகளைக் கொண்டுள்ளது. மேலவை \"தேவான் நெகரா\" என்றும் கீழவை \"தேவான் ரக்யாத்\" என்றும் அழைக்கப்படுகின்றன.\n\nகோலாலம்பூர் நகரத்திலிருந்து கீழவைக்கு பதினோரு உறுப்பினர்கள் ஐந்தாண்டு காலத்திற்கு தேர்ந்தெடுக்கப்படுகின்றனர். 2008ஆம் ஆண்டு பொதுத்தேர்தல்களில் முதன்முறையாக எதிர்கட்சி வேட்பாளர்கள் தேர்ந்தெடுக்கப்பட்டுள்ளனர். பகாதன் ரக்யாத் கட்சிக்கூட்டணிக்கு ஐந்து இடங்களும் மக்கள் நீதிக்கட்சிக்கு நான்கு இடங்களும் அனைத்து மலேசிய இசுலாமிய கட்சிக்கு ஓரிடமும் கிடைத்துள்ளன. ஆளும் கட்சியான தேசிய முன்னணிக்கு ஓரிடமே கிடைத்துள்ளது.\n\nSection::::பொருளியல்.\nமலேசியாவில் பொருளியல் மற்றும் தொழில்துறையில் விரைவாக முன்னேறிவரும் பகுதியாக கோலாலம்பூரும் அதன் சுற்றுப் பகுதிகளும் அமைந்துள்ளன. அரசு அலுவலகங்கள் புத்ரஜெயாவிற்கு மாற்றப்பட்டபோதும் பாங்க் நெகரா மலேசியா (\"மலேசியத் தேசிய வங்கி\"), மலேசிய கம்பனிகள் ஆணையம், பங்குச்சந்தை ஆணையம் போன்ற சில அரசுத்துறை நிறுவனங்கள், பெரும்பாலான வெளிநாட்டுத் தூதரகங்கள் இங்கிருந்து மாறவில்லை.\n\nநாட்டின் பொருளியல் மற்றும் வணிக மையமாக இந்த நகரம் விளங்குகிறது. மேலும் நிதி, காப்புறுதி, நில முதலீடுகள், ஊடகங்கள் மற்றும் கலைகளுக்கு இது முதன்மை இடமாக அமைந்துள்ளது. உலக நாடுகளை உலகமயமாக்கல் அளவீட்டில் மதிப்பிடும் அமைப்பு (GaWC) மலேசியாவின் ஒரே உலகமயமாக்கல் நகரமாக கோலாலம்பூரை \"ஆல்ஃபா உலக நகரம்\" என அறிவித்துள்ளது. இந்தப் பொருளியல் முன்னேற்றத்திற்கு சிபாங்கில் உள்ள கோலாலம்பூர் பன்னாட்டு வானூர்தி நிலையம், பல்லூடக சூப்பர் காரிடர் உருவாக்கம், கிளாங் துறைமுக விரிவாக்கம் போன்ற சுற்றுபகுதிகளில் மேற்கோண்ட கட்டுமானப் பணிகள் பெரிதும் தூண்டுதலாக அமைந்தன.\n\nமலேசியாவின் பங்குச்சந்தையான \"புர்சா மலேசியா\" இங்கு அமைந்துள்ளது; நவம்பர்20, 2007 அன்று சந்தை முதலீடு $ 318.65 பில்லியனாக இருந்தது.\n\n2008இல் கோலாலம்பூரின் மொத்த உள்நாட்டு உற்பத்தி (GDP) RM73,536 மில்லியனாகவும் ஆண்டுக்கு 5.9 விழுக்காடாக வளர்வதாகவும் மதிப்பிடப்பட்டுள்ளது. தனிநபர் மொத்த உற்பத்தி RM48,556 ஆக இருந்தது. இங்கு பணிக்கு அமர்த்தப்படுவோர் எண்ணிக்கை மதிப்பீடு 838,400 ஆகும். நிதி, காப்பீடு, நில முதலீடு, வணிக சேவைகள், மொத்த மற்றும் சில்லறை வணிகம், உணவகங்களும் தங்குவிடுதிகளும், போக்குவரத்து, சேமிப்பகங்கள், தொலைதொடர்பு, பொதுப் பயனுடமை சேவைகள், அரசு சேவைகள் என சேவைதுறை பொருளாதாரம் மொத்த பணிகளில் 83 விழுக்காடு இடங்களை அளித்துள்ளது. ஏனைய 17 விழுகாட்டை தயாரிப்பு மற்றும் கட்டமைப்பு துறைகள் பங்களிக்கின்றன.\n\nகோலாலம்பூரின் சராசரி வீட்டு மாத வருமானம் நான்கு ஆண்டுகளுக்கு முன்பிருந்த RM3,371 (USD 1,087)இலிருந்து 1999ஆம் ஆண்டில் RM4,105 (USD 1,324) ஆக உயர்ந்துள்ளது. இது தேசிய சராசரியை விட 66% கூடுதலாகும்.\nபல பன்னாட்டு வங்கிகளும் காப்பீடு நிறுவனங்களும் கோலாலம்பூரிலிருந்து இயங்குகின்றன. உலகளாவிய இசுலாமிய நிதி அமைப்பு மையமாகவும் முன்னேறி வருகிறது. உலகின் மிகப்பெரும் இசுலாமிய வங்கியான அல்-ராஜி வங்கி மற்றும் குவைத் நிதி இல்லம் போன்ற வளைகுடா வங்கிகளும் பிற இசுலாமிய நிறுவனங்களும் கோலாலம்பூரில் பெருமளவில் இசுலாமிய விதியொட்டிய வங்கித்துறையை வளர்த்து வருகின்றன. மேலும் புர்சா மலேசியாவுடன் இணைந்து டௌ ஜோன்சு நிறுவனம் இசுலாமிய பங்குச்சந்தைப் பரிமாற்ற நிதியத்தை உருவாக்க முனைந்துள்ளது. பல பன்னாட்டு நிறுவனங்களின் கிளை மற்றும் மண்டல அலுவலகங்கள் இங்கு இயங்குகின்றன.திசம்பர் 2007 நிலவரப்படி, பெட்ரோனாஸ் தவிர, 14 ஃபோர்ப்ஸ் 2000 நிறுவனங்கள் கோலாலம்பூரைத் தலைமையகமாகக் கொண்டுள்ளன.\n\nகல்வியும் மருத்துவத்துறையும் இந்த நகரின் மற்ற முக்கியமான பொருளியல் செயல்பாடுகளாகும். பல கல்வி நிறுவனங்கள் கோலாலம்பூரின் பரந்த பரப்பில் பன்முக கல்வித்திட்டங்களை வழங்கி வருகின்றன. பல தனியார் மற்றும் அரசு மருத்துவ மனைகள் பொது உடல்நலம் மற்றும் பலதரப்பட்ட சிறப்பு மருத்துவ சிகிட்சைகளை வழங்கி வருகின்றன. மருத்துவச் சுற்றுலாவும் வளர்ந்து வரும் ஓர் பொருளியல் செயல்பாடாகும்.\n\nஆராய்ச்சி மற்றும் மேம்பாட்டு நிறுவனங்கள் மூலம் பொருளாதாரத்தை வளர்க்க பெரும் முயற்சிகள் மேற்கொள்ளப்பட்டுள்ளன. பல ஆண்டுகளாகவே இங்கு மலேசிய இரப்பர் ஆராய்ச்சி நிலையமும் மலேசிய வன ஆராய்ச்சி நிறுவனமும் மருத்துவ ஆராய்ச்சிக் கழகமும் இயங்கி வருகின்றன. வரும் ஆண்டுகளில் மேலும் பல சிறப்பு ஆய்வகங்களை திறக்க முயற்சிகள் மேற்கொள்ளப்பட்டுள்ளன.\n\nSection::::சுற்றுலா.\nநகரின் சேவைசார் பொருளியலில் சுற்றுலாத்துறை முக்கிய இடம் வகிக்கிறது. உலகின் பல பெரிய தங்குவிடுதி பிணைப்புகள் இங்கு தங்கள் தங்குவிடுதிகளை கொண்டுள்ளன. 2008ஆம் ஆண்டில் 8.94 மில்லியன் சுற்றுலாப் பயணிகள் வருகை புரிந்த கோலாலம்பூர் உலகின் ஆறாவது மிகவும் வருகை புரிந்த நகரமாக விளங்குகிறது. நகரத்தின் பன்முக பண்பாடு, ஒப்பீட்டளவில் குறைந்த செலவினங்கள், பலதரப்பட்ட உணவகங்கள் மற்றும் அங்காடிகள் சுற்றுலாப் பயணிகளை ஈர்க்கின்றன. சந்திப்புகள், ஊக்கிகள்,மாநாட்டு வசதிகள் மற்றும் கண்காட்சிகள் (MICE) சார்ந்த சுற்றுலா அண்மைக்காலங்களில் இத்தொழிலின் வலிமை மிக்க கூறாக விளங்குகிறது. இங்குள்ள கூடிவரும் குறைந்த வாடகை தங்குவிடுதிகள் இத்துறையின் மற்றுமொரு போக்காக உள்ளது.\n\nகோலாலம்பூரின் முதன்மை சுற்றுலாத் தலங்களாக மெர்டெக்கா சதுக்கம், மலேசிய நாடாளுமன்றக் கட்டிடம், பெடலிங் தெரு, இஸ்தானா நெகரா (தேசிய அரண்மனை), கோலாலம்பூர் கோபுரம், தேசிய அருங்காட்சியகம், மத்திய சந்தை, தேசிய நினைவுச் சின்னம் என்பனவாகும். சமயச் சுற்றுலாவிற்கு ஜாமிஃ பள்ளிவாசல், பத்துமலை போன்ற தலங்கள் உள்ளன. கோலாலம்பூரில் மகாமாரியம்மன் கோவிலின் தைப்பூசம் ஊர்வலம் போன்ற பன்முக பண்பாட்டு திருவிழாக்கள் நடைபெறுகின்றன.\n\nநகரத்தின் மனமகிழ்வு மையங்கள் \"ஜாலன் பி. ராம்லீ\", \"ஜாலன் சுல்தான் இசுமாயில்\", அம்பங் சாலையால் அமைந்த தங்க முக்கோணத்திற்குள் அமைந்துள்ளன. பீச் கிளப், எஸபனடா, ஹக்கா ரிபப்ளிக் வைன் பார் மற்றும் உணவகம், ஹார்ட் ராக் கஃபே, லூனா பார், நுவோவோ, ரம் ஜங்கிள், தாய் கிளப், சூக் போன்ற இரவுமன்றங்கள், குடியகங்கள், உணவகங்கள் இங்கு அமைந்துள்ளன.\nSection::::நுகர்வோர் விற்பனை.\nமலேசியாவின் நுகர்வோர் வணிக மற்றும் புதுப்பாங்கு மையமாக விளங்கும் கோலாலம்பூரில் 66 அங்காடி வளாகங்கள் அமைந்துள்ளன. 2006ஆம் ஆண்டு நிலவரப்படி மலேசியாவின் நுகர்வோர் வணிகம் RM7.7 பில்லியன் (USD 2.26 பில்லியன்) மதிப்புடையதாக இருந்தது. இது மொத்த சுற்றுலா கொள்முதலில் 20.8 விழுக்காடு ஆகும்.\n\nபெட்ரோனாஸ் கோபுரங்களின் அடியில் அமைந்துள்ள சூரியா கேஎல்சிசி மலேசியாவின் முதன்மையான அங்காடி வளாகமாகத் திகழ்கிறது. இதைத் தவிர, \"தங்க முக்கோணத்தில்\" அமைந்துள்ள புக்கிட் பிந்தாங் மாவட்டத்தில் கோலாலம்பூரின் பெரும்பாலான அங்காடி வளாகங்கள் அமைந்துள்ளன. இங்கு பல உணவகங்கள், தெருவோர அல்பிரெஸ்கோக்கள், நுகர்வோர் வளாகங்கள் அமைந்துள்ளன. பங்சார் மாவட்டத்திலும் சில அங்காடி வளாகங்கள் அமைந்துள்ளன. சிலாங்கூரின் டாமன்சாராவில் நாட்டின் ஒரே 'ஐக்கியா' பன்னாட்டு அறைகலன் அங்காடி அமைந்துள்ளது.\n\nஅங்காடி வளாகங்களைத் தவிர கோலாலம்பூரில் துணிமணிகள், கைவினைப் பொருட்கள் போன்ற உள்ளூர்த் தயாரிப்புகளை விற்க பல பகுதிகள் பரவலாக அறியப்பட்டுள்ளன. பெட்டாலிங் தெரு எனப்படும் சீனநகர் இவ்வாறு புகழ்பெற்றது. இங்கு விடுதலைக்கு முந்தைய சீன மற்றும் குடிமைப்பட்ட கால கட்டிடங்களைக் காணலாம். \"பசார் செனி\" எனப்படும் கோலாலம்பூரின் மத்திய சந்தையில் கலை மற்றும் கைவினைப் பொருட்கள் விற்கப்படுகின்றன.\n\n2000 ஆண்டு முதல் மலேசிய சுற்றுலாத்துறை அமைச்சகம் பெரும் விற்பனை விழாவினை அறிமுகப்படுத்தி உள்ளது. ஆண்டுக்கு மூன்றுமுறை - மார்ச்சு, மே, திசம்பர் - நடத்தபடும் இந்த விழாவில் அனைத்து வணிக வளாகங்களும் பங்கேற்று கோலாலம்பூரை முதன்மை பொருள் வாங்கச் செல்லுமிடமாக மேம்படுத்த திட்டமிட்டுள்ளது.\n\nSection::::மக்கள்தொகையியல்.\nகோலாலம்பூர் நகர்ப்பகுதியில் மட்டும் 2010இல் 1.6 மில்லியன் மக்கள் வாழ்கின்றனர். மக்கள்தொகை அடர்த்தி சதுர கிமீக்கு 6,696 (2585 மைல்)ஆக மலேசியாவின் மிகவும் அடர்ந்த நிர்வாக மாவட்டமாக விளங்குகிறது. கோலாலம்பூர் பெருநகரில் மக்கள்தொகை 6.9 மில்லியனாக உள்ளது.\n\nகோலாலம்பூரில் பன்முக இன மக்கள் வாழ்ந்துவருகின்றனர்;முதன்மையான மூன்று இனங்களாக மலாய்கள், சீனர்கள் மற்றும் இந்தியர்கள் உள்ளனர். இவர்களைத் தவிர ஆங்கிலோ இந்தியர்கள், மலேசியத் தீபகற்பம் மற்றும் கிழக்கு மலேசியாவின் பழங்குடி மக்கள் வாழ்ந்து வருகின்றனர்.\nபிறப்பு விகிதங்கள் இறங்குமுகமானதை அடுத்து 15 அகவைக்கு குறைந்தோர் எண்ணிக்கை 1980இல் இருந்த 33%இலிருந்து 2000இல் 27%ஆக குறைந்துவிட்டது. அதேநேரம் வேலைக்குச் செல்லும் 15–59 வயதுடையோர் எண்ணிக்கை அதே காலகட்டத்தில் 63%இலிருந்து 67% ஆக உயர்ந்துள்ளது. வயதானவர்கள், 60 வயதுக்கு மேற்பட்டவர்கள் விழுக்காடு 4%இலிருந்து 6% ஆக உயர்ந்துள்ளது.\n\nகோலாலம்பூரின் விரைவான வளர்ச்சியால் இந்தோனேசியா, நேபாளம், பர்மா, தாய்லாந்து, வங்காள தேசம், இந்தியா, இலங்கை, பிலிப்பைன்ஸ், மற்றும் வியட்நாம் நாடுகளிலிருந்து திறமைவேண்டா/குறைதிறன் தொழிலாளர்கள் மலேசியாவிற்கு வந்தனர். இவர்களில் பலருக்கு முறையான ஆவணங்கள் இருப்பதில்லை. \n\nகோலாலம்பூரில் பல சமயத்தவர்களும் இணைந்து வாழ்கின்றனர்.பல்வேறு சமயத்தினர்களுக்கும் வழிபட வழிபாட்டுத் தலங்கள் உள்ளன. மலாய்களும் இந்திய முசுலிம்களும் இசுலாமிய சமயத்தை கடைபிடிக்கின்றனர். சீனர்கள் பௌத்தம், கன்ஃபூசியசம், டௌவிசம் சமயங்களைப் பின்பற்றுகின்றனர். பெரும்பான்மையான இந்தியர்கள் இந்து சமயத்தைப் பின்பற்றுகின்றனர். சில சீனர்களும் இந்தியர்களும் கிறித்தவத்தைப் பின்பற்றுகின்றனர்.\n\nபகாசா மலேசியா கோலாலம்பூரின் முதன்மை மொழியாக உள்ளது. பெரும்பாலோர் ஆங்கில அறிவு உடையவர்களாக உள்ளனர். வணிக மொழியாக விளங்கும் ஆங்கிலம் பள்ளிகளில் கட்டாயமாக கற்பிக்கப்படுகிறது. கண்டோனீசு மற்றும் மண்டாரின் மொழிகள் மலேசியச் சீனர்களால் பேசப்படுகிறது. மற்றுமொரு முதன்மை மொழியாக \"ஹக்கா மொழி\" உள்ளது. உள்ளூர் மலேசிய இந்தியர்களின் முதன்மை மொழியாக தமிழ் உள்ளது. பிற இந்திய மொழிகளான மலையாளம், தெலுங்கு, இந்தி மற்றும் பஞ்சாபியும் இந்தியர்களால் பேசப்படுகிறது.\n\nSection::::நகரக்காட்சிகள்.\nSection::::பூங்காக்கள்.\nமலேசிய நாடாளுமன்ற கட்டிடத்தை அடுத்து 92 எக்டேர் பரப்பளவில் நேர்த்தியாகப் பராமரிக்கப்படும் \"ஏரிப் பூங்கா\" முன்னர் பிரித்தானிய குடியேற்ற அலுவலரின் இல்லமாக இருந்தது. இந்தப் பூங்காவில் பட்டாம்பூச்சி பூங்கா, மான் பூங்கா, மந்தாரைத் தோட்டம் (Orchid Garden), செம்பருத்தித் தோட்டம் ஆகியனவுடன் தெற்காசியாவிலேயே பெரிய பறவைகள் பூங்காவான கோலாலம்பூர் பறவைப் பூங்காவும் அமைந்துள்ளது. இதைத் தவிர, ஆசியான் சிற்பப்பூங்கா, கேஎல்சிசி பூங்கா, டிடிவாங்சா ஏரிப் பூங்கா, கெபோங்கிலுள்ள மெட்ரோபொலிடன் ஏரிப் பூங்கா, வன ஆராய்ச்சி கழகம், தமன் டாசிக் பெர்மைசூரி (அரசி ஏரிப் பூங்கா), புகிட் கியாரா தாவரப் பூங்கா, குதிரைச்சவாரிப் பூங்கா, மேற்கு பள்ளத்தாக்குப் பூங்கா மற்றும் புகிட் ஜலீல் பன்னாட்டுப் பூங்கா என பல பூங்காக்கள் அமைந்துள்ளன.\n\nநகரத்தினுள்ளேயே மூன்று வனக் காப்பகங்கள் உள்ளன: நகரமையத்தில் உள்ள நாட்டின் பழைமையான பரப்பளவில் அமைந்துள்ள \"புகிட் நானாஸ் வனக் காப்பகம்\", பரப்பளவில் அமைந்துள்ள \"புகிட் சுங்கை புடி வனக் காப்பகம்\", பரப்பளவில் அமைந்துள்ள \"புகிட் சுங்கை பேசி வனக் காப்பகம்\". ஒரு நகரத்தின் உள்ளே அமைந்துள்ள உலகின் பழைமையான மாசுபடா வனப் பகுதியாக புகிட் நானாஸ் விளங்குகிறது. இந்த வனப்பகுதிகள் பல விலங்குகள், குறிப்பாக குரங்குகள், மரச் சுண்டெலிகள்,அணில்கள் மற்றும் பறவைகள் தங்குமிடமாக உள்ளன.\n\nகோலாலம்பூருக்கு அண்மையில் டெம்ப்ளர் பூங்கா உள்ளது;இதனை 1954ஆம் ஆண்டில் நெருக்கடி காலத்தில் சேர் ஜெரால்டு டெம்ப்ளர் உருவாக்கினார்.\n\nSection::::பண்பாடு.\nSection::::கலை.\nகோலாலம்பூர் மலேசியாவின் பண்பாட்டு நிகழ்வுகளுக்கும் செயல்பாடுகளுக்கும் மையமாக விளங்குகிறது. மகாமேரு நெடுஞ்சாலையில் அமைந்துள்ள தேசிய அருங்காட்சியகத்தில் நாடு முழுமையிலிருந்தும் சேகரிக்கப்பட்ட ஓவியங்களும் கலைப்பொருட்களும் காட்சிப்படுத்தப்பட்டுள்ளன. ஏழாயிரம் இசுலாமிய கலைப்பொருட்களும் அரிய சில காட்சிப்பொருட்களும் கொண்ட இசுலாமிய கலை அருங்காட்சியகத்தில் இசுலாமிய கலை குறித்த நூலகமும் உள்ளது.\nநிகழ்த்துகலைகளுக்கான முதன்மையான அரங்கமாக பெட்ரோனாஸ் பிலார்மானிக் மண்டபம் விளங்குகிறது. இங்கு மலேசிய பிலார்மானிக் ஆர்ச்செஸ்ட்ரா தன் நிகழ்ச்சிகளை நடத்துகிறது. செந்துல் மேற்கில் அமைந்துள்ள கோலாம்பூர் நிகழ்த்துகலைகள் மையத்தில் (KLPac) பல நாடகங்கள், இசைக்கச்சேரிகள், திரைப்படக் காட்சிகள் அரங்கேறியுள்ளன.\n\nமலேசிய பன்னாட்டு உயர்தர உணவு விழா ஒவ்வொரு ஆண்டும் கோலாலம்பூரில் நடத்தப்படுகிறது. இதேபோல ஒவ்வொரு ஆண்டும் பன்னாட்டு ஆடை வடிவமைப்பாளர்களுடன் உள்நாட்டு வல்லுனர்கள் போட்டியிடும் கோலாலம்பூர் புதுப்பாங்கு வாரம் நடத்தப்படுகிறது.\n\nSection::::விளையாட்டுகளும் மனமகிழ்வும்.\nகோலாலம்பூர் பார்முலா 1 திறந்த சக்கர தானுந்து போட்டிகள் ஏ1 கிராண்ட்பிரீ மற்றும் விசையுந்து கிராண்ட் பிரீ உலகப் போட்டிகள் நடக்கும் நகரங்களில் ஒன்றாகும். இவை சிலாங்கூர் மாநிலத்தில் கோலாலம்பூர் பன்னாட்டு வானூர்தி நிலையத்தை அடுத்த செபாங் பன்னாட்டு சுற்றுகையில் நடைபெறுகின்றன.\n\nகேஎல் கிராண்ட் பிரீ சிஎஸ்ஐ 5*, என்ற பன்னாட்டு குதிரைச் சவாரி நிகழ்ச்சி ஒவ்வொரு ஆண்டும் இங்கு நடைபெறுகிறது.\n\nகேஎல் கோபுரம் ஓட்டம் மற்றும் கோலாலம்பூர் பன்னாட்டு மராத்தான் ஓட்டம் ஆகியனவும் டூர் டெ லங்காவி என்ற மிதிவண்டி போட்டியும் மற்றபிற விளையாட்டுக்களாகும்.\n\nபாட்மின்டனுக்கான வருடாந்திர மலேசியா ஓப்பன் முக்கியமான மற்றொரு விளையாட்டு நிகழ்வாகும்.\n\n1998ஆம் ஆண்டில் பொதுநலவாய விளையாட்டுக்களை நடத்திபிறகு பன்னாட்டுத் தரமுள்ள பல விளையாட்டு வசதிகள் உருவாக்கப்பட்டுள்ளன.\n\nகோலாலம்பூரில் பல குழிப்பந்தாட்ட மைதானங்கள் உள்ளன. \n2015ஆம் ஆண்டில் நடைபெறவுள்ள 127வது பன்னாட்டு ஒலிம்பிக் குழுவின் அமர்வு கோலாலம்பூரில் நடக்கவுள்ளது. இந்த அமர்வில் 2022ஆம் ஆண்டு குளிர்கால ஒலிம்பிக் விளையாட்டுக்கள் நடைபெறும் இடம் தேர்ந்தெடுக்கப்படும்.\n\nSection::::ஊடகங்கள்.\nகோலாலம்பூரில் நாளிதழ்கள்,வணிக இதழ்கள், எண்ணிம இதழ்கள் என பல செய்தித்தாள்கள் வெளியாகின்றன. நாளிதழ்களில் த ஸ்டார், நியூ ஸ்ட்ரைட்ஸ் டைம்ஸ், த சன், மலாய் மெயில், கோஸ்மோ!, உடுசான் மலேசியா, பெரிடா அரியான், அரியான் மெட்ரோ ஆகியன குறிப்பிடத்தக்கவையாகும். குவாங் மிங் நாளிதழ், சின் சூ நாளிதழ், சைனா பிரெஸ், நன்யங் சியாங் பௌ போன்ற மண்டாரின் மொழி நாளிதழ்களும் தமிழ் நேசன், மலேசிய நண்பன், மக்கள் ஓசை போன்ற தமிழ் நாளிதழ்களும் வெளியாகின்றன. எதிர்கட்சிகளின் கருத்துக்களை தாங்கி ஹராகா, சுயாரா கேடிலன், சியாசா, வாசிலா நாளிதழ்கள் வெளியாகின்றன. மலேசியாவின் தேசிய வானொலியான \"ரேடியோ டெலிவிசன் மலேசியா\"வின் (RTM) தலைமையகம் இங்குள்ளது. வணிகமய தொலைக்காட்சி அலைவரிசைகளான டிவி 3, 8டிவி, டிவி 9 போன்றவை கோலாலம்பூரைத் தலைநகராகக் கொண்ட \"மீடியா பிரைமா\" என்ற நிறுவனத்தால் இயக்கப்படுகின்றன. நிகழ்ச்சிகள் மலாய் மொழி, ஆங்கிலம், தமிழ் மற்றும் சீன மொழிகளில் அலைபரப்பப்படுகின்றன.\nஅஸ்ட்ரோ தொலைக்காட்சி நிறுவனம் செயற்கைக் கோள் வழியாக உள்ளூர் மற்றும் பன்னாட்டு தொலைக்காட்சி அலைவரிசைகளை பரப்பி வருகிறது. தோகாவைச் சேர்ந்த அராபிய செய்தி தொலைக்காட்சி நிறுவனம் அல்-ஜசீரா கோலாலம்பூஇல் தனது ஆங்கிலச் செய்தி அலைவரிசையை நிறுவியுள்ளது.\n\nதிரைப்படங்கள், தொலைக்காட்சித் தொடர்கள், இசை மற்றும் நூல்களில் கோலாலம்பூரை மையப்படுத்தி புனையப்பட்டுள்ளன. சியான் கானரி நடித்த \"என்ட்ராப்மென்ட்\", பெட்ரோனாஸ் கோபுரங்கள் தீயால் சூழப்பட்டதாக காட்டப்பட்ட \"சில்ட்ரன் ஆப் மென்\" ஆகியத் திரைப்படங்கள் கோலாலம்பூரை மையமாகக் கொண்டவை. \"த சிம்ப்ஸ்சன்ஸ்\" என்ற தொலைக்காட்சித் தொடரில் குறிப்பிடப்பட்டுள்ளது. கோலாலம்பூரை மையப்படுத்திய நூல்களாக \"கேஎல் 24/7\", \"மை லைப் அஸ் அ ஃபேக்\", மற்றும் \"டெமோக்ரசி \" ஆகியவற்றைக் குறிப்பிடலாம்.\n\nSection::::கல்வி.\nஅரசு புள்ளிவிவரங்களின்படி கோலாலம்பூரின் படிப்பறிவு பெற்றோர் வீதம் 2000 ஆம் ஆண்டில் 97.5% ஆக இருந்தது; இது மலேசியாவின் வேறெந்த மாநிலம் அல்லது ஆட்சிப்பகுதியை விடக் கூடுதலானதாகும். இங்கு மலாய் மொழி பயிற்றுமொழியாக உள்ளது. ஆங்கிலம் கட்டாயப் பாடமாகவும் கணிதம் மற்றும் அறிவியல் பாடங்களுக்கு பயிற்றுமொழியாகவும் உள்ளது. சில பாடங்களுக்கு தமிழ் அல்லது மண்டாரினில் பயிற்றுவிக்கும் பள்ளிகளும் உள்ளன.\n\nகோலாலம்பூரில் 13 மூன்றாம்நிலை கல்வி நிறுவனங்களும் 79 உயர்நிலைப் பள்ளிகளும் 155 துவக்கப்பள்ளிகளும் 136 கிண்டர்கார்டன் பள்ளிகளும் உள்ளன. நூறாண்டுகளுக்கும் மேலாக புகிட் பின்தாங் பெண்கள் பள்ளி (1893–2000, பின்னர் தமன் சாமெலின் பெர்காசாவிற்கு மாற்றப்பட்டது),விக்டோரியா கல்விநிலையம் (1893), மெதாடிஸ்ட் பெண்கள் பள்ளி (1896), மெதாடிஸ்ட் ஆண்கள் பள்ளி (1897), புகிட் நானாஸ் கன்னிமாடம் (1899), புனி ஜான் கல்விநிலையம் (1904) போன்ற கல்வி நிலையங்கள் இருந்துள்ளன.\n\n1949ஆம் ஆண்டில் நிறுவப்பட்ட மலாயாப் பல்கலைக்கழகம் மலேசியாவின் மிகப்பழமையானப் பல்கலைக்கழகமாகும். இங்குள்ள பிற பல்கலைக்கழகங்கள்: மலேசிய பன்னாட்டு இசுலாமிய பல்கலைக்கழகம், துங்கு அப்துல் ரகுமான் பல்கலைக்கழகம், யூசிஎஸ்ஐ பல்கலைக்கழகம், பன்னாட்டு மருத்துவ பல்கலைக்கழகம், மலேசியா திறந்தநிலைப் பல்கலைக்கழகம், கோலாலம்பூர் பல்கலைக்கழகம், வாவாசன் திறந்தநிலைப் பல்கலைக்கழகம்.\n\nSection::::போக்குவரத்து.\nமற்ற ஆசிய நகரங்களைப் போலன்றி கோலாலம்பூரில் ஓரிடத்திலிருந்து மற்றொரு இடத்திற்குச் செல்ல வண்டி ஓட்ட வேண்டியுள்ளது. எனவே இந்த நகரத்தில் சாலைகள் மிகவும் நேர்த்தியாகப் பின்னப்பட்டுள்ளன. மலேசியத் தீபகற்பத்தின் பிற இடங்களுடன் நெடுஞ்சாலைகளால் பிணைக்கப்பட்டுள்ளது.\nகோலாலம்பூரில் இரண்டு வானூர்தி நிலையங்கள் உள்ளன. முதன்மையான கோலாலம்பூர் பன்னாட்டு வானூர்தி நிலையம் (KLIA) சிலாங்கூர் மாநிலத்தின் \"செபாங்\" என்ற இடத்தில் அமைந்துள்ளது. மலேசியாவின் வான்வெளிப்பயணங்களுக்கு மையவிடமாக உள்ள இந்த வானூர்தி நிலையம் நகரத்திலிருந்து தெற்கே தொலைவில் உள்ளது. \"சுல்தான் அப்துல் அசீசு ஷா வானூர்தி நிலையம்\" அல்லது \"சுபாங் ஸ்கைபார்க்\" என அறியப்படும் இரண்டாவது வானூர்தி நிலையம் 1998இல் கோலாலம்பூர் பன்னாட்டு வானூர்தி நிலையம் திறக்கப்படுவதற்கு முன்னர் வெளிநாட்டு பயணங்களுக்கான வாயிலாக இருந்தது. தற்போது இது தனியார் மற்றும் டர்போபிராப் வானூர்திகளுக்குப் பயன்படுத்தப்படுகிறது. கோலாலம்பூர் பன்னாட்டு வானூர்தி நிலையம் மலேசிய ஏயர்லைன்ஸ், குறைந்த கட்டண சேவை வழங்கும் ஏர் ஏசியா ஆகியவற்றின் முதன்மை இருப்பிடமாக விளங்குகிறது. கேஎல் சென்ட்ரலிலிருந்து இந்த பன்னாட்டு வானூர்தி நிலையத்தை அடைய மிகவிரைவு தொடர்வண்டி அமைக்கப்பட்டுள்ளது. இது 28 நிமிடங்களில் சென்றடைகிறது. ஏர் ஆசியா இயங்கும் குறைந்த கட்டண முனையத்திற்கு கேஎல் சென்ட்ரலிலிருந்து பேருந்துகள் செல்கின்றன.\nபொதுப்போக்குவரத்திற்கு பேருந்துகள், தொடர்வண்டிகள் மற்றும் வாடகைவண்டிகள் இருந்தபோதும் இவற்றைப் பயன்படுத்துவோர் வீதம் 16 விழுக்காட்டிற்கும் கீழாக இருப்பதாக 2006ஆம் ஆண்டு கணக்கெடுப்பு ஒன்று மதிப்பிடுகிறது. தொடர்வண்டிப் போக்குவரத்தில் லைட் ரெயில், ராபிட் டிரான்சிட், மோனோரெயில், கம்யூட்டர் ரெயில் என்று பலவகை தொடர்வண்டி அமைப்புகள் பயன்படுத்தப்படுகின்றன. அனைத்துவகை தொடர்வண்டிகளுக்கும் சந்திப்பு நிலையமாக கேஎல் சென்ட்ரல் உள்ளது. இங்கிருந்து தெற்கில் சிங்கப்பூர் வரையும் வடக்கில் தாய்லாந்தின் \"ஹாத் யை\" வரையும் தொடர்வண்டி இணைப்புகள் உள்ளன.\n\nகோலாலம்பூரில் உள்ள வாடகைவண்டிகள் வேறுபடுத்தும் வண்ணம் வெள்ளை மற்றும் சிவப்பு தோற்றத்தைக் கொண்டுள்ளன. இங்குள்ள வண்டிகள் பெரும்பாலும் இயற்கை எரிவளியில் இயங்குகின்றன. வெளிநாட்டுப் பயணிகளிடம் கூடுதலாக கட்டணம் கோருவதாக முறையீடுகள் உள்ளன.\n\nநகரத்திலிருந்து தென்மேற்கே ஏறத்தாழ தொலைவில் கிளாங் துறைமுகம் அமைந்துள்ளது. நாட்டின் மிகப்பெரியதும் போக்குவரத்து மிகுந்ததுமான இந்த துறைமுகம் 2006ஆம் ஆண்டில் 6.3 மில்லியன் இருபது அடி நிகர் அலகு (TEU) சரக்குகளை கையாண்டுள்ளது.\n\nSection::::பன்னாட்டுத் தொடர்புகள்.\nகோலாலம்பூர் பல வெளிநாட்டு நகரங்களுடன் இரட்டை நகரமாக அறிவிக்கப்பட்டுள்ளது.\n\n"}
{"id": "36051", "url": "https://ta.wikipedia.org/wiki?curid=36051", "title": "புவேர்ட்டோ ரிக்கோ", "text": "புவேர்ட்டோ ரிக்கோ\n\nபுவேர்ட்டோ ரிக்கோ (\"Puerto Rico\", ஸ்பானியம்: \"Estado Libre Asociado de Puerto Rico\"), என்பது ஐக்கிய அமெரிக்காவினுள் உள்ள சுயாட்சி பெற்ற ஒரு பிரதேசமாகும்.\n\nஇது வடகிழக்கு கரிபியனில் டொமினிக்கன் குடியரசுக்கு கிழக்கேயும் வேர்ஜின் தீவுகளுக்கு மேற்கேயும் புளோரிடா மாநிலக் கரையில் இருந்து 1,280 மைல்கள் (2,000 கிமீ) தூரத்திலும் அமைந்துள்ளது. இது ஒரு தீவுக் கூட்டமாகும். இதன் முக்கிய தீவு புவேர்ட்டோ ரிக்கோவாகும். இதைவிட பல சிறிய தீவுகளை உள்ளடக்கியுள்ளது.\n\nபுவேர்ட்டோ ரிக்கோவில் பிறந்த அனைவரும் ஐக்கிய அமெரிக்காவின் குடியுரிமை பெற்றவர்களாயினும், இதன் ஐக்கிய அமெரிக்காவுடனான அரசியல் தொடர்புகள் இத்தீவுகளிலும் ஐக்கிய நாடுகளிலும் பலத்த சர்ச்சைக்குள்ளாகியுள்ளன.\n\n"}
{"id": "36055", "url": "https://ta.wikipedia.org/wiki?curid=36055", "title": "இயல் மொழி ஆக்கம்", "text": "இயல் மொழி ஆக்கம்\n\n\"இயல் மொழி\" என்கிறபொழுது, தமிழ், ஆங்கிலம், இந்தி போன்ற மொழிகளை மக்கள் தங்கள் இயல்பான வாழ்வில் எவ்வாறு பயன்படுத்துகின்றனரோ அத்தகையது எனப் பொருள்கொள்கிறோம்.\n\nநிரலாக்க மொழிகள் முதலிய செயற்கை மொழிகளைப் போல் அல்லாது இயல் மொழிகள் வாழையடி வாழையாய் தழைத்து வந்துள்ளமையால் குறிப்பிட்ட விதிகளைக் கொண்டு விளங்கிக் கொள்வது கடினம்.\n\nசற்றே பரந்த நோக்கில் இயல் மொழி ஆக்கம் என்பதனை (சுருக்கமாக இ.மொ.ஆ) இயல் மொழியொன்றினை கணினியாக்கத்திற்கான எத்தகைய ஒரு பணியாகவும் எடுத்துக் கொள்வோம்.\n\nஒரு பக்கம் அது கொடுக்கப் பட்டுள்ளப் பத்தியில் 'ஆ' எத்தனை முறை வருகிறது எனக் கணக்கிடுவதாக இருக்கலாம். மற்றொரு பக்கம், இ.மொ.ஆ மனிதன் மொழிபவற்றை புரிந்து கொள்வதாய், குறைந்த பட்சம் அவர்களுக்கு பயனுள்ள பதில் அளிக்கவல்லதாய் அமையலாம்.\n\nSection::::இணைப்புகள்.\nஇயல் மொழியாக்கத்துக்கான பைதான் நிரலகம்\n"}
{"id": "36058", "url": "https://ta.wikipedia.org/wiki?curid=36058", "title": "மஞ்சுசிறீ", "text": "மஞ்சுசிறீ\n\n\"'மஞ்சுஸ்ரீ\" (சீனம்: 文殊 \"Wénshū\" or 文殊師利菩薩 \"Wénshūshili Púsà\"; ஜப்.: \"மோன்ஜு\"; திபெ.: \"ஜம்பெல்யாங்\";), அறிவாற்றலின் (பிரக்ஞை) போதிசத்துவர் ஆவார். சாக்கியமுனி புத்தரின் சீடரான இவர், அறிவு, அறிவுக்கூர்மை மற்றும் மனத்தெளிவு முதலியவற்றின் வெளிப்பாடாக உள்ளார். அவலோகிதருக்கு அடுத்து மிகவும் புகழ் பெற்ற போதிசத்துவர் மஞ்சுஸ்ரீ ஆவார். இவருடையாக இணையாக சரசுவதி கருதப்படுகிறார்.\n\nஜப்பானில் மஞ்சுஸ்ரீ, சாக்கியமுனி மற்றும் சமந்தபத்திரர் ஸான்ஃஸோன் ஷாகா என்ற மும்மூர்த்தியாக உள்ளனர். மஞ்சுஸ்ரீ, எட்டு அறிவாற்றலின்(பிரக்ஞை) போதிசத்துவர்களுள் ஒருவர் ஆவார். மேலும் ஜப்பானில் வணங்கப்படும் 13 புத்தர்களுள் ஒருவர். திபெத்திய பௌத்தத்தில் இவர், அவலோகிதர் மற்றும் வச்சிரபாணியுடன் மும்மூர்த்தியாக சித்தரிக்கப்படுகிறார். \n\nமஞ்சுஸ்ரீ பல மஹாயான சூத்திரங்களில் குறிப்பிடப்படுகிறார். அவற்றில் முக்கியமனது பிரக்ஞாபாரமித சூத்திரம். தாமரை சூத்திரத்தின் படி இவருடைய உலகம் 'விமலம்' என்று அழைக்கப்படுகிறது. அவதாம்சக சூத்திரத்தின் படி இவ்வுலகம் கிழக்கு திசையில் அமைந்துள்ளது. இவரை மஞ்சுகோசர் எனவும் அழைப்பர்\nஇவர் திபெத்திய பௌத்தத்தில் யிதம் ஆக கருதப்படுகிறார். இவர் ஒரு பரிபூர்ண புத்தராகவும் கருதப்படுகிறார்\n\nSection::::மஞ்சுஸ்ரீ மந்திரம்.\nஓம் அரபசன தீஹி \"ॐ अरपचन धी:\" என்பது இவருடைய மந்திரமாகும். இந்த மந்திரத்தை ஒருவருடைய அறிவாற்றல், நினைவாற்றல், எழுதும் திறன் முதலியன மேம்படுவதாக நம்பப்படுகிறது. \n\nதீஹி \"धी:\" என்பது இவருடைய பீஜாக்ஷரம் ஆகும். இது மிகுந்த முக்கியத்துவத்துடன் உச்சாடனம் செய்யப்படுகிறது.\n\nஇவருடன் தொடர்புடைய இன்னொரு முக்கியமான மந்திரம் கீழ்வருமாறு\n\nநமோ மஞ்சுஸ்ரீயே நமோ சுஸ்ரீயே நமோ உத்தமஸ்ரீயே ஸ்வாஹா\n\nSection::::சித்தரிக்கப்படும் விதம்.\nபொதுவாக மஞ்சுஸ்ரீ, வலது கையில் தீப்பிழம்புடன் கூடிய வாளை ஏந்தியவராக சித்தரிக்கப்படுகிறார். இந்த வாள் அனைவருடைய அறிவின்மையையும், தீய கருத்துகளையும் அகற்ற வல்லது. அவருடைய இடது கையில் பிரக்ஞாபாரமித சூத்திரம் உள்ளது. பிரக்ஞபராமித சூத்திரம் அவருடை போதிநிலையையும் அவருடை மனத்தெளிவையும் காட்டுகிறது. அவருடை தந்திர வடிவங்களாவன, குஹ்ய-மஞ்சுஸ்ரீ, குஹ்ய-மஞ்சுவஜ்ரா மற்றும் மஞ்சூஷ்வரி ஆகும். இவை பெருபாலும் திபெத்திய பௌத்தத்திலேயே காணப்படுகின்றன. \n\nSection::::மஞ்சு.\nசீன புராணங்களின் படி, சீனாவை ஆண்ட மன்சு இனத்தவர் தங்களை 'மஞ்சுஸ்ரீ' போதிசத்துவரின் வழித்தோன்றலாகக் கருதிக்கொண்டனர். எனவே தான் தனது இனத்து 'மன்சு' (சீனத்தில் மஞ்சுஸ்ரீயின் இன்னொரு பெயர்) என அழைத்ததாக கருதப்படுகிறது.\n\nSection::::யாமாந்தகர்.\nயமாந்தகர் (யமா-இறப்பு அந்தம்-முடிவு, இறப்பை அழிப்பவர்) மஞ்சுஸ்ரீயின் ஒரு உக்கிர வடிவாகும். இவர் திபெத்திய பௌத்தத்தின் ஒரு முக்கிய தந்திர தேவதாமூர்த்தியாகவும் மற்றும் யிதம் ஆகவும் திகழ்கிறார்.\n\nSection::::நேபாள கதை.\nசுயம்பு புராணத்தின் படி, காத்மாண்டு பள்ளத்தாக்கு ஒரு காலத்தில் ஏரியாக இருந்தது. மஞ்சுஸ்ரீ அதன் நடுவில் ஒரு அழகிய தாமரைப்பூவைக் கண்டான், அதன் பிறகு ஏரியின் அனைத்து தண்ணீரை வெளியேற்றினார். அதன் பிறகு அந்த இடம் மக்கள் வசிக்கக்கூடிய ஒரு இடமாக மாறியது. காத்மாண்டு பள்ளத்தாக்கில் உள்ள நேவர் இனத்தவர் அவரை வழிபடுகின்றனர்.\n\n\n"}
{"id": "36062", "url": "https://ta.wikipedia.org/wiki?curid=36062", "title": "வசுதாரா", "text": "வசுதாரா\n\nவசுதாரா(वसुधारा) என்பது வளமைக்கும் செழிப்புக்கும் உரிய ஒரு பெண் போதிசத்துவர் ஆவார். இவரை செல்வத்தின் அதிபதியான குபேரனின் இணையாகக் கருதுவர்.\n\nSection::::பொதுவான கருத்துகள்.\nவசுதாரா நேபாளத்தில் மிகவும் புகழ் பெற்றவர். அங்கு அனைத்து இல்லங்களிலும் வசுதாரா வழிப்படப்படுகிறார். இவர் ரிக்-வேதத்தில் குறிப்பிடப்படும் வசுக்களுள் ஒருவர்.\n\nSection::::சித்தரிப்பு.\nபொதுவாக இவர் ஆறு கரங்களுடன் காணப்படுகிறார். கீழ் இடக்கரத்தில் இவர் தன்னுடைய அடையாளமாக, பொற்குடத்தையும் கொண்டுள்ளார். அதற்கு மேலுள்ள கரத்தில் தானியங்கள் உள்ளன. மூன்றாவது இடக்கரத்தில் பிரக்ஞாபாரமித சூத்திரம் எனப்படுகிற மகாயான சூத்திரத்தையும் கொண்டுள்ளார். தனது இடக்காலை மடக்கி, வலக்காலை ஒரு கும்பத்தின் மீது ஊன்றுகிறார்.\n\nகீழ் வலக்கரம் தானத்தை குறிக்கும் வகையில் வரத முத்திரையுடன் திகழ்கிறது. அதற்கு மேலுள்ள கரத்தில் மூன்று சிந்தாமணி இரத்தினங்கள் உள்ளன.மூன்றாவது வலக்கரத்தில் அஞ்சலி முத்திரை காணப்படுகிறது.\n\n"}
{"id": "36065", "url": "https://ta.wikipedia.org/wiki?curid=36065", "title": "ஆகாயகர்பர்", "text": "ஆகாயகர்பர்\n\nஆகாயகர்ப போதிசத்துவர் (சீனம்: 虛空藏菩薩 Xūkōngzàng púsà; சமஸ்கிருதம்: आकाशगर्भ ஆகாஷகர்ப) அட்டமா போதிசத்துவர்களுள்(அஷ்ட மஹா போதிசத்துவர்கள்) ஒருவர் ஆவார். இவரது பெயருக்கு ஆகாயத்தை போன்ற அளவில்லாத அறிவாற்றலை உடையவர் என்று பொருள். இவருக்கு நெருங்கிய தொடர்புடைய இன்னொரு போதிசத்துவர் ஷிதிகர்பர் ஆவார். ஆகாயகர்பரை ஜப்பானில் கொகுஃஸோ(Kokūzō) என அழைக்கின்றனர்.\n\nஷிங்கோன் பௌத்தத்தை தோற்றுவித்தவரான கூக்காய், இவரது மந்திரத்தை புத்த துறவியாக இருக்கும் போது உச்சரித்ததால் ஆகாயகர்பருடை தரிசனம் கிடைத்ததாக கூறுவர். கூக்காய் மந்திரத்தை உச்சரிக்கையில் ஆகாயகர்பர் தரிசனம் தந்து, ஞானத்தை மஹாவைரோசன சூத்திரத்தில் தேடுவதற்கு பணித்தார். \n\nSection::::மந்திரம்.\nஇவருடைய கீழ்க்கண்ட மந்திரம் பொதுவாக ஷிங்கோன் பௌத்த பிரிவினராலும், பௌத்த கலைஞர்களாலும் பயன்படுத்தபடுகிறது. இந்த மந்திர உச்சாடனம் செய்தால் ஞானம் பெருகும் என்றும், அறிவின்மை அகலும் எனவும் நம்பப்படுகிறது.\n\n\nஇவர் தொடர்புடை இன்னொரு மந்திரமும் உள்ளது\n\n\n\n"}
{"id": "36081", "url": "https://ta.wikipedia.org/wiki?curid=36081", "title": "1493", "text": "1493\n\n1493 (MCDXCIII) பழைய ஜூலியன் நாட்காட்டியில் ஒரு செவ்வாய்க்கிழமையில் ஆரம்பமான ஒரு சாதாரண ஆண்டு ஆகும்.\n\n"}
{"id": "36085", "url": "https://ta.wikipedia.org/wiki?curid=36085", "title": "பூநகரி", "text": "பூநகரி\n\nபூநகரி இலங்கையின் கிளிநொச்சி மாவட்டத்தில் அமைந்துள்ள ஓர் பிரதேச செயலாளர் பிரிவாகும்.இதனுடைய உள்ளூராட்சிமன்றமாக பூநகரி பிரதேச சபை விளங்குகின்றது. இப்பிரதேசம் ஒரு குறிப்பிடத்தக்க தொல்லியல் ஆய்வுக் களமும் ஆகும். பூநகரி சங்குபிட்டி பாலம் யாழ்ப்பாணத்துக்குச் செல்வதற்கான மாற்றுப் பாதையாகும்.பூநகரியில் விளையும் மொட்டைகறுப்பன்,பச்சைப்பெருமாள் ஆகிய பாரம்பரிய நெல்லினங்கள் மூலம் உற்பத்தி செய்யப்படும் அரிசி உலகின் தலைசிறந்த அரிசி வகைகளுள் ஒன்றாகும்.பச்சைபெருமாள் அரிசி நீரிழிவு நோயை கட்டுபடுத்தவல்லது. பூநகரி அரிசியை மக்கள் அதிகம் விரும்புவதால் உள்ளூர் சந்தை முதல் உலக சந்தை வரையில் நல்ல கேள்வி நிலவுகின்றது\n\nபூநகரில் அமைந்திருந்த கூட்டுப் படைத் தளத்தைத் தமிழீழ விடுதலைப் புலிகள் 1993 இல் தவளைப் பாய்ச்சல் நடவடிக்கை மூலம் பலத்த சேதங்களுக்குள்ளானதோடு நாகதேவன் துறையிலுள்ள அதிவேகப் படகுகள் புலிகளின் வசமாகியது. பின்னர் 2000 ஆண்டளவில் எதுவித தாக்குதலும் இன்றி ஆனையிறவு இராணுவ முகாமைப் பலப்படுத்தும் நோக்குடன் பின்வாங்கிச் சென்றனர். இப்பொழுது பலாலித் தளத்தின் மீதான எறிகணைத் தாக்குதல்கள் பூநகரியிலிருந்தே மேற்கொள்ளப்படுவதாகக் கருதப்படுவதால் போரியல் முக்கியத்துவம் வாய்ந்த பகுதியாகவும் உள்ளது.\n\n"}
{"id": "36098", "url": "https://ta.wikipedia.org/wiki?curid=36098", "title": "கனிமொழி", "text": "கனிமொழி\n\nகனிமொழி திராவிட முன்னேற்றக் கழகத்தைச் சேர்ந்த ஓர் அரசியல்வாதி. தற்போது 17வது மக்களவையின் உறுப்பினராக உள்ளார். அதற்கு முன்புவரை அவர் மாநிலங்களவை உறுப்பினராக இருந்தார். இவர் தமிழக அரசியல் தலைவர் மு. கருணாநிதியின் மூன்றாவது மனைவியின் மகள் ஆவார். இதழியல், இலக்கியத் துறைகளிலும் கனிமொழிக்கு ஆர்வம் இருந்து வந்திருக்கின்றது.\n\nSection::::குடும்பம்.\nமு. கருணாநிதிக்கும் அவரது மூன்றாவது மனைவி ராஜாத்திக்கும் 1968ஆம் ஆண்டு சென்னையில் பிறந்தவர் கனிமொழி. பள்ளிப் படிப்பை சர்ச் பார்க்கிலும் பெரிசண்டேஷன் கான்வன்டிலும், வணிகவியலில் முதுகலைப் பட்டத்தை எத்திராஜ் கல்லூரியிலும் கனிமொழி பயின்றார். 1989ஆம் ஆண்டு அத்திபன் போஸ் என்பவரை மணந்தார். இத்திருமண வாழ்க்கை மண முறிவில் முடிய, ஆகஸ்டு 21, 1997 அன்று அரவிந்தன் என்பவரை மறுமணம் புரிந்தார். இவருக்கு ஆதித்யா என்று ஒரு மகன் உள்ளார்.\n\nSection::::பொது வாழ்வு.\nசங்க இலக்கியங்களில் ஆர்வம் கொண்ட இவர், பல இலக்கிய கூட்டங்களில் கலந்து கொண்டிருக்கிறார். இந்திய முன்னாள் அமைச்சர் ப. சிதம்பரத்தின் மகன் கார்த்திக் சிதம்பரத்துடன் இணைந்து \"கருத்து\" என்னும் இணைய தளத்தை நடத்தி வருகிறார்.\n\n\"தி இந்து\" நாளிதழில் துணை ஆசிரியராக தொடக்க காலத்தில் பணியாற்றினார். தமிழ் முரசு, குங்குமம் ஆகிய பத்திரிகைகளிலும் பணியாற்றிய இவர் 2007ஆம் ஆண்டு சென்னை சங்கமம் என்னும் கலை, பண்பாட்டு நிகழ்ச்சி ஒருங்கிணைப்பாளராக இயங்கினார். ஈழ இனப் படுகொலைக்கு எதிராக அவ்வப்பொழுது குரல் கொடுத்து வந்த கனிமொழி, குறும்படம் இயக்குவதிலும் ஆர்வம் கொண்டவர். திராவிட முன்னேற்றக் கழகத்தின் உயர்நிலை செயல்திட்டக்குழுவில் உறுப்பினராக உள்ளார். திராவிட முன்னேற்றக் கழகத்தின் கலை இலக்கிய பகுத்தறிவு பேரவை தலைவராகவும் உள்ளார்.\n\nSection::::அரசியல் வாழ்க்கை.\n2007 சூலை இந்திய மாநிலங்களவையின் உறுப்பினராக தேர்வுசெய்யப்பட்ட இவரது பதவிக்காலம் 2013ம் ஆண்டு முடிவடைந்தது. இரண்டாவது முறையாக 2013இல் மீண்டும் மாநிலங்களவையின் உறுப்பினராக தேர்ந்தெடுக்கப்பட்டார். பின்னர் 2019 ஆம் ஆண்டு நடந்த இந்திய மக்களவைத் தேர்தலில், தூத்துக்குடி தொகுதியிலிருந்து, திராவிட முன்னேற்றக் கழகம் சார்பில் போட்டியிட்டு, இந்திய நாடாளுமன்றத்திற்குத் தேர்ந்தெடுக்கப்பட்டார்.\n\n\nSection::::2 ஆம் தலைமுறை அலைவரிசை (\"2ஜி' ஸ்பெக்ட்ரம்) முறைகேடு.\nஇவரது பெயர் 2ஜி அலைக்கற்றை ஊழல் வழக்கு குற்றப்பத்திரிக்கையில் இடம் பெற்றுள்ளது. இந்த வழக்கில் கூட்டுச் சதியாளராக இவர் குற்றம் சாட்டப்பட்டுள்ளார். இவர் பிணைக்காக நடுவண் புலனாய்வுச் செயலகத்தின் சிறப்பு நீதிமன்றத்தில் தொடுத்த மனு தள்ளுபடி செய்யப்பட்டு மே 20, 2011 அன்று கைது செய்யப்பட்டு திகார் சிறையில் பெண்களுக்கான சிறப்பு சிறையில் தனி அறையில் அடைக்கப்பட்டார்.\n\nசூன் 8, 2011 அன்று விசாரணைக்கு எடுத்துக்கொள்ளப்பட்ட இவரது பிணை மனு தள்ளுபடி செய்யப்பட்டு இவர் மீண்டும் திகார் சிறையிலேயே அடைக்கப்பட்டார்.\n\nSection::::2 ஆம் தலைமுறை அலைவரிசை (\"2ஜி' ஸ்பெக்ட்ரம்) தீர்ப்பு.\nஇந்த வழக்கானது உச்சநீதி மன்ற மேற்பார்வையில் டெல்லியில் உள்ள நடுவண் புலனாய்வு செயலகத்தின் சிறப்பு நீதிமன்ற நீதிபதி ஓ.பி.சைனி விசாரித்து வந்தார்.\n\nஇந்த வழக்கின் தீர்ப்பானது திசம்பர் 21, 2017 அன்று தீர்ப்பு வழங்கப்பட்டது. இந்த வழக்கில் குற்றச்சாட்டுகளை நிரூபிக்க அரசு தரப்பு தவறிவிட்டதால் கனிமொழி, ஆ. ராசா உள்ளிட்ட அனைவரையும் விடுதலை செய்து நீதிபதி ஓ.பி.சைனி தீர்ப்பு கூறினார்.\n\n\n\n"}
{"id": "36115", "url": "https://ta.wikipedia.org/wiki?curid=36115", "title": "உலக சுகாதார நாள்", "text": "உலக சுகாதார நாள்\n\nஉலக நலவாழ்வு நாள் (\"World Health Day\") என்பது உலக சுகாதார அமைப்பின் அனுசரணையுடன் ஒவ்வோர் ஆண்டும் 7 ஏப்ரல் கொண்டாடப்படுகின்றது. 1948 ஆம் ஆண்டில் இடம்பெற்ற உலக நலவாழ்வு மன்றத்தின் கூட்டம் ஒன்றில் ஒவ்வோர் ஆண்டும் 1950 இல் இருந்து உலக நலவாழ்வு நாளாகக் கொண்டாடுவதாகத் தீர்மானிக்கப்பட்டது. அன்றில் இருந்து உலக நலவாழ்வு நிறுவனத்தால் முக்கியமான நலவாழ்வு தொடர்பான கருப்பொருளை மையமாகக் கொண்டு கொண்டாடப்படுகின்றது.\n\n\n\n"}
{"id": "36117", "url": "https://ta.wikipedia.org/wiki?curid=36117", "title": "குழந்தைகள் நாள்", "text": "குழந்தைகள் நாள்\n\nகுழந்தைகள் நாள் (\"Children's Day\") உலகின் பல நாடுகளில் ஆண்டுதோறும் வெவ்வேறு நாட்களில் விடுமுறை நாளாகவும் சிறப்பு நாளாகவும் கொண்டாடப்பட்டு வருகிறது.\n\nSection::::வரலாறு.\nகுழந்தைகள் தின விழாவானது 1856 ஆம் ஆண்டு சூன்,ஞாயிறு (கிழமை) அன்று சார்லஸ் லியோனர்டு என்ற பாதிரியாரால் தொடங்கப்பட்டது ஆகும். அவர் குழந்தைகளுக்கு சிறப்பான சேவை செய்வதற்கான ஒரு நாளை ஏற்படுத்தினார். தொடக்கத்தில் அதற்கு பூக்கள் ஞாயிறு என பெயர் இருந்தது பின்னர் குழந்தைகள் நாள் என ஆனது.\n\nSection::::அனைத்துலக குழந்தைகள் நாள்.\nஅனைத்துலக குழந்தைகள் நாள் டிசம்பர் 14, 1954 இலிருந்து, ஐக்கிய நாடுகள் மற்றும் யுனிசெஃப் அமைப்புகள் ஆண்டு தோறும் நவம்பர் 20 அன்று கொண்டாடுகின்றன. உலகெங்கணும் உள்ள குழந்தைகளுக்கிடையே புரிந்துணர்வையும் பொது நிலைப்பாட்டையும் ஏற்படுத்துவதற்காக இந்நாள் ஐநா அவையினால் பிரகடனப்படுத்தப்பட்டது.அத்துடன் குழந்தைகளின் நலன்களைக் கருத்தில் கொண்டு அவர்களுக்கான பல பொதுநலத் திட்டங்களை உலகெங்கும் நடத்துவதற்கும் இந்நாள் தேர்ந்தெடுக்கப்பட்டது.\n\nSection::::பன்னாட்டு குழந்தைகள் நாள்.\nபன்னாட்டு குழந்தைகள் நாள் பல நாடுகளில் ஜூன் 1 ம் நாள் கொண்டாடப்படுகிறது. உலக சிறுவர் தினமும் முதியோர் தினமும் இலங்கையில் ஒரே தினத்தில் கொண்டாடப்படுகின்றன.\n\nSection::::இந்தியா.\nஇந்தியாவில் ஜவகர்லால் நேரு பிறந்த நவம்பர் 14 ஆம் நாளை குழந்தைகள் நாளாகக் கொண்டாடுகிறார்கள்.\n\nSection::::இலங்கை.\nஇலங்கையில் குழந்தைகள் நாள் அக்டோபர் 1 அன்று கொண்டாடப்படுகிறது.\n\nSection::::அர்கெந்தீனா.\nஅர்கெந்தீனா நாட்டில் குழந்தைகள் தின விழாவானது ஆகஸ்டு மாதம் 3 ஆவது ஞாயிறு (கிழமை) அன்று கொண்டாடப்படுகிறது.\n\nSection::::அர்மீனியா.\nஆர்மீனியா நாட்டில் சூன் 1 அன்று குழந்தைகள் தின விழாவானது கொண்டாடப்படுகிறது.\n\nSection::::ஆத்திரேலியா.\nஆத்திரேலியாவில் குழந்தைகள் வாரமானது வருடம்தோறும் அக்டோபர் மாதம் நாண்காவது வாரத்தில் கொண்டாடப்படுகிறது. உலக குழந்தைகள் தினத்திற்கு முந்தைய சனி (கிழமை) முதல் அதற்கு அடுத்த ஞாயிறு (கிழமை) வரை குழந்தைகள் நாள் கொண்டாடப்படுகிறது. 1954 ஆம் ஆண்டு முதல் விடுமுறை நாளாக அறிவிக்கப்பட்டது. 1977 ஆம் ஆண்டு முதல் குழந்தைகள் தினமானது ஆத்திரேலியாவின் பல மாகாணங்களில் நடைபெற்றது. மேலும் நாட்டிலுள்ள அனைத்துக் குழந்தைகளும் பங்குபெறும் வகையில் 1984 ஆம் ஆண்டில் இருந்து கொண்டாடப்படுகிறது.\n\nSection::::வங்காளதேசம்.\nவங்காளதேசத்தில் மார்ச் 17 அன்று குழந்தைகள் தின விழாவானது கொண்டாடப்படுகிறது. அன்றைய தினம் சேக் முஜிபுர் ரகுமான் அவர்களின் பிறந்தநாள் தினமும் கொண்டாடப்படுகிறது. 2009]] ஆம் ஆண்டு முதல் ஜேக்கொ அறக்கட்டளையானது நவம்பர் 20 அன்று நாடு முழுவதும் தொடக்கக்கல்வி மற்றும் குழந்தைகளின் நலம் தொடர்பான பிரச்சாரங்களை மேற்கொள்கிறது.\n\nSection::::பொலிவியா.\nபொலிவியாவில் ஏப்ரல் 12 அன்று கொண்டாடப்படுகிறது. 1955 ஆம் ஆண்டு முதல் விடுமுறை நாளாக கொண்டாடப்படுகிறது.\n\nSection::::பொசுனியா- எர்செகோவினா.\nபொசுனியா எர்செகோவினா நாட்டில் 1993 ஆம் ஆண்டு முதல் விடுமுறை நாளாக கொண்டாடப்படுகிறது.\n\nSection::::பல்காரியா.\nபல்காரியாவில் சூன் 1 அன்று குழந்தைகள் நாள் கொண்டாடப்படுகிறது. இங்கு பாரம்பரியமாக குழந்தைகளை அவர்களின் பிறந்தநாள் போன்றே பரிசுகள் கொடுத்து கொண்டாடுகிறார்கள். 1925 ஆம் ஆண்டு முதல் விடுமுறை நாளாகக் கொண்டாடப்படுகிறது.\n\nSection::::கமரூன்.\nகமரூன் நாட்டில்1990ஆம் ஆண்டு முதல் விடுமுறை நாளாக கொண்டாடப்படுகிறது.\n\nSection::::மத்திய ஆப்பிரிக்கா.\nகொங்கோ குடியரசு, காங்கோ மக்களாட்சிக் குடியரசு, கமரூன், எக்குவடோரியல் கினி, காபோன், சாட், மத்திய ஆப்பிரிக்கக் குடியரசு போன்ற நாடுகளில் டிசம்பர் 25 அன்று குழந்தைகள் தினம் கொண்டாடப்பட்டு குழந்தைகள் சிறப்பிக்கப்படுகிறார்கள்.\n\nSection::::சீனா.\nசீனாவில் சூன் 1 அன்று கொண்டாடப்படுகிறது. சீனக் குடியரசு ஆட்சி நிறுவப்பட்ட போது அதன் அமைச்சரவையானது சூன் 1 அன்று அரை நாள் விடுமுறை நாளாக அறிவித்தது. பின்பு 1956 ஆம் ஆண்டு முதல் முழுநாள் விடுமுறை தினமாக அறிவித்தது. அன்றைய தினங்களில் மாணவர்கள் கலை நிகழ்ச்சிகள், பேரணி , இலவச திரைப்படங்கள் பார்த்தல் போன்ற நிகழ்ச்சிகளில் ஈடுபடுவர்.\n\nSection::::கொலம்பியா.\nகொலம்பியாவில் ஏப்ரல் மாதம் கடைசி சனி (கிழமை) அன்று குழந்தைகள் தினமாக கொண்டாடப்படுகிறது. 2001 ஆம்\n\nஆண்டு முதல் விடுமுறை நாளாக கொண்டாடப்படுகிறது.\n\nSection::::கோஸ்ட்டா ரிக்கா.\nகோஸ்ட்டா ரிக்காவில் செப்டம்பர் 9 அன்று கொண்டாடப்படுகிறது.\n\nSection::::கியூபா.\nகியூபாவில் சூலை மாதம் மூன்றாவது ஞாயிறு (கிழமை) அன்று கொண்டாடப்படுகிறது.\n\nSection::::செக் குடியரசு.\nசெக் குடியரசு சூன் 1 அன்று கொண்டாடப்படுகிறது. 1950 ஆண்டு முதல் விடுமுறை நாளாக கொண்டாடப்படுகிறது.\n\nSection::::எக்குவடார்.\nஎக்குவடோர் நாட்டில் சூன் 1 அன்று கொண்டாடப்படுகிறது. பன்னிரண்டு வயதுக்கு உட்பட்ட குழந்தைகளுக்கு பரிகள் வழங்குவர்.\n\nSection::::எகிப்து.\nஎகிப்து நாட்டில் நவம்பர் 20 அன்று கொண்டாடப்படுகிறது\n\n"}
{"id": "36118", "url": "https://ta.wikipedia.org/wiki?curid=36118", "title": "ஆர்வர்டு பல்கலைக்கழகம்", "text": "ஆர்வர்டு பல்கலைக்கழகம்\n\nஹார்வர்டு பல்கலைக்கழகம் (\"Harvard University\") ஐக்கிய அமெரிக்காவின் மசாசுசெட்ஸ் மாநிலத்தில் அமைந்துள்ளது, ஐவி லீக் குழுமத்தில் ஒன்றாக உள்ள இப்பல்கலைக்கழகம் உலகத்தின் மிக பிரபலமான தனியார் பல்கலைக்கழகமும், அமெரிக்காவின் மிகவும் பழமையான மற்றும் பாரம்பரியமான பல்கலைக்கழகமும் ஆகும். ஜான் ஹார்வர்டு என்னும் மதகுரு ஒருவரால் 1639 ஆம் ஆண்டு இது தொடங்கப்பெற்றது. 1869 முதல் 1909 ஆம் ஆண்டு முதல் பல்கலைக்கழகத் தலைவராக விளங்கிய சார்லஸ் இலியாட் இதை உலகின் தலை சிறந்த ஆராய்ச்சி கல்லுரியாக உருவாக்கினார். ஹார்வர்டு பல்கலைக்கழகத்தில் அமைந்துள்ள நூலகம் தான் உலகத்திலேயே மிகவும் அதிக நூல்கள் கொண்ட கல்லூரி நூலகமாக விளங்குகிறது, மற்றும் பொது நூலக வரிசையில் நான்காவது பெரிய நூலகமாக விளங்குகிறது.\n\n2007 கணக்கின் படி, உலகத்திலேயே அதிக நன்கொடை (34.9 பில்லியன் அமெரிக்க டாலர்) பெறும் கல்லூரிகளில் ஹார்வர்டு முதல் இடம் வகிக்கிறது. இப் பல்கலைக்கழகத்தின் சமசுகிருதம் மற்றும் இந்தியவியல் துறை தமிழ்மொழி வகுப்புக்களை வழங்குகிறது.\n"}
{"id": "36120", "url": "https://ta.wikipedia.org/wiki?curid=36120", "title": "நியூ மெக்சிகோ மாநிலப் பல்கலைக்கழகம்", "text": "நியூ மெக்சிகோ மாநிலப் பல்கலைக்கழகம்\n\nநியூ மெக்சிகோ மாநிலப் பல்கலைக்கழகம் (\"New Mexico State University\"), ஐக்கிய அமெரிக்காவின் நியூ மெக்சிகோ மாநிலத்தின் அரசு சார்புப் பல்கலைக்கழகமாகும். லாஸ் குரூசஸில் அமைந்துள்ள இப்பல்கலைக்கழகம் 1888 ஆம் ஆண்டு விவசாயக் கல்லூரியாகத் தொடங்கப்பட்டது. 26,400 மாணவர்களை உள்ளடக்கிய இப்பல்கலைக்கழகம் 1:19 என்னும் ஆசிரியர்:மாணவர் விகுதி கொண்டது. தொடர்ந்து பத்து ஆண்டுகளாக அமெரிக்காவின் தலைசிறந்த 100 பல்கலைக்கழகப் பட்டியலில் இது இடம் பெற்றுள்ளது. நாசா ஆராய்ச்சிக் கூடத்தின் புரிந்துணர்வு பல்கலைக்கழங்களில் இது முதல் 12 இடங்களில் உள்ளது இதன் சிறப்பம்சம் ஆகும்.\n\n"}
{"id": "36126", "url": "https://ta.wikipedia.org/wiki?curid=36126", "title": "சர்யா", "text": "சர்யா\n\nசர்யா (\"Zarya\", ), என்பது விண்வெளியில் நிறுவப்படவிருக்கும் பன்னாட்டு விண்வெளி நிலையத்துக்கு அனுப்பி வைக்கப்பட்ட முதலாவது பகுதி (module) ஆகும். இதற்கு Functional Cargo Block அல்லது FGB (ரஷ்ய மொழியில் \"функционально-грузовой блок\") என்றும் பெயர். இது பன்னாட்டு விண்வெளி நிலையத்தின் (பவிநி) ஆரம்ப இயக்கத்துக்கும் தேவையான மின்சக்தி, காப்பகம், மற்றும் பல பொருட்களைக் காவிச் சென்றது.\n\nSection::::அமைப்பு.\nசர்யா ஐக்கிய அமெரிக்காவுக்குச் சொந்தமானதாகும். அதன் இயக்கத்துக்குத் தேவையான செலவு முழுவதுக்கும் அமெரிக்காவே பொறுப்பெடுத்துள்ளது. இதன் கட்டுமானப்பணி ரஷ்யாவில் மாஸ்கோ அருகில் குரூனிச்சேவ் என்ற இடத்தில் டிசம்பர் 1994 இல் ஆரம்பிக்கப்பட்டு ஜனவரி 1998 இல் முடிவடைந்தது. \"சர்யா\" 19,300 கிகி எடையும், 12.55 மீ நீளமும் 4.1 மீ அகலமும் உடையது.\n\n\nSection::::புறப்பாடு.\n\"சர்யா\" கசக்ஸ்தானின் பாய்க்கனூர் விண்வெளி மையத்தில் இருந்து நவம்பர் 20, 1998 இல் 400 கிமீ உயர வட்டமையத்துக்கு (\"orbit\") ஏவப்பட்டது. இதன் வாழ்வுக்காலம் குறைந்தது 15 ஆண்டுகளாகும். சர்யா வட்ட ஒழுக்கை அடைந்ததும், STS-88 என்ற வேறொரு விண்ணூர்தி டிசம்பர் 4, 1998 இல் யுனிட்டி மொடியூலை இணைக்க ஏவப்பட்டது.\n"}
{"id": "36141", "url": "https://ta.wikipedia.org/wiki?curid=36141", "title": "விண்டோசு என். டி. 3.5", "text": "விண்டோசு என். டி. 3.5\n\nவின்டோஸ் என்டி 3.5 வின்டோஸ் என்டி குடும்ப இயங்குதளத்தின் இரண்டாவது வெளியீடாகும். இவ்வியங்குதள விருத்தியின் இலக்குகளிள் முக்கியமாக வேகமான ஓர் இயங்குதளத்தை உருவாக்குவதாகும். இதனால் இத்திட்டத்தின் இரகசியப் பெயராக அமெரிக்காவின் புளோரிடா மாநிலத்தில் உள்ள டேரோனா பன்னாட்டு நெடுஞ்சாலையைக் சூட்சுமமாகக் குறிப்பிடும் வண்ணம் டேரோனா எனப் பெயரிடப்பட்டது. \n"}
{"id": "36144", "url": "https://ta.wikipedia.org/wiki?curid=36144", "title": "தமிழ்நாடு அரசியல்", "text": "தமிழ்நாடு அரசியல்\n\n1900களில் இருந்தே முக்கிய சமூக நிகழ்வுகள் தமிழகத்தில் நடந்தாலும் தமிழக அரசியல் களம் 1940களில் சூடு பிடித்தது. இந்தி எதிர்ப்புப் போராட்டங்கள், திராவிடக் கொள்கைகள், பகுத்தறிவுக் கொள்கைகள், வாரிசு அரசியல், வன்முறை அரசியல் போன்ற கூறுகளுக்குத் தமிழக அரசியல் பிரசித்தி பெற்றது. பெரும்பான்மையான அரசியல் கட்சிகள் திராவிட, பொதுவுடமை, சோசலிசக் கொள்கைகள் கொண்டவையாக விளங்குகின்றன.\n\nதமிழ் நாட்டின் சட்டமன்றத் தொகுதிகள் எண்ணிக்கை 234 ஆகும். நாடாளுமன்ற தொகுதிகளின் எண்ணிக்கை 39. 1986 வரை தமிழ்நாட்டில் இரண்டு அடுக்கு சட்ட மன்றங்கள் இருந்தன. தற்பொழுது ஒரு அவை மட்டுமே உள்ளது. மாநகராட்சிகள், நகராட்சிகள், பேரூராட்சிகள், ஊராட்சிகள் ஆகியவற்றுக்கும் ஐந்து ஆண்டுக்கு ஒருமுறை தேர்தல் நடத்தப்பட்டு மக்கள் பிரதிநிதிகள் தேர்ந்து எடுக்கப்படுகின்றனர்.\n\nதமிழ் நாட்டின் முக்கிய அரசியல் கட்சிகளாக திராவிட முன்னேற்றக் கழகம் மற்றும் அண்ணா திராவிட முன்னேற்றக் கழகம் ஆகியவை விளங்குகின்றன, இந்தியக் குடியரசுக் கட்சி, மார்க்சிய கட்சிகள், பாட்டாளி மக்கள் கட்சி, மறுமலர்ச்சி திராவிட முன்னேற்றக் கழகம், விடுதலைச் சிறுத்தைகள், மக்கள் தேசம் கட்சி, தேசிய முற்போக்கு திராவிடக் கழகம், பாரதிய ஜனதா கட்சி, மனிதநேய மக்கள் கட்சி(மனிதநேய ஜனநாயக கட்சி MJK, மஜக), தமிழர் மறுமலர்ச்சிக் கழகம் , புதிய தமிழகம் கட்சி, நாம் தமிழர் கட்சி, அகில இந்திய சமத்துவ மக்கள் கட்சி மற்றும் முஸ்லிம் லீக், இந்திய தேசிய லீக் கட்சி சிறுபான்மை மக்கள் கட்சி ,எஸ்.டி.பி.ஐ. கட்சி ஆகியவையும் குறிப்பிடத்தக்க முக்கியத்துவம் வாய்ந்த கட்சிகளாக உள்ளன.\n\nகாமராஜர், ஈ. வெ. ராமசாமி, அண்ணாதுரை, கருணாநிதி, எம்.ஜி.ஆர்., ஜெயலலிதா,காயிதே மில்லத் போன்றவர்கள் தமிழக அரசியலில் முக்கியம் வாய்ந்தவர்களாகக் கருதப்படுகின்றனர். ஊழல், காழ்ப்புணர்ச்சி, அரசியல் பகை போன்ற குற்றச்சாட்டுகள் பெரும்பான்மையாக இருந்தாலும், தமிழகத்தின் வளர்ச்சிக்கும், சமூக மாற்றங்களுக்கும் தமிழக அரசியல் முக்கிய ஊன்றுகோலாக இருந்தது என்று சொல்வது மிகையாகாது.\n\nSection::::1900–1947.\nதமிழகத்தின் முதல் அரசியல் கட்சியாக நீதிக்கட்சி விளங்கியது. 1916 ஆம் ஆண்டு தியாகராய செட்டி அவர்களால் தொடங்கப்பட்டது. மதராஸ் மாகாணத்தில் 1920 இல் நடந்த தேர்தலில் 98 தொகுதிகளில் 63 தொகுதிகள் வெற்றி பெற்று பெரும்பான்மையாக ஆட்சியைப் பிடித்தது. காங்கிரஸ் கட்சியில் இருந்த பெரியார், இட ஒதுக்கீடு சம்பந்தப்பட்ட கொள்கையில் கருத்து வேறுபாடு காரணங்களினால் நீதிக் கட்சியில் சேர்ந்தார். 1944 ஆம் ஆண்டு நீதிக் கட்சியின் தலைவராகப் பொறுப்பேற்றார். பின்பு நீதிக் கட்சியை திராவிடர் கழகம் என்று பெயர் மாற்றினார். அக்கட்சி பின்பு திராவிட கொள்கைகளும், ஹிந்தி எதிர்ப்பு கொள்கைகளும், தனித் திராவிட நாடு கொள்கைகளும் மக்களிடம் பரப்பி கொண்டு வந்தது. ஆட்சி அதிகாரத்தில் விருப்பம் இல்லாமல் இருந்த பெரியாரை விட்டு பிரிந்த அறிஞர் அண்ணா பின்பு திராவிட முன்னேற்ற கழகத்தைத் தொடங்கினார்.\n\nSection::::1947–1962.\nஇந்திய சுதந்திரத்திற்கு பின் காங்கிரஸ் அனைத்து மாநிலங்களிலும் வெற்றி பெற்றது. அக்காலத்தில் ஆட்சிப் பொறுப்பேற்ற ராஜாஜி சிறிது காலத்திலேயே கட்சிக்குள்ளே ஏற்பட்ட கருத்து வேறுபாடுகளால் முதலமைச்சர் பதவியைத் துறந்தார். இதன் பின் முதல்வர் பதவி ஏற்ற காமராசர் தமிழகத்தில் மிகப் பெரிய அளவில் கல்வி மற்றும் தொழில் துறையில் பெரும் புரட்சி ஏற்படுத்தினார். இவர் காலத்தில் தொடங்கிய மதிய உணவுத் திட்டம் இன்று தமிழகம் கல்வியறிவில் சிறந்து விளங்க முக்கியக் காரணமாக உள்ளது. இன்று தமிழகத்தில் உள்ள அனைத்து அரசுப் பள்ளிகளிலும் முதல் வகுப்பு முதல் பன்னிரண்டாம் வகுப்பு உள்ள அனைத்து மாணவ மாணவிகளுக்கு மதிய உணவுத் திட்டம் செயல்படுத்தப் படுகின்றது. மேலும் விவசாயம் மற்றும் தொழில் வளம் பெருகிட இந்த ஆட்சி உதவியது. தமிழக அரசியலில் மிக முக்கியமான கல்வி மற்றும் தொழில் வளர்ச்சி இக்காலத்தில் ஏற்பட்டதால் அரசியல் ஆர்வலர்கள், பெரும்பாலானவர்கள் கட்சி, கொள்கை வேறுபாடின்றி பாராட்டும் 'பொற் கால ஆட்சி' முக்கியக் கூறாக விளங்கியது. இயக்கத்தில் இருந்து பிரிந்த அண்ணா 1949ஆம் ஆண்டு திராவிட முன்னேற்றக் கழகம் என்னும் கட்சியை உருவாக்கினார்.\n\nசென்னை இராயபுரம் ராபின்சன் பூங்காவில் தொடங்கினார். 1952ஆம் ஆண்டு முதல் இந்தி எதிர்ப்புப் போராட்டம் பெரியாரால் தொடங்கி வைக்கப்பட்டது.\n\nSection::::1962–1967.\n1965 மற்றும் 1968ஆம் ஆண்டு நடைபெற்ற இந்தி எதிர்ப்புப் போராட்டங்கள் தமிழக அரசியலில் பெரிய மாற்றங்களைக் கொண்டு வந்தது.\nதனித் தமிழ்நாடு போராட்டங்கள் 1939 முதல் இருந்தாலும் 1963ஆம் அன்றையப் பிரதமர் நேரு கொண்டு வந்த சட்டம் தனிநாடு கேட்கும் கட்சிகளைத் தடை செய்தது. பின்பு அண்ணா அக்கோரிக்கையைக் கைவிட்டார். 1960களில் திமுக போராடிய இந்தி எதிர்ப்புப் போராட்டங்கள் 1967 தேர்தலில் அவர்களுக்குப் பெரும் வெற்றியைக் கொண்டு வந்தது. அன்று முதல் இன்று வரை திராவிடக் கட்சிகளே தமிழக ஆட்சிக் கட்டிலில் அமர்கின்றன.\n\nSection::::1967–1971.\nஅண்ணா முதலமைச்சர் கட்டிலில் 2 ஆண்டுகள் வகித்தார். இக்காலத்தில் மதராஸ் மாகாணம் என்பது தமிழ்நாடு என்று பெயர் மாற்றப்பட்டது. இரு மொழிக் கொள்கையும், சுயமரியாதைக் கல்யாணம், இட ஒதுக்கீடு ஆகியவை சட்டங்களாக இயற்றப்பட்டன. இரண்டே ஆண்டுகள் ஆட்சி செய்தாலும் நிறைய சமூக மாற்றங்களுக்கு இந்த ஆட்சி முக்கியப் பங்கு வகித்தது. எம். ஜி. ஆர், எஸ். எஸ். ஆர், கண்ணதாசன், சிவாஜி போன்ற சினிமா பிரபலங்கள் இக்கால கட்டத்தில் அரசியல் களத்தில் புகழ் பெற்றனர். 1969ஆம் ஆண்டு அண்ணா மறைவுக்குப் பின்னர் எம். ஜி. ஆர் உதவியால் கருணாநிதி முதல்வரானார். இக்கால கட்டத்தில் திமுக கட்சியில் உயர் மட்ட தலைவர்களுக்குள் கருத்து வேறுபாடு ஏற்பட்டது. கண்ணதாசன், சிவாஜி போன்றோர் அரசியலில் பிரகாசிக்கவில்லையென்றாலும் எம்.ஜி.ஆர் மக்களிடையே மிகப் பிரபலம் அடைந்தார். கருணாநிதியால் திமுக-விலிருந்து பிரிந்த எம்.ஜி.ஆர் 1972ஆம் ஆண்டு அண்ணா திராவிட முன்னேற்றக் கழகம் என்னும் தனி கட்சியைத் தொடங்கினார்.\n\nSection::::1977–1990.\nதனி கட்சியை ஆரம்பித்த எம்.ஜி.ஆர் 1977 ஆம் ஆண்டு சட்டமன்ற தேர்தலில் பெரும்பான்மையான வெற்றி பெற்று தமிழக முதல்வரானார். அவர் ஆண்ட இக்கால கட்டத்தில் நிறுத்தி வைத்திருந்த மதிய உணவு திட்டத்தை மறுபடியும் தொடங்கி வைத்தார். மேலும் உயர் கல்வியிலும் நிறைய மாற்றங்களை கொண்டு வந்தார். இக்கால கட்டத்தில் தமிழ்ப் பல்கலைக்கழகம் தொடங்கப்பட்டது, மேலும் பல புதிய பொறியியல் கல்லூரிகள், மற்றும் மருத்துவக் கல்லூரிகளும் தொடங்கி வைக்கப்பட்டன. 1988ஆம் எம்.ஜி.ஆர் மறைந்தவுடன் குறுகிய காலம் அவர் மனைவி ஜானகி ராமச்சந்திரன் முதல்வர் பதவியில் இருந்தார்.\n\nSection::::1991–2006.\n1991 முதல் 1996 வரை ஆண்ட ஜெயலலிதா 1996ஆம் ஆண்டு நடைபெற்ற தேர்தலில் பெரும் தோல்வி அடைந்தார். பின்பு 1996 முதல் 2001 வரை கருணாநிதி முதல்வர் பதவி வகித்தார். இக்கால கட்டத்தில் மதிமுக கட்சி உருவானது. பின்பு 2001ஆம் ஆண்டு ஆட்சிப் பொறுப்பேற்ற அதிமுக 2006 வரை ஆட்சிப் பொறுப்பில் இருந்தது. சினிமா நடிகர் விஜயகாந்த் 2004ம் ஆண்டு தேசிய முற்போக்கு திராவிட கழகம் என்னும் கட்சியைத் தொடங்கினார். 2006ஆம் ஆண்டு நடைபெற்ற தேர்தலில் மீண்டும் திமுக ஆட்சிக்கு வந்தது. 2006ம் ஆண்டு தமிழக அரசியலில் முதன் முறையாகப் பெரும்பான்மை கிடைக்காத காரணத்தினால் திமுக, காங்கிரஸ் கட்சியின் உதவியால் கூட்டணி ஆட்சி அமைத்தது.\n\nSection::::2011-2015.\nதிமுக-காங்கிரஸ் கூட்டணியின் படுதோல்விக்குப் பின் அஇஅதிமுக பெரும்பான்மையுடன் ஆட்சி அமைத்தது. தேமுதிக எதிர்க்கட்சி அந்தஸ்து பெற்றது.\n\nSection::::2016-.\n\"விரிவாக பார்க்க\" தமிழ்நாடு சட்டமன்றத் தேர்தல், 2016\n\n2016 ஆம் ஆண்டு நடைபெற்ற சட்டமன்ற பொதுத்தேர்தலில் தனித்துப் போட்டியிட்ட அஇஅதிமுக 134 இடங்களில் வெற்றி பெற்று இரண்டாவது முறையாக ஆட்சியமைத்தது. அக்கட்சியின் பொதுச்செயலாளர் ஜெயலலிதா மீண்டும் முதலமைச்சராகப் பொறுப்பேற்றார். 89 இடங்களில் வெற்றி பெற்ற திராவிட முன்னேற்றக் கழகம் எதிர்க்கட்சி வரிசையில் அமர்ந்தது. மு.க. ஸ்டாலின் எதிர்க்கட்சி தலைவரானார். இம்முறை காங்கிரசு மற்றும் இந்திய யூனியன் முஸ்லீம் லீக் ஆகிய கட்சிகளைத் தவிர கம்யூனிஸ்ட் கட்சிகள், பாமக, தேமுதிக உள்ளிட்ட பெரும்பாலான கட்சிகள் போட்டியிட்ட அனைத்து தொகுதிகளிலும் தோல்வியடைந்தன.\n\nSection::::குடியரசுத் தலைவர் ஆட்சி.\nதமிழ்நாட்டில் 4 முறை குடியரசுத் தலைவர் ஆட்சி நடைமுறைப்படுத்தப்பட்டுள்ளது. நெருக்கடி நிலை காலத்தில் முதன்முறையாக கருணாநிதி தலைமையிலான ஆட்சியைக் கலைத்துவிட்டு கடந்த 31 சனவரி, 1976 முதல் 30 சூன், 1977 வரை குடியரசுத் தலைவர் ஆட்சி அமல்படுத்தப்பட்டது. இதனைத் தொடர்ந்து, 17 பெப்ரவரி, 1980 முதல் 6 சூன், 1980 வரையில் எம்.ஜி.ஆர். ஆட்சிக்குப் பின்னரும், 30 சனவரி, 1988 முதல் 27 சனவரி, 1989 வரையில் ஜானகி எம்ஜிஆர் ஆட்சியின் மீது நம்பிக்கை இல்லா தீர்மானம் கொண்டு வந்தபோதும், இறுதியாக, கருணாநிதி தலைமையிலான ஆட்சியைக் கலைத்துவிட்டு 30 சனவரி 1991, முதல் 24 சூன், 1991 வரையிலும் தமிழகத்தில் குடியரசுத் தலைவர் ஆட்சி அமல்படுத்தப்பட்டது.\n\nSection::::மேற்கோள்கள்.\n−\nSection::::வெளி இணைப்புக்கள்.\n−* A Time of Coalitions: Divided We Stand \n−* தமிழக அரசியல் வட்டார செய்திகள் வலைத்தமிழ்\n−* தமிழக அரசியல் ஒரு பார்வை \n−* பெரியார் வரலாறு \n−* காணாமல் போன அரசியல் கட்சிகள்\n"}
{"id": "36146", "url": "https://ta.wikipedia.org/wiki?curid=36146", "title": "மு. க. அழகிரி", "text": "மு. க. அழகிரி\n\nமு. க. அழகிரி (\"M. K. Alagiri\", பிறப்பு: 30 சனவரி, 1950) தமிழ்நாட்டைச் சேர்ந்த அரசியல்வாதியாவார். இவர் தமிழ்நாட்டின் முன்னாள் முதல் அமைச்சர் மு. கருணாநிதி, தயாளு அம்மாள் ஆகியோரின் மூத்த மகன் ஆவார். 2009 ஆம் ஆண்டுப் பொதுத் தேர்தலுக்குப் பின் அமைக்கப்பட்ட மன்மோகன்சிங்கின் நடுவண் அமைச்சரவையில் இரசாயனம் மற்றும் உரத்துறை அமைச்சர் பதவி வகித்துள்ளார்.\n\nSection::::இளமைக்காலம்.\nஇவர் தனது தந்தையின் சொந்த இல்லமான கோபாலபுரத்தில் 30-1-1950-ல் கருணாநிதி-தயாளு அம்மாள் இணையாருக்கு முதல் மகனாக பிறந்தார். இவருடன் பிறந்தவர்கள் 3 பேர் மு. க. செல்வி என்ற ஒரு தங்கையும். பின்பு இவருடைய இரண்டாவது சகோதரர் முன்னாள் துணை முதல்- அமைச்சர் மு.க.ஸ்டாலின், மற்றும் மூன்றாவது சகோதரர் மு. க. தமிழரசு, ஆகியோர் ஆவார்கள். மு.க. அழகிரி, பள்ளிப்படிப்பை உள்ளூரிலேயே படித்தார். பி.ஏ.வரலாறு பட்டப்படிப்பை சென்னை பிரசிடென்சி கல்லூரியில் முடித்தார். தாழ்த்தப்பட்ட சமுதாயத்தைச் சேர்ந்தவரான காந்தி என்பவரை இவர் மணந்துகொண்டார். இவர்களுக்குக் கயல்விழி, அஞ்சுகச்செல்வி ஆகிய 2 மகள்கள் உள்ளனர். துரை என்கிற தயாநிதி இவர்களது ஒரே மகன். மு.க.அழகிரி 1980-ம் ஆண்டு முரசொலி பத்திரிகையைக் கவனித்துக்கொள்வதற்காக, சென்னையில் இருந்து மதுரைக்கு வந்தார். அது முதல் மதுரையிலேயே தங்கிவிட்ட அழகிரி, மதுரை சத்தியசாய் நகரில் குடும்பத்துடன் வசித்து வருகிறார்.\n\nSection::::அரசியல்.\nதிராவிட முன்னேற்றக் கழகத்தின் தென் மண்டல அமைப்புச் செயலாளராக இருந்தார் . 2009 ஆம் ஆண்டில் இடம்பெற்ற இந்தியப் பாராளுமன்ற தேர்தலில் முதல் முறையாக மதுரை பாராளுமன்றத் தொகுதியில் தி.மு.க. வேட்பாளராக போட்டியிட்டார். தன்னை எதிர்த்துப் போட்டியிட்ட மார்க்சிஸ்டு கம்யூனிஸ்டு கட்சி வேட்பாளரான மறைந்த பி.மோகனை விட ஒரு லட்சத்து 40 ஆயிரத்து 985 வாக்குகள் அதிகம் பெற்று வெற்றி பெற்றார். அதைத் தொடர்ந்து மத்திய அமைச்சர் பொறுப்பு ஏற்று பணியாற்றியுள்ளார்.\n\nSection::::குற்றச்சாட்டு.\nமுன்னாள் தி.மு.க. அமைச்சர் தா. கிருட்டிணன், 2003 மே மாதம் 20ஆம் தேதி படுகொலை செய்யப்பட்ட வழக்கில், மு.க.அழகிரி உட்பட 13 பேர் மீது வழக்குத் தொடரப்பட்டது. முக்கிய சாட்சிகள் தமது முன்னைய நிலைப்பாட்டில் இருந்து பின்வாங்கியதனால் குற்றம் சாட்டப்பட்ட 13 பேரையும் 8-3-2008ஆம் தேதி சித்தூர் நீதிமன்றம் விடுவித்தது.\n\nSection::::கட்சியிலிருந்து நீக்கம்.\nமார்ச் 25, 2014 ஆம் தேதியன்று கட்சி விரோத நடவடிக்கைகளில் ஈடுபட்டதாகக் கூறப்பட்டு, திமுகவிலிருந்து நிரந்தரமாக நீக்கப்பட்டுள்ளார் அழகிரி \n"}
{"id": "36153", "url": "https://ta.wikipedia.org/wiki?curid=36153", "title": "க. அன்பழகன்", "text": "க. அன்பழகன்\n\nக.அன்பழகன் (பிறப்பு: திசம்பர் 19, 1922) ஒரு தமிழக அரசியல்வாதி ஆவார். தமிழக அமைச்சரவையில் நிதி அமைச்சராகப் பணியாற்றியுள்ளார். திராவிடக் கொள்கையில் பற்று கொண்ட இவர், திராவிட முன்னேற்றக் கழகத்தின் ஆரம்ப காலம் முதல் முக்கியப் பங்கு வகிக்கின்றார். இவர் 1977 முதல் திமுகவின் பொதுச் செயலாளராக உள்ளார்.\n\nSection::::இளமைப் பருவம்.\nஅன்பழகன் திருவாரூர் மாவட்டத்திலுள்ள காட்டூர் கிராமத்தில், எம். கல்யாணசுந்தரனார் மற்றும் சுவர்ணம்பாள் தம்பதியருக்கு திசம்பர் 19, 1922 ஆம் ஆண்டு பிறந்தார். இவர் இயற்பெயர் \"இராமையா\". அண்ணாமலை பல்கலைக்கழகத்தில் பி.ஏ. (ஹனர்ஸ்) தமிழ் படித்தார். இது கலைமுதுவர் (எம்.ஏ) பட்டத்திற்கு இணையானது. படிப்பை முடித்தபின் 1944 முதல் 1957 வரை சென்னை பச்சையப்பன் கல்லூரியில் துணைப்பேராசிரியராகப் பணியாற்றியவர்.\n\nSection::::பொது வாழ்க்கை.\nதமிழ்நாடு சட்டமன்ற மேலவை உறுப்பினராக 1962 ஆண்டில் சென்னை-செங்கற்பட்டு ஆசிரியர் தொகுதிக்கான இடைத்தேர்தலில் தேர்ந்தெடுக்கப்பட்டார். இந்திய நாடாளுமன்றத்தில் மக்களவை உறுப்பினராக 1967 முதல் 1971 வரை பங்கு பெற்றவர். 1971 இல் சமூகநலத்துறை அமைச்சராக பொறுப்பு வகித்தார். 1984 இல் இலங்கைவாழ் மக்களின் தமிழ் ஈழக்கோரிக்கையை வலியுறுத்தி தனது சட்டமன்ற உறுப்பினர் பதவியை துறந்தவர்களில் இவரும் ஒருவர். திமுக வின் மூத்த மேடைப் பேச்சாளரும், ஈ.வெ.ரா அடியொற்றி நடப்பவரும் ஆவார். 2011 சட்டமன்றத் தேர்தலில் வில்லிவாக்கம் தொகுதியில் நின்று தோல்வியுற்றார்.\n\n”தமிழர் இனம்” குறித்தும் அவர்கள் வாழ்கின்ற நிலை குறித்தும், சுயமரியாதை குறித்தும் தன் பேச்சுக்களில் அதிகம் குறிப்பிட்டு வலியுறுத்தி வந்ததால் இனமானப் பேராசிரியர் என்று அன்புடன் அவர் கட்சித் தொண்டர்களாலும், மக்களாலும் அழைக்கப்படுகின்றார். திமுக கட்சியின் பொதுச்செயலாளராக நீண்டகாலமாக கட்சி பணியாற்றிவருபவர். திமுக வின் தலைவர் மு. கருணாநிதியுடன் அதிக நெருக்கமானவர்.\n\nSection::::இதழாளர்.\nக. அன்பழகன் சென்னை புரசைவாக்கம், வெள்ளாளர் தெரு, கட்டிட எண் 10-இலிருந்து \"புதுவாழ்வு\" என்னும் மாத இதழை 1948 சனவரி 15ஆம் நாள் (தை முதல் நாள்) முதல் ஆசிரியராக இருந்து வெளியிட்டார்.\n\nSection::::எழுத்துப் பணி.\nஎழுத்தாளராகப் பல தமிழ் சமூகக் கட்டுரைகளையும் நூல்களையும் எழுதியவர். இவர் எழுதிய நூல்கள் பின்வறுமாறு:\n\n\nSection::::குடும்பம்.\nஇவர் வெற்றிச்செல்வி என்பவரை 21-2-1945ஆம் நாள் பெரியார் ஈ.வெ.ரா. தலைமையில் சென்னையில் மணந்தார். இவர்களுக்கு அன்புச்செல்வன் (பிறப்பு: 17-2-1952 ) என்னும் மகனும் இரண்டு பெண்மக்களும் பிறந்தனர். வெற்றிச்செல்வியின் மறைவிற்குப் பின்னர் சாந்தகுமாரி என்பவரை மணந்தார். இவர்களுக்கு புருஷோத்தமராஜ், ராஜேந்திரபாபு என்னும் இரு மகன்களும் ஜெயக்குமாரி என்னும் மகளும் பிறந்தனர். சாந்தகுமாரி 23-12-2012ஆம் நாள் மறைந்தார்.\n\nக. அன்பழகனுக்கு புலவர் க. திருமாறன், க. அறிவழகன், க. மணிவண்ணன், க. பாலகிருட்டிணன் என்னும் நான்கு தம்பிகள் உள்ளனர். இவர்களுள் புலவர் க. திருமாறன் விருதுநகர் கல்லூரியில் தமிழ் விரிவுரையாளராகப் பணியாற்றினர். திருமாறனுக்கும் பத்மா என்பவருக்கும் 12-9-1955ஆம் நாள் சென்னையில் மு.வரததாசன் தலைமையில் திருமணம் நடந்தது. மற்றொரு தம்பியான க. அறிவழகன் சென்னை தியாகராயர் கல்லூரியில் விரிவுரையாளராகப் பணியாற்றினார். இவருக்கும் எழிலரசி என்பவருக்கும் குத்தாலம் ஒன்றியம் எலந்தங்குடியில் கா. ந. அண்ணாதுரை தலைமையில் 11-9-1957ஆம் நாள் திருமணம் நடைபெற்றது.\n"}
{"id": "36156", "url": "https://ta.wikipedia.org/wiki?curid=36156", "title": "ஆற்காடு வீராசாமி", "text": "ஆற்காடு வீராசாமி\n\nஆற்காடு நா. வீராசாமி, (ஆங்கிலம் Arcot N. Veeraswami) ஒரு தமிழக அரசியல்வாதி ஆவார். தமிழ்நாடு மின்சாரத்துறை அமைச்சராகப் பணியாற்றியுள்ளார். திராவிடக் கொள்கையில் பற்றுக் கொண்ட இவர், திராவிட முன்னேற்றக் கழகத்தின் தொடக்கக் காலம் முதல் முக்கிய பங்கு வகிக்கின்றார். திமுக முன்னாள் பொருளாளர் 1994 முதல் 2008 வரை பணியாற்றியுள்ளார் .தமிழக சட்டப்பேரவை எதிர்கட்சி துணை தலைவர் 2001 முதல் 2006 வரை பணியாற்றியுள்ளார் .\nமூன்று முறை அமைச்சராக பணியாற்றியுள்ளார்.\nவேலூர் மாவட்டம் ஆற்காடு அருகேயுள்ள குப்புடிச்சாத்தம் கிராமத்தில் 21 ஏப்ரல் 1937ஆம் ஆண்டு பிறந்தார். 1967, 1971இல் ஆற்காடு சட்டமன்றத் தொகுதியில் இருந்தும், 1989ல் புரசைவாக்கம் சட்டமன்றத் தொகுதியில் இருந்தும், 1996, 2001 Legislative Council 2006ல் அண்ணா நகர் சட்டமன்றத் தொகுதியில் இருந்தும் தேர்ந்தெடுக்கப்பட்டு தமிழக சட்டபேரவை உறுப்பினராகப் பணியாற்றியுள்ளார். 1977 Legislative Council 1988 வரை மாநிலச் சட்ட மேலவை உறுப்பினராகவும் 10 ஆண்டுகள் மேலவை உறுப்பினராக பணியாற்றியுள்ளார் .2011ஆம் ஆண்டு நடைபெற்ற தமிழகச் சட்டமன்ற தேர்தலில் உடல்நிலை சரியில்லை என்ற காரணத்தால் இவர் போட்டியிடவில்லை.\n"}
{"id": "36159", "url": "https://ta.wikipedia.org/wiki?curid=36159", "title": "தவளைப் பாய்ச்சல் நடவடிக்கை, 1993", "text": "தவளைப் பாய்ச்சல் நடவடிக்கை, 1993\n\nதவளைப் பாய்ச்சல் கிளிநொச்சி மாவட்டத்திலுள்ள பூநகரியில் அமைந்திருந்த இலங்கை இராணுவத்தின் கூட்டுப்படைத் தளத்தின்மீது நவம்பர் 10, 1993 அன்று தமிழீழ விடுதலைப் புலிகள் மேற்கொண்ட தாக்குதல் நடவடிக்கையாகும். தரையிலும் கடலிலும் நிகழ்ந்ததால் இது தவளைப் பாய்ச்சல் என்று பெயரிடப்பட்டது.\n\nநான்கு நாட் தாக்குதலின் பின்னர் படையினர் பின்வாங்கிச் சென்றனர். 469 போராளிகள் அத்தாக்குதலின் போது மரணமடைந்தனர். நாகதேவன்துறையிலிருந்து ஐந்து விசைப்படகுகளும் போர் டாங்கி ஒன்றும் புலிகளால் கைப்பற்றப்பட்டன.\n\n\n"}
{"id": "36162", "url": "https://ta.wikipedia.org/wiki?curid=36162", "title": "கோ. சி. மணி", "text": "கோ. சி. மணி\n\nகோ. சி. மணி (\"Ko.Si. Mani\", செப்டம்பர் 13, 1929 - திசம்பர் 2, 2016),\nதமிழக அரசியல்வாதி மற்றும் தமிழக அமைச்சரவையில் கூட்டுறவு, விவசாயம், உள்ளாட்சித் துறை அமைச்சராகப் பணியாற்றியுள்ளார். திராவிடக் கொள்கையில் பற்றுக் கொண்ட இவர், திராவிட முன்னேற்றக் கழகத்தின் ஆரம்ப காலம் முதல் முக்கியப் பங்கு வகித்தவர்.\n\nSection::::குடும்பம்.\nநாகப்பட்டினம் மாவட்டம் குத்தாலம் வட்டத்தில் மேக்கிரிமங்கலம் என்ற கிராமத்தில் கோவிந்தசாமி, அஞ்சலை தம்பதிக்கு மகனாகப் 1929ஆம் ஆண்டு செப்டம்பர் 13 அன்று பிறந்தார். இவரது இயற்பெயர் சிவசுப்பிரமணியன் ஆகும். இவருக்கு சாவித்திரி, கிருஷ்ணவேணி என்ற இருமனைவிகள். இவரது மூத்த மகன் கோ.சி.மதியழகன் நாகப்பட்டினம் மாவட்டம் குத்தாலம் ஒன்றியத் தலைவராக பணியாற்றி இவர் பன்றிக் காய்ச்சல் பாதிப்பால் நவம்பர் 26, 2009ஆம் ஆண்டில் காலமானார். இவரது அடுத்த மகன் கோ.சி.இளங்கோவன் தஞ்சை மாவட்டம் திருவிடைமருதூர் ஒன்றியத் துணைத் தலைவராகவும் பணியாற்றியுள்ளார்.\n\n1948இல் பண்டாரவாடை இரயில் நிலையப் பெயர்ப் பலகையில் இருந்த இந்தி எழுத்தைத் தார்பூசி அழித்தமைக்குக் கைது செய்யப்பட்டுத் தண்டனை பெற்றவர். இவர் திமுகவின் உயர் மட்டக் குழுவில் உள்ளார்.\n\n\"ஓய்வறியா சிங்கம், \"சின்னக் கலைஞர்\" என்றெல்லாம் காவிரி டெல்டா தி.மு.க.வினரால் செல்லமாக அழைக்கப்படும் கோ.சி. மணி, நான்கு முறை தமிழக சட்டபேரவை உறுப்பினராக பணியாற்றியுள்ளார். 1968 முதல் 1980 வரை பன்னிரெண்டு ஆண்டுகள் தமிழகச் சட்டமேலவை உறுப்பினராக போன்ற பதவிகளை வகித்தவர். தமிழகச் சட்ட மேலவையின் எதிர்க்கட்சித் துணைத் தலைவராகவும் இருந்தவர். இவர் திசம்பர் 2, 2016 ஆம் ஆண்டு இறந்தார்.\n\n"}
{"id": "36163", "url": "https://ta.wikipedia.org/wiki?curid=36163", "title": "வீரபாண்டி எஸ். ஆறுமுகம்", "text": "வீரபாண்டி எஸ். ஆறுமுகம்\n\nவீரபாண்டி எஸ். ஆறுமுகம் (26 ஜனவரி 1937 - 23 நவம்பர் 2012) தமிழக அரசியல்வாதி மற்றும் தமிழக அமைச்சரவையில் விவசாயத் துறை அமைச்சராகப் பணியாற்றியவர். திராவிடக் கொள்கையில் பற்றுக் கொண்ட இவர், திராவிட முன்னேற்றக் கழகத்தின் ஆரம்ப காலம் முதல் முக்கியப் பங்கு வகித்தார்.\n\nSection::::அரசியல் வாழ்க்கை.\nசேலம் மாவட்டம் பூலாவரி கிராமத்தில் 1937-ஆம் ஆண்டு, ஜனவரி 26-ம் நாள் பிறந்த இவர் சேலம் மாவட்ட திமுக மாவட்ட செயலராகவும், திமுகவின் உயர்மட்டக் குழுவிலும் இருந்தார்.\n\n1957ஆம் ஆண்டும் முதல் அரசியலில் இருந்த இவர், 1958ஆம் ஆண்டு பூலாவரி பஞ்சாயத்துத் தேர்தலில் போட்டியிட்டு வெற்றி பெற்றார். 1962 ஆம் ஆண்டு முதல் முறையாகச் சட்டப்பேரவை உறுப்பினராக தேர்வுசெய்யப்பட்டார். அதன்பிறகு, 1967, 1971 என 15 ஆண்டுகள் உறுப்பினராகச் செயல்பட்ட இவர் மீண்டும் 1989ஆம் ஆண்டு நடைபெற்ற தேர்தலிலும், 1996 மற்றும் 2006 ஆண்டு நடைபெற்ற தேர்தல்களிலும் சட்டப்பேரவை உறுப்பினராகத் தேர்ந்தெடுக்கப்பட்டார். 1978ஆம் ஆண்டு முதல் 1984ஆம் ஆண்டு வரை சட்ட மேலவை உறுப்பினராகப் பணியாற்றியுள்ளார். மூன்று முறை விவசாயத்துறை அமைச்சராகவும்(1990–1991, 1996–2001, 2006–2011) இருந்த இவர். 2011 ம் ஆண்டு நடைபெற்ற தமிழக சட்டமன்ற தேர்தலில் சங்ககிரி தொகுதியில் போட்டியிட்ட இவர் அங்கு தோல்வியடைந்தார்.\n\nSection::::கைது.\nவீரபாண்டி ஆறுமுகம் நில அபகரிப்பு வழக்கில் 2011ஆம் ஆண்டு சூலை 30ஆம் நாள் சேலம் மாவட்ட துணை ஆய்வாளர் சத்யபிரியாவால் அதிரடியாகக் கைது செய்யப்பட்டு கோவை மத்திய சிறையில் அடைக்கப்பட்டார்.\n\nSection::::இறப்பு.\nஉடல்நலக்குறைவு காரணமாக சென்னையில் உள்ள ஒரு தனியார் மருத்துவமனையில் சிகிச்சை பெற்று வந்தார். 75 வயதான அவர், சிகிச்சை பலனின்றி 2012-ம் ஆண்டு நவம்பர் 23-ம் நாள் காலை உயிரிழந்தார்.\n\n"}
{"id": "36164", "url": "https://ta.wikipedia.org/wiki?curid=36164", "title": "துரைமுருகன்", "text": "துரைமுருகன்\n\nதுரைமுருகன் (Durai Murugan, பிறப்பு: சூலை 1, 1938) இந்தியாவின், தமிழ்நாடு மாநிலத்தில், வேலூர் மாவட்டத்திலுள்ள காங்குப்பம் என்னும் ஊரில் பிறந்தார். இவர் தமிழக அரசியல்வாதியும் மற்றும் வழக்குரைஞரும் ஆவார். திமுக பொருளாளர் பொறுப்பு வகிக்கின்றார். தமிழகத்தின் வேலூர் மாவட்டத்திலுள்ள காட்பாடி சட்டமன்றத் தொகுதியில் வெற்றி பெற்று சட்டத்துறை அமைச்சராகத் தமிழக அமைச்சரவையில் பணியாற்றியுள்ளார். திமுக வின் மேடைப்பேச்சாளர், இலக்கியவாதியுமாவார். சென்னை சட்டக் கல்லூரியில் இளங்கலைமானி சட்டம் மற்றும் சென்னையில் உள்ள பச்சையப்பன் கல்லூரியில் முதுகலைமானி கல்வி பயின்று பட்டம் பெற்றார்.\n\nதுரைமுருகன் முதன் முதலில் 1971இல் சட்டமன்ற உறுப்பினராகத் தேர்ந்தெடுக்கப்பட்டார். 8 முறை சட்டமன்ற உறுப்பினராக தேர்ந்தெடுக்கப்பட்டுள்ளார்.2016 ஆம் ஆண்டு மீண்டும் வேலூர் மாவட்டத்திலுள்ள காட்பாடி சட்டமன்றத் தொகுதியில் வெற்றி பெற்று சட்டமன்ற உறுப்பினராக உள்ளார்\n\n\n"}
{"id": "36165", "url": "https://ta.wikipedia.org/wiki?curid=36165", "title": "க. பொன்முடி", "text": "க. பொன்முடி\n\nக. பொன்முடி ஒரு தமிழக அரசியல்வாதியாவார். தமிழக அமைச்சரவையில் உயர் கல்வி அமைச்சராகப் பணியாற்றியுள்ளார். திராவிடக் கொள்கையில் பற்றுக் கொண்ட இவர், திராவிட முன்னேற்றக் கழகத்தில் 1989 ஆம் ஆண்டு முதல் முக்கியப் பங்கு வகிக்கின்றார்.\n\nதமிழ்நாடு மாநிலம், விழுப்புரம் மாவட்டம், டி.எடையார் கிராமத்தில் ஆகத்து 19, 1950 ஆம் ஆண்டு பிறந்தார். வரலாறு, அரசியல் மற்றும் பொதுத்துறை நிர்வாகம் ஆகிய துறையில் முதுநிலைப் பட்டமும், வரலாற்றில் முனைவர் பட்டமும் பெற்ற இவர் பேராசிரியராகப் பணியாற்றியுள்ளார். பொன்முடி 1989 ஆண்டு முதல் தி.மு.க.வில் முக்கியப் பதவிகளில் உள்ளார். 2016ஆம் ஆண்டு நடந்த சட்டமன்றத் தேர்தலில் தி.மு.க சார்பில் போட்டியிட்டு திருக்கோயிலூர் சட்டமன்றத் தொகுதியில் தேர்ந்தெடுக்கப்பட்டார்.\n\n"}
{"id": "36166", "url": "https://ta.wikipedia.org/wiki?curid=36166", "title": "கே. என். நேரு", "text": "கே. என். நேரு\n\nகே. என். நேரு (\"K. N. Nehru\", பிறப்பு: நவம்பர் 9, 1952) ஒரு தமிழக அரசியல்வாதி ஆவார். தமிழக அமைச்சரவையில் போக்குவரத்துத் துறை அமைச்சராகப் பணியாற்றியுள்ளார். மூன்று முறை அமைச்சராகப் பணியாற்றியுள்ளார். திராவிடக் கொள்கையில் பற்றுக் கொண்டு, திராவிட முன்னேற்றக் கழகத்தில் 1986 முதல் பங்குபெற்று வருகின்றார்.\n\nகே. என் .நேரு கடந்த 1989 முதல் 1999 வரை திமுக ஆட்சிக் காலத்தில் மின்சாரம், பால்வளம், செய்தித்துறை, தொழிலாளர்துறை ஆகிய துறைகளில் அமைச்சராகப் பணியாற்றினார். அதைத் தொடர்ந்து 1996 முதல் 2001 வரை திமுக ஆட்சியின் போது உணவு மற்றும் கூட்டுறவுத் துறை அமைச்சராக இருந்து பின்னர் 2006 முதல் 2011 வரை போக்குவரத்துத்துறை அமைச்சராகப் பணியாற்றி வந்தார். . நெய்குளம் கிராமத்தில் 9 நவம்பர் 1952 ஆம் ஆண்டு பிறந்தார் . ஆரம்ப காலத்தில் 1986 ஆண்டு தி.மு.க. சார்பில் புள்ளம்பாடி யூனியன்   தலைவராக இருந்துள்ளார் . . சென்னையில் உள்ள அண்ணா அறிவாலயம் போல்  திருச்சி கலைஞர் அறிவாலயம் பிரமாண்டமான முறையில் கட்டினர் கே. என் .நேரு . . இவர் திமுகவின் உயர் மட்டக் குழுவில் உள்ளார்.\n\n"}
{"id": "36167", "url": "https://ta.wikipedia.org/wiki?curid=36167", "title": "எ. வா. வேலு", "text": "எ. வா. வேலு\n\nஎ. வா. வேலு (\"E. V. Velu\", பிறப்பு: மார்ச் 15, 1951) ஓர் தமிழக அரசியல்வாதி மற்றும் தமிழக உணவுத் துறை அமைச்சராகப் பணியாற்றியுள்ளார். திராவிடக் கொள்கையில் பற்றுக் கொண்ட இவர், திருவண்ணாமலையில் அருணை பொறியியல் மற்றும் கலைக் கல்லூரியை நடத்தி வருகிறார்.\n\nஇவர் திருவண்ணாமலை மாவட்டத்திலுள்ள, குடலூர் கிராமத்தில் பிறந்தார். தமிழ் இலக்கியத்தில் பட்டம் பெற்ற இவர் பேருந்து நடத்துநராகவும் பணியாற்றியுள்ளார். இவருக்கு ஒரு மகளும், இரு மகன்களும் உள்ளனர்.\n\n"}
{"id": "36168", "url": "https://ta.wikipedia.org/wiki?curid=36168", "title": "தங்கம் தென்னரசு", "text": "தங்கம் தென்னரசு\n\nதங்கம் தென்னரசு ஒரு தமிழக அரசியல்வாதியும் மற்றும் தற்போதைய சட்ட மன்ற உறுப்பினர் ஆவார். இவர் தமிழக அமைச்சரவையில் பள்ளிக் கல்வித் துறை அமைச்சராகப் பணியாற்றியுள்ளார். திராவிட முன்னேற்றக் கழகத்தைச் சேர்ந்தவர். இவர் முன்னாள் திமுக சட்டமன்ற உறுப்பினர் வி. தங்கபாண்டியனின் மகனும் மற்றும் பெண் கவிஞர் தமிழச்சி தங்கப்பாண்டியனின் அண்ணனும் ஆவார்.\n\nதென்னரசு மல்லாங்கிணறு கிராமத்தில் 03 சூன், 1966 ஆம் ஆண்டு பிறந்தார். பொறியியல் பட்டம் பெற்ற இவர் ஸ்பிக் நிறுவனத்தில் பத்து வருடங்கள் பொறியாளராகப் பணியாற்றியுள்ளார்.\n\n"}
{"id": "36182", "url": "https://ta.wikipedia.org/wiki?curid=36182", "title": "கிராஸ்னதார் பிரதேசம்", "text": "கிராஸ்னதார் பிரதேசம்\n\nகிராஸ்னதார் பிரதேசம் (\"Krasnodar Krai\", உருசியம்: \"Краснода́рский край\", கிராஸ்னதார்ஸ்கி கிராய்) என்பது என்பது உருசியக் கூட்டமைப்பின் ஒரு பிரதேசம் (கிராய்) ஆகும். தெற்கு நடுவண் மாவட்டத்தில் அமைந்திருக்கும் இப்பிரதேசத்தின் நிருவாகத் தலைநகர் கிராஸ்னதார் ஆகும். இதன் பக்கள் தொகை 5,226,647 (2010 கணிப்பு).\n\nகிராசுனதார் பிரதேசத்தில் எல்லைகளாக உக்ரைன், உருசியாவின் ரஸ்தோவ் வட்டம், இசுதாவ்ரபோல் நிலப்பரப்பு, கரக்காய் செர்க்கேசியா குடியரசு, ஜோர்ஜியாவில் இருந்து பிரிந்த அப்காசியா ஆகியன அமைந்துள்ளன. அடிகேயா குடியரசு கிராஸ்னதார் பிரதேசத்தினுள் அமைந்துள்ளது. கிராசுனதார் கிராயின் தெற்கு எல்லையில் கருங்கடல் உள்ளது.\n"}
{"id": "36184", "url": "https://ta.wikipedia.org/wiki?curid=36184", "title": "உலகத் தொலைக்காட்சி நாள்", "text": "உலகத் தொலைக்காட்சி நாள்\n\nஉலகத் தொலைக்காட்சி நாள் (\"World Television Day\") உலகெங்கும் ஆண்டுதோறும் நவம்பர் 21 ஆம் நாள் கொண்டாடப்படுகிறது. \n\nநவம்பர் 21, 1996-ஆம் ஆண்டு நடைபெற்ற அனைத்துலகத் தொலைகாட்சிக் கருத்தரங்கத்தின் பரிந்துரையின் பேரில் ஐக்கிய நாடுகள் அவை நவம்பர் 21 ஆம் நாளை உலகத் தொலைக்காட்சி நாளாக அறிவித்தது. இக்கருத்தரங்கில் உலகில் தொலைக்காட்சியின் கூடிய முக்கியத்துவம் பற்றி கலந்துரையாடப்பட்டது. உலக நாடுகள் அமைதி, பாதுகாப்பு, பொருளாதாரம், சமூக மாற்றங்கள் மற்றும் தமது கலை, கலாசார தொலைக்காட்சி நிகழ்ச்சிகளைத் தமக்கிடையே பரிமாறிக் கொள்ள இந்நாள் சிறப்பான நாளாகக் கருதப்பட்டது. இதன்படி முதல் தொலைக்காட்சி நாள் 1997-ம் ஆண்டு கொண்டாடப்பட்டது. \nஐநாவின் டிசம்பர் 17, 1996 இல் நடந்த 99வது கூட்டத்தில் அங்கீகரிக்கப்பட்ட 51/205 சாசனத்தில் இது பற்றிய அறிவித்தல் வெளியிடப்பட்டது.\n\n"}
{"id": "36192", "url": "https://ta.wikipedia.org/wiki?curid=36192", "title": "கிராமபோன்", "text": "கிராமபோன்\n\nபோனோகிராஃப் (\"phonograph\"), அல்லது கிராமபோன் (\"gramophone\") என்பது 1877 இல் ஒலியைப் பதிவு செய்யவும் கேட்கவும் தொமஸ் அல்வா எடிசன் கண்டுபிடித்த ஒரு கருவியாகும்.\n\nSection::::வரலாறு.\nSection::::போனாட்டோகிராஃப்.\nஒலியை முதன் முதலில் பதிவு செய்யும் கருவியை (\"phonautograph\") பிரெஞ்சுக்காரரான லியோன் ஸ்கொட் கண்டுபிடித்து மார்ச் 25, 1857 இல் காப்புரிமம் பெற்றார். இது ஒலியை ஒரு பார்க்கக்கூடிய ஊடகமாகப் பதிவு செய்யக்கூடியதாக இருந்தது. ஆனாலும் பதிவு செய்த ஒலியை மீண்டும் ஒலிக்கச் செய்ய முடியாமல் இருந்தது.\n\nSection::::போனோகிராஃப்.\nபிரெஞ்சு அறிவியலாளர் சார்ல்ஸ் குரொஸ் (\"Charles Cros\") என்பவர் ஏப்ரல் 18, 1877 இல் போனோகிராஃப் பற்றிய தனது விளக்கங்களைத் தந்தார். இதனைப் பின்னர் டிசம்பர், 1877 இல் பொது மக்களின் பார்வைக்குத் தந்தார். ஆனாலும் அதற்கு அவரால் செயன்முறை விளக்கம் தரமுடியவில்லை. அதே நேரம் தோமஸ் எடிசன் தனியாக ஆய்வு செய்து இதற்கு வேலை செய்யக்கூடிய கருவியைக் கண்டுபிடித்தார்.\n\nSection::::முதலாவது போனோகிராஃப்.\nநவம்பர் 21, 1877]] இல் தோமஸ் அல்வா எடிசன் ஒலியைப் பதிவு செய்து அதனை மீளவும் ஒலிக்கச் செய்யும் தனது போனோகிராஃப் என்ற கருவி பற்றிய கண்டுபிடிப்பை அறிவித்தார். அதனை முதற் தடவையாக நவம்பர் 29 இல் காட்சிப் படுத்தினார். இது பின்னர் [[பெப்ரவரி 19, [[1878]] இல் அவரால் [[காப்புரிமம்]] (US Patent 200,521) பெறப்பட்டது.\n\nஎடிசனின் முதலாவது போனோகிராஃப்பில் ஒலி [[வெள்ளீயம்|வெள்ளீயத்]] தகடு ஒன்றிலேயே பதிவு செய்யப்பட்டது. வெள்ளீயத் தகடு குழாய் ஒன்றின் மேல் சுற்றப்பட்டுப் அதன் மேல் பதிவு செய்யப்பட்டது.\n\nSection::::கிராமபோன்.\n[[எமிலி பேர்லினர்]] (Emile Berliner) என்பவர் [[1887]] இல் கிராமபோனுக்கான காப்புரிமத்தைப் பெற்றார்.\n\n\nSection::::வெளி இணைப்புகள்.\n[[பகுப்பு:ஒலியியல்]]\n[[பகுப்பு:ஒலிக்கோப்பு உள்ள கட்டுரைகள்]]\n[[பகுப்பு:அமெரிக்கக் கண்டுபிடிப்புகள்]]"}
{"id": "36201", "url": "https://ta.wikipedia.org/wiki?curid=36201", "title": "ஃப்ளேம் ஆஃப் ரெக்கா", "text": "ஃப்ளேம் ஆஃப் ரெக்கா\n\nSection::::கதைச்சுருக்கம்.\n\"ரெக்காவின் நெருப்பு\" என்ற இத்தொடர், ரெக்கா ஹானபீஷீ என்ற இளைஞனின் வாழ்க்கையை ஒட்டியது. இவன் தன்னை வீழ்த்துபவர்களுக்கு நிஞ்சாவாக இருப்பதாக அறிவித்ததால், அவ்வப்போது ஒத்த வயதினருடன் எப்போதும் சண்டையில் ஈடுபட்டுக்கொண்டிருப்பான். இருப்பினும், யனாகி சகோஷிடா என்ற பெண்ணிடம் சூழ்நிலைகளின் காரணமாக அவளுக்கு காலம் முழுவதும் நிஞ்சாவாக இருப்பதாக வாக்குறுதி அளிக்கிறான். யனாகி சகோஷிடா குணப்படுத்தும் ஆற்றலுள்ள ஒரு பெண்; மேலும் கருணையும் அன்பும் நிரம்பியவள். இதற்கு இடையில், காகே ஹோஷி என்கிற மாயப்பெண் ரெக்காவின் வாழ்வில் புகுகிறாள். வெகு விரைவில் தனக்குள் நெருப்பை கட்டுப்படுத்தும் திறன் உள்ளதை உணர்கிறான் ரெக்கா. மேலும் அவன் 400 ஆண்டுகளுக்கு முன்பு அழிக்கப்பட்ட, ஹொக்காகே நிஞ்சா இனத்தவரின் ஆறாம் தலைமுறை தலைவரின் மகன் என்பதையும், மாய ஆயுதங்களால் ஆன \"மடோகு\"வைக் குறித்தும் அறிகிறான். இந்நிலையில் மோரியும், குரேயும் யனாகியை தங்களது கட்டுப்பாட்டில் கொண்டுவர துடிக்கின்றனர். அதற்காக பல்வேறு மடோகுகளை பயன்படுத்துபவர்களை ரெக்காவுக்கு எதிராக ஏவுகின்றனர். ரெக்காவும் அவனது நண்பர்களும் தங்களது மடோகுகளையும் நெருப்பு டிராகன்களையும் வைத்துக்கொண்டு மோரியிடத்திலிருந்து எவ்வாறு யனாகியை காப்பாற்றுகின்றனர் என்பது தான் கதை. அதே நேரத்தில் ரெக்கா தனது தாயின் சாபத்தையும் தீர்க்க வேண்டும்.\n\nSection::::கதாபாத்திரங்கள்.\nரெக்கா ஹானபீஷி\n\"ரெக்கா\" இந்த மங்கா தொடரின் கதாநாயகன். நிஞ்சாவை குறித்தும் அதன் தொடர்புடைய அனைத்தின் மீது மிகவும் பற்றுடையவன். தன்னை தோற்கடிப்பவர்களுக்கு தான் நிஞ்சாவாக அவர்களுக்கு பணிபுரிவதாக அறிவித்துக்கொண்டவன். ஹொக்காகே நின்ஜா இனத்தவரின் தலைவர் ஓக்காவின் இரண்டாவது மகன். தன்னுள் 8 டிராகன்களை கொண்டிருப்பவன். 400 ஆண்டுகளுக்கு முன்பு தன் தாய் ககேரோவால், நிகழ்காலத்துக்கு அனுப்பப்பட்டவன். அவன் தாய் இவனை நிகழ்காலத்துக்கு அனுப்பியதில் இருந்து தான் கதை ஆரம்பமாகிறது.\n\nயனாகி சக்கோஷிட்டா\n\"யனாகி\", தன்னுள் எவ்வித காயத்தையும் குணமாக்கும் தன்மை கொண்டவள். இவளுடைய கருணை குணத்தைப் பார்த்து இவளுக்கு தன்னை நிஞ்சாவாக அர்ப்பணித்துக்கொண்டான். இத்தொடரின் வில்லன் கோரன் மோரி தனக்கு அமரத்துவம் கிடைப்பதற்காக இவளை அடைய நினைப்பவர். ஆனால் ரெக்காவும் நண்பர்களும் அதை தொடர்ந்து தடுக்கின்றனர்.\n\nஃபூக்கோ கிரிஸாவா\n\"ஃபூக்கோ\", முரட்டுத்தனமாக குணமுடைய பெண். ரெக்காவின் குழந்தைப்பருவ தோழி. ரெக்காவை வீழ்த்தி தன்னுடைய நிஞ்சாவாக்க வேண்டும் என்பது குறிக்கோளாக உடையவள். ரெக்கா யனாகியின் நிஞ்சா ஆனதை கண்டு தொடக்கத்தில் பொறாமை பட்டாலும், பிறகு மூவரும் சிறந்த நண்பர்களாக ஆகின்றனர். காற்றை கட்டுப்படுத்தும் \"ஃபூஜின்\" என்ற மடோகுவை கையாள்பவள். \"ஃபூஜின்\" உதவியுடன் ரெக்காவுக்கும் மற்றவர்களுக்கு உதவி புரிகிறாள். இந்த \"ஃபூஜின்\" ககெரோவால் ஆரம்பத்தில் ரெக்காவை எதிர்க்க தரப்பட்ட மடோகு.\n\nடொமோன் இஷிஜீமா\n\"டொமோன்\" ரெக்காவின் பள்ளித்தோழன். 'ஃபூக்கோ'வைப்போல் தொடக்கக் காலத்தில் ரெக்காவைத் தோற்கடிக்கத் துடித்தான். ஆனால் பிறகு மூவரும் இணைபிரியா தோழர்களாயினர். இவன் \"டோஸே நொ வா\" என்ற மடோகுவை பயன்படுத்துகிறான். இந்த மடோகு பயன்படுத்துபவரின் மனதிடத்திற்கு ஏற்ப அவரின் உடலைத்திடப்படுத்துகிறது. இத்தொடரின் பிற்பாதியில், \"குசிபாஷீ-ஓ\" என்ற கூரிய மடோகுவை பயன்படுத்துபவன். மேலும் 'டெட்ஸுகன்' என்ற உடலை இரும்பாக்கும் மடோகுவையும் பயன்படுத்தி உள்ளான்.\n\nடோக்கியா மிககாமி\n\"டோக்கியா\" நஷிகிரி உயர்நிலைப்பள்ளியின் இரண்டாம் ஆண்டு மாணவன். இவன் \"என்சூயி\" என்ற வாளை கையாள்பவன். இந்த என்சூயி தண்ணீரையே தன்னுடைய கூர்மையான வெட்டும் பகுதியாக மாற்றக்கூடியது. தொடக்கத்தில், இறந்த தன் தங்கையை போல் யனாகி இருந்ததால் அவளை தன்னுடன் சேர்த்துக்கொள்ள விரும்பினான். பின்னர், தன் தங்கையின் கொலைகாரர்களைப் பழி வாங்கவும் பிற காரணங்களுக்காகவும் ரெக்காவுடனும் மற்றவர்களுடனும் சேர்ந்து யனாகியை காப்பாற்ற உதவுகிறான்.\n\nகவோரு கோகனே\n\"கவோரு\" ஒரு காலத்தில் குரேயின் 'உருஹா' குழுவில் இடம் பெற்றிருந்தான். பின்னர் ரெக்காவின் 'ஹோக்காகே' குழுவில் உரா பூடோ சட்ஸுஜின் போட்டியின் போது இணைந்தான். இவன் ஐந்து உருவங்ளைக் கொண்ட புதிர் மடோகுவான \"கோகன் அங்கி\" பயன்படுத்துபவன். மங்காவில் இந்த ஆயுதத்துக்கு 'மு' என்ற ஆறாவது வடிவமும் உள்ளது.\n\nகாகே ஹோஷி/ககெரோ\n\"காகே ஹோஷி\" முதலில் வில்லியாக தொடரில் அறிமுகம் செய்யப்பட்டாள். பிறகு இவள் ரெக்காவின் தாய் எனத் தெரிய வந்தது. இவளிடத்தில் 'எய்க்காய் க்யோக்கு' என்ற பந்தில் பிறருடைய கடந்த காலத்தையும், வருங்காலத்தையும் பார்க்க இயலும். மேலும் அதைக்கொண்டு நிழல்கள் மூலமாக நடமாட முடியும். இவள் தான் ரெக்கா கொல்லப்படாமல் தடுப்பதற்காக, தடை செய்யப்பட்ட 'நிஞ்சுட்ஸு'வான 'ஜிக்கூர்யூரி' என்பதை பயன்படுத்தி அவனை நிகழ்காலத்திற்கு அனுப்புகிறாள். ஆனால் தடை செய்யப்பட நிஞ்சுட்ஸுவை பயன்படுத்தியதின் காராணமாக சாகமுடியாத சாபத்தை பெறுகிறாள்.\n\nகுரே\nகுரே ரெக்காவின் அண்ணன். ரெக்காவைவிட நான்கு வயது பெரியவன். ஓக்காவுக்கும், அவனது மூத்த மனைவியான ரெய்னாவுக்கும் பிறந்தவன். ஹோக்காகே தலைவனாக நியமிக்கப்படவேண்டிய இவன், ரெக்காவின் பிறப்பால் புறக்கணிக்கப்பட்டவன். இவனும் நெருப்பை பயன்படுத்தக்கூடியவன். இவனுடைய நெருப்பு 'ஃபீனிக்ஸ்', இறந்தவர்களின் ஆத்மாவை குரேவின் நெருப்பாக மாற்றக்கூடியது.\nககெரோ ரெக்காவை நிகழ்காலத்துக்கு அனுப்புகையில் தவறுதலாக இவனும் நிகழ்காலத்துக்கு வருகிறான். மோரி குரானால் தத்தெடுக்கப்படுகிறான். ரெக்காவை பழிவாங்க மோரி குரானுக்கு உதவி புரிகிறான்.\n\nSection::::மடோகு.\nமடோகு என்பது ஒருவித மாய ஆயுதங்கள் ஆகும். ஹொகாகே நிஞ்சா இனத்தவரால் 400 ஆண்டுகளுக்கு முன்னர் இவை போரில் பயன்படுத்த உருவாக்கப்பட்டவை. இயற்கையின் கூறுகளை கட்டுப்படுத்தும் திறன் கொண்டவை. இதனால் தான் மற்ற நிஞ்சா இனத்தவர், ஹொக்காகே இனத்தவரை கண்டு பயந்தனர். இந்த மடோகுகளை கைப்பற்றத்தான் ஓடா நொபுநகா ஹொகாகே இனத்தவரை அழிக்க துடித்தான். இவனிடமிருந்து காப்பாற்றவே ககெரோ ரெக்காவை ஜிக்கூர்யூரி பயனபடுத்தி நிகழ்காலத்துக்கு அனுப்புகிறாள்.\n\nஒவ்வொரு மடோகுவின் மீதும் சீன கன்ஜி எழுத்து இடப்பட்டு இருக்கும். அந்த கன்ஜி எழுத்துக்களை பொருத்தே, மடோகுவின் ஆற்றல் இருக்கும்.பழங்கால மடோகுகளை மோரியும், குரேவும் சேர்த்து வைத்து, அதை ரெக்காவுக்கு எதிராக பயன்படுத்துகின்றனர். இதனை சமாளிக்க ககெரோ தான் பத்திரப்படுத்தியுள்ள சில மடோகுகளை ரெக்காவின் நண்பர்களுக்கு தருகிறாள். இத்தொடரில் உள்ள சில முக்கிய மடோகுகள்(மேற்கூறியவை அல்லாமல்)\n\n\nஇவற்றோடு அனைத்து மடோகுகளுக்கு தலைமையான மற்றும் தீய எண்ணம் கொண்ட மடோகு\n\nகடைசி அத்தியாயங்களில் மோரான், இதை அடைந்து அதனுடன் ஒன்று சேர்கிறான். இத்தொடரின் முடிவில் ரெக்காவும், குரேவும் ஒன்றிணைந்து யனாகியின் உதவியுடன் இந்த டெண்டோ ஜிகோகுவை அழிக்கின்றனர்.\n\nSection::::நெருப்பு டிராகன்கள்.\nநெருப்பை ஆளுபவர்களின் மூல சக்தியாக விளங்குவது நெருப்பு டிராகன்கள். இந்த நெருப்பு டிராகன்கள் அனைத்தும் ஹொக்காகே முன்னாள் தலைவர்களின் ஆன்மாக்கள். ஒரு ஹொக்காகே தலைவர், இறக்கும் போது நிறைவேறா ஆசைகளுடனோ, நிறைவேற்ற முடியா உறுதிமொழிகளுடனோ இறக்கும் போது, அவர்கள் நெருப்பு டிராகன்கள் ஆகின்றனர். இவர்கள் அடுத்த தலைமுறை தலைவர்களின் உடலில் வாழ்ந்து அவர்களுக்கு நெருப்புத் திறமையினை அளிக்கின்றனர். இப்படி ரெக்காவின் உடலில் ஹொக்காகே இனத்தவரின் எட்டு தலைவர்கள் எட்டு டிராகன்களாக அவனுள் வாழ்ந்து வருகின்றனர்\n\nஅந்த எட்டு டிராகன்களும் அவற்றின் ஆற்றல்களும்\n\nSection::::தழுவல்கள்.\nSection::::அனிமே.\nஇந்த மங்கா தொடர், இதே பெயரில் அனிமேவாக உருவாக்கப்பட்டது. இது 19 ஜூலை 1997 முதல் 10 ஜீலை 1998 வரை ஃபூஜி தொலைக்காட்சியில் முதன் முதலில் ஒளிபரப்பப்பட்டது. இதில் மங்காவின் 16 அத்தியாயங்களை 42 எபிசோடுகளாக தயாரித்தனர். மங்காவிற்கும் அனிமே தழுவலுக்கு நிறைய குறிப்பிடத்தக்க வேற்றுமைகள் உள்ளன். அதில் முக்கியமானது, இந்த அனிமே முற்றுப் பெறாத ஒன்றாக உள்ளது. 33 அத்தியாயங்களில் 16 அத்தியாயங்களே அனிமே தயாரிப்புக்கு எடுத்துக்கொள்ளப்பட்டன். மேலும் கதாபாத்திரங்களின் சித்தரிப்பில் பல கவனிக்கத்தக்க வேறுபாடுகள் உள்ளன.\n\n\nSection::::கணினி விளையாட்டுக்கள்.\n\"ரெக்காவின் நெருப்பு\" தொடரை தழுவி இரண்டு விளையாட்டுக்கள் உள்ளன. ஒன்று \"ஃப்ளேம் ஆஃப் ரெக்கா\" இன்னொன்று \"ஃப்ளேம் ஆஃப் ரெக்கா ஃபைனல் பர்னிங்க்\". இவ்விரண்டும் ப்ளேஸ்டேஷன் 2க்குகாக தயாரிக்கப்பட்டன. இந்த விளையாட்டுகளின் கதையோட்டம் மங்கா தொடரின் கடைசி 5 அத்தியாயங்களைத் தழுவி அமைக்கப்பட்டிருந்தது. இந்த விளையாட்டுக்களில் உள்ள கதாபாத்திரங்கள் மங்கா கதாபத்திரங்களை பெரும்பாலும் ஒத்து இருந்தது.\n\n"}
{"id": "36211", "url": "https://ta.wikipedia.org/wiki?curid=36211", "title": "மதன் (இதழாளர்)", "text": "மதன் (இதழாளர்)\n\nமதன் என்கிற \"மாடபூசி கிருஷ்ணசாமி கோவிந்தகுமார்\", தமிழ்நாட்டு இதழாளர்,கேலிச் சித்திர ஓவியர் மற்றும் திரைப்பட விமர்சகர் ஆவார். குறைந்த அளவில் கோடுகளைப் பயன்படுத்தி சிறப்பான கேலிச்சித்திரங்களை வரைவதில் திறமையானவலாக அறியப்படுகிறார்.\n\nSection::::பிறப்பு மற்றும் கல்வி.\nஇவர் 1947ஆம் ஆண்டு சூலை 11 ஆம் நாள் பிறந்தார். திருவரங்கத்தில் பிறந்தார். திருவல்லிக்கேணி \"இந்து\" பள்ளியிலும் சென்னை விவேகானந்தா கல்லூரியிலும் படிப்பை முடித்தார். 1969 ஆம் ஆண்டில் விகடன் இதழில் பயிற்சி கேலிச்சித்திரக்காரராகப் பணியில் சேர்ந்தார். பின்னர் ஆனந்த விகடன் மற்றும் ஜூனியர் விகடன் ஆகியவற்றின் துணை ஆசிரியராகப் பணிபுரிந்தார். ஆனந்த விகடனில் இவர் வழங்கி வந்த \"ஹாய் மதன்!\" எனும் கேள்வி - பதில் பகுதி மிகவும் புகழ் பெற்றது. பிரபலமான கேலிச்சித்திர ஓவியர் ஆர். கே. லட்சுமணனை தனது வழிகாட்டியாகக் கொண்டிருந்ததாகத் தெரிவித்துள்ளார்.\n\nSection::::விகடன் குழுமத்திலிருந்து வெளியேறுதல்.\nவிகடன் குழுமத்தில் 30 ஆண்டு காலம் பணிபுரிந்த மதன், 02.05.2012 நாளிட்ட விகடன் இதழில் வெளியான கேள்வி பதிலுக்கு, விகடன் வெளியிட்ட படத்தைத் தொடர்ந்து ஏற்பட்ட கருத்து வேறுபாட்டால் விகடன் குழுமத்திலிருந்து முற்றிலுமாக வெளியேற்றப்பட்டார்.\n\nSection::::விருதுகள்.\n2015 ஆம் ஆண்டு கார்ட்டூன் வாட்ச் என்ற சத்தீஸ்கர் மாநிலத்திலிருந்து வெளிவரும் இதழ் வாழ்நாள் சாதனையாளருக்கான விருதினை மதனுக்கு வழங்கி கௌரவித்துள்ளது. 2016 ஆம் ஆண்டிற்கான புதிய தலைமுறை தமிழன் விருதினையும் இவர் பெற்றுள்ளார்.\n\nSection::::இதர பெருமைகள்.\nசிறந்த திரைப்பட விமர்சகராக இருந்த காரணத்தால் கொலம்பியா டிரைஸ்டார் திரைப்படத் தயாரிப்பு நிறுவனம், பிலிப்பைன்சு நாட்டில் மணிலாவில் நடந்த காட்சில்லா திரைப்பட முன்னோட்டக் காட்சி மற்றும் இயக்குநர்களுடனான பேட்டிக்காக இந்தியாவிலிருந்து சிறப்பு விருந்தினராக மதன் அழைக்கப்பட்டிருந்தார். இலங்கையில் கொழும்புவில் நடைபெற்ற கம்பன் விழாவிற்காக அழைக்கப்பட்டிருந்த தனிப்பெருமையும் இவருக்குண்டு.\n\nSection::::பிற ஊடகப் பங்களிப்பு.\nஇவர் \"அன்பே சிவம்\" என்னும் தமிழ்த் திரைப்படத்தில் நடிகராகவும், உரையாடலாசிரியராகவும் பணியாற்றியிருக்கிறார். மேலும் சன் தொலைக்காட்சியில் வரலாறு தொடர்பான ஒரு நிகழ்ச்சியையும், விஜய் தொலைக்காட்சியில் மதன்ஸ் திரைப்பார்வை என்ற திரைவிமர்சன நிகழ்ச்சி ஒன்றையும் நடத்தி இருக்கிறார். ஜெயா தொலைக்காட்சியில் \"மதன் டாக்கீசு\" எனும் திரைவிமர்சன நிகழ்ச்சியை நடத்தினார். பின்னர் புதுயுகம் தொலைக்காட்சியில் ”மதன் மூவி மேட்னி” என்ற பெயரில் திரைப்பட விமர்சன நிகழ்ச்சியைத் தொகுத்து வழங்கினார். கலைஞர் தொலைக்காட்சியில் நடைபெற்ற நாளைய இயக்குனர் என்ற புதிய இயக்குநர்களைக் கண்டுபிடிக்கும் நிகழ்ச்சியில் இவர் நடுவர்களில் ஒருவராக இருந்தார். மதன் தற்போது வியலாளர்கள், விளம்பர, காட்சி /கேள்வி ஊடக செயல்திட்டங்கள் தொடர்பாக ஊடகத் தொடர்புடைய நிறுவனங்களுக்கு வழிகாட்டுதல் மற்றும் உதவியை வழங்கும் 'மதன்'ஸ் ஸ்வே' என்ற பெயரில் படைப்பாக்க ஆலோசனை நிறுவனத்தை நடத்தி வருகிறார்.\n\nSection::::எழுத்துப்பணி.\nஇவர் முகலாயர்கள் பற்றி எழுதிய வந்தார்கள் வென்றார்கள் தொடர் ஜுனியர் விகடன் இதழில் வெளிவந்து புகழ் பெற்றது. பின்னர் இத்தொடர் நுாலாகவும் வெளியானது. இந்நூல் 18 பதிப்புகளைக் கண்டு 1,50,000 பிரதிகளுக்கும் மேல் விற்பனையாகியுள்ள நுாலாகும். இவரது கேள்வி பதில்கள் விகடன் பிரசுரத்தால் ஹாய் மதன் (பகுதி 1,2,3) என்ற நுால்களாக வெளியிடப்பட்டது. அதே போன்று இவரது நகைச்சுவைத் துணுக்குகள் விகடன் பிரசுரத்தால் மதன் ஜோக்ஸ் (பகுதி 1,2,3) என்ற நுால்களாக வெளியிடப்பட்டது. இவ்விரு நுால்களுமே இன்று வரை விற்பனையில் தொடர் சாதனை படைப்பவையாக இருந்து வருகின்றன.\n\n\nSection::::இவருடைய படைப்புகள்.\n1998ஆம் ஆண்டு \"விண்நாயகன்\" என்னும் பத்திரிகையைத் தொடங்கினார். 1999ஆம் ஆண்டு அது நிறுத்தப்பட்டது.\n\n"}
{"id": "36212", "url": "https://ta.wikipedia.org/wiki?curid=36212", "title": "நா. மகாலிங்கம்", "text": "நா. மகாலிங்கம்\n\nநா. மகாலிங்கம் (\"N. Mahalingam\", ஏப்ரல் 9, 1923 - அக்டோபர் 2, 2014) தமிழகத் தொழிலதிபரும், குறிப்பிடத்தக்க மக்கள் சேவையாளரும், அரசியல்வாதியும் ஆவார். பொள்ளாச்சியை சேர்ந்த இவர், சக்தி குழுமத்தின் அதிபர் ஆவார். 'பொள்ளாச்சி' மகாலிங்கம் என்றும் அழைக்கப்படுவார்.\n\nSection::::ஆரம்ப காலம்.\nதிரு.நாச்சிமுத்து கவுண்டருக்கும், திருமதி.ருக்மணி அம்மையாருக்கும், 1923ஆம் வருடம் மார்ச் 21ஆம் நாள் நா.மகாலிங்கம் பிறந்தார். நா.மகாலிங்கம் அவரது தாத்தா பழனிக்கவுண்டர் பொள்ளாச்சியின் ஊர்க்கவுண்டராக விளங்கியவர். நா.மகாலிங்கம் அவரது பாட்டியின் பெயர் செல்லம்மாள். பொள்ளாச்சியில் பள்ளி கல்வி முடித்தவுடன் சென்னை லயோலா கல்லூரியில் இளங்கலை இயற்பியல் பட்டத்தை பெற்ற பின், கிண்டி பொறியியல் கல்லூரியில் இயந்திரப் பொறியியல் படித்தார்.தனது அத்தை மகள் மாரியம்மாள் அவர்களை 1945இல் மணமுடித்துக்கொண்டார். இவர்களுக்கு ஒரு மகளும், மூன்று மகன்களும் பிறந்தனர். மகாலிங்கம் அவரது தந்தை நாச்சிமுத்து அவர்கள் மாட்டுவண்டிகளில் தொழில் தொடங்கி, கார்களாகவும், லாரிகளாகவும், பேருந்துகளாகவும் உயர்ந்து பின் 1931இல் ஆனைமலை பஸ் டிரான்ஸ்போர்ட்(ஏ.பி.டி) என்று தொடங்கிய நிறுவனம், சக்தி குழுமத்தின் நிறுவனங்களுக்கு அடித்தளமாக அமைந்தது. 21 பேருத்துகளில் தொடங்கிய ஏ.பி.டி நிறுவனம் 1946இல் 100 பேருந்துகளை கொண்ட நிறுவனமாக வளர்ந்தது. நாச்சிமுத்து அவர்கள் பொள்ளாச்சி நகராட்சி தலைவராகவும் இருந்தவர். 1934இல் நாச்சிமுத்து அவர்கள் மகாத்மா காந்தியை பொள்ளாச்சிக்கு அழைத்து வந்தார். அப்பொழுது காந்தியைச் சந்தித்த மகாலிங்கம் சிறு வயதிலிருந்தே சுதந்திரம் பற்றிய விழிப்புணர்வு கொண்டிருந்தார்.\n\nSection::::அரசியல்.\nஅவர் தந்தை நாச்சிமுத்துக் கவுண்டர் நகராட்சித் தலைவராக இருந்த காரணத்தினால் அவரும் அரசியலில் ஆரம்ப காலம் முதல் ஆர்வமாக இருந்தார். இவர் பொள்ளாச்சி சட்டமன்றத் தொகுதியிலிருந்து இந்திய தேசிய காங்கிரசு கட்சியின் சார்பாக 1952ஆம் ஆண்டு நடைபெற்ற முதல் பொதுத்தேர்தலில் வெற்றி பெற்ற 29 வயது இளைஞர் மகாலிங்கம் அவர்கள். பின்னர் 1957 மற்றும் 1962 ஆண்டுகளிலும் தமிழ்நாடு சட்டமன்றத்திற்கு உறுப்பினராகத் தேர்ந்தெடுக்கப்பட்டார். அவருடைய உந்துதலால் பரம்பிக்குளம்-ஆழியாறு திட்டம் மற்றும் பல்வேறு சமுதாய மற்றும் விவசாயத் திட்டங்களைப் பொள்ளாச்சிக்குப் பெற்று தந்திருக்கிறார். 1969 முதல் தீவிர அரசியலில் இருந்து விலகி, சமூக முன்னேற்றத்திற்காகக் கல்வி மற்றும் தொழில் வளர்ச்சிப் பணிகளில் தன் வாழ்க்கையை அர்ப்பணித்தார்.\n\nSection::::தொழில்.\nஇந்திய விடுதலைக்குப் பிறகு இந்திரா காந்தியின் ஆட்சிக் காலத்தில் கொண்டு வந்த தொழில் கொள்கைகளைப் பயன்படுத்தி பல்வேறு தொழில் மற்றும் வணிகங்களைத் தொடங்கிருக்கிறார். இன்று சக்தி குழுமம் சர்க்கரை ஆலை, நிதி தொழில், வாகன உற்பத்தி மற்றும் பல்வேறு தொழில்களை மேற்கொண்டிற்கிறது.\n\nஇக்குழமத்தில் உள்ள மற்ற தொழில்கள்:\n\nSection::::பதவிகள் மற்றும் பெருமைகள்.\n91 வயது வாழ்ந்த இவர் பல்வேறு குழுமங்களுக்குத் தலைவராகவும் கவுரவத் தலைவராகவும் இருந்திருக்கிறார். மாநிலத் திட்டக் குழுமத்தில் இரண்டு ஆண்டுகள் உறுப்பினராகவும் இருந்திருக்கிறார். கல்வி மற்றும் விளையாட்டு போன்றவற்றிற்கும் பல்வேறு சமுதாய சேவைக்கும் பண உதவியும் செய்து வருகிறார். சென்னையில் அமைந்திருக்கும் ஆசிய ஆராய்ச்சிக் கழகம் இவரது உந்துதலால் 1981 ஆம் ஆண்டு உருவானது. இதுவரை 46க்கும் மேற்பட்ட நூல்களைத் தமிழிலும் ஆங்கிலத்திலும் எழுதி வெளியிட்டுள்ளார். 1974யில் 'கிசான் வேர்ல்ட்' என்ற வேளாண்மை மாதயிதழ் மற்றும் 1983யில் ஓம் சக்தி மாத இதழைத் தொடங்கினார். இவரது முக்கியமான கனவு, ரோமானிய மற்றும் கிரந்த லிபிகளை இணைத்து 52 எழுத்துக்கள் கொண்ட வடிவமாய் உருவாக்க பிரத்யேகமான மென்பொருள் ஒன்றை அறிமுகப்படுத்துவதாகும். அவ்வாறு செய்வதன் மூலம் தமிழ் மொழியின் விளக்கக் கூறுகளையும் உச்சரிப்பையும் பெருமளவு இணைய வாசகர்களுக்கு கற்பிக்க முடியுமென அவர் நம்பினார்.ஆங்கிலத்தில் MRG (Mahalingam Roman Grantha Script) என்று அவர் அதனை அழைத்தார்.\n\n\n"}
{"id": "36215", "url": "https://ta.wikipedia.org/wiki?curid=36215", "title": "தளச் சமச்சீர்க் குலம்", "text": "தளச் சமச்சீர்க் குலம்\n\nதளச் சமச்சீர்க் குலம் (plane symmetry group) என்பது, சமச்சீரை அடிப்படையாகக் கொண்ட இரு பரிமாண, திரும்பத் திரும்ப வரும், வடிவுருக்களின் (pattern) கணித வகைப்பாடு ஆகும். இத்தகைய வடிவுருக்கள், கட்டிடக்கலை மற்றும் அலங்காரக் கலைகளில் அதிகமாகக் காணப்படுகின்றது. இவற்றில் 17 வேறுபட்ட குலங்கள் உள்ளன.\n\nSection::::வடிவுருக்களின் சமச்சீர்மை.\nஎளிய முறையில் சொல்வதானால், மாற்றத்தின் பின்பும் அச்சொட்டாக அதேபோன்று தோற்றமளிக்கும் வகையில் வடிவுரு ஒன்றில் உருமாற்றத்தை ஏற்படுத்தும் வழிமுறையே அந்த வடிவுருவின் சமச்சீர்மை எனப்படுகிறது. மேலே குறிப்பிட்ட, வடிவுருக்களில் ஏற்படுத்தத்தக்க உருமாற்றங்கள் நான்கு வகைப்படுகின்றன. அவை:\n\n\n\nSection::::தளச் சமச்சீர்க் குலத்தை அடையாளம் காண்பதற்கான வழிகாட்டி.\nஒரு குறிப்பிட்ட வடிவுரு எந்தத் தளச் சமச்சீர்க் குலத்தைச் சேர்ந்தது என்பதை அறிவதற்கு உதவக்கூடிய அட்டவணை.\n\nSee also .\n"}
{"id": "36218", "url": "https://ta.wikipedia.org/wiki?curid=36218", "title": "சிவ நாடார்", "text": "சிவ நாடார்\n\nசிவ சுப்பிரமணியம் என்ற சிவ நாடார் தமிழகத் தொழிலதிபரும், கல்வியாளரும் ஆவார். ஹச்.சி.எல் கணினி குழுமத்தின் தலைவராகவும் நிர்வாக ஆளுநராகவும் இருக்கிறார்.\n\nSection::::ஆரம்ப காலம்.\nசிவ நாடார் தூத்துக்குடியில் மூலைபொழி என்னும் கிராமத்தில் பிறந்தார். பின்பு அமெரிக்கன் கல்லூரி, மதுரை மற்றும் பூ. சா. கோ (PSG) தொழில்நுட்பக் கல்லூரியில் பொறியியல் பட்டப்படிப்பை முடித்தார். ஒரு சிறிய கணினி நிறுவனத்தில் பணியாற்றிக்கொண்டிருந்த இவர் 1976ஆம் ஆண்டில் அஜய் சவுதிரி என்பவருடன் சேர்ந்து எச்.சி.எல் என்னும் நிறுவனத்தைத் தொடங்கினார். இன்று எச்.சி.எல் கணினி துறையில் பிரபலமான மென்பொருள் மற்றும் கணினி நிறுவனமாக விளங்குகிறது.\n\nSection::::பெருமைகள்.\n1996 ஆம் ஆண்டு இவர் எஸ்.எஸ்.என் என்னும் பொறியியல் கல்லூரியை சென்னையில் தொடங்கினார். 2000ஆம் ஆண்டு போர்ப்ஸ் என்னும் பத்திரிகை நிறுவனம் இவரை உலகின் முதல் 500 பணக்காரர்கள், மற்றும் முதல் 40 பணக்கார இந்தியர்கள் வரிசையில் சேர்த்தது. 2007ஆம் ஆண்டு கணக்கின்படி இவர் உலகத்தின் பணக்காரப் பட்டியலில் 217ஆம் இடத்தில் உள்ளார்.\n\nSection::::முதலீடு.\nசென்னையில் நடந்த உலக முதலீட்டாளர்கள் மாநாட்டில் பேசிய இவர் மதுரை, நெல்லை மற்றும் தமிழகத்தின் தென் மாவட்டங்களில் தமது நிறுவனம் வரும் 5 ஆண்டுகளில் 1 பில்லியன் அமெரிக்க டாலர்களை முதலீடு செய்து மக்களுக்கு வேலைவாய்ப்பை பெருக்கிக்கொடுக்கும் என்று தெரிவித்தார்.\n"}
{"id": "36219", "url": "https://ta.wikipedia.org/wiki?curid=36219", "title": "லாஸ் க்ரூசெஸ்", "text": "லாஸ் க்ரூசெஸ்\n\nலாஸ் கூருசஸ் ஐக்கிய அமெரிக்க நாட்டின் நியூ மெக்சிகோ மாகாணத்தில் அமைந்துள்ள நகரமாகும். 2006ஆம் கணக்கின் படி இந்நகரத்தின் மக்கள் தொகை 86,268 ஆகும். இது நியூ மெக்சிகோ மாகாணத்தில் உள்ள நகரங்களில் அல்பர்கூயுவிற்கு அடுத்து பெரிய நகரமாகும். ரியோ கிரானடே என்னும் ஆற்றுக்குப் பக்கத்திலும், எல் பேசா என்னும் பெரிய நகரத்திற்கு அருகேயும் இந்நகரம் அமைந்துள்ளது.\nநியூ மெக்சிகோ மாநிலப் பல்கலைக்கழகம் இந்த நகரத்திலே அமைந்துள்ளது. மெக்சிகோ உணவான என்சிலாடாவிற்கு இந்நகரம் பெயர் பெற்றது.\n\n"}
{"id": "36241", "url": "https://ta.wikipedia.org/wiki?curid=36241", "title": "ஜான் எஃப். கென்னடி", "text": "ஜான் எஃப். கென்னடி\n\nஜான் எஃப். கென்னடி அல்லது ஜான் ஃபிட்ஸ்ஜெரால்ட் கென்னடி (\"John Fitzgerald Kennedy\"; மே 29, 1917 -\nநவம்பர் 22, 1963), ஐக்கிய அமெரிக்காவின் 35வது குடியரசுத் தலைவராக 1961 முதல் 1963 வரை அவர் கொலை செய்யப்படும் வரை இருந்தவர்.\n\nஇரண்டாம் உலகப் போரின் போது தென்மேற்கு பசிபிக் பகுதியில் கடற்படைக் கப்பலில் லெப்டினண்டாகப் பணிபுரிந்தார். போரின் முடிவில் அவர் தீவிர அரசியலுக்குத் திரும்பினார். மசாசுசெட்ஸ் மாநிலத்திற்கு 1947 முதல் 1953 வரை அமெரிக்க கீழவை (House) உறுப்பினராக ஜனநாயகக் கட்சி சார்பில் தெரிவானார். மேலவை (செனட்) உறுப்பினராக 1953 முதல் 1961 வரை இருந்தார். 1960 இல் நடந்த குடியரசுத் தலைவர் தேர்தலில் முன்னாள் உதவி ஜனாதிபதியும் குடியரசுக் கட்சி வேட்பாளருமான ரிச்சார்ட் நிக்சனைத் தோற்கடித்தார். புலிட்சர் விருது பெற்ற ஒரேயொரு அமெரிக்கத் தலைவர் இவரே ஆவார். இவரது அரசு கியூபாவின் ஏவுகணை விவகாரம், பேர்லின் சுவர் கட்டப்பட்டமை, விண்வெளி ஆய்வுப் போட்டி, அமெரிக்க குடியுரிமை விவகாரம் (1955–1968), வியட்நாம் போரின் ஆரம்பம் போன்ற நிகழ்வுகளைச் சந்திக்க வேண்டி இருந்தது.\n\nநவம்பர் 22, 1963 இல் டெக்சாஸ், டல்லாஸ் நகரில் கென்னடி சுட்டுக் கொல்லப்பட்டார். லீ ஹார்வி ஒஸ்வால்ட் என்பவன் கொலைக்குற்றஞ்சாட்டப்பட்டுக் கைதானான். ஆனால் இவன் இரண்டு நாட்களின் பின்னர் நீதிமன்ற விசாரணைக்கு முன்னரேயே “ஜாக் ரூபி” என்பவனால் கொல்லப்பட்டான். கொலை விசாரணையை நடத்திய “வாரன் கமிஷன்” ஒஸ்வால்ட் என்பவன் வேறொரு உதவியுமின்றி தனித்தே கென்னடியைச் சுட்டுக் கொன்றதாக தெரிவித்தது. ஆனாலும், 1979 இல் அரசியல் கொலைகளை விசாரிக்க ஏற்படுத்தப்பட்ட கீழவை சிறப்பு விசாரணைக் குழு இக்கொலைக்கு அரசியல் பின்னணி இருந்திருக்கலாம் என்பதாகத் தெரிவித்தது. இக்கொலைக்கான பின்னணி இதுவரையில் அறியப்படவில்லை.\n\n"}
{"id": "36251", "url": "https://ta.wikipedia.org/wiki?curid=36251", "title": "கோலாலம்பூர் பன்னாட்டு வானூர்தி நிலையம்", "text": "கோலாலம்பூர் பன்னாட்டு வானூர்தி நிலையம்\n\nகோலாலம்பூர் பன்னாட்டு வானூர்தி நிலையம் அல்லது கோலாலம்பூர் அனைத்துலக விமான நிலையம், மலேசியாவின் பிரதான வானூர்தி நிலையம் ஆகும். இது தென்கிழக்காசியாவின் முக்கிய வானூர்தி நிலையங்களுள் ஒன்றாகும். 20ஆம் நூற்றாண்டில், உலகின் தொழில்நுட்ப அதிசயங்களில் ஒன்றாக இந்த விமான நிலையம் புகழப்படுகின்றது. இந்த விமான நிலையத்தின் முழுமையான செயல்பாடுகளும் கணினி தொழில்நுட்பத்தில் இயங்குகின்றன.\n\nமலேசியத் தலைநகரான கோலாலம்பூரிலிருந்து ஏறத்தாழ 65 கி.மீ தொலைவில் சிலாங்கூர் மாநிலத்தின் சிப்பாங் மாவட்டத்தில் அமைந்து உள்ளது. அதிவிரைவு தொடர்வண்டிச் சேவையின் வழி, இந்த விமான நிலையத்தை 28 நிமிடங்களில் சென்று அடையும் நவீனமான வசதிகள் உருவாக்கப்பட்டுள்ளன.\n\nகோலாலம்பூர் அனைத்துலக விமான நிலையத்தைக் கட்டுவதற்கான ஏற்பாடுகள் 1992ஆம் ஆண்டில் தொடங்கப்பட்டன. 1994இல் அடிப்படைக் கட்டுமானப் பணிகள் உருவகம் பெற்றன. ஜப்பானைச் சேர்ந்த பிரபலமான வடிவமைப்பாளர் டாக்டர் கிசோ குரோகாவா என்பவர் விமான நிலைய வடிவமைப்பைச் செய்தார்.\n\nSection::::வரலாறு.\nSection::::பின்புலம்.\nஇந்த விமான நிலையம் 27 ஜூன், 1998இல் அதிகாரப்பூர்வமாகத் திறக்கப்பட்டது. இதை அமைக்க 3.5 பில்லியன் அமெரிக்க டாலர்கள்; ஏறக்குறைய 12 பில்லியன் மலேசிய ரிங்கிட் செலவாயின. ஒவ்வோர் ஆண்டும் 35 மில்லியன் பயணிகள் இந்த விமான நிலையத்தைப் பயன்படுத்துகின்றனர். இந்த நிலையத்தின் வழியாக 1.2 மில்லியன் டன்கள் சரக்குகளும் கொண்டு செல்லப்படுகின்றன.\n\nஉலகிலேயே, அதிகமான பயணிகள் வந்து போகும் விமான நிலையங்களில், கோலாலம்பூர் அனைத்துலக விமான நிலையம் 14வது இடத்தையும், ஆசியாவில் 5வது இடத்தையும் வகிக்கின்றது. 2010ஆம் ஆண்டில், அதிகமான சரக்குகள் கொண்டு செல்லப்படுவதில், உலகில் 29வது இடத்தையும் பெறுகின்றது.\n\nSection::::பராமரிப்பு.\nமலேசிய ஏர்போர்ட்ஸ் () நிறுவனம் இந்த விமான நிலையத்தை பராமரித்து வருகிறது. மலேசிய ஏர்லைன்ஸ், மாஸ் கார்கோ, ஏர் ஆசியா, ஏர் ஆசியா X, மலிண்டோ ஏர் போன்ற விமானச் சேவைகளின் தலைத்தளமாகவும் விளங்குகிறது.\n\nகோலாலம்பூர் அனைத்துலக விமான நிலையத்தின் அடிக்கல் நாட்டுவிழா 1993 ஜூன் முதல் தேதி நடைபெற்றது. அதற்கு முன், அப்போது புழக்கத்தில் இருந்த சுபாங் விமான நிலையம், எதிர்காலத் தேவைகளைச் சமாளிக்க முடியாது என்பதைக் கருத்தில் கொண்டு, புதிய விமான நிலையத்தை நிர்மாணிப்பது என அரசாங்கம் முடிவு செய்தது.\n\nSection::::பல்லூடகப் பெருவழி.\nதற்சமயம் சுபாங் விமான நிலையம், சுல்தான் அப்துல் அஜீஸ் விமான நிலையம் என்று அழைக்கப்படுகிறது. மலேசியாவின் நான்காவது பிரதமராக இருந்த மகாதீர் பின் முகமது, புதிய விமான நிலையத்திற்கு உருவகம் கொடுத்தார்.\n\nமலேசியாவின் \"Multimedia Super Corridor\" எனும் பல்லூடகப் பெருவழித் திட்டத்தின் ஒரு பகுதியே இந்தக் கோலாலம்பூர் அனைத்துலக விமான நிலைய நிர்மாணிப்பு ஆகும்.\n\nSection::::100 மில்லியன் பயணிகளைச் சமாளிக்கும் ஆற்றல்.\nகோலாலம்பூர் அனைத்துலக விமான நிலையத்தின் பரப்பளவு 100 சதுர கி.மீ. உலகிலேயே ஆகப் பெரிய நிலப்பரப்பைக் கொண்ட விமான நிலையம் எனும் சிறப்பைப் பெறுகின்றது. இந்த நிலையத்தில் ஐந்து ஓடு பாதைகள்; விமானங்கள் நிற்பதற்கு இரு முனையங்கள் உள்ளன.\n\nமுதல் கட்டமாக, ஆண்டு ஒன்றுக்கு 25 மில்லியன் பயணிகளைச் சமாளிக்கும் கொள் ஆற்றல் கொண்டதாகவும், ஒரே சமயத்தில் 80 விமானங்களை நிறுத்தி வைக்கும் இட வசதியும் உள்ளதாகவும் நிர்மாணிக்கப்பட்டது.\n\nஇரண்டாம் கட்ட நிர்மாணிப்பு 2012 ஆம் ஆண்டில் தொடங்கி 2013இல் முடிவடையும். மூன்றாம் கட்டத்தில் ஓர் ஆண்டில் 100 மில்லியன் பயணிகளைச் சமாளிக்கும் திறன் கொண்டதாக, இந்த விமான நிலையத்திற்கு திட்டங்கள் வகுக்கப்பட்டுள்ளன.\n\nSection::::பிரும்மாண்டமான திறப்பு விழா.\nமலேசியாவின் 10வது பேரரசர் மாட்சிமை தங்கிய துங்கு ஜாபார் துங்கு அப்துல் ரஹ்மான் அவர்கள், கோலாலம்பூர் அனைத்துலக விமான நிலையத்தை 1998 ஜூன் 27ஆம் தேதி இரவு 8.30க்கு அதிகாரப்பூர்வமாகத் திறந்து வைத்தார். உலக நாடுகளிலிருந்து 1500 பிரபலங்கள் அழைக்கப்பட்டு இருந்தனர். திறப்பு விழா நேரத்தில் அது ஒரு தேவதைகளின் கூடாரமாகக் காட்சி அளித்தது. 15 கி.மீ. தொலைவில் இருந்தும் அந்த வண்ண ஒளி வேலைபாடுகள் தெரிந்தன.\n\nஇந்த விமான நிலையத்தைக் கட்டுவதற்கு 25,000 வேலையாட்கள் 24 மணி நேரமும் ஏழு ஆண்டுகளுக்கு அல்லும் பகலுமாக வேலைகள் செய்தனர். ஹாங்காங் அனைத்துலக விமான நிலையம் திறக்கப்படுவதற்கு, ஒரு வாரத்திற்கு முன்னதாக இந்த கோலாலம்பூர் விமான நிலையம் திறக்கப்பட்டது. மூன்று நாட்களுக்குப் பிறகு 1998 ஜூன் 30ஆம் தேதி 1998 பொதுநலவாய நாடுகளின் விளையாட்டுகளும் கோலாலம்பூரில் தொடங்கின.\n\nமுதல் விமானமாக குவாந்தானில் இருந்து, மலேசிய ஏர்லைன்ஸ் \"MH1263\" விமானம் 7.10க்கு தரை இறங்கியது. அனைத்துலக விமானச் சேவையில் மலேசிய ஏர்லைன்ஸ் \"MH188\" விமானம் 7.30க்கு மாலி அனைத்துலக விமான நிலையத்தில் இருந்து வந்தது. இரவு 9.00 மணிக்கு மலேசிய ஏர்லைன்ஸ் \"MH84\" விமானம் பெய்ஜிங் அனைத்துலக விமான நிலையத்திற்கு புறப்பட்டுச் சென்றது..\n\nSection::::விமான நிலையப் பிரச்னைகள்.\nவிமான நிலையம் திறக்கப்பட்டதும், எதிர்பாராமல் சில செயலாக்கப் பிரச்னைகள் ஏற்பட்டன. வான்பாலம், நுழைவழி ஒதுக்கீட்டுத் திட்டம் போன்ற சில அடிப்படையான முறைமைகள் செயலிழந்து போயின. பயணப்பைகளைக் கையாளும் முறையும் தாமதமாகியது. அதனால், பயணிகள் நீண்ட நேரம் வரிசைப் பிடித்து நின்றனர். பயணிகள் சிலரின் பைகளும் காணாமல் போயின. சிலர் ஐந்து மணி நேரம் வரை காத்து நின்றனர்\n\nபல பிரச்னைகளுக்கு உடனடியாகத் தீர்வுகள் காணப்பட்டன. ஆனால், பயணப்பைகளைக் கையாளும் முறை மட்டும் பல ஆண்டுகளுக்கு தொல்லைகள் கொடுத்து வந்தது. இறுதியில் 2007ஆம் ஆண்டு அந்த முறை, முற்றாக மாற்றி அமைக்கப்பட்டது. அதன் பின்னர், அந்தப் பிரச்னையும் ஒரு தீர்வு பெற்றது.\n\nSection::::தென் ஆசியாவில் நிதி நெருக்கடி.\nகோலாலம்பூர் அனைத்துலக விமான நிலையம் திறக்கப்பட்ட காலகட்டத்தில், தென் ஆசியாவில் நிதி நெருக்கடிகள் தலைதூக்கி நின்றன. அத்துடன் ‘சார்ஸ்’ நோய், பறவைக் காய்ச்சல் தொற்றுநோய், உலகம் முழுமையும் பரவி வந்த பன்றிக்காய்ச்சல் நோய் போன்றவை விமான நிலையத்திற்கு வரும் பயணிகளின் எண்ணிக்கையைக் கணிசமான அளவிற்கு குறைத்தன. அதனால் பொருளியல் இடர்பாடுகள் ஏற்பட்டன.\n\nஅனைத்துலக விமான நிறுவனங்களான ஆல் நிப்போன் ஏர்வேய்ஸ், பிரிட்டிஷ் ஏர்வேய்ஸ், லுப்த்ஹான்சா, நார்த்வெஸ்ட் ஏர்லைன்ஸ் போன்றவை தங்களின் பொருளியல் நெருக்கடிகளைச் சமாளிக்க, கோலாலம்பூர் அனைத்துலக விமான நிலையத்திற்கு பயணிப்பதைத் தற்காலிகமாக நிறுத்திக் கொண்டன.\n\nSection::::பயணிகள் பதிவுச் சாவடிகள்.\nஉலகின் மிகப் பெரிய விமானங்களான போயிங் 747, போயிங் 747 LCF, 640 டன்கள் எடை கொண்ட Antonov An-225 Mriya, ஏர்பஸ் A380 போன்றவை தரை இறங்குவதற்கான வசதிகள் இந்த விமான நிலையத்தில் உள்ளன. இதைத்தவிர, விமான நிலையத்தின் உள்ளே 216 பயணிகள் பதிவுச் சாவடிகள் 24 மணி நேரச் சேவைகளை வழங்கி வருகின்றன. இந்த விமான நிலையத்தின் வருமானத்தில் 65 விழுக்காட்டை, மலேசிய ஏர்போர்ட்ஸ் () நிறுவனம் பெற்றுக் கொள்கிறது.\n\nSection::::விமான நிலையத்தில் ஒரு காடு.\nஅனைத்துலகப் பயணங்களுக்காக 143,404 சதுர மீட்டர்கள் (1,543,590 சதுர அடிகள்) பரப்பளவில் ஒரு துணைக் கோள் கட்டடமும் உருவாக்கப்பட்டு உள்ளது. இந்தத் துணைக் கோள் கட்டடத்திற்கு, பயணிகள் வான்தொடர்வண்டி மூலமாக வர வேண்டும். இங்கு பல்வகையான தீர்வையில்லாக் கடைகள் உள்ளன. பயணிகளின் வசதிகளுக்காக, குழந்தைகள் விளையாடுவதற்கான அரங்குகள், திரைப்பட அரங்குகள், உடல்பயிற்சி நிலையங்கள் போன்றவையும் உள்ளன. இலவசமாக இணையச் சேவைகளும் வழங்கப்படுகின்றன.\n\nவிமான நிலையத்தின் மையத்தில் ஓர் இயற்கையான மழைக்காடு அமைக்கப்பட்டுள்ளது. பல வகையான பூக்கும் தாவரங்கள், பச்சைத் தாவரங்கள், மெலிதான மரங்கள் இந்த மழைக்காட்டில் வளர்க்கப்படுகின்றன. அழகிய நீர்வீழ்ச்சிகளும் உள்ளன. இந்தக் காட்டில் பலவகையான வண்ணத்துப்பூச்சிகள், தட்டான் பூச்சிகள், பறவைகள், சிறிய வகையான ஊர்வனங்களையும் பார்க்கலாம்.\n\n2012ஆம் ஆண்டில், ஓர் அற்புதமான வன மேடைப் பாதையும் காட்டின் நடுவில் அமைக்கப்பட்டது. உலகில் வேறு எங்கும், இந்த மாதிரியான வன மேடைப் பாதை அமைக்கப்படவில்லை. விமான நிலையத்தில் ஒரு காடு என்று இந்த இடம் புகழாரம் செய்யப்படுகின்றது.\n\nSection::::பொது.\nஇந்த விமான நிலையத்தில், ஒரே சமயத்தில் மூன்று விமானங்களைத் தரை இறக்கச் செய்யும் மிக நவீனமான கட்டமைப்புகள் இருந்தாலும், அந்த அளவிற்கு பயணிகளின் எண்ணிக்கை எதிர்காலத்தில் உயர்ந்து நிலைக்குமா அல்லது அதன் வசதிகளை முழுமையாகப் பயன்படுத்திக் கொள்ள முடியுமா என்பதே ஒரு சிலரின் கேள்விகளாக அமைகின்றன.\n\nஉலகில் வேறு எந்த விமான நிலையத்திலும் அவ்வாறான வசதிகள் இல்லை என்று பெருமைபட்டுக் கொள்ளலாம். அதிகமான பயணிகளின் வருகையால் தத்தளித்து நிற்கும் லண்டன் ஹீத்ரோ வானூர்தி நிலையம், ஜான் எஃப். கென்னடி பன்னாட்டு வானூர்தி நிலையம், சாங்கி விமான நிலையங்களில் கூட அவ்வாறான கட்டமைப்பு வசதிகள் இல்லை. இருப்பினும், கோலாலம்பூர் அனைத்துலக விமான நிலையத்தில் மிக நவீனமான வசதிகள் உள்ளன. அந்த வசதிகள் ஒரு வெள்ளை யானையாக முடங்கிப் போகக்கூடாது என்பது ஒரு சிலரின் கருத்தாகும்.\n\nSection::::மலிவு விலை விமானச் சேவை.\nகோலாலம்பூர் அனைத்துலக விமான நிலையத்தில், மலிவு விலை விமானச் சேவைக்காக Low cost carrier terminal (LCCT) எனும் ஒரு முனையம் 2006இல் திறக்கப்பட்டது. மலிவு விலை விமானத் தளம் உருவாவதற்கு முன்னர், அந்த இடம் சரக்குகளைப் பட்டுவாடா செய்யும் தளமாக இருந்தது. 35,290 சதுர மீட்டர் பரப்பளவில் அந்தத் தளம் உருவாக்கப்பட்டது.\n\nவழக்கமான விமானச் சேவைகளில் வழங்கப்படும் சில சிறப்புச் சலுகைகள் மலிவு விலை விமானச் சேவையில் வழங்கப்படுவது இல்லை. மலிவு விலை விமானச் சேவைக்காக ஒரு புதிய துணை நிலையமே கட்டப்பட்டு 2013 ஜூன் மாதம் 28ஆம் தேதி திறக்கப்பட்டது.\n\nமலிவு விலை விமானச் சேவையை மலேசியாவில் அறிமுகம் செய்தவர் டோனி பெர்னாண்டஸ் எனும் மலேசிய இந்தியர். இவர் ஏர் ஏசியா எனும் மலிவு விலை விமானச் சேவையையும் உருவாக்கியவர் ஆகும். \"இப்போது எல்லோரும் பறக்கலாம்\" (\"Now everyone can fly\") எனும் மகுட வாசகத்தை உலகத்திற்கு அறிமுகம் செய்தவர்.\n\nஆசிய நாடுகளில் பல மலிவுவிலை விமானச் சேவைகள் தோற்றம் காண்பதற்கு முன்னோடியாகத் திகழ்கின்றார். இப்போது 92 ஏர்பஸ் விமானங்களுக்குச் சொந்தக்காரர். மலேசியாவில் ஏறக்குறைய 9200 பேருக்கு வேலை வாய்ப்புகளை உருவாக்கிக் கொடுத்து இருக்கிறார். டோனி பெர்னாண்டஸ் இப்போது மலேசியப் பணக்காரர்களில் ஒருவராக உள்ளார்.\n\nSection::::A380 திறம் உயர்த்தல்.\nஏர்பஸ் A380 ரக விமானங்கள், கோலாலம்பூர் அனைத்துலக விமான நிலையத்தில் தரை இறங்குவதற்காக 135 மில்லியன் ரிங்கிட் (39 மில்லியன் டாலர்கள்) செலவு செய்யப்பட்டு திறம் உயர்த்தப்பட்டது. அதாவது விமான நிலையத்தின் தரத்தில் ஏற்றம் தருதல் என்பதாகும். 2006 ஏப்ரல் மாதம் 3ஆம் தேதி தரம் உயர்த்தும் பணி தொடங்கியது. 2007 மே மாதம் 28ஆம் தேதி வேலைகள் முடிவடைந்தன.\n\nஇரு ஓடுபாதைகளின் தோள்பட்டைகள் 15 மீட்டர்களுக்கு கூடுதலாக அகலப்படுத்தப்பட்டன. கூடுதலாக வான்பாலங்களும் கட்டப்பட்டன. 2012 ஜனவரி முதல் தேதி ஏர் எமிரேட்ஸ் A380 ரக விமானம் முதன்முறையாகத் தரை இறங்கியது. 2012 ஜூலை மாதத்தில் இருந்து மலேசிய ஏர்லைன்ஸ் A380 ரக விமானங்களும் அந்த ஓடு பாதைகளைப் பயன்படுத்தி வருகின்றன.\n\n\n\n\n\n\n"}
{"id": "36254", "url": "https://ta.wikipedia.org/wiki?curid=36254", "title": "மலேசியா எயர்லைன்சு", "text": "மலேசியா எயர்லைன்சு\n\n\"சாய்ந்த எழுத்துக்கள்\"\n\nமலேசிய வான்வழி (; ; ஆங்கிலம்: மலேசியா எயர்லைன்ஸ்) மலேசியாவின் தேசிய விமானசேவை நிறுவனமாகும். ஐந்து கண்டங்களிலுமுள்ள 100 க்கும் அதிகமான இடங்களுக்கு விமானசேவைகளை நடத்தும் இந்நிறுவனத்தின் பிரதான தளம் கோலாலம்பூர் சர்வதேச விமான நிலையம் ஆகும். கோத்தகினபாலு சர்வதேச விமான நிலையம், பினாங் சர்வதேச விமான நிலையம், குச்சிங் சர்வதேச விமான நிலையம் ஆகிய விமான நிலையங்களையும் இந்நிறுவனம் தளங்களாகப் பயன்படுத்துகின்றது.\n\nஇந்நிறுவனம் ஸ்கைரக்ஸ் நிறுவனத்தின் ஐந்து நட்சத்திர விருது பெற்ற ஐந்து விமானசேவை நிறுவனங்களில் ஒன்றாகும். ஏசியானா எயர்லைன்ஸ், கட்டார் எயர்வேய்ஸ், கதே பசிபிக், சிங்கப்பூர் எயர்லைன்ஸ் ஆகியவை ஏனைய நான்கும் ஆகும்.\n\n"}
{"id": "36256", "url": "https://ta.wikipedia.org/wiki?curid=36256", "title": "ஏர்ஏசியா", "text": "ஏர்ஏசியா\n\nஎயர் ஏசியா மலேசியாவைச் சேர்ந்த குறைந்தசெலவு விமானசேவை நிறுவனமாகும். உள்ளூர், சர்வதேச விமானசேவை வழங்கும் இந்நிறுவனம் ஆசியாவின் முன்னணிக் குறைந்தசெலவு விமானசேவை நிறுவனமாகும். இப்பிராதியத்தில் விமான நுழைவுச் சீட்டுக்கள், ஆசனப் பதிவுகள் இல்லாமல் சேவைகளை நடத்தத் தொடங்கிய முதல் நிறுவனமுமாகும். இந்நிறுவனம் 1993 இல் தொடங்கப்பட்டு 1996 இல் சேவையை ஆரம்பித்தது. அரச நிறுவனமாக இருந்த இது தொடர்ச்சியாக நட்டமடைந்து கடன்சுமையிலிருந்த நிலையில் 2001 இல் டோனி பெர்னான்டஸ் என்பவரால் ஒரு மலேசிய ரிங்கிட்|ரிங்கிட்டிற்கு வாங்கப்பட்டது. பின்னர் வேகமாக வளர்ச்சியடைந்து இப்பொழுது வலுவான நிலையிலுள்ளது.\n\nமலேசியாவின் கோலாலம்பூர் நகரினை தலைமையகமாகக் கொண்டு செயல்படும் விமானச் சேவை ஏர் ஏசியா (ஏர் ஏசியா பெர்ஹாட்) விமானச் சேவையாகும். ஏர் ஏசியா நிறுவனம் கால அட்டவணைப்படி செயல்படும் விமானச் சேவைகளை உள்நாட்டு மற்றும் சர்வதேச அளவில் சுமார் 22 நாடுகளின் 100 இலக்குகளுக்கு செயல்படுத்துகிறது. ஏர் ஏசியா மலேசியாவின், கோலாலம்பூர் விமான நிலையத்தின் கிலா2 ஐ அடிப்படையாகக் கொண்டு செயல்படுகிறது. தாய் ஏர் ஏசியா, இந்தோனேசியா ஏர் ஏசியா, பிலிப்பைன்ஸ் ஏர் ஏசியா, ஏர் ஏசியா ஸேஸ்ட் மற்றும் ஏர் ஏசியா இந்தியா போன்றவை ஏர் ஏசியா விமானச் சேவையின் சார்பில் செயல்படும் விமானச் சேவைகளாகும். இதில் ஏர் ஏசியா இந்தியா விமானச் சேவையானது, டான் மெயெங்க் சர்வதேச விமான நிலையம், சியோகர்னோ-ஹட்டா சர்வதேச விமான நிலையம், நினோய் அக்யுனோ சர்வதேச விமான நிலையம் மற்றும் கெம்பேகௌடா சர்வதேச விமான நிலையம் ஆகியவற்றினை மையமாகக் கொண்டு செயல்படுகிறது. இதன் கிளை விமானச் சேவையான ஏர்ஏசியா எக்ஸ் நீண்ட தொலைவு பயணக்கூடிய விமானச் சேவைகளை செயல்படுத்துகிறது. ஏர் ஏசியாவின் பதிவு செய்யப்பட்ட அலுவலகம் செலங்கோர் பகுதியில் பெடலிங்க் ஜெயாவில் உள்ளது. இதன் தலைமை அலுவலகம் கோலாலம்பூர் சர்வதேச விமான நிலையம் ஆகும்.\n\nSection::::இலக்குகள்.\nஏர் ஏசியா மட்டும் தினமும் 180 விமானங்களையும் (கிளைச் சேவைகளை சேர்க்காமல்), ஏர் ஏசியா எக்ஸ் தினமும் 21 விமானங்களையும் செயல்படுத்துகிறது.\n\nSection::::இதனையும் காண்க.\nSection::::உயர்தர வழித்தடங்கள்.\nஏர் ஏசியா கோலாலம்பூர் – சிங்கப்பூர், சிங்கப்பூர் – கோலாலம்பூர், கோலாலம்பூர் – கோடா கின்பாலு, கோலாலம்பூர் – பெனங்க் ஆகிய வழித்தடங்களுக்கு முறையே வாரத்திற்கு 73, 73, 70 மற்றும் 63 விமானங்களைச் செயல்படுத்துகிறது. இவை தவிர குறிப்பிட்ட காரணங்களுக்காக செயல்படுத்தும் விமானங்களை சிங்கப்பூர் – குச்சிங்க் மற்றும் மேல் – கோலாலம்பூர் வழித்தடங்களைக் கொண்டுள்ளது.\n"}
{"id": "36260", "url": "https://ta.wikipedia.org/wiki?curid=36260", "title": "கதே பசிபிக்", "text": "கதே பசிபிக்\n\nகதே பசிபிக் அலது கேத்தே பசிபிக் (\"Cathay Pacific\") ஹொங் கொங்கைத் தளமாகக் கொண்ட விமானசேவை நிறுவனமாகும். ஹொங் கொங்கின் தேசிய விமானசேவை நிறுவனமான இந்நிறுவனம் ஹொங் கொங் சர்வதேச விமான நிலையத்தைத் தளமாகக் கொண்டு இயங்குகின்றது. உலகின் 120 விமான நிலையங்களுக்கு பயணிகள், சரக்கு விமானப் பறப்புக்களை மேற்கொள்கிறது. 1946 இல் ஆரம்பிக்கப்பட்ட இந்நிறுவனம் ஸ்கைரக்ஸ் ஐந்து நட்சத்திர அங்கீகாரம் வழங்கிய் ஐந்து விமானசேவை நிறுவனங்களுள் ஒன்றாகும்.\n"}
{"id": "36262", "url": "https://ta.wikipedia.org/wiki?curid=36262", "title": "எமிரேட்ஸ் எயர்லைன்", "text": "எமிரேட்ஸ் எயர்லைன்\n\nஅமீரக வான்வழி (ஆங்கிலம்: எமிரேட்ஸ் எயர்லைன், அரபு மொழி : طيران الإمارات தயரான் அல் இமாராத்) ஐக்கிய அரபு அமீரகத்தின் துபாயைத் தளமாகக் கொண்டு இயங்கும் விமானசேவை நிறுவனமாகும். மத்திய கிழக்கின் மிகப்பெரிய விமானசேவை நிறுவனமான இது வாரந்தோறும் 2350 க்கும் அதிகமான பறப்புக்களை மேற்கொண்டு ஆறு கண்டங்களின் 61 நாடுகளிலுள்ள 97 நகரங்களை இணைக்கிறது.இந்நிறுவனம் துபாய் சர்வதேச விமான நிலையத்தை தளமாகக் கொண்டு இயங்குகின்றது. அவ்விமான நிலையந் தொடர்பிலான பறப்புக்களில் ஏறத்தாழ 50% ஆனவை இந்நிறுவனத்தாலேயே மேற்கொள்ளப்படுகின்றன.\n\n2013-ம் ஆண்டு உலகின் மிகச் சிறந்த விமானசேவை நிறுவனமாக எமிரேட்ஸ் தேர்ந்தெடுக்கப்பட்டது.\n"}
{"id": "36268", "url": "https://ta.wikipedia.org/wiki?curid=36268", "title": "1867", "text": "1867\n\n1867 (MDCCCLXVII) ஒரு செவ்வாய்க்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு சாதாரண ஆண்டு ஆகும்.\n\n\n\n\n"}
{"id": "36279", "url": "https://ta.wikipedia.org/wiki?curid=36279", "title": "மெய்வழிச்சாலை", "text": "மெய்வழிச்சாலை\n\n</noinclude>மெய்வழிச்சாலை என்பது கல்வியறிவு பெற்றவர்களும் பெறாதவர்களும், எல்லா சாதியினரும், எல்லா மதத்தினரும் வேதங்களையும் தமிழில் எளிதாகக் கற்று ஆத்ம ஞானத்தை பெற மெய்வழி சாலை ஆண்டவர்கள் என்பவரால் ஏற்படுத்தப்பட்ட கட்டணம் வசூலிக்காத ஒரு மெய்கல்வி பாேதிக்கும் நிலையம் ஆகும். அதனாலேயே மெய்வழிச்சாலைக்கு \"மெய்க்கல்விகலா சாலை\" என்றும் \"சாகாக் கலைக் கல்விசாலை\" எனவும் பெயர்களுண்டு.\nஆத்ம ஞானத்தையும், முக்தியையும் அடைகிறார்கள் என்பதற்கு அடையாளமாக \"ஜீவப்பிரயாணம்\" அல்லது \"பரிசுத்த யதார்த்த நற்சாவு\" இங்கு நடந்து கொண்டு வருகிறது. மெய்வழிச்சாலை இந்தியாவில் தமிழகத்தின் புதுக்கோட்டை மாவட்டத்தில், அன்னவாசலுக்கு அருகில் உள்ளது.\n\nமனிதன் பிறந்தது தன் இறுதி நேரத்தில் எமனிடம் மாட்டி முடிவே இல்லாத நரக வாழ்க்கைக்கு போகாமல் இறைவன் திருவடி சோ்வதற்கே. இப்படி மக்களை எமனிடம் இருந்து காப்பற்றவே அனைத்து மதங்களும் ஞானிகளும் வந்தது. ஆனால் மக்கள் இதை மறந்து மறந்தே போய்விட்டாா்கள்.\nஅனைத்து மதகளின் உள்கூறும் உள்கொள்கையும் இதுவே.\n\n\"மெய்வழி சாலை ஆண்டவா்கள்\", மக்கள் தாங்கள் கடைசியில் உயிா் விடும்போது எமனிடம் இருந்து காப்பாற்றி இறைவன் திருவடி சோ்க்கும் செயலை செய்கிறாா்கள். இதையே தங்கள் மதத்தின் பெயராக வைத்திருக்கிறாா்கள்\n\nகுருபெருமான் மெய்வழி சாலை ஆண்டவர்கள் திண்டுக்கல் மாவட்டம் மார்க்கம்பட்டி என்ற குக்கிராமத்தில் கி.பி.1855 ஆம் ஆண்டு சாதாரண ஏழை இஸ்லாம் விவசாய குடும்பத்தில் பிறந்தவா். குடும்பத்தின் சூழ்நிலை காரணமாக தொடக்கப் பள்ளிப் படிப்பு முடித்தவுடன் விவசாயத்தையும் ஆடு மாடு மேய்க்கும் தொழிலாபரணத்தையும் மேற்கொண்டாா். தன் மத பெரியவா் ஒருவா் மனிதனின் பிறப்பின் நோக்கமே அனியாய மரணம் அடைந்து எமனிடம் போகாமல் நியாய மரணம் அடைந்து இறைவன் திருவடி சோ்வதே என்று கூற, அதிலிருந்து இவாின் நோக்கம் பாா்வை எல்லாமே அநியாய மரணத்திலிருந்து தப்பிப்பது எப்படி? என்ற ஏக்கத்தால் ஞான வேட்கை பிறக்கிறது. பிறப்பால் முஸ்லீமாக இருந்தாலும் தன் மத வேதத்தையும் சைவ வைஷ்ணவ வேதங்களையும் இதற்காக அலசி ஆராய்கிறாா். ஆச்சாியமளிக்கும் விதத்தில், எல்லா மதங்களுமே தங்களுடைய பாணியில் இதையே போதிப்பதை அறிகிறாா். இறுதியில் ஒரு மெய்யான குருவை அடைந்து அவாின் கருணையினால் இறைவனை அறிந்து அநியாய மரணத்திலிருந்து தப்பிக்கலாம் என உணா்கிறாா். அதிலிருந்து ஒரு மெய் குருவை தேடுவதை தன் வழக்கமாக்கிக்கொள்கிறாா்.\n\nமுகம்மது சாலிஹ் என்ற இயற்பெயர் கொண்ட தனிகைமணிப் பிரான் என்ற பொிய மகானை சந்தித்து தனக்கு ஞானம் அளிக்கும்படியும் அநியாய மரணத்திலிருந்து காப்பாற்றும்படியும் மன்றாடுகிறாா். அவ்வாறே தனிகைமணிப் பிரான் அவர்களும் இவரை சீடராக ஏற்றுக்கொண்டு ஞானத்தை அளிக்கிறாா். இதேபோல் மக்களுக்கும் ஞானம் அளித்து எமனிடமிருந்து காப்பாற்றுமாறு கட்டளையிடுகிறாா்.\n\nSection::::மெய்வழிச்சாலையின் வேறு பெயர்கள்.\nமெய்வழிச் சாலை குறித்து மெய்வழி பக்தி இலக்கியங்களில் காணப் பெறும் வேறு பெயர்கள் இதனடியில் தரப்பெற்றுள்ளன:\n\n\n"}
{"id": "36280", "url": "https://ta.wikipedia.org/wiki?curid=36280", "title": "1860கள்", "text": "1860கள்\n\n1860கள் என்றழைக்கப்படும் பத்தாண்டு காலம் 1860ஆம் ஆண்டு துவங்கி 1869-இல் முடிவடைந்தது.\n\n\n\n\n\n"}
{"id": "36286", "url": "https://ta.wikipedia.org/wiki?curid=36286", "title": "மன்செஸ்டர்", "text": "மன்செஸ்டர்\n\nமன்செஸ்டர் (\"Manchester\") என்பது இங்கிலாந்து, பாரிய மன்செஸ்டரின் ஒரு நகரமும் பரோ நகராட்சியும் (நகராட்சி மாவட்டம்) ஆகும். மன்செஸ்டர் நகரத்தில் 452,000 பேர் வசிக்கின்றனர்.\n\nஇங்கிலாந்தின் முக்கிய நகராங்களில் ஒன்றாக விளங்கும் மன்செஸ்டர் வாடக்கு இங்கிலாந்தின் தலைநகர் எனப் பொதுவாக வர்ணிக்கப்படுகிறது. இன்றைய மான்செஸ்டர் கலை, கலாச்சாரம், செய்தி ஊடகம், உயர் கல்வி மற்றும் வர்த்தகாம் ஆகியவற்றுக்கு ஒரு மையப்புள்ளியாக விளங்குகிறது. 2006 இல் வெளியிடப்பட்ட வர்த்தக முன்னோடிகளின் அறிக்கையின் படி ஐக்கிய இராச்சியத்தில் வர்த்தக நிறுவனம் ஒன்றை ஆரம்பிப்பதற்கு மன்செஸ்டர் நகரம் முன்னணி நிலையில் உள்ளது எனத் தெரிவிக்கப்பட்டுள்ளது. பொருளாதாரரீதியில் இது வேகமாக வளரும் ஒரு நகரம் ஆகும். 2002 ஆம் ஆண்டில் இங்கு பொதுநலவாய விளையாட்டுக்கள் இடம்பெற்றன. மன்செஸ்டர் யுனைட்டெட் காற்பந்தாட்ட அமைப்பு, மான்செஸ்டர் நகர காற்பந்தாட்ட அமைப்பு ஆகியன இங்குள்ள உலகப் புகழ்பெற்ற விளையாட்டு அமைப்புகளாகும்.\n\n"}
{"id": "36302", "url": "https://ta.wikipedia.org/wiki?curid=36302", "title": "1859", "text": "1859\n\n1859 (MDCCCLIX) ஒரு சனிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.\n\n\n\n"}
{"id": "36303", "url": "https://ta.wikipedia.org/wiki?curid=36303", "title": "1642", "text": "1642\n\n1642 (MDCXLII) ஒரு புதன்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் சனிக்கிழமையில் ஆரம்பமான ஒரு சாதாரண ஆண்டாகும்.\n\n\n\n\n"}
{"id": "36307", "url": "https://ta.wikipedia.org/wiki?curid=36307", "title": "அக்சோப்ய புத்தர்", "text": "அக்சோப்ய புத்தர்\n\nவஜ்ரயான பௌத்தத்தில், அக்‌ஷோப்ய புத்தர் ஐந்து தியானி புத்தர்களில் ஒருவர். மேலும் ஆதிபுத்தரின் அம்சமாக கருதப்படும் இவர் நிதர்சனத்தின் விழிப்புநிலையை குறிப்பவர். பாரம்பர்யத்தின் படி இவருடைய உலகம் வஜ்ரதாதுவின் கிழக்கே உள்ள \"அபிரதி(अभिरति)\" ஆகும். ஆனால் மக்களிடத்தில் அமிதாப புத்தரின் சுகவதியே பரவலாக உள்ளது. இவருடைய உலகத்தை குறித்து யாரும் அவ்வளவாக அறியார். இவருடைய துணை லோசனா ஆவார். இவர் எப்பொழுதும் இரண்டு யாணைகளுடனே சித்தரிக்கப்படுவார். இவருடையெ நிறம் நீலம், இவருடைய சின்னம், மணி, மூன்று உடுப்புகள் மற்றும் செங்கோல். இவருக்கு பலவிதமான வெளிப்பாடுகள் உள்ளன.\n\nSection::::நம்பிக்கைகள்.\nஅக்‌ஷோப்யர் \"அக்‌ஷோப்யரின் புனித புத்த உலகம்\" என்ற மஹாயான சூத்திரத்தில் முதன் முதலில் சுட்டப்படுகிறார். அந்த சூத்திரத்தின் படி, அபிரதியில் தர்மத்தை பின்பற்றிய நினைத்த ஒரு பிக்‌ஷு, தான் போதி நிலையை அடையும் வரையில் கோபத்தையும் பகைமையும் எந்த உயிரிடத்திலும் காட்டுதில்லை என உறுது பூண்டார். அவர் இதில் வெற்றி பெற்ற நிலையில், புத்தத்தனமை அடைந்து அக்‌ஷோப்ய புத்தர் ஆனார்.\n\nஜப்பானில் அக்‌ஷோப்யரையும் ஆசல வித்யாராஜாவையும் இணைத்து வழிபடுவது உண்டு. ஆனால் ஆசலநாதர் கர்பகோசதாது(गर्भखोस धातु)வில் வசிக்கும் ஒரு வித்யாராஜாவே ஒழிய புத்தர் கிடையாது\n\nபைஷஜ்யகுரு வழிபாடு பரவுவதற்கு முன்னர், அக்‌ஷோப்ய குணப்படுத்தும் செயல்களுக்காக முற்காலத்தில் வழிப்படும் வழக்கம் இருந்தது.\n\nSection::::நம்பிக்கைகள்.\nஅக்‌ஷோப்யர் மனிதனின் பயனில்லாத கோபத்தை, பளிங்கு போன்ற தூய விவேகமாக மாற்றுபவர். இந்த விவேகத்தோடு, மனிதர்கள் அனைத்து விடயங்களையும் நடுநிலைமையை மாறாது பார்க்கும் தன்மைப்பெறுகிறார்கள். ஒரு பளிங்கு நல்லதோ கெட்டதோ, தன் மீது விழும் பிம்பத்தை அப்படியே பிரதிபிம்பமாக காண்பிப்பது போல, மனிதர்களுக்கும் அத்தகைய நடுநிலைத்தன்மையை அக்‌ஷோப்யர் அருளுகிறார்.\n\nநீல நிற நீர் எவ்வாறு பிம்பத்தை அப்படியே பிரதிபலிக்கின்றதோ அவ்வாறே நமக்கு அக்‌ஷோப்யர் அத்தன்மையை அளிக்கிறார். எனவே தான் அவர் நிறம் நீலமாக உள்ளதாக கூறுவர்.\n\nSection::::சித்தரிப்பு.\nஅக்‌ஷோப்யர் பூமிஸ்பரிச(भूमिस्पर्श - பூமியைத்தொடும்) முத்திரையுடன் காணப்படுகிறார். இந்த முத்திரை ஆழ்ந்த நம்பிக்கையும், அக்‌ஷோப்யர் புத்தத்தன்மை அடைய காரணமாக இருந்த அவரது உறுதியையும் குறிக்கிறது.\n\nஅக்‌ஷோப்யருடைய சின்னம் வஜ்ரம். வஜ்ரம், ஒரு மின்னலின் ஆற்றலையும், வலிமையையும் குறிக்கிறது. மேலும் இச்சொல் வைரத்தின் பிரகாசத்தையும், தூய்மையையும் குறிக்கிறது(வஜ்ரம் என்ற வடச்சொல் மின்னலையும் வைரத்தையும் ஒன்று சேரக் குறிக்கக்கூடியது). அக்‌ஷோப்யரின் முத்திரை அவருடைய பூமியைப் போன்ற உறுதியான மனத்தை காட்டுகிறது. அவ்வுறுதியானால் தான் அவர், அனைத்து தடைகளையும் மீறு புத்தத்தன்மை எய்தினார்.\n\nஅக்‌ஷோப்யருடைய வாகணம் யாணை. யாணையின் நிலத்தின் மீது எடுத்து வைக்கும் ஒவ்வொரு அடியும், அக்‌ஷோப்யருடைய உறுதியை குறிக்கிறது.\n\nSection::::மந்திரம்.\nஇவருடைய மந்திரம்\n\nஓம் அக்‌ஷோப்ய ஹூம் ॐ अक्षोभ्य हूँ\n\nஅக்‌ஷோப்யருடைய பீஜாக்‌ஷரம் ஹூம்(हूँ) ஆகும்\n\n\n"}
{"id": "36316", "url": "https://ta.wikipedia.org/wiki?curid=36316", "title": "இயேசு காவியம்", "text": "இயேசு காவியம்\n\nஇயேசு காவியம் என்பது கவிஞர் கண்ணதாசன் எழுதிய ஒரு தற்காலத் தமிழ்க் காப்பியமாகும். இயேசு கிறிஸ்துவின் வரலாற்றைக் கவிதை வடிவில் கூறும் இந்த நூல் சுமார் 400 பக்கங்களைக் கொண்டது. இந்நூல் கண்ணதாசன் இறந்து அடுத்த ஆண்டு, அதாவது 1982 இல் வெளியிடப்பட்டது.\n\nதிருச்சி \"கலைக்காவிரி\" என்ற அமைப்பின் வேண்டுகோளுக்கிணங்க கவிஞர் கண்ணதாசன் இக்காவியத்தைப் படைத்தார். குற்றாலத்திலும், திருச்சியிலும் பல நாட்கள் அவர் தங்கியிருந்து, கிறிஸ்தவ இறையியலறிஞர்கள் பலர் உடனிருந்து துணை செய்ய, இக்காவியத்தை இயற்றினார். பின்னர் அறிஞர் குழு திருச்சியில் மும்முறை கூடி, எட்டு நாட்கள் காவியத்தை ஆராய்ந்து திருத்தங்கள் கூற, கவிஞர் தேவைப்பட்ட திருத்தங்களைச் செய்து தந்தபின் இக்காவியம் பதிப்பிக்கப்பெற்றது.\n\nதிருச்சிராப்பள்ளியில் 1982 ஜனவரி 16 இல் அன்றைய தமிழக முதல்வர் எம். ஜி. இராமச்சந்திரன் இந்நூலின் முதல் பிரதியைப் பெற்றுக்கொண்டார். இந்த நூல் இதுவரை ஆறு பதிப்புக்களைக் கண்டுள்ளதோடு, ஐந்து லட்சம் பிரதிகளுக்கு மேல் விற்றுள்ளது.\n\nSection::::கண்ணதாசனின் \"இறவாக் காவியம்\".\nஇயேசு காவியத்தின் தொடக்கத்தில் \"என்னுரை\" என்ற தலைப்பில் கண்ணதாசன் தாம் பாடிய காவியத்தை எவ்வாறு பார்த்தார் என்பதைக் குறிப்பிடுகிறார்:\n\nSection::::இயேசு காவியத்தின் பாகங்கள்.\nஇயேசு காவியம் ஐந்து பாகங்களைக் கொண்டதாக உள்ளது. இயேசுவின் வாழ்வியலைப் பிறப்பு என்னும் தலைப்பில் முதல் பாகமும், யோவானிடம் இயேசு திருமுழுக்குப் பெற்றுத் தம்மைத் தயார்படுத்திய நிலை இரண்டாம் பாகமாகவும், இயேசு பொதுவாழ்வில் ஈடுபட்டமை மூன்றாம் பாகமாகவும், அவர் அடைந்த மகிமை ஐந்தாம் பாகமாகவும் பாடப்பட்டுள்ளன.\n\nSection::::அவையடக்கம்.\nஇயேசு காவியத்தின் காப்பியத் தலைவன் இயேசுவே என்பது நூல் பெயரிலிருந்தே விளங்கும். பெருங்காப்பியங்களின் மரபைப் பின்பற்றி கண்ணதாசனும் பல இடங்களில் பாடுகிறார். நூலின் பாயிரத்தை எடுத்துக்கொண்டால், ஆங்கு கம்பன் கவிதையின் கலையும், வீரமாமுனிவரின் விழுமிய சொல் நயமும் விளங்குவதைக் காணலாம்.\n\nஇராமர் கதையைக் கூறவந்த கம்பநாடர் அவையடக்கத்தில்,<br>\n\n<poem>\n\"ஓசை பெற்றுயர் பாற்கடல் உற்றொரு\"\n\"பூசை முற்றவும் நக்குபு புக்கென...\"</poem>\nஎனப் பாடுகிறார்.\n\nகம்பரைப் பின்பற்றி, தேம்பாவணி புனைந்த வீரமாமுனிவர் தம் காப்பியத்தின் தொடக்கத்தில்,<br>\n<poem>\n\"ஓசையுற்று ஒழுகு அமிர்தம் உடைகட லென்ன நண்ணிப்\"\n\"பூசையுற்று அதனை நக்கப் புக்கென...\"</poem>\nஎன்று பாடினார்.\n\nஇதே மரபின் வழிநின்று கண்ணதாசனும்,<br>\n<poem>\n\"பொங்குமாங் கடலில் புகுந்தள வெடுக்கப்\"\nஎன்று இயேசு காவியத்தின் பாயிரத்தில் பாடுவது அவர் தமிழ் இலக்கிய மரபைத் தொடர்வதைக் காட்டுகிறது.\n\nவெவ்வேறு காலங்களில் வாழ்ந்த இம்மூன்று கவிஞர்களும் ஆழ்ந்து விரிந்த கடல் போன்ற அறிவுக் களஞ்சியத்திலிருந்து வெளிக்கொணரும் செல்வம் உள்ளத்திற்கு உவகையூட்டுவதே.\n\nSection::::சில பாடல்கள்.\nஎண் 9: தாலேலோ (அன்னை மரியா குழந்தை இயேசுவைத் தாலாட்டல்):\n<poem>\n\"சோதிமணிப் பெட்டகமே சுடரொளியே யூதருக்கு\"\n\"ஆதிமக னாய்ப்பிறந்த அருந்தவமே தாலேலோ!\"\n\n\"மாணிக்கத் தொட்டிலுக்கு வாய்க்காத பெருமையெல்லாம்\"\n\"ஆநிரைத் தொழுவினுக்கு ஆரளித்தார் எங்கோவே!\"\n</poem>\n\nஎண் 149:\n<poem>\n\"தத்துவ ஞானம் புத்துயிர் பெற்றது\"\n\"சத்திய வேதம் நின்று நிலைத்தது\n\"எத்தனை உண்மை வந்து பிறந்தது\"\n\"இத்தனை நாளும் மானிடன் வாழ்வது\n\n\"மண்ணிடை இயேசு மறுபடி வருவார்\"\n\"புண்கள் இருக்கும் வரையில் மருந்து\"\n\"விண்ணர சமையும் உலகம் முழுதும்\"\n\"எண்ணும் எழுத்தும் எல்லாம் அவரே\"\n</poem>\n\nSection::::இயேசு காவியம் கதைச் சுருக்கம்.\nசூசையப்பருக்கும் மரியாளுக்கும் மகனாய் இயேசு பெத்லேகம் என்னும் ஊரில், மாட்டுத் தொழுவத்தில் பிறந்தார் என்று இயேசு பிறப்புடன் காவியம் தொடங்குகிறது. தேவன் அருள் பெற்று மரியம்மை கருவுற்றது முதல் இயேசுவை பெற்று எடுத்தது வரையிலான செய்திகளைக் குறிப்பிடுகிறார். மேலும் இது போல் சக்கரியாசு எலிசபெத் என்கிற தம்பதியர் குழந்தையில்லாமல் வேதனை அடைந்து இறைவனை வேண்டினர். அவர்களுக்கு இறைவன் அருளால் அருளப்பன் என்கிற மகன் பிறந்தான் என்கிற செய்தியையும் காவியம் வழி எடுத்துரைக்கிறார். இயேசுவின் பெருமை பிள்ளைப்பருவம் முதலே ஆலயச் சபையில் ஆரம்பம் ஆனது.\n\nஏரோது மன்னன் குழந்தையைக் கொல்ல ஆணையிட்டுள்ளான் என்ற செய்தியை சூசையப்பர், தன் கனவில் தோன்றிய தேவதூதன் மூலம் அறிந்து, அவர் சொன்னபடியே எகிப்து நாட்டுக்குப் பயணிக்கிறார். ஏரோது என்ற மன்னன் பெத்லேகம் நகரில் உள்ள இரண்டும் இரண்டிற்கும் கீழ் வயது உள்ள ஆண் குழந்தைகளை வெட்டி வீழ்த்த ஆணையிட்டான். அவனது படைவீரர்கள் வீடு புகுந்து ஆண்குழந்தைகளை வெட்டி கொன்றனர்.\n\nமாபெரும் வஞ்சகம் கொண்ட மன்னன் மாரடைப்பால் மாண்டான். இந்த செய்தியை தேவதூதன் சூசையப்பரின் கனவில் தோன்றி ஏரோது மன்னன் மாண்டுவிட்டான் இனி நீங்கள் எகிப்தை விட்டு இஸ்ரேலுக்குச் செல்லலாம் என்று கூறுகிறான். அதன்படி சூசையப்பரும் மரியாளையும் குழந்தை இயேசுவையும் அழைத்துக் கொண்டு கலிலேயா நாட்டில் நாசரேத் நகரில் குடிபுகுகின்றனர். ஏனென்றால், ஏரோது மன்னனின் மைந்தன் அர்க்கலா என்னும் கொடியோன் அங்கு இருந்ததனால், சூசையப்பர் \n\nஇசுரேலுக்குச் செல்லவில்லை என்ற செய்தியையும் குறிப்பிட்டுச் செல்கிறார் கண்ணதாசன். இயேசு வளர்ந்து பன்னிரண்டு வயது நிரம்பிவிட்ட நிலையில் தன் தந்தையான சூசையப்பர் செய்து வந்த தச்சுத் தொழிலுக்கு உதவி செய்து வந்தார். காலையில் படித்து விட்டு பின்னர் அன்னையின் கடமைகளை முடித்து தந்தைக்கும் உதவி செய்துவிட்டு பின்னர் இரவில் தூங்கினார், அங்குள்ளவர்கள், சூசையப்பரைத் ‘தூயவர்’ என்றும் மரியன்னையை ‘மாதா’ என்றும் அழைத்தனர்.\n\nநாசரேத் விட்டு செருசலேம் செல்லும் வழியில் இயேசுவை தவற விட்டு தவிக்கின்றனர். அப்போது அங்குள்ள தேவாலயத்தில் இயேசு வேதம் படித்த வித்தகர் நடுவே கேட்டு அறிந்தும் கேள்விகள் தொகுத்தும் தத்துவ ஞானத்தில் இருந்தார். இயேசுவை கண்ட தம்பதியர் மகிழ்ச்சி அடைகின்றனர்.\n\nஆண்டுக்காண்டு இயேசு வளர்ந்த அவ்வண்ணமே அருளப்பரும் வளர்ந்து வாலிபம் எய்தினார். அருள் மிகும் வாக்கும் அன்பும் ஞானமும் கடமை மிகுந்த கட்டளைக் குணமும் கொண்டவராக அருளப்பர் இருந்தார். எருசலேம் நகரில் உள்ள மக்கள் அவரிடம் ஞானஸ்நானம் பெற்றனர். மக்களுக்கு பல போதனைகளை அவர் வழங்கினார். என்னுடையத் தகுதி எள்ளளவுதான் கடவுளின் மகனைக் காண்பீர் ஒரு நாள், அவரே உங்கள் அனைவரின் மீட்பர் என்று இயேசுவைப் பற்றி எருசலேம் மக்களுக்கு எடுத்துக்கூறினார். இயேசு அருளப்பரைச் சந்தித்து ஞானஸ்நானம் பெறுகிறார். இயேசு புனித பணியில் புகுந்திடும் முன்னால் பரிசுத்த ஆவி பாலைவனத்துக்கு இயேசுவை அழைத்துச் செல்கிறது. அங்கு நாற்பது பகல் நாற்பது இரவு உண்ணாநோன்பும் உறங்கா விரதமும் இருந்து தவம் புரிகிறார். அப்போது அங்கு கல்லை அப்பமாக்கி அலகை வென்று, இயேசு கலிலேயாவில் காலடி வைக்கிறார் அங்கு மீனவர்கள் அதிசயக்கும் வகையில் அற்புதங்களை நிகழ்த்துகிறார்.\n\nஇயேசுவின் அற்புதங்கள் தொடர்ந்தது. இயேசுபிரான் மக்களுக்குள்ளே இணையற்ற பெருமைகளைச் செய்ததாலே அவர் பின்னால் சீடர்கள் பலர் வந்தார்கள். அவர்களில் பன்னிருவரை மட்டும் தன் சீடர்களாகத் தேர்ந்தெடுத்து மெய் வண்ணம் போதித்தார். அவர்கள் பெயரை அப்போஸ்தலர் என்று விளங்கச் செய்தார்.\n\nஇயேசு அற்புதங்கள் மட்டும் செய்வதோடு நில்லாமல் மக்களுக்கு பல்வேறு போதனைகளைச் செய்து நல்வழிப்படுத்தினார். கலிலேயாவை ஆண்ட இரண்டாம் ஏரோது மன்னனின் ஆட்சியில் அழகிய பெண்கள் கவலையின்றி வாழ்வது அரிது. தம்பி மனைவியை தன் மனைவியாக்கி இன்புற்றிருந்தான். அவனை நல்வழிப்படுத்த நினைத்த அருளப்பரை சிறையில் அடைத்தான். அவ்வழியே வந்த இயேசுவை தம் சீடர்கள் மூலம் அங்குள்ள மக்களுக்கு அடையாளம் காட்டுகிறார். பின்னர் ஏரோது மன்னன், மனைவின் ஆசைப்படி அருளப்பர் தலையை வெட்டி பரிசளிக்கிறான் என்பது போன்ற செய்திகளையும் காவியத்தில் வெளிப்படுத்தியுள்ளார்.\n\nகண்ணில்லாதவருக்கு கண் கொடுத்தல், செவிடர்களுக்கு செவி கொடுத்தல், தொழுநோயைக் குணப்படுத்துதல், மரணம் அடைந்தோரை உயிர்த்தெழச் செய்தல், கடல் மீது நடத்தல் போன்ற அற்புதங்களை காவியத்தில் புகுத்தியுள்ளார். எருசலேம் சென்ற இயேசுவை யூதர்களிடத்தில் அவரது சீடர்களில் ஒருவனான யூதாசு என்பவன் முப்பது வெள்ளிக்காசுக்காகக் காட்டிக் கொடுக்கிறான். பின்னர் இயேசுவை சிலுவையில் அடித்தது முதல் அவர் மூன்றாம் நாள் உயிர்தெழுந்தது வரையிலானச் செய்திகளைத் தொகுத்து கண்ணதாசன் மரபுக் கவிதையில் இயேசு காவியத்தைப் படைத்துள்ளார்.\n\nSection::::ஆதாரம்.\nகவியரசு கண்ணதாசன், \"இயேசு காவியம்\", கலைக்காவிரி, 18, பென்வெல்ஸ் ரோடு, திருச்சிராப்பள்ளி 620001. முதல் பதிப்பு: 1982.\n"}
{"id": "36318", "url": "https://ta.wikipedia.org/wiki?curid=36318", "title": "வைரோசன புத்தர்", "text": "வைரோசன புத்தர்\n\nவைரோசனர் (அல்லது மஹாவைரோசனர்) மஹாயான பௌத்தத்தின் ஐந்து தியானி புத்தர்களுள் ஒருவரான் இவர், ஒரு தர்மகாய(தர்மத்தையே உடலாக கொண்டவர்) புத்தர் ஆவார். சீன-ஜப்பானிய பௌத்தத்தில், மஹாவைரோசன புத்தர், சூன்யத்தன்மை என்ற பௌத்த சித்தாந்தத்தின் உருவகமாக கருதப்படுகிறார்.\n\nஐந்து தியானி புத்தர்களுள், இவர் நடுநாயகமான இடத்தைக் கொண்டவர். ஆஃப்கானிஸ்தானில் தாலிபான்களால் அழிக்கப்பட்ட சிலைகளுள் ஒன்று வைரோசன புத்தருடையது ஆகும்.\n\nமஹாவைரோசன புத்தர் குறித்த நம்பிக்கைகள் அனைத்தும் பெரும்பாலும் மஹாவைரோசன சூத்திரத்திலிருந்து பெறப்பட்டது. சில வஜ்ரசேகர சூத்திரத்தில் இருந்தும் பெறப்பட்டவை. வைரோசனர் சீன ஹுவா-யென் பௌத்த பிரிவினராலும், ஜப்பானிய கெகோன் மற்றும் ஷிங்கோன் பிரிவினராலும் அதிகமாக வணங்கப்படுகிறார். ஷிங்கோன் பௌத்தத்தில் இவர் ஒரு மிக முக்கியமான புத்தர் ஆவார்.\n\nசீன - ஜப்பானிய பௌத்தத்தில் வைரோசனரின் வழிபாடு, அமிதாப புத்தரின் வழிபாட்டால் வழக்கிழந்தது. இதற்கு காரணம் சுகவதி பௌத்தம், சீனத்தில் பிரபலமைடந்ததே ஆகும். ஆனால் இன்றும் வைரோசனர், ஷிங்கோன் பௌத்தர்களால் வணங்கப்படுகிறார். \n\nSection::::நம்பிக்கைகள்.\nரிக்வேதத்தில் 'வைரோசன' என்ற சொல், பிரகாசமான, 'தேஜஸ்'மயமான சூரியனைக் குறிக்கக்கூடியது. எனவே தான் இவரை ஜப்பானிய மொழியில் \"டைனிச்சி\" என அழைக்கின்றனர்.\n\nமஹாவைரோசன சூத்திரத்தில், வைரோசனர் தர்மத்தை வஜ்ரசத்துவருக்கு உபதேசம் செய்கின்றார். ஆனால் அது முழுவது புரிந்துகொள்ளாத தன்மையுடன் விளங்குகிறது. எனவே வைரோசனர், தர்மத்தை எளிதாக புரிந்து கொள்வதாக பல்வேறு தந்திரங்களையும், சடங்குகளையும் விவரிக்கிறார். இதில் இருந்தே தந்திரயான பௌத்தம் தோன்றியதாக கருதப்படுகிறது.\n\nவைரோசனர் தர்மசக்கர முத்திரையுடன் காணப்படுகிறார். அமிதாபர் கருணையின் உருவகமாக கருதுவது போல, வைரோசனர் புத்தியின் உருவகமாக கருதப்படுகிறார்.\n\nஷிங்கோன் பௌத்தத்தில் இவரை மஹாவைரோசன ததாகதா என அழைக்கின்றனர். இப்பிரிவின் ததாகதகர்ப தத்துவத்தில், மஹாவைரோசனரே அனைத்து உயிர்களிடத்தும் காணப்படுகிறார். எப்போது ஒருவர் தன்னுள் உள்ள வைரோசனரை அறிந்து கொள்கின்றனரோ அப்போது அவர்கள் புத்தத்தன்மை அடைகிறார்.\n\nSection::::சித்தரிப்பு.\nவைரோசனார், அனைத்து தியானி புத்தர்களின் ஒட்டுமொத்த உருவமாக கருதப்படுவதால், இவர் வெண்மை நிறத்துடன் சித்தரிக்கப்படுகிறார். மேலும், வெண்மை தூய்மையையும் குறிக்கக்கூடியது. \n\nஇவருடைய ஆசனம் பத்மாசனம். இந்த ஆசனத்தை இரண்டு சிங்கங்கள் தாங்குகின்றன. இந்த சிங்கங்கள், புத்தரின் கர்ஜனையை ஒத்த தர்ம உபதேசத்தை குறிப்பன. மேலும் வைரோசனரின் தியான உருவம், ஒருவரின் அறியாமையை நீக்கி தர்மத்தை உணர்த்தக்கூடியது. மஹாவைரோசனரின் மிகப்பெறிய சிலைகள் சூன்யத்தன்மையை குறிப்பன. இவருடைய மிகப்பெறிய சிலைகள்,நிலையில்லாத்தன்மையை விவரிக்கிறது. எப்படி இச்சிலைகள் நிலையில்லாதவையே, அவ்வாறே வாழ்க்கையிம் நிலையில்லாதது, சூன்யமயமானது. \n\nவைரோசனரின் சின்னம் தங்க அல்லது சூர்ய சக்கரம். \n\nSection::::மந்திரம்.\nஇவருடைய மந்திரம், ஓம் வைரோசன ஹூம் ஆகும். \n\nஇவருடைய இன்னொரு மந்திரம் ஜுவால(ஜ்வால) மந்திரம் ஆகும். அமோகபாஷாகல்பராஜ சூத்திரத்தில் இருந்து தருவிக்கப்பட்ட இம்மந்திரம், ஷிங்கோன் பௌத்தத்தில் மிக முக்கியம் வாய்ந்தது. அந்த மந்திரம் பின் வருமாறு\n\nஇவருடைய பீஜாக்‌ஷரம் 'அ'. 'அ' ததாகதகர்ப தத்துவத்தின் உருவகம். 'அ' என்பது அனைத்து எழுத்துகளிலும் இருந்தாலும், அது வெளியே தெரிவதில்லை(பிராமியிலிருந்து பிரிந்த அனைத்து எழுத்துமுறைகளிலும் 'அ'கரம் சேர்ந்த மெய்களுக்கு தனி வடிவம் இல்லை. 'அ' எனபது இயல்பாக அனைத்து மெய்யெழுத்து வடிவங்களிலும் உள்ளது. எ.டு க,ங,ச,ஞ முதலியன. இவற்றில் இருந்தே பிற வடிவங்கள் தோன்றுகின்றன). அது போல் மஹாவைரோசனர் அனைவரிடத்திலும் இயல்பாக மறைந்துக் காணப்படுவதை இவருடைய 'அ' பீஜாக்‌ஷரம் குறிக்கிறது\n\n\n\n"}
{"id": "36326", "url": "https://ta.wikipedia.org/wiki?curid=36326", "title": "மொசாம்பிக்", "text": "மொசாம்பிக்\n\nமொசாம்பிக் (\"Mozambique\") என்று அழைக்கப்படும் மொசாம்பிக் குடியரசு (போர்த்துகீசம்: \"República de Moçambique\", pron. ), தென்கிழக்கு ஆப்பிரிக்க நாடாகும். இந்நாட்டுக்கு கிழக்கே இந்தியப் பெருங்கடலும், வடக்கே தன்சானியாவும், வட கிழக்கே சாம்பியா மற்றும் மலாவியும், மேற்கே சிம்பாப்வேயும், வட மேற்கே சுவாசிலாந்தும் தென்னாப்பிரிக்காவும் உள்ளன. 1498ல் வாஸ்கோடகாமா இந்நாட்டைக் கண்டறிந்த பின், 1505ல் போர்த்துகீசியர்கள் இங்கு குடியேறினர். 1510 வாக்கில், கிழக்காப்பிரிக்கக் கடற்கரையில் அமைந்திருந்த எல்லா முன்னாள் அரபு சுல்தானகங்களையும் தங்கள் முழு கட்டுப்பாட்டின் கீழ் போர்த்துகீசியர்கள் கொண்டு வந்தனர்.\n\nபோர்த்துகீசியம் பேசும் நாடுகள் சமூகத்திலும் பொதுநலவாய் நாடுகளிலும் மொசாம்பிக் ஓர் உறுப்பு நாடாக உள்ளது. \"Muça Alebique\", என்ற சுல்தானின் பெயரை அடுத்து இந்நாட்டுக்கு மொசாம்பிக் என்று பெயர் சூட்டப்பட்டுள்ளது.\nமொசாம்பிக் 'அருமையான சுற்றுலாத் தளம்' என்று பெயர் பெற்று வருகிறது. மிகுந்த அழகும் குறைந்த செலவுமே இதற்குக் காரணம். மொசம்பிக் நாட்டில் ஒரு புறம் கடல் சூழ்ந்து உள்ளது. இங்கே பாரா குடாவில் கடற்கரைகள் மட்டும் இன்றி கடல் வாழ் மிருகங்களும் உண்டு. கோரோங்கோசா தேசிய பூங்கா மிகுந்த புகழ் வாய்ந்தது. இங்கே புல்வெளி, அடர்ந்த மழைக்காடுகள் மற்றும் அகன்ற அருவிகள் அமைந்துள்ளன. பெண்பா என்ற ஒரு துறைமுக நகரம் மொசாம்பிக்கில் ஒரு முக்கிய இடமாகும். இங்கே போர்த்துக்கீச கட்டட அமைப்பு மிகவும் அழகானது. மொசாம்பிக் நாட்டில் சுற்றுலா மட்டும் இன்றி தொழிற்சாலைகளும் இந்நாட்டில் அமைந்துள்ளன.\n\n"}
{"id": "36328", "url": "https://ta.wikipedia.org/wiki?curid=36328", "title": "ஸ்ரீ", "text": "ஸ்ரீ\n\nஸ்ரீ அல்லது சிறீ (ஆங்கிலம் - Sri, Shri ,Shre அல்லது Shree, தேவநாகரி - श्री, IAST ஒலிபெயர்ப்பு \"Śrī\") என்றால் செல்வம் எனப் பொருள்படும். \"வணக்கத்துக்குரிய\" என்பதைக் குறிக்கும் சமசுகிரத அடைமொழியாகவும், \"பெருமதிப்புக்குரிய\" என்பதைக் குறிக்கும் இந்து சமயச் சொல்லாகவும் விளங்குகிறது. ஒரு பெயருக்கு முன்னர் எழுதப்படும் போது ஆங்கிலச் சொல்லான \"Mr.\" , தமிழ்ச்சொல்லான \"திரு.\" ஆகியவற்றுக்கு ஒத்து விளங்குகிறது.\n\nSection::::எழுத்துவடிவத்தின் தோற்றம்.\nஸ்ரீ என்ற கிரந்த எழுத்து வடிவம் ஶ் என்ற கிரந்த எழுத்தில் இருந்து தோன்றியது ஆகும். ஸ்ரீ என்பது ’ஶ்’, 'ரீ' ஆகியவற்றைச் சேர்த்த கூட்டெழுத்தின் (வடமொழி:संयुक्ताक्षरं - சம்யுக்தாக்‌ஷரம்) 'ஈ'கார உயிர்மெய் வடிவம் ஆகும். மேலுள்ள படத்தில் காணப்படும் கடைசி இரு வடிவங்களும் ஸ்ரீயை குறிக்க பயன்படுத்தப்படுகின்றன.\n\nஒருங்குறியின் அண்மைய பதிப்பில் ஶ் என்ற கிரந்த எழுத்து தமிழ் அட்டவணையில் சேர்க்கப்பட்டுள்ளது. எனவே தற்போதுள்ள யூனிகோடு தமிழ் எழுத்துருக்கள் பயன்படுத்தும் ஸ்+ரீ-->ஸ்ரீ என்பதற்கு மாறாக, மற்ற இந்திய மொழிகளை பின்பற்றி ஶ் + ரீ --> ஸ்ரீ என எழுத்துவடிவ தோற்ற விதியினை (Glyph Formation Rules) ஒருங்குறி குழுமம் மாற்றி அமைத்துள்ளது. இருப்பினும் ஸ் + ரீ என்ற சேர்க்கையும் எழுத்துருக்களில் ஸ்ரீ என்ற வடிவத்தினை கொடுக்கிறது.\n\nSection::::சமயம்.\nஇந்த எழுத்தை சில இந்துக் கடவுள்களைக் குறிக்கும் பண்புப் பெயராகப் பயன்படுத்துகின்றனர். \"ஸ்ரீ\" என்பது செல்வதைக் குறிப்பதால் ஸ்ரீதேவி என்னும் பெயர் விஷ்ணுவின் துணையும் செல்வத்துக்கான கடவுளும் ஆன இலட்சுமியையும் குறிக்கும். வளத்துக்கு உரிய கடவுளான பிள்ளையாரையும் ஸ்ரீ என்ற பெயர் குறிக்கும். புனிதத் தன்மை உள்ளதாக நம்பப்படுகிறவர்களின் பெயர்கள் முன்னும் \"ஸ்ரீ\" என்ற சொல் சேர்த்து அழைக்கப்படுகிறது. வட மொழி மற்றும் இந்தியத் தோற்றத் தாக்கத்தின் காரணமாக, பௌத்த சமயத்திலும் \"ஸ்ரீ\" என்ற சொற்பயன்பாடு காணப்படுகிறது. இந்து சமய நம்பிக்கை உள்ள சிலர் தாங்கள் எழுதும் ஆவணங்களின் தொடக்க வரியின் நடுவே \"ஸ்ரீ\" என்று எழுதும் வழக்கத்தைக் கொண்டிருக்கின்றனர். இது பிள்ளையார் சுழி, ஓங்காரக் குறி இட்டு எழுதும் வழக்கங்களை ஒத்தது. இந்துக் கடவுளர் பெயர்களுக்கு முன் \"ஸ்ரீ\" என்று குறிக்கப்பட்டாலும், தமிழ்ச் சூழலில் இதற்கு மாறாக \"அருள்மிகு\" என்று குறிக்கும் வழக்கம் பரவலாக இருக்கிறது.\n\nSection::::பொதுப் பயன்பாடு.\nவணக்கத்துக்குரிய, பெருமதிப்புக்குரிய நபர்களின் பெயருக்கு முன் பெருமதிப்பைத் தெரிவிக்கும் முன்னொட்டாக, இச்சொல் பயன்படுகிறது. இச்சொல்லைப் பயன்படுத்த பால் வேறுபாடு பார்க்கத் தேவையில்லை என்றாலும், இச்சொல் ஆணுக்குரித்தானது என்ற எண்ணம், ஸ்ரீமதி போன்ற சொற்பயன்பாட்டுக்குக் காரணமாக இருக்கிறது.\n\nமன்னராட்சிக் காலத் தாக்கத்தை ஒட்டி, பிற சொற்களுடன் கூட்டுச் சொல்லாகவும் தொடர் சொல்லாகவும் பயன்படுத்தப்படுவதுண்டு. எடுத்துக்காட்டுக்கு, \"நாட்டிய ஸ்ரீ, சங்கீத ஸ்ரீ, லங்கா ஸ்ரீ\" போன்ற பட்டங்களைக் குறிப்பிடலாம். ஸ்ரீ ஸ்ரீ ஸ்ரீ என்று தொடர்ந்து இரண்டு, மூன்று முறையும் பயன்படுத்தப்படுவதும் உண்டு. எடுத்துக்காட்டுக்கு, ஸ்ரீ ஸ்ரீ ரவிசங்கர்.\n\nவடமொழி வழிப் பெயர்ச்சொற்களில் \"ஸ்ரீ\" காணப்படுகிறது. எடுத்துக்காட்டுக்கு, ஸ்ரீவித்யா, ஸ்ரீதர், ஸ்ரீராம், ராகஸ்ரீ, ஸ்ரீநிவாசன் போன்ற பெயர்களைக் குறிப்பிடலாம்.\n\nSection::::இடப் பெயர்.\n\"வணக்கத்துக்குரிய தீவு\" என்று பொருள்படும் வகையில் ஸ்ரீ லங்கா என்ற நாட்டுப் பெயரில் பயன்படுத்தப்படுகிறது.\n\nSection::::தமிழ்ச் சூழல்.\nதற்போது தமிழ்நாட்டில் வழக்கில் இருக்கும் கிரந்த எழுத்துக்களில் \"ஸ்ரீ\"யும் ஒன்றாகும். சில வடமொழி வழிப் பெயர்கள், இந்து, பௌத்த சமய மந்திரங்கள், இச்சமயக் கடவுள்களின் பெயர்களைக் குறிப்பிடும் போதும் முன்னொட்டாகவும் இவ்வெழுத்து வடிவம் பயன்படுகிறது. தமிழுடன் கலந்து எழுதப்படும் பிற கிரந்த எழுத்து வடிவங்களைப் போலன்றி, \"ஸ்ரீ\" என்பது ஒரே பொருள் குறித்து மட்டுமே அனைத்து இடங்களிலும் பயன்படுவதும், பிற உயிர், மெய் ஒலிகளுடன் சேராது எப்போதும் தனி எழுத்தாகவே பயன்படுவதும் குறிப்பிடத்தக்கது. தமிழில் பிற மொழிச் சொற்கலப்பை தவிர்த்து எழுதுவோர் \"ஸ்ரீ\" என்னும் சொல்லுக்கு இணையான \"திரு, திருமிகு, அருள்மிகு\" போன்ற சொற்களை இடத்துக்குத் தகுந்தவாறு பயன்படுத்துகின்றனர். எனினும், \"திரு\" என்னும் சொல்லை \"ஸ்ரீ\" என்னும் சொல்லுக்கான மொழிபெயர்ப்பாக மட்டுமே அனைத்து இடங்களிலும் கருதி விட இயலாது. \"ஸ்ரீ\" என்னும் சொல், எழுத்துப் பயன்பாடு தமிழ்ச்சூழலில் புகும் முன்னரே \"திரு\" என்னும் பெயரைத் தாங்கிய ஊர்ப்பெயர்கள் தமிழ்நாட்டில் இருந்திருக்கின்றன. தற்காலத்தில் ஸ்ரீரங்கம் என்று குறிப்பிடப்படும் ஊர் முற்கால வைணவ இலக்கியங்களிலேயே \"திருவரங்கம்\" என்று குறிக்கப்பட்டு இருப்பதும், \"திரு + அரங்கம்\" என்னும் சொற்கூட்டு தரும் பொருளும் \"ஸ்ரீ + ரங்கம்\" என்னும் சொற்கூட்டுத் தரும் பொருளும் முற்றிலும் வேறாக இருப்பதையும் காணலாம். எனவே, முற்காலத்தில் தமிழில் ஏற்கனவே \"திரு\" என்னும் சொல் இருந்த இடங்கள் தவறுதலாக \"ஸ்ரீ\" என்ற மொழிமாற்றப்பட்டு பயன்பாட்டுக்கு வந்ததாகவும் கருதப்படவும் வாய்ப்புண்டு.\n\nகிரந்த எழுத்துக்களைத் தவிர்த்து எழுதுவோர் \"ஸ்ரீ\" என்ற எழுத்துக்கு மாறாக அதற்கு நெருங்கிய ஒலிப்பு தரும் \"சிறீ, சிரீ\" ஆகிய சொற்ககளைப் பயன்படுத்துவது உண்டு. தமிழ் இலக்கியத்தில் \"சிரீ\" என்று எழுதும் வழக்கம் காணப்படுகிறது. எடுத்துக்காட்டுக்கு, திருவாய்மொழி இரண்டாம் பகுதியில் (பாடல் 2858ல்)\n\nஎன்று வருவதைக் குறிப்பிடலாம்.\n\nஇலங்கையில் \"ஸ்ரீ\" என்பதற்கு மாறாக \"சிறீ\" என்று எழுதும் வழக்கம் இருக்கிறது. எனினும், இந்த மாற்றத்துக்கு அந்நாட்டு அரசியல் சூழலும் ஒரு காரணமாகும்.\n"}
{"id": "36337", "url": "https://ta.wikipedia.org/wiki?curid=36337", "title": "ஏபெல் டாஸ்மான்", "text": "ஏபெல் டாஸ்மான்\n\nஏபெல் டாஸ்மான் (\"Abel Janszoon Tasman\"; 1603 – அக்டோபர் 10, 1659), என்பவர் டச்சு கடல் ஆராய்ச்சியாளரும் ஒரு நாடுகாண் பயணியும் ஆவார்.\n\nஇவர் தனது 1642 மற்றும் 1644 ஆம் ஆண்டுகளுக்கான டச்சு கிழக்கிந்தியக் கம்பனிக்கான பிரபல்யமான கடற்பயணங்களுக்காக அறியப்படுகிறார். இவரே முதன் முதலாக \"வான் டியெமன் நிலம்\" (தற்போதைய தாஸ்மானியா) என்ற தீவுகளுக்கும், நியூசிலாந்து மற்றும் பிஜி தீவுகள் போன்றவற்றையும் கண்ட முதல் ஐரோப்பியர் ஆவார். அத்துடன் இவரும் இவருடன் பயணம் செய்தவர்களும் ஆஸ்திரேலியா, நியூசிலாந்து, மற்றும் பசிபிக் தீவுகள் ஆகியவற்றின் பெரும் பகுதிகளைக் கண்டறிந்தனர்.\n\nSection::::ஆரம்ப வாழ்க்கை.\nஇவர் 1603 ஆம் ஆண்டு நெதர்லாந்தில் தற்போது குறொனிங்கன் மாகாணம் என்றழைக்கப்படும் லூட்ஜிகாஸ்ற் என்ற இடத்தில் பிறந்தார். டச்சுக் கிழக்கிந்தியக் கம்பனியில் சேர்ந்து பல நாடுகளுக்கும் சென்றார். 1634 இல் ஜகார்ட்டா சென்றார். அதே ஆண்டு ஜூலையில் \"மோச்சா\" என்ற சிறிய கப்பலுக்குத் தலைவரானார். 1637 இல் ஒல்லாந்துக்கு சென்று பின்னர் அக்டோபர் 1638 இல் மீண்டும் ஜகார்ட்டா திரும்பினார்.\n\nSection::::முதலாவது பசுபிக் பயணம்.\n1634 இல் டாஸ்மான் வடக்கு பசிபிக் பகுதிக்கு அனுப்பப்பட்டார். பல சிரமங்களின் மத்தியில் நவம்பரில் \"ஃபோர்மோசாவை (தாய்வான்) அடைந்தார். இவரது கப்பலில் சென்ற 90 பேரில் 40 பேர் இடையிலேயே இறந்து விட்டனர். 1640 இல் ஜப்பான், 1642 இல் சுமாத்ரா ஆகிய நாடுகளுக்கு சென்றார். சுமாத்ராவில் அந்நாட்டு சுல்தானுடன் நட்புறவான வியாபாரத்திலும் ஈடுபட்டார். ஆகஸ்ட் 1642 இல் \"பெயர்தெரியாத தென்பகுதி\"க்கு மாலுமிகளுக்குத் தலைமைதாங்கி அனுப்பப்பட்டார். ஆஸ்திரேலியாவின் தெற்குக் கரையோரத்தை அடைந்தார். (இக்கண்டத்தின் மேற்குக் கரைகளில் ஏற்கனவே சில டச்சுக்கப்பல்கள் சென்றிருந்தன). ஆனாலும் தெற்குக் கரைப்பகுதி அவ்வளவாகத் தெரிந்திருக்கவில்லை.\n\nநவம்பர் 24 1642 இல் அவர் தற்போதைய தாஸ்மேனியாவின் மேற்குக் கரையை முதலில் அடைந்தார். இதற்கு அவர் டச்சுக் கிழக்கிந்தியக் கம்பனியின் ஆளுநர் அந்தனி வான் டியெமென் என்பவரின் நினைவாக \"வான் டியெமெனின் நிலம்\" எனப் பெயர் சூட்டினார்.\n\nடாஸ்மான் தொடர்ந்து வடக்கு நோக்கிச் செல்ல உத்தேசித்தாலும் கடும் காற்று காரணமாக கிழக்கை அடைந்தார். டிசம்பர் 13 இல் நியூசிலாந்தின் வடமேற்குக் கரையைக் கண்டார். மேலும் கிழக்கே சென்று ஒன்பது நாட்களின் பின்னர் நியூசிலாந்தை அடைந்தார். அவர் அதை தென்னமெரிக்காவிலுள்ள ஆர்ஜெண்டீனாவின் ஸ்டேட்டன் தீவுடன் சம்பந்தப்படுத்தி அதற்கு அதற்கு அவர் \"ஸ்டேட்டன் நிலம்\" எனப் பெயரிட்டார். தொடர்ந்து வடக்கு பின்னர் கிழக்காக சென்று கொண்டிருக்கும் போது அவர்களது கப்பல்கள் மவோரிகளினால் (Māori) தாக்கப்பட்டதில் அவது நான்கு மாலுமிகள் கொல்லப்பட்டனர். டாஸ்மான் இதற்கு \"Murderers' Bay\" (தற்போதைய \"Golden Bay\") எனப் பெயர் சூட்டினார்.\n\nடாஸ்மானும் அவரது மாலுமிகளும் பின்னர் ஜனவரி 21, 1643 இல் தொங்காத் தீவுக்கூட்டத்தையும் கடந்தனர். பிஜி, நியூ கினி ஆகியவற்றையும் கண்டறிந்து இறுதியாக ஜூன் 15 1643 இல் ஜகார்ட்டா திரும்பினார்.\n\nSection::::இரண்டாவது பசிபிக் பயணம்.\n1644 இல் டாஸ்மான் மீண்டும் தனது பசிபிக் நோக்கிய பயணத்தை மூன்று கப்பல்களுக்குத் தலைமை தாங்கி மேற்கொண்டார். நியூ கினியின் தெற்குக்கரைக்குச் சென்றார்.\n\nடச்சு கிழக்கிந்தியக் கம்பனிக்கு இவரது பயணம் அவ்வளவாக வெற்றியளிக்கவில்லை. அவர்களது கடல் வணிகத்துக்கு சிறந்த நாடுகளை அவர் கண்டறியவில்லை. மேலும் ஒரு நூற்றாண்டின் பின்னரே டாஸ்மேனியா, நியூசிலாந்துக்கு ஜேம்ஸ் குக் தலைமையில் ஐரோப்பியர்கள் சென்றனர்.\n\n"}
{"id": "36339", "url": "https://ta.wikipedia.org/wiki?curid=36339", "title": "அமிதாப புத்தர்", "text": "அமிதாப புத்தர்\n\nஅமிதாப புத்தர் (சமஸ்கிருதம்: अमिताभः, \"Amitābhaḥ\"; திபெத்திய மொழி: ஓ-பா-மெ) மஹாயான பௌத்தர்களால் வணங்கப்படும் ஒரு பிரபஞ்ச புத்தர் ஆவார். இவர் வஜ்ரயான பௌத்தத்தின் ஐந்து தியானி புத்தர்களுள் ஒருவர் \nஆவார். இவரது வழிபாட்டை பிரதானமாக கொண்ட பௌத்தப் பிரிவு சுகவதி பௌத்தம்(ஆங்கிலம்: Pure Land) என அழைக்கப்படுகிறது.\n\nSection::::சொற்பிறப்பியல்.\n\"அமித\" என்றால் \"அளவில்லாத\" என்று பொருள், \"ஆப\" என்றால் \"பிரகாசம்\" என்று பொருள். இந்த புத்தர் அளவில்லாத பிராகசத்தை உடையவர் ஆதலால், இவர் அமிதாபர் என அழைக்கப்பட்டார். இவரது அளவில்லாத ஆயுளையும் கொண்டவர் என்பதால் இவர் \"அமிதாயுஸ்\" (ஆயுஸ் - ஆயுள்) என்றும் அழைக்கப்படுவது குறிப்பிடத்தக்கது.\n\nSection::::நம்பிக்கைகள்.\nசுகவதிவியூக சூத்திரம், அமிதாபர் முன்னொரு காலத்தில் இன்னொரு உலகத்தில் 'தர்மகாரர்' என்ற புத்த பிக்ஷுவாக இருந்தாதக கூறுகிறது. பிறகு, தான் புத்தநிலையை அடைய வேண்டி 48 உறுதிமொழிகளை பூண்டார். அந்த உறுதிமொழிகளின் விளைவாக, புத்ததன்மை அடைந்ததும் தனக்குறிய ஒரு புத்த உலகத்தை(புத்தக்ஷேத்திரத்தை(बुद्धक्षेत्र)) அவர் நிர்மாணித்துக்கொண்டார். அவருடைய முற்பிறவியில் நற்பலன்களால் அந்த உலகத்தில் அனைத்து விதமான நற்குணங்களும் முழுமையாக இருக்கின்றது\n\nஅமிதாபருடைய 18வது உறுதிமொழியின் படி, அமிதபாரின் பெயரை உச்சரிக்கும் அனைவரும் அவருடைய உலகத்தில் மறுபிறவி எய்துவர் என உறுதி கூறப்பட்டுள்ளது. மேலும் 19வது உறுதிமொழியில், இறக்கும் தருவாயில் உள்ள ஒருவர் குறைந்தது 10 முறையேனும் அமிதாபர் பெயரை அழைத்தால், அனைத்து புத்தர்களும், போதிசத்துவர்கள் அந்த மனிதர் முன்பு தோன்றுவர் எனவும் உறுதி அளிக்கிறார். இந்த எளிமையே, சுகவதி பௌத்தத்தை மஹாயான பௌத்தத்தின் ஒரு பெரும்பிரிவாக மாற்றியது. \n</div>\n\nஅமிதாப புத்தரை குறித்த நம்பிக்கைகளும் அவருடைய உறுதிமொழிகளும் கீழ்க்கண்ட சூத்திரங்களில் காணப்படுகின்றன\n\n\n\n\nஅமிதாப புத்தர் தன்னுடைய முயற்சிகளாலும் அவருடைய முன்பிறவி நற்பலன்களாலும் 'சுகவதி' என்ற புத்த உலகத்தை (புத்தக்ஷேத்திரம்) நிர்மாணம் செய்துகொண்டார். சுகவதி (सुखवति) என்றால் 'சுகம் உடைய' என்று பொருள். சுகவதி மேற்கு திசையில் உள்ளது. அமிதாபருடைய உறுதிமொழிகளின் ஆற்றலின் காரணமாக, அவருடைய பெயரை ஜெபிக்கின்ற அனைவருக்கும் சுகவதியில் மறுபிறப்பு நிகழ்வதாக நம்பப்படுகிறது. இங்கு பிறக்கும் அனைவருக்கும், அமிதாபரே தர்மத்தை உபதேசம் செய்கின்றார். அந்த உபதேசத்தினால், அனைவரும் புத்தத்தன்மையையும் போதிசத்துவத்தையும் பெறுகின்றனர். பிறகு, பலவேறு உலகங்களில், புத்தர்களாகவும், போதிசத்துவர்களாகவும் அவதரித்து இன்னும் பல உயிர்களுக்கு உதவி செய்கின்றனர். \n\nSection::::வஜ்ரயான பௌத்தத்தில் அமிதாப புத்தர்.\nஅமிதாபர் திபெத்திய பௌத்தத்தில் வணங்கப்படுகிறார். அவர் ஐந்து தியானி புத்தர்களுள் ஒருவராக கருதப்படுகிறார். வஜ்ரயான யோக தந்திரத்தில் அமிதாபர் மேற்கு திசையுடனும் சம்க்ஞா (संज्ञा) என்ற ஸ்கந்தத்துடன் தொடர்பு படுத்தப்படுகிறார். சம்க்ஞா என்ற வடமொழிச்சொல்லுக்கு 'புலனுணர்வு' (நம்முடைய புலன்களால் அறியப்படும் உணர்வு) என்று பொருள் கொள்ளலாம். இவருடைய உலகம் சுகவதி என அழைக்கப்படுகிறது. திபெத்திய பௌத்தத்தில் வஜ்ரபாணியும் அவலோகிதரரும் இவருடன் சேர்ந்து சித்தரிக்கப்படுகின்றனர். அமிதாபருடைய உலகமான சுகவதியில் மறுபிறப்பு பெற திபெத்திய பௌத்தத்தில் பல பிரார்த்தனைகள் உள்ளன. \n\nஇவர் திபெத்தில் ஆயுளை நீட்டிப்பிதற்காக \"அமிதாயுஸ்\" ஆக வணங்கப்படுகிறார். \n\nஷிங்கோன் பௌத்தத்தில் வணங்கப்படும் 13 புத்தர்களில் இவரும் ஒருவர். இவர் கர்பகோசதாதுவில் உள்ள புத்தர்களில் ஒருவராக ஷிங்கோன் பௌத்தத்தினரால் கருதப்படுகிறார்.\n\nSection::::மந்திரங்கள்.\nவஜ்ரயான பௌத்ததில் அமிதாபரின் மந்திரங்கள் மிகவும் முக்கியத்துவம் வாய்ந்தவை. திபத்திய பௌத்தத்தில் கீழ்க்கண்ட மந்திரம் வழங்கப்படுகிறது\n\nஓம் அமிதாப ஹ்ரீ:\nॐ अमिताभ ह्री:\n\nஷிங்கோன் பௌத்தத்தில் இன்னொரு மந்திரம் பயன்படுத்தப்படுகிறது.\n\nஓம் அம்ருத-தேஜ ஹர ஹூம்\nॐ अमृत-तेज हर हूँ \n\nஇத்துடன், பல பௌத்தப்பிரிவுகள் இவரது பெயரை ஜெபிக்கும் போது நமோ அமிதாப புத்தா(ॐ नमो अमितभ बुद्ध) என்ற சொல்லை ஜெபிக்கின்றனர். இந்த ஜெபத்தை சீனத்தில் 'நியான்ஃபோ' எனவும் ஜப்பானில் 'நெம்புட்ஸு' எனவும் குறிப்பிடுவர். இந்த ஜெபம் சுகவதி பௌத்தத்தின் மிகப்பெரும் முக்கியத்துவம் வாய்ந்தது.\n\nSection::::பல்வேறு மொழிகளில் அமிதாப புத்தர்.\nஅமிதாப(अमिताभ) என்ற சொல் 'அமித'(अमित) மற்றும் 'ஆபா'(आभा) என்ற இரண்டு சமஸ்கிருத சொற்களின் கூட்டுச்சொல் ஆகும். 'அமித' என்றால் முடிவற்ற என்று பொருள், 'ஆபா' என்றால் 'பிரகாசம்','ஒளி' என்று பொருள் கொள்ளலாம். எனவே 'அமிதாப' என்ற சொல்லுக்கு 'முடிவற்ற பிரகாசத்தை உடையவர்' என்று பொருள் கொள்வர்.\n\nஇவரை வடமொழியில் அமிதாயுஸ்(अमितायुस्) எனவௌம் அழைப்பர். இதற்கு 'முடிவற்ற ஆயுளை(ஆயுஸ்-ஆயுள்) உடையவர் என்று பொருள்.\n\nசீன மொழியில் அமிதாபரை 'அமிடோஃபோ' என அழைப்பர். 'அமிடோ' என்பது 'அமிதாப' என்ற சொல்லின் சீன வடிவம். 'ஃபோ' என்றால் புத்தர் என்று பொருள். மேலும் அமிதாப மற்றும் அமிதாயுஸ் என்ற பெயர்களின் மொழிபெயர்ப்பாக இவரை 'வூலிஆங்குவாங்' எனவும் 'வூலிஆங்க்_ஷௌ' எனவும் அழைப்பர்.\n\nவேறு மொழிகளில் அமிதாப புத்தர் என்ற சொல் கீழ்க்கண்டவாறு உச்சரிக்கப்படுகிறது. \n\n\nஜபபானியத்தில் இவரை 'அமிடா ந்யோராய்' எனவும் அழைப்பர். இதற்கு \"அமிதாப ததாகதர்\" என்று பொருள்\n\nSection::::சித்தரிப்பு.\nஅமிதாபரையும் கௌதம புத்தரையும் வேறுபடுத்துதல் சிறிது கடினம். ஏனெனில் இருவருமே, அனைத்து புத்த கூறுகள் உடையவர்களாகவே சித்தரிக்கப்படுகின்றனர். ஆனால், இருவரும் தாங்கள் காட்டும் முத்திரைகளில் வேறுபடுகின்றனர். அமிதாபர் அமர்ந்த நிலையில் தியான முத்திரையுடன் திகழ்கிறார். சாக்கியமுனி புத்தர் பெரும்பாலும் பூமிஸ்பரிச முத்திரையை காண்பிக்கின்றார்.\n\nஅமிதாபர் பெரும்பாலும் தனியாக சித்தரிக்கப்படாமல், தன்னுடைய வலது புறத்தில் அவலோகிதேஷ்வர போதிசத்துவர், மற்றும் இடது புறத்தில் மஹாஸ்தாமப்ராப்த போதிசத்துவருடனும் சித்தரிக்கப்படுகிறார். இவ்விருவரும், சுகவதியில் அமிதாப புத்தருக்கு சேவை புரிவதாக நம்பப்படுகிறது.\n\nதிபெத்திய பௌத்தத்தில், அமிதாபருடைய நிறம் சிவப்பு. அவருடைய திசை மேற்கு. ஆகையால், இவரை அஸ்தமன சூரியனாக கருதுவது உண்டு. மேலும் இவர் இயற்கையில் பெரும் ஆற்றலாக கருதப்படுகிறார். எனவே தான் ஐந்து தியானி புத்தர்களுள் இவர் மிகவும் புகழ் பெற்று திகழ்கிறார்.\n\nஇவருடைய சின்னம் தாமரை.\n\n\n"}
{"id": "36345", "url": "https://ta.wikipedia.org/wiki?curid=36345", "title": "1120", "text": "1120\n\n\n\n"}
{"id": "36347", "url": "https://ta.wikipedia.org/wiki?curid=36347", "title": "ஐந்து தியானி புத்தர்கள்", "text": "ஐந்து தியானி புத்தர்கள்\n\nவ்ஜ்ரயான பௌத்தத்தில், ஐந்து தியானி புத்தர்கள் அல்லது ததாகதர்கள் என்பது ஐந்து புத்தர்களின் குழுமத்தை குறிக்கிறது. இந்த ஐவரும் புத்தரின் ஐந்து குணங்களின் வெளிப்பாடாகவும் உருவகமாகவும் கருதப்படுகின்றனர். இவர்களை வடமொழியில் பஞ்ச மஹா புத்தர்கள் எனவும் ஐந்து ஜினர்கள் எனவும் குறிப்பிடுவர். இந்த ஐந்து புத்தர்களின் வழிபாடு வஜ்ராயனப் பௌத்தத்தில் அதிமுக்கியத்துவம் வாய்ந்தது\n\nஐந்து தியானி புத்தர்கள் என்ற கூற்று, பிற்காலத்தில் திரிகாய தத்துவத்தை அடிப்படையாக கொண்ட எழுந்த ஒரு நம்பிக்கையாகும். இந்த திரிகாய தத்துவம் யோகாசாரத்தில் விரிவாக விவரிக்கப்பட்டுள்ளது. இந்த ஐந்து புத்தர்களும் தர்மகாய(தர்மத்தையே உடலாக கொண்டவர்கள்) புத்தர்கள் ஆவர் துவக்கத்தில் 'ப்ரக்ஞை'யையும்(அறிவுணர்ச்சி) 'கருணையையும்' உருவகபடுத்தும் விதமாக அக்ஷோப்ய புத்தர் மற்றும் அமிதாப புத்தர் தோன்றினர். மேலும் இது வளர்ர்சி அடைந்து , சுவர்ணபிரபாச சூத்திரத்தில் ஆற்றலையும் ஆன்மிக செல்வத்தையும் குறிக்கும் வகையில் துந்துபீஷ்வரரும், ரத்னகேதுவும் எழுந்தனர். பிற்காலத்தில் இவர்களுடைய பெயர் அமோகசித்தி எனவும் ரத்தினசம்பவர் எனவும் மருவியது. இவர்கள் நால்வருக்கும் நடுநாயகாம விளங்கும் வண்ணம் மஹாவைரோசன புத்தர் தோன்றலானார். \n\nஇந்த ஐந்து புத்தர்களின் திசையையும் நிறமும் அவரவர்களுடைய மண்டலத்திற்கு ஏற்றவாறு மாறுபடும். \n\nவைரோசன மண்டலத்தில் கீழ்க்கண்டவாறு இவர்கள் காணப்படுகின்றனர்.\nமற்ற மொழிகளில் தியானி புத்தர்களின் பெயர்கள்:\nமேற்கூறிய ஐந்து புத்தர்களும், ஐந்து வித்யாராஜாக்களின் மூலம் காக்கப்படுகின்றனர். ஐந்து தியானி புத்தர்களும் வித்யாராஜாக்களும் ஒருங்கிணைந்து ஒன்றாக இரு பிரிவு மண்டலத்தில் சித்தரிக்கப்படுகின்றனர். \n\n\n\n"}
{"id": "36349", "url": "https://ta.wikipedia.org/wiki?curid=36349", "title": "இருபத்தி எட்டு புத்தர்களின் பட்டியல்", "text": "இருபத்தி எட்டு புத்தர்களின் பட்டியல்\n\nபௌத்த சூத்திரங்களில், கௌதம புத்தருக்கு முன்பு இந்த பூமியில் பல புத்தர்கள் அவதரித்துள்ளதாக கூறிகின்றன. அவ்வாறாக இந்த கல்பத்தில் அவதரித்த 28 புத்தர்களின் பட்டியல்;\n\n"}
{"id": "36352", "url": "https://ta.wikipedia.org/wiki?curid=36352", "title": "அமோகசித்தி புத்தர்", "text": "அமோகசித்தி புத்தர்\n\nஅமோகசித்தி(अमोघसिद्धि) புத்தர், ஐந்து தியானி புத்தர்களில் ஒருவர் ஆவார்.\n\nஅமோகசித்தி புத்தரின் திசை வடக்கு, நிறம் பச்சை ஆகும். இவர் மனிதர்களுள் உள்ள பொறாமையை அழிக்க உதவுபவர். இவரது வலக்கரத்தில் அபய முத்திரையுடன் காணப்படுகிறார். இவர் அருள்வது சர்வசித்தி புத்தியாகும்.\n\nஇவருடைய மந்திரம் கீழ்க்கண்டவாறு\n\nஓம் அமோகசித்தி ஆஹா ஹூம்\nॐ अमोघसिद्धि आः हूँ\n\nஇவருடைய பீஜாக்‌ஷ்ரம ஆஹா(आ:) ஆகும்.\n\n"}
{"id": "36354", "url": "https://ta.wikipedia.org/wiki?curid=36354", "title": "ரத்தினசம்பவ புத்தர்", "text": "ரத்தினசம்பவ புத்தர்\n\nரத்தினசம்பவ(रत्नसंभव) புத்தர், வஜ்ரயான பௌத்தத்தில் வணங்கப்படும் ஐந்து தியானி புத்தர்களுள் ஒருவர்.\n\nஇவருடைய திசை தெற்கு, நிறம் மஞ்சள். இவருடைய இணையாக இருப்பவர் மாமகீ. இவர் வரத முத்திரையுடன் திகழ்கிறார். \n\nஇவருடைய மந்திரம் கீழ்க்கண்டவாறு\n\nஓம் ரத்னசம்பவ த்ராம்\nॐ रत्नसंभव त्राँ\n\nஇவருடைய பீஜாக்‌ஷரம் த்ராம்(त्राँ) ஆகும்.\n\n"}
{"id": "36359", "url": "https://ta.wikipedia.org/wiki?curid=36359", "title": "இக்சிதிகர்பர்", "text": "இக்சிதிகர்பர்\n\nஇக்சிதிகர்பர் (क्षितिगर्भ:), மகாயான பௌத்தத்தில் மிகவும் புகழ்பெற்ற போதிசத்துவர் ஆவார். இவரை ஜப்பானிய மொழியில் \"ஜிஸோ\" எனவும் சீன மொழியில் \"டி-ஸாங்க\" எனவும் அழைப்பர். ஷிதி(க்‌ஷிதி) என்றால் வடமொழியில் நிலம் என்று பொருள். இச்சொல்லின் மொழிப்பெயர்ப்பே சீன-ஜப்பானிய மொழியில் இவருடைய பெயராக விளங்குகிறது\nஷிதிகர்பர், அனைத்து நரகங்களும் வெற்றிடமாகும் வரை தான் புத்தநிலை அடைவதில்லை என்ற உறுதிமொழி பூண்டவர். இந்த கருணையினாலேயே, அவர் போற்றி வழிபடப்படுகின்றார். இவருடைய இந்த உறுதிமொழி பல மஹாயான பௌத்தர்களால் இன்றளவும் ஜெபிக்கப்படுகிறது. \n\nபொதுவாக, இவர் ஒரு பௌத்த பிக்குவாக காட்டப்படுகிறார். இவர் கையில் ஒரு கோலும், சிந்தாமனி இரத்தினமும் ஏந்தியவாராய் காட்சியளிக்கிறார்.\n\nSection::::பொதுவான கருத்துகள்.\nஷிதிகர்பர், மகாயான பௌத்தத்தின் நான்கு முதான்மை வாய்ந்த போதிசத்துவர்களில் ஒருவர் ஆவர். சமந்தபத்திரர்,மஞ்சுஸ்ரீ, மற்றும் அவலோகிதர் மற்ற மூன்று போதிசத்துவர்கள் ஆவர். \n\nமுற்காலத்தின் இவரை ஒரு பூரண போதிசத்துவராக சித்தரித்து வந்தனர். ஆனால் பிற்காலத்தில் இவரை ஒரு பௌத்த துறவியாகக் கையில் கோலுடன் காட்டப்படும் வழக்கம் பெரும்பான்மையானது. \n\nபல்வேறு மகாயான சூத்திரங்களின்படி, இவர் மைத்ரேய புத்தர் அவதரிக்கும் வரை ஆறு உலகங்களிலும் தருமத்தைக் கற்பிக்கும் பொறுப்பினை தான் ஏற்பதாக உறுதிமொழி கொள்கிறார். எனவேதான், மகாயான பௌத்த ஆலயஙகளில் இவருடைய வழிபாடு முதன்மை வாய்ந்ததாகக் கருதப்படுகிறது. \n\nSection::::சீனம்.\nசீனத்தில் உள்ள சியூகுவா மலை ஷிதிகர்பரின் இருப்பிடமாக கருதப்படுகிறது. இந்த மலை நாற்பெரும் பௌத்த மலைகளுள் ஒன்றாக விளங்குகிறது. இப்பொழுது அந்த மலையில் 95 கோவில்கள் மக்களின் வழிப்பாட்டுக்கு உகந்த வண்ணம் உள்ளது. \n\nசில இடங்களில், இவரை தாவோ மத தேவதையாகவும் வழிபடுகின்றன்ர். தாய்வானில் நிலநடுக்கத்திலிருந்து காப்பாற்றப்படுவதற்காக மக்கள் இவரை வணங்குகின்றனர். ஹாங்க்-காங்க் மற்றும் கடல் தாண்டிய சீன மக்கள், இவரது உருவப்படங்களையும், சிலைகளையும் நினைவிடங்களில் வைத்து வணங்குகின்றனர். \n\nSection::::ஜப்பானில்.\nஜப்பானில் இவரை, \"ஜிஸோ\" என அழைக்கின்றனர். மிகவும் மரியாதையுடன் இவரை \"ஒஜிஸோ-சாமா\" என்றழைக்கின்றனர். \"சாமா\" என்பது ஜப்பானிய மொழியில் மரியாதைக்காக சேர்க்கப்படுவது. (தமிழில் அர்/ஆர் விகுதி போலும், இந்தி மொழியில் 'ஜி' என்னும் பின்னொட்டு போலவும்). இவர் இங்கு, குழந்தைகளின் பாதுகாவலராக வணங்கப்படுகிறார். அதுவும் முக்கியமாக, பெற்றோர்களூக்கு முன் இறக்க நேரிடும் குழந்தைகளைக் காப்பாற்றுவராக இருக்கிறார். மேலும், பிறக்கும் முன் இறந்துவிடும் கருக்கள், கருக்கலைப்பினால் இறந்து போகும் கருக்கள், ஆகியற்றின் ஆன்மாக்களில் பாதுகாவலராக இவர் திகழ்கிறார். \n\nஇவருடைய சிலைகளின் அருகில் நிறைய கற்களையும் கூழங்கற்களையும் காணலாம். மக்கள், இவ்வாறு கற்களை இவருடைய சிலைகளின் முன் அடுக்குவதால், தங்களுடைய குழந்தை நரகத்தில் இருக்கும் நேரத்தை குறைப்பதாக எண்ணுகின்றனர். மேலும், தங்களுடைய காணாமல் போன குழந்தைகளை காப்பாற்ற வேண்டி, குழந்தைகளின் ஆடைகள், விளையாட்டுப்பொருட்களை இவருக்கு சமர்ப்பிக்கின்றனர். மேலும், குழந்தைகளின் நோய்களை தீர்க்கும் வண்ணமும் இவ்வாறு அவர்கள் செயவதுண்டு. அதானால் தான், இவரை குழந்தைகளின் பாதுகாவலாராக காண்பிப்பதற்காக, இவருடைய சிலைகள் பொதுவாக 'குழந்தையைப்' போன்று அமைப்பதுண்டு.\n\nமேலும், நரகத்தில் இருக்கும் பாவ ஆன்மாக்களை கரையேற்றுவராக இவர் உள்ளதால், இவரது சிலை சுடுகாட்டில் காணப்படுவது வழக்கம். மேலும், பயணிகளைக் காப்பாற்றுபவராக இவர் கருதப்படுவதால், ஆங்காங்கு வீதிகளில், இவரது சிலைகளைக் காணலாம். \n\nSection::::தோற்றம்.\nஷிதிகர்பருடைய கதை, அவரது பெயருடைய ஷிதிகர்ப சூத்திரம் என்னும் மிகவும் புகழ்பெற்ற சூத்திரத்தில் சொல்லப்பட்டுள்ளது. மேலும் இந்த சூத்திரம், கௌதம புத்தர் தன்னுடைய வாழ்நாளின் இறுதி நிலையில், திராயஸ்திரிமச உலகத்தை சேர்ந்த தேவர்களுக்கு கற்பிப்பதாக உள்ளது. அவர் இவ்வுலகில் இருக்கும், தன்னுடய தாய் மாயாதேவிக்கு நன்றி தெரிவிக்கும் விதமாக இந்த சூத்திரத்தை விவரிக்கின்றார்.\nஷிதிகர்ப சூத்திரத்தில், புத்தர் முற்காலத்தில் ஷிதிகர்பர் ஒரு பிராமண பெண்ணாக இருந்ததாகக் கூறுகிறார். அந்தப்பெண் தன் தாய் இறந்ததினால் மிகவும் ஆழ்ந்த துக்கத்தில் இருக்கிறாள், ஏனெனில் அவள் தாய் புத்தரையும்,தர்மத்தையும், சங்கத்தையும் ஏற்றுக்கொள்ளவாதளாக அவற்றை களங்கப்படுத்துபவளாக இருந்தாள்.\n\nஎனவே தன் தாய், நரகத்தின் சித்திரவதைகளை அனுபவிக்காமல் இருக்க, தனக்கிருந்த அனைத்து செல்வங்களை விற்று, அக்காலகட்டத்தின் புத்தருக்கு தினமும் நிவேதனம் செய்து, மனமாற வழிபாடு (பிரார்த்தனை) செய்கிறாள். இவளுடைய பிரார்த்தனைகளில், தன் தாயை நரகத்தில் இருந்து காப்பாற்றுமாறு புத்தரிடம் வேண்டுகிறாள்.\n\nகோவிலில், அவள் இவ்வாறு மன்றாடுகையில், புத்த பகவான் அசரிரீயாக ஒலிக்கிறார். தன் தாயை எங்கிருக்கிறாள் எனபது தெரியவேண்டுமெனில், இல்லத்திற்கு சென்று தன்னுடைய பெயரை ஜெபிக்குமாறு அவளுக்கு கூறுகிறார் புத்த பகவான். அவளும் அவ்வாறே செய்த நிலையில், அவளுடைய மனம் நரகத்துக்கு சென்றது. அங்குள்ள பாதுகவலரிடம் தன் தாயை குறித்து வினவுகிறாள். அந்த பாதுகாவலர், இவளுடைய பிரார்த்தனைகளால் இவள் நரகத்திலிருந்து விடுபட்டு சொர்க்கத்துக்கு சென்றதாக கூறுகிறார். பெரும் மகிழ்ச்சி அடைந்திருக்க வேண்டிய அப்பெண், நரகத்தில் இருக்கும் மற்றவர்களுடைய துன்பத்தை கண்டு மனம் பதைக்கிறாள். எனவே, இனிவரும் காலங்களில் தான் நரகத்தில் உள்ளவர்களை துன்பத்தில் இருந்து மீட்பதாக உறுதுமொழி பூணுகிறாள். அந்த உறுதுமொழியின் காரணமாக அவள், இந்த கல்ப்பத்தில் ஷிதிகர்பராக பிறக்கின்றாள்.\n\nSection::::சித்தரிப்பு.\nஇவர் மற்ற போதிசத்துவர்களுக்கு மாறாக ஒரு துறவியைப் போன்று சித்தரிக்கப்படுகிறார். மேலும் இவருடைய இடக்கரத்தில் சிந்தாமனி இரத்தினத்தையும், வலக்கரத்தில் ஒரு கோலையும் வைத்துள்ளார். இந்தக் கோல் நடக்கும்பாதையில் உள்ள சிறு உயிரினங்கள், மற்றும் பூச்சிகளை அப்புறபடுத்து உதவுகிறது. பெரும்பாலும் தந்திர பூஜைகளில், தியானி புத்தர்களை போல் இவர் மகுடம் அணிந்து காணப்படுகிறார். \n\nஅனைத்து போதிசத்துவர்களைப் போல இவரும் தாமரையின் மீது நின்றவராக உள்ளார். மேலும் எப்பொழுதாவது இவர் முக்கண்ணுடன் திகழ்கிறார்.\n\nSection::::மந்திரங்கள்.\nஇவருடைய மந்திரம் பின்வருமாறு\n\nஓம் க்ஷிதிகர்பாய:\nॐ क्षितिगर्भाय:\n\n\n"}
{"id": "36364", "url": "https://ta.wikipedia.org/wiki?curid=36364", "title": "வச்ரபானி", "text": "வச்ரபானி\n\nவச்ரபானி மஹாயான பௌத்தத்தின் பழம்பெறும் போதிசத்துவர்களில் ஒருவர். அவருடைய பெயருக்கு கையில் மின்னலை(வஜ்ரம் - மின்னல்) ஏந்தியவர் என்று பொருள். இவர் புத்தரின் பாதுகாவலராக திகழ்கிறார் மேலும் அவர் புத்தரின் ஆற்றலில் உருவகமாக உள்ளார். வஜ்ரபாணி பழங்காலத்தில் பெரும்பாண்மையான பௌத்த வடிவங்களில் புத்தருடன் காணப்படுகிறார். பொதுவாக, வஜ்ரபாணி, அவலோகிதேஷ்வரர், மஞ்சுஸ்ரீ ஆகிய மூவரும் புத்தரின் பாதுகாவலர்களாக சித்தரிக்கப்படுபவர்கள். \n\nSection::::நம்பிக்கைகள்.\nவஜ்ரபாணி, கையில் மின்னலை ஏந்தியவராக உள்ளார். எப்படி, மஞ்சுஸ்ரீ அனைத்து புத்தர்களின் அறிவின் உருவகமாகவும், அவலோகிதேஷ்வரர் அனைத்து புத்தர்களின் கருணையின் உருவமகாகவும் கருதுவது போல, வஜ்ரபாணி அனைத்து புத்தர்களின் ஆற்றலின் உருவகமாக விளங்குகிறார். வஜ்ரபாணியின் இந்த உக்கிர உருவம், தெளிவு பெற்ற மனத்தின் ஆற்றலை விளக்குகிறது. அவர் மனிதர்களுள் உள்ள எதிர்மறையான எண்ணங்களை அழிப்பவராக உள்ளார். அவருடைய இடது கையில் வஜ்ராயுதமும், வலது கையில் பாசமும்(पाशं) வைத்துள்ளார். தன்னிடமுள்ள பாசத்தால் அரக்கர்களை கட்டுகின்றார். தன்னுட்ய சிரத்தில் மண்டை ஓட்டை மகுடமாக சூடியுள்ளார். மேலும், கழுத்தில் நாகத்தையும் உடலில் புலித்தோலையும் அணிந்துள்ளார். \n\nSection::::சித்தரிப்பு.\nபொதுவாக, வஜ்ரபாணி உக்கிர உருவுடன் காட்சி தருகிறார். மேலும் காந்தார பௌத்த சிற்பங்களில் இவர் கிரேக்க வீரரான ஹெராக்ல்ஸ்'ஐ ஒத்து இருக்கிறார். மேலும் புத்தரின் காவலராகவும் வழிகாட்டியாகவும் இச்சிற்பங்களில் அவர் சித்தரிக்கப்படுகிறார். ஜப்பானின் இவரை ஷுகொங்கோஷின் என அழைக்கின்றனர். புத்தர்களின் பாதுகாவலர்களாக கருதப்படும் வித்யாராஜாக்கள் இவ்ரை வணங்கும் வழக்கத்தில் இருந்து தோன்றியிருக்கலாம் என கருதப்படுகிறது. \n\nSection::::மந்திரங்கள்.\nவஜ்ரபாணியின் மந்திரம் கீழ்க்கண்டவாறு\n\nஓம் வஜ்ரபாணி ஹூம்\nॐ वज्रपाणि हूँ\n\nஇந்த மந்திரத்தை உச்சரிப்பதால் அளவில்லாத ஆற்றலும் வீரியமும் ஒருவருக்கு கிடைப்பதாக நம்பப்படுகிறது. \n\n\n\n"}
{"id": "36368", "url": "https://ta.wikipedia.org/wiki?curid=36368", "title": "அப்பாச்சி டாம்கேட்", "text": "அப்பாச்சி டாம்கேட்\n\nஅப்பாச்சி டாம்கேட் (இலங்கை வழக்கு: ரொம்கட்) ஆனது அப்பாசி சாப்ட்வேர் பவுண்டேசனின் ஓர் வலை சேவகன் ஆகும். சண் மைக்ரோசிஸ்டத்தின் விதிமுறைகளுக்கமைய ஜாவா செர்வ்லெட் மற்றும் ஜாவா செர்வர்பேஜஸ் ஆகியவற்றை வலை சேவகனிலேயே இயக்கக்கூடிய வசதியுள்ளது. எக்ஸ்எம்எல் முறையிலான கோப்புக்களினால் விருப்பத்திற்கேற்றவாறு இவ் இணையவழங்கியை நிர்வாகிக்கமுடியும். டாம்கேட் தன்னுடைய இணைய வழங்கியைக் கொண்டுள்ளது.\n\nSection::::விருத்தி நிலை.\nஅப்பாச்சி சாப்ட்வேர் பவுண்டேசனின் அங்கத்தவர்களும் தன்னார்வலர்களும் சேர்ந்தே டாம்கேட்டை விருத்தி செய்து பராமரிக்கின்றனர். பயனர்கள் அப்பாச்சி அனுமதி மூலம் மூலநிரலையும் இருமத்தையும் பெற்றுக்கொள்ளலாம். டாம்கேட்டின் பதிப்பானது 3.0.x உடன் ஆரம்பிக்கின்றது. (இதற்கு முந்தியவை சண்மைக்ரோசிஸ்டத்தின் உட்பாவனைக்கென உருவாக்கப்பட்டது வெளியில் விடப்படவில்லை). டாம்கேட் 6.0.14, 6.0.x வரிசையில் வரும் பதிப்புக்களின் ஆகப்பிந்தைய வினைத்திறனான பதிப்பாகும். இது சேர்வ்லெட் 2.5 ஐ ஆதரிக்கின்றது., 2007.\n\nSection::::நிறுவுதல்/அடிப்படைச் செயற்பாடுகள்.\nSection::::உபுண்டு.\nபின்வரும் விபரம் டாம்கேட் 6 க் ஆனது. பிறவு வெளியீடுகளும் இதைப் போன்ற ஒரு படிமுறையையே பின்பற்றும்.\n\nஉபுண்டுவில் நிர்வாகிப் பயனரை /etc/tomcat6/tomcat-users.xml சென்று பின்வருமாறு சேர்த்து, பின்னர் டாம்கேட்டை மீண்டும் துவக்க வேண்டும்.\n\n"}
{"id": "36369", "url": "https://ta.wikipedia.org/wiki?curid=36369", "title": "வச்ரசத்துவர்", "text": "வச்ரசத்துவர்\n\nவச்ரசத்துவர் என்பது வஜ்ரயான பௌத்தத்தில் சமந்தபத்திரருடைய பெயர் ஆகும். வஜ்ரயான பௌத்தத்தில் பல புத்தர்களும் போதிசத்துவர்கள் வேறு வடிவில் வணங்கப்படுகின்றனர். வஜ்ரசத்துவர்,மஹாவைரோசன சூத்திரம் மற்றும் வஜ்ரசேகர சூத்திரத்தில் முக்கிய் பங்கு வகிக்கின்றார். இரண்டு சூத்திரங்களிலும், வஜ்ரசத்துவர் மஹாவைரோசன புத்தரிடமிருந்து தர்மத்தை தெரிந்து கொள்ளும் விதமாக பல்வேறு சடங்குகளை கற்கிறார். இதிலிருந்தே வஜ்ரயான பௌத்தம் பிறந்த்தாக கூறுவர்.\n\nதந்திர பௌத்த சடங்குகளில், குரு மஹாவைரோசனராகவும் சீடர் வஜ்ரசத்துவராகவும் கருதிக்கொண்டு மேற்கூறிய சூத்த்ரங்களை மந்திரங்களாக உச்சாடனம் செய்வர்.\n\nபௌத்த மறைபொருள்(esoteric) பிரிவை இவரே தோற்றுவித்ததாக கருதப்படுகிறது. வஜ்ரசத்துவர் நாகார்ஜுனருக்கு மறைபொருள் தந்திரத்தை தென்னிந்தியாவில் ஒரு ஸ்தூபியில் உபதேசித்ததாக கருதப்படுகிறது. \n\nசில தந்திர பௌத்த பிரிவுகள், இவரை ஆதிபுத்தராக கருதிகின்றன\n\nSection::::மந்திரங்கள்.\nஇவருடைய மந்திரம் ஓம் வஜ்ரசத்த்வ ஹூம்(ॐ वज्रसत्त्व हूँ) எனபது ஆகும். மேலும் இவருக்கு 100 எழுத்துக்களை கொண்ட மந்திரமும் பயன்படுத்தப்பட்டு வருகிறது.\n\n\n\n"}
{"id": "36371", "url": "https://ta.wikipedia.org/wiki?curid=36371", "title": "சமந்தபத்திரர்", "text": "சமந்தபத்திரர்\n\nசமந்தபத்திரர்(समंतभद्र) மஹாயான பௌத்தத்தில் உண்மையின் மூர்த்தியாக கருதப்படுபவர். இவர் அனைத்து புத்தர்களின் தியானத்தின் உருவகமாக திக்ழ்பவர். இவரே தாமரை சூத்திரத்தின் பாதுகாவலராக போற்றப்படுகிறார். மேலும் அவதாம்சக சூத்திரத்தின் படி, போதிசத்துவத்துக்கு அடிப்படையான பத்து உறுதிமொழிகளை இவர் பூண்டுள்ளார். வஜ்ரயான பௌத்தத்தில் இவர் வஜ்ரசத்துவர் என அழைக்கப்படுகிறார். \n\nசமந்தபத்திரர் என்றால் எங்கும் நிறைந்திருக்கும் வள்ளன்மை என பொருள்கொள்ளலாம். இவர் சாக்கியமுனி புத்தரின் சேவகராக கருதப்படுகிறார். ஜப்பானில் இவர் தாமரை சூத்திரத்தின் பாதுகாவலராக வணங்கப்படுகிறார். \n\nபொதுவாக சமந்தபத்திரர் தன்னையே போதிசத்துவராக சுட்டிக்கொண்டாலும், சில மறைபொருள் தந்திர பௌத்த பிரிவுகள் அவளை ஆதிபுத்தராக கருதிகின்றன.மேலும் சில யோகாசார பிரிவுகள் வைரோசனரை தவிர்த்து இவரே யோகாசாரத்தை நிர்மாணித்ததாக நிம்புகின்றனர.\n\nSection::::சித்தரிப்பு.\nஇவர் பெரும்பாலும் தனியாகச் சித்தரிக்கப்படுவதில்லை. சாக்கியமுனியுடன் திரிமூர்த்தியாகவோ இல்லையெனில் வைரோசன புத்தருடனோ தான் இவர் சித்தரிக்கப்படுகிறார். \n\nசீனத்தில், சில சமயங்களில், பெண் வடிவத்தில் ஆறு தந்தங்களை உடைய யானையை வாகனமாகவும் கையில் தாமரை இலையை குடையாகவும் கொண்டவராக சித்தரிக்கப்படுவதுண்டு. இவ்வடிவில் இவர், எமேய் மலையில் உள்ள பௌத்த மடங்களின் பாதுகாவலராகக் கருதப்படுகிறார்.\n\n"}
{"id": "36379", "url": "https://ta.wikipedia.org/wiki?curid=36379", "title": "அமராவதி ஆறு", "text": "அமராவதி ஆறு\n\nஅமராவதி ஆறு கரூர் மாவட்டம், திருப்பூர் மாவட்டம் இரண்டையும் வளப்படுத்தும் காவிரி ஆற்றின் முக்கிய துணை ஆறுகளில் ஒன்றாகும். பழனி மலைத்தொடருக்கும் ஆனைமலைத்தொடருக்கும் இடையில் உள்ள மஞ்சம்பட்டி பள்ளத்தாக்கில் உற்பத்தியாகிறது. இதனுடன் பாம்பாறு, சின்னாறு மற்றும் தேவாறு ஆகியவை இணைந்து கொள்கின்றன. இது அமராவதி அணை மூலம் தடுக்கப்பட்டு அமராவதி நீர்த்தேக்கம் தோன்றுகிறது. அங்கிருந்து வடகிழக்காக செல்லுகையில் கொழுமம், அருகில் குதிரை ஆறு இணைந்த பின் கொமரலிங்கம்,தாராபுரம் பகுதி வழியாக பாய்ந்து கரூர் அருகே காவிரியுடன் கலக்கிறது. உபநதிகள் சண்முகா நதி, குடகனாறு, உப்பாறு ஆகியன. ஆண் பொருநை என்ற பெயரும் அமராவதி ஆறுக்கு உண்டு\n\nSection::::பழங்காலப் பெயர்.\nசங்ககாலத்திற்குப் பின் இந்த ஆற்றுக்கு ஆம்ரபி என பெயர் வழங்கி வந்துள்ளது. கொழுமம், அருகில் இந்த ஆற்றுடன் அசுவநதி குதிரை ஆறு|குதிரையாற்றுடன் இணைந்து வடக்காக செல்கிறது. \n\nசங்ககால தமிழ்ப்பெயர்: ஆண்பொருனை\n"}
{"id": "36381", "url": "https://ta.wikipedia.org/wiki?curid=36381", "title": "வச்ரதாரர்", "text": "வச்ரதாரர்\n\nவச்ரதாரர்ர் (वज्रधार) திபெத்திய பௌத்த சித்தாந்தத்தின் படி இவரே ஆதிபுத்தர் ஆவார். வஜ்ரதாரர் சமந்தபத்திரரின் இடத்தை கெலுக் மற்று கக்யு பிரிவுகளில் இவர் நிரப்பினார்.\n\nசமந்தபத்திரரும் வஜ்ரதாரரும் வேறுவேறு பெயர்களுடைய(Cognate Deities) ஒரே தன்மையுடைய புத்தராக கருதப்படுகின்றனர். இருவரும் வேவ்வேறு பெயர்கள், வெவ்வேறு கூறுகள் மற்றும் வெவ்வேறு சித்தரிப்புகளை கொண்ட ஒரே தன்மையுடைய புத்தரையே குறிக்கின்றனர். இருவருமே தர்மகாய புத்தர்களாக கருதப்படுகின்றனர். பொதுவாக சமந்தபத்திரர் ஆபரண அலங்காரங்கள் இல்லாதவராகவும் வஜ்ரதாரார் அணிகலன்கள் அனிந்தவராய் சித்தரிக்கப்படுகிறார்.\n"}
{"id": "36382", "url": "https://ta.wikipedia.org/wiki?curid=36382", "title": "ஆதிபுத்தர்", "text": "ஆதிபுத்தர்\n\nபௌத்தத்தில், ஆதிபுத்தர் என்பது ஆதியிலிருந்தே இருக்கக்கூடிய புத்தரை குறிப்பதாக உள்ளது. இந்த ஆதிபுத்தர், பிரபஞ்சம் தோன்றியதற்கு முன்னதாகவே தானாக வெளிப்பட்டு தோன்றியவராக கருதப்படுகிறார். திபெத்திய பௌத்தம், சமந்தபத்திரரையும் வஜ்ரதாரரையும் ஆதிபுத்தராக கருதின்றது. \n\nஅதியோகத்தில் ஆதிபுத்தரை குறித்த பல்வேறு சாதனங்கள்(साधनं) உள்ளன\n"}
{"id": "36388", "url": "https://ta.wikipedia.org/wiki?curid=36388", "title": "ஊ தாண்ட்", "text": "ஊ தாண்ட்\n\nஊ தாண்ட் (\"U Thant\", ஜனவரி 22, 1909 – நவம்பர் 25, 1974) என்பவர் மியான்மாரைச் சேர்ந்த இராஜதந்திரியும் ஐக்கிய நாடுகள் அவையில் 1961 முதல் 1971 வரை பணியாற்றிய 3வது பொதுச் செயலாளரும் ஆவார்.\n\nSection::::ஆரம்ப வாழ்க்கை.\nஊ தாண்ட் பர்மாவின் பண்டானோ என்ற இடத்தில் பிறந்தார். தனது 14வது வயதில் தனது தந்தையை இழந்தார். ரங்கூன் பல்கலைக்கழகக் கல்லூரியில் மேற்கல்வி கற்று பின்னர் தனது பிறந்த ஊரின் தேசியக் கல்லூரியில் தலைமை ஆசிரியரானார். தாண்ட் பல நூல்களை மொழிபெயர்த்தார். 1948 இல் இவர் அரச சேவையில் அமர்ந்தார். 1951 முதல் 1957 வரை பர்மிய பிரதமர் ஊ நூவுக்கு செயலாளரானார். பல அனைத்துலக மாநாடுகளில் பங்கு பற்றினார். 1955 இல் இந்தோனீசியாவில் முதலாவது ஆசிய-ஆபிரிக்க உச்சிமாநாட்டின் செயலாளராக இருந்தார். இம்மாநாடு அணி சேரா நாடுகள் அமைப்பை உருவாக்கியது.\n\n1957 முதல் 1961 வரை ஐநாவின் பர்மாவுக்கான நிரந்தர அங்கத்துவராக இருந்தார். அல்ஜீரியாவின் விடுதலைக்காகக் கடுமையாக உழைத்தார்.\n\nSection::::ஐநா பொதுச் செயலாளர்.\nநவம்பர் 3, 1961 இல் தாண்ட் ஐநாவின் பதில் செயலாளர் நாயகம் ஆனார். நவம்பர் 30, 1962 இலிருந்து செயலாளர் நாயகமாக ஏகமனதாகத் தெரிவு செய்யப்பட்டார். கியூபாவின் ஏவுகணை விவகாரம், கொங்கோ உள்நாட்டுப் போர் ஆகியவற்றின் முடிவுக்குக் கொண்டுவந்ததில் இவரது பங்கு முக்கியமானது. இவர் \nடிசம்பர் 31, 1971 இல் சேவையில் இருந்து இளைப்பாறினார்.\n\nSection::::மறைவு.\nஊ தாண்ட் நவம்பர் 25, 1974 இல் புற்றுநோய் காரணமாக நியூயோர்க்கில் காலமானார்.\n\n"}
{"id": "36392", "url": "https://ta.wikipedia.org/wiki?curid=36392", "title": "பரமபதம் (விளையாட்டு)", "text": "பரமபதம் (விளையாட்டு)\n\nபரமபதம் (ஏணியும் பாம்பும்) ஒரு பாரம்பரிய பலகை விளையாட்டு. இரண்டுக்கு மேற்பட்டோர் விளையாடும் இவ்விளையாட்டில் பலகை சதுரக் கட்டங்களைக் கொண்டதாக இருக்கும். பொதுவாக 8*8, 1-0*10, 12*12 எண்ணிக்கையில் சதுரக் கட்டங்கள் இருக்கும். சில கட்டங்களை ஏணிகளும் பாம்புகளும் இணைக்கும். ஏணிகள், பாம்புகளின் எண்ணிக்கை, அமைப்புபோன்றவையும் பலகைக்குப் பலகை வேறுபடலாம்.\n\nSection::::வரலாறு.\nஇவ் விளையாட்டு பண்டைய இந்தியாவில் கி.மு இரண்டாம் நூற்றாண்டளவில் விளையாடப்பட்டது. 1892 அளவில் இங்கிலாந்தில் அறிமுகமானது. இவ்விளையாட்டு நல்வினைகளதும் தீவினைகளதும் பெறுபேறுகளைக் குழந்தைகளுக்கு விளக்குவதாக அறிமுகஞ் செய்யப்பட்டிருக்கலாம்.\n\nSection::::வைகுண்ட ஏகாதசி.\nவைகுண்ட ஏகாதசியன்று இரவு முழுவதும் கண்விழித்திருக்கும் பொருட்டு இவ்விளையாட்டை பெரும்பாண்மையான வைணவர்கள் விடியும் வரை விளையாடுவர். பாவம் செய்பவர்கள் வாழ்வில் கீழே இறங்குவர் என்பதையும் புண்ணியம் செயதால் திருமாலின் வைகுண்டத்தை எளிதாக அடையலாம் என்ற கருத்தை வலியுறுத்தும் பொருட்டு இவ்விளையாட்டு அன்று வைணவர்களால் விளையாடப்படுகின்றது. \n\nSection::::விளையாடும் முறை.\nதாயக்கட்டையை உருட்டுவதன் மூலம் காய்களை நகர்த்துவதாக இவ்விளையாட்டு அமைகிறது. இரண்டு முதல் பலர் விளையாடலாம். இதனை விளையாட சிறப்புத் தேர்ச்சிகள் எதுவும் வேண்டியதில்லை. பொதுவாக தொடங்குவதற்கு ஒருவர் \"1\" இனைத் தாயக்கட்டையில் பெற வேண்டியிருக்கும். பின்னர் மாறிமாறித் தாயக்கட்டைகளை உருட்டிக் கிடைக்கும் எண்ணிக்கைகேற்ப காய் நகர்த்தப்படும். ஏணியின் அடியை அடையும் காய் ஏணியின் உச்சிக்கும் பாம்பின் வாயை அடையும் காய் பாம்பின் வாலுக்கும் செல்லும். இந்தத் தடைகளைத் தாண்டி கடைசிக் கட்டத்தை அடையும் காய் வெற்றியடையும்.\n"}
{"id": "36394", "url": "https://ta.wikipedia.org/wiki?curid=36394", "title": "சமாரியம்", "text": "சமாரியம்\n\nசமாரியம் \"(Samarium)\" என்பது Sm என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய அணு எண் 62 ஆகும். மிதமான கடினத்தன்மையும் வெள்லியைப் போன்ற வெண்மை நிறமும் கொண்ட இச்சேர்மம் காற்றில் மெல்ல ஆக்சிசனேற்றம் அடைகிறது. லாந்தனைடு குழுவின் குறிப்பிடத்தக்க உறுப்பினராக இருக்கும் சமாரியம் வழக்கமாக +3 என்ற ஆக்சிசனேற்ற நிலையை வெளிப்படுத்துகிறது. சமாரியம்(II) இன் சேர்மங்க்களும் அறியப்படுகின்றன. குறிப்பாக சமாரியம் மோனாக்சைடு SmO, மோனோசால்கோசெனைடுகள் SmS, SmSe மற்றும் SmTe , சமாரியம்(II) அயோடைடு போன்ற சேர்மங்களும் அறியப்படுகின்றன. சமாரியம்(II) அயோடைடு வேதித் தொகுப்பு வினைகளில் ஒரு பொதுவான ஒடுக்கும் முகவராகும். உயிர்னச் செயல்பாடுகளில் சமாரியத்தின் பங்க்கு ஈதும் இருப்பதாகத் தெரியவில்லை. ஆனால் இது சிறிதளவு நச்சுத்தன்மை கொண்டுள்ளது. \n1879 ஆம் ஆண்டு பிரெஞ்ச்சு வேதியியலாளர் பால்-எமில் லெக்காக் டி பாய்சுபவுத்ரன் சமாரியத்தைக் கண்டுபிடித்தார். சாமர்சுகைட்டு என்ற கனிமத்திலிருந்து இது பிரித்தெடுக்கப்படுவதால் இத்தனிமத்திற்கு சமாரியம் என்ற பெயரை சூட்டினார். சாமர்சுகைட்டு என்ற பெயரும் முன்னதாக உருசிய கனிமவியல் அலுவலர் வாசிலி சாமர்சிகை-பைகோவெட்சு என்பவரின் நினைவாக சூட்டப்பட்ட பெயராகும். சமாரியம் ஓர் அரு மண் உலோகமாக வகைப்படுத்தப்படுகிறது. புவியில் அதிகமாக கிடைக்கும் தனிமங்களின் வரிசையில் சமாரியத்திற்கு 40 ஆவது இடம் கிடைத்துள்ளது. பல்வேறு கனிமங்க்களில் இது 2.8% அளவுக்கு தோன்றுகிறது. செரைட்டு, கடோலினைட்டு, சாமர்சுகைட்டு, மோனசைட்டு மற்றும் பாசுட்னாசைடு உள்ளிட்ட கனிமங்கள் இவற்றில் சிலவாகும். மோனசைட்டு மற்றும் பாசுட்னாசைடு உள்ளிட்ட கனிமங்கள் இரண்டும் வணிக முறையில் சமாரியம் தயாரிப்பதற்கு ஏற்ற பொதுவான கனிமங்களாகும். இவை சீனா, அமெரிக்கா, பிரேசில், இந்தியா, இலங்கை, ஆத்திரேலியா போன்ற நாடுகளில் அதிகமாகக் கிடைக்கின்றன. சமாரியம் வெட்டி எடுப்பதிலும் உற்பத்தியிலும் சீனா உலகின் முன்னணி நாடாக திகழ்கிறது. \nசமாரியம்-கோபால்ட்டு காந்தங்கள் தயாரிப்பில் பயன்படுவது சமாரியத்தின் வணிக முக்கியத்துவம் வாய்ந்த பயணாகும். நியோடிமியம் காந்தங்க்களை அடுத்து இவை நிலைத்த காந்தங்களாக உள்ளன. இருப்பினும் சமாரியம் சேர்மங்கள் 700 பாகை செல்சியசு வெப்பனிலைக்கும் அதிகமான வெப்ப நிலைகளிலும் நிலையாக காந்தப்பண்புகளை இழக்காமல் எதிர்த்து நிற்கின்றன. கலப்புலோகத்தின் கியூரி புள்ளி இதற்கு காரணமாகும்.சமாரியம் -153 என்ற கதிரியக்க ஐசோடோப்பு சமாரியத்தின் மருத்துவ பயனளிக்கும் திறன் மிக்க ஐசோடோப்பு ஆகும். நுரையீரல் புற்று, மார்பகப்புற்று போன்ற சில வகை புற்று நோய்களுக்கு காரணமான செல்களை அழிக்கும் வல்லமை கொண்டதாக உள்ளது. சமாரியம்-149 என்ற மற்றொரு ஐசோடோப்பு ஒரு வலிமையான நியூட்ரான் உறிஞ்சியாகும். எனவே இதை அணுக்கரு உலைகளில் பயன்படுத்துகிறார்கள். அணுக்கரு உலை செயல்பாடுகளின் போது சமாரியம் சிதைவு விளைபொருளாக உருவாகிறது என்பதால் இதை கருத்திற்கொண்டு அணுக்கரு உலைகள் வடிவமைக்கப்படுகின்றன. வேதி வினைகளில் வினையூக்கியாக, கதிரியக்கக் கார்பன் கணக்கீடு, எக்சுகதிர் சீரொளி என பிற பயன்களுக்காகவும் சமாரியம் அறியப்படுகிறது.\nSection::::இயற்பியல் பண்புகள்.\nஓர் அருமண் உலோகமாகக் கருதப்படும் சமாரியம் துத்தநாகத்தின் கடினத்தன்மையும் அடர்த்தியையும் கொண்டுள்ளது. ஆவியாகும் லாந்தனைடுகளில் மூன்றாவது அதிக கொதினிலை கொண்ட தனிமமாக சமாரியம் விளங்குகிறது. இதனுடைய கொதி நிலை 1794 பாகை செல்சியசு ஆகும். இட்டெர்பியமும் யுரோப்பியமும் கொதி நிலை மிகுந்த மற்ற இரண்டு லாந்தனைகள் ஆகும். சமாரியத்தை அதன் கனிமங்களில் இருந்து பிரித்தெடுக்க இப்பண்பு பெரிதும் உதவுகிறது. காற்றில் 150 °செல்சியசு வெப்பநிலையில் தீபற்றும். எண்ணெய்க்கடியில் வைத்திருந்தாலும் சிறுகச் சிறுக காலப்போக்கில் ஆக்சிசனேற்றம் அடைந்து சாம்பல்-மஞ்சள் நிறம் பெற்ற ஆக்சைடு-ஐதராக்சைடு பொடியாகின்றது. இவ்வுலோகம் மூன்று வகையான படிக மாற்றங்களை அடைகிறது. சாதாரண வெப்ப சூழல்களில் சமாரியம் செஞ்சாய்சதுர கட்டமைப்பில் (α வடிவம்) காணப்படுகிறது. 731 பாகை செல்சியசு வெப்ப நிலைக்குச் சூடாக்கினால் இதன் படிக வடிவம் அறு கோண மூடிய பொதிவு கட்டமைப்புக்கு மாறுகிறது. இம்மாற்றத்திற்கான வெப்ப நிலை உலோகத்தின் தூய்மையை அடிப்படையாகக் கொண்டு மாறுபடுகிறது. 922 பாகை செல்சியசு வெப்ப நிலைக்கு சூடுபடுத்தினால் இதன் கட்டமைப்பு பொருள் மைய கனசதுர வடிவுக்கு மாற்றமடைகிறது. 40 கிலோபார் அழுத்தத்தில் சுமார் 300 பாகை செல்சியசு வெப்ப நிலைக்கு சூடுபடுத்தினால் இரட்டை அறுகோண மூடிய பொதிவு கட்டமைப்பு உருவாகிறது, நூற்றுக் கணக்கான, ஆயிரக் கணக்கான கிலோபார் அழுத்தத்திற்கு உட்படுத்தினால் பல கட்ட நிலை மாற்றத்திற்கு தூண்டப்படுகிறது. குறிப்பாக 900 கிலோபார் அழுத்தத்தில் நாற்கோண கட்டம் தோன்றுகிறது. Dhcp கட்டம் அழுத்தத்திற்கு உட்படுத்தப்படாமலேயே 400 மற்றும் 700 பாகை செல்சியசு வெப்ப நிலையில் உருவாகிறது என ஓர் ஆய்வு தெரிவிக்கிறது.\n\n\nSection::::வரலாறு.\n1853 ஆம் ஆண்டு சுவிட்சர்லாந்தைச் சேர்ந்த வேதியியலாளர் ழ்சான் சார்லெ கலிசார்ட் டெ மரின்யாக் என்பவர் டிடிமியம் என்னும் பொருளைக் கொண்டு ஒளிமாலை ஆய்வுகள்செய்த மொழுது ஒளி உள்வாங்கும் அலைநீளங்களைத் துல்லியமாக அளந்த பொழுது சமாரியத்தைக் கண்டு பிடித்தார். பிரான்சில் உள்ள பாரிசில் 1879ல் பால் எமில் பௌத்ரன் என்பவர் சமார்ஸ்கைட் (Y,Ce,U,Fe)(Nb,Ta,Ti)O) என்னும் கனிமத்தில் இருந்து சமாரியத்தைப் பிரித்தெடுத்தார். ஊரல் மலைப்பகுதிகளில் சமார்ஸ்கைட் கிடைத்திருந்தாலும், 1870களில் ஐக்கிய அமெரிக்கா\\அமெரிக்காவில் உள்ள வட கரோலைனா மாநிலத்தில் கண்டுபிடித்த புதிய படிவுகளில் இருந்தே சமாரியம் உள்ள டிடிமியம் என்னும் கனிமம் கண்டுபிடிக்கப்பட்டது.\n\nசமார்ஸ்கைட் என்னும் பெயர் 1854 ல் உருசிய சுரங்க பொறியாளர்களில் தலைவராக இருந்த வாசில் சமார்ஸ்கி-பிக்கோவெட்ஸ் என்பாரைப் பெருமைப்படுத்துவதாக அவர் உயிருடன் இருந்த பொழுதே வழங்கப்பட்டது.\n\nSection::::கிடைக்கும் மலிவு.\nசமாரியம் தனியாக கிடப்பதில்லை. மற்ற அரிதாகக் கிடைக்கும் தனிமங்களைப்போலவே இதுவும் பிற கனிமங்களில் உள்ள கலவைகளில் இருந்து எடுக்கப்படுகின்றது. மோனசைட், பாஸ்ட்னாசைட், சமார்ஸ்கைட் ஆகிய கனிமங்களில் இருந்து சமாரியம் கிடடக்கின்றது. மோனசைட் என்னும் கனிமத்தில் 2.8% ம், சமார்ஸ்கைட்டில் 1% அளவும் சமாரியம் கிடக்கின்றது. மின்மவணு-மாற்றிகளில்ன் வழியும், மின்வேதியல் படிவுகளின் வழியும், சமாரியம் (III) குளோரைடு சோடியம் குளோரைடு ஆகியவை சேர்ந்துருகிய கலவைகளில் மின் பகுப்பாய்வு வழியும் சமாரியம் பிரித்தெடுக்கப்படுகின்றது. சமாரியம் ஆக்ஸைடில் இருந்து லாந்த்தனம் வழி ஆக்ஸிஜன் இறக்க வினைகளின் வழியும் சமாரியம் பிரித்தெடுக்கப்படுகின்றது. \n\n• அயோடைடுகள்\nSection::::கூட்டுப் பொருட்கள்.\n• ** SmI\n\nSection::::முன்காப்புச் செய்திகள்.\nமற்ற லாந்த்தனைடுகள் போலவே சமாரியமும் குறைந்த அல்லது இடைப்பட்ட நச்சுத்தனமை கொண்டது. என்றாலும் இதன் நச்சுத்தன்மைகள் பற்றிய ஆய்வுகள் இன்னும் விரிவாக செய்யப்படவில்லை. \n\n\n"}
{"id": "36400", "url": "https://ta.wikipedia.org/wiki?curid=36400", "title": "கெவின் ரட்", "text": "கெவின் ரட்\n\nகெவின் மைக்கல் ரட் (\"Kevin Michael Rudd\", பிறப்பு: செப்டம்பர் 21, 1957) ஆஸ்திரேலியாவின் அரசியல்வாதியாவார். இவர் ஜூன் 2013 முதல் ஆஸ்திரேலியத் தொழிற்கட்சித் தலைவராகவும், நாட்டின் 26வது பிரதமராகவும் இருப்பவர். இதற்கு முன்பு 2007 முதல் 2010 வரை பிரதமராகவும், 2006 முதல் 2010 வரை ஆஸ்திரேலியத் தொழிற்கட்சித் தலைவராகவும் இருந்தார். 1949ஆம் ஆண்டு ராபர்ட் மென்சீஸ்க்கு பிறகு தற்போதுதான் ஆஸ்திரேலியாவில் ஒரு முன்னால் பிரதமர் மீண்டும் பிரதமாகிறார்.\n\nஒருபால் திருமணங்களை வெளிப்படையாக ஆதரித்த முதல் ஆஸ்திரேலிய பிரதமர் கெவின் ரட்தான். ஆஸ்திரேலிய வரலாற்றிலேயே அதிகமான பெண்கள் அங்கம் பெற்றுள்ளதும் இவரின் இரண்டாவது அமைச்சரவையில்தான்.\n\nஆஸ்திரேலியத் தொழிற்கட்சி 2013ஆம் ஆண்டு தேர்தலில் தோல்வியுற்றது. அதனைத் தொடர்ந்து கெவின் ரட் 18 செப்டம்பர் 2013 அன்று இரண்டாவது தடவையாக பிரதமர் பதவியை துறந்தார் \n\n"}
{"id": "36404", "url": "https://ta.wikipedia.org/wiki?curid=36404", "title": "ஆங்கிலக் கால்வாய்", "text": "ஆங்கிலக் கால்வாய்\n\nஆங்கிலக் கால்வாய் (\"English Channel\") அட்லாண்டிக் பெருங்கடலில் பெரிய பிரித்தானியாத் தீவையும் வடக்கு பிரான்சையும்\nபிரிக்கும் ஒரு நீரிணை ஆகும். அத்துடன் இது வட கடலை அட்லாண்டிக் கடலுடன் இணைக்கிறது. இது கிட்டத்தட்ட 562 கிமீ நீளமும் 240 கிமீ அதிகூடிய அகலமும் கொண்டது. டோவர் நீரிணையில் இதன் அகலம் 34 கிமீ ஆகும்.\n\nSection::::புவியியல்.\nஇக்கால்வாய் வழியே பல தீவுகள் அமைந்திருக்கின்றன. அவற்றில் ஆங்கிலக் கடற்பரப்பில் வைட் தீவு (\"Isle of Wight\"), பிரான்ஸ் கடற்பரப்பில் கால்வாய் தீவுகள் ஆகியன முக்கியமானவை.\n\n\n\n\nSection::::கால்வாய் சுரங்கம்.\nஆங்கிலக் கால்வாயை பலர் கால்வாய் சுரங்கத்தினூடாகக் கடக்கின்றனர். இச்சுரங்கத்துக்கான திட்டம் 19ம் நூற்றாண்டின் ஆரம்பத்திலேயே அமைக்கப்பட்டாலும் இது 1994 இலேயே நிறைவானது. இது ஐக்கிய இராச்சியத்தையும் பிரான்சையும் தொடருந்துப் போக்குவரத்து மூலம் இணைக்கிறது.\n"}
{"id": "36408", "url": "https://ta.wikipedia.org/wiki?curid=36408", "title": "ஆத்திரேலியத் தொழில் கட்சி", "text": "ஆத்திரேலியத் தொழில் கட்சி\n\nஆஸ்திரேலிய தொழிற்கட்சி (\"Australian Labor Party\", ALP) என்பது ஆஸ்திரேலியாவின் ஒரு முக்கிய அரசியல் கட்சியாகும்.\n\n\n"}
{"id": "36410", "url": "https://ta.wikipedia.org/wiki?curid=36410", "title": "லிபரல் கட்சி (ஆஸ்திரேலியா)", "text": "லிபரல் கட்சி (ஆஸ்திரேலியா)\n\nஆத்திரேலிய லிபரல் கட்சி (\"Liberal Party of Australia\") என்பது ஆஸ்திரேலியாவின் ஒரு முக்கிய அரசியல் கட்சியாகும்.\n\nஐக்கிய ஆஸ்திரேலியா கட்சி என்ற பெயரில் இருந்த கட்சி கலைக்கப்பட்டு 1943 இல் நடந்த பொதுத்தேர்தலுக்கு அடுத்த ஆண்டு லிபரல் கட்சி அமைக்கப்பட்டது. அதற்குப் பின்னர் லிபரல் கட்சி ஆஸ்திரேலியத் தொழிற் கட்சியுடன் ஆட்சிக்காகப் போட்டியிடுகிறது. நடுவண் அரசியலில் 1983 இலிருந்து எதிர்க் கட்சியாக இருந்த லிபரல் கட்சி 1996 இல் பெரும் வெற்றி பெற்று ஆஸ்திரேலியத் தேசியக் கட்சியுடன் இணைந்து ஆட்சி அமைத்தது. அதன் பின்னர் நடந்த மூன்று தேர்தல்களிலும் தேசியக் கட்சியுடன் இணைந்து வெற்றி பெற்றது. நவம்பர் 24, 2007 தேர்தலில் தொழிற் கட்சியிடம் இக்கூட்டணி பெரும் தோல்வி கண்டது. மாநில அளவில் ஆஸ்திரேலியாவின் அனைத்து ஆறு மாநிலங்களிலும் மற்றும் இரண்டு பிரதேசங்களிலும் லிபரல் கட்சி எதிர்க்கட்சியாக உள்ளது.\n\n"}
{"id": "36417", "url": "https://ta.wikipedia.org/wiki?curid=36417", "title": "ஜோன் ஹவார்ட்", "text": "ஜோன் ஹவார்ட்\n\nஜோன் வின்ஸ்டன் ஹவார்ட் (\"John Winston Howard\", பிறப்பு: ஜூலை 26, 1939) ஆஸ்திரேலியாவின் அரசியல் தலைவரும் அதன் 25வது பிரதமரும் ஆவார். சேர் ரொபேர்ட் மென்சீசுக்கு அடுத்தபடியாக இவரே ஆஸ்திரேலியாவின் நீண்ட காலம் பிரதமராக இருக்கும் தலைவராவார். இவரே ஆஸ்திரேலிய லிபரல் கட்சியின் தலைவராகவும் உள்ளார்.\n\nஹவார்ட் மால்கம் ஃபிரேசரின் அரசில் 1977-1983 காலப்பகுதியில் பொருளாளராக இருந்தவர். 1985-1989 காலப்பகுதியில் லிபரல் கட்சியின் தலைவராகவும் எதிர்க்கட்சித் தலைவராகவும் (ஆஸ்திரேலிய தேசியக் கட்சியுடன் கூட்டணி) இருந்தார். 1995 இல் இவர் மீண்டும் எதிர்க்கட்சித் தலைவரானார்.\n\n13 ஆண்டு காலம் எதிர்க்கட்சியில் இருந்த லிபரல் கூட்டணி இவரது தலைமையின் கீழ் 1996 இல் நடந்த தேர்தல்களில் பெரும் வெற்றி பெற்று ஆட்சி அமைத்தது. ஹவார்ட் மார்ச் 11, 1996 இல் நாட்டின் 25வது பிரதமரானார். ஹவார்டின் அரசு 1998, 2001, 2004 ஆகிய ஆண்டுகளில் நடந்த தேர்தல்களில் வெற்றி பெற்றது. ஐந்தாவது தடவையும் பிரதமராக இருக்க அவர் எடுத்த் முயற்சிகாள் வெற்றி பெறவில்லை. நவம்பர் 24, 2007 இல் நடந்த தேர்தலில் அவர் கெவின் றட் தலைமையிலான ஆஸ்திரேலியத் தொழிற் கட்சியிடம் படு தோல்வியைச் சந்தித்தார்.\n\n\n"}
{"id": "36423", "url": "https://ta.wikipedia.org/wiki?curid=36423", "title": "அப்பாச்சி ஆன்ட்", "text": "அப்பாச்சி ஆன்ட்\n\nஅப்பாச்சி ஆன்ட் மென்பொருட்களை பில்ட் (Build) பண்ணுவதைத் தானியங்கி முறையாக்கும் மென்பொருளாகும். இதில் ஆன்ட் (Ant - Another Neat Tool) என்ற ஆங்கிலப் பதத்தில் இருந்து வந்ததாகும்.\n"}
{"id": "36428", "url": "https://ta.wikipedia.org/wiki?curid=36428", "title": "1922", "text": "1922\n\n1922 (MCMXXII) ஒரு ஞாயிற்றுக்கிழமையில் ஆரம்பமான ஒரு சாதாரண கிரிகோரியன் ஆண்டாகும்.\n\n\n\n\n"}
{"id": "36429", "url": "https://ta.wikipedia.org/wiki?curid=36429", "title": "கைத்துப்பாக்கி", "text": "கைத்துப்பாக்கி\n\nகைத்துப்பாக்கி (\"Handgun\") ஒரு கையினால் பிடித்துச் சுடப்பயன்படும் ஒரு சுடுகலனாகும். கைத்துப்பாக்கிகளில் பல வகைகள் உள்ளன. சிறு கைத்துப்பாக்கி, சுழல் கைத்துப்பாக்கி ஆகியன முக்கிய கைத்துப்பாக்கி வகைகளாகும். சிறுகைத்துப்பாக்கியில் துப்பாக்கிக் குண்டுகள் துப்பாக்கியினுள் இருக்கும். சுழல்கைத்துப்பாக்கியில் சுழலும் நீள் உருளையின் துளைகளுள் குண்டுகள் இடப்படும்.\n\nஆரம்பத்தில் ஒரே ஒரு தடவை சுடக்கூடிய கைத்துப்பாக்கிகளே உருவாக்கப்பட்டன. அடுத்தடுத்துச் சுடுவதனை சாத்தியப்படுத்தும் முயற்சிகள் தொடர்ந்தன. ஆரம்பத்தில் ஒன்றுக்கு மேற்பட்ட சுடுகுழல்கள் பயபடுத்தப்பட்டன. பத்தொன்பதாம் நூற்றாண்டில் சுழல்கைத்துப்பாக்கி கண்டுபிடிக்கப்பட்டமை ஒரே சுடுகுழலுடன் அடுத்தடுத்துச் சுடுவதைச் சாத்தியமாக்கியது. பின்னர் சிறுகைத்துப்பாக்கிகள் அறிமுகமாயின.\n\nகைத்துப்பாக்கிகள் சிறியவை; பாரங் குறைந்தவை; இலகுவில் எடுத்துச் செல்லவும் மறைத்து வைக்கவும் கூடியவை. சுடுகலன்களின் பயன்பாடு காரணமாக உடற்பலத்தில் சமமற்றவர்களும் ஒரே அளவான தற்பாதுகாப்பு நிலையைக் கொண்டவர்களாக முடிந்தது.\n\nகைத்துப்பாக்கிகள் பொதுவாக தற்பாதுகாப்பு ஆயுதங்களாகவே கருதப்படுகின்றன. தேர்ந்ந்தெடுக்கப்பட்ட இலக்குகளை மிக நெருங்கிச் சென்று தாக்கவும் பயன்படுகின்றன.\n\n"}
{"id": "36439", "url": "https://ta.wikipedia.org/wiki?curid=36439", "title": "சுழற்சி", "text": "சுழற்சி\n\nசுழற்சி என்பது, ஒரு பொருளின் வட்ட இயக்கமாகும். ஒரு இரு பரிமாணப் பொருளொன்று ஒரு புள்ளியைச் சுற்றிய சுழற்சியைக் கொண்டிருக்கும். ஒரு முப்பரிமாணப் பொருளின் சுழற்சியானது அச்சு எனப்படும் ஒரு கோட்டைச் சுற்றி இருக்கும். இந்த அச்சு சுழலும் பொருளுக்கு ஊடாகச் செல்லுமாயின் அது தன்னைத் தானே சுற்றும் சுழற்சியாகும். அவ்வச்சு பொருளுக்கு வெளியில் இருக்குமாயின் அப்பொருள் ஒரு சுற்றுப்பாதையில் சுற்றுகிறது எனப்படும்.\n\nபம்பரம், பூமி ஆகியவை தமது அச்சைப் பற்றிய சுழற்சி இயக்கத்தைக் கொண்டுள்ளன. பூமியின் சூரியனைச் சுற்றிய இயக்கம் சுற்றுதல் எனப்படுகின்றது.\n\nSection::::கணிதம்.\nகணிதத்தில் சுழற்சி என்பது ஒரு, புள்ளி நிலையாக இருக்கத்தக்க வகையில் அமையும் விறைப்பான பொருளொன்றின் இயக்கத்தைக் குறிக்கும். இது பொருளின் எல்லாப் புள்ளிகளுமே இயங்குகின்ற பெயர்ச்சி என்பதிலிருந்து வேறுபட்டது ஆகும். சுழற்சியின் இந்த வரைவிலக்கணம் இருபரிமாணம், முப்பரிமாணம் ஆகிய இருவகைப் பொருட்களின் இயக்கத்துக்கும் ஏற்புடையது. முப்பரிமாணப் பொருளொன்றின் சுழற்சியின்போது ஒரு கோடு முழுவதுமே நிலையாக இருக்கின்றது. இது இயூலரின் சுழற்சித் தேற்றத்தில் இருந்து பெறப்படுகின்றது.\n\nஒரு விறைப்பான பொருளின் இயக்கம், சுழற்சி, பெயர்ச்சி அல்லது இரண்டினதும் கூட்டாக அமைகிறது.\n"}
{"id": "36443", "url": "https://ta.wikipedia.org/wiki?curid=36443", "title": "1930", "text": "1930\n\n1930 (MCMXXX) ஒரு புதன்கிழமையில் ஆரம்பமான ஒரு சாதாரண கிரிகோரியன் ஆண்டாகும்.\n\n\n\n\n\n"}
{"id": "36444", "url": "https://ta.wikipedia.org/wiki?curid=36444", "title": "கியூபெக்", "text": "கியூபெக்\n\nகியூபெக் (\"Quebec\") என்பது கனடாவின் ஒரு மாகாணம் ஆகும். ஒன்றுபட்ட கனடாவில் இம்மாகாண மக்கள் தம்மை ஒரு தனித் தேசிய இனமாக அறிவித்துள்ளனர்.\n\nகியூபெக் கனடாவின் பரப்பளவில் மிகப்பெரிய மாகாணமும், மக்கள் தொகையில் ஒன்டாரியோவுக்கு அடுத்தபடியாக இரண்டாவது பெரிய மாகாணமும் ஆகும். இம்மாகாணத்தில் வாழும் மக்களில் பெரும்பான்மையானோர் சென் லோரன்ஸ் ஆற்றுப் படுகையில் வாழ்ந்து வருகிறார்கள். மத்திய மற்றும் வடக்குப் பகுதிகளில் கனடாவின் ஆதிகுடிகள் வாழ்ந்து வருகிறார்கள்.\n\n"}
{"id": "36448", "url": "https://ta.wikipedia.org/wiki?curid=36448", "title": "மூரித்தானியா", "text": "மூரித்தானியா\n\nமூரித்தானியா அல்லது மவுரித்தேனியா (\"Mauritania\", அரபு: موريتانيا , அல்லது மூரித்தானிய இஸ்லாமியக் குடியரசு, என்பது வடமேற்கு ஆபிரிக்காவில் உள்ள ஒரு நாடாகும். இதன் எல்லைகளாக மேற்கில் அத்திலாந்திக் பெருங்கடல், தென்மேற்கில் செனெகல், கிழக்கு மற்றும் தென்கிழக்கே மாலி, வடகிழக்கே அல்ஜீரியா, வடமேற்கே மேற்கு சகாரா ஆகியன அமைந்துள்ளன.\n\n"}
{"id": "36449", "url": "https://ta.wikipedia.org/wiki?curid=36449", "title": "பிராங்க்ளின் ரூசவெல்ட்", "text": "பிராங்க்ளின் ரூசவெல்ட்\n\nபிராங்கிளின் டெலானோ ரூஸ்வெல்ட் (\"Franklin Delano Roosevelt\", ஜனவரி 30, 1882 – ஏப்ரல் 12, 1945), 32வது ஐக்கிய அமெரிக்கக் குடியரசுத் தலைவர் ஆவார். அரசுத் தலைவராக 1933 முதல் 1945 வரை நான்கு முறை இவர் தெரிவுசெய்யப்பட்டார். இரு தடவைகளுக்கு மேல் அமெரிக்கத் தலைவராகத் தெரிவுசெய்யப்பட்டவர் இவர் ஒருவரே. உலகளாவிய பொருளாதார நெருக்கடி, மற்றும் இரண்டாம் உலகப் போர் ஆகியவற்றில் நேரடிப் பங்கு வகித்த இவர் 20ம் நூற்றாண்டின் முக்கிய அரசியல் தலைவராகவும் ஐக்கிய அமெரிக்காவின் மூன்று முக்கிய குடியரசுத் தலைவர்களில் ஒருவராகவும் கணிகக்ப்படுகிறார்.\n\nSection::::வாழ்க்கைக் குறிப்பு.\nSection::::கல்வி மற்றும் ஆரம்பகால வாழ்க்கை.\nஇவர் நியூயார்க்கில் ஹைடி பார்க் நகரில் பிறந்தார். இவரது தந்தை ஜேம்ஸ் ரூஸ்வெல்ட் வணிகத் தொழில் செய்தார். ஜேம்ஸ் ரூஸ்வெல்ட், சாரா ஆன் திலானோ ஆகியோர் இவரது பெற்றோர். இவரது பெற்றோரின் குடும்பத்தார் பணக்காரக் குடும்பத்தில் பிறந்தவர்கள். இளவயதில் அதிக முறை ஐரோப்பாவிற்குச் சென்று வந்ததால், பிரெஞ்சு, ஜெர்மன் மொழிகளில் பேசக் கற்றார். குதிரையேற்றம், போலோ, டென்னிஸ் உள்ளிட்ட விளையாட்டுகளைக் கற்றுத் தேந்தார். பதின்வயதில் கோல்ப் விளையாட்டில் தேர்ச்சி பெற்றார். மாசாசூசெட்ஸ் குரோடன் பள்ளியில் படித்தார். பள்ளியின் தலைமையாசிரியர் எண்டிகோட் பீபாடி இவருக்கு முன்மாதிரியாகத் திகழ்ந்தார். இவரின் திருமணத்தின் பொழுதும், அதிபராகப் பதவியேற்ற நிகழ்ச்சியிலும் பங்கேற்றுச் சிறப்பித்தார். இவர் ஹார்வர்டு கல்லூரியில் பயின்றார். ஹார்வர்டு கிரிம்சன் என்ற நாளேட்டின் முதன்மை ஆசிரியராகவும் விளங்கினார்.\n\nSection::::திருமண வாழ்க்கை.\nஇவர் எலியனேர் என்ற பெண்ணைத் திருமணம் செய்தார். இவரது இளவயது திருமணத்தை இவரது தாயார் ஏற்கவில்லை. எலியனேரின் மாமா திருமணத்தை நடத்தினார். இவர்களுக்கு ஆறு குழந்தைகள் பிறந்தன. இவருக்கு வேறு சில பெண்களுடன் தொடர்பு இருந்தது கண்டுபிடிக்கப்பட்டது.\n\nஇளம் தம்பதியினர் ஹைடி பார்க் என்ற அவரது குடும்பத்தின் ஸ்ப்ரிங்வூட் நகரத்திற்கு குடியேறினர், அங்கு ரூசவெல்ட்டின் தாயார் அடிக்கடி வீட்டிற்கு விருந்தாளியாக வந்து சென்றார், எலியனேர் மிகவும் அதிகமான அதிருப்திக்குள்ளானார். 1941 ஆண்டு வரை அவரது தாயார் இறப்பு வரை அந்த வீடு ரூசவெல்ட்டின் தாயார்க்கு சொந்தமாக இருந்தது. கூடுதலாக, ஃபிராங்க்ளின் ரூசவெல்ட் மற்றும் அவரது தாய் சாரா நியூயார்க் நகரத்தில் இளம் தம்பதியினருக்கு அவர்கள் புதிதாக நன்கு திட்டமிட்டு ஒரே மாதிரியாக இருக்குமாறு புதிய இரட்டை வீடுகளை கட்டி முடித்தனர்; அந்த வீடுகளின் ஒவ்வொரு தளத்திலும் இணைப்புகளை வைத்து இரட்டை வீடுகளை கட்டியிருந்தனர். எலியனேர் தனது சொந்த வீட்டில் வசிப்பதாக என்றுமே அவர் உணர்ந்ததில்லை.\n\nசுயசரிதை எழுத்தாளர் ஜேம்ஸ் மேக்ரிகோர் பர்ன்ஸ் இளைஞரான ரூசவெல்ட் தன்னம்பிக்கை மற்றும் மேல் வர்க்கத்தினராக இருந்தார் என்றார். இதற்கு மாறாக, எலியனேர் அந்த சமயத்தில் சமூக வாழ்க்கையை வெட்கமாகவும் வெறுப்பாகவும் இருந்தார், முதலில் தங்களுடைய பல குழந்தைகளை வளர்க்க வீட்டிலேயே தங்கினார். எலியனேர் அவர்களுக்கு ஆறு குழந்தைகள் இருந்தன:\n\nSection::::ஆரம்ப அரசியல் வாழ்க்கை.\nSection::::மாநில செனட்டர் மற்றும் (Tammany) ஊழல் அமைப்பின் எதிர்ப்பாளர்.\n1910 ஆம் ஆண்டின் மாநிலத் தேர்தலில் ரூசவெல்ட், நியூயார்க் மாநில செனட் மாவட்டத்தில் உள்ள ஹைடி பார்க் அருகே டச்சு கவுண்டியில் போட்டியிட்டார். இந்தப் பகுதியில் குடியரசுக் கட்சியிக்கு ஆதரவு அதிகமாக இருந்தது, 1856 முதல் எந்த ஒரு ஜனநாயகக் கட்சி வேட்பாளரும் இந்த பகுதியில் இருந்து தேர்ந்தெடுக்கப்படவில்லை. ரூசவெல்ட் அந்தப் பகுதியில் மிகப் பிரபலமானவராக இருந்தார் மேலும் அவரது உறவுக்காரர் தியோடர் குடியரசுக் கட்சியில் இருந்தார் அதனால் ஜனநாயகக் கட்சி ரூசவெல்ட்டை வேட்பாளராக அறிவித்தது. ரூசவெல்ட் தனது தேர்தல் பிரசாரத்திற்குத் தேவையான செலவுகளை தாமே ஏற்றுக்கொண்டார். அவரது தேர்தல்ப் பிரசாரம் விருவிருப்பாகவும் மற்றும் ஆக்கிரோசத்துடனும் இருந்தது. அதனால் அந்த தேர்தலில் ஜனநாயகக் கட்சியின் சார்பில் ஒரு வரலாற்றுச் சிறப்பு மிக்க வெற்றியைப் பெற்றார். ரூசவெல்ட் பெயர் ஹட்சன் பள்ளத்தாக்கில் மிகப் பெரிய தாக்கத்தை ஏற்படுத்தியது. \n\nசனவரி 1, 1911 இல் செனட் உறுப்பினராக பதவிப் பிராமானம் எடுத்துக் கொண்ட ரூசவெல்ட், உடனடியாக மாநில ஜனநாயகக் கட்சியை ஆதிக்கம் செலுத்திய (Tammany) தம்மானி முதலாளித்துவத்தை எதிர்த்த \"கிளர்ச்சியாளர்களின்\" குழுவின் தலைவர் ஆனார். சனவரி 16, 1911 இல் ஜனநாயகக் கட்சித் தலைமையுடன் தொடங்கிய அமெரிக்கா செனட் தேர்தல் 74 நாட்களுக்கு இரு பிரிவுகளின் போராட்டத்தால் முடக்கப்பட்டது, புதிய செனட் உறுப்பினரின் வாழ்க்கை வரலாற்று ஆசிரியர் வில்லியம் எஃப். ஷீஹன் இந்த சூழலை \"தம்மானியின் முழு வலிமை\" என்று விவரித்தார். (அமெரிக்க செனட்டர்களின் பிரபலமான தேர்தல், அந்த தசாப்தத்தின் பிற்பகுதியில் அரசியலமைப்பு சட்டத்தில் திருத்தம் கொண்டு வரும் வரை நடைபெறவில்லை) மார்ச் 31 ஆம் தேதி சமரச வேட்பாளர் ஜேம்ஸ் ஏ.ஓ.கோர்மான் தேர்ந்தெடுக்கப்பட்டார், அவரி ரூசவெல்ட்டிற்கு தேசிய வெளிப்பாடு மற்றும் அரசியல் தந்திரோபாயங்கள் மற்றும் சில அனுபவ ஆலோசனைகளை வழங்கினார்; தம்மானி குழுவின் தலைவர் ஒருவர் ரூசவெல்ட்டை உடனடியாக ஜனநாயகக் கட்சியில் இருந்து நீக்க வேண்டும் என்றார் ஏனென்றால் ரூசவெல்ட் உறவுக்காரரால் குடியரசுக் கட்சியில் ஏற்படுத்திய பாதிப்பைப் போல் ரூசவெல்டும் ஏற்படுத்துவார் என்று எச்சரித்தார். நியூயார்க் ஜனநாயகக் கட்சிக்காரர்களிடம் விரைவில் ரூஸ்வெல்ட் பிரபலமானவராக ஆனார், இருப்பினும் அவர் இதுவரை ஒரு சிறந்த பேச்சாளராக இன்னும் மாறவில்லை. அவரைப் பற்றிய செய்திக் கட்டுரைகள் மற்றும் கேலிச் சித்திரங்கள் \"ரூஸ்வெல்ட்டின் இரண்டாவது வருகையை\" சித்தரிக்கத் தொடங்கியது.\"ரூஸ்வெல்ட் இரண்டாவது வருகை தம்மானி கூட்டத்திற்கு குளிர்க் காய்ச்சல் ஏற்படுவதாக சித்தரித்தது\". \n\nSection::::கடற்படை துணை செயலாளர்.\n1913 இல் கடற்படை துணைத் தளபதி ஜோசப்ஸ் டேனியல்ஸின் செயலாளராக கடற்படை துணைச் செயலாளராக ரூசவெல்ட் நியமிக்கப்பட்டார். ரூசவெல்ட் கடற்படைக்கு வாழ்நாள் முழுவதும் அன்பு கொண்டிருந்தார் - அவர் ஏற்கனவே கிட்டத்தட்ட 10,000 கடற்படை சம்பந்தமான புத்தகங்களை சேகரித்திருந்தார், மேலும் அனைத்தையும் வாசிக்கச் செய்ததாகவும் கூறினார்-மற்றும் அவரது முதலாளி டேனியல்ஸ் ஒரு பெரிய மற்றும் திறமையான கடற்படை சக்தியை ஆதரிப்பதில் அதிக ஆர்வம் கொண்டவராக இருந்தார். துணை செயலாளராக ரூசவெல்ட் கடற்படை விரிவுபடுத்துவதற்கான வேலைகளை செய்தார். இதன் காரணமாக அமெரிக்க கடற்படை ரிசர்வ் படை நிறுவப்பட்டது. அட்மிரல் வில்லியம் பென்சன் போன்ற பிற்போக்குத்தனமான மூத்த அதிகாரிகளுக்கு எதிராக அவர் \"எந்தவொரு பயன்பாட்டையும் கருவியாகக் கருதிக் கொள்ள முடியாது\" என்று கூறிய ரூசவெல்ட் - போருக்குப் பின்னர் கடற்படையின் விமானப் பிரிவின் பாதுகாப்பை பலப்படுத்த தனிப்பட்ட முறையில் உத்தரவிட்டார். பில்லி மிட்செலின் போர் கப்பல்களை மூழ்கடிக்கும் குண்டுகள் பற்றி வெளிப்படையாக எச்சரிக்கைகள் செய்தாலும், ரூசவெல்ட் செனட் தலைவர்களுடனும் ஏனைய அரசாங்கத் துறைகளோடும் கடற்படை திட்டங்களுக்கான நிதிப் பெற பேச்சுவார்த்தை நடத்தினார். அவர் டெய்லரின் \"நிறுத்து-கண்காணிப்பு\" முறைமையை எதிர்த்தார், இது கப்பல் கட்டுப்பாட்டு மேலாளர்களால் பாராட்டப்பட்டது, ஆனால் தொழிற்சங்கங்கள் எதிர்த்தது. கடற்படை அலுவலகத்தில் தனது ஏழு ஆண்டுகால அனுபவத்தில் ஒரு தனி தொழிற்சங்க வேலைநிறுத்தம் கூட ஏற்படாமல் பார்த்துக்கொண்டார், இதில் ரூசவெல்ட் தொழிலாளர் பிரச்சினைகள், போர்க்கால, கடற்படை பிரச்சினைகள் மற்றும் தளவாடங்கள், எதிர்கால அலுவலகத்திற்கான அனைத்து மதிப்புமிக்க தகுதிகள் ஆகியவற்றில் அனுபவம் பெற்றார். \n\nSection::::துணை ஜனாதிபதிக்கான பிரச்சாரம்.\n1920 ஆம் ஆண்டு ஜனநாயக தேசிய மாநாட்டில், ஜனாதிபதி வேட்பாளராக, ஓஹியோவின் கவர்னர் ஜேம்ஸ் எம். காக்ஸ் உடன் துணை ஜனாதிபதி வேட்பாளராக ரூசவெல்ட் தேர்ந்தெடுக்கப்பட்டார். அவரது தேர்வு பெரும்பாலான மக்களுக்கு ஆச்சரியமாக இருந்தபோதிலும், ரூசவெல்ட் ஒரு மிதமான, ஒரு வில்சோனியஸம், மற்றும் புகழ் ஆகிய பண்புகளை பெற்றிருந்ததால் ஜனாதிபதி தேர்தலில் ஒரு சமநிலையை உருவாக்கினார். ரூசவெல்ட், ஜனாதிபதி தேர்தலில் கட்சியால் வேட்பாளராக தேர்வு செய்யப் பட்டபோது குடியரசு கட்சியின் தியோடாரைவிட நான்கு வயது இளயவராக இருந்தார். காக்ஸ்-ரூசவெல்ட் ஜோடி குடியரசுக் கட்சியினரின் வேட்பாளர்களான வாரன் ஜி. ஹார்டிங் மற்றும் கால்வின் கூலிட்ஜ் ஆகியோரால் ஜனாதிபதி தேர்தலில் பரந்த வித்தியாசத்தில் தோற்கடிக்கப்பட்டனர். தொழில்முறை சட்டப் பயிற்சி செய்வதற்கு ரூஸ்வெல்ட் நியூயார்க் நகரத்திற்குத் திரும்பினார், புதிதாக ஒழுங்கமைக்கப்பட்ட நியூயார்க் சிவிடான் மன்றத்தில் உறுப்பினராக சேர்ந்தார்.\n\nSection::::நியூயார்க் மாநில ஆளுநர்.\n1920 களில், குறிப்பாக நியூயார்க்கில், ஜனநாயகக் கட்சியுடன் தொடர்புபட்டிருந்த மற்றும் தொடர்புடையவர்களை ரூசவெல்ட் பலப்படுத்துவதற்கான வேலைகளை செய்தார். அவர் ஆரம்பத்தில் நியூயார்க் நகரத்தின் (Tammany) தம்மானி அமைப்பிற்கு ஒரு எதிராளியாக இருந்த போதிலும், அந்த குழுவினரின் தனக்கு எதிரான நிலைப்பாட்டை ரூசவெல்ட் முறியடித்தார். 1922 ஆம் ஆண்டில் நியூயார்க் ஆளுநராக ஆல்ஃபிரட் ஈ. ஸ்மித் தேர்தலில் வெற்றி பெற்றார், மேலும் 1924 ஆம் ஆண்டில் அவரது உறவினர், குடியரசுக் கட்சியின் வேட்பாளர் தியோடர் ஜூனியர் ஆகியோருக்கு எதிராகவும் ஸ்மித்தின் ஆதரவாளராகவும் இருந்தார். 1924 மற்றும் 1928 ஆண்டுகளில் நடந்த ஜனநாயகக் கட்சியின் மாநாட்டில் ரூசவெல்ட் ஸ்மித்திற்கு ஆதரவாக உரையாற்றினார் மேலும் \nஸ்மித்திற்கு ஆதரவாக வேட்பு மனுக்களை வழங்கினார்; 1924 தேர்தலில் நடந்த பிராச்சாரத்தின் மூலம் ரூசவெல்ட் பொது வாழ்விற்குத் திரும்பினார். \n\n1928 தேர்தலில் ஜனநாயகக் கட்சியின் ஜனாதிபதி வேட்பாளர் ஸ்மித் அறிவிக்கப்பட்டதால், ஸ்மித் ரூசவெல்ட்டை மாநிலத் தேர்தலில் ஆளுநராக நியமிக்கும்படி கேட்டுக் கொண்டார். அதன்படி ஜனநாயகக் கட்சியின் சார்பாக ரூசவெல்ட்டை நியூயார்க் மாநில ஆளுநராக நியமித்தனர். ஸ்மித் ஜனாதிபதி தேர்தலில், அவரது சொந்த மாநிலத்தில் தோற்கடிக்கப்பட்டாலும், ரூசவெல்ட் தேர்தலில் ஒரு சதவிகிதம் வித்தியாசத்தில் நியூயார்க் மாநில ஆளுநராக தேர்ந்தெடுக்கப்பட்டார். ஒரு சீர்திருத்த ஆளுநராக, அவர் பல புதிய சமூக திட்டங்களை நிறுவினார், மேலும் பிரான்சஸ் பெர்கின்ஸ் மற்றும் ஹாரி ஹாப்கின்ஸ் ஆகியோரின் அறிவுறைகளை பெற்றார். \n\n"}
{"id": "36452", "url": "https://ta.wikipedia.org/wiki?curid=36452", "title": "1912", "text": "1912\n\n1912 (MCMXII) ஒரு திங்கட்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் இவ்வாண்டு ஒரு ஞாயிற்றுக்கிழமையில் ஆரம்பமானது.\n\n\n\n"}
{"id": "36453", "url": "https://ta.wikipedia.org/wiki?curid=36453", "title": "1520", "text": "1520\n\n1520 (MDXX) ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு நெட்டாண்டு ஆகும்.\n\n"}
{"id": "36458", "url": "https://ta.wikipedia.org/wiki?curid=36458", "title": "இயூலரின் சுழற்சித் தேற்றம்", "text": "இயூலரின் சுழற்சித் தேற்றம்\n\nஇயூலரின் சுழற்சித் தேற்றம் (\"Euler's rotation theorem\") என்பது வடிவவியல் சார்ந்த ஒரு தேற்றம். இது, \"ஒரு முப்பரிமாண வெளியில், விறைப்பான பொருளொன்றில் உள்ள ஏதாவது ஒரு புள்ளி நிலையாக இருக்கும் வகையிலான அதன் இடப்பெயர்வு, அப் புள்ளியூடாகச் செல்லும் அச்சுப் பற்றிய அப்பொருளின் சுழற்சிக்கு ஈடானது\" என்கிறது.\n\n1775 ஆம் ஆண்டில் லியோனார்ட் இயூலர் என்பவர், எளிமையான வடிவவியல் முறையைப் பயன்படுத்தி இத் தேற்றத்தை நிறுவினார். அதனால், அவருடைய பெயரைத் தழுவி இத்தேற்றத்துக்கு பெயரிட்டனர். இத்தேற்றம் குறிப்பிடும் சுழற்சி அச்சு இயூலரின் அச்சு எனப்படுகிறது. இது ஓரலகுத் திசையன் (அலகுக்காவி) formula_1 இனால் குறிக்கப்படும். இயக்கவியலில் இத்தேற்றத்தின் விரிவின் மூலம் நொடிச் சுழல் அச்சு எனப்படும் கருத்துரு உருவானது.\n\nநேரியல் இயற்கணிதத்தின்படி இத்தேற்றம், \"முப்பரிமாண வெளியில், பொதுத் தொடக்கப் புள்ளியைக் கொண்ட ஏதாவது இரு கார்ட்டீசியன் ஆள்கூற்றுத் தொகுதிகள் ஏதாவது நிலைத்த அச்சுப் பற்றிய ஒரு சுழற்சியினால் தொடர்பு பட்டுள்ளன\" என்கிறது.\n\n\n"}
{"id": "36461", "url": "https://ta.wikipedia.org/wiki?curid=36461", "title": "கால்வாய்", "text": "கால்வாய்\n\nகால்வாய் எனப்படுவது நீர்ப்பாசனத்துக்காக கால்வாய்கள், கப்பல் போக்குவரத்துக்கான கால்வாய்கள் என இருவகைப்படும். போக்குவரத்துக்கான கால்வாய்கள் செயற்கையாக அமைக்கப்படும் நீரிணைகள் ஆகும். இரு கடற்பகுதிகள், ஆற்றுப் பகுதிகள், அல்லது ஏரிப் பகுதிகளை இணைப்பதாக வெட்டப்படும் இவை கடற்போக்குவரத்துத் தூரத்தைக் குறைப்பதை நோக்கமாகக் கொண்டு வெட்டப்படுபவை ஆகும்.\n\nசுயஸ் கால்வாய், பனாமாக் கால்வாய் போன்றன கப்பற் போக்குவரத்துக்காக வெட்டப்பட்ட குறிப்பிடத்தக்க கால்வாய்களாகும்.\n\nSection::::வரலாறு.\nகால்நடை விலங்கால் செலுத்தப்படும் வண்டி போக்குவரத்து திறன் ஒரு குறிப்பிட்ட வரையறைக்குள் தான் இருந்தது. கோவேறு கழுதை பூட்டப்பட்ட வண்டியில் அதிகபட்சம் 8 டன் என்ற அளவில் உள்ள எடைகொண்ட சரக்குப் பொருட்களை சில நாட்களுக்கோ அல்லது வாரங்களுக்கோ சுமக்க முடியும். இது மிகச் சிறிய இடைவெளிகளுக்கும், காலத்திற்கும் பொருத்தமானது தவிர, வண்டிகள் செல்ல சாலைகள் தேவை. இதற்கு பதிலாக பழங்காலத்தில் எளிமையான, மலிவான போக்குவரத்திற்கு கால்வாய் பொருத்தமானதாக இருந்திருக்கிறது.\n\nSection::::பண்டைய வரலாறு.\nஅறியப்பட்ட பழமையான கால்வாய்களில் முதன்மையானது நீர்ப்பாசனக் கால்வாய்கள், இவைகள் பண்டைய மெசொப்பொத்தேமியாவில் சுமார் கி.மு. 4000 ஆண்டுகளுக்கு முன் கட்டப்பட்டது, இப்போது ஈராக் மற்றும் சிரியா நாடுகளின் உள்ளது. சிந்து சமவெளி நாகரீகம், பண்டைய இந்தியாவில், கிர்னார் என்னும் இடத்தில் கட்டப்பட்ட நீர்த்தேக்கங்கள் உள்ளிட்ட நவீன பாசன மற்றும் சேமிப்பு அமைப்புகள் உருவாக்கப்பட்டது. எகிப்து நாட்டில் உள்ள கால்வாய்கள் குறைந்தபட்சம் பெப்பி I மேரி]] (கி.மு 2332-2283 ஆட்சி காலத்தில்) அஸ்வான் அருகிலுள்ள நைல் மீது கடந்து செல்ல ஒரு கால்வாய் கட்டினார்.\n\nபண்டைய சீனா வரலாற்றில், நதிப் போக்குவரத்திற்கான பெரிய கால்வாய்கள் கி.மு 481-221 வரையான காலத்தில் உருவாக்கப்பட்டது. பண்டைய சரித்திர ஆசிரியரான சிவா கியான் கூற்றுப்படி, மிக நீளமான கால்வாய் ஹாங்கா காௗ என்னும் இடத்தில் உருவாக்கப்பட்டிருக்கிறது. இந்தக் கால்வாய் சாங், ஜாங், சென், காய், காவ் மற்றும் வேய் போன்ற பகுதிகளை இனைத்திருக்கிறது. இன்றும் உலகின் மிக நீளமான கால்வாய், மற்றும் மிக மிக உயரமான ஒரு கால்வாய்களில் மிக நீண்ட கால்வாய் சீனாவின் \"பெரும் கால்வாய்\" இருந்து வருகிறது. இன்றும் பயன்பாட்டில் உள்ளது.\n\nகிரேக்க பொறியியலாளர்கள் கி.மு.3 ஆம் நூற்றாண்டுக்கு முன்பே கால்வாய் தடுப்புகளைப் முதன்முதலாக பயன்படுத்தி இருந்தனர், இந்தத் தடுப்புகள் மூலம் அவர்கள் பண்டைய சூயஸ் கால்வாயில் நீர் ஓட்டத்தை ஒழுங்குபடுத்தியிருந்தனர்.\n\nSection::::முக்கியத்துவம்.\nவரலாற்று ரீதியாக கால்வாய்கள் வர்த்தகம் மற்றும் வளர்ச்சி, மற்றும் ஒரு நாகரிகத்தின் வளர்ச்சி ஆகியவற்றிற்கு பெரும் முக்கியத்துவம் வாய்ந்தவை. 1855 ஆம் ஆண்டில் லேஹீ கால்வாய் 1.2 மில்லியன் டன் சுத்தமான எரியும் அனல்மின் நிலக்கரி சுரங்கத்தை நடத்தியது; சுமார் ஒரு நூற்றாண்டிற்கு செயல்பட்டு வந்த இந்தக் கால்வாய் 1930 களில் இதை உருவாக்கிய் நிறுவனத்தால் இதன் சேவை நிறுத்தப்பட்டது. நமது நவீன காலத்தில் சில கால்வாய்கள் இன்னும் செயல்படுகின்றன, அவை பொருளாதாரத்திற்குத் தேவையான உந்து சக்தியாக இருந்திருக்கிறது, உண்மையில் நகரமயமாக்கல் மற்றும் தொழில்மயமாக்குதல் ஆகியவற்றிற்கு கால்வாய்களின் தேவை இருந்தது. நிலக்கரி மற்றும் தாதுக்கள் போன்ற மொத்த மூலப்பொருட்களின் போக்குவரத்து நீர் போக்குவரத்து இல்லாமல் கடினமானதாகவும் பிற போக்குவரத்து செலவை ஒப்பிடும்போது ஓரளவு குறைவாகவும் இருக்கிறது. 17 மற்றும் 20 ஆம் நூற்றாண்டின் போது அதிகரித்த இயந்திரமயமாக்கல் சுழற்சியின் விளைவாக தொழில்துறை வளர்ச்சிகள் மற்றும் புதிய உலோகங்கள் இத்தகைய மூலப்பொருட்களுக்கு எரிபொருளாக கால்வாய்கள் செயல்பட்டது. புதிய ஆராய்ச்சி துறைகளில், புதிய தொழிற்சாலைகள் மற்றும் பொருளாதார முன்னேற்றதிற்கு வழிவகுத்தது, எந்தவொரு தொழில்மயமான சமுதாயத்திற்கும் வாழ்க்கை தரத்தை உயர்த்த கால்வாய்களின் தேவை முக்கியமானதாகும்.\n\nபெரும்பாலான கப்பல் கால்வாய்கள் உள்ளிட்ட எஞ்சியிருக்கும் கால்வாய்கள் இன்று முதன்மையாக சரக்கு மற்றும் பெரிய கப்பல் போக்குவரத்துத் தொழில்களுக்கு சேவை செய்கின்றன, அதேசமயம் முன்னர் உள்நாட்டு நீர்வழிப்போக்குவரத்துக்கு உதவிய கால்வாய்கள் பின்நாட்களில் கைவிடப்பட்டும், பாராமரிப்பில்லாமலும், நீரோட்டம் மின்றி தூர்ந்துபோயிற்று. அதேசமயம் அணைகள் வெள்ள நீரை கட்டுப்படுத்தவும் சேமிக்கவும் மற்றும் உல்லாச படகு போக்குவரத்துக்காகவும் பயன்படுத்தப்பட்டது. 1850 களின் நடுவில் அமெரிக்காவில் முதன்முதலாக துவங்கிய கால்வாய் கப்பல் போக்குவரத்து முதன்முதலில் அதிகரித்தது, நாளைடைவில் கால்வாய் போக்குவரத்து, விலை மலிவான இரயில் போக்குவரத்து வந்தவுடன் குறைந்து முற்றிலும் கைவிடப்பட்டது.\n\n1880 களின் முற்பகுதியில், இரயில் போக்குவரத்துடன் பொருளாதாரரீதியாக போட்டியிடும் திறனைக் கொண்ட கால்வாய்கள் வரைபடத்தில் இருந்து வந்தன. அடுத்த இரண்டு தசாப்தங்களில், நிலக்கரி ஏற்றுமதி அதிகப்படியாக குறைந்து எண்ணெயை எரிபொருளாக கொண்டு வெப்ப உற்பத்தியின் தொடக்கம், மற்றும் நிலக்கரியின் தேவை \nஇதனால் குறைந்து. பின்னர், முதலாம் உலகப் போருக்குப் பிறகு, மோட்டார் வண்டிகள் வந்தபோது, சிறிய அமெரிக்கா கரைகள் கொண்ட கால்வாய்கள் மற்றும் பல ரயில்களுடனான சரக்கு போக்குவரத்து பத்து-மைல்களில் நிலையான சரிவைக் கண்டது, நெகிழ்வுத்தன்மை மற்றும் செங்குத்தான சரிவுகளில் சரக்குகளை எடுத்துச் செல்லக்கூடிய தன்மையால் சாலை போக்குவரத்து நெடுகிலும் அதிகரித்தது, மேலும் குளிர்காலத்தில் செயல்பட முடியாத சரக்கு இரயில் போக்குவரத்துக்கு பதிலாக சாலை போக்குவரத்து அதிகரித்தது.\n\nSection::::கட்டுமானம்.\nகால்வாய்கள் கீழ் உள்ள மூன்று வழிகளில் ஒன்று அல்லது மூன்றின் கலவையாக, கிடைக்கக்கூடிய தண்ணீர் மற்றும் கிடைக்கக்கூடிய பாதையைப் பொறுத்து இருக்கும்:\n\n\n\nSection::::பக்கவாட்டு கால்வாய்கள்.\nஇயற்கை நீரோடைகளை கால்வாயாக மாற்றம் செய்ய இயலாத போது அதன் அருகில் பக்கவாட்டில் இணையான செயற்கையாக கால்வாய் அமைத்து இரண்டாவது நீரோட்டத்திற்கு வழி ஏற்படுத்தித் தருவது. இது பக்கவாட்டு கால்வாய் என்று அழைக்கப்படுகிறது. இயற்கை நீரோடைகள் சில சமயங்களில் தொடர்ச்சியான வளைவுகள், குதிரை குழம்பு வடிவ வளைவுகள் கொண்டதாகவும் சீர்படுத்த முடியாத அளவில் இருக்கும் பொழுது பக்கவாட்டு கால்வாய்களால் எளிதாக சீரான நீரோட்டப் பாதை கொண்டதாக கட்டமைக்க முடியும் அவ்வாறு அமைக்கப்படும் கால்வாய்க்கு தேவையான நீர் ஆதாரமாய் இயற்கை நீரோடை செயல்படும். எ.கா. சாசபீக் மற்றும் ஓஹியோ கால்வாய், கால்வாய் லாடெரல் லா லா லோயர், கேரோன் லேட்னல் கேனல் மற்றும் ஜூலியானா கால்வாய் ஆகியவை இதில் அடங்கும்.\n\nSection::::நீர் பாசானக் கால்வாய்கள்.\nஆற்று நீர் பாசானக் கால்வாய்கள், வரத்துக் கால்வாய், மாறுகால் கால்வாய், பாசனக் கால்வாய் அல்லது கழனிக்கால் என மூன்று வகைப்படும்.\n\nSection::::வரத்துக் கால்வாய் (Supply Channel).\nஆறுகளில் குறிப்பிட்ட வளைவுகளில் மட்டுமே வரத்துக் கால்வாய்களின் தலைப்பகுதி வெட்டப்படும். அவ்வாறு வெட்டும் போது ஆற்றிலிருந்து தண்ணீர் மட்டுமே கால்வாய்க்குள் செல்லும். மணல் புகாமல் தடுக்கப்படும். மேலும் ஆற்றில் நீர்வரத்து குறையும் காலத்தில் கூட, தடையின்றி கால்வாய்க்குள் தண்ணீர் செல்லும். இதற்கு உதாரணமாக இருக்கிறது வைகை ஆற்றில் இருந்து வட ஏரிக்கு தண்ணீர் எடுத்துச் செல்லும் கால்வாய்.\n\nSection::::மறுகால் அல்லது வெள்ள வடிகால் கால்வாய் (Surplus Channel).\nவெள்ளக் காலங்களில் ஏரிகளின் உபரி நீரை கலிங்கல் வழியாக வெளியேற்றும் கால்வாய்தான் மறுகால்வாய். இவற்றின் கொள்ளளவும் ஏரியின் நீர்வரத்துக் கால்வாயின் கொள்ளளவும் சமமாக இருக்கும். நீர்வரத்தும் நீர் வெளியேற்றமும் சரிசமமாக அமைந்து வெள்ளப் பெருக்கை தடுக்க உதவும்.\n\nSection::::பாசனக் கால் அல்லது கழனிக்கால் (Distribution Channel).\nஏரி மடையின் வெளிப்புறத்தில் அமைக்கப்பட்ட இக்கால்வாய்கள் மூலம் பாசன நிலங்களுக்கு தண்ணீர் பிரித்து அனுப்பபடும். நிலங்களின் அளவுக்கு ஏற்ப அமைக்கப்பட்ட இந்த கால்வாய்கள் கண்ணாறு, வதி, பிலாறு என அழைக்கப்பட்டது.\n\nSection::::மிதக்கும் நகரங்கள்.\nகால்வாய்கள் வெனிஸ் நகரத்துடன் மிகவும் நெருங்கிய தொடர்பு காணப்படுகிறது, பல (கால்வாய்) மிதக்கும் நகரங்கள் \"வெனிஸ் ஆஃப் ...\" என்ற பெயரிடப்பட்டது. நகரம் சதுப்பு தீவுகளில் கட்டப்பட்டுள்ளது, கட்டடங்களை ஆதரிக்கும் மரச்சட்டங்கள் பயன்படுத்தப்பட்டுள்ளது, மனிதனால் இந்த நகரம் செயற்கையாக உருவாக்கப்பட்டதாகும். தீவுகளுக்கு ஒரு நீண்ட நெடிய வரலாறு உண்டு; 12 ஆம் நூற்றாண்டில், வெனிஸ் ஒரு சக்தி வாய்ந்த நகரமாக இருந்தது.\n\nஆம்ஸ்டர்டாம் நகரமும் வெனிஸ் போன்று கட்டப்பட்டது. 1300 ஆம் ஆண்டுகளில் இது ஒரு நகரமாக மாறியது. பல கால்வாய்கள் ஆம்ஸ்டர்டாமின் பலமான ஒரு பகுதியாக கட்டப்பட்டன. நகரம் விரிவடைந்து, வீடுகள் கால்வாய்களை ஒட்டியே கட்டப்பட்டது.\nவிரிவான கால்வாய் கட்டமைப்புடன் உள்ள மற்ற நகரங்கள்: நெதர்லாந்தில் உள்ள ஆல்மாமார், அமர்ஸ்போர்ட், போல்வார்ட், பிரெய்ல், டெல்ஃப்ட், டென் பாஷ், டோக்மும், டார்ட்ரெச்ச்ட், என்குயூஜன், ஃபிரான்கெர், கௌடா, ஹார்லெம், ஹர்லிங்கென், லீவார்டன், லெய்டன், ஸ்னெக் மற்றும் யூட்ரெட்ச் நகரங்கள்; பிரஜி மற்றும் ஜெண்ட்ஸ் ப்ளாண்டர்ஸ், பெல்ஜியம்; இங்கிலாந்தில் பர்மிங்காம்; ரஷ்யாவில் செயிண்ட் பீட்டர்ஸ்பர்க்; போர்ச்சுகில் ஏவிரோ; ஜெர்மனியில் ஹாம்பர்க் மற்றும் பெர்லின்; ஃபோர்ட் லாடெர்டேல் மற்றும் கேப் கோரல், புளோரிடா, அமெரிக்கா மற்றும் லாஹோர் பாக்கிஸ்தான்.\n\nலிவர்பூல் கடல் வானிப நகரம் இங்கிலாந்தின் லிவர்பூலின் மையப்பகுதியில் யுனெஸ்கோவின் உலக பாரம்பரியக் களமாக உள்ளது, இங்கு முக்கியமாக குடியிருப்பு மற்றும் பொழுதுபோக்கு பயன்பாட்டிற்காக ஊடுருவிவரும் நீர்வழிகள் மற்றும் நீர்த்தேக்கங்கள் தற்போது உருவாக்கப்பட்டுள்ளன.\n"}
{"id": "36462", "url": "https://ta.wikipedia.org/wiki?curid=36462", "title": "சுயஸ் கால்வாய்", "text": "சுயஸ் கால்வாய்\n\nசுயஸ் கால்வாய் ( \"\") எகிப்தில் உள்ள செயற்கைக் கால்வாய் ஆகும். இது மத்தியதரைக் கடலையும் செங்கடலையும் இணைக்கிறது. 163 கி.மீ நீளமும் 300 மீ அகலமும் கொண்ட இக்கால்வாய் 1869 இல் திறக்கப்பட்டது. இக் கால்வாய் வெட்டப்பட்டமையால் ஆசியாவுக்கும் ஐரோப்பாவுக்குமிடையிலான கப்பற்போக்குவரத்து மிக இலகுவானது. அதன்முன்னர் கப்பல்கள் ஆப்பிரிக்காவைச் சுற்றியே பயணிக்க வேண்டியிருந்தது.\n\nஃபிரெஞ்சு நிறுவனம் ஒன்றால் 1859 ஆம் ஆண்டு ஆரம்பிக்கப்பட்ட கால்வாய் வெட்டும் பணி பத்தாண்டு காலமாகத் தொடர்ந்து நடந்து, 1869 ஆம் ஆண்டு முடிக்கப்பட்டது. \nஇந்தக் கால்வாயை வெட்டியவர் பிரெஞ்சுப் பொறியியல் நிபுணர் ஃபெர்டினார்ட் டி லெஸ்ஸிப்ஸ்\nஇக்கால்வாயின் வெற்றி பிரான்சு நாட்டினரை பனாமா கால்வாயை அமைக்கத் தூண்டியது.\n\nஓராண்டில் ஏறக்குறைய 15,000 கப்பல்கள் இக்கால்வாயைக் கடக்கின்றன. ஒவ்வொரு கப்பலும் இக்கால்வாயைக் கடக்க 16 மணி நேரம் வரை ஆகிறது. சைய்டின் துறைமுகத்தின் வடக்கு முனையிலிருந்து சூயஸ் நகரத்தில் உள்ள போர்ட் ட்வெஃபிக்கின் தெற்கு முனைவரை இது நீட்டிக்கப்படுகிறது. இதன் வடக்கு மற்றும் தெற்கு அணுகல் கால்வாய்கள் உட்பட. இதன் நீளம் 193.30 கிமீ (120.11 மைல்), 2012 ஆம் ஆண்டில், 17,225 கப்பல்கள் கால்வாயை (நாள் ஒன்றுக்கு 47) கடந்து சென்றன.\n\nஅசல் கால்வாயானது பலாஹ் புறவழி மற்றும் கிரேட் பிட்டர் ஏரி ஆகிய இடங்களைக் கடக்கும் ஒற்றைப் பாதை நீர்வழியாகும். இக்கால்வாயில் நீரை அடைக்கும் அமைப்பு இல்லை, கடல் நீர் இந்த கால்வாய் வழியே ஓடும். பொதுவாக, குளிர்காலத்தில் பிட்டர் ஏரிகளின் வடக்கிலிருந்து கால்வாயில் நீர்பாயும் ஆனால் கோடைக் காலத்தில் தெற்கிலிலுந்து வடக்கே பாய்கிறது.\n\nஇந்தக் கால்வாய் எகிப்து சூயஸ் கால்வாய் ஆணையத்தால் (SCA) பராமரிக்கப்பட்டு வருகிறது. கான்ஸ்டன்டினோபாலின் மாநாட்டின் முடிவின்படி, இக்கால்வாயை \"சமாதான காலத்திலும் போர் காலத்திலும், ஒவ்வொரு கப்பலும் வர்தகத்துக்கோ அல்லது போர் பயன்பாட்டுக்கோ கொடி பாகுபாடு இல்லாமல்\" பயன்படுத்தப்படலாம்.\n\n2014 ஆம் ஆண்டு ஆகஸ்ட் மாதத்தில், கால்வாய் பயணத்தின் நேரத்தை குறைக்க 35 கிமீ (22 மைல்) க்கு பலாஹ் புறவழி விரிவுபடுத்தும் பணி தொடங்கப்பட்டது. சூயஸ் கால்வாயின் திறனை ஒரு நாளைக்கு 49 என்பதிலிருந்து 97 கப்பல்கள் என இருமடங்காக விரிவாக்க திட்டமிடப்பட்டது. $ 8.4 பில்லியன் செலவில், இந்த திட்டம் எகிப்திய நிறுவனங்கள் மற்றும் தனிநபர்களுக்கு பிரத்தியேகமாக வழங்கப்பட்ட வட்டி ஈட்டும் முதலீட்டு சான்றிதழ்களுடன் நிதியளிக்கப்பட்டது. \nஇவ்வாறு  \"புதிய சூயஸ் கால்வாய்\", விரிவாக்கப் பட்டது, இது 2015 ஆகத்து ஆகஸ்ட் 6, அன்று ஒரு விழாவில் பெரும் ஆரவாரத்துடன் திறக்கப்பட்டது.\n\nSection::::சுருக்கமான வரலாறு.\nமிகப்பழைமையானது சூயஸ் கால்வாய். பண்டைய எகிப்தின் பாரோக்கள் ஆட்சிக்காலத்திலேயே பல நீர்த்தேக்கங்கள் இணைக்கப்பட்டு இரு கடல்களை இணைக்கும் கால்வாய் வெட்டப்பட்டது. பிற்கால முகமதிய தளபதி ஆம்ரு எகிப்தை வென்ற பின்னர் இதிலிருந்த மணலை வெளியே அகற்றி பல மராமத்துப் பணிகள் செய்து ஏறக்குறைய அதன் அமைப்பை முழுமையாக மாற்றினார். அதன்பின் அதிகம் யாரும் இந்தக் கால்வாய் மீது கவனம் செலுத்தவில்லை. துருக்கி சுல்தானின் வைசிராயாக இருந்த எகிப்தைச் சேர்ந்த கேதிவ் இஸ்மாயில் பிரெஞ்சு நாட்டின் ஆலோசனையில் பிரெஞ்சு மூலதனத்தில் உருவாக்கியதே தற்போதைய கால்வாய். பாலைவனம் வழியே செல்வதால் திரும்பத் திரும்ப மண் சேர்ந்துவிடுவதே இந்தக் கால்வாயின் குறை\n\nSection::::வரலாறு.\nSection::::நைல் - செங்கடல் கால்வாய்.\nபண்டைய கிழக்கு-மேற்குக் கால்வாய்கள் நைல் நதிக்கும் செங்கடலுக்குமிடையிலான போக்குவரத்துக்குக் கட்டப்பட்டன. எகிப்திய அரசர்களான இரண்டாம் செனுஸ்ரெட் அல்லது இரண்டாம் ரமெசெஸ் காலத்தில் ஒரு சிறிய கால்வாய் அமைக்கப்பட்டதாக நம்பப்படுகிறது. இதன் பகுதியை உள்ளடக்கியதாகக் கருதப்படும் மேலும் ஒரு கால்வாய் இரண்டாம் நெக்கோ மன்னன் காலத்தில் அமைக்கப்பட்டு தரியஸ் மன்னன் காலத்தில் கட்டிமுடிக்கப்பட்டது.\n\nபழைய எகிப்திய நகரங்களான புபாஸ்டிஸ், பை-ரமெசெஸ், பைத்தோம் என்பவற்றூடான கால்வாய் ஒன்றின் எச்சங்கள் நெப்போலியன் மற்றும் அவனது குழுவினரால் 1799இல் கண்டுபிடிக்கப்பட்டன. வரலாற்றாளர் எரோடோட்டசின் வரலாற்றுக் குறிப்புகளின் படி, ஏறத்தாழ கி.மு. 600 அளவில் புபாஸ்டிஸ் மற்றும் பைத்தோம் இடையே கிழக்கு-மேற்குக் கால்வாய் வெட்டும் பணி இரண்டாம் நெக்கோ மன்னனால் ஆரம்பிக்கப்பட்டது. எனினும் இத்திட்டத்தை நெக்கோ மன்னன் பூர்த்தி செய்யவில்லை..நெக்கோவின் மறைவையடுத்து இக்கால்வாய் வெட்டும் பணி இடைநிறுத்தப்பட்டது. பண்டைய எகிப்தை வெற்றி கொண்ட பேர்சிய மன்னன் முதலாம் தரியசினால் இப்பணி பூர்த்தி செய்யப்பட்டது.\n\nSection::::சுயஸ் கால்வாய் நிறுவனத்தின் பணி.\n1854-1856 காலப்பகுதியில் பிரான்சைச் சேர்ந்த ஃபேர்டினன்ட் டி லெஸ்ஸெப்ஸ் என்பவர் சர்வதேசக் கப்பற் போக்குவரத்துக்காகக் கால்வாய் ஒன்றை அமைப்பதற்காக நிறுவனம் ஒன்றை ஆரம்பிப்பதற்கு எகிப்து மற்றும் சூடான் ஆட்சியாளரான முகமது சையத் பாஷாவிடமிருந்து அனுமதி பெற்றார். இவர் 1830களில் பிரெஞ்சு அரச அதிகாரியாக இருந்தபோது சையத் பாஷாவுடன் ஏற்படுத்திக்கொண்ட நட்பு இதற்கு உதவியாக அமைந்தது. இதன்படி, இந்நிறுவனம் 99 ஆண்டுகளுக்கு சுயஸ் கால்வாயை நிர்வகிக்கும் பொறுப்புடையது. இவ்வொப்பந்தத்திற்கு அமைவாக ஆசியாவையும் ஐரோப்பாவையும் இணைக்கும் சுயஸ் நிலப்பகுதியை வெட்டிக் கால்வாய் அமைப்பதற்கான சர்வதேச ஆணையகம் கூட்டப்பட்டது. இது ஏழு நாடுகளைச் சேர்ந்த 13 நிபுணர்களைக் கொண்டிருந்தது. இந்நிபுணர் குழு கால்வாய் அமைத்தல் தொடர்பான விபரங்கள் அடங்கிய ஏகமனதாகத் தீர்மானிக்கப்பட்ட அறிக்கையை 1856 டிசம்பரில் தயாரித்தது. இதன் பின்னர் சுயஸ் கால்வாய் நிறுவனம் 1858 டிசம்பர் 15இல் ஆரம்பிக்கப்பட்டது. கால்வாய் அமைக்கும் பணி 1859 ஏப்ரல் 25இல் ஆரம்பிக்கப்பட்டது. கால்வாய் வெட்டும் பணி சுமார் 10 ஆண்டுகள் நீடித்தது.\n\nSection::::கால்வாய் அமைப்பு.\nஇந்தக் கால்வாய் சுமார் 20 மீட்டர் (66 அடி) வரையான நீரில் அமிழும் உயரம் அல்லது 240,000 இறந்தநிறைத் தொன் வரையான எடையும், 68 மீட்டர் (223 அடி) வரையான உயரமும், 77.5 மீட்டர் (254 அடி) வரையான அதிகபட்ச அகலமும் கொண்ட கப்பல்கள் பயணிக்கக் கூடியதாக அமைந்துள்ளது. இக்கால்வாயூடாக பனாமா கால்வாயூடாகப் பயணிக்கக் கூடியதை விட பெரிய கப்பல்கள் பயணிக்கக் கூடியதாகவுள்ளது. எனினும் சில மிகப்பெரிய கப்பல்கள் இக்கால்வாயூடாகப் பயணிக்க முடியாது. சில கப்பல்கள் பயணிக்க ஏதுவான முறையில் எடையைக் குறைக்கும் பொருட்டு, கால்வாய் நுழைவிடத்தில் கால்வாய்க்குச் சொந்தமான படகுகளில் தமது பொதிகளை இறக்கிவிட்டுக் கால்வாயூடாகப் பயணித்து மீண்டும் கால்வாய் முடிவிடத்தில் பொதிகளை ஏற்றிக்கொண்டு பயணத்தைத் தொடர்கின்றன.\n\nபொதுவாக ஒரு நாளில் மூன்று கப்பற்றொகுதிகள் இக்கால்வாயைக் கடக்கின்றன. இவற்றில் ஒரு தொகுதி வடக்கு நோக்கியும் இரண்டு தொகுதிகள் தெற்கு நோக்கியும் பயணிக்கின்றன. இவை ஏறத்தாழ மணிக்கு 8 கடல்மைல் (மணிக்கு 15 கி.மீ) வேகத்தில் பயணிக்கின்றன. கால்வாயைக் கடக்கும் பயண நேரம் சுமார் 11 முதல் 16 மணித்தியாலங்கள் ஆகும். கப்பல்கள் குறைந்த வேகத்தில் பயணிப்பது கால்வாயின் கரைகளில் அரிப்பு ஏற்படுவதைத் தடுக்க உதவுகின்றது.\n\nஇக்கால்வாய் சிறியதாக இருப்பதால் சுதந்திரமான இருவழிப் போக்குவரத்துக்கு ஏற்றதாக இல்லை.\n\nSection::::மாற்று வழிகள்.\nசுயஸ் கால்வாய்க்கு பிரதான மாற்று வழியாக ஆபிரிக்காவின் தென் முனையான கேப் அகுலாஸ் ஊடான கடல் மார்க்கம் விளங்குகின்றது. சுயஸ் கால்வாய் அமைப்பதற்கு முன்பாக ஆசியாவுக்கும் ஐரோப்பாவுக்குமிடையிலான ஒரேயொரு கடல்மார்க்கமாக இதுவே விளங்கியது. கால்வாயூடாகப் பயணிக்க முடியாதளவு பெரிய கப்பல்களுக்கான பாதையாக இப்பொழுதும் இதுவே விளங்குகின்றது. 21ஆம் நூற்றாண்டு ஆரம்பத்தில் சோமாலிய கடற்கொள்ளையர்களின் அச்சம் காரணமாக சுயஸ் காலவாயூடான கப்பற் போக்குவரத்தில் ஏறத்தாழ 10% இவ்வழியைப் பயன்படுத்தின. சவுதி அரேபியாவிலிருந்து அமெரிக்கா செல்லும் ஒரு எண்ணெய்க் கப்பல் சுயஸ் கால்வாயைப் பயன்படுத்தாமல் இவ்வழியைப் பயன்படுத்தினால் 2,700 மைல்கள் (4,345 கி.மீ) அதிகமாகப் பயணிக்க வேண்டும்.\n\nஅண்மைக் காலமாக ஆர்க்டிக் பெருங்கடலில் பனிமூடிய பகுதி சுருங்க ஆரம்பித்ததிலிருந்து, கோடைகாலத்தில் 6 முதல் 8 வார காலப்பகுதிக்கு வட கடலூடாக ஐரோப்பாவிலிருந்து கிழக்காசியாவுக்கான கப்பற் போக்குவரத்து நடைபெறுவது சாத்தியமாயிற்று. இது சுயஸ் கால்வாயூடான பயணத்தை விட பல்லாயிரம் மைல்கள் குறைவான தூரத்தைக் கொண்டது.\n\nநெகெவ் பாலைவனத்தினூடாக ஒரு ரயில் பாதையை அமைக்கப் போவதாக இஸ்ரேல் அறிவித்துள்ளது.\n\nSection::::சூழலில் ஏற்பட்ட தாக்கம்.\nசுயஸ் கால்வாயின் தோற்றம், மத்தியதரைக் கடலுக்கும் செங்கடலுக்குமிடையில் முதலாவது உவர்நீர் இணைப்பை ஏற்படுத்தியது. செங்கடலானது மத்தியதரைக்கடலை விட ஏறத்தாழ 1.2 மீட்டர் (4 அடி) உயர்ந்ததாக இருந்த போதிலும், மத்தியதரைக் கடலுக்கும், கால்வாயின் நடுப்பகுயிலுள்ள கிரேட் பிட்டர் ஏரியில், நீரோட்டம் குளிர்காலத்தில் வடக்கு நோக்கியதாகவும் கோடைகாலத்தில் தெற்கு நோக்கியதாகவும் காணப்படுகின்றது. மத்தியதரைக் கடலையும் செங்கடலையும் இணைக்கும் நடுப்பகுதியிலுள்ள இந்த கிரேட் பிட்டர் ஏரி அலைகள் கூடியதாகவும், அலைகள் சுயசில் வேறுபட்டதாகவும் இருக்கும். இந்த கிரேட் பிட்டர் ஏரி ஆனது, மிகவும் உவரான இயற்கை ஏரியாக இருப்பதனால், உயிரினங்கள் இடப்பெயர்வு தடுக்கப்பட்டிருந்தது. ஆனால் தற்போது உவர்த்தன்மை ஓரளவு சமமானதாக வந்திருப்பதால், செங்கடலிலிருந்து உயிரினங்கள் மத்திய தரைக்கடலின் கிழக்குப் பகுதிக்குப் பரவ ஆரம்பித்தன.\n\n"}
{"id": "36463", "url": "https://ta.wikipedia.org/wiki?curid=36463", "title": "பனாமா கால்வாய்", "text": "பனாமா கால்வாய்\n\nபனாமா கால்வாய் () என்பது பசுபிக் பெருங்கடலையும் அத்திலாந்திக் பெருங்கடலையும் அமெரிக்கக் கண்டங்களிடையே இணைக்கும் செயற்கைக் கால்வாய் ஆகும். இது 48 மைல் (77 கிமீ) நீளமுள்ள நீர்வழி ஆகும். இது பனாமாவின் இஸ்தமுவில் பகுதியில் வெட்டப்பட்டுள்ளது மேலும் இக்கால்வாய் சர்வதேச கடல்வழி வர்த்தகத்திற்கான முக்கிய வழியாக உள்ளது. இக்கால்வாயில் இருந்து கப்பல்கள் காட்ன் ஏரியை அடையும்வரை கால்வாயின் ஒவ்வொரு முனையிலும் நீரை அடைத்து நீர்மட்டத்தைக் கூட்ட, குறைக்க கதவணை அமைப்புகள் உள்ளன, கால்வாயை கடல் மட்டத்தின் ஆழத்துக்கு மிக ஆழமாக அகழுவதைத் தவிர்க்கும்விதமாக கடல் மட்டத்திற்கு 26 மீட்டர் (85 அடி) உயரத்திற்கு மேலே ஒரு செயற்கை ஏரி அமைக்கப்பட்டுள்ளது, இதில் உள்ள கதவணைகள் 33.5 மீட்டர் (110 அடி) அகலம் கொண்டவையாக உள்ளன. மூன்றாவது அகன்ற நீர்பாதையானது அகன்ற கதவணைகளுடன் செப்டம்பர் 2007 மற்றும் மே 2016வுக்கு இடைப்பட்ட காலகட்டத்தில் கட்டப்பட்டது. விரிவாக்கப்பட்ட கால்வாயில் 2016 ஆம் ஆண்டு ஜூன் 26 ஆம் தேதி வணிக நடவடிக்கையைத் தொடங்கியது. புதிய பெரிய கதவணைகளை அமைத்ததற்குப், பிந்தைய பனாமா கால்வாயில் பெரிய கப்பல்களின் போக்குவரத்தை அனுமதிக்க ஏற்றதாகவும், மேலும் மிகுதியான சரக்குகளைக் கையாளக்கூடிய திறன் கொண்டதாகவும் ஆனது. இது அமைக்கப்படும் முன்னர் கப்பல்கள் தென்னமெரிக்கக் கண்டத்தைச் சுற்றியே செல்ல வேண்டியிருதது.\n\nபதினாறாம் நூற்றாண்டிலேயே இத்தகைய கால்வாய்க்கான எண்ணம் இருந்தது. 1881 இல் பிரான்சு தலைமையில் கால்வாய் வெட்டும் பணி தொடங்கியது. 22000 தொழிலாளர்கள் இறந்து இம்முயற்சி தோல்வியில் முடிவடைந்தது. 1904 இல் ஐக்கிய அமெரிக்கா மீண்டும் இப்பணியைத் தொடங்கி 1914 ஆகத்து 15 அன்று பனாமா கால்வாய் திறக்கப்பட்டது. இதுவரை மேற்கொள்ளப்பட்ட மிகப்பெரிய மற்றும் மிகவும் கடினமான பொறியியல் திட்டங்களில் இது ஒன்று ஆகும். இந்த பனாமா கால்வாயின் குறுக்குவழியானது அட்லாண்டிக் மற்றும் பசிபிக் பெருங்கடல்களுக்கு இடையே பயணம் செய்யும் கப்பல்களுக்கான நேரத்தைக் குறைத்தது மட்டுமல்லாது, டிராகன் நீரிணை அல்லது மிரெல்லன் ஸ்ட்ரெய்ட் வழியாக தென்னமெரிக்காவின் தென்முனையில் உள்ள அபாயகரமான கேப் ஹார்ன் பாதை ஆகியவற்றை கப்பல்கள் கடந்து செல்லும் பயணத்தை தவிர்த்தன.\n\nபிரெஞ்சு, ஐக்கிய அமெரிக்க முயற்சிகளில் மொத்தமாக 27,500 தொழிலாளர் இறந்ததாக மதிப்பிடப்பட்டுள்ளது. இக்கால்வாய் 78 கிமீ நீளமும் 33.5 மீட்டர் அகலமும் உடையது. கால்வாய் கட்டுமாணக் காலத்தில் கால்வாயைச் சுற்றியுள்ள பகுதிகளை கொலம்பியா, பிரான்ஸ், பின்னர் அமெரிக்கா ஆகியவை தங்கள் கட்டுப்பாட்டில் வைத்திருந்தன. இந்நிலையில் பனாமாவின் அரசாங்கத்தால் 1999 இல் இக்கால்வாய் கையகப்படுத்தப்பட்டது. இப்போது அரசுக்கு சொந்தமான பனாமா கால்வாய் ஆணையத்தால் இது நிர்வகிக்கப்பட்டு இயக்கப்படுகிறது.\n\nகால்வாய் 1914 ல் திறக்கப்படும்போது சுமார் 1,000 ஆக இருந்த கப்பல் போக்குவரத்து 2008 ல் 14,702 கப்பல்களாக உயர்ந்துள்ளது. 2008 ஆண்டு வரை 815.000க்கும் மேற்பட்ட கப்பல்கள் கால்வாய் வழியாக கடந்துள்ளன. பனாமா கால்வாய் வழியாக கப்பல்கள் செல்ல ஆறு முதல் எட்டு மணி நேரம் ஆகும். நவீன உலகின் ஏழு அதிசயங்களில் ஒன்றாக பனாமா கால்வாயை அமெரிக்கன் சொசைட்டி ஆஃப் சிவில் இன்ஜினியர்ஸ் குறிப்பிடுகிறது.\n\nSection::::கால்வாய் அளவுகள்.\nநீளம்: 59 மைல்கள் (82 கிலோமீட்டர்)\n\nஆழம்: 41 - 45 அடிகள்\n\nஅகலம் 500 - 1000 அடிகள்(கால்வாயின் மிக குறுகிய அடிப்பகுதி அகலம் 300 அடிகள் )\n\nஇந்த கால்வாயில் மூன்று பெரிய பிரிவுகள் இருக்கிறது , எனவே எல்லா இடங்களிலும் ஒரே அகலம் , ஆழம் இல்லை.\n\nSection::::செயற்கை கால்வாய்.\nபனாமா கால்வாய் ஒரு கட்டத்தில், 9 ° N ஒரு அட்சரேகையில் உள்ளது. அதன் தாழ்ந்த பகுதிகள் வட அமெரிக்க கண்டத்தில் தாழ்நிலை புள்ளிகளாகும். கால்வாய்,பொதுவாக இது கிழக்கில் இருந்து மேற்கு நோக்கி கடப்பதிள்லை. இது அட்லாண்டிக் பகுதியில் இருந்து Gatún ஏரியின் பரந்த பகுதியில் ஒரு புள்ளியில் நுழைவாயிலில் காடுன்(Gatún) பூட்டுகளில் இருந்து தென்கிழக்கில் திரும்பி கிழக்கு நோக்கி பனாமா கடலில்னை அடையும் வரை சென்று தெற்கு நோக்கி முடிவடைகிறது.பசிபிக் பகுதியில் பால்போ(BALBOA) அருகே அதன் முனை பெருங்குடல் அருகே 40 கி.மீ. (25 மைல்) கிழக்கே உள்ளது.கால்வாய்க்கு இணையாக பனாமா கால்வாய் ரயில்வே மற்றும் பாய்ட்-ரூஸ்வெல்ட் நெடுஞ்சாலை செல்கிறது.\n\nபசிபிக் கடலில் இருந்து அட்லாண்டிக் கடலை கடந்து, கப்பல்கள் 11 கிமீ தொலைவில் காடுன்(Gatún) பூட்டுகளை அடைகிறது. கடலில் இருந்து கால்வாயில் மூன்று தொடர் பூட்டுகள் மூலம் காடுன்(Gatún) ஏரிக்கு கப்பல்கள் 26 மீட்டர் (85 அடி) தூக்கப்படுகிறது.\n\nஇந்த கால்வாயில் பல செயற்கை ஏரிகள், பல மேம்பட்ட மற்றும் செயற்கை கால்வாய்கள் மற்றும் மூன்று பூட்டுப்பெட்டிகள் உள்ளன.Alajuela ஏரி என்ற கூடுதல் செயற்கை ஏரி, (மேடன் ஏரி அமெரிக்க காலத்தில் அறியப்படுகிறது), கால்வாயின் நீர்த்தேக்கமாக செயல்படுகிறது. அட்லாண்டிக் இருந்து பசிபிக் நோக்கி கால்வாய் மூலம் ஒரு கப்பல் கடந்து செல்லும் வரைபடம்\nகாடுன்(Gatún) பூட்டுகள் என்ற நீண்ட பூட்டுகள் 1.9 கிமீ (1.2 மைல்) தூரத்தில் மூன்று கட்டமாக, கடல் மட்டத்திலிருந்து சுமார் 26.5 மீ (87 அடி), Gatun ஏரி நிலைக்கு கப்பல்கள் உயர்த்தப்படுகிறது.\nஇரண்டு கட்ட மிராப்லோர்ஷ்(Miraflores) பூட்டுகளில் நடுப்பகுதியில் மணிக்கு 16.5 மீ (54 அடி) உயர்த்தப்படுகிறது.\n\nSection::::கொள்ளளவு திறன்.\nதற்போது கால்வாயின் கப்பல் போக்குவரத்து கையாளும் திறன் மிகவும் அதிகரித்துள்ளது.1934 ல் கால்வாயின் அதிகபட்ச திறன் ஆண்டு ஒன்றுக்கு 80 மில்லியன் டன் இருக்கும் என்று மதிப்பிடப்பட்டுள்ளது.மேலே குறிப்பிட்டபடி, 2009 ல் கால்வாய் போக்குவரத்து கப்பல் 299,1 மில்லியன் டன்களை எட்டியது.\nகால்வாய் நீர்மட்டத்தை உயர்த்த மற்றும் குறைக்க பயன்படும் நீர் பூட்டுகள் Gatun ஏரியின் ஒவ்வொரு தொகுப்பில் இருந்தும் புவியீர்ப்பு விசை மூலம் செயல்படுகிறது.\nதற்போதைய பூட்டுதல் அமைப்பில் சாத்தியமான செயல்கள் மூலம் திறனை அதிகரிக்க இலக்கு நிர்ணயிக்கப்பட்டுள்ளது.\n\nஇந்த முன்னேற்றங்கள் மூலம் 280-90 மில்லியன் PCUMS (2008) இருந்து 330-40 PCUMS (2012) வரை திறன் அதிகரிக்கும்.\n\nSection::::சுங்கவரிகள்.\nகால்வாயில் ஐந்து சுங்கசாவடிகள் பனாமா கால்வாய் ஆணையம் மூலம் அமைக்கப்பட்டுள்ளது.இது கப்பல் வகை, அளவு, மற்றும் சரக்கு வகை அடிப்படையில் வரிவசூல் செய்யப்படுகிறது.\n\nகொள்கலன் கப்பல்களுக்கு இருபது அடிக்கு சமமான அலகுகள் எண்ணிக்கையில் அல்லது கப்பல் திறன் வெளிப்படுத்தப்படும் TEUs பற்றிய மதிப்பீடு. ஒரு TEU என்பது 2.44x8.5 அடி பரப்பும் 6.1 மீ (20 அடி) ஆழமும் கொண்ட கொள்கலன் அளவி உள்ளது. மே 1, 2009 இந்த எண்ணிக்கை TEU ஒன்றுக்கு அமெரிக்க $ 72.00 ஆகும். ஒரு Panamax கொள்கலன் கப்பல் 4,400 TEU வரை செல்லும்.கட்டண எண்ணிக்கை பயணிகள் கப்பல்கள் மற்றும் சரக்கு சுமந்து செல்லும் கொள்கலன் கப்பல்களுக்கு வெவ்வேறாக கணக்கிடப்படும். மே 1, 2009 பயணிகள் கப்பல்களுக்கான நிலைப்படுத்தும் விகிதம் TEU ஒன்றுக்கு அமெரிக்க $ 57.60 ஆகும்.\nபயணிகள் கப்பல்கள் என பிரபலமாக அறியப்படும் கப்பல்கள் 30,000 டன்கள் (பிசி / UMS)க்கு அதிகமானது. 2007 ல் இருந்து இந்த சுங்கவரிகள் கட்டணம் அதிகரித்துள்ளதால் கப்பல்களில் கட்டணம் அதிகரித்துள்ளது. 30,000 டன்களுக்கு குறைவாக அல்லது பயணிகள் 33 சதவீதத்திற்கு குறைவாக உள்ள பயணிகள் கப்பல்களில் ஒவ்வொரு டன் அட்டவணை படி கட்டணம் விதிக்கப்படும்.\n\n2008 நிதியாண்டில், இந்த எண்ணிக்கை அடுத்த 1 முதல் 10,000 டன்க்கு ஐந்து டன் $ 3.90 அமெரிக்க டாலர், அடுத்த 10,000 டன்க்கு ஐந்து டன்க்கு $ 3.19 அமெரிக்க டாலர், அதற்கு மேல் டன் ஒன்றுக்கு 3,82 அமெரிக்க டாலர் ஆக உள்ளது டன், மற்றும் குறைந்த எண்ணிக்கையில் கொள்கலன் சரக்கு கப்பல்களுக்கு டன் ஒன்றுக்கு $ 3.76 அமெரிக்க டாலர் வசூலிக்கப்படுகிறது. \n\nசுமார் 82 கிலோமீட்டர் தொலைவுக்கு 31 மீட்டர் அகலம் கொண்ட இந்த கால்வாயில், ஆண்டுக்கு 15,000 க்கும் மேற்பட்ட கப்பல்கள் கடந்து செல்கின்றன. 160 நாடுகளைச் சேர்ந்த 1,700 துறைமுக நகரங்களுக்குப் பனாமா கால்வாயுடன் தொடர்பு உண்டு. \n\nSection::::பனாமா கால்வாய் கௌரவப் பைலட்டுகள்.\nகடந்த நூறு ஆண்டுகளில், பனாமா கால்வாய் ஆணையம் \"பனாமா கால்வாய் கௌரவப் பைலட்டுகள்\" என்று சிலரை நியமித்துள்ளது. இவர்களில் மிக அணைமையில் கமோடோர் ரொனால்ட் வார்விக், RMS ராணி எலிசபெத் 2 மற்றும் RMS ராணி மேரி 2 கப்பல்களின் முன்னாள் தலைவரான மாஸ்டரான கன்னார்ட் லைனர்ஸ், இவர் இக் கால்வாயை 50 க்கும் மேற்பட்ட முறை கடந்து சென்றவர், மற்றும் கேப்டன் ரஃபேல் மினோடோரோ போன்றோராவர். பனாமா கால்வாயில் கப்பலை இயக்க கேப்டன்களுக்கு தனித்திறமை வேண்டும் என்பது குறிப்பிடத்தக்கது.\n\n"}
{"id": "36466", "url": "https://ta.wikipedia.org/wiki?curid=36466", "title": "டோவர் நீரிணை", "text": "டோவர் நீரிணை\n\nடோவர் நீரிணை ஆங்கிலக் கால்வாயின் குறுகலான பகுதியில் அமைந்துள்ள நீரிணையாகும். பிரான்சுக்கும் இங்கிலாந்துக்கும் இடையில் அமைந்துள்ள இந்நீரிணை ஆங்கிலக் கால்வாயையும் வடகடலையும் இணைக்கிறது. அத்திலாந்திக் பெருங்கடலுக்கும் வட கடல், பால்டிக் கடலுக்குமிடையிலான பெருமளவு கடற்போக்குவரத்து இந்த நீரிணையினூடாகவே நடைபெறுகிறது. தினமும் ஏறத்தாழ 400 வர்த்தகக் கடற்கலன்கள் இந்நீரிணையைப் பயன்படுத்துகின்றன. 1990கள் வரை இங்கிலாந்துக்கும் பிரான்சுக்குமிடையிலான போக்குவரத்து இந்நீரிணையைக் கடந்தே பெரும்பாலும் அமைந்தது. இப்பொழுது இந்நீரிணைக்கு 45 மீ கீழே செல்லும் சுரங்கப்பாதை இந்நாடுகளை இணைக்கிறது.\n"}
{"id": "36467", "url": "https://ta.wikipedia.org/wiki?curid=36467", "title": "மலாக்கா நீரிணை", "text": "மலாக்கா நீரிணை\n\nமலாக்கா நீரிணை (, , , , )மலேசியத் தீபகற்பத்துக்கும் இந்தோனேசியாவின் சுமாத்திராத் தீவுக்குமிடையில் உள்ள 805 கி.மீ நீளமான நீரிணையாகும். உலகின் மிக முக்கிய கப்பற்பாதையாக உள்ள இந்த நீரிணையின் முக்கியத்துவம் சுயஸ் கால்வாய், பனாமாக் கால்வாய் ஆகியவற்றுக்கு ஒப்பானது. இந்த நீரிணை பசுபிக் பெருங்கடலையும் இந்தியப் பெருங்கடலையும் இணைப்பதாக அமைந்துள்ளது. ஆண்டுதோறும் 50,000 கடற்கலங்கள் இந்நீரிணையில் பயணிப்பதாகக் கூறப்படுகிறது. அண்மைக்காலங்களில் இந்நீரிணையில் கடற்கொள்ளையரின் தாக்குதல்கள் அதிகரித்துள்ளன. மலேசியாவின் மலாக்கா மாகாணத்தின் பெயரை இந்நீரிணை பெற்றுள்ளது. இந்நீரிணை இந்தியா, சீனா, ஜப்பான், தைவான், தென் கொரியா ஆகிய ஆசியாவின் பெரும் பொருளாதார நாடுகளை இணைக்கிறது.\n"}
{"id": "36471", "url": "https://ta.wikipedia.org/wiki?curid=36471", "title": "மேர்க்குரித் திட்டம்", "text": "மேர்க்குரித் திட்டம்\n\nமேர்க்குரித் திட்டம் (\"Project Mercury\") என்பது மனிதனை விண்வெளிக்கு அனுப்பும் ஐக்கிய அமெரிக்காவின் முதலாவது விண்வெளித் திட்டமாகும். இத்திட்டம் 1959 இல் ஆரம்பித்து 1963 வரை தொடர்ந்தது. \"மேர்க்குரி-அட்லஸ் 6\" என்ற விண்கலம் பெப்ரவரி 20, 1962 இல் விண்ணுக்கு முதன் முதலில் அமெரிக்காவின் மனிதனைக் கொண்டு சென்றது.\n\nமேர்க்குரித் திட்டத்தின் மொத்தச் செலவு $1.5 பில்லியன் ஆகும்.\n\nSection::::மனிதரற்ற பயணங்கள்.\nஇத்திட்டம் மொத்தம் 20 தானியங்கிகளைக் கொண்டு சென்றது. இவற்றில் சிலவே வெற்றிகரமானதாக இருந்தன. இவற்றில் பின்வரும் 4 பயணங்களில் மனிதரல்லாத விலங்குகள் கொண்டு செல்லப்பட்டன.\n\n\n\n"}
{"id": "36473", "url": "https://ta.wikipedia.org/wiki?curid=36473", "title": "அ. மருதகாசி", "text": "அ. மருதகாசி\n\nமருதகாசி (பெப்ரவரி 13, 1920 - நவம்பர் 29, 1989) தமிழ்த் திரைப்படப் பாடலாசிரியர் ஆவார். 1949 இல் பாடல்கள் எழுதத் தொடங்கிய இவர் சுமார் இருநூற்று ஐம்பதிற்கும் அதிகமான திரைப்படங்களுக்கு நாலாயிரத்திற்கும் அதிகமான பாடல்கள் எழுதியுள்ளார்.\n\nSection::::வாழ்க்கைக் குறிப்பு.\nதிருச்சிராப்பள்ளி மாவட்டம் மேலக்குடிகாடு கிராமத்தில் பிறந்தவர் மருதகாசி. தந்தை பெயர் அய்யம்பெருமாள் உடையார் தாயார் மிளகாயி அம்மாள். உள்ளூரில் தொடக்கக் கல்வி பயின்றபின், ஆறாம் வகுப்பில் இருந்து எட்டாம் வகுப்பு வரை கும்பகோணம் பாணாதுறை உயர்நிலைப் பள்ளியில் பயின்றார்.கும்பகோணம் அரசுக் கல்லூரியில் சேர்ந்து, உயர் கல்வி கற்றார். 1940 ஆம் ஆண்டில் திருமணமான இவரின் மனைவி பெயர் தனக்கோடி அம்மாள். மருதகாசிக்கு 6 மகன்கள், 3 மகள்கள்.\n\nSection::::நாடகப் பாடல்கள்.\nமருதகாசி, சிறு வயதிலேயே கவிதை எழுதும் ஆற்றலைப் பெற்றிருந்தார். கல்லூரிப் படிப்புக்குப் பிறகு, குடந்தையில் \"தேவி நாடக சபை\"யின் நாடகங்களுக்குப் பாடல்கள் எழுதி வந்தார். மு. கருணாநிதி எழுதிய மந்திரி குமாரி போன்ற நாடகங்களுக்குப் பாடல் எழுதினார். கவிஞர் கா. மு. ஷெரீபின் நாடகக் குழுவுடன் இணைந்து பணியாற்றினார். இக்குழுவில் இசையமைத்த திருச்சி லோகநாதனின் மெட்டுகளுக்கும் பாடல்கள் எழுதிவந்தார். பாபநாசம் சிவனின் சகோதரரும், பாடலாசிரியருமான இராஜகோபாலய்யரிடம் உதவியாளராக இருந்தார்.\n\nSection::::திரைப்படப்பாடல்கள்.\n1949 இல் சேலம் மாடர்ன் தியேட்டர்சார் மாயாவதி என்ற படத்தைத் தயாரித்து வந்தனர். டி. ஆர். மகாலிங்கம், அஞ்சலிதேவி இணைந்து நடித்த இந்தப்படத்தை டி. ஆர். சுந்தரம் இயக்கி வந்தார். இந்தப் படத்திற்குத் தனது முதல் பாடலை மருதகாசி எழுதினார். \"பெண் எனும் மாயப் பேயாம்… பொய் மாதரை என் மனம் நாடுமோ…\" என்று தொடங்கும் அந்த பாடலுக்கு ஜி. ராமநாதன் இசை அமைத்தார். இதுவே மருதகாசி எழுதிய முதல் திரைப்படப் பாடலாகும்.\n\nஅதைத் தொடர்ந்து பொன்முடி (1950) படப் பாடல்கள் இவருக்குப் பெரும் புகழைத் தேடித்தந்தன. தொடர்ந்து கருணாநிதியின் மந்திரி குமாரி படத்திற்கு மருதகாசி எழுதிய பாடல்கள் அனைத்தும் புகழ் பெற்றன. குறிப்பாக “வாராய்… நீ வாராய்! போகும் இடம் வெகு தூரமில்லை!” என்ற முடிவுநிலைப் பாடலும், “உலவும் தென்றல் காற்றினிலே” என்ற பாடலும் நன்றாக அமைந்தன. இவற்றைப் பாடியவர்கள் திருச்சி லோகநாதன், ஜிக்கி ஆகியோர். சுரதாவின் கதை-வசனத்திலும், எப். நாகூர் இயக்கத்திலும் உருவாகி வந்த பாகவதரின் அமரகவி படத்துக்கு பாடல்கள் எழுதினார் மருதகாசி. தொடர்ந்து அவர் எழுதிய சிவாஜியின் தூக்குத் தூக்கி படப்பாடல்கள் பெரும் வரவேற்பைப் பெற்றன.\n\nஅந்தக் காலகட்டத்தில் ஜி.ராமநாதன், கே. வி. மகாதேவன், எஸ். தட்சிணாமூர்த்தி, விஸ்வநாதன் - ராமமூர்த்தி ஆகிய அனைத்து இசையமைப்பாளர்களின் படங்களுக்கும் மருதகாசி பாடல் எழுதினார்.\n\nSection::::எம்.ஜி.ஆருக்கு எழுதிய பாடல்.\nதேவரின் தாய்க்குப்பின் தாரம் படத்துக்கு எம்.ஜி.ஆருக்கு புரட்சிகரமான கருத்துக்களுடன் \"மனுஷனை மனுஷன் சாப்பிடுறாண்டா தம்பிப்பயலே\" என்ற பாடலை எழுதினார்.\n\nஇளைய தலைமுறையினர் படங்களுக்கும் பாடல்கள் எழுதினார். அதில் முக்கியமானது, தேவர் தயாரிப்பில் ரஜினிகாந்த் நடித்த தாய் மீது சத்தியம்.\n\nSection::::மருதகாசியின் பாடல்கள் அரசுடைமை.\nமருதகாசியின் திரை இசைப் பாடல்களையும் புத்தகங்களையும், மே 2007 இல் தமிழக அரசு அரசுடைமை ஆக்கியது. கவிஞரின் வாரிசுகள் 9 பேருக்கும், ரூ.5 இலட்சத்தை, முதல்-அமைச்சர் கருணாநிதி வழங்கினார்.\n\n\n\n\n\n"}
{"id": "36493", "url": "https://ta.wikipedia.org/wiki?curid=36493", "title": "பாஸ் நீரிணை", "text": "பாஸ் நீரிணை\n\nபாஸ் நீரிணை (\"Bass Strait\") தாஸ்மானியாவை அவுஸ்ரேலியப் பெருநிலப்பரப்பின் தெற்குப் பகுதியை (குறிப்பாக விக்டோரியா மாநிலத்தை) பிரிக்கும் கடல் நீரிணையாகும்.\n\nSection::::கண்டுபிடிப்பு.\nஇந்நீரிணையை 1797 இல் முதலில் அடைந்த ஐரோப்பியர் ஜோர்ஜ் பாஸ் என்பவர். இவரது நினைவாக நியூ சவுத் வேல்ஸ் ஆளுநர் ஜோன் ஹண்டர் இந்நீரிணைக்குப் இப்பெயரைச் சூட்டினார்.\n\nஇந்நீரிணை மிகக் குறுகலான இடத்தில் 240 கிமீ அகலமானது. பொதுவாக 50 மீட்டர் ஆழமானது. இங்குள்ள கிங் தீவு, பிளிண்டர்ஸ் தீவு போன்றவற்றில் மனித குடியேற்றங்கள் இடம்பெற்றன. இந்நீரிணைப் பகுதியில் பெற்றோலிய வளம் கண்டுபிடிக்கப்பட்டுள்ளது. இந்நீரிணைக்குக் குறுக்காகப் பயணிக்க இலகுவான முறை வான்வழிப் போக்குவரத்தாகும்.\n\nதாஸ்மானியாவின் ஏனைய நீர் நிலைகளைப் போலவே பாஸ் நீரிணையின் குறைந்த ஆழம் காரணமாக கடல் கொந்தளிப்பு அடிக்கடி ஏற்படுவதுண்டு. இதனால் 19ம் நூற்றாண்டு காலப்பகுதியில் பல கப்பல்கள் காணாமல் போயுள்ளன. இந்நீரிணையில் கிழக்குப் பகுதியைக் கண்காணிக்கும் பொருட்டு 1848 ஆம் ஆண்டில் டீல் தீவில் கலங்கரை விளக்கம் ஒன்று நிறுவப்பட்டது. பின்னர் 1859 இலும், 1861 இல் கிங் தீவிலும் வெளிச்ச வீடுகள் அமைக்கப்பட்டன.\n\nSection::::தீவுகள்.\nஇந்நீரிணையில் 50 க்கும் மேற்பட்ட தீவுகள் உள்ளன. அவற்றில் சில வருமாறு\n"}
{"id": "36494", "url": "https://ta.wikipedia.org/wiki?curid=36494", "title": "பெரிங் நீரிணை", "text": "பெரிங் நீரிணை\n\n[[Image:dateliner cam.jpg|thumb|200px|right|பெரிங் நீரிணையை காட்டும் வலைப்படக்கருவி\n[[Image:US NOAA nautical chart of Bering Strait.png|right|thumb|200px|பெரிங் நீரிணையின் கடலோடிகளுக்குரிய அட்டவனை]]\n\nபெரிங் நீரிணை [[ஆசியா]]வின் [[இரசியா]]வுக்கும் [[வட அமெரிக்கா]]வின் [[அலாஸ்கா]]வுக்கும் இடையிலுள்ள நீரிணையாகும். வட துருவத்துக்கு அருகில் அமைந்துள்ளது. இந்நீரீணை ஏறத்தாழ 92 கி.மீ அகலமானது. இதன் சராசரி ஆழம் 30 முதல் 50 மீ ஆகும். இந்நீரிணையை செமியோன் டெஸ்னெவ் 1648 இல் கடந்தார். ஆயினும் [[1728]] இல் இந்நீரிணையைக் கடந்த பெரிங் என்பவரது பெயரே இந்நீரிணைக்குச் சூட்டப்பட்டது. முற்காலத்தில் இந்நீரிணைக்குக் குறுக்காக நிலத்தொடர்பு அல்லது [[பனி]] உறைந்திருந்ததால் மனிதரும் மிருகங்களும் கடக்கக் கூடியதாக இருந்ததாக அறிவியலாளர்கள் கருதுகின்றனர். இதுவே [[பெரிங் பாலம்]] என்றழைக்கப்படுகிறது. இந்நீரிணைக்குக் குறுக்காக பாலம் அல்லது நிலக்கீழ் சுரங்கம் அமைப்பதற்கான யோசனைகள் உள்ளன.\n[[Image:Diomede Islands Bering Sea Jul 2006.jpg|thumb|300px|right|சிறிய டயமிட் தீவு (அமெரிக்கா. இடது) மற்றும் பெரிய டயமிட் தீவு (இரஷ்யா, வலது)]]\n\n\nSection::::மேலும் பார்க்க.\n[[பகுப்பு:நீரிணைகள்]]"}
{"id": "36495", "url": "https://ta.wikipedia.org/wiki?curid=36495", "title": "மகெல்லன் நீரிணை", "text": "மகெல்லன் நீரிணை\n\nமகெல்லன் நீரிணை என்பது தென் அமெரிக்காவின் சிலி பெருநிலப்பரப்புக்குத் தெற்கில் அமைந்துள்ள நீரிணையாகும். பசுபிக் பெருங்கடலுக்கும் அத்திலாந்திக் பெருங்கடலுக்கும் இடையிலுள்ள முக்கியமான இயற்கை நீரிணை இதுவாகும். இதன் ஆகக் குறைந்த அகலம் 4 கி.மீ ஆகும். இந்தக் குறுகிய அகலம் மற்றும் ஆபத்தான காலநிலை காரணமாக பயணிப்பதற்குச் சிக்கலான நீரிணையாக உள்ளது. போர்த்துக்கேய நடுகாண் பயணியான பேர்டினன் மகெல்லன் 1520 இல் இந்நீரிணையில் பயணித்த முதல் ஐரோப்பியரானார். 1914 இல் பனாமாக் கால்வாய் வெட்டப்படும்வரை பசுபிக், அத்திலாந்திக் பெருங்கடல்களுக்கிடையிலானபிரதான பாதையாக இந்நீரிணையே இருந்தது.\n\nஇந்த நீரிணையின் இயற்பெயர் எஸ்ட்ரெச்சோ டி டோடோஸ் லாஸ் சாண்டோஸ் ( புனிதர்கள் அனைவரதும் நீரிணை) என்பதாகும். எசுப்பானிய மன்னர் சார்லஸ் V நாடுகாண் பயணியான பெர்டினண்ட் மகெல்லனினது ஞாபகார்த்தமாக மாகெல்லன் நீரிணை என்று பெயரிட்டார்.\n\nSection::::வரலாறு.\nSection::::பழங்குடியினர்.\nஆயிரக்கணக்கான ஆண்டுகளாக அமெரிக்க பழங்குடியினர் மாகெல்லன் நீரிணைப் பகுதிகளில் வசித்து வருகின்றனர். அதன் வடக்கு கடற்கரையின் மேற்குப் பகுதியில் கவாஸ்கர் என்றும் அழைக்கப்படும் அலகலூப் பழங்குடியினரும், கவாஸ்கர்களினது வாழிடங்களில் இருந்து கிழக்கே தெஹுல்ச் பழங்குடியினர் வடக்கே படகோனியா வரையிலும், மகெல்லன் நீரிணையின் குறுக்கே செல்க்ராம் பழங்குடியினரும், செல்க்ராம்களினது வாழிடங்களில் இருந்து மேற்கே யாகன் பழங்குடியினரும் வசித்தனர். மாகெல்லன் நீரிணையில் வசித்த அனைத்து பழங்குடியினரும் நாடோடி வேட்டைக்காரர்கள் ஆவார்கள். இப்பகுதியின் பழங்குடியினர்கள் 19 ஆம் நூற்றாண்டின் பிற்பகுதி வரையில் ஐரோப்பியர்களினது தலையீட்டை எதிர்கொண்டனர். ஐரோப்பிய நோய்கள் பழங்குடி மக்களின் பெரும் பகுதியை அழித்தன.\n\nSection::::மகெல்லனிற்கு முன்.\n1563 ஆம் ஆண்டில் அன்டடோனியோ கல்வியோவால் மாகெல்லன் நீரிணை பழைய வரைபடங்களில் டிராகன் டெயில் என்பதாக குறிப்பிடப்பட்டதாக தெரிவிக்கப்பட்டது.\n\nSection::::மகெல்லன்.\n1520 ஆம் ஆண்டில் எசுப்பானிய மன்னர் சார்லஸ் 1 சேவையில் போர்த்துகீசிய ஆய்வாளரும், கப்பலோட்டியுமான பெர்டினன்ட் மகெல்லன் தனது உலகளாவிய சுற்றுப் பயணத்தின் போது இந்த நீரிணையில் பயணித்த முதல் ஐரோப்பியர் ஆவார். மகெல்லனின் கப்பல்கள் 1520 ஆம் ஆண்டு புனிதர் அனைவர் பெருவிழா தினமான நவம்பர் 1 இல் எஸ்ட்ரெச்சோ டி டோடோஸ் லாஸ் சாண்டோஸ் நீரிணையில் நுழைந்தன. மகெல்லனின் வரலாற்றாசிரியர் இதனை படகோனிய நீரிணை என்றும் மற்றவர்கள் விக்டோரியா நீரிணை என்றும் அழைத்தனர்.\n\nஇந்த நீரிணை ஏழு ஆண்டுகளுக்குள் மகெல்லனின் மாகெல்லனின் நினைவாக எஸ்ட்ரெச்சோ டி மாகல்லேன்ஸ் என்று அழைக்கப்பட்டது. எசுப்பானிய பேரரசும், சிலியின் படைத்தலைவரும் இதனை தங்கள் பிராந்தியத்தின் தெற்கு எல்லையாகப் பயன்படுத்தினர். \n\n1843 ஆம் ஆண்டு மே 23 இல் சிலி மகெல்லன் நீரிணையை கைப்பற்றியது. சிலியின் சனாதிபதி புல்னெஸ் பிரித்தானிய அல்லது பிரான்சின் ஆக்கிரமிப்பிற்கு அஞ்சி சிலியின் சுதந்திரவாதி பெர்னார்டோ ஓகின்சை கலந்தாலோசித்த பின்னர் கைப்பற்ற முடிவு செய்தார். 1881 இல் சிலிக்கும் அர்ஜென்டினாவிற்கும் இடையிலான எல்லை ஒப்பந்தத்தில் மகெல்லன் நீரிணை மீதான சிலியின் இறையாண்மையை ஆர்ஜன்டினா அங்கீகரித்தது.\n\n1840 ஆம் ஆண்டில் பசிபிக் நீராவி ஊடுருவல் நிறுவனம் மகெல்லன் நீரிணைப்பில் முதன்முதலில் போக்குவரத்திற்காக நீராவி கப்பல்களை பயன்படுத்தியது. 1914 ஆம் ஆண்டு பனாமா கால்வாய் திறக்கும் வரை அத்திலாந்திக் பெருங்கடலில் இருந்து பசிபிக் வரை பயணிக்கும் நீராவி கப்பல்களுக்கான பிரதான பாதை மாகெல்லன் நீரிணை ஆகும். அத்திலாந்திக்கில் இருந்து கேப் ஹார்னை (தென் அமெரிக்காவின் தெற்கு முனை) பிரிக்கும் ட்ரேக் பாதை கொந்தளிப்பு, பனிப்பாறைகள் மற்றும் கடல் பனி போன்ற அசாதாரண காலநிலையை கொண்டதால் அத்திலாந்திக் மற்றும் பசிபிக் பெருங்கடல்களுக்கு இடையிலான பாதுகாப்பான வழியாக மகெல்லன் நீரிணை கருதப்பட்டது.\n\nSection::::அமைப்பு.\nமகெல்லன் நீரிணை சுமார் 570 கிலோமீட்டர் நீளமும் சுமார் 2 கிலோமீட்டர் அகலமும் கொண்டது. நீரிணையின் வடமேற்கு பகுதி ஸ்மித் வாய்க்கால் வழியாக பிற நீர்வழிகளுடன் இணைக்கப்பட்டுள்ளது. காலநிலை மூடுபனி நிறைந்ததாகவும், குளிரானதாகவும் காணப்படுகின்றது. இதன் முக்கிய துறைமுகம் புந்தா அரினாஸ் ஆகும். நீரிணையின் மேற்கு பகுதி மாக்தலேனா வாய்கால் வழியாக பசிபிக்கில் நுழைகிறது. நீரிணையின் தெற்கே கேபிடன் அரசேனா தீவு, கிளாரன்ஸ் தீவு, சான்டா இனஸ் தீவு, டெசோலாசியன் தீவு மற்றும் பிற சிறிய தீவுகளும், வடக்கே பிரன்சுவிக் தீபகற்பம், ரிஸ்கோ தீவு, முனோஸ் கேமரோ தீபகற்பம், மானுவல் ரோட்ரிக்ஸ் அடிலெய்ட் தீவு மற்றும் பிற சிறிய தீவுகளும் காணப்படுகின்றன. இங்கு ஹம்பெக் திமிங்கிலங்களுக்கான சரணாலயமான பிரான்சிஸ்கோ கொலோன் கரையோர மற்றும், கடல் பாதுகாக்கப்பட்ட பகுதி அமைந்துள்ளது. சமீபத்திய ஆண்டுகளில் இப்பகுதியில் அவதானிப்புகளின் எண்ணிக்கை அதிகரித்துள்ளதால் வலது திமிங்கிலங்களை பார்ப்பதற்காக நீரிணையின் கிழக்குப் பகுதியில் புதிய சுற்றுலாத் தொழில்கள் நிறுவப்படலாம்.\n"}
{"id": "36500", "url": "https://ta.wikipedia.org/wiki?curid=36500", "title": "பளிங்கு அரண்மனை", "text": "பளிங்கு அரண்மனை\n\nபளிங்கு அரண்மனை (\"The Crystal Palace\") என்பது லண்டனில் ஹைட் பார்க் என்ற இடத்தில் 1851 ஆம் ஆண்டில் இடம்பெற்ற பாரிய ஒரு கண்காட்சிக்காகக் கட்டப்பட்ட ஒரு மாளிகையாகும். இது தூய இரும்பினால் ஆக்கப்பட்ட கண்ணாடி அரண்மனையாகும். உலகெங்கணும் இருந்து 14,000 க்கு மேற்பட்டோர் இம்மாளிகையின் 990,000 சதுர மீட்டர் கண்காட்சிக்கூடத்தில் தமது காட்சிப் பொருட்களை வைத்திருந்தனர். ஜோசப் பாக்ஸ்டன் என்பவரால் வடிவமைக்கப்பட்ட இம்மாளிகை 1850 அடி (564 மீ) நீளமும் 110 அடி (34 மீ) உயரமும், உள்ளுயரம் 408 அடியும் (124 மீ) கொண்டது.\n\nகண்காட்சிக்குப் பின்னர் இம்மாளிகை இலண்டனில் உள்ள \"சிடென்ஹாம் ஹில்\" என்ற இடத்துக்கு இடம்பெயர்க்கப்பட்டது. 1854 ஆம் ஆண்டு முதல் 1936 நவம்பர் 30 இல் இம்மாளிகை தீயில் எரிந்து சாம்பலாகும் வரை இவ்விடத்திலேயே இருந்தது.\n\nபளிங்கு அரண்மனையின் கட்டுமானப் பணிக்கென ஏறத்தாழ 5,000 தொழிலாளர்கள் (ஒரே நேரத்தில் 2,000 பேர்) பங்கு பெற்றிருந்தனர். 900,000 சதுர அடி (84,000 மீ²) கண்ணாடி பயன்படுத்தப்பட்டது.\n\nSection::::இடமாற்றம்.\nகண்காட்சி ஆறு மாதங்கள் வரை இடம்பெற்றது. கண்காட்சியின் முடிவில் நாடாளுமன்ற எதிர்ப்பாளர்களின் எதிர்ப்புக்கு மத்தியில் இம்மாளிகையை \"சிடென்ஹாம் ஹில்\" என்ற இடத்துக்கு மாற்றும் முடிவு நாடாளுமன்றத்தினால் எடுக்கப்பட்டு, இரண்டே ஆண்டுகளில் இடம் மாற்றப்பட்டது. விக்டோரியா மகாராணி மீண்டும் இதனைப் புதிய இடத்தில் 1854 ம் ஆண்டில் திறந்து வைத்தார். புதிய இடத்தில் இது ஒரு நிரந்தர கண்காட்சிக்கூடமாக மாற்றப்பட்டது. இம்மாளிகையை ஆரம்ப இடத்தில் கட்டுவதற்கு £150,000 செலவு ஏற்பட்டது. ஆனால் இதனை இடமாற்றுவதற்கு மட்டும் £1,300,000 செலவு செய்யப்பட்டது.\n\nSection::::நெருப்பினால் அழிவு.\n1936 நவம்பர் 30 இல் இவ்வரண்மனைக்கு முடிவு வந்தது. சில மணி நேரங்களில் இவ்வரண்மனை நெரிப்பில் எரிந்து சாம்பலானது. இம்மாளிகை முறையாகக் காப்புறுதி செய்யப்படாததால் இதன் மீளமைப்புக்கான செலவைப் பெற முடியவில்லை.\n\nஇரண்டு பாரிய தண்ணீர்த் தாங்கிகள் மட்டுமே எஞ்சியிருந்தன. இரண்டாம் உலகப் போரின் போது நாசி செருமனியரினால் இலண்டன் இலகுவாக அடையாளங் காணப்படும் என்ற காரணத்தினால் இந்த இரு தாங்கிகளும் அழிக்கப்பட்டன.\n\n"}
{"id": "36501", "url": "https://ta.wikipedia.org/wiki?curid=36501", "title": "உதுமானியப் பேரரசு", "text": "உதுமானியப் பேரரசு\n\nஉதுமானியப் பேரரசு (ஒத்தமான் பேரரசு, \"Ottoman Empire\", 1299–1922, துருக்கி: \"Osmanlı Devleti\" 'உஸ்மான்லி தவ்லத்தி' அல்லது \"Osmanlı İmparatorluğu\") என்பது துருக்கியர்களால் ஆளப்பட்ட ஒரு பேரரசு ஆகும்.\n\nஇது \"துருக்கியப் பேரரசு\" எனவும் அழைக்கப்பட்டது. இப்பேரரசு கி.பி. 1299ஆம் ஆண்டு துருக்கிய வம்சத்தைச் சேர்ந்த உஸ்மான் பே என்பவரின் தலைமையின் கீழ் வடமேற்கு அனத்தோலியாவில் உருவாக்கப்பட்டது. சுல்தான் இரண்டாம் முஹம்மதால் கி.பி.1453இல் கைப்பற்றப்பட்ட பின்னர் ஒத்தமான் இராச்சியம்,பேரரசாக மாற்றப்பட்டது.\n\nஇப்பேரரசு உச்ச கட்டத்தில் இருந்த போது (16ஆம் – 17ஆம் நூற்றாண்டுகளில்) இப்பேரரசின் ஆட்சி தென்கிழக்கு ஐரோப்பா, மத்திய கிழக்கு, மற்றும் வட ஆபிரிக்கா என மூன்று கண்டங்களில் மேற்கே ஜிப்ரால்ட்டர் நீரிணை முதல் கிழக்கே கஸ்பியன் கடல் மற்றும் பாரசீக வளைகுடா, ஆஸ்திரியா, சிலவாக்கியா, உக்ரேனின் பல பகுதிகள், சூடான், எரித்திரியா, தெற்கே சோமாலியா மற்றும் யமன் வரை பரவியிருந்தது. உதுமானியப் பேரரசு மொத்தம் 29 மாகாணங்களைக் கொண்டிருந்தது.\n\nSection::::பெயர்.\nஉதுமானிய துருக்கிய மொழியில் பேரரசு என்பது தவ்லத் ஏ ஆலிய்யிஏ உஸ்மானிய்யி (دَوْلَتِ عَلِيّه عُثمَانِیّه) அல்லது உஸ்மான்லி தவ்லத்தீ (عثمانلى دولتى) என்ற பதத்தால் குறிப்பிடப்படுகின்றது.நவீன துருக்கி மொழியில் இது 'Osmanlı Devleti அல்லது Osmanlı İmparatorluğu' என்பதால் அறியப்படுகின்றது. சில மேற்கத்திய பதிவுகளில் இது \"ஒத்தமான்\" மற்றும் \"துருக்கி\" என்ற இரு பெயர்களில் பயன்படுத்தப்பட்டுள்ளது. இரட்டையாக எழுதும்\nஇம்முறை 1920-1923 காலப்பகுதயில்,அங்காரா நகரை தளமாகக் கொண்டு உருவாக்கப்பட்ட துருக்கியில் முடிவுக்கு கொண்டுவரப்பட்டதுடன் அன்றிலிருந்து துருக்கி(Turkey) என்ற தனித்த சொல் அதிகாரப்பூர்வமாக பயன்படுத்தப்பட்டு வருகின்றது.\n\nSection::::வரலாறு.\nSection::::எழுச்சி (1299-1453).\nதுருக்கிய செல்ஜூக்ரும் சுல்தான் ஆட்சியின் வீழ்ச்சிக்குப் பின்னர் கி.பி.1300இல் உதுமானியர்களின் முன்னோடிகள் வாழ்ந்த அனத்தோலியா பகுதி ஒரு சீரற்ற சுதந்திரப் பிரதேசமாகப் பிரிந்ததுடன் பல துருக்கிய மாநிலங்கள் காஸி குடியரசுகள் (Ghazi Emirates) என அழைக்கப்பட்டன. இதில் ஒரு காஸி குடியரசு முதலாம் உஸ்மானால் (1258 –1326) நிர்வகிக்கப்பட்டது. உஸ்மான் என்ற பெயரிலிருந்து ஒத்மான்ன் என்ற பெயர் பெறப்பட்டு பின்னர் அது ஒத்தமான் என அறியப்பட்டது.\n\nமுதலாம் உஸ்மான், துருக்கியக் குடியிருப்புக்களை பைசாந்தியப் பேரரசின் (Byzantine Empire) முனைப்பகுதியை நோக்கி விரிவுபடுத்தினார்.\n\nமுதலாம் உஸ்மானின் மறைவுக்குப் பின் வந்த நூற்றாண்டில் உதுமானிய ஆட்சி கிழக்கு மத்தியதரைக் கடல் மற்றும் ஃபல்கேன் வழியாக விரிவடைய ஆரம்பித்தது. உஸ்மானின் மகன் உர்ஹான் 1324இல் பூர்சா நகரைக் கைப்பற்றியதுடன் அதை உதுமானிய மாநிலத்தின் புதிய தலைநகராக மாற்றினார். அதாவது பூர்சா நகரின் வீழ்ச்சியினால் வடமேற்கு அனத்தோலியா பகுதியின் கட்டுப்பாட்டை பைசாந்தியப் பேரரசிடம் (Byzantine Empire) இழந்தது. முக்கிய நகரான தெஸ்சாலுன்கி 1387இல் வெனேடியன்ஸ்களிடம் இருந்து கைப்பற்றப்பட்டது. 1389இல் கொசோவோ உதுமானியர்களால் வெற்றிகொள்ளப்பட்டதன் மூலம் பிராந்தியத்தின் மீதான செர்பியர்களின் அதிகாரம் முடிவுக்கு கொண்டுவரப்பட்டதுடன் இது உதுமானியர்கள் ஐரோப்பாவில் தடம் பதிப்பதற்கும் காரணமாக அமைந்தது.\n\n1396இல் நிகழ்ந்த நிகோபொலிஸ் போரில் மத்திய காலத்தின் சிலுவைப்படை எனக் கருதப்படும் பெரும் படையினரால் துருக்கிய உதுமானியர்களின் வெற்றியைத் தடுக்கமுடியவில்லை.\n\nஃபல்கேன் மீதான துருக்கிய ஆட்சியின் விரிவாக்கம் கான்ஸ்டண்டினோப்பிள் நகரை கைப்பற்றும் நோக்கத்திற்குக் காரணமாக அமைந்தது.\n\nSection::::விரிவாக்கம் மற்றும் உச்சநிலை (1453–1566).\nஇரண்டாம் முராத் என்பவரின் மகனான இரண்டாம் முகம்மத் ஆடசிப் பிரதேசத்தையும் இராணுவத்தையும் மறுசீரமைத்ததுடன் 29 மே 1453 அன்று கான்ஸ்டண்டினோப்பிள் நகரைக் கைப்பற்றினார். உதுமானிய அரசாங்கத்தை ஏற்றுக் கொண்டதற்கு பரிமாற்றாக மரபுவழி கிறிஸ்தவ தேவாலயங்களை அவற்றின் நிலங்களில் தன்னாட்சியாக இயங்குவதற்கு இரண்டாம் முகம்மத் அனுமதி வழங்கினார். ஏனெனில் ஐரோப்பிய ஆட்சி மாநிலங்களுக்கும் இறுதி பைசாந்திய இராச்சியத்துக்கும் (Byzantine Empire) இடையே மோசமான உறவு நிலவிவந்தது. பெரும்பான்மையான மரபுவழி மக்கள் வெனேடியன் அரசை விடவும் விருப்பத்துடன் உதுமானிய அரசாங்கத்தை ஏற்றுக் கொண்டார்கள்.\n\n15 மற்றும் 16ஆம் நூற்றாண்டுகளில் உதுமானியப் பேரரசு ஒரு விரிவடையும் காலத்தினுள் நுழைந்தது. இக்காலப்பகுதயில் பேரரசு மிகச்சிறந்த வளர்ச்சியைக் கண்டதுடன் ஆடசிப் பொறுப்புத் திறமையுள்ள உறுதியான சுல்தான்களிடம் வந்தது. உதுமானியப் பேரரசின் கட்டுப்பாட்டுப் பகுதியின் பாதைகள் வழியாகவே ஐரோப்பா மற்றும் ஆசியா கண்டங்களுக்கு இடையிலான வியாபார நடவடிக்கைகள் மேற்கொள்ளப்பட்டது. இதனால் இந்த பேரரசு பொருளாதாரத்திலும் தழைத்தோங்கியது.\n\nசுல்தான் முதலாம் சலீம் (1512–1520) பாரசீகத்தின் சபாவித் வம்ச ஆட்சியாளர் ஷா இஸ்மாயிலை சால்டிரன் யுத்தத்தில் தோல்வியடையச் செய்து உதுமானியப் பேரரசின் கிழக்கு மற்றும் மேற்குப் பகுதிகளை விரிவுபடுத்தினார். முதலாம் சலீம் உதுமானிய அரசாங்கத்தை எகிப்தில் நிறுவியதுடன் கடற்படை ஒன்றை உருவாக்கி செங்கடலில் நிலைநிறுத்தினார். உதுமானியப் பேரரசின் இந்த விரிவாக்கத்திற்குப் பின்னர் பலம்மிக்க பேரரசு என்ற போட்டித் தன்மை போர்த்துக்கேய பேரரசுக்கும் உதுமானியப் பேரரசுக்கும் இடையில் துவங்கியது.\nமுதலாம் சுலைமான்(1520-1566) 1521இல் பெல்கிரேட் நகரைக் கைப்பற்றினார், ஹங்கேரி பேரரசின் மத்திய மற்றும் வட பகுதிகள் உதுமானிய-ஹங்கேரி போரில் வெற்றி கொள்ளப்பட்டன. 1526இல் வரலாற்று முக்கியத்துவம் மிக்க முஹாக்ஸ் போரில் வெற்றி பெற்ற பின்னர் இன்றைய ஹங்கேரி (மேற்குப் பகுதி தவிர்ந்த) ஏனைய மத்திய ஐரோப்பா நிலப்பகுதிகளில் உதுமானிய ஆட்சி நிறுவப்பட்டது.\n\nமுதலாம் சுலைமானின் ஆட்சியின் இறுதிப்பகுதியில் பேரரசின் மொத்த மக்கள்தொகை ஏறத்தாழ ஒன்றரை கோடி பேர் என்றாகி மூன்று கண்டங்களுக்கும் மேலாக பரந்து காணப்பட்டதுடன் பேரரசின் சக்தி வாய்ந்த கடற்படை ஒன்று மத்திய தரைக்கடலின் பல பகுதிகளை தன் கட்டுப்பாட்டுக்குள் வைத்திருந்தது.\n\nSection::::தேக்கமும் சீர்திருத்தமும் (1566–1827).\n1566க்குப் பிறகு பேரரசு தேக்கநிலையில் வீழ்ச்சியடையத் தொடங்கியதாக ஸ்டீபன் லீ கூறுகிறார். இடையிடையே சில காலங்களில் மீண்டு வருவதும் சீர்திருத்தமும் நிகழ்ந்து வந்தன. இந்த வீழ்ச்சி விரைவு பெற்று 1699இல் மிகக் கடுமையான நிலையை அடைந்தது. பல வரலாற்றாளர்கள் இக்கூற்றை மறுத்தாலும் பலரும் \"மோசமான சுல்தான்கள், திறமையற்ற முதலமைச்சர்கள், வலுவற்ற போர்க் கருவிகள்' பற்றாத படைகள், ஊழல் அலுவலர்கள், பேராசை பிடித்த முதலீட்டாளர்கள், வலுவான எதிரிகள், துரோகமிழைத்த நண்பர்கள்\" ஆகிய காரணிகள் ஒத்தமான் பேரரசின் வீழ்ச்சிக்கு வழிவகுத்ததாகக் கூறுகின்றனர். தலைமையின் தோல்வியே முதன்மையான காரணம் எனக் கூறும் லீ 1292 முதல் 1566 வரை ஆண்ட பத்து சுல்தான்களில் ஒருவரைத் தவிர அனைவரும் மிகுந்த திறமை உள்ளவர்களாக இருந்தனர் என்கிறார். 1566 முதல் 1703 வரை ஆண்ட 13 சுல்தான்கள் இருவரைத் தவிர மற்றோர் ஈடுபாடின்றியும் திறமையின்றியும் இருந்தனர் என்கிறார் இவர். மிகவும் மையப்படுத்தப்பட்ட அமைப்பில் மைய அரசின் தோல்வி வீழ்ச்சிக்கு காரணமாக அமைந்தது. இதன் நேரடி விளைவாக மாகாண பிரபுக்கள் வலுபெற்று கான்ஸ்டாண்டிநோபிளை தவிர்க்கத் தொடங்கினர். ஐரோப்பிய எதிரிகளும் வலுபெற்று வந்தனர். உதுமானியப் படைகள் மேம்படுத்தப்படாமல் இருந்தன. இறுதியாக உதுமானியப் பொருளாதாரம் சீர் குலைந்தது. போர் விளைவாக ஏற்பட்ட பணவீக்கம், உலக வணிகத்தின் திசை மாற்றங்கள், சட்டம் ஒழுங்குப் பிரச்சினைகள் போன்றவை பொருளாதார முன்னேற்றத்திற்கு தடையாக இருந்தன.\n\nSection::::வீழ்ச்சியும் நவீனமயமாக்கலும் (1828–1908).\nடான்சிமாத் காலத்தில் (1839–1876) அரசு மேற்கொண்ட தொடர் சீர்திருத்தங்களால் படைகள் நவீனப்படுத்தப்பட்டன. வங்கி முறைமை மேம்படுத்தப்பட்டது. ஓரினச் சேர்க்கை குற்றமற்றதாக ஆக்கப்பட்டது. சமயச் சட்டங்களுக்கு மாற்றாக சமயச்சார்பற்ற சட்டங்கள் உருவாகின. கலைஞர்களுக்கு நவீனத் தொழிலகங்கள் கட்டப்பட்டன. உதுமானிய அஞ்சல் அமைச்சகம் அக்டோபர் 23, 1840இல் நிறுவப்பட்டது.\n\nசாமுவெல் மோர்சுக்கு தந்தி கண்டுபிடித்ததற்காக 1847இல் ஆக்கவுரிமை வழங்கப்பட்டது. இதனையடுத்து முதல் தந்தி தடம் இஸ்த்தான்புல் (கான்ஸ்டான்டினோப்பிள்) - அட்ரியனோப்பிள் - சும்னு இடையே அமைக்கப்பட்டது. இந்தக் காலத்தின் உச்சமாக அரசியலமைப்புச் சட்டம் இயற்றப்பட்டது. ஆனால் அரசியலமைப்பு சார்ந்த அரசு இரண்டு ஆண்டுகளே நீடித்தது.\n\nஉயர்கல்வி பெற்றிருந்த பேரரசின் கிறித்தவக் குடிமக்கள், முஸ்லிம் பெரும்பான்மையை விட பொருளாதாரத்தில் முன்னேறியிருந்தனர். இது முஸ்லிம்களிடையே மனக்கசப்பை உருவாக்கியது. 1861இல் உதுமானியக் கிறிஸ்தவர்களுக்கு 571 முதல்நிலை மற்றும் 94 இரண்டாம்நிலை பள்ளிகள் இருந்தன. இவற்றில் 140,000 மாணவர்கள் படித்தனர். 1911இல் இஸ்தான்புல்லில் இருந்த 654 மொத்த விற்பனை நிறுவனங்களில் 528 கிரேக்க இனத்தவர்களுக்கு உரிமையாக இருந்தன.\n\nபலமிழந்து வந்த உதுமானியப் பேரரசின் ஆட்சிக்குட்பட்ட பகுதிகளில் தங்களது தாக்கத்தை நிலைநிறுத்த ஐரோப்பிய அரசுகள் நடத்திய நீண்ட போராட்டத்தின் ஓர் அங்கமே கிரீமியப் போர் (1853–1856) ஆகும். இந்தப் போரினால் ஏற்பட்ட நிதி நெருக்கடியால் ஆகஸ்டு 4, 1854இல் உதுமானியப் பேரரசு 5 மில்லியன் பவுண்டுகளை வெளிநாடுகளிலிருந்து கடனாகப் பெற்றது. மேலும் இப்போரின் விளைவாக 200,000 கிரீமிய டாடார்கள் உதுமானியப் பேரரசிற்குள் குடி புகுந்தனர். காக்கேசியப் போர்களின் இறுதியில் 90 விழுக்காடு காக்கேசியர்கள் இனப்படுகொலை செய்யப்பட்டனர். இதனால் காக்கேசியாவின் வடக்கில் தங்கள் வசிப்பிடங்களிலிருந்து வெளியேறிய இவர்கள் உதுமானியப் பேரரசில் தஞ்சம் புகுந்தனர். சில மதிப்பீடுகளின்படி மொத்தமாக பதினைந்து லட்சம் பேர் வெளியேற்றப்பட்டனர் அல்லது கொல்லப்பட்டனர்.\n\n1876இல் பல்கேரிய எழுச்சியின்போது 100000 பேர் கொல்லப்பட்ட பாசி-பசூக். 1877-78இல் நடந்த ரஷ்ய-துருக்கிப் போரில் ரஷ்யா வென்றது. இதன் விளைவாக உதுமானியப் பேரரசு ஐரோப்பிய நிலப்பகுதிகளை இழந்தது. பல்கேரியா உதுமானியப் பேரரசில் தன்னாட்சி பெற்ற குறுமன்னராட்சியாக நிறுவப்பட்டது. ரோமானியாவிற்கு முழு விடுதலை வழங்கப்பட்டது. செர்பியாவும் மொண்டெனேகுரோவும் விடுதலை பெற்றன. 1878இல் ஆஸ்திரியா-ஹங்கேரி தன்னிச்சையாக உதுமானியப் பேரரசின் மாகாணங்களான பொஸ்னிய-எர்செகொவினாவையும் நோவி பாசரையும் கையகப்படுத்தியது. இதை உதுமானிய அரசு எதிர்த்தபோதும் அதன் படைகள் மூன்றே வாரத்தில் தோற்றன.\n\nபெர்லின் பேராயத்தில் பால்கன் தீபகற்பத்தில் உதுமானியப் பேரரசின் நிலப்பகுதிகள் மீட்கப்பட பிரித்தானியப் பிரதமர் பெஞ்சமின் டிஸ்ரைலி உதவினார். இதற்கு எதிர் உதவியாக பிரித்தானியாவிற்கு சைப்ரஸ் வழங்கப்பட்டது. உராபிக் கலவரத்தை அடக்க உதுமானியாவிற்கு உதவுவதாகக் கூறி 1882இல் எகிப்திற்கு படைகளை அனுப்பிய பிரித்தானியா அப்பகுதியின் கட்டுப்பாட்டையும் பெற்றது.\n\n1894 முதல் 1896 வரை நடைபெற்ற அமீதியப் படுகொலைகளில் 3 லட்சம் வரையிலான ஆர்மீனியர்கள் கொல்லப்பட்டனர்.\n\nஇவ்வாறு சுருங்கிய உதுமானியப் பேரரசில் ஃபால்கனிய முஸ்லிம்கள் ஃபால்கன் அல்லது அனடோலியா பகுதிகளுக்கு இடம் பெயர்ந்தனர். 1923இல் அனடோலியா மற்றும் கிழக்கு திராஸ் ஆகியவை மட்டுமே முஸ்லிம் பகுதிகளாக இருந்தன.\n\nSection::::தோல்வியும் கலைப்பும் (1908–1922).\nசனஜூலை 3, 1908இல் இளந்துருக்கியர் புரட்சிக்குப் பிறகு இரண்டாம் முறை அரசியலமைப்பு சார்ந்த அரசை நிறுவ முயற்சிகள் மேற்கொள்ளப்பட்டன. 1876ஆம் ஆண்டு அரசியலமைப்புச் சட்டமும் நாடாளுமன்றமும் திருத்தி அமைக்கப்படும் என சுல்தான் அறிவித்தார். அடுத்த ஆறு ஆண்டுகளுக்கு அரசியல் மற்றும் படைத்துறை சீர்திருத்தங்கள் மேற்கொள்ளப்பட்டன. இதுவே உதுமானியப் பேரரசு கலைக்கப்பட துவக்கமாகவும் அமைந்தது.\n\nகுடிமக்களின் சிக்கல்களுக்கிடையே ஆஸ்திரியா-ஹங்கேரி 1908இல் பொஸ்னியா எர்செகோவினாவைக் கைப்பற்றியது. ஆனால் போரைத் தவிர்க்க ஆக்கிரமித்திருந்த நோவி பசாரிலிருந்து தனது படைகளை பின்வாங்கிக் கொண்டது. இத்தாலி-துருக்கியப் போரின் போது (1911–12) உதுமானியா லிபியாவை இழந்தது. ஃபால்கன் சங்க நாடுகள் உதுமானியா மீது போர் தொடுத்தன. இந்தப் போர்களில் (1912–13) உதுமானியப் பேரரசு தோற்றது. இதன் விளைவாக கிழக்கு திராஸ் தவிர பால்கன் நிலப்பகுதிகளை இழந்தது உதுமானியப் பேரரசு. வரலாற்றுச் சிறப்புமிகு உதுமானியத் தலைநகரமான எடிர்னேயையும் இழந்தது. மதம் சார்ந்த கலவரங்களுக்கு அஞ்சி ஏறத்தாழ 4 லட்சம் முஸ்லிம்கள் தற்காலத் துருக்கிக்கு இடம் பெயர்ந்தனர். இவர்களில் பலர் வாந்திபேதி கொள்ளைநோயால் பயணத்தின்போதே இறந்தனர். 1821 முதல் 1922 வரை ஃபால்கன் நாடுகளில் நடைபெற்ற முஸ்லிம் இன அழிப்பில் பல லட்சம் முஸ்லிம்கள் கொல்லப்பட்டனர். பலர் வெளியேற்றப்பட்டனர். 1914 வாக்கில் பெரும்பாலான ஐரோப்பாவிலிருந்தும் வடக்கு ஆபிரிக்காவிலிருந்தும் உதுமானியப் பேரரசு துரத்தப்பட்டது. இருப்பினும் பேரரசின் ஆட்சியில் ஒன்றரை கோடி மக்கள் தற்கால துருக்கியிலும் 45 லட்சம் மக்கள் சிரியா, பாலஸ்தீனம் மற்றும் ஜோர்டானிலும் 25 லட்சம் மக்கள் ஈராக்கிலுமாக வாழ்ந்திருந்தனர். இது தவிர 55 லட்சம் மக்கள் அராபியத் தீபகற்பத்தில் உதுமானியப் பேரரசின் கட்டுப்பாட்டில் இருந்தனர்.\n\nநவம்பர் 1914இல் மைய சக்திகள் தரப்பில் உதுமானியப் பேரரசு முதல் உலகப் போரில் பங்கேற்றது. போரின் துவக்கத்தில் உதுமானியப் பேரரசுக்கு கலிப்பொலி போர்த்தொடர் போன்ற குறிப்பிடத்தக்க வெற்றிகள் கிடைத்தபோதும் ரஷ்யாவிற்கு எதிராக காக்கஸ் போரில் தோல்வியடைந்தது. உதுமானியப் பேரரசுக்கு எதிராக ஐக்கிய அமெரிக்க நாடுகள் போர் அறிவிக்கவில்லை.\n\n1915இல் ரஷ்யப் படைகள் பழைய ஆர்மீனியாவினுள் நுழைந்தன. இதற்கு ஆர்மீனியர்கள் ஒத்துழைப்பு நல்கியதால் உதுமானியப் பேரரசு ஆர்மீனியர்களை வெளியேற்றவும் கொல்லவும் முற்பட்டது. இது ஆர்மீனிய இனப்படுகொலை என அறியப்படுகின்றது. கிரேக்க, அசிரிய சிறுபான்மையினர் மீதும் இனப்படுகொலை நிகழ்வுகள் நடந்தேறின.\n\n1916இல் ஏற்பட்ட அரபுப் புரட்சி மத்திய கிழக்கில் உதுமானியப் பேரரசுக்கு எதிராக மாறியது. இறுதி உடன்பாட்டின்படி உதுமானியப் பேரரசு பிரிக்கப்பட்டது. 19ஆம் நூற்றாண்டின் இறுதியிலும் இருபதாம் நூற்றாண்டின் துவக்கத்திலும் 90 லட்சம் துருக்கிய-முஸ்லிம் அகதிகள் காக்கேசியா, கிரீமியா, பால்கன் குடா, நடுநிலக் கடல் தீவுகளிலிருந்து அனத்தோலியாவுக்கும் கிழக்கு திராசிற்கும் இடம் பெயர்ந்தனர்.\n\nகான்ஸ்டான்டிநோப்பிளின் முற்றுகையும் இஸ்மீர் முற்றுகையும் துருக்கிய தேசிய இயக்கத்தை முன்னிலைப்படுத்தியது. முஸ்தபா கமால் தலைமையில் இவ்வியக்கம் துருக்கிய விடுதலைப் போரை (1919–22) வென்றது. 1918 முதல் 1922 வரை ஆண்டுவந்த கடைசி சுல்தான் ஆறாம் முகம்மது நாட்டை விட்டு நவம்பர் 17, 1922இல் வெளியேறினார். துருக்கி தேசியப் பேரவை அக்டோபர் 29, 1923இல் துருக்கி குடியரசை நிறுவியது. மார்ச் 3, 1924இல் கலீஃபகமும் கலைக்கப்பட்டது.\n\n"}
{"id": "36503", "url": "https://ta.wikipedia.org/wiki?curid=36503", "title": "1853", "text": "1853\n\n1853 (MDCCCLIII) ஒரு சனிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.\n\n\n\n"}
{"id": "36507", "url": "https://ta.wikipedia.org/wiki?curid=36507", "title": "பிறிமோர்சுக்கி நிலப்பரப்பு", "text": "பிறிமோர்சுக்கி நிலப்பரப்பு\n\nபிறிமோர்சுக்கி (\"Primorsky Krai\", ) என்பது ரஷ்யக் கூட்டமைப்பின் ஒரு பிரதேசம் ஆகும். \"பிறிமோர்சுக்கி\" என்பது உருசிய மொழியின்படி \"கடல்சார்ந்த\" என்ற அர்த்ததைக் கொடுக்கிறது. ஆகவே, இப்பிரதேசம் \"கடல்சார்ந்த மாநிலம்\" அல்லது \"கடல்சார்ந்த நிலப்பகுதி\" என்பதை குறிக்கின்றது. இது உருசிய நகரான விலாடிவொஸ்டொக் என்பதன் நிர்வாக மையமாகும். இப்பிரதேசத்தின் சனத்தொகை 1,956,497 (2010 கணக்கெடுப்பு) ஆகும்.\n"}
{"id": "36513", "url": "https://ta.wikipedia.org/wiki?curid=36513", "title": "ஓமான் குடா", "text": "ஓமான் குடா\n\nஓமான் குடா, அரபுக் கடலையும் ஹோர்முஸ் நீரிணையையும் இணைக்கும் ஒரு நீரிணை (உண்மையான குடா அன்று) ஆகும். ஓமான் குடா, ஹோர்முஸ் நீரிணையை இணைத்த பிறகு பாரசீகக் குடாவுக்கு இட்டுச் செல்கிறது. ஓமான் குடா, பாரசீகக் குடாவின் ஒரு பகுதியாகவே கருதப்படுகிறது; அரபுக் கடலின் பகுதியாகக் கருதப்படுவதில்லை. இக்குடாவின் வடபுறம் பாகிஸ்தானும் ஈரானும் தென்பகுதியில் ஓமானும் மேற்குப்புறமாக ஐக்கிய அரபு அமீரகமும் அமைந்துள்ளன.\n"}
{"id": "36526", "url": "https://ta.wikipedia.org/wiki?curid=36526", "title": "இன்சமாம் உல் ஹக்", "text": "இன்சமாம் உல் ஹக்\n\nஇன்சமாம் உல் ஹக்(Inzamam-ul-Haq (;Punjabi, ; (பி. மார்ச் 3, 1970) முன்னாள் பாக்கித்தான் துடுப்பாட்ட அணியின் வீரர் மற்றும் தலைவர் ஆவார். இவர் 2003 ஆம் ஆண்டு முதல் 2007 ஆம் ஆண்டு வரை பாக்கித்தான் அணிக்கு தலைவராக இருந்துள்ளார். ஒருநாள் பன்னாட்டுத் துடுப்பாட்டம் மற்றும் தேர்வுத் துடுப்பாட்டங்களில் அதிக ஓட்டங்கள் எடுத்துள்ள பாக்கித்தானிய வீரர் ஆவார். அனைத்துக் காலத்திற்குமான சிறந்த பாக்கித்தானிய வீரர்களுள் ஒருவராக அறியப்படுகிறார். ஒட்டுமொத்தமாக 10,000 ஓட்டங்களைக் கடந்துள்ள வீரர்களில் ஒருவர் ஆவார். வலதுகை மட்டையாளரான இவர் பாக்கித்தான் தேசியத் துடுப்பாட்ட அணி தவிர யுனைடெட் பேங்க் லிமிடெட், பைசலாபாத், ராவல்பிண்டி, பாக்கிஸ்தான் தேசிய வங்கி மற்றும் நீர் மற்றும் மின் மேம்பாட்டு ஆணையம் ஆகிய துடுப்பாட்ட அணிகளுக்காகவும் விளையாடினார்.\n\n1992 துடுப்பாட்ட உலகக்கிண்ணத் தொடரின் காலிறுதியில் சிறப்பான திறனை வெளிப்படுத்தியதன் மூலம் பரவலாக இவர் அறியப்படுகிறார். பத்தாண்டு காலங்களாக ஒருநாள் பன்னாட்டுத் துடுப்பாட்டம் மற்றும் தேர்வுத் துடுப்பாட்டங்களில் அணியின் சிறந்த மட்டையாளர்களில் ஒருவராகக் கருதப்பட்டார். 2007 துடுப்பாட்ட உலகக்கிண்ணத்தோடு தலைவர் பொறுப்பிலிருந்து விலகினார். 2007 ஆம் ஆண்டில் இருந்து சர்வதேச போட்ட்டிகளில் இருந்து ஓய்வு பெறுவதாக அறிவித்தார். தென்னாபிரிக்கத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டத்தில் 3 ஓட்டங்களில் ஆட்டமிழந்தார். இதனால் தேர்வுத் துடுப்பாட்டப் போட்டிகளில் பாக்கித்தான் வீரர்களில் அதிக ஓட்டங்கள் எடுத்த ஜாவெட் மியன்டாட் சாதனையை முறியடிக்கும் வாய்ப்பினை இழந்தார். ஓய்வு பெற்ற பிறகு \"இந்தியன் கிரிக்கெட் லீக்\" தொடரின் முதல்பருவத்தில் \"ஐதராபாத் ஹீரோஸ்\" அணியின் தலைவராக நியமிக்கப்பட்டார். பின் இரண்டாவது ஆண்டில் \"லாஹூர் பாட்ஷா'ஸ்\" அணியின் தலைவராக நியமிக்கப்பட்டார். இந்த அணியில் முழுவதும் பாக்கித்தான் அணி வீரர்களே இருந்தனர்.\n\nஏப்ரல் 2016 ஆம் ஆண்டில் அணி வீரர்களை தேர்வு செய்யும் குழுவின் தலைவராக இவரை பாக்கிஸ்தான் துடுப்பாட்ட வாரியம் நியமனம் செய்தது.\n\nSection::::ஆரம்பகால வாழ்க்கை.\n2010 ஆம் ஆண்டில், இன்சாம் மற்றும் சயீத் அன்வர் ஆகியோர் இணைந்து \"மீட் ஒன்\" எனும் இறைச்சிக் கடையினைத் தொடங்கினர். 2017 ஆம் ஆண்டில், இன்சமாம் லாகூரில் \"லெஜண்ட்ஸ் ஆஃப் இன்சமாம் உல் ஹக்\" என்ற துணிக்கடையை அறிமுகப்படுத்தினார். அவரது மருமகன் இமாம் உல் ஹக் பாகிஸ்தான் கிரிக்கெட் அணிக்காக விளையாடுகிறார்.\n\nSection::::உள்ளூர் போட்டிகள்.\nஇன்சமாம் தனது சொந்த ஊரான முல்தானுக்காக 1985 இல் தனது முத்ல்தரத் துடுப்பாட்டப் பொட்டிகளில் அறிமுகமனார். யுனைடெட் பேங்க் லிமிடெட், பைசலாபாத், ராவல்பிண்டி, பாக்கிஸ்தான் தேசிய வங்கி மற்றும் நீர் மற்றும் மின் மேம்பாட்டு ஆணையம் ஆகிய துடுப்பாட்ட அணிகளுக்காகா உள்ளூர் போட்டிகளில் விளையாடினார்.\n\nSection::::மாகாணத் துடுப்பாட்ட போட்டிகள்.\nஇன்சமாம் இங்கிலாந்து மாகாணத் துடுப்பாட்டப் போட்டிகளில் ஆகஸ்ட் 2007 இல் தனது 37 வயதில் அறிமுகமானார்.அந்தத் தொடரில் யூனிச் கான் முதலில் தேர்வானார். ஆனால் அவர் 2007 ஐ.சி.சி உலக இருபது -20 போட்டியில் பாகிஸ்தானுக்காக விளையாடச் சென்றதனால் யூனஸ் கானுக்கு மாற்றாக அவர் யார்க்ஷயர் கவுண்டி கிரிக்கெட் கிளப்பில் சேர்ந்தார். அந்தத் தொடர் முழுமைக்கும் அவர் சிறப்பான ஆட்டத் திறனை வெளிப்படுத்தத் தவறினார். சர்வதேசப் போட்டிகளில் இவரின் துடுப்பாட்டத் திறனை மாகாணத் துடுப்பாட்டப் போட்டிகளில் செயல்படுத்தத் தவறினார்.\n\nSection::::இந்திய கிரிக்கெட் லீக்.\n2007 ஆம் ஆண்டில், இன்சமாம் திட்டமிடப்படாத இந்திய கிரிக்கெட் லீக்கில் (ஐசிஎல்) சேர்ந்தார். தொடக்க போட்டியில், ஹைதராபாத் ஹீரோஸின் தலைவராக இருந்த இன்சமாம் 5 போட்டிகளில் 141 ஓட்டங்கள் எடுத்தார். 2008 மார்ச்சில் நடந்த போட்டியில், இன்சமாம் லாகூர் பாட்ஷாக்களின் தலைவராக இருந்தார், இந்தத் துடுப்பாட்ட அணியானது பாகிஸ்தான் துடுப்பாட்ட வீரர்களைக் கொண்டதாக இருந்தது. இந்தியன் கிரிக்கெட் லீக்கில் விளையாடுவது உலகந்ததல்ல என பாக்கித்தான் துடுப்பாட்ட வாரியம் வீரர்களுக்கு அரிவுறுத்தியது. அது ஒரு அங்கீகாரமற்ற தொடர் எனக் கூறியதனால் அதில் இடம்பெரும் வீரர்கள் பாக்கித்தானில் நடைபெறும் எந்த போட்டிகளிலும் விளையாட இயலாது எனத் தெரிவிக்கப்பட்டது. அந்தத் தொடரில் இவருக்கு ரூ. 100   மில்லியன் (அமெரிக்க $ 1,100,000) ஒப்பந்தத் தொகையாக வழங்கப்பட்டது. இது பிரையன் லாரா போன்றவர்களுடன் அந்தத் தொடரில் பங்கேற்கும் மற்ற வீரர்களை விட மிக அதிகமான தொகையாக இருந்தது.\n\nSection::::சர்வதேச போட்டிகள்.\n1991 ஆம் ஆண்டில் பாக்கித்தானில் மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தத் தொடரின் முதலாவது போட்டியில் 20 ஓட்டங்களும் இரண்டாவது போட்டியில் 60 ஓட்டங்களும் எடுத்து சிறப்பான துவக்கத்தை அளித்தார். பின் இலங்கைத் துடுப்பாட்ட அணிக்கு எதிரான ஒருநாள் போட்டியில் தனது முதல் நூறினைப் பதிவு செய்தார். நான்கு போட்டிகள் கொண்ட அந்தத் தொடரில் 326 ஓட்டங்கள் எடுத்தார்.\n\nஇன்சமாம் உல் ஹக்கை ,அன்றைய துடுப்பாட்ட அணித் தலைவராக இருந்த இம்ரான் கான் 1992 துடுப்பாட்ட உலகக்கிண்ணத்திற்கு தேர்வு செய்தபோது இவரின் பெயர் பலரும் அறியாததாக இருந்தது. இவர் பல வரிசைகளில் விளையாடினாலும் ஒரு சிறப்பான ஆட்டத் திறனை வெளிப்படுத்தவில்லை. ஆனால் ஓக்லாந்தில் ,நியூசிலாந்து துடுப்பாட்ட அணிக்கு எதிரான அரையிறுதியில் இவர் எழுச்சி கண்டார். நியுசிலாந்து அணி 262 ஓட்டங்களை இலக்காக நிர்ணயம் செய்திருந்தது. சிறப்பாக விளையாடிய இவர் 37 பந்துகளில் 60 ஓட்டங்கள் எடுத்து அணி இறுதிப் போட்டிக்கு செல்வதற்கு உதவினார். இந்தப் போட்டியானது சிறப்பான துடுப்பாட்டப் போட்டிகளில் ஒன்றாகக் கருதப்படுகிறது.\n\nமார்ச் 27, 1993 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியின் போது இறுதிவரை ஆட்டமிழக்காமல் 90 ஓட்டங்கள் எடுத்து முதன்முதலாக தொடரை வெல்வதற்கு உதவினார்.\n\nஇன்சமாம் ஒருநாள் போட்டிகளில் 83 அதிக அரைசதங்களை அடித்து சாதனை படைத்தார், இது தற்போது சச்சின் டெண்டுல்கர், ஜாக் காலிஸ் மற்றும் குமார் சங்கக்கார ஆகியோரால் முறியடிக்கப்பட்டது . ஒருநாள் போட்டிகளில் (டெண்டுல்கருக்குப் பிறகு) 10,000 ரன்கள் எடுத்த இரண்டாவது துடுப்பாட்ட வீரராகவும் ஆனார். மேலும் ஐ.சி.சி உலக லெவன் போட்டியில் தேர்வு மற்றும் ஒருநாள் சர்வதேச போட்டிகளுக்காக 2005 ஐ.சி.சி விருதுகளில் இடம் பெற்றார் . 2007 கிரிக்கெட் உலகக் கோப்பையில் ஜிம்பாப்வேக்கு எதிராக தனது இறுதி ஒருநாள் போட்டியில் விளையாடினார் \n\nSection::::வெளியிணைப்புகள்.\nDazzling, delicate; a reassuring presence – Cricinfo\n"}
{"id": "36542", "url": "https://ta.wikipedia.org/wiki?curid=36542", "title": "சுலோவீனியா", "text": "சுலோவீனியா\n\nசுலோவீனியா (Slovenia) மத்திய ஐரோப்பாவின் தெற்கில் அமைந்துள்ள ஒரு நாடாகும். இதன் எல்லைகளில் மேற்கே இத்தாலியும் வடக்கே ஆஸ்திரியாவும் வடகிழக்கில் அங்கேரியும் தென்கிழக்கில் குரோஷியாவும் தென்மேற்கில் அத்ரீயடிக் கடலும் அமைந்துள்ளன. இது முன்பு யுகோஸ்லாவியா நாட்டின் பகுதியாக இருந்தது. \n\nஸ்லோவீனியா ஒரு நாடாளுமன்றக் குடியரசு நாடாகும். இது ஐக்கிய நாடுகள், ஐரோப்பிய ஒன்றியம் மற்றும் நேட்டோ ஆகியவற்றின் உறுப்பினராக உள்ளது. இதன் தலைநகரம் லியுப்லியானா. \n"}
{"id": "36552", "url": "https://ta.wikipedia.org/wiki?curid=36552", "title": "கல்வெட்டு", "text": "கல்வெட்டு\n\nபண்டைக் காலத்தில் நீண்ட காலம் அழியாதிருக்க வேண்டும் எனக் கருதப்பட்ட செய்திகள் கற்களில் வெட்டப்பட்டன. இவ்வாறு கல்லில் பொறிக்கப்பட்ட செய்தியே கல்வெட்டு எனப்படுகின்றது. பெரும்பாலும், மன்னர்களின் ஆணைகள், அவர்கள் செய்த பணிகள் போன்றவை கல்வெட்டுக்களாகப் பொறிக்கப்பட்டன. இவை தவிர வீரர்கள், பிரபுக்கள், அதிகாரிகள் போன்றோர் தொடர்பிலும், முக்கிய நிகழ்வுகள் தொடர்பிலும் கல்வெட்டுக்கள் உள்ளன. \n\nகல்வெட்டுக்கள், பெரும்பாலும் பொதுமக்கள் பார்ப்பதற்காக வெட்டப்படுவதால் இவை பொது இடங்களிலேயே அதிகம் காணப்படுகின்றன. கோயில்கள், குகைகள், பொது மண்டபங்கள், வெற்றித் தூண்கள், நடுகற்கள் எனப்படும் இறந்தோர் நினைவுக் கற்கள் என்பவற்றில் கல்வெட்டுக்களைக் காணலாம். கல்வெட்டுப் பொறிக்கும் வழக்கம் உலகின் பல பகுதிகளிலும் காணப்பட்டுள்ளது. தொல்லியல் ஆய்வுகள் இறந்துபட்ட அல்லது இன்னும் வாழ்ந்து கொண்டிருக்கின்ற பல்வேறு மொழிகளிலுமான கல்வெட்டுக்களை வெளிச்சத்துக்குக் கொண்டுவந்துள்ளன. \n\nகல்வெட்டுக்கள் பல ஆயிரம் ஆண்டுகள் நிலைத்திருக்கக் கூடியவை ஆதலால், மிகப் பழங்கால வரலாற்றுச் செய்திகள், நிகழ்வுகளுக்கான நம்பகமான சான்றுகளாக இவை திகழ்கின்றன. பல கல்வெட்டுக்கள் ஒரு மொழியில் மட்டுமன்றி, ஒன்றுக்கு மேற்பட்ட மொழிகளிலும் ஒரே செய்தியைக் குறிக்கும்படி அமைந்துள்ளன. இத்தகைய கல்வெட்டுக்கள் வழக்கொழிந்து மறக்கப்பட்டுவிட்ட மொழிகள் பலவற்றை வாசித்து அறியவும் அவற்றை மீட்டுருவாக்கம் செய்யவும் உதவுகின்றன. பண்டை எகிப்திய மொழி இவ்வாறு மீட்டுருவாக்கம் செய்யப்பட்டதே. பல்வேறு காலகட்டங்களைச் சேர்ந்த கல்வெட்டுக்களை ஆய்வு செய்வதன் மூலம் எழுத்துக்களின் படிமுறை வளர்ச்சிகளையும் அறிந்துகொள்ள முடிகிறது.\n\nSection::::தமிழ் நாட்டில் கல்வெட்டுக்கள்.\nதமிழ் நாட்டின் மிகப் பழைய கல்வெட்டுக்கள் நடுகற்களில் வெட்டப்பட்டவை ஆகும். தொல்காப்பியம் முதலான பழந்தமிழ் நூல்களிலுள்ள செய்திகளும் இதற்குச் சான்றாக அமைகின்றன. தொல்காப்பியத்தில், போர்க்களத்திலே வீரச்சாவு அடைந்தோருக்குக் கல்லெடுத்தலும், அக்கல்லில் அவர்தம் வீரச் செயல்களைப் பொறித்தலும் பற்றிய குறிப்புக்கள் காணப்படுகின்றன. \n\nஇவ்வாறாக நடுகற்களில் தோன்றிய கல்வெட்டுக்கள் பல்லவர் காலத்தில் வேறு தேவைகளுக்கும் பயன்படத்தக்கதாக வளர்ச்சியடைந்தன. பல்லவர்களின் தொடக்ககாலக் கல்வெட்டுக்கள் பிராகிருத மொழியிலும், இடைக்காலத்தில் சமஸ்கிருதத்திலும் கி.பி ஆறாம் நூற்றாண்டு முதல், பிற்காலப் பல்லவர் காலத்தில் தமிழிலும் பொறிக்கப்பட்டன. \n\nஇவர்களுக்குப் பின்னர் சோழ மன்னரும், பாண்டியரும் கல்வெட்டுக்களைப் பொறிக்கும் வழக்கம் உடையோராக இருந்தனர். இதனால் கல்வெட்டுக்கள் பெரிதும் வளர்ச்சியுற்றன. இவ்வாறு பொறிக்கப்பட்ட ஆயிரக்கணக்கான கல்வெட்டுக்களின் மூலமே தமிழ் நாட்டின் இடைக்கால வரலாற்றின் பெரும்பகுதியை அறிந்து கொள்ள முடிந்தது.\n\n"}
{"id": "36553", "url": "https://ta.wikipedia.org/wiki?curid=36553", "title": "சுமையுந்து", "text": "சுமையுந்து\n\nசுமையுந்து என்பது சுமைகளை ஏற்றிச்செல்லும் வண்டியாகும். பல்வேறு வகையான சுமையுந்து வண்டிகள் உள்ளன. மாட்டு வண்டி, குதிரை வண்டி போன்ற விலங்குகளால் சுமைகளை ஏற்றிச்செல்லும் வண்டிகளும் சுமையுந்து வகையை சார்ந்தவை.\n\nஇந்தியாவில் சுமையுந்துகள் தயாரிக்கும் நிறுவனங்களில் சில:\n"}
{"id": "36554", "url": "https://ta.wikipedia.org/wiki?curid=36554", "title": "தக்காளி", "text": "தக்காளி\n\nதக்காளி சமையலிற் காயாகவும் பழமாகவும் பயன்படும் ஒரு காய்கறிச் செடியினமாகும். இது கத்தரிக்காய், கொடை மிளகாய் போன்றே சோலானேசியெ (Solanaceae ) அல்லது நிழல்சேர் (nightshade) செடிக் குடும்பத்தைச் சேர்ந்த செடியினமாகும். இதனை அறிவியலில் \"சோலானம் லைக்கோபெர்சிக்கம்\" (Solanum lycopersicum) அல்லது இணையாக \"லைக்கோபெர்சிக்கன் லைக்கோபெர்சிக்கம்\" (Lycopersicon lycopersicum) என்று அழைக்கிறார்கள். இதன் தாயகம் (தென் அமெரிக்கா, நடு அமெரிக்கா மற்றும் வட அமெரிக்காவின் தென் பகுதியாகும். குறிப்பாக பெரு, மெக்சிக்கோவில் இருந்து அர்ஜெண்டைனா வரையான பகுதியாகும். ஓராண்டுத் தாவரமான இது 1-3 மீ உயரமாக வளர்கிறது. \n\nஆங்கிலத்தில் இதற்கு வழங்கும் பெயரான டொமேட்டோ (அல்லது டொமாட்டோ) என்பது நஃகுவாட்டில் (Nahuatl) மொழிச்சொல்லான \"டொமாட்ல்\" (tomatl) என்பதில் இருந்து வந்ததாகும். இதனை அப்பகுதிகளை முன்னர் ஆண்ட ஆசுட்டெக் மக்கள் தங்கள் மொழியில் ஷிட்டோமாட்ல் (xitomatl, ஒலிப்பு shi-to-ma-tlh) என்று அழைக்கப்பட்டது. அறிவியல் பெயராகிய லைக்கோபெர்சிக்கம் (lycopersicum) என்பது ஓநாய்-பீச்பழம் (\"wolf-peach\") என்று பொருள்படுவது, ஏனெனில் இவற்றை ஓநாய்கள் உண்ணும்.\n\nSection::::இந்தியாவில் தக்காளி.\nமணித்தக்காளி, பேத்தக்காளி என்னும் இனங்கள் இந்தியாவில் உள்ளவை.மேலே விளக்கப்பட்ட அமெரிக்கத் தக்காளியைத் தமிழர் சீமைத்தக்காளி எனக் கூறுவர்.\n\nSection::::தக்காளி வித்து பிரித்தெடுக்கும் முறை.\nநன்கு பழுத்த பழத்தில் இருந்து உட்கனியம் வித்துக்களுடன் வேறாக்கப்படும். இது இரு நாள் வரை நொதிக்கவிடப்படும். மறு வித்திக்களை சுற்றியுள்ள சளிப்படை நிங்கும் வகையில் நன்கு வித்துக்கல் கழுவப்பட்டு வித்துக்கள் வேறாக்கப்படும். பின் சுத்தமான துணியின் மீது ஏரலிப்பு வடியும் வரையில் வைக்கப்படும். அதன் பின் சில மணி நேரம் வரையில் வெயிலில் உலரவிடப்படும்.பின் நிழலான இடத்தில் உலர்த்தி குளிரான சூழலில் சேமிக்க வேண்டும்.\n"}
{"id": "36555", "url": "https://ta.wikipedia.org/wiki?curid=36555", "title": "உருளைக் கிழங்கு", "text": "உருளைக் கிழங்கு\n\nஉருளைக் கிழங்கு () சோலானம் டியூபரோசம் (Solanum tuberosum) என்னும் செடியின் வேரில் இருந்து பெறும் மாவுப்பொருள் நிறைந்த, சமையலில் பயன்படும், ஒருவகைக் கிழங்காகும். உருளைக் கிழங்குத் தாவரம் நிழற்செடி (nightshade) குடும்பத்தைச் சேர்ந்தது. அரிசி, கோதுமை, சோளம் ஆகியவற்றுக்கு அடுத்தபடியாக உலகில் நான்காவதாக அதிகம் பயிர் செய்யப்படும் செடியினமாகும். இன்றைய பெரு நாட்டுப் பகுதியே உருளைக் கிழங்கின் தாயகம் எனப்படுகிறது அங்கிருந்து 1536 இல் ஐரோப்பாவில் அறிமுகப்படுத்தப்பட்டு ஐரோப்பிய கடல் பயணிகள் வழியாக ஆசியா மற்றும் பிற பகுதிகளுக்கும் சென்றது. ஆண்டீய மலைப் பகுதிகளில் ஆயிரத்திற்கும் மேலான வெவ்வேறு வகை உருளைக்கிழங்குகள் விளைகின்றன. ஒரே பள்ளத்தாக்கிலும் கூட 100 வகையான உருளைக்கிழங்குகள் விளைகின்றன.. \n\nமுதலில் பெரு நாட்டில் தொடங்கி இருந்தாலும் இன்று பயிராகும் உருளைக்கிழங்கில் 99% சிலி நாட்டின் தெற்கு-நடுப் பகுதிகளில் இருந்து வந்த வகையே ஆகும். ஐரோப்பாவில் அறிமுகப் படுத்தப்பட்டபின் உருளைக்கிழங்கு அடிப்படை உணவு வகைகளில் ஒன்றாக மாறியது. ஆனால் உருளைக்கிழங்கில் பல வகைகள் இல்லாமல் ஒரே வகை பயிரிடப்பட்டதால் நோயால் தாக்குண்டது. 1845 இல் பூஞ்சைக் காளான் போன்ற, மெல்லிழைகள் நிறைந்த, ஒற்றை உயிரணு உயிரினமாகிய \"ஃவைட்டோஃவ்த்தோரா இன்ஃவெசுடான்சு\" (Phytophthora infestans) என்னும் ஒன்றால் ஏற்படும் ஒரு கொள்ளை நோயால் பெரிய அளவில் உருளைக்கிழங்கு பயிர்கள் தாக்குற்றுப் பரவி, மேற்கு அயர்லாந்தில் பெரும் பஞ்சம் ஏற்பட நேர்ந்ததுசோவியத் ஒன்றியம் பிரிந்தபின்னர் உருளைக்கிழங்கு விளைச்சலில் சீனா முதலிடத்திலும் இந்தியா இரண்டாம் இடத்திலும் உள்ளன.\n\nSection::::பண்புகள்.\nஉருளையானது பல்லாண்டு வாழ்கின்ற (Perennial) பூண்டுத் (Herbaceous) தாவரமாகும். இவற்றின் தரைகீழ் கிளைகளின் பருத்த நுனிப்பகுதி கிழங்கு ஆகும். \n\nSection::::நிறமித்தல்.\nசிலவகை உருளைக் கிழங்குகள் அதன் தங்க, நீல, சிவப்பு நிறச் சாயங்களுக்காக சாகுபடி செய்யப்படுகின்றன.\nSection::::தீங்குயிரிகள்.\nSection::::வெட்டுப்புழுக்கள்.\nஇது உருளைக்கிழங்குப் பயிரில் 5 முதல் 10 சதம் வரை சேதத்தை ஏற்படுத்தும். இப்புழுக்கள் எல்லாப் பருவத்திலும் தோன்றும். இப்புழு கிழங்குகளில் துளைபோட்டு மாவுப் பகுதியை உண்கிறது. இதனால் தாக்கப்பட்ட கிழங்கில் பெரிய குழிகள் உண்டாகி, நாளடைவில் கிழங்கு அழுகிவிடும்.\n\n\nSection::::அசுவினிப்பூக்கள்.\nகட்டுப்படுத்த மீதைல் டெமட்டான் அல்லது டைமீத்தோயேட் 2 மில்லி மருந்தை ஒரு லிட்டர் நீரில் கலந்து தெளிக்கவேண்டும்.\n\nSection::::நூற்புழுக்கள்.\nஉருளைக்கிழங்கில் நூற்புழுவின் தாக்குதலைத் தவிர்க்க கீழ்க்கண்ட முறைகளைக் கடைபிடிக்கவேண்டும்.\n\nஉருளைக்கிழங்கு இனத்தைச் சாராத பயிர் வகைகளனா கோதுமை, மக்காச்சோளம், பீன்ஸ் போன்ற பயிர்களைப் பயிரிடவேண்டும். அல்லது காய்கறிப் பயிர்களான முட்டைக்கோசு, பூக்கோசு, கேரட், முள்ளங்கி, அவரை வகைகள் முதலிய பயிர்களைப் பயிரிட்டு பயிர் சுழற்சி செய்யவேண்டும்.\nSection::::நோய்கள்.\nஉருளைக்கிழங்கில் முன் இலைக்கருகல், பின் இலைக்கருகல், பழுப்பு நிற அழுகல், உருளைக்கிழங்கு வைரஸ் மற்றும் இலைச்சுருள் வைரஸ் போன்றவை முக்கியமான நோய்களாகும்.\n\nSection::::உருளைக்கிழங்கு அந்துப்பூச்சி.\nபுதிய கிழங்குகளை நடவு செய்யும் போது நன்கு ஆழமாக நடுதல் வேண்டும். மேலும் தாய் அந்துப்பூச்சிகளை இனக்கவர்ச்சி கொண்டு கவர்ந்து அழிக்கலாம். இலையில் ஏற்படும் சேதாரங்களைத் தடுக்க வேப்பங்கொட்டைச்சாறு 5 சதவிகிதம் (அ) குயினால்பாஸ் 2 மில்லியினை ஒரு லிட்டர் தண்ணீரில் கலந்து தெளிக்கவேண்டும். நடவுக்கு பயன்படுத்தப்படும் விதைக் கிழங்கினைக குயினால்பாஸ் ஒரு கிலோவினை 100 கிலோ கிழங்கு என்ற அளவில் கலந்து நடவு செய்யவேண்டும்.\n\nSection::::முன் இலைக்கருகல் (பூசண நோய்).\nகிழங்கை நடவு செய்த பின் மூன்றிலிருந்து நான்கு வாரங்களுக்குப் பின் இந்நோய் தொன்றுகிறது. இலைகளில் வெளிர் பழுப்பு நிறமடைய புள்ளிகள் தோன்றும். பின்பு இப்புள்ளிகளில் வட்டவடிவமான வளையங்கள் தோன்றும். பாதிக்கப்பட்ட இலைகள் காய்ந்து உதிர்ந்துவிடும். இந்நோய் மண்மூலம் பரவுகிறது. இதைக் கட்டுப்படுத்த பயிர்ச்சுழற்சி செய்வதோடு தோட்டத்தையும் சுத்தமாக வைத்திருக்கவேண்டும். நோய் தாக்கி காய்ந்து போன இலைகளைச் சேகரித்து எரித்துவிடவேண்டும். நடவு செய்த 45,68 மற்றும் 75 வது நாட்களில் மான்கோசெப் அல்லது குளோரோதலோனின் என்ற மருந்தை எக்டருக்கு ஒரு கிலோ என்ற விகிதத்தில் தெளித்தும் இந்நோயைக் கட்டுப்படுத்தலாம். \n\nSection::::பின் இலைக்கருகல்.\nஉருளைக்கிழங்கில் தோன்றக்கூடிய அனைத்து நோய்களிலும் மிக முக்கியமானது பின் இலைக்கருகல் நோயாகும். சிறிய பழுப்பு நிறமுடைய நீர் கசியும் புள்ளிகள் இலைகளில் தோன்றுவது இந்நோயின் முதல் அறிகுறியாகும். மழையும் வெயிலிலும் மாறிமாறி இருக்கும்போது இப்புள்ளிகள் கருப்பு நிறமாக மாறி, இலைகள் அழுகிவிடும். பாதிக்கப்பட்ட இலைகளின் பின்புறத்தில் இப்பூசணம் வெள்ளை நிறத்தில் காணப்படும். இப்பூசணம் கிழங்குகளையும் தாக்குகின்றது. நோய் தாக்கப்பட்ட கிழங்கின் மூலம் இந்நோய் பரவுகிறது. எனவே இந்நோயைக் கட்டுப்படுத்த நோய் தாக்காத கிழங்கை நடவுசெய்யவேண்டும். தரையுடன் மூடிய படர் கிளைகளை நீக்கவேண்டும். நோய் தாக்கி கீழே விழுந்த இலைகளைச் சேகரித்து எரித்துவிடவேண்டும். முன் இலைக்கருகலைக் கட்டுப்படுத்தப் பயன்படுத்தும் மான்கோசெப் அல்லது குளோரோதலோனில் என்ற மருந்தை எக்டருக்கு ஒரு கிலோ என்ற விகிதத்தல் நீரில் கலந்து நடவு செய்த 45,68 மற்றும் 75வது நாட்களில் தெளிக்கவேண்டும். இந்நோய்க்கு எதிர்ப்பத் திற்ன கொண்ட குப்ரிஜோதி, குப்ரிமலர் மற்றும் குப்ரிதங்கம் ஆகிய இரகங்களைப் பயிரிடவேண்டும்.\n\nSection::::பழுப்புநிற அழுகல் (பாக்டீரியா) நோய்.\nஇளஞ்செடிகள் உடனடியாக வாடுவதும், இலைகள் பழுப்புநிறமடைந்து தளர்ச்சியுற்றுத் தொங்குவதும் இந்நோயின் அறிகுறிகளாகும். நோய் முற்றிய நிலையில் செடிகள் வாடிக் காய்ந்துவிடும். தண்டின் உட்பகுதியில் பழுப்பு அல்லது கருப்பு நிறமாக மாறிவிடும். நோய் தாக்கப்பட்ட கிழங்கை வெட்டிப் பார்க்கும் போது கிழங்கின் ஓரத்தில் பழுப்பு நிறமுடைய வளையம் காணப்படும். இதனைத் தொடர்ந்து இக்கிழங்குகள் அழுகிவிடும். வடிகால் வசதி இல்லாத இடங்களில் இந்நோயின் தாக்குதல் அதிகமாகக் காணப்படும். இந்நோயைக் கட்டுப்படுத்த இரண்டிலிருந்து மூன்று ஆண்டுகளுக்குப் பயிர்சுழற்சியைக் கடைப்பிடிக்கவேண்டும். நோய் தாக்காத கிழங்கை நடவு செய்ய வேண்டும். நோய் தாக்கப்பட்ட செடிகளைப் பிடுங்கி அழித்துவிடவேண்டும்.\n\nSection::::வைரஸ் நோய்கள்.\nSection::::மொசைக் நோய்.\nமொசைக் என்பது ஒரு வகையான வைரஸ் நோய் ஆகும். இந்நோயின் அறிகுறிகளாக இலையில் பச்சையத்திற்கு இடையே மஞ்சள் நிறக் கோடுகள் மற்றும் மஞ்சள் நிறத் திட்டுக்கள் காணப்படும். இதில் பாதிக்கப்பட்ட செடி மற்ற செடிகளுடன் உரசும் போது உருளைக்கிழங்கு வைரஸ் அசுவினி மூலம் பரவுகிறது.\n\nSection::::இலைச்சுருள் நோய்.\nஇந்நோயினால் பாதிக்கப்பட்ட செடிகளின் அடிப்பகுதியில் உள்ள இலைகள் மேல்நோக்கிச் சுருண்டுவிடும். பாதிக்கப்பட்ட செடிகளின் வளர்ச்சி குன்றி வெளரி நிறமாகத் தோன்றும். இந்த வைரசும் அசுவினி மூலம் பரவுகிறது.\n\nவைரஸ் நோய்களை கட்டுப்படுத்த வைரஸ் தாக்காத செடிகளிலிருந்து கிழங்கு எடுத்து அதை நடவு செய்யவேண்டும். தேவையறிந்து பூச்சிக்கொல்லி மருந்துகளைத் தெளித்து அசுவினியைக் கட்டுப்படுத்துவதன் மூலமும் இந்நோய்த் தாக்குதலைத் தவிர்க்கலாம்.\n\nSection::::உருளைக்கிழங்கு பயிர் சாகுபடி.\nSection::::மண் மற்றும் தட்பவெப்பநிலை.\nஉருளைக்கிழங்கை வளமுள்ள எல்லா மண்ணிலும் பயிரிடலாம். களர் உவர் நிலங்கள் ஏற்றவையல்ல. மிகுதியான நிறமக்கு நிறைந்த இருபொறை நிலங்கள் ஏற்றவை. களிமண் பூமியைத் தவிர்க்கவேண்டும். வடிகால் வசதியுள்ள நிலங்கள் ஏற்றவை. குளரி மற்றும் மித வெப்பப் பகுதிகளில் பயிரிடலாம். மண்ணின் கார அமிலத்தன்மை 4.8 முதல் 5.4 வரை ஒர் ஆண்டிற்கு 1200 முதல் 2000 மில்லி மீட்டர் வரை மழை பெறும் பகுதிகளில் இதனைப் பயிரிடலாம்.\nSection::::நிலம் தயாரித்தல்.\nநிலத்தை நன்றாகக் கொத்தி, பண்படுத்தி 45 செ.மீ இடைவெளியில் பார் பிடிக்கவேண்டும். மலைப் பகுதிகளில் 1.4 மீட்டர் அளவில் உள்நோக்கி சாய்ந்தவாறு சாய்வுத்தளம் அமைக்கவேண்டும். வடிகாலுக்கு வாய்க்கால்கள் அமைக்க வேண்டும்.\nSection::::விதைத்தல்.\nஎக்டருக்கு 3000-3500 கிலோ கிழங்குகள் விதைக்க வேண்டும்.உருளைக் கிழங்கு சாகுபடியில் விதைத் தயாரிப்பு முக்கியமாக கவனிக்கவேண்டும். புதிய கிழங்குகள் முளைக்காது, ஆகவே முளைப்புத் தன்மையை ஏற்படுத்த கார்பன்-டை-சல்பைடு என்னும் மருந்தை 100 கிலோ கிழங்குக்கு 30 கிராம் என்ற அளவில் பயன்படுத்தவேண்டும். கிழங்கு களை குவியலாக்கி குவியலின் மேல் ஒரு அகன்ற தட்டில் மருந்தை ஊற்றி பாலித்தீன் தாளினால் மூடிவிடவேண்டும். கிழங்குகளில் முளை வந்தவுடன், நடவுக்குப் பயன்படுத்தவேண்டும். நிலத்தின் சாய்தளத்தைப் பொறுத்து செடிக்கு செடி 15-20 செ.மீ இடைவெளியில் முளைவந்த கிழங்குகளை நடவேண்டும்.\nSection::::நீர் நிர்வாகம்.\nநடவுக்குப் பின்னர் 10 நாட்களுக்கு ஒரு முறையும், பிறகு வாரம் ஒரு முறையும் நீர்ப்பாய்ச்ச வேண்டும்.\n\nSection::::ஒருங்கிணைந்த ஊட்டச்சத்து மேலாண்மை.\nஒரு எக்டருக்கு அடியுரமாக 15 டன் மக்கிய தொழு உரம், 2 கிலோ அசோஸ்பைரில்லம் அல்லது பாஸ்போபாக்டீரியம், 60 கிலோ தழைச்சத்து, 120 கிலோ மணிச்சத்து, 60 கிலோ சாம்பல் சத்து கொடுக்கக் கூடிய இராசயன் உரங்களை அடியுரமாக இடவேண்டும். இதனுடன் எக்டருக்கு 60 கிலோ மக்னீசியம் சல்பேட்டையும் அடியுரமாக இடவேண்டும். பிறகு விதைத்த 30 நாட்கள் கழித்து 60 கிலோ தழைச்சத்து, 120 கிலோ மணிச்சத்து 60 கிலோ சாம்பல் சத்து கொடுக்கக்கூடிய இராசயன உரங்களை மேலுரமாக இட்டு மண் அணைக்கவேண்டும்.\n\nSection::::மகசூல்.\nஎக்டருக்கு 120 நாட்களில் 15-20 டன் கிழங்குகள். மகசூல் கிடைக்கும்.\nSection::::வகைகள்.\nகுப்ரி ஜோதி, குப்ரி முத்து, குப்ரி சொர்ணா, குப்ரி தங்கம், குப்ரி மலர் மற்றும் குப்ரி சோகா, குப்ரி கிரிராஜ், எப் எல் 2027 (FL 2027) \n"}
{"id": "36557", "url": "https://ta.wikipedia.org/wiki?curid=36557", "title": "வெண்டி", "text": "வெண்டி\n\nவெண்டி அல்லது வெண்டை சமையலிற் பயன்படும் வெண்டைக் காய்களை அல்லது வெண்டிக் காய்களைத் தரும் செடியினமாகும். வெண்டி (வெண்டை) \"மல்லோ\" என்றழைக்கப்படும் \"மால்வேசியே\" (மால்வேசியே) குடும்பத்தைச் சேர்ந்த, பூக்கும் செடியாகும் (தாவரமாகும்). இதன் அறிவியற் பெயர் \"அபெல் மோஷஸ் எஸ்க்யுலென்டஸ்\" (Abelmoschus esculentus) என்பதாகும். அமெரிக்காவில் இதனை \"ஓக்ரா\" என்று அழைக்கின்றனர்.\n\nSection::::வளர்ச்சி.\nஇவ்வினம் ஆண்டுத் தாவரமாகவோ பல்லாண்டுத் தாவரமாகவோ இருக்கலாம். இது 2 மீ உயரம் வரை வளர்கிறது. வெண்டைக் காய் பெருமளவு விதைகளைக் கொண்டதாக நீண்டு காணப்படும். 10 - 20 சதம மீட்டர்கள் வரை நீள அகலங்களைக் கொண்டுள்ள இதன் இலைகள், அங்கை வடிவம் கொண்டவை. 5 - 7 வரையான நீட்சிகளோடு கூடியவை. இத் தாவரத்தின் பூக்கள் 4 - 8 சமீ விட்டங் கொண்டவை. வெள்ளை, மஞ்சள் ஆகிய நிறங்களுக்கு இடைப்பட்ட பல சாயல்களில் காணப்படும் இவற்றின் இதழ்களில் செந்நிறம் அல்லது ஊதா நிறத்தில் புள்ளிகள் இருக்கும்.\n\nSection::::ஊட்டச்சத்துக்கள்.\nபாதியளவு வேக வைக்கப்பட்ட வெண்டையின் ஊட்டச்சத்துக்களின் விவரம் :\n\nSection::::பரவல்.\nஎத்தியோப்பிய உயர்நிலப்பகுதியே இத்தாவரத்தின் தாயகம் எனப்படுகிறது. இந்தியா, இலங்கை உட்பட உலகின் பல பகுதிகளிலும் வெண்டைக்காய் சமையலில் பயன்படுத்தப்படுகிறது. இந்தியாவில் கோ 2. எம்டியு 1, அர்கா அனாமிகா, அர்கா அபஹாப், பார்பானி கிராந்தி, கோ 3, பூசா சவானி, வர்சா உப்கார் போன்ற பல வெண்டை ரகங்கள் உள்ளன.\n"}
{"id": "36559", "url": "https://ta.wikipedia.org/wiki?curid=36559", "title": "சடையப்ப வள்ளல்", "text": "சடையப்ப வள்ளல்\n\nசடையப்ப வள்ளல் கம்பரின் புரவலர். கம்பன் காவியம் பாடப்பட்ட காலத்தில் சோழப் பேரரசனின் ஆதரவு இல்லாமல் சடையப்ப வள்ளல் ஆதரவுடன்தான் பாடப்பட்டது. அவரைப் புகழ்ந்துக் கம்பர் 100 பாடல்களுக்கு ஒரு பாடல் வீதம் தன் கம்பராமாயணத்தில் எழுத, மற்றப் புலவர்கள் ஆயிரத்துக்கு ஒரு பாட்டில் குறிப்பிட்டால் போதும் என்றுக் கூறிவிட, கம்பர் இவ்வாறுக் கூறுவார். \"சடையப்ப வள்ளல் நூற்றில் ஒருவர் என்று நினைத்தேன். ஆனால் நீங்கள் கூறியபடி அவர் 'ஆயிரத்தில் ஒருவர்' ஆகிறார். அப்படியே செய்கிறேன்.\" \n\nசடையப்ப வள்ளலின் சொந்த ஊர் திருவெண்ணெய் நல்லூர். \nஇவரின் சமாதி இன்றும் தஞ்சாவூர் மாவட்டம் கதிராமங்கலத்தில் காணப்படுகிறது.கம்பராமாயணம் கம்பர் இயற்றிய உடன் கம்பர் வரும் போது அவருக்கு நெற்கதிர்வேய்ந்த பந்தலிட்டு இவர் வரவேற்பு அளித்ததால் அவ்வூருக்கு இப்பெயர் வழங்கப்பட்டது.\nஈழத்தில் பஞ்சம் வந்தகாலத்தில் தமிழகத்தைச் சார்ந்த சடையப்ப வள்ளல் என்பார் கப்பல்களில் உணவுப்பண்டங்களை அனுப்பி வைத்தார் என்று வரலாறு சொல்கிறது.\n"}
{"id": "36560", "url": "https://ta.wikipedia.org/wiki?curid=36560", "title": "ஏற்காடு", "text": "ஏற்காடு\n\nஏற்காடு என்பது தமிழ்நாட்டின் சேலம் மாவட்டத்தில் அமைந்துள்ள கோடை வாழிட நகராகும். இது கிழக்குத் தொடர்ச்சி மலைத்தொடரில் உள்ள சேர்வராயன் மலையில் அமைந்துள்ளது. ஏற்காடு கடல் மட்டத்திலிருந்து 5326 அடி (1623மீட்டர்) உயரத்தில் உள்ளது. இதை ஏழைகளின் ஊட்டி என்றும் அழைப்பார்கள். ஏரிக் காடு என்பதே ஏற்காடு என்று மருவி விட்டது. இது சேலத்திலிருந்து 36 கிலோ மீட்டர் தொலைவில் அமைந்துள்ளது. சேலத்திலிருந்து ஏற்காடு செல்லும் மலைப்பாதையில் 20 கொண்டை ஊசி வளைவுகள் உள்ளன.\n\n19ம் நூற்றாண்டில் சேலத்தில் தங்கியிருந்த ஆங்கிலேயர்கள் ஏற்காட்டைக் கண்டறிந்தார்கள். சேலம் மாவட்ட ஆட்சித்தலைவர் காக் பர்ன் இங்கு காப்பிச்செடி, ஆப்பிள் போன்ற பழ வகைகளை அறிமுகப்படுத்தினார். ஏழைகளின் ஊட்டி என்றழைக்கப்படும் ஏற்காடு நடுத்தர வர்க்க மக்களுக்கு ஒரு சொர்க்கமாகும். மரங்களின் நிழலும் தென்றலின் சுகமும் வெயிலின் தாக்கத்தையும் மறைத்துவிடும் சூழல் கொண்ட ஏற்காட்டிற்கு வரும் சுற்றுலா பயணிகளின் எண்ணிக்கை அதிகமாக உள்ளது.\n\nசுமார் 383 சதுர கிலோ மீட்டர் கொண்ட ஏற்காட்டில் இயற்கை எழில் மிகுந்த குன்றும் அதையொட்டி அமைந்துள்ள ஏரியும் சுற்றுலாப் பயணிகளை கவர்ந்திழுக்கும் வகையில் உள்ளது. மேலும் இங்கு சிறுவர்கள் விளையாடி மகிழ பூங்காக்களும் இடம் பெற்றுள்ளன. இங்குள்ள கிள்ளியூர் அருவியில் குளித்து மகிழலாம். ஏற்காடு ஏரி நிரம்பினால் இந்த அருவியில் தண்ணீர் கொட்டும். கடல் மட்டத்தில் இருந்து சுமார் 5342 அடி உயரத்தில் உள்ள மலைக் கோவில் மிகவும் பழமையான, புகழ் பெற்ற கோயிலாகும். இங்குள்ள பக்கோடா முனை எனுமிடத்திலிருந்து பார்த்தால் கீழுள்ள பகுதி மிக அழகுடன் காட்சியளிக்கிறது.\n\nமிகக் குறைந்த செலவில் பயணம் மேற்கொண்டு நிறைந்த மகிழ்ச்சியைப் பெறலாம் என்பது சுற்றுலா பயணிகளின் எண்ணம்.\n\nSection::::காலநிலை.\nகுளிர்காலம் செப்டம்பர் மாதம் தொடங்கி, ஜனவரி மாதங்களில் முடிவுக்கு வரும். குளிர்காலத்தில், மலைகள் மூடுபனி படர்ந்திருக்கும். குளிர்காலத்தில் வெப்பநிலை 12 °C முதல் 24 °C மற்றும் கோடைகாலத்தில் 16 °C முதல் 30 °C இருக்கும். சராசரி மழை அளவு 1500-2000 மிமீ ஆகும்.\n\nSection::::விவசாயம்.\nமுக்கிய வருமான ஆதாரமாக காப்பிச்செடி தோட்டங்கள் உள்ளன. 1820 ஆம் ஆண்டு திரு MD காக்பர்ன் என்பவரால் காபி செடி ஆப்பிரிக்காவில் இருந்து கொண்டுவரப்பட்டு Grange எஸ்டேட்டில் நடவு செய்யபட்டது. பலா, நட்சத்திர ஆப்பிள், அத்தி, நீர் ஆப்பிள், பேரி,வாழை,ஆரஞ்சு, கொய்யா, கருப்பு மிளகு, ஏலக்காய் போன்றவை ஏற்காட்டில் விளைகின்றன. சந்தனம், தேக்கு மற்றும் சில்வர் ஓக் ஏராளமாக உள்ளன.\n\nSection::::தாவரங்கள் மற்றும் விலங்கினங்கள்.\nதேசிய தாவரவியல் பூங்கா ஏற்காட்டில் அமைந்துள்ளது. மொத்த பரப்பளவு 18.4 ஹெக்டேர் ஆகும். இந்தத் தாவரவியல் பூங்காவில் 3000 வகையான மரங்களும், 1800 வகையான செடிகளும் உள்ளன. இந்தப் பூங்கா 1963ஆம் ஆண்டு அமைக்கப்பட்டது. பூச்சி தின்னும் பிட்சர் தாவரம் இந்தப் பூங்காவில் வளர்க்கப்படுகிறது. இன்னும் ஏற்காட்டின் பல பகுதிகளில் மலைக்காடுகள், விலங்கினங்கள் உள்ளன.\n\nகாட்டு விலங்குகள் காட்டு எருமை, மான், முயல்கள், நரிகள், கீரிப் பிள்ளை, அணில், கௌதாரி, பாம்புகள், குருவி, பருந்து இங்கு வாழ்கின்றன.\n\nSection::::சுற்றுலா.\n- ஏற்காடு, ஐரோப்பியர்களின் கோடைக்கால மலை வாழிடங்களில் ஒன்றாக, 1862 ஆம் ஆண்டில், ஆங்கில அரசாங்கத்தால் அறிவிக்கப்பட்டது. இராணுவ அதிகாரியாக இருந்த, \"டொக்ளசு ஆமில்டன்\" (Dougles Hamilton), சென்னை மாகாண அரசிடம்(Madras government) பரிந்துரைத்தார். அப்பரிந்துரையில், ஐரோப்பியர்களின் வருகையால், ஏற்காடு என்ற மலை வாழிடம், கோடை வாழிடமாக வளர்ந்துள்ளதை விளக்கியிருந்தார். அதன்பிறகு, 1863 ஆம் ஆண்டு, சேர்வராயன் மலைப் பகுதியில் இருந்த 80 சுற்றுலா இடங்களை, ஆங்கில அரசு வெளியிட்டது. இந்த அறிவிப்பால், உலகின் பல நாடுகளில் இருந்து சுற்றுலாப் பயணிகள் ஏற்காடு அதிகமாக வரத் தொடங்கினர்.\n\nSection::::ஏற்காடு ஏரி.\nமரகத ஏரி என்றும் அழைக்கப்படும் இந்த ஏற்காடு ஏரி, தமிழ்நாட்டில் உள்ள மலைகளில் தானாக உருவான ஏரிகளில் ஒன்றாகும். ஏரியின் நடுவில் ஓர் நீருற்றும் அமைந்துள்ளது. ஏரியின் அருகே அண்ணா பூங்கா உள்ளது. இந்த பூங்காவில் ஜப்பான் தோட்டக்கலையைப் பின்பற்றி ஒரு சிறிய பூங்காவும் அமைந்துள்ளது. மே மாதம் இங்கு மலர்க் கண்காட்சியும் நடைபெறும்.\n\nSection::::லேடி சீட்.\nஏற்காட்டில் இருந்து 2 கி.மீ தொலைவில் அமைந்துள்ளது இந்த இடம். இங்கிருந்து தொலைநோக்கி மூலம் சேலம் மாநகரைக் கண்டு ரசிக்கலாம். இரவு நேரங்களில் மலையில் இருந்து சேலம் மாநகர் ஒளி வெள்ளத்தில் ஜொலிப்பதையும் காணலாம். வானிலை சரியாக இருந்தால் , இங்கிருந்து மேட்டூர் அணையைக் கூட காணமுடியும் என்கிறார்கள்.\n\nSection::::கிள்ளியூர் அருவி.\nஏற்காடு ஏரியில் இருந்து 3 கி.மீ தொலைவில் கிள்ளியூர் அருவி அமைந்துள்ளது . மழைக் காலங்களில் தண்ணீர் அதிகம் கொட்டும் நேரத்தில் இங்கு செல்வது சிறந்தது.\n\nSection::::பகோடா பாயிண்ட்.\nஇங்கிருந்தும் சேலம் மாநகரை காணலாம், மேலும் இங்கிருந்து காக்கம்பாடி எனும் கிராமத்தையும் காண முடியும். இங்கு வாழ்ந்த மக்கள் இங்கு கற்களால் ஒரு இராமர் கோவிலை கட்டியுள்ளனர். ஏற்காடு சென்றால் முக்கியமாக பார்க்க வேண்டிய இடங்களில் இதுவும் ஒன்று.\n\nSection::::சேர்வராயன் கோவில்:.\nமலை உச்சியில் அடுக்கடுக்காக அமைந்துள்ளது. ஒரு மெல்லிய குகையில் அமைந்துள்ள இக்கோயில் தேவி காவேரிக்கும் சேர்வராயன் கடவுளுக்கும் கட்டப்பட்டுள்ளது.\n\nSection::::கரடியூர் காட்சி முனை.\nஇது ஏற்காட்டில் இருந்து12 கி.மீ தொலைவில் அமைந்துள்ளது.\n\nSection::::ஸ்ரீ லலிதா திரிபுர சுந்தரி அம்மன் கோவில்.\nஇது ஏற்காட்டில் இருந்து7 கி.மீ தொலைவில் நாகலூர் லலிதா திரிபுரசுந்தரி திருக்கோயில், சேலம் நாகலூர் என்ற கிராமத்தில் அமைந்துள்ளது.\n\nSection::::நல்லூர் அருவி.\nஇது ஏற்காட்டில் இருந்து 20 கி.மீ தொலைவில் நல்லூர் என்ற கிராமத்தில் அமைந்துள்ளது. மழைக் காலங்களில் தண்ணீர் அதிகம் கொட்டும் நேரத்தில் இங்கு செல்வது சிறந்தது.\n\nSection::::மக்கள்தொகை.\nஏற்காட்டில் 2001 மக்கள் தொகை கணக்கெடுப்பின்படி 40,000 பேர் வாழ்கிறார்கள் . பழங்குடியின மக்கள் 24.449 வாழ்கிறார்கள். மக்கள் தொகையில் பெரும்பான்மையினர் பழங்குடி மக்கள்.\n\nSection::::கோடை விழா.\nகோடை விழா மே மாதத்தில் 7நாட்கள் கொண்டாடப்படுகிறது. இந்த விழாவில் மலர் கண்காட்சி, நாய் கண்காட்சி, மூலிகை கண்காட்சி மற்றும் படகு போட்டி நடைபெறும்.\n\nSection::::போக்குவரத்து.\nசேலத்தில் இருந்து 36 கி.மீ ஏற்காடு உள்ளது. சேலத்தில் இருந்து நாள் முழுவதும் ஏற்காட்டிற்கு பேருந்து வசதி உள்ளது. சேலத்தில் இருந்து ஏற்காடு செல்ல இரண்டு சாலைகள் உள்ளன.\n\n1) சேலம் - கோரிமேடு - அடிவாரம் – ஏற்காடு (36 கி.மீ).\n\n2) சேலம் - அயோத்தியப்பட்டினம் - குப்பனூர் - கொட்டசேடு – ஏற்காடு (46 கி.மீ).\n\n"}
{"id": "36588", "url": "https://ta.wikipedia.org/wiki?curid=36588", "title": "கத்தரி", "text": "கத்தரி\n\nகத்தரி () சமையலிற் பயன்படும் கத்தரிக் காய்களைத் தரும் செடியினமாகும். கத்தரிக்காய்ச் செடியின் உயிரியற் பெயர் \"சொலனும் மெலோங்கெனா\" (Solanum melongena) என்பதாகும். கத்தரிச் செடிகள் பூக்கும் செடிகொடிகளைச் சேர்ந்த \"சொலானனேசியே\" (Solanaceae) என்னும் குடும்பத்தைச் சேர்ந்த ஒரு செடிவகை. சொலான்னேசியேக் குடும்பத்தில் தக்காளி, உருளைக்கிழங்கு போன்ற பிறவும் அடங்கும். தென்னிந்தியாவும் இலங்கையுமே இதன் தாயக விளைநிலங்களாகும். ஆங்கிலேயரும் ஐரோப்பியரும் இதனை 16-17 ஆவது நூற்றாண்டில்தான் அறிந்து கொண்டார்கள். கத்த்ரிக்காய்ச் செடி 40 முதல் 150 செ.மீ உயரமாக வளர்கிறது. கத்தரிக் காய்கள் ஊதா அல்லது வெள்ளை நிறமானவை. தெற்கு, கிழக்காசியப்பகுதிகளில் வரலாற்றுக்கு முந்திய காலத்திலிருந்து பயிரிடப்பட்டதாகத் தெரிகிறது, இடைக்காலத்தில் அராபியர்களால் நடுநிலக்கடற் பகுதியில் அறிமுகமானது. இக்காயைத் தமிழர்கள் கறியாகவோ பொரித்தோ, வதக்கியோ, மசித்தோ உண்பார்கள்.\n\nதமிழ்நாட்டில் விளையும் கத்தரிக்காயின் இனங்களில் பன்மியம் (diversity) உள்ளது. இவை தமிழ்நாட்டில் பயிரிடப்படும் இடங்களிலும், பயிரிடும் முறைகளிலும் வேறுபாடுகள் நிலவுகின்றன. எடுத்துக்காட்டாக நாகை மாவட்டத்தில் பொய்யூர் கத்தரிக்காய், திருச்செங்கோட்டில் பூனைத்தலை கத்தரிக்காய், வேலூரில் முள்ளுக் கத்தரிக்காய், தஞ்சாவூரில் தூக்கானம்பாளையம் கத்தரிக்காய், கல்லணை வட்டாரத்தில் சுக்காம்பார் கத்தரிக்காய் திருச்சியில் அய்யம்பாளையம் கத்தரிக்காய் நெல்லையில் வெள்ளைக் கத்தரிக்காய், தேனி சின்னமனூர் அருகே \"சிம்ரன் கத்தரிக்காய்\" எனத் தமிழ் நாட்டில் 9 வகைகள் உள்ளன. \n\nSection::::கத்தரி வித்து பிரித்தெடுக்கும் முறை.\nநன்கு முதிர்ந்த பழுப்பதற்கு முந்திய நிலையில் உள்ள கத்தரிக் காய் அறுவடை செய்யப்படும். இவற்றினை தடி ஒன்றின் மூலம் நசிப்பதனால் வித்துக்கள் வேறாக்கப்படும். பின் வித்துக்கள் கழுவப்பட்டு நீர் வடிய விடப்படும். பின் சுத்தமான துணியின் மீது ஈரலிப்பு வடியும் வரையில் வைக்கப்படும். அதன் பின் சில மணி நேரம் வரையில் வெயிலில் உலரவிடப்படும். பின் நிழலான இடத்தில் உலர்த்தி குளிரான சூழலில் சேமிக்க வேண்டும்.\n\n"}
{"id": "36595", "url": "https://ta.wikipedia.org/wiki?curid=36595", "title": "நைராத்மியை", "text": "நைராத்மியை\n\nநைராத்மியை ஒரு பெண் புத்தர் ஆவார். இவரை சூன்யத்தன்மையின் தேவி எனவும் புத்கல-நைராத்மியை எனவும் அழைப்பர். பௌத்த சித்தாந்தத்தின் படி ஒருவர் தான் தனித்து இருப்பதாக நினைப்பது மாயை, உண்மையில் அனைவரும் அனைத்துடனும் இணைந்துள்ளனர். இந்த தத்துவத்தின் உருவகமாகவே நைராத்மியை திகழ்கிறார். \n\nஇவருடைய உடல் நீற நிலத்துடன் திகழ்கிறது. நீலம் என்பது எல்லையற்ற வானையும் அதைப்போன்ற இவருடைய உணர்வையும் குறிக்கிறது. விண்வெளியைப் போல இவர் தடையின்றி \nஇந்த பிரபஞ்சத்தில் உலா வருகிறார். ஏனெனில் இவர் 'தான்' என்ற உணர்வை தாண்டிய நிலையில் உள்ளார். இவர் கண்கள் அறிவாற்றலால் மிளிர்கின்றன. மேலும், தன்னுடைய வாளை மேள்நோக்கி வைத்து இருப்பது, தீய சிந்தனைகளை எழுந்த உடனே அழிப்பதற்கு. தன்னுடைய பிச்சை பாத்திரத்தில் மாயைகளை எரித்து அதன் சுய உருவுக்கு திருப்புகிறார்.\n\n"}
{"id": "36598", "url": "https://ta.wikipedia.org/wiki?curid=36598", "title": "சீதாதபத்திரை", "text": "சீதாதபத்திரை\n\nசீதாதபத்திரை வஜ்ரயான பௌத்தத்தில் வணங்கப்படும் ஒரு பெண் போதிசத்துவர் ஆவார். மேலும் இவர் 'வெண்குடையின் தேவி' என போற்றப்படுகிறார். அசாதாராண ஆபத்துகளில் இருந்து காப்பாற்றக்கூடியவராக இவர் கருதப்படுகிறார். \n\nசீதாதபத்திரை புரிந்து கொள்வதற்கு மிகவும் சிக்கலான பெண் போதிசத்துவர் ஆவார். இவர் அவலோகிதேஷ்வரரின் பெண் இணையாக கருதப்படுகிறார். அவலோகிதேஷ்வரரைப் போலவே இவரும் ஆயிரம் தலைகள், ஆயிரம் கை-கால் கொண்டவராக சித்தரிக்கப்படுகிறார். இல்லையெனில் எளிய வடிவில் ஒரு அழகான பெண்ணாக காட்சியளிக்கிறார். இவர் வெண்குடையுடன் தொடர்பு படுத்தப்படுகிறார்.\n"}
{"id": "36607", "url": "https://ta.wikipedia.org/wiki?curid=36607", "title": "பூசணி", "text": "பூசணி\n\nபூசணி, (, பேரினம் : \"Cucurbita spp.\") சமையலில் பயன்படும் பூசணிக்காய்களைத் தரும் தாவரமாகும். பூசணிக்காய் தாவரவியலின்படி, பழம் என்றாலும், பொதுவாக காய்கறியாகக் கருதப்படுகிறது. பூசணிக்காய்கள் பொதுவாக செம்மஞ்சள், மஞ்சள் நிறமானவை; கரும்பச்சை, வெளிர்பச்சை, வெள்ளை போன்ற நிறங்களிலும் காணப்படுவதுண்டு. இதன் தாயகம் வட அமெரிக்கா ஆகும்.\n\nபூசணிக் கொடியிலும், இலையிலும் பூஞ்சுணைகள் (மென்மையான சுணைகள்) இருக்கும். பூசுணைக்கொடி என்பது பூசணிக்கொடி என மருவிற்று.\n\n\n\n"}
{"id": "36614", "url": "https://ta.wikipedia.org/wiki?curid=36614", "title": "கேரட்", "text": "கேரட்\n\nகேரட் அல்லது செம்முள்ளங்கி என்பது ஒரு வேர்க்காய்கறி ஆகும். இது பொதுவாக ஆரஞ்சு நிறத்தில் இருக்கும். எனினும் ஊதா, கருப்பு, சிவப்பு, வெள்ளை மற்றும் மஞ்சள் ஆகிய நிறங்களிலும் பயிரிடும் வகைகள் உள்ளன. இவற்றின் தாயகம் ஐரோப்பா மற்றும் தென்கிழக்கு ஆசியா ஆகும். முதலில் பெர்சியாவில் தோன்றிய இந்தத் தாவரம், இலைகள் மற்றும் விதைகளுக்காக பயிரிடப்பட்டது. இந்தத் தாவரத்தின் ஆணிவேர் மற்றும் இலைகள் ஆகியவை உண்ணக்கூடிய பகுதிகளாக உள்ளன.\n\nSection::::கேரட்டில் அடங்கியுள்ள சத்துக்கள்.\nகண்ணுக்கு மிகவும் பயனுள்ளதாக கருதப்படும் காரட்டில் ஏ, சி, கே போன்ற உயிர்ச்சத்துக்களும், பொட்டாசியம் போன்ற தாதுப்பொருளும் உள்ளது.\n"}
{"id": "36624", "url": "https://ta.wikipedia.org/wiki?curid=36624", "title": "திராவிட மொழிகளின் ஒப்பிலக்கணம் (நூல்)", "text": "திராவிட மொழிகளின் ஒப்பிலக்கணம் (நூல்)\n\nதிராவிட மொழிகளின் ஒப்பிலக்கணம் என்பது ராபர்ட் கால்டுவெல் என்பாரால் ஆங்கிலத்தில் எழுதப்பட்ட ஒரு நூல். இது தென்னிந்தியாவில் பரந்துள்ள பல்வேறு மொழிகள் தொடர்பான ஒரு ஒப்பீட்டு ஆய்வு நூல் ஆகும். இந் நூல் 1856 ஆம் ஆண்டில் முதன்முதலாக வெளியிடப்பட்டது. தமிழ் மொழிக்கு வெளிநாட்டவர் ஆற்றிய பணிகள் பற்றிப் பேசும்போது முதன்மையாகப் பேசப்படும் நூல்களுள் இதுவும் ஒன்று. திராவிட மொழிகளின் தனித்துவத்துக்கான சான்றுகளை ஒருங்கிணைத்து அனைவரும் ஏற்றுக் கொள்ளத்தக்கதாக நிறுவியமையே இந் நூலின் முக்கியமான சாதனை எனலாம்.\n\nSection::::நோக்கம்.\nஇந்நூலை எழுதிய கால்டுவெல் தனது நூலின் தொடக்கத்தில் இதன் நோக்கப் பற்றிப் பின்வருமாறு கூறுகிறார்.\n\nஅத்துடன் மேலும் விளக்குகையில்;\n\nஎன்று தமிழ் மொழி பற்றிய தகவல்கள் இந்நூலில் இருக்கும் என்பதைக் கால்டுவெல் கோடி காட்டுகிறார். இவ்வாறு ஒப்பீட்டு மொழியியல் நூலொன்றிற்கான பொதுவான நோக்கங்களையே ஆசிரியர் எடுத்துக் கொண்டாலும், அவற்றுக்கும் மேலாகத் திராவிட மொழிகள் தொடர்பாக அன்றைய இந்தியாவிலும், அதற்கு வெளியிலும் நிலவிய பிழையான கருத்துக்களை மாற்றவும் இந்நூல் உதவியது.\n\nதமிழ் மற்றும் ஏனைய திராவிட மொழிகள் உட்பட்ட எல்லா இந்திய மொழிகளுக்கும் தாய் சமஸ்கிருதமே எனப் பலரும் நம்பியிருந்த ஒரு கால கட்டத்தில், அதனை மறுத்துத் திராவிட மொழிகளின் தொன்மையையும், சிறப்பையும் தகுந்த சான்றுகளுடன் நிறுவி அவற்றுக்குரிய தனிப் பெருமையை உலகுக்கு உணர்த்திய பெருமையும் இந்நூலைச் சாரும். தமிழ், சமஸ்கிருதத்துக்குப் புறம்பான தனியான ஒரு மொழிக் குடும்பம் என்பது மட்டுமன்றி இம் மொழிகளிலிருந்து சமஸ்கிருதமும், பிற இந்திய-ஆரிய மொழிகள் பலவும் கூட சொற்களைக் கடன் வாங்கியுள்ளன என்றும் இந் நூல் எடுத்துக் காட்டுகின்றது.\n"}
{"id": "36630", "url": "https://ta.wikipedia.org/wiki?curid=36630", "title": "பயனியர் திட்டம்", "text": "பயனியர் திட்டம்\n\nபயனியர் திட்டம் (\"Pioneer program\") ஐக்கிய அமெரிக்காவின் ஆளற்ற விண்வெளித் திட்டங்களில் ஒன்றாகும். இது முக்கியமாக கோள்களை ஆராய்வதற்காக ஆரம்பிக்கப்பட்டது. இத்திட்டத்தின் மூலம் பல விண்கலங்கள் அனுப்பப்பட்டாலும் \"பயனியர் 10\", மற்றும் \"பயனியர் 11\" ஆகியன முக்கியமானவையாகக் கருதப்படுகின்றன. இவை சூரிய குடும்பத்தின் வெளியே சென்று வெளிக் கோள்களை ஆராய்ந்தன. இரண்டும் ஒரு பொற் தகடு (Pioneer plaque) ஒன்றைக் கொண்டு சென்றன. இத்தகட்டில் ஓர் ஆணினதும் ஒரு பெண்ணினதும் வரைபடங்களும் விண்கலங்களைப் பற்றிய விபரங்கள் அடங்கிய சில வரைபுகளையும் கொண்டிருந்தது. வெளி உலகைச் சேர்ந்தவர்கள் யாரேனும் எப்போதாவது ஒரு நாள் இத்தகட்டை காண்பார்கள்.\n\nSection::::ஆரம்பகால பயனியர் பயணங்கள்.\nஆரம்பகாலப் பயனியர் விண்கலங்கள் பொதுவாக சந்திரனை ஆராயவே முயற்சித்தன.\n\n\nSection::::பிற்காலப் பயணங்கள் (1965-1978).\n[[வியாழன் (கோள்)|வியாழன்]] மற்றும் [[சனி (கோள்)|சனி]] ஆகிய கோள்களை இவை ஆராய்ந்தன.\n\n\n\n\nSection::::வெளி இணைப்புகள்.\n[[பகுப்பு:அமெரிக்க விண்வெளித் திட்டங்கள்]]"}
{"id": "36631", "url": "https://ta.wikipedia.org/wiki?curid=36631", "title": "லெனினிசம்", "text": "லெனினிசம்\n\nலெனினிசம் (\"Leninism\") என்பது போல்ஷெவிக் புரட்சித் தலைவரான விளாடிமிர் லெனின் மற்றும் அவரது கொள்கைகளைக் பின்பற்றுபவர்களினாலும் தரப்பட்ட அரசியல் மற்றும் பொருளாதாரக் கொள்கைகளாகும். கார்ல் மார்க்ஸ்சின் கம்யுனிச சிந்தனைகளான மார்க்சியத்தில் இருந்து தழுவி லெனின் நிலைநிறுத்திய கொள்கைகள் பின் நாளில் \"லெனினிசம்\" என்று பிரபலமாயிற்று. இது சோவியத் கம்யூனிசத்துக்கு வழிவகுத்தது.\n\nலெனினின் காலத்தில் \"லெனினிசம்\" என்ற கருத்து தெரிந்திருக்கவில்லை. லெனின் தனது கடைசிக் காலங்களில் சுகவீனமுற்று சோவியத் அரசில் தனது முழுமையான பங்களிப்பைச் செலுத்தாத காலத்திலேயே லெனினிசம் பற்றிய கொள்கைகள் மற்றவர்களால் எடுத்துச் செல்லப்பட்டது. குறிப்பாக \"அனைத்துலகக் கம்யூனிஸ்டு\"களின் மூன்றாவது காங்கிரஸ் மாநாட்டில் \"கிரிகோரி சினோவியெவ்\" என்பவரே \"லெனினிசம்\" என்ற கருத்தைப் பரப்பினார்.\n\nசோவியத் ஒன்றியம் அமைக்கப்பட்டதில் இருந்து லெனினிசம் என்பது மார்க்சியத்தின் ஒரு முக்கிய கிளாஇயாகப் பரவியிருந்தது. லெனினிசத்திலிருந்து நேரடியாகத் தோன்றியவைகளே ஸ்டாலினின் மார்க்சிசம்-லெனினிசம், மற்றும் லியோன் ட்ரொட்ஸ்கியின் ட்ரொட்ஸ்கியிசம் ஆகியன. லெனினின் மறைவிற்குப் பின்னர் சோவியத்தின் இரண்டு முக்கிய அரசியல் தலைவர்களாக ஸ்டாலினும் ட்ரொட்ஸ்கியும் விளங்கினார்கள்.\n\nSection::::வெளி இணைப்புகள்.\nலெனினின் நூல்கள்:\n\nவேறு இணைப்புகள்:\n"}
{"id": "36633", "url": "https://ta.wikipedia.org/wiki?curid=36633", "title": "சாறு", "text": "சாறு\n\nசாறு \"(Juice)\" என்பது பழங்கள் மற்றும் காய்கறிகளில் உள்ள இயற்கையான திரவத்தை பிரித்தெடுப்பதன் மூலம் அல்லது பிழிந்து எடுப்பதன் மூலம் தயாரிக்கப்படும் ஒரு பானம் ஆகும். இது இறைச்சி மற்றும் கடல் உணவு போன்ற மற்ற உயிரியல் உணவு ஆதாரங்களின் நறுஞ்சுவையூட்டப்பட்ட சுவைமிக்க திரவங்களையும் சாறு எனக் குறிக்கலாம். சாறு பொதுவாக பானமாக உட்கொள்ளப்படுகிறது. அல்லது உணவுகள் அல்லது மிருதுவாக்கிகள் போன்ற மற்ற பானங்களில் ஒரு மூலப்பொருளாகவோ அல்லது சுவையாகவோ சேர்த்துப் பயன்படுத்தப்படுகிறது. நொதித்தல் செயல்முறையைப் பயன்படுத்தாமல் வெப்பத்தின் மூலம் உணவுப் பொருட்களை, குறிப்பாக திரவ நிலையில் உள்ள பொருட்களை பதப்படுத்தப் பயன்படும் பாச்சர் முறை அறிமுகப்படுத்தப்பட்ட பின்னர் சாறு ஒரு பிரபலமான பானமாக தேர்வு பெற்றது. ஐக்கிய நாடுகளின் உணவு மற்றும் வேளாண் அமைப்பு (FAO) 2012 ஆம் ஆண்டில் சிட்ரசு வகைப் பழ சாறுகள் உலகெங்கிலும் மொத்தமாக 12,840,318 டன் உற்பத்தி செய்யப்பட்டுள்ளதாக மதிப்பிட்டுள்ளது . உலக நாடுகளில் கொலம்பியாவும் நியுசிலாந்தும் அதிக அளவில் பழச்சாறுகளைப் பயன்படுத்துவதாகக் கணக்கீடுகள் தெரிவிக்கின்றன. நாட்டின் வருவாய்க்குத் தகுந்தபடி ஒவ்வொரு நாட்டிலும் பழச்சாற்றின் பயன்பாட்டு சராசரி அதிகரிக்கின்றது அமெரிக்க உணவுச் சந்தையில் பழங்களைக் காட்டிலும் பழச்சாறு அதிக அளவு வருவாயை அளிப்பதாகக் கருதப்படுகிறது .\n\nSection::::பெயர்க்காரணம்.\n\"சாறு\" என்ற பொருள் கொண்ட \"juice\" என்ற சொல் 1300 களில் பழைய பிரெஞ்சு மொழியில் இருந்து வருகிறது; \"jus, juis, jouis என்ற பழைய பிரெஞ்சு சொற்கள் \"juice\" என்ற சொல் பிறப்புக்கு அடிப்படையாகும். இதன் பொருள் மூலிகைகளைக் கொதிக்க வைத்து பெறப்பட்ட திரவம் என்பதாகும். இலத்தீன். உருசிய மற்றும் கிரேக்க சொற்களிலிருந்து இப்பிரெஞ்சு சொற்கள் வந்திருக்கலாம் என நம்பப்படுகிறது.\"பழச்சாறுகள் அல்லது காய்கறிகளின் நீர்ப் பகுதி என்று பொருள்படும் \"சாறு\" என்ற சொல் 14 ஆம் நூற்றாண்டின் ஆரம்பத்தில் முதன் முதலில் பதிவு செய்யப்பட்டது . 19 ஆம் நூற்றாண்டு முதல், \"சாறு\" என்பது மது, இறைச்சியிலிருந்து பெறப்படும் சாறு போன்ற அடையாள அர்த்தத்திலும் பயன்படுத்தப்படுகிறது. \n\nSection::::தயாரிப்பு.\nபழச்சாற்றை வீடுகளிலும் தொழில்முறையாகவும் தயாரிக்கின்றனர். ஆப்பிள், ஆரஞ்சு, அன்னாசி, எலுமிச்சை காரட், தக்காளி போன்ற பலவற்றில் இருந்து சாறு பிழியப்படுகிறது. இப்பொழுது பல பழச்சாறுகளை ஒன்றாக கலக்கும் முறை பரவலாக உள்ளது. பழச்சாறு அருந்துவது உடல் நலத்துக்கு நல்லது. ஆனால் பழங்களை உண்ணும் அளவு, பழச்சாறு அருந்துவதால் பயன் கிடைக்குமென்று கூற முடியாது.\n\nவெப்பம் அல்லது கரைப்பான்களின் பயன்பாட்டின்றி இயந்திர ரீதியாக அழுத்துவதன் மூலமோ அல்லது மெதுவாக சில நேரங்களில் குளிர்ச்சியான நிலையில் அழுத்தம் கொடுத்து பிழிவது மூலம் பழம் அல்லது காய்கறிகளின் சதைப்பாகத்தில் இருந்து சாறு தயாரிக்கப்படுகிறது . ஆரஞ்சு மரத்திலிருந்து பிரித்தெடுக்கப்படும் ஆரஞ்சு சாற்றையும், தக்காளிப் பழத்தைப் பிழிந்து தயாரிக்கப்படும் தக்காளிச் சாற்றையும் சாறுகளுக்கு உதாரணமாகக் கூறலாம். வீடுகளில் பல பழ வகைகள் மற்றும் காய்கறிகளிலிருந்து பல்வேறு வகையான சாறுகள் கை அல்லது மின்சாரத்தினால் இயங்கும் கருவிகளைக் கொண்டு தயாரிக்கப்படுகின்றன. பல வணிகரீதியான சாறுகள் தயாரிக்கையில் பழம், காய்கறிகளிலுள்ள நார்ச்சத்து அல்லது கூழ் போன்றவை வடிகட்டப்பட்டு அகற்றப்படுகின்றன. ஆனால் சதைக்கூழ் அகற்றப்படாமல் தயாரிக்கப்படும் புதிய ஆரஞ்சு பழச்சாறு ஒரு பிரபலமான பானம் ஆகும். உணவுக்கூட்டுப் பொருள்களாக சர்க்கரை மற்றும் நறுமணமூட்டிகள் சேர்க்கப்பட்டும் சாறுகள் தற்காலத்தில் தயாரிக்கப்படுகின்றன. பாச்சர்முறை, அடர்த்தியாக்கல், ஆவியாக்கல் , உறைய வைத்தல், உலர்த்தி மாவாக்குதல் உள்ளிட்ட பல முறைகள் சாறுகளைப் பதப்படுத்தப் பயன்படுத்தப்படுகின்றன.\n\nசாறுகள் தயாரிப்பில் செயலாக்க முறைகள் பலவிதமாக மாறுபடும் என்றாலும், சாறுகள் பொதுவாகப் பின் வரும் செயலாக்க முறைகளில் தயாரிக்கப்படுகின்றன:. \n\n\n\n\n\n\nபழங்கள் தேர்ந்தெடுக்கப்பட்டு கழுவித் தூய்மைப்படுத்தப்பட்ட இரண்டு தானியங்கி முறைகளில் ஒன்றின் மூலம் சாறு பிரித்தெடுக்கப்படுகிறது. கூர்மையான உலோகக் குழாய்களுடன் கூடிய கீழே உள்ள கிண்ணத்தின் மீது பொருத்தப்பட்ட மற்றொரு கிண்ணம் ஒன்றாகக் கூடி பழங்களில் மேல் தோலை அகற்றுகின்றன. இவை உலோக குழாயினூடாக பழத்தின் சதையைச் செலுத்தவும் செய்கின்றன. பழத்தின் சாறு குழாயில் சிறிய துளைகள் மூலம் வெளியேறுகிறது. உறிக்கப்பட்ட மேல் தோலை தொடர்ந்து பிரிக்கப்பட்டு எண்ணெயை நீக்குவதற்காக வேறுவகையில் பயன்படுத்தலாம், இது முதலாவது தானியக்க முறையாகும். துளைச்சீராக்கியில் செலுத்தப்படுவதற்கு முன்பு பழங்களை இரண்டு பாதிகளாக வெட்டிப் பயன்படுத்துவது இரண்டாவது முறையாகும் . \n\nசாறு வடிகட்டப்பட்ட பிறகு அது நீராவி உட்செலுத்திகளில் செலுத்தப்பட்டு செறிவூட்டப்படுகிறது. இதனால் சாற்றின் தர மதிப்பீட்டில் காரணி அளவு 5 புள்ளிகளாகக் குறைக்கப்பட்டு அதன் காலாவதி தேதியை அதிகரிக்கவும் வேறு இடங்களுக்குக் கொண்டு செல்லவும் ஏதுவாகிறது. சாற்றிலுள்ள தண்ணீரை அகற்றுவதற்கு அச்சாற்றை வெற்றிடத்தில் சூடுபடுத்தி பின்னர் 13 டிகிரி செல்சியசு வெப்பநிலை வரை குளிர்வித்து செறிவூட்டுகிறார்கள். சுமார் மூன்றில் இரண்டு பங்கு நீர் இவ்வாறாக நீக்கப்படுகிறது . \n\nநீர் நீக்கம் செய்யப்பட்ட சாறு பின்னர் மறுசீரமைக்கப்படுகிறது, செறிவு நீருடன் மீண்டும் நீர் மற்றும் பிற காரணிகள் சேர்க்கப்பட்டு இழந்த வாசனை போன்ற இதர அம்சங்கள் மீண்டும் சேர்க்கப்படுகின்றன. சாறுகள் செறிவூட்டப்பட்ட நிலையிலும்கூட விற்கப்படுகின்றன. நுகர்வோர் செறிவூட்டப்பட்ட சாற்றுடன் தேவையான தண்ணீரைச் சேர்த்து தயாரித்துக் கொள்கின்றனர் . \n\nசாறுகள் பாசுடர்முறை பதனம் செய்யப்பட்ட பின்னர் பெரும்பாலும் சூடாக இருக்கும்போதே கொள்கலன்களில் நிரப்பப்படுகின்றன. இவ்வாறு சூடாக ஊற்றி நிரப்பப்படும் சாறு எவ்வளவு விரைவில் குளிர்விக்க முடியுமோ அவ்வளவு விரைவாக குளிர்விக்கப்படுகிறது. சாறுகளை கொள்கலன்களில் நிரப்புவதற்கு வெப்பத்தை நிலைநிறுத்தக் கூடிய நிபந்தனைகள் முக்கியமல்ல. ஐதரசன் பெராக்சைடு போன்ற வேதிப்பொருட்கள் கொள்கலன்களின் நுண்ணுயிர் நீக்கத்திற்குப் பயன்படுத்தப்படுகின்றன . தாவரங்களைப் பயன்படுத்தி நாளொன்றுக்கு 1 முதல் 20 டன்கள் சாறுகள் உருவாக்கப்படுகின்றன .\n\nSection::::பதப்படுத்தல்.\nபொதுவாக எல்லா சாறுகளினையும் பிழிந்த உடனே அருந்திவிட வேண்டும். இல்லையெனில் இவை புளிப்புத்தன்மை கொண்டு பிறகு கெட்டுவிடும். இவற்றினை டின் குப்பிகளில் அடைத்தோ, பாலுடன் கலந்தோ, திடமாக்கியோ உரைய வைத்தோ, ஆவியாக்கியோ பல நாட்கள் வரை பாதுகாக்கலாம்.\nபழச்சாறுகளை பாசுடர் முறையில் சுத்திகரிப்பதற்கு மாற்றாக உயர் தீவிர மின் புலங்கள் தற்பொழுது பயன்படுத்தப்படுகின்றன. வெப்பமூட்டுதல் சில சமயங்களில் தரமான நுண்ணுயிர் நீக்க விளைபொருள்களைத் தயாரிப்பதில் தோல்வியில் முடிகிறது . இருப்பினும் அதி தீவிர மின்புலங்களைப் பழச்சாறு பதப்படுத்தலுக்குப் பயன்படுத்துவது தேக்க நிலைப்பு உணவு மற்றும் பாதுகாப்பு உணவுகளை வழங்க வழிகோலுகிறது. மேலும் இம் மின்துண்டல் முறையினால் கூடுதலாக உணவுச் சத்து மதிப்பும் புத்துணர்ச்சியும் கிடைப்பதாக அறியப்படுகிறது. உணவுப் பாதுகாப்பு முறையில் இம்மின்முறை வெப்பமில்லா செயல்முறை வகையாகவும் கருதப்படுகிறது .\nதூண்டு மின் புலங்கள் நுண்ணுயிர்களைச் செயலிழக்கச் செய்ய குறைந்த அளவு மின்துடிப்புகளையே பயன்படுத்துகின்றன. கூடுதலாக மின்துடிப்பு பயன்பாடு உணவின் தரத்தில் கெடுதல் விளைவிக்கும் தன்மையைக் கொண்டிருக்கிறது . வெப்ப சிகிச்சைகளுடன் ஒப்பிடுகையில் சாறுகளின் அசல் வண்ணம், சுவை மற்றும் ஊட்டச்சத்து மதிப்பு ஆகியவற்றைச் சிறப்பாகப் பராமரிப்பதோடு நுண்ணுயிர்களைக் கொல்லவும் மின்தூண்டல் முறை சுத்திகரிப்பு பயன்படுகிறது. திரவப் பழச்சாறுகளுக்கு இடையில் இரண்டு மின்முனைகள் வைக்கப்பட்டு அவற்றின் வழியாக உயர் மின்னழுத்த துடிப்புகளை சில மைக்ரோ விநாடிகள் முதல் சில மில்லி விநாடிகள் வரை செலுத்துவது இம்மின் துடிப்பு செயல்முறையின் வழிமுறையாகும். செலுத்தப்படும் மின்துடிப்பின் அளவு 10 முதல் 80 கிலோவோல்ட்டு / செமீ வலிமை கொண்டதாகும்.\n\nசாறுகளைப் பதப்படுத்தும் செயல்முறையின் நேரம், துல்லியமான துடிப்புகளின் எண்ணிக்கையை துடிப்பு செலுத்தப்படும் நேரத்தால் பெருக்குவதன் மூலம் கணக்கிடப்படுகிறது. மின் துடிப்புகளின் உயர் மின்னழுத்தம் உருவாக்கும் மின்புலம், சாறுகளில் இருக்கும் நுண்ணுயிர்களின் செயலிழப்புக்கு காரணமாகிறது. வெப்பச் செயல்முறையில் பயன்படுத்தப்படும் வெப்பத்தைவிட குறைவான வெப்பமே இம்முறையில் பயன்படுத்தப்படுகிறது. உயர் மின்னழுத்த சிகிச்சைக்குப் பிறகு, சாறு சுத்தமாகவும், குளிரூட்டப்பட்டதாகவும் உள்ளது. இச்செயல்முறையினால் சாற்றில் பல்வேறு வகையான அயனிகள் உருவாவதால் இவற்றினால் மின் பரிமாற்றமும் சாத்தியமாகிறது. சாறுகளின் வழியாக மின் புலத்தைச் செலுத்தும் போது சாற்றில் காணப்படும் மின்சுமையேற்ற அயனிகள் வழியாக மின்பரிமாற்றம் நிகழ்கிறது. இதனால் நுண்ணுயிர்கள் செயல்நீக்கம் செயல்பட்டு பாதுகாப்பான, தரமானம் மேம்படுத்தப்பட்ட காலக் கெடுவுடன் கூடிய புத்துணர்வுச் சாறுகள் தயாரிக்கப்படுகின்றன. \n\nSection::::சொல்லியல்.\nஐக்கிய இராச்சியத்தில் வகுக்கப்பட்டுள்ள பழச் சாறுகள் மற்றும் பழப் பாதுகாப்பு ஒழுங்குமுறைச் சட்டத்திலும், இசுக்காட்லாந்தின் 2003 ஆம் ஆண்டு ஒழுங்கு முறைச் சட்டத்திலும் பழச் சாறுகளுக்கு வைக்கப்படும் பெயர்களில் பழத்தின் பெயரைத் தொடர்ந்து சாறு என்ற சொல் இடம்பெற வேண்டுமென்று கூறப்பட்டுள்ளது. இவ்விதியைப் பின்பற்றினால் மட்டுமே அச்சாறு 100% பழச்சாறாகக் கருதப்படுகிறது. இருப்பினும், செறிவு மாற்றியமைப்பதன் மூலம் தயாரிக்கப்படும் சாறும் சாறு என்றே அழைக்கப்படுகிறது. பழச்சாறு என விவரிக்கப்படும் ஒரு சாறு பழத்தைப் பொறுத்து 25% முதல் 50% வரை அப்பழத்தின் சாற்றைக் கொண்டிருக்க வேண்டும். இதே ஒப்புமையுடன் கூடிய விதிகள் பல்வேறு நாடுகளிலும் அம்மொழிகளில் விவரிக்கப்பட்டுள்ளன. \n\nSection::::சாறுகளும் உடல்நலமும்.\nசாறு அருந்தும் பழக்க வழக்கங்கள் பெரும்பாலும் சுகாதார நலன்களுக்காகப் பின்பற்றப்படுகின்றன. எடுத்துக்காட்டாக ஆரஞ்சு சாறு வைட்டமின் சி, ஃபோலிக் அமிலம், பொட்டாசியம் மற்றும் தாவர வேதிப்பொருட்கள் ஆகியனவற்றைக் கொண்டுள்ளது. இருப்பினும் பல பழச்சாறுகள் கோகோ கோலாவை விட 50% சர்க்கரைச் சத்தை அதிகமாகக் கொண்டுள்ளன. உதாரணமாக திராட்சை சாற்றில் 50% அதிகமான பிரக்டோசு சர்க்கரை உள்ளது.\n\nபுற்று நோயை அதிகரிக்கச் செய்யும் என்பதற்கான ஆதாரங்கள் தெளிவற்று உள்ளன.\nசில பழச்சாறுகளில் அத்தியாவசியமான அவற்றிலுள்ள நார்ச்சத்துகள் வடிகட்டப்பட்டு விடுகின்றன. சில பழச்சாறுகளில் உணவுக் கூட்டுப் பொருள்கள் சேர்க்கப்பட்டு பயன்படுத்தப்படுகின்றன. சில சாறுகள் அருந்துவதால் நீரிழிவு நோய் அதிகரிப்புக்கும் எடை அதிகரிப்புக்கும் வழிவகுக்கின்றன. \n\nSection::::புற இணைப்புகள்.\n \n"}
{"id": "36647", "url": "https://ta.wikipedia.org/wiki?curid=36647", "title": "மைத்திரேயர்", "text": "மைத்திரேயர்\n\nமைத்திரேயர் என்பவர் உலகத்தில் அவதரிக்க போகின்ற வருங்கால புத்தர் ஆவார். இவர் இன்னும் பூரண புத்தநிலையை அடையாத காரணத்தினால் மைத்திரேயர் போதிசத்துவர் என அழைக்கப்படுகிறார்.\n\nசாக்கியமுனி புத்தருக்கு அடுத்து, இவ்வுலகில் மைத்திரேயர் அவதரித்து பூரண போதி நிலையை அடைந்து உண்மையான தர்மத்தை உபதேசிப்பாரென பௌத்தர்கள் நம்புகின்றனர். தேரவாத, மகாயான, வஜ்ரயான போன்ற அனைத்து பௌத்த மத பிரிவுகளும் மைத்திரேயரின் அவதாரத்தில் நம்பிக்கை வைத்துள்ளன.\n\nSection::::சித்தரிப்பு.\nமைத்ரேயவியாகரணா என்ற சமஸ்கிருத நூலில், மைத்திரேயரின் அவதாரம் நிகழ்ந்தவுடன் உலகில் உள்ள தேவர்கள், மனிதர்கள் மற்றும் அனைத்து உயிர்களும் இவரை வழிபடுவர் எனக் கூறப்பட்டுள்ளது. \n\nமைத்திரேயர் இரு கால்களும் தரையில் படும் வண்ணம் ஆசனத்தில் அமர்ந்தவராகச் சித்தரிக்கப்படுகிறார். இந்தச் சித்தரிப்பு இவர் இன்னும் பூரண புத்தநிலையை அடையவில்லை என்பதைக் குறிப்பில் உணர்த்துவதாக அமைந்துள்ளது. மேலும் அவர் பிக்ஷுவின் உடைகளுடனோ அரச உடைகளுடனோ காணப்படுகிறார். அவரை போதிசத்துவராகச் சித்தரிக்கப்படும்பட்சத்தில் அவர் அணிகலன்கள் அணிந்து நின்ற கோலத்தில் காட்சி தருகிறார். மேலும் அவரது கைகளில் தர்மசக்கரத்தை ஏந்தியுள்ளார். காந்தாரச் சிற்பங்களின் மைத்திரேயர், மத்திய ஆசிய அரசகுடும்பத்தினரை போல் சித்தரிக்கப்படுகிறார். \n\nSection::::துஷித உலகம்.\nமைத்திரேயர் தற்சமயம் துஷித உலகில் இருந்து வருகிறார். மேலும் தியானத்தின் மூலம் அவரை தொடர்புகொள்ள இயலும் என கருதப்படுகிறது. கௌதம புத்தரும் கூட பூமியில் அவதரிப்பதற்கு முன் துஷித உலகில் இருந்தார். \n\nபொதுவாக போதிசத்துவர்கள், மனித உலகில் புத்தர்களாக அவதரிப்பதற்கு முன்னர் துஷித உலகத்தில் தங்களுடைய அவதார காலத்திற்காக காத்திருப்பர். \n\nSection::::மைத்திரேயரின் அவதாரம்.\nமைத்திரெயரின் அவதாரம், இக்காலத்து புத்தரான கௌதம புத்தரின் போதனைகள் அனைத்தும் மறைந்தபின் நிகழும் என கருதப்படுகிறது. மைத்திரேயரின் அவதாரம் நிகழும் காலகட்டத்தில், தர்மம் என்பதே இந்த உலகத்தில் இருந்து முழுவதுமாக மறைந்திருக்கும். மைத்திரேயர் தன் முன்பிறவியில் செய்த அபரிமிதமான நல்ல கர்மங்களின் காரணமாக, இவ்வுலகில் அவதரித்த ஏழே நாட்களில் போதி நிலை அடைவார் என எதிர்பார்க்கப்படுகிறது. \n\nமைத்திரேயரின் அவதாரம் நிகழும் காலகட்டத்தை பின்வரும் நிகழ்வுகளால் அறிந்து கொள்ளலாம். \n\n\nமைத்திரேயர் அவருடைய போதனைகளால் தர்மசக்கரத்தை மீண்டும் சுழல வைப்பார். மறைந்த தர்மத்தை உபதேசித்து, அனைத்து உயிர்களும் நற்கதி அடைய வழிவகுப்பார்.\n\nSection::::தோற்றம்.\nமைத்திரேயர் என்ற சொல் மைத்ரீ என்ற வடமொழி சொல்லில் இருந்து பிறந்தது. மைத்ரீ என்றால் அன்பு என்று பொருள் (மித்திரன் என்ற சொல்லை கவனிக்க).\n\nமைத்திரேயர் குறித்த கருத்துக்கள் முதன்முதலில் சகவத்தி சூத்திரம் என்ற பாளி சூததிரத்தில் காணப்படுகிறது. தேரவாத பௌத்தத்தினர் நம்பும் ஒரே போதிசத்துவர் மைத்திரேயரே ஆவார். \n\nமைத்திரேயரின் தோற்றம் இந்து மதத்தின் கல்கி அவதாரதத்துடன் ஒத்து இருப்பதை கவனிக்கலாம். எனவே சிலர் மைத்திரேயரின் தோற்றம் கல்கி அவதாரத்தில் இருந்து என கருதுகின்றனர்.\n\nSection::::மைத்திரேயராக நம்பப்படுபவர்கள்.\nசிரிக்கும் புத்தராக சித்தரிக்கப்படும் புடாய் என்ற சீன பௌத்த துறவி மைத்திரேயரின் அம்சமாக மக்களால் கருதப்படுகிறார். \n\nசரித்திரத்தில் மேலும் பலர் தங்களை மைத்திரேயரின் அவதரங்களாக அறிவித்துக்கொண்டன, ஆனால் எவரையும் மக்களோ பௌத்த சங்கமோ அங்கீரிக்கவில்லை.\n\n\n\n"}
{"id": "36652", "url": "https://ta.wikipedia.org/wiki?curid=36652", "title": "குளிர்களி", "text": "குளிர்களி\n\nகுளிர்களி (ஐஸ்கிரீம்) அல்லது பனிக்கூழ் என்பது பால், கிறீம் போன்ற பாற் பொருட்கள் மற்றும் நிறமூட்டிகள், சுவையூட்டிகள் ஆகியன கலந்து தயாரிக்கப்படும் குளிரூட்டப்பட்ட சிற்றுண்டியாகும். இக்கலவை குளிரூட்டப்படும்போது பனிக் கட்டிகள் உருவாவதைத் தடுக்க மெதுவாகக் கலக்கப்படும். பாற்பொருட்கள் இன்றிச் சோயாப் பால் போன்றவற்றைப் பயன்படுத்தியும் குளிர்களி தயாரிக்கப்படுகிறது. குளிர்களி வனிலா, சொக்லேற், ஸ்ரோபரி போன்ற சுவைத் தன்மைகளுடன் தயாரிக்கப்படுகிறது.\n"}
{"id": "36664", "url": "https://ta.wikipedia.org/wiki?curid=36664", "title": "புத்தத்தன்மை", "text": "புத்தத்தன்மை\n\nபௌத்தத்தில் புத்தத்தன்மை(சமஸ்கிருதம்:\"புத்தத்துவம்\", பாளி:\"புத்தத்த\", அல்லது (இரண்டிலும்) \"புத்தபாவம்\") என்பது முற்றிலும் போதியினை உணர்ந்த நிலையினை குறிக்கும். இந்நிலையை சம்யக்சம்போதி என அழைப்பர், அதாவது பரிபூரண போதிநிலை ஆகும். இந்நிலையினை அடைந்த ஒருவரை புத்தர் என அழைப்பர். \n\nSection::::சொல் விளக்கம்.\nபாளி சூத்திரங்களிலும் மற்றும் தேரவாதத்திலும், புத்தர் என்ற சொல், எவருடைய உபதேசத்தினையும் பெறாமல் சுயமாக போதியினை உணர்ந்தவர்களே \"புத்தர்கள்\" என அழைக்கப்படுகின்றனர். இவர்களின் போதனையினால் போதியினை உணர்ந்தவர்கள் அருகன் என அழைக்கப்படுகின்றனர். இந்த பெயர் புத்தர்களும் உரியது என்பது குறிப்பிடத்தக்கது. மகாயான பௌத்தத்தில் புத்தர் என்பது முழுமையாக ஞானம் பெற்றுப் போதி நிலையை அடைந்த எவரையும் குறிக்கும். ஆகவே, \"அருகன்களும்\" ஒருவகையில் புத்தர்களாக கருதவேண்டிவந்தாலும் பல்வேறு காரணங்களுக்காக இவர்கள் மகாயானத்தில் முழுமையான புத்தர்களாக கருதப்படுவதில்லை. இவர்கள் நிர்வாண நிலை அடைந்த போதிலும், மற்றவர்களுக்கு போதிக்கும் திறன் இல்லாததால் இவர்களை மகாயானம் பொதுவாக புத்தர்களாக ஏற்றுக்கொள்வதில்லை.\n\nபௌத்தர்கள் கௌதம புத்தரை மட்டுமே ஒரே புத்தராகக் கருதவில்லை. பாளிச் சூத்திரங்களில் சாக்கியமுனி புத்தருக்கு முன் அவதரித்த 28 புத்தர்கள் குறித்த விவரங்கள் தரப்பட்டுள்ளன. மகாயான பௌத்தம் இதை இன்னும் விரிவாகி, அமிதாப புத்தர், மருத்துவ புத்தர் எனப் பல்வேறு புத்தர்களை தன்னுள் இணைத்துக்கொண்டது. அனைத்து பௌத்த பிரிவுகளும் மைத்திரியேரே அடுத்த புத்தர் என ஒன்று சேர்ந்து நம்புகின்றன. \n\nSection::::புத்தர்களின் வகைகள்.\nபாளிச் சூத்திரங்களில் இரண்டுவகையான புத்தர்களே கூறப்பட்டுள்ளனர், ஆனால் உரைகளில் மூன்றாவது வகைப் புத்தரும் சேர்த்துக்கொள்ளப்பட்டுள்ளார்.\n\n\n\nசில பாளி உரைகளில் மூன்றாம வகை புத்தர்களாக ஸ்ராவபுத்தர்கள் கூறப்படுகின்றனர். சம்யக்சம்புத்தர்களின் போதனையினால் புத்தநிலையை அடைந்தவர்கள் ஸ்ராவக புத்தர்கள் ஆவர். இவர்கள் பாளி சூத்திரங்களில் \"அருகன்\" என அழைக்கப்படுகின்றனர். இவர்களை அனுபுத்தர் எனவும் அழைப்பர். இவர்களே புத்தர்களின் போதனைகளால் போதிநிலை அடைந்ததினால், புத்தரின் போதனைகள் முற்றிலும் மறைந்த நிலையில் இவர்கள் தோன்ற மாட்டார்கள். இவர்கள் மற்றவர்களையும் போதிநிலை இட்டுச்செல்ல முடியும் \n\n\nSection::::புத்தரின் இயல்புகள்.\nSection::::மனத்தெளிவு.\nஅனைத்து பௌத்த பிரிவினரும், புத்தர் மனதால் மிகவும் தூய்மையானவர் என கருதுகின்றனர். அவருடைய மனம் ஆசை, பகைமை, அறிவின்மை போன்றவற்றுக்கு அப்பாற்பட்டது. புத்தர் சம்சாரத்திலிருந்து முற்றிலும் விடுப்பட்டவர். வாழ்க்கையின் நிலையின்மையைத் தானும் புரிந்து கொண்டு மற்றவர்களுக்கும் அதை போதித்து மக்களுக்கு நற்கதி காட்டுபவர்.\n\nSection::::பாளி சூத்திரங்கள்.\nபாளிச் சூத்திரங்களில் புத்தரின் மனித இயல்புகளே மெச்சப்படுகின்றன. புத்தர் அளவற்ற மன ஆற்றல் பெற்றவராகக் கருதப்படுகிறார். புத்தரின் மனம் மற்றும் உடலும் கூட நிலையற்றவைதான், இருந்தாலும் புத்தர் அந்த நிலையற்ற தன்மையை புரிந்துப் கொண்டவராக உள்ளார். தர்மத்தின் மாற்றமில்லாத தன்மையை முற்றிலும் அறிந்தவராக உள்ளார். இவையே தேரவாத பௌத்தம் மற்றும் ஆதிகால பௌத்த பிரிவுகளின் கருத்துகளாகும். \n\nபுத்தர்களின் தெய்வீக ஆற்றல்கள் பாளிச் சூத்திரங்களில் கூறப்பட்டிருப்பினும், தேரவாத பௌத்தம் அவர்களது மனித இயல்புகளுக்கு முதன்மை அளிக்கிறது. அழிவற்ற புத்தர் என்ற தத்துவம் ஆங்காங்கு பாளி சூத்திரங்களில் காணப்படுகிறது. \n\nSection::::அழிவற்ற புத்தர்.\nமகாயான பௌத்ததில், புத்தர் அழிவற்றவர். தர்மகாய உருவத்தை கொண்டவர். எல்லாவற்றிற்கும் அப்பாற்பட்ட ஒருவராக அவர் கருதப்படுகிறார். புத்தர் அனைத்தையும் அறிந்தவராய், எங்கும் நிறைந்திருப்பவராய் கருதப்படுகிறார். புத்தர்களது தெய்வீக தன்மைகள் பல்வேறு மஹாயான சூத்திரங்களில் விரிவாகக் கூறப்பட்டுள்ளது. \n\nSection::::புத்தரை கடவுளாக கருதுதல்.\nபௌத்த அறிமுகமில்லாதோர், புத்தரைப் பௌத்தர்களின் 'கடவுள்' எனத் தவறுதலாக நினைத்துவிடுகின்றனர். எனினும், பௌத்தம் நாத்திக கொள்கையுடையது, கடவுள் என்ற கருத்து பௌத்தத்தில் இல்லை. புத்தர் என்றவர் உயிர்களின் நற்கதிக்கான ஒரு வழிகாட்டி மட்டுமே. அனைத்தையும் படைத்தவர், கட்டுப்படுத்தக்கூடியவர் என்ற நிலையில் 'கடவுள்' என்ற தத்துவம் பௌத்தத்தில் இல்லை. பௌத்தத்தில் அனைத்துக்கும் காரணம் கர்மமே ஒழிய கடவுள் இல்லை.\n\nமகாயான பௌத்தத்தில் புத்தரைக் கடவுளைப் போன்ற ஒரு நிலையில் கருதி அவரை வழிபடுகின்றனர். புத்தர் அனைத்தும் அறிந்தவராய், எங்கும் நிறைந்திருப்பவராய் மகாயான சூத்திரங்கள் புத்தரைக் குறித்துத் தெரிவிக்கின்றன. இந்தச் சித்தரிப்பு 'கடவுள்' என்ற ஒன்றை ஒத்து இருந்தாலும், வேறு சில மதங்களின் கடவுள் என்பவர் உலகத்தை படைத்து, காத்து, அழிப்பவர் என்ற நிலையில் இருந்து மிகவும் வேறுபட்டது.\n\nSection::::புத்தர்களின் சித்தரிப்பு.\nபுத்தர்கள் சிலைகளாகவோ இல்லை ஓவியங்களாகவோ சித்தரிக்கப்படுகின்ற்னர். புத்தர்கள் கீழ்க்கண்ட நிலைகளில் காணப்படுகின்றனர். \n\nSection::::குறியீடுகள்.\nபுத்தர்களைக் குறித்த பெரும்பாலான சித்தரிப்புகளில், அவர்களுடைய போதிநிலையினைக் குறிக்கச் சில சிறப்புக் குறியீடுகள் பயன்படுத்தப்படுகின்றன. இதில் பிராந்திய வேறுபாடுகள் இருப்பினும், கீழ்க்கண்ட இரு குறியீடுகளை அனைத்துச் சித்தரிப்புகளிலும் காணலாம். \n\n\nபாளிச் சூத்திரங்களிலும் இவ்வாறாக புத்தரின் 32 குறியீடுகள் விவரிக்கப்பட்டுள்ளன. \n\nSection::::முத்திரைகைள்.\nஒவ்வொரு புத்தருக்கும் ஒரு குறிப்பிடத்தக்க முத்திரையும் ஆசனமும் இருக்கும். வஜ்ர முத்திரையை தென் - கிழக்காசிய நாடுகளில் பெரும்பான்மையாகக் காணலாம். வரத முத்திரை, அபய முத்திரை பொதுவாக அனைத்துப் புத்தர்களாலும் காட்டப்படுகிறது. சில நேரங்களில் புத்தர்களை அவர்களுடைய முத்திரையை வைத்துதான் இனம் காண்பர்.\n\n\n\n"}
{"id": "36674", "url": "https://ta.wikipedia.org/wiki?curid=36674", "title": "அரியலூர் மாவட்டம்", "text": "அரியலூர் மாவட்டம்\n\nஅரியலூர் மாவட்டம் சனவரி 1, 2001-இல் பெரம்பலூர் மாவட்டத்தின் சில பகுதிகளைக் கொண்டு உருவாக்கப்பட்டது. ஆனால் மார்ச் 31, 2002 ல் அண்ணா திராவிட முன்னேற்றக் கழக ஆட்சியில் பொருளாதாரத்தை காரணம் கூறி அரியலூர் மாவட்டம் மீண்டும் பெரம்பலூர் மாவட்டத்துடன் இணைக்கப்பட்டது. மீண்டும் பெரம்பலூர் மாவட்டத்தை இரண்டாக பிரித்து, தமிழகத்தின் 31-வது மாவட்டமாக அரியலூர் மாவட்டம் நவம்பர் 23, 2007 ல் உருவாக்கப்பட்டது.\n\nSection::::மாவட்ட நிர்வாகம்.\nSection::::மாவட்ட வருவாய் நிர்வாகம்.\nஅரியலூர் மாவட்டம் அரியலூர், உடையார்பாளையம் ஆகிய இரண்டு வருவாய் கோட்டங்களையும், அரியலூர், செந்துறை, உடையார்பாளையம், ஆண்டிமடம் ஆகிய 4 வருவாய் வட்டங்களையும், 15 உள்வட்டங்களும், 195 வருவாய் கிராமங்களும் கொண்டது.\n\nSection::::உள்ளாட்சி மற்றும் ஊரக வளர்ச்சி நிர்வாகம்.\nஇம்மாவட்டம் 12 உறுப்பினர்கள் கொண்ட ஒரு மாவட்ட ஊரக வளர்ச்சி முகமையும், 6 ஊராட்சி ஒன்றியங்களும், 171 கிராம ஊராட்சிகளும், அரியலூர் & ஜெயங்கொண்டம் என இரண்டு நகராட்சிகளும், வரதராஜன்பேட்டை & உடையார்பாளையம் என இரண்டு பேரூராட்சிகளும் கொண்டது.\n\nSection::::அரசியல்.\nஇம்மாவட்டத்தில் அரியலூர், குன்னம், ஜெயங்கொண்டம் என மூன்று சட்டமன்றத் தொகுதிகளை கொண்டது. இம்மாவட்டப் பகுதிகள் சிதம்பரம் மக்களவைத் தொகுதியில் உள்ளது.\n\nSection::::பொருளாதாரம்.\nஇங்கு சுண்ணாம்புக்கல் மிகுதியாக கிடைப்பதால் இங்கு தமிழகத்திலேயே அதிகமான எண்ணிக்கையில் சிமெண்ட் ஆலைகள் உள்ளன. இதனால் அரியலூர் சிமெண்ட் சிட்டி (Cement city) என்றும் பரவலாக அழைக்கப்படுகிறது.\n\nசிமென்ட் தவிர நிலக்கரி அதிகளவில் கிடைக்கிறது. தமிழகத்தில் நெய்வேலிக்கு அடுத்தபடியாக ஜெயங்கொண்டம் பகுதியில் அதிகளவில் படிமங்களாக கிடைக்கிறது இதனையடுத்து தமிழக அரசும் ஜெயங்கொண்டம் அணல் மின்நிலைய திட்டம் என்ற ஒரு திட்டத்தை ஆரம்பித்து அதற்கான பூர்வாங்க பணிகளை மேற்கொண்டு வருகின்றது.\n\nஇது தவிர இம்மாவட்டத்தில் செம்மண் மிகுந்து காணப்படுவதால் முந்திரி அதிகளவில் பயிரிடப்படுகிறது.\n\nSection::::மக்கள் வகைப்பாடு.\n2011 ஆம் ஆண்டு இந்திய மக்கள் தொகை கணக்கெடுப்பின் படி, 1,940 சதுர கிலோ மீட்டர் பரப்புள்ள அரியலூர் மாவட்டத்தின் மொத்த மக்கள் தொகை 754,894 ஆக உள்ளது. அதில் ஆண்கள் 374,703 மற்றும் பெண்கள் 380,191 ஆகவும் உள்ளனர். பாலின விகிதம் ஆயிரம் ஆண்களுக்கு 1015 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 389 பேர் வீதம் வாழ்கின்றனர். இம்மாநிலத்தின் சராசரி படிப்பறிவு 71.34 ஆகவும், ஆண்களின் படிப்பறிவு 81.23 ஆகவும், பெண்களின் படிப்பறிவு 61.74 ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 81,187 ஆக உள்ளது. மக்கள்தொகை வளர்ச்சி விகிதம் 8.54% ஆக உள்ளது.\nSection::::சமயம்.\nஇம்மாவட்டத்தில் இந்து சமயத்தவரின் மக்கள்தொகை 708,397 (93.84 %) ஆகவும், இசுலாமிய மக்கள்தொகை 7,942 (1.05 %) ஆகவும், கிறித்தவ சமயத்தினரின் மக்கள்தொகை 37,403 (4.95 %) ஆகவும், சீக்கிய சமய மக்கள்தொகை 104 ஆகவும், சமண சமய மக்கள்தொகை 65 ஆகவும், பௌத்த சமய மக்கள் தொகை ஆகவும், பிற சமயத்து மக்கள்தொகை 88 ஆகவும் மற்றும் சமயம் குறிப்பிடாதவர்கள் மக்கள்தொகை 853 (0.11 %) ஆகவும் உள்ளது.\n\n\n\n\n\n\nSection::::சுற்றுலா தளங்கள்.\nSection::::கங்கைகொண்ட சோழபுரம்.\nசோழர்களின் பெருமரசை நிறுவிய முதலாம் இராஜராஜ சோழன் மகனான இராசேந்திர சோழனால் உருவாக்கப்பட்டு பிற்காலச் சோழர்களின் தலைநகரமாக விளங்கியது.இங்கு இராஜேந்திர சோழனால் கட்டப்பட்ட சிவாலயம் இன்றும் உள்ளது.அதனை ஐக்கிய நாடுகள் அமைப்பு உலக பாரம்பரிய சின்னமாக அறிவித்தது\nSection::::வேட்டக்குடி ‍ கரைவெட்டி பறவைகள் சரணாலயம்.\nதமிழ்நாட்டிலுள்ள மிக முக்கியமான நன்னீர் ஏரிகளுள் ஒன்றாக விளங்குகிறது. மாநிலத்தின் பெரிய ஏரிகளுள் இதுவும் ஒன்று. இந்த ஏரி, மாநிலத்தின் மிக அதிக அளவிலான நீர்ப்பறவைகள் வந்து கூடும் இடமாக பதிவு செய்யப்பட்டிருக்கிறது. இச்சரணாலயத்தில் உள்ள 188 பறவை இனங்களில் 82 இனங்கள் நீர்ப்பறவைகளாகும். அருகிவரும் பட்டைதலை வாத்து, இந்த ஏரியின் முக்கிய வருகையாளர்களுள் ஒன்றாகும். \n\nSection::::புவியியல்.\n1.இம்மாவட்டத்தின் மூன்று முக்கிய நதிகளாவன‌ : கொள்ளிடம், மருதையாறு, வெள்ளாறு.\n\n2.இம்மாவட்டத்தின் மூன்று முக்கிய நகரங்கள் : அரியலூர், உடையார்பாளையம், ஜெயங்கொண்டம்.\n\nSection::::போக்குவரத்து வசதிகள்.\nதமிழகத்தின் பல பகுதிகளுக்கும் சாலை மூலம் சென்று வர அரியலூர் மற்றும் ஜெயங்கொண்டம் ஆகிய நகரங்களில் பேருந்துகள் இயக்கப்படுகின்றன. மேலும் தொடர் வண்டி மூலம் சென்று வர அரியலூர் புகைவண்டி நிலையம் முக்கிய சந்திப்பாக இருக்கிறது, மேலும் சில தொடர்வண்டி சந்திப்புகள் சில்லக்குடி, செந்துறை, ஒட்டக்கோவில், ஈச்சங்காடு, ஆர்.எஸ்.மாத்தூர், வெல்லூர்.\n\nSection::::வேளாண்மை.\nஇம்மாவட்டத்தினுடைய பொருளாதாரத்தில் வேளாண்மைத் தொழில், முக்கிய பங்காக தொடர்ந்து இருந்து வருகிறது. இம்மாவட்டத்தின் எழுபது சதவிகித மக்கள் வேளாண்மை அல்லது அது சார்ந்தத் தொழில்களைச் செய்து வருகின்றனர். தமிழ்நாட்டில்ஏழு பெரிய வேளாண் காலநிலை மண்டலங்களாக வகைப்படுத்தப் பட்டுள்ளது. இம்மாவட்டம் மண்டல எண் -V எனக் குறியீடு தரப்பட்டுள்ளது. அதாவது காவிரி டெல்டா மண்டலம் (CDZ). வெப்பநிலை அதிகபட்சமாக 38℃-லிருந்து குறைந்தபட்சமாக 24℃ வரை நிலவி வருகிறது.\n\nSection::::பரப்பளவு.\nஇம்மாவட்டத்தின் மொத்த பரப்பு, 1933.38 சதுர கிலோ மீட்டராகும். அதில் மொத்த பயிர் பரப்பானது 1.118 இலட்சம் எக்டேராகும். சராசரி வருடாந்திர மழை அளவானது 954 மி.மீஆகும். இந்நிலப்பரப்பில் 45136 எக்டேர் நீர் பாசன வசதிப் பெறுகிறது. காவிரியின் கிளைகள் வழியாக 10389 எக்டேர் திருமானூர், தா.பழூர் மற்றும் ஜெயங்கொண்டம் வட்டாரம் பாசனம் பெறுகின்றது. மீதமுள்ள 66738 எக்டேர், மழை நீரை சார்ந்த மானாவாரி(மழை நீரை மட்டுமே சார்ந்த வேளாண்மை) பகுதிகளாகும்.\n\nSection::::மண் வகைமை.\nமண்ணின் இயல்பு பெரும்பாலும் களிமண் பாங்காகவும், சிவப்பு நிறமானை மேற்பகுதியும், மஞ்சள் நிறமான அடிப்பகுதியும் காணப்படுகின்றன. \nஇதன் வேதியியல் தன்மைகளான இரும்புச் சத்து அதிகமும், சுண்ணாம்புக்கல்லும் கலந்துள்ள, செந்நிற களிமண் (Ferruginous red loam) உள்ள நிலத்தின் தன்மை காணப்படுகின்றன. மண்ணின் நடு ஆழத்தில், சிறந்த வடிகால் வசதியும், உப்பும், காரத் தன்மையும் இல்லாமல், PH 6.5-லிருந்து 8 \nவரை காணப் படுகின்றன. அங்ககத் தன்மைகளான, தழைச்சத்துக்களும், மணிச்சத்துக்களும் அளவு குறைந்து இருக்கின்றன. ஆனால், சாம்பல் சத்தும், சுண்ணாம்பும் அளவு அதிகமாகவே காணப்படுகின்றன. செந்துறை, தா.பழூர், ஆண்டிமடம், ஜெயங்கொண்டம் வட்டாரங்களில் செம்மையான சரளைமண் காணப்படுகிறது. திருமானூரிலும், அரியலூர் வட்டாரங்களிலும், கரிசல் மண் அதிகமாகக் காணப்படுகின்றன.\n\nமண் வளத்தை உயிர் உரங்கள் கொண்டு மேம்படுத்துதல், தேசிய வேளாண்மை வளர்ச்சித் திட்டம், ஒருங்கிணைந்த ஊட்டச்சத்து மேலாண்மை, விதை கிராமத் திட்டம், மண் வள அட்டை இயக்கம், தேசிய எண்ணெய் வித்துக்கள் மற்றும் எண்ணெய் பனை இயக்கம், பசுந்தாள் உரம், தேசிய உணவுப் பாதுகாப்பு இயக்கம், தமிழ்நாடு பருத்திச் சாகுபடி இயக்கம், தேசிய நீடித்த வேளாண்மை இயக்கம், ஒருங்கிணைந்த பூச்சி மேலாண்மைத் தொழில் நுட்பங்கள் போன்றத் திட்டங்களுக்கு முக்கியத்துவம் அளிக்கப்படுகிறது.\n\nSection::::மாநில அரசின் பங்கு.\nஅரியலூர் மாவட்டத்தில் பலவகையான பயிர்கள் சாகுபடி செய்யப்படுவதால் வேளாண் சார்ந்த தொழிற்சாலைகளுக்கு மூலப்பொருட்கள் தேவையைப் பூர்த்தி செய்தல், ஊரக மக்கள் தொகைக்கு வேலை வாய்ப்பினை அளித்தல் ஆகியவையே வேளாண்மைத் துறையின் முக்கிய கொள்கையாகவும், கோட்பாடுகளாகவும் இருப்பதாக தெரிவிக்கப்படுகின்றன. வேளாண் வளர்ச்சித் திட்டங்களை செயல்படுத்துதல், அதற்குரியத் தொழில் நுட்பங்களை கண்டறிதல், அதனை பரப்புதல் ஆகிய செயல் திட்டங்களினால் வேளாண்மை துறை செயற்திட்டத்துடன் செயற்படுகிறது.\n\nSection::::நடுவண் அரசின் பங்கு.\nஇருப்பினும், நடுவண் அரசின் திட்டங்களான, பிரதம மந்திரி கிஸான் சம்மான் நிதி திட்டம் வழியே சொந்த கிராமத்தில் வசிக்காத விவசாயிகளின் பட்டியல்களை காணும் போது, அரியலூர் உள்வட்டம், ஏலாக்குறிச்சி உள்வட்டம், கீழப்பழூர் உள்வட்டம், நாகமங்கலம் உள்வட்டம், திருமானூர் உள்வட்டம், செந்துறை உள்வட்டம், பொன்பரப்பி உள்வட்டம் R.S.மாத்தூர் உள்வட்டம் \nஉடையார்பாளையம் உள்வட்டம், ஜெயங்கொண்டம் உள்வட்டம், குண்டவெளி உள்வட்டம், சுத்தமல்லி உள்வட்டம், தா.பழூர் உள்வட்டம், ஆண்டிமடம் உள்வட்டம், குவாகம் உள்வட்டம், பல்வேறு வட்டங்களில் குடிபெயர்வு நடைபெற்றுள்ளதை அறிய இயலும் \n\nமேலும், பிரதம மந்திரி கிஸான் சம்மான் நிதி திட்டத்தின் கீழ் திருத்தப்பட்ட தகுதியற்றோர் பட்டியல் உருவாக்கப் பட்டுள்ளது. அரியலூர் உள்வட்டம், ஏலாக்குறிச்சி உள்வட்டம், கீழப்பழூர் உள்வட்டம், நாகமங்கலம் உள்வட்டம்,திருமானூர் உள்வட்டம், செந்துறை உள்வட்டம், பொன்பரப்பி உள்வட்டம், R.S.மாத்தூர் உள்வட்டம், உடையார்பாளையம் உள்வட்டம், ஜெயங்கொண்டம் உள்வட்டம், குண்டவெளி உள்வட்டம், சுத்தமல்லி உள்வட்டம், தா.பழூர் உள்வட்டம், ஆண்டிமடம் உள்வட்டம், குவாகம் உள்வட்டம் ஆகிய அரியலூர் உள்வட்டங்களுக்கான தனித்தனி பட்டியல்கள் உருவாக்கப் பட்டுள்ளன.\n\n"}
{"id": "36680", "url": "https://ta.wikipedia.org/wiki?curid=36680", "title": "மகாசுதாமபிராப்தர்", "text": "மகாசுதாமபிராப்தர்\n\nமகாஸ்தாமபிராப்தர்(महास्थामप्राप्त) மகாயான பௌத்தத்தில் வணங்கப்படும் போதிசத்துவர் ஆவர். இவர் அறிவாற்றலில் உருவகமாக கருதப்படுபவர். மேலும் அமிதாபர் மற்றும் அவலோகிதேஷ்வரருடன் மும்மூர்த்தியாக அவ்வப்போது சித்தரிக்கப்படுகிறார். சீன பௌத்தத்தில் அவலோகிதேஷ்வரரைப்போலவே இவரும் பெண் வடிவத்தில் வணங்கப்படுகிறார். ஜப்பானில் வண்க்கப்படும் 13 புத்தர்களில் இவரும் ஒருவர்.\n\nமற்ற போதிசத்துவர்களைப்போல, மகாஸ்தாபமபபிராப்தரின வழிபாடு மக்களிடத்தில் பிரபலமடையவில்லை. சுரங்காம சூத்திரத்தில் மகாஸ்தாமபிரப்தரை குறித்து கூறப்பட்டுள்ளது. \n"}
{"id": "36682", "url": "https://ta.wikipedia.org/wiki?curid=36682", "title": "சூரியபிரபர்", "text": "சூரியபிரபர்\n\nசூர்யபிரப(सूर्यप्रभ) போதிசத்துவர் அல்லது நிக்கோ போசாட்ஸு(ஜப்பானியம்) சூரியவெளிச்சத்துடனும் உடல் ஆரோக்கியத்துடனும் தொடர்புடையவராக கருதப்படுகிறார். சூரியபிரபர் அவ்வப்போது சந்திரபிரப(चंद्रप्रभ)(கக்கோ போசாட்ஸு) போதிசத்துவருடன் காட்சியளிக்கிறார். சூரியபிரப போதிசத்துவரும் சந்திரபிரப போதிசத்துவரும் பைஷஜ்யகுரு புத்தருக்கு சேவர்களாக உள்ளவர்கள் ஆவர். சூரியபிரபரின் சிலையும் சந்திரபிரப்ரின் சிலை ஓரளவுக்கு ஒத்து இருக்கும். இவர்குளைடய சிலைகளை பௌத்த ஆலயங்களில் வாயில் அருகில் காணலாம்\n\n\n\n"}
{"id": "36687", "url": "https://ta.wikipedia.org/wiki?curid=36687", "title": "கந்தர் (பௌத்தம்)", "text": "கந்தர் (பௌத்தம்)\n\nகந்த(ஸ்கந்த) போதிசத்துவர் சீன பௌத்த மதத்தினரால் வணங்கப்படும் போதிசத்துவரும் பௌத்த மடாலயங்களின் பாதுகாவலரும் ஆவார். இவர் தர்மத்தையும் அதன் தொடர்புடைய அனைத்து பொருள்களையும் பாதுகாக்கின்றார். இவர் 24 பாதுகாவற்போதிசத்துவர்களுள் ஒருவர். மேலும் சதுர்மகாராஜாக்களுகடைய 32 தளபதிக்கு தலைமை தளபதியாய் இவர் விளங்குகிறார். \n\nSection::::கூறுகள்.\nபெரும்பாலான கோவில்களில், இவரது உருவம் கருவறையில் உள்ள புத்த விக்ரகத்தை நோக்கி இருக்கும். பிற ஆலயங்களில் இவர் கருவறையின் வலது புறம் காணப்படுவார். இவரது இடது புறமாக சங்கிராம போதிசத்துவரை காணலாம். சீன சூத்திரங்களில், இவரது உருவம் சூத்திரத்தில் இறுதியில் காணப்படும். புத்த போதனைகளை போற்றி பாதுகாப்பது என்ற கந்தரின் உறுதிமொழியை இது நினைவுகூறுவதாக அமைந்துள்ளது. \n\nபௌத்த புராணங்களின் படி, கந்தர் புத்தரின் போதனைகளின் மீது முழு நம்பிக்கை வைத்திருந்த ஒர் அரசனின் மகன் ஆவார். புத்தர் பரிநிர்வானம் அடைகையில், கந்தரை தர்மத்தை காக்கும் படி பணித்தார். அன்றிலிருந்த கந்தரின் பணி தர்மத்தை பாதுகாத்தலும், மாரனின் பிடியில் இருந்து பௌத்த சங்கத்தை காப்பாற்றுவதும் ஆகும். \n\nபுத்தர் இறந்த சில நாட்களின், அவரது திருவுடற்பகுதிகள் அசுரர்களால் திருடப்பட்டது. கந்தர் அவரது உறுதிமொழியின் படி, அசுரர்களை வீழ்த்தி புத்தரது திருவுடற்பகுதிகளை மீட்டார்.\n\nSection::::சீன புராணங்களில் கந்தர்.\nகந்தர் எவ்வாறு சீன போதிசத்துவராக ஏற்றுக் கொள்ளப்பட்டார் என்பதற்கு அதிகாரப்பூர்வ கதைகள் இல்லை. கந்தர் இந்து மதக் கடவுளான முருகனின் தாக்கத்தால் பௌத்தத்தில் இவர் தோன்றியிருக்கலாம் என சிலர் கருதுகின்றனர். ஏனெனில் இருவருக்கும் கந்தர் என்பது பொதுப்பெயராக உள்ளது கவனிக்கத்தக்கது. வேறு சிலர் இவர் வஜ்ரபாணியின் அம்சமாக இருக்கலாம் என கருதுகின்றனர்.(இருவரும் வஜ்ராயுதம் ஏந்தி உள்ளதால்)\n\nSection::::சித்தரிப்பு.\nகந்தர் ஒரு இளம் சீன தளபதியைப் போல் சித்தரிக்கப்படுகிறார். பெரும்பாலும் தனது வஜ்ரதண்டத்தின் மீது இவர் சாய்ந்துகொள்ளும் நிலையில் காணப்படுகிறார். கந்தரை வஜ்ரபாணியை போல் சித்தரிக்கும் வழக்கமும் உள்ளது. கந்தர் வருங்காலத்தில் புத்தர் நிலையை அடைய இருப்பதால், கந்தர் ஒரு தேவகனமாக இருப்பினும், போதிசத்துவராகவே அழைக்கப்படுகிறார்.\n\n"}
{"id": "36690", "url": "https://ta.wikipedia.org/wiki?curid=36690", "title": "சொற்பொருள் வகுப்பு", "text": "சொற்பொருள் வகுப்பு\n\nசொற்பொருள் வகுப்பு (Semantic class) என்பது, குறிப்பிட்ட சொற்பொருள் இயல்பைப் பொதுவாகக் கொண்ட சொற்களின் ஒரு தொகுதியைக் குறிக்கும். வெவ்வேறு சொற்பொருள் வகுப்புக்கள் ஒன்றையொன்று வெட்டக்கூடும். அதாவது அவற்றிடையே பொதுவான சொற்பொருள் இயல்புகளைக் கொண்ட சொற்தொகுதி இருக்கலாம்.எடுத்துக் காட்டாக, \"பெண்\" என்னும் பொருள் குறித்த சொற் தொகுதிக்கும், \"இளமை\" என்னும் பொருள் குறிக்கும் சொற் தொகுதிக்கும் பொதுவாகச் \"சிறுமி\" என்னும் பொருள் குறிக்கும் சொற்தொகுதி இருக்கும்.\n"}
{"id": "36691", "url": "https://ta.wikipedia.org/wiki?curid=36691", "title": "சொற்பொருள் இயல்பு", "text": "சொற்பொருள் இயல்பு\n\nசொற்பொருள் இயல்பு (semantic property) என்பது, ஒரு சொல்லின் பொருள் குறிக்கும் கூறுகளைக் கொண்டிருக்கிறது. ஒருவர் ஒரு சொற்றொடரை இன்னொருவருக்குக் கூறும்போது அத் தொடரிலுள்ள ஒவ்வொரு சொல்லும் அதைக் கேட்பவருடைய மூளையில் அச் சொல் தொடர்பான பல தகவல்களாகப் புரிந்துகொள்ளப்படுகிறது. இவையே அச் சொல்லின் சொற்பொருள் இயல்புகளாகும்.\n\nஎடுத்துக் காட்டாக, \"சிறுவன் பாடசாலைக்குப் போனான்.\" என்று சொன்னால் தமிழ் மொழியைப் புரிந்து கொள்ளக்கூடியவர்கள் அச் சொற்றொடரிலிருந்து பல தகவல்களைப் பெறுகிறார்கள். \"சிறுவன்\" எனும்போது \"ஆண்\", \"இளம் வயதினன்\" போன்ற தகவல்களையும், \"பாடசாலை\" என்பதிலிருந்து \"பாடம் சொல்லிக்கொடுக்கும் இடம்\", \"கட்டிடம்\" போன்ற தகவல்களையும் புரிந்து கொள்ள முடிகிறது. இவ்வாறு புரிந்து கொள்ளப்படுபவையே அச் சொற்களின் சொற்பொருள் இயல்புகள் எனப்படுகின்றன.\n\nஇச் சொற்பொருள் இயல்புகள் சொல்லொன்றின் பொருளின் பகுதிகளாக அமைகின்றன. \"அப்பா, மகன், நடிகன், எருது, சேவல்\" போன்ற சொற்களின் பொருள்களின் ஒரு பகுதியாக \"ஆண்\" என்னும் சொற்பொருள் இயல்பு உள்ளது. மேலே கூறப்பட்ட சொற்களில் \"அப்பா, மகன், நடிகன்\" என்பவற்றில் \"மனிதன்\" என்ற சொற்பொருள் இயல்பும் அடங்கியிருப்பதைக் காணலாம்.\n\n"}
{"id": "36693", "url": "https://ta.wikipedia.org/wiki?curid=36693", "title": "சங்கிராமர்", "text": "சங்கிராமர்\n\nசங்கிராம(संघ्राम) போதிசத்துவர் சீன பௌத்தர்களால் போதிசத்துவராகவும் தர்மபாலகராகவும் வணங்கப்படுபவர். இவரை சீன மொழியில் குவான் யூ(Guan Yu) என அழைப்பர். வரலாற்றின் படி,குவான் யூ கி.பி முதலாம் நூற்றாண்டை சேர்ந்த ஒரு போர்த்தளபதி ஆவார்.\n\nபௌத்த புராணங்களின் படி, ஓர் இரவு நேரத்தில் குவான் யூவின் ஆன்மா திரிபிடாக குருவான ஸீயீ முன் தோன்றியது. தியானித்தில் இருந்த ஸீயீ குவான் யீவின் ஆன்மா இருப்பதை அறித்து கொண்டு தியானத்தில் இருந்த கலைந்தெழுந்தார். அவ்வேளையில், குவான் யீ தனக்கு பௌத்த தர்மத்தை போதிக்கும் படி குருவிடம் கேண்டுக்கோண்டார். இதை ஏற்றுக்கொண்ட குரு அவனது ஆன்மாவுக்கு பௌத்த தர்மத்தை உபதேசித்தார். பௌத்த தர்மத்தை ஏற்றுக்கொண்ட குவான் யூ, பௌத்த தர்மத்தையும் பௌத்த மடாலாயங்களையும் பாதுகாப்பதாக உறுதி பூண்டார். அன்றிலிருந்து குவான் யூ மடாலயங்களின் பாதுகாவலர் ஆனார்.\n\nவடமொழியில் சங்கிராம என்பது மடங்களை குறிக்கக்கூடியச்சொல். எனவே சங்கிராமம் என்பது பௌத்த மடங்களையம், கூடவே பௌத்த தர்மத்தையும் காப்பாற்றும் தேவர்களை குறிக்கிறது. காலப்போக்கில் பௌத்த மடாலயங்களில் சங்கிராம தேவர்களின் பிரதிநிதியாய் \"குவான் யூ\" ஆனார். இவருடைய சிலை, கந்தருக்கு அடுத்து கருவறைக்கு இடது புறமாக அமைந்திருக்கும்\n"}
{"id": "36694", "url": "https://ta.wikipedia.org/wiki?curid=36694", "title": "சொற்பொருள் விருத்தி", "text": "சொற்பொருள் விருத்தி\n\nசொற்பொருளியலில் சொற்பொருள் விருத்தி (Semantic progression) என்பது, சொற்களின் பயன்பாட்டில் ஏற்படுகின்ற படிமுறை மாற்றங்களைக் குறிக்கிறது. தற்காலத்தில் பயன்பாட்டிலுள்ள சொற்கள் பல அவற்றின் தொடக்ககாலப் பொருள்களினின்றும் வேறுபட்ட பொருள்களைக் குறித்து நிற்பதைக் காணலாம். இதற்குக் காரணம் சொற்பொருள் விருத்தி ஆகும்.\n\n"}
{"id": "36695", "url": "https://ta.wikipedia.org/wiki?curid=36695", "title": "சொற்பொருள் மாற்றம்", "text": "சொற்பொருள் மாற்றம்\n\nவரலாற்று மொழியியலில் சொற்பொருள் மாற்றம் என்பது ஒரு சொல் தொடர்பில் அதன் பொருள்களில் ஒன்றில் ஏற்படும் மாற்றத்தைக் குறிக்கும். ஒரு மொழியிலுள்ள ஒவ்வொரு சொல்லும் பல்வேறுபட்ட விதத்தில் பொருள் குறித்து நிற்கின்றது. காலப்போக்கில் இவ்வாறான அம்சங்களைப் புதிதாகச் சேர்க்கவோ, நீக்கவோ அல்லது மாற்றவோ முடியும். பல சமயங்களில் இத்தகைய மாற்றங்கள் காலம் மற்றும் இட வேறுபாடுகளினால், சொற்களை முற்றிலும் வேறான பொருள் குறிப்பவையாக மாற்றி விடுகின்றன. ஒரு கருத்துருக்களுக்கான குறிப்புச்சொல் (designation) பெறப்படுவதற்கான மூன்று வழிமுறைகளில் சொற்பொருள் மாற்றமும் ஒன்று.\n\nSection::::சொற்பொருள் மாற்றத்துக்கான காரணிகள்.\n1990 களில் இறுதியில் பிளாங்க் (Blank) என்பவர் சொற்பொருள் மாற்றங்களுக்கான காரணிகளைப் பட்டியலிட்டார். பின்னர் 2004 இல் இப்பட்டியலை கிர்சேகா (Grzega) என்பவர் சற்று விரிவாக்கினார். இக்காரணிகளைச் சுருக்கமாகப் பின்வருமாறு கூறலாம்:\n\n\n"}
{"id": "36703", "url": "https://ta.wikipedia.org/wiki?curid=36703", "title": "ஒலி மாற்றம்", "text": "ஒலி மாற்றம்\n\nமொழியியலில், ஒலி மாற்றம் அல்லது ஒலிப்பிறழ்வு என்பது ஒரு சொல்லை ஒலிக்கும் (பலுக்கும், உச்சரிக்கும்) பொழுது சில எழுத்தொலிகள் (ஒலியன்கள்) ஒன்று வேறொன்றாக திரிபுறும், இப் பலுக்கல் சொல்லமைப்பில் தாக்கத்தை உண்டாக்கும் மொழி மாற்ற வழிமுறை ஆகும். ஒலி மாற்றம் என்பது மொழியில் உள்ள ஓர் ஒலியனை இன்னொன்றால் (இன்னொரு ஒலியனால்) மாற்றீடு செய்தல், ஓர் ஒலியன் முற்றாகவே இல்லாது போதல் (அற்றுப்போதல்), அல்லது புதிய ஒலி வந்து புகுதல், முதலான மாற்றங்களை உள்ளடக்கி இருக்கக்கூடும். ஒலி மாற்றங்கள், பிற எழுத்தொலிகளுடன் வரும் ஒலிச் சூழலினால் தீர்மானிக்கப் படுகின்றன. அதாவது, குறிப்பிட்ட ஒலி மாற்றம் ஒரு வரையறுக்கப்பட்ட எழுத்தொலிச் சூழலிலேயே நடைபெறுகின்றது. அதே வேளை வேறுபிற எழுத்தொலிச் சூழல்களில் அதே எழுத்தொலி மாற்றம் அடைவதில்லை.\n\nஒலி மாற்றம் பொதுவாக ஒரு ஒழுங்குக்கு உட்பட்டே நடைபெறுவதாகக் கருதப்படுகிறது. அதாவது, எங்கெங்கே அதற்குரிய சூழ்நிலைகள் காணப்படுகின்றனவோ அங்கெல்லாம் அதே ஒலி மாற்றம் எதிர்பார்க்கப்படலாம். சில சமயங்களில், ஒழுங்கு முறைக்கு மாறாக, ஒலி மாற்றங்கள் எவ்வித ஒழுங்கும் இன்றி ஒரு சொல்லையோ அல்லது சில சொற்களை மட்டுமோ பாதிக்கின்றன என்றும் கண்டறிந்துள்ளனர்.\n\nSection::::ஒலி மாற்றத்துக்கான குறியீட்டு முறை.\nஎடுத்துக்காட்டாக:\n\nமேற்காட்டிய எடுத்துக் காட்டிலுள்ள தொடர்பில் தொடக்க ஒலிநிலையும், முடிவு ஒலிநிலையும் மட்டுமே காட்டப்பட்டுள்ளது. இது உண்மையில் இடையே நிகழ்ந்த/நிகழவல்ல மாற்றங்களின் தொகுப்பாக அல்லது சுருக்க உள்ளதர்கான ஒரு குறியீடு மட்டுமே. இடைநிகழ் மாற்றங்களில் சில பின்வருமாறு அமையும்: *t முதலில் பல் உரசொலியாகிய (\"த\" வை ஒத்த ஒலி) ஆகவும் பின்னர் அது [f] ('வகரம்) ஆகவும் மாறியது. இம் மாற்றங்களை விரிவாகப் பின்வருமாறு காட்டலாம்.\n\nமேற்குறிப்பிட்டக் குறியீடு கட்டுப்பாடுகள் (நிபந்தனைகள்) எதுவும் அற்ற முறையில் மாற்றம் ஏற்படுவதைக் குறிக்கும். மாற்றம் நிகழ, ஒலிச்சூழலில் கட்டுப்பாடுகள் ஏதும் இருந்தால், சூழ்நிலை பற்றியும் குறிப்பிடப்படல் வேண்டும். இது பின்வருமாறு அமையும்:\n\nஎடுத்துக்காட்டாக:\n\nஅதாவது b ஆனது, ஓர் உயிர் எழுத்துக்குப் பின்னும் (அடுத்தும்), அதே அல்லது வேறு ஓர் உயிரெழுத்துக்கு முன்னும் வருமாயின், v ஆக மாறும்.\n"}
{"id": "36704", "url": "https://ta.wikipedia.org/wiki?curid=36704", "title": "தாரா (பௌத்தம்)", "text": "தாரா (பௌத்தம்)\n\nதாரா அல்லது ஆர்ய தாரா திபெத்திய பௌத்தத்தில் வணங்கப்படும் ஒரு பெண் போதிசத்துவர் ஆவார். தாரா திபெத்திய தந்திர பௌத்தத்துடன் நெருங்கிய தொடர்புடையவர். இவர் நமது நற்செயல்களின் வெற்றியினால் கிடைக்கும் நன்மையின் அதிபதியாக கருதப்படுகிறார். ஒரு தந்திர தேவதையாக தாரா வஜ்ரயான பௌத்தத்தின் திபெத்திய பிரிவினரால் வணங்கப்படுகிறார். கருணை மற்றும் சூன்யத்தன்மையில் சில அந்தரங்க மற்றும் ரகசிய குணங்களை புரிந்து கொள்ள திபெத்திய பௌத்தர்கள் தாராவை வணங்குகின்றனர். ஜப்பானின் ஷிங்கோன் பௌத்தத்தில் இவர் தாரானி பொசாட்ஸு என அழைக்கப்படுகிறார்.\n\nஉண்மையில் \"தாரா தேவி\" என்பது பொதுவியல்புகளை உடைய பல போதிசத்துவர்களின் ஒரு பொதுப்பெயரே ஆகும். பௌத்தத்தில் போதிசத்துவர்கள் பல்வேறு நற்குணங்களின் உருவகங்களாகவே கருத்தப்பட்டுவருகின்றனர். அந்த வகையில், ஒரே குணத்தில் பல்வேறு இயல்புகளை இந்த பல்வேறு தாராக்கள் வெளிப்படுத்துவதாக புரிந்து கொள்ளலாம். \n\nதாரா தேவின் புகழ்பெற்ற வடிவங்கள்:\n\n\nஇத்துடன் சேர்த்து 22 தாராக்கள் திபெத்திய பௌத்தர்களால் வணங்கப்படுகின்றனர். \n\nSection::::பௌத்தத்தில் தாரா தேவி.\nதிபெத்திய பௌத்ததில் தாரா தேவி கருணை மற்றும் செயல்களின் போதிசத்துவராக கருதப்படுகிறார். இவர் அவலோகிதேஷ்வரரின் பெண் அம்சமாக கருதப்படுகிறார், சில கதைகளில் தாரா அவலோகிதேஷ்வரரின் கண்ணீர் துளிகளில் தோன்றியதாக கூறப்பட்டுள்ளது. \n\nதாரா ரட்சிப்பின் தேவியாக கருதப்படுகிறார். உயிர்களின் துன்பங்களை தீர்த்து அவர்களை சம்சார பந்தத்தில் இருந்து விடுவிக்கிறார். \n\nதாராவின் தோற்றம் இந்து மதத்திலேயே நிகழ்ந்தது, இலட்சுமி, சரஸ்வதி, பார்வதி போல தாரா தேவியும் இன்றளவும் இந்து மதத்தில் வணங்கப்படுகிறார். 6ஆம் நூற்றாண்டில் தாரா பௌத்தத்தில் ஏற்றுக்கொள்ளப்பட்டிருக்கலாம் என கருத்து நிலவுகிறது. \n\nபிறகு தாரா, தந்திர வழிபாட்டில் முக்கியத்துவம் பெற்று, பிரசித்தியுடன் விளங்க ஆரம்பித்தார். தாராவின் வழிபாடு திபெத் மற்றும் மங்கோலியாவில் மிகவும் பரவலாக உள்ளது. \n\nSection::::போதிசத்துவராக தோற்றம்.\nதாரா போதிசத்துவராகத் தோன்றியது குறித்து பல கதைகள் உள்ளன. அவற்றுள் முக்கியமானவை கீழே கொடுக்கப்பட்டுள்ளது.\n\nஉலக மக்களின் துன்பங்களை கண்டு அவலோகிதேஷ்வரர் கண்ணீர் துளி வடித்தார் எனவும், அந்தக் கண்ணீர் துளியே தாரா தேவியாக உருமாறியது எனவும் பொதுவாக நம்பப்படுகிறது. \n\nஇன்னொரு கதையில் இவ்வாறாக கூறப்பட்டுள்ளது. யேஷே தாவா என்ற இளவரசி பல கோடி வருடங்களுக்கு முன்பு இன்னொரு பிரபஞ்சத்தில் இருக்கிறார். பல கல்பங்களுக்கு அவள் அவளுடைய உலகத்தின் புத்தரான \"டோன்யோ துரூபா\"வுக்கு பூஜைகள் செய்கிறாள். அவளுக்கு புத்தரிடமிருந்து போதிசித்ததை குறித்து சிறப்பு நெறிமுறைகள் கிடைக்கின்றன. இதை அவள் செய்து முடித்த பின், சில துறவிகள் அவளிடத்தில் வந்து அடுத்த நிலைக்கு முன்னேறவேண்டுமெனில், அடுத்த பிறவில் ஆணாக பிறக்க சிறிது புண்யங்களை அர்ப்பணிக்குமாறு கூறுகின்றனர். இதை கேட்ட இளவரசி, ஆண் பெண் பாகுபாடு என்பது போதிநிலைக்கு கிடையாது எனக் கூறுகிறாள். மிகச்சிலரே உயிர்களுக்கு பெண் வடிவில் உதவுகின்றனர் என சோகத்துடன் தெரிவிக்கிறார். எனவே எத்தனை பிறவிகள் எடுத்தாலும் ஒரு பெண் போதிசத்துவராகவே பிறக்க வேண்டுமென உறுதிபூணுகிறார். பிறகு, ஒரு கோடிவருடங்கள் தியாயனத்தில் மூழ்குகிறார். அந்த ஒரு கோடி வருட தியானத்தின் பயனாக பல கோடி உயிர்கள் சம்சாரத்தில் இருந்து விடுபடுகின்றன. இந்த நற்செயலால், அவ்வுலகத்தின் புத்தர் 'டோன்யோ துரூபா' அவள் போதிநிலை அடைந்து பல உலகங்களுக்கு தாரா தேவியாக இருப்பாள் என அவளிடத்தில் கூறுகிறார்\n\nSection::::மந்திரங்கள்.\nகீழ்க்கண்ட மந்திரம் அனைத்து தாராக்களும் பொதுவான மந்திரமாகக் கருதப்படுகிறாது\n\nஓம் தாரே துத்தாரே துரே ஸ்வாஹா\nॐ तारे तुत्तारे तुरे स्वाहा\n\nவெள்ளைத் தாரா தேவிக்கு மேற்கூறிய மந்திரத்துடன் மேலும் சில சொற்கள் இணைக்கப்படுகின்றன\n\nஓம் தாரே துத்தாரே துரே மம ஆயு: புண்ய ஞான புஷ்டிம் குரு ஸ்வாஹா\nॐ तारे तुत्तारे तुरे मम आयु: पुण्य ज्ञान पुष्टिं कुरु स्वाहा \n\nதாராவின் பீஜாக்ஷரம் \"தாம்(तां)\" ஆகும்\n\nSection::::தமிழ் நாட்டில் தாரா தேவி வழிபாடு.\nதமிழ்நாட்டில் 13ஆம் நூற்றாண்டுக்கு முற்பட்ட காலத்தில் பௌத்தம் செல்வாக்குடன் இருந்தது. பௌத்தம் செல்வாக்கை இழந்து மறைந்த நிலையில், பல பௌத்தக் கோவில்கள் இந்துக் கோவில்களாக மாற்றம் பெற்றன. அவ்வாறே தாரா தேவி கோவில்கள் இந்து அம்மன் கோவில்களாக உருமாற்றம் பெற்றதாக நம்பப் படுகிறது. கிராமங்களில் வணங்கப்படும் திரௌபதியம்மன் கோவில்கள், பழங்காலத்தில் தாரா தேவியை குறித்தனவாக இருக்கும் என கருதப்படுகிறது. மதுரை மீனாட்சியம்மன் கோவில் கூட பழங்காலத்தில் பௌத்த தாரா தேவி கோவிலாக இருந்து பின்னர் இந்து கோவிலாக மாற்றம் பெற்றிருக்க வேண்டும் என அரசு சிற்ப ஆய்வாளர்கள் கருதுகின்றனர். இதற்குக் கருவறையில் முற்காலத்தில் இருந்த புத்த விக்ரஹமும் (தற்போது அருங்காட்சியகத்தில் உள்ளது) கோவில் பிரகாரத்தில் இருக்கும் புத்த பகவான் சிலைகள் போன்றவை ஆதாரமாக கூறப்படுகின்றன. மேலும் காஞ்சிபுரத்தில் உள்ள சில திரௌபதியம்மன் கோவில்களிலும் புத்த பகவான் சிலைகள் காணக் கிடைக்கின்றன.\n\n\n\n"}
{"id": "36707", "url": "https://ta.wikipedia.org/wiki?curid=36707", "title": "இ. ஜெயராஜ்", "text": "இ. ஜெயராஜ்\n\nஇ. ஜெயராஜ் (பிறப்பு: ஒக்டோபர் 24, 1957) இலங்கையைச் சேர்ந்த இலக்கிய, சமயப் பேச்சாளர் ஆவார்.தமிழ்நாட்டில் இலங்கை ஜெயராஜ் என்றும், இலங்கையில் கம்பவாரிதி ஜெயராஜ் என்றும் அறியப்பட்டு வருகிறார். இலக்கியம், சமயம், தத்துவம் மூன்றும் இவரது அறிவுப்புலங்கள். இராமாயணம், திருக்குறள், சைவசித்தாந்தம் இவரது ஆர்வத்துறைகள். இவர் அகில இலங்கைக் கம்பன் கழகம், யாழ்ப்பாணக் கம்பன் கழகம், கொழும்பு ஐசுவர்ய லட்சுமி தத்துவத் திருக்கோவில் ஆகியவற்றின் நிறுவனரும் ஆவார்.\n\nSection::::வாழ்க்கைச் சுருக்கம்.\nயாழ்ப்பாணம் நல்லூரைச் சேர்ந்த இலங்கைராஜா, குலமணி ஆகியோரின் மகனாக செட்டிக்குளத்தில் பிறந்த இவர், சிறுபிராயம் தந்தையின் தொழில் காரணமாக புசல்லாவை, புத்தளம் எனக் கழிந்து பின்னர் யாழ்ப்பாணம் இந்துக் கல்லூரியில் கல்வி கற்றார். 1980 இல் யாழ்ப்பாணத்தில் கம்பன் கழகத்தை நிறுவினார். கம்ப இராமாயணம் தொடர்பாக சொற்பொழிவுகளை ஆற்றும் இவருக்கு யாழ்ப்பாணம் திருநெல்வேலித் தலங்காவில் ஆலயத்தினர் \"கம்பவாரிதி\" என்ற பட்டத்தை வழங்கினர். இப்பொழுது இவர் \"கம்பவாரிதி ஜெயராஜ்\" என்ற பெயரால் பரவலாக அறியப்படுகிறார். திருக்குறள், கம்ப இராமாயணம் போன்ற மரபிலக்கியங்களிலும் சைவ சித்தாந்தத்திலும் அறிவுடைய இவர் அவை பற்றி இந்தியா, இலங்கை, அவுஸ்திரேலியா, கனடா, சிங்கப்பூர் மற்றும் ஐரோப்பிய நாடுகளிலும் தொடர் சொற்பொழிவுகள் ஆற்றியுள்ளார். இவை தவிர ஆண்டுதோறும் இலங்கையில் கொழும்பு மற்றும் யாழ்ப்பாணத்தில் கம்பன் விழாக்களையும், இசைவிழாக்களையும், நாட்டிய விழாக்களையும் நடாத்தி வருகிறார். அத்தோடு உகரம் இணைய இதழில் தொடர்ச்சியாக இலக்கியம்,அரசியல்,சமயம்,சமூகம் சார்ந்த கட்டுரைகளை எழுதிவருவதோடு வாசகர்களின் கேள்விகளுக்கும்,சந்தேகங்களுக்கும் பதிலளித்து வருகிறார்.\n\n\nSection::::விமரிசனம்.\nஜெயராஜும் கம்பன் கழகமும் இலங்கையில் இந்துத்துவத்தைப் பரப்புகிறார்கள் என்பது போன்ற குற்றச்சாட்டுக்கள் ஈழத்து இடதுசாரிச் செயற்பாட்டாளர்களால் பரவலாக முன்வைக்கப்படுகின்றன. இலங்கை வாழ் பிராமணர்கள் அவர் இந்து மதப் பாரம்பரியத்தை மாற்றியமைக்க முயல்வதாகக் குற்றம் சாட்டி ஐஸ்வர்யலக்ஷ்மி ஆலய குடமுழுக்கு நிகழ்வைப் புறக்கணித்து இருந்தனர்.\n\n\n"}
{"id": "36708", "url": "https://ta.wikipedia.org/wiki?curid=36708", "title": "வேதிப் பொறியியல்", "text": "வேதிப் பொறியியல்\n\nவேதிப் பொறியியல் \"(Chemical engineering)\" என்பது வேதிப்பொருட்களையும் ஆற்றலையும் திறனுடன் உற்பத்தி செய்யவும், நிலை மாற்றவும், கொண்டு செல்லவும் வேதியியல், பயன்பாட்டு இயற்பியல், உயிர் அறிவியல் (நுண்ணுயிரியல் மற்றும் உயிர் வேதியியல்), பயன்பாட்டு கணிதவியல் மற்றும் பொருளியல் ஆகிய துறைகளின் கோட்பாடுகளைப் பயன்படுத்திக் கொள்கின்ற ஒரு பொறியியல் துறையாகும். வேதிப்பொருள்கள், மூலப்பொருள்கள், வாழும் செல்கள், நுண்ணுயிர்கள் மற்றும் ஆற்றல் ஆகியனவற்றை பயனுள்ள பொருள்களாகவும் உற்பத்திப் பொருட்களாகவும் மாற்றுவதற்குத் தேவையான பெரிய அளவிலான செயல்முறைகளை ஓர் இரசாயனப் பொறியியலாளர் வடிவமைக்கிறார்.\nபாதுகாப்பு மற்றும் அபாய மதிப்பீடு, செயல்முறை வடிவமைப்பு மற்றும் பகுப்பாய்வு, கட்டுப்பாட்டு பொறியியல், வேதிவினைப் பொறியியல், கட்டுமான விவரக்குறிப்பு மற்றும் செயல்பாட்டு அறிவுறுத்தல்கள் உட்பட திட்ட வடிவமைப்பு மற்றும் செயல்பாட்டின் பல அம்சங்களில் வேதியியல் பொறியாளர்கள் ஈடுபடுகின்றனர். \n\nSection::::சொற்பிறப்பியல்.\n1996 ஆம் ஆண்டு பிரித்தானிய பத்திரிகை ஒன்றில் வெளிவந்த அறிவியல் கட்டுரையின் வரலாறு என்ற கட்டுரையில் யேம்சு எஃப். டொன்னல்லி என்பவர் கந்தக அமிலத்தின் உற்பத்தியுடன் தொடர்புடைய வேதிப்பொறியியல் பற்றிய 1839 ஆம் ஆண்டு குறிப்பொன்றைக் கொடுத்துள்ளார். இருப்பினும் அதே பத்திரிகையில் சியார்ச்சு இ டேவிசு என்ற ஆங்கில ஆலோசகரருக்கு வேதிப்பொறியியல் என்ற சொல்லை உருவாக்கிய பெருமை சேர்ந்ததாகக் கூறப்படுகிறது. வேதிப்பொறியியலுக்கான ஒரு சங்கத்தை நிறுவவும் டேவிசு முயற்சி செய்தார். ஆனால் 1881 ஆம் ஆண்டில் அச்சங்கத்திற்கு வேதியியல் தொழிற்சாலைச் சங்கம் என்று பெயரிடப்பட்டது. இச்சங்கத்தின் முதலாவது செயலாளராக டேவிசு செயற்பட்டார். அமெரிக்க அறிவியல் வரலாற்றில் இச்சொல்லின் காலம் 1890 என ஓரு கலைக்களஞ்சியம் குறிப்பிடுகிறது.\n1850 ஆம் ஆண்டுக்குப் பின்னர் இங்கிலாந்தில் இரசாயனத் தொழிலில் இயந்திர உபகரணங்களை பயன்படுத்துவதை விவரிக்கும் ஒரு பொதுச் சொல்லாக வேதிப்பொறியியல் என்ற சொல் பயன்படத்தொடங்கியது . இதன் தொடர்ச்சியாக பிரித்தானியா மற்றும் அமெரிக்காவில் 1910 களில் இருந்தே வேதிப் பொறியாளர் என்ற தொழிலாளர் பெயர் பொதுப் புழக்கத்தில் இருந்தது.\n\nSection::::வரலாறு.\nவேதிப்பொறியியல் என்பது அலகுச் செயற்பாடுகளின் வளர்ச்சியில் உருவானது என்ற கருத்து வேதிப் பொறியியல் துறை பின்பற்றும் ஓர் அடிப்படை கருத்து ஆகும்.அலகு நடவடிக்கைகள் என்ற தத்துவத்தை டேவிசு கண்டுபிடித்தார் என்பதை பெரும்பாலான ஆசிரியர்கள் ஒப்புக்கொள்கிறார்கள்.1887 ஆம் ஆண்டில் மான்செசுட்டர் பல்கலைக் கழகத்தின் ஒரு பிரிவான மான்செசுட்டர் தொழில்னுட்ப பள்ளியில் அலகு நடவடிக்கைகள் குறித்த தொடர்ச்சியான விரிவுரையை அவர் கொடுத்தார், இது வேதிப்பொறியியல் பற்றி ஆரம்பிக்கப்பட்ட ஒரு நிகழ்வாகும். டேவிசின் விரிவுரைகளுக்கு மூன்று ஆண்டுகளுக்கு முன்பு, என்றி எட்வர்ட் ஆம்சுட்ராங்க் என்பவர் இலண்டன் நகரத்தில் வேதிப் பொறியியலில் ஒரு பட்டப் படிப்பை கற்பித்தார். ஆம்சுட்ராங்க்கின் இப்பட்டப் படிப்பு வெற்றி பெறவில்லை. ஏனெனில் இப்பிரிவில் பட்டம் பெற்றவர்களுக்கு உரிய வேலை கிடைக்கவில்லை. அக்காலத்தில் வேதியியல் பட்டதாரிகளுக்கும் இயந்திரப் பொறியிலாளர்களுக்கும் மட்டுமே அதிக தெவை இருந்தது. அமெரிக்காவின் மாசாசுசெட்சு தொழினுட்ப நிறுவனம், இங்க்கிலாந்தின் மான்செசுட்டரில் உள்ள ஓவன் கல்லூரி, இலண்டன் பல்கலைக்கழகக் கல்லூரி ஆகிய இடங்களில் நடத்தப்பட்ட வெதிப்பொறியியல் பட்டப்படிப்பும் இக்காரணத்தினால் பாதிக்கப்பட்டது\n1888 ஆம் ஆண்டு முதல் அமெரிக்காவில் இலூயிசு எம் நார்ட்டான் வேதிப்பொறியியலைக் கற்பிக்கத் தொடங்கினார். இவருடைய பட்டப்படிப்பு சமகாலத்திய ஆர்ம்சுட்ராங்க்கின் பட்டப்படிப்புடன் ஒத்திருந்தது. அவசியமானதாகவும் இருந்தது. இவ்விரண்டு படிப்புகளுமே வேதியியல் மற்றும் பொறியியல் பாடங்களை இணைத்து உருவாக்கப்பட்டிருந்தன. பொறியாளர்கள் வெறும் பொறியாளர்கள் மட்டுமே என்றும் வேதியியலர்கள் வெறும் வேதியியலர்கள் மட்டுமே என்று சமாதானப்படுத்துவது பயிற்சியாளர்களுக்கு கடினமாக இருந்தது. வில்லியம் அல்ட்சு வாக்கர் 1905 ஆம் ஆண்டில் அலகுச் செயல்பாடுகள் பிரிவை இப்பட்டப்படிப்பு பாடத்திட்டத்தில் அறிமுகப்படுத்தினார்.\n\nSection::::அறிமுகம்.\nஇயற்பியல், வேதியியல், கணிதம் முதலியவற்றின் கருத்துகளைப் பயன்படுத்தி, நேரடியாகப் பயன்பாடற்ற மூலப்பொருள்களையோ அல்லது மூல வேதிப்பொருள்களையோ, முடிந்த வரையில் குறைந்த ஆற்றலைப் பயன்படுத்தி, விலைமதிப்புமிக்க, பயன்படுத்தக்கூடிய பொருள்களாக உருமாற்றுவது வேதிப்பொறியியலின் மூல நோக்கமாகும். இத்தோடு புதிய உத்திகள், புதிய தொழில்நுட்பஙகள், புதிய பொருள்கள் ஆகிவற்றைக் கண்டறிவதும் இத்துறையின் நோக்கத்தினுள் அடங்கும். முன்னது தொழில்முறைச் செயல்களை சார்ந்தது. பின்னது ஆராய்ச்சி மற்றும் வளர்ச்சியைச் சார்ந்தது. இத்துறையில் பணிபுரிவோரை வேதிப் பொறியாளர் என அழைப்பர். \n\nவேதிப் பொறியியல் பெரும்பாலும், பல்வேறு பொருள்களைப் பெரிய அளவில் உற்பத்தி செய்வதற்கான செயல்முறைகள், மற்றும் அதன் பராமரிப்பு போன்றவற்றோடு தொடர்புடையது. இதனுள் வேதிசார் தொழிற்சாலைகள் வடிமைத்தல் மற்றும் பராமரித்தல் ஆகியவையும் அடங்கும். வேதிப் பொறியியலின் இந்தப் பிரிவில் பணிபுரிபவரை செயல்முறைசார் பொறியாளர்(Process Engineer) என வேதிப்பொறியியல் துறையில் அழைப்பர். வணிகநோக்கில் ஒரு பொருளைப் பெரிய அளவில் உற்பத்தி செய்யும் போது அந்த பொருளைச் சார்ந்த வேதிவினைகளை மட்டுமல்லாது அதன் உற்பத்திக்குத் தேவையான ஆற்றல், மூலப்பொருள்களின் தன்மைகள், செயல்முறையின் செயல்திறன், அதற்கான செலவுகள் எனப் பல்முனைக்கூறுகளை ஆராய வேண்டும். இந்தச் செயலே வேதியியலையும் வேதிப் பொறியியலையும் வேறுபடுத்துகிறது. முன்னது ஆய்வுக்கூடத்தில் சிறிய அளவில் நடப்பது, பின்னது வணிகநோக்கில் தொழில்முறை சார்ந்து நடைபெறுவது.\n\nSection::::பயன்பாடுகள்.\nவேதிப்பொறியியல் மிகப்பரந்த பயன்பாடுகளைக் கொண்டுள்ளது. காகிதம் (தாள்) தயாரிதல், நீர் தூய்மைப்படுத்தல், பல விதமான வேதிப்பொருள்களை உற்பத்தி செய்தல், பீங்கான், சுட்டாங்கல் (ceramic) தொடர்பான பொருள்களைத் தயாரித்தல், பெட்ரோலியம் தொடர்பான வேதியியல் தயாரிப்புகள், உழவார வேதிப்பொருள்கள், வேதிப்பொருள் உரங்கள், பூச்சிக்கொல்லிகள், வெடிமருந்துகள், வாசனைப் பொருள்கள் (நறுமணமிகள்), சுவைக்கூட்டும் பொருள்கள், நிறமூட்டிகள் (நிறமிகள்), மருந்துகள், பிளாஸ்டிக் தயாரித்தல் என மிகப்பல பயன்துறைகளைக் கூறலாம்.\n\nஅண்மைக்காலமாக, வேதிப் பொறியியலாளர்கள் உயிரித்தொழில்நுட்பம் சார்ந்த துறைகளிலும் பணி புரிகின்றனர். வேதிப் பொறியியலின் தாக்கம் உயிரித்தொழில்நுட்பத்திலும் காணப்படுகிறது. வேதிப் பொறியியலைச் சார்ந்து உயிர்வேதிப் பொறியியலும் தற்காலத்தில் வேகமாக வளர்ந்து வரும் துறைகளுள் ஒன்றாக விளங்குகிறது.\n\nSection::::பிரிவுகள்.\nவேதிப்பொறியியல் கீழ்க்கண்ட அடிப்படைத்துறைகளாக பிரிக்கப்பட்டுள்ளது\n\n\n"}
{"id": "36712", "url": "https://ta.wikipedia.org/wiki?curid=36712", "title": "ஒப்பீட்டு மொழியியல்", "text": "ஒப்பீட்டு மொழியியல்\n\nஒப்பீட்டு மொழியியல் என்பது, வரலாற்று மொழியியலின் ஒரு கிளைத் துறையாகும். இது, மொழிகளின் வரலாற்றுத் தொடர்புகளை அறிந்துகொள்வதற்காக அவற்றை ஒப்பிட்டு ஆராய்வதை நோக்கமாகக் கொண்டது. மொழிகள் பெருமளவில் கடன்வாங்குவதன் மூலம் அல்லது மரபுவழி மூலம் தொடர்புகளைக் கொண்டிருக்கலாம்.\n\nமரபுவழித் தொடர்பு அம்மொழிகளுக்கு ஒரு பொது மூலம் அல்லது ஒரு முந்து மொழி இருப்பதை எடுத்துக்காட்டுகிறது. ஒப்பீட்டு மொழியியல் மொழிக் குடும்பங்களை உருவாக்குவதையும், முதல்-மொழிகளை மீட்டுருவாக்கம் செய்து ஆவணப்படுத்தப்பட்ட மொழிகளில் ஏற்பட்டுள்ள மாற்றங்களை அறிந்து கொள்வதையும் நோக்கமாகக் கொண்டது. சான்றுள்ள மற்றும் மீட்டுருவாக்கம் செய்யப்பட்ட சொற்களிடையேயான வேறுபாட்டைக் காட்டுவதற்காக, தப்பியிருக்கக் கூடிய சான்றுகளில் காணப்படாத சொற்களுக்கு முன்னொட்டாக நட்சத்திரக் குறி இடப்படுகின்றது.\n\nSection::::வழிமுறைகள்.\nஒப்பீட்டு முறை என்னும் உத்தி மூலம் இரண்டு அல்லது அதற்கு மேற்பட்ட மொழிகளின் ஒலியியல் முறைமைகள், உருபனியல் முறைமைகள், தொடரியல், சொற் தொகுதி ஆகியவற்றை ஒப்பிட்டு ஆராய்வதே ஒப்பீட்டு மொழியியலின் அடிப்படை உத்தியாகும். கோட்பாட்டளவில் தொடர்புள்ள இரண்டு மொழிகளுக்கு இடையேயான வேறுபாடுகள் தர்க்கரீதியான முறையில் விளக்கம் தரக்கூடிய வகையில் அமைந்திருத்தல் அவசியம். எடுத்துக்காட்டாக, ஒலியியல் மற்றும் உருபனியல் முறைமைகள் கூடிய ஒழுங்கமைவு கொண்டவையாக இருத்தல் வேண்டும்.\n\nநடைமுறையில் ஒப்பீடு வரையறுக்கப்பட்ட அளவில் இருக்கக்கூடும். எடுத்துக்காட்டாக சொற் தொகுதிகளை மட்டும் ஒப்பிடக்கூடும். சில வழிமுறைகளில் முந்திய முதல்-மொழியொன்றை மீட்டுருவாக்கம் செய்ய முடியலாம். ஒப்பீட்டு முறை மூலம் உருவாக்கப்பட்ட முதல்-மொழிகள் எடுகோள்கள் மட்டுமேயானாலும், மீட்டுருவாக்கம் மூலம் எதிர்வு கூறுதல் கூடும். இது தொடர்பில் குறிப்பிடத்தக்க ஒரு எடுத்துக்காட்டு, இன்று எந்த இந்திய-ஐரோப்பிய மொழிகளிலுமே காணப்படாத குரல்வளையொலிகள் இந்திய-ஐரோப்பிய மெய்யொலிகளுள் அடங்கியிருந்தது என்ற சோசுரே (Saussure) என்பவரின் முன்மொழிவு ஆகும். இந்த எடுகோள் பின்னர் இட்டைட்டு மொழியின் கண்டுபிடிப்புடன் சரியென நிறுவப்பட்டது. இதன்படி சோசுரே எதிர்வு கூறிய அதே மெய்யொலி எதிர்பார்க்கப்பட்ட அதே சூழலிலேயே இருக்கக் காணப்பட்டது.\n"}
{"id": "36715", "url": "https://ta.wikipedia.org/wiki?curid=36715", "title": "நிஞ்சா", "text": "நிஞ்சா\n\nஜப்பானிய வரலாற்றில், நிஞ்சா(சிநோபி) என்பவர்கள் ஆட்கொலை, உளவு மற்றும் மரபுசாரா போர்க்கலைகளில் தேர்ச்சி பெற்றவர்கள் ஆவர்.\n\nஜப்பானியக் கலாசாரத்தில், நிஞ்சாக்கள் அபாயகரமான நோக்கங்களை நிறைவேற்றுவதற்காகக் பயிற்சி அளிக்கப்பட்டனர். அவர்களுடைய தோற்றம் சர்ச்சைக்கு உட்பட்டதாகவே உள்ளது. சில வரலாற்று ஆசிரியர்கள் சீனத்தாக்கத்தினால் நிஞ்சாக்களின் தோற்றம் நடந்திருக்கலாம் எனக் கருதுகின்றனர். வரலாற்றுப்பூர்வமாக நிஞ்சாக்கள் ஜப்பானில் 14வது நூற்றாண்டில் தோன்றினர் என அறியப்படுகிறது. நிஞ்சாக்கள் ஜப்பானின் கமகுரா காலம் முதல் ஈடோ காலம் வரை செயல்பட்டனர். அவர்கள் நாசவேலை, உளவு, ஆட்கொலை போன்றவற்றை நிலப்பிரபுக்களின் கட்டளைகளை நிறைவேற்ற வேண்டி செய்திருக்கலாம் என கருதப்படுகிறது.\n\nSection::::சொற்பிறப்பியல்.\n\"நிஞ்சா\" என்பது \"ஷினோபி-நொ-மோனோ\" என்ற ஜப்பானிய சொற்களை எழுத பயன்படுத்தப்படும் 忍者 என்ற இரண்டு கன்ஜி எழுத்துக்களின் ஓன்யோமி உச்சரிப்பாகும் (சீன உச்சரிப்பு). ஷினோபி-நோ-மோனோ என்பதே இக்கன்ஜி எழுத்துக்களின் குன்யோமி உச்சரிப்பு (உள்ளூர் உச்சரிப்பு) ஆகும். நிஞ்சுட்ஸு கலைகளை பயன்படுத்துபவர்களை நிஞ்சாக்கள் என அழைத்தனர். ஜப்பானியத்தில் ஷினோபி என்றால் களவாடுதல் என்று பொருள், மோனோ என்ற மனிதர் என பொருள் கொள்ளலாம். எனவே மறைந்திருந்து தாக்குபவர்களை ஷினோபி-நொ-மொனோ (ஜப்பானிய நொ(の)-தமிழ் 'இன்' போல. இதை ஷினோபியின் மனிதர் என்ற தமிழ்ப்படுத்தலாம். காண்க ரெக்காவின் நெருப்பு- \"ரெக்கா-நொ-ஹொனோ\" ஹொனோ-நெருப்பு)\n\n\"நிஞ்சா\" என்ற சொல் இரண்டாம் உலகப்போருக்குப் பிறகே மிகவும் புகழ்பெறத் தொடங்கியது.\n\nSection::::வரலாற்றுத் தோற்றம்.\nநிஞ்சாக்கள் ஆயுதங்கள் தரித்த சாமுராய்களுக்கு எதிராக மறைந்து தாக்கும் திறன்களில் சிறப்புற்று விளங்கினர் என்றாலும் அவர்களுடைய பணி உளவுடன் நின்றுவிடவில்லை. இந்த மறைந்து இருந்து தாக்கும் திறனே(நிஞ்சுட்ஸு) நிஞ்சாக்களை சாமுராய்களிடமிருந்து வேறுபடுத்தியது. ஆயுதங்களேந்திய சாமுராய்களுக்கு எதிராகவே துரிதமாக தாக்கிவிட்டு மறைய வேண்டி, அவர்களுடைய குறிப்பிடத்தக்க போர்த்திறன் மற்றும் ஆயுதங்கள் வடிவைப்பு இருந்தது.\n\nஒரு குழுவாக நிஞ்சாக்கள் குறித்து 15வது நூற்றாண்டு வாக்கில் போர்க்குழுக்கள் என்ற முறையில் எழுதப்பட்டது.\n\nஇந்தக் காலகட்டத்தில் பல்வேறு சிறு நிலபிரபுக்களுக்கு(டைம்யோ) இடையில் பல்வேறு முரண்பாடுகள் எழுந்தன. எனவே நேரடித்தாக்குதலை விட மறைமுகத்தாக்குதல் மிகவும் ஏற்புடையதாக இருந்தது. சாமுராய்கள் மறைமுகத்தாக்குதல்களை இழுக்கு எனக்கருதியதால் சாமுராய்களை இவ்வித தாக்குதல்களின் ஈடுபடுத்த முடியாமல் போனது. எனவே நிலப்பிரபுக்கள் எதிரிகளின் மறைமுகத்தாக்குதலுக்கு நிஞ்சாக்களின் உதவியை நாடினர்.\n\nநிஞ்சாக்கள் தங்களுடைய குறித்த அனைத்து விஷயங்களையும் ரகசியமாக வைத்திருந்ததால், அவர்கள் குறித்து கிடைத்த அனைத்து தகவல்களுமே அவர்களுடைய பிறர் அவர்களுடைய வெளித்தொற்றத்தை கண்டு குறிப்பிட்டதே ஆகும். எனவே நிஞ்சாக்கள் குறித்த பல விஷயங்கள் யூகங்களாகவே உள்ளன.\n\nSection::::கட்டமைப்பு.\nநிஞ்சாக்கள் சிறு குழுக்களாக தங்களுடைய குடும்பம் மற்றும் கிரமத்தினை சுற்றி அவர்களுடைய கட்டமைப்பு இருந்தது. பிற்காலத்தில் நிஞ்சாக்களின் கட்டமைப்பு சாமுராய்களின் போர்க்கட்டமைப்புக்கு ஒத்து விளங்கியது. குறிப்பிட்ட நிஞ்சாக்கள் கிராமங்களை கொள்ளையர்களிடமிருந்து காப்பாற்றுவதற்காக அக்கிராமங்கிலேயே இருத்தி வைக்கப்பட்டனர்.\n\nபெண்களும் நிஞ்சாக்களாக இருதிருக்கின்றனர். ஆனால் இவர்கள் தங்களுடைய கவர்ச்சியினால் எதிரிகளிடமிருந்து இரகசியங்களை அறிந்து கொண்டிருக்க வேண்டும் என கருதப்படுகிறது. அதே சமயத்தில் உளவு பார்க்கும் பொருட்டு பணிஆட்களாகவும் அவர்கள் செயல்புரிந்திருக்கக்கூடும் .\n\nSection::::சித்தரிப்பு.\nதற்காலத்தில் சித்தரிப்பது போல், நிஞ்சாக்கள் முற்றிலும் கருப்பு உடைகளை அணிந்திருந்தனர் என்பதற்கு எந்த சான்றும் இல்லை. ஒரு வேளை இரவு நேரங்களில் மட்டும் இருண்ட நிறம் கொண்ட உடைகளை அனிந்திருக்கலாம். சில நிஞ்சாக்கள் சாமுராய் போலவோ அல்லது ஒரு சாதாராண குடிமகனைப் போலவோ கூட ஆடை அணிந்து இருந்திருக்கலாம்.\n\nநிஞ்சாக்களின் காலணிகள் (\"ஜிகா-டாபி\") அக்காலத்திய மற்ற ஜப்பானிய காலணிகளைப் போலவே இருந்தது. அமைதியாக இருக்கும் பொருட்டு அவை மிகவும் மிருதுவாக இருந்தன. நிஞ்சாக்கள் தங்களுடைய காலணிகளுக்கு கீழ்ப்புறம் \"அஷிகோ\" என்ற கூரிய முனைகளை இணைத்துக்கொண்டனர்\n\nSection::::ஆயுதங்கள்.\nநிஞ்சாக்கள் ஆட்கொலை, உளவு போன்று மறைமுகச்செயல்களிலேயே ஈடுபட்டிருந்ததால், அவர்களுடைய ஆயுதங்களும் பிற திறன்களும் அதற்கேற்ற வண்ணமே அமைந்திருந்தன.\n\nSection::::சிறப்பு ஆயுதங்கள் மற்றும் போர்த்திறன்கள்.\nநிஞ்சாக்கள் பலவிதமான ஆயுதங்கள் மற்றும் மாயத்தோற்றங்களை வெடிமருந்து மூலம் செய்தனர். எதிரிகளை திசை திருப்ப புகை குண்டுகள் மற்றும் வெடிபொருட்கள் பயன்படுத்தப்பட்டன. \"ஓஸுட்ஸு\" என்ற பீரங்கி எதிரிகளுக்கு எதிராக தீப்பொறிகளை ஏவும் திறன் கொண்டது. \"மெட்ஸுபுஷி\" என்ற சிறு குண்டுகளும் பயன்படுத்தப்பட்டன. இந்த குண்டினுள் மண்ணும் உலோக தூளும் நிரப்பப்பட்டிருக்கும். இதை மற்றவர்களின் மீது எறிகையில் அதனுள் உள்ள தூள் வெளிப்பட்டு கண்களை குருடாக்கிவிடும். சில சமயங்களில் கண்ணி வெடிகள் கூட பயன்படுத்தப்பட்டது. வெடிமருந்தினை உற்பத்தி செய்யும் வெடி நிஞ்சா குழுக்களிடையே ரகசியமாக பாதுகாக்கப்பட்டு வந்தது.\n\nதங்களை பின் தொடராமல் தடுக்கவும் திடைதிருப்பவும், தங்கள் கால்களில் \"அஷிஅரோ\" என்ற மர அட்டைகளை தங்களுடைய காலுறைகளில் கட்டுக்கொள்வர். இந்த மர அட்டைகளை விலங்கின் கால்தடம் போலவோ அல்லது குழந்தையின் கால்தடம் போலவோ அமைந்திருக்கும். எனவே அவர்களை பின் தொடர்ந்து வருவது தடுக்கப்பட்டது.\n\nநிஞ்சாக்கள் தங்களுடைய விரல்களில் \"ஷோபோ\" என்ற மோதிரங்களை அனிந்திருந்தனர். இம்மோதிரஙகளில் கீரல் கொண்ட மரத்துண்டுகள், அதைக்கொண்டு அவர்கள் எதிரிகளை தாக்கினர். இதேவிதமாக சுன்டெட்ஸு என்ற மர மோதிரத்தையும் பயன்படுத்தினர்\n\nநிஞ்சாக்கள் சிறப்பு குறுவாள்களை பயன்படுத்தினார். அவை நிஞ்சாக்கென் அல்லது ஷினோபிகடானா என அழைக்கப்பட்டது. நிஞ்சாக்கென் பெரும்பாலும் போர்முறை அல்லாத பயன்பாட்டிற்கே உபயோகபடுத்தப்பட்டது. \"ஷிகோரோ கென்\" என்ற இன்னொரு விதமான வாளை அவர்கள் கட்டிடங்களுனுள் நுழைய பயன்படுத்தினர்.\n\n\n"}
{"id": "36716", "url": "https://ta.wikipedia.org/wiki?curid=36716", "title": "தமிழ்ப் பாதுகாப்பு இயக்கம்", "text": "தமிழ்ப் பாதுகாப்பு இயக்கம்\n\nகல்வி, அரசாட்சி, அரச சேவைகள், நீதி நிர்வாகம் போன்ற தளங்களில் தமிழ் மொழியின் உரிமைகளை உறுதி செய்வதற்காகவும், பண்பாட்டு நோக்கில் அதீத ஆங்கில மோகத்தை கேள்விக்குட்படுத்தியும், சமய நோக்கில் சமஸ்கிரத மொழியின் மேலான்மையைக் கேள்விக்குட்படுத்தியும், தமிழ் மொழியை தற்கால சூழலுக்கேற்ப அறிவியல்-நுட்ப-பொருளாதார நோக்கில் மேம்படுத்துவதையும் நோக்காக கொண்டு பல் துறை சார் தமிழ் மொழி ஆர்வலர்களால் உருவாக்கப்பட்ட அமைப்பே தமிழ்ப் பாதுகாப்பு இயக்கம் ஆகும்.\n\nSection::::அமைப்பாளர்கள்.\nஇதன் முதன்மை அமைப்பாளர்கள் பற்றிய விபரம் பின்வருமாறு:\n\n\nமேலும் பல் துறை சார் தமிழ் ஆர்வலர்கள் தமிழ்ப் பாதுகாப்பு இயக்க செய்ற்பாடுகளுடன் இணைந்திருக்கின்றார்கள்.\n\n\nதமிழ்ப் பாதுகாப்பு இயக்கம் தமிழ் மொழியை பேணுவதில் மேற்கொள்ளப்பட்ட முன்னைய இரு இயக்க முனைகளின் இன்றைய வடிவாக சிலரால் பார்க்கப்படுகின்றது. முதல் மொழிப்போர் இயக்கமாக கருதப்படும் தனித்தமிழ் இயக்கம் மணப்பிரவாள மொழி நடையை தவர்ப்பதையும், தமிழ் மொழியில் அதிகமாக காணப்பட்ட சமஸ்கிரத சொல்லாட்சியை குறைப்பதையும் நோக்காக கொண்டு செயற்பட்டது. இரண்டாவது மொழிப் போராக இந்தி தினிப்பு எதிர்ப்புப் போராட்டம் அமைந்தது. இது திராவிட இயக்கத்தினரால் முன்னெடுக்கப்பட்டது. ஆங்கில மொழி மோகத்துக்கு எதிராக தமிழ்ப் பாதுகாப்பு இயக்கத்தின் செயற்பாடுகள் பெரும்பாலும் அமைகின்றன. இது மூன்றாவது மொழிப் போராக குறிக்கப்படுகின்றது.\n\nSection::::பிற நாடுகளில் மொழிப் பாதுகாப்பு இயக்கங்கள்.\nகனடாவில் பிரேஞ்சு மொழிப் பாதுகாப்பு இயக்கங்கள் செயற்படுகின்றன. இந்த இயக்கத்தின் செயற்பாடே கனடா இரண்டு உத்யோக பூர்வ மொழி கொண்ட நாடாக மாற வழிவகுத்தது.\n\n"}
{"id": "36719", "url": "https://ta.wikipedia.org/wiki?curid=36719", "title": "ச. இராமதாசு", "text": "ச. இராமதாசு\n\nச. இராமதாசு (ராமதாஸ், பி. யூலை 25, 1939) ஒரு தமிழக அரசியல்வாதியும், கல்விப்பயிற்சியால் மருத்துவரும், பாட்டாளி மக்கள் கட்சியின் நிறுவனரும் ஆவார். இந்தக் கட்சியை 1990-களில் தொடங்கினார். இதற்கு முன்னர், வன்னியர் சங்கத்தில் அங்கம் வகித்தார். இவரது ஆதரவாளர்களால் \"அய்யா\" என்ற பெயரிலே அழைக்கப்படுகின்றார்.\n\nSection::::வரலாறு.\nஇவர் 1939 ஆம் ஆண்டு சூலை மாதம் 25 ஆம் தேதி, தமிழ் நாட்டின் விழுப்புரம் மாவட்டத்தில் உள்ள கீழ்சிவரி என்னும் ஊரில் பிறந்தார். இவரது தந்தை சஞ்சீவராயக் கவுண்டர், தாயார் நவநீத அம்மாள் ஆவார். இவரது உடன் பிறந்தோர் நான்கு பேர். ஒருவர் சகோதரி மற்றும் மூவர் சகோதரர் ஆவர்.\n\nSection::::கல்வியும் தொழிலும்.\nமருத்துவக் கல்வி கற்று எம்.பி.பி.எஸ். பட்டம் பெற்ற இராமதாசு, 1967 ஆம் ஆண்டில் திண்டிவனம் அரசு மருத்துவமனையில் மருத்துவராகப் பணிபுரியத் தொடங்கினார்.\n\n1980இல் தான் சார்ந்த வன்னியர் சமூகத்தின் நலனுக்காக வன்னியர் சங்கம் என்னும் அமைப்பை உருவாக்கினார். 1990இல் வன்னியர் சங்கம், பாட்டாளி மக்கள் கட்சி என்னும் ஒரு அரசியல் கட்சியாக உருவெடுத்தது.\n\nSection::::திருமணமும், குடும்பமும்.\nஇவர் சரசுவதி அம்மாள் என்பவரைத் திருமணம் செய்துகொண்டார். இவருக்கு ஸ்ரீகாந்தி, மற்றும் கவிதா என இரண்டு மகளும், அன்புமணி என்னும் ஒரு மகனும் உள்ளனர். இவரது மகனான அன்புமணியும் ஓர் அரசியல்வாதியும், மருத்துவரும் ஆவார். அன்புமணி 2004 இல் இந்திய மாநிலங்களவைக்குத்தேர்ந்தெடுக்கப்பட்டு இந்திய நடுவண் அரசில் மத்திய நலவாழ்வுத் துறை அமைச்சராகப் பணியாற்றியுள்ளார்.கடந்த 16 வது நாடாளுமன்றத்தில் \nதருமபுரி மக்களவைத் தொகுதி உறுப்பினராகவும் (2014-2019), தற்போதைய நாடாளுமன்றத்தில் ராஜ்யசபா உறுப்பினராகவும் பணியாற்றி வருகிறார்.\n\n"}
{"id": "36729", "url": "https://ta.wikipedia.org/wiki?curid=36729", "title": "மலையாள எழுத்துமுறை", "text": "மலையாள எழுத்துமுறை\n\nமலையாள எழுத்துமுறை என்பது மலையாள மொழியினை எழுத பயன்படுத்தப்படும் அபுகிடா வகையை சார்ந்த எழுத்துமுறையாகும். மலையாள எழுத்து முறையினை கொங்கணி மொழியை எழுதவும் பயன்படுத்துகின்றனர். தற்கால மலையாள எழுத்துக்கள் கிரந்த எழுக்களில் இருந்து தோன்றின. எனினும் பழங்காலத்தில் மலையாளம் வட்டெழுத்து முறையிலும் எழுதப்பட்டு வந்தது. வடமொழிக் கலப்பு அதிகமானதால் சமஸ்கிருத ஒலிகளை துல்லியமாக குறிப்பிடுவதற்கு கிரந்தம் சார்ந்த எழுத்து முறைக்கு மாறியது. ஏனெனில் வட்டெழுத்து வடிவங்களில் சமஸ்கிருத ஒலிகளை குறிப்பதற்கான குறியீடுகள் இல்லை.\n\nSection::::தோற்றம்.\nதிராவிட மொழிகளின் வரி வடிவங்கள் பிராமி எழுத்திலிருந்தே தோன்றியது ஆகும். \nஇந்த பிராமி எழுத்துமுறை திராவிட மொழிகளை எழுதுவதற்காக சில மாற்றங்களுக்கு உட்பட்டு எழுதப்பட்டு வந்தது. இந்த பிராமி எழுத்துமுறையே பிற்காலத்தில் தமிழகத்திலும் மலைநாட்டிலும் வட்டெழுத்தாக பயன்பட்டுவந்தது. திராவிட ஒலிகளுக்கு மட்டுமே பயன்படுத்தக்கூடியதாக வட்டெழுத்து அமைந்திருந்தது. இதனால், சமஸ்கிருதம் கிரந்த எழுத்துக்களில் எழுதப்பட்டது. பல்லவ கிரந்தம், தமிழ் கிரந்தம் என்ற கிரந்த எழுமுறைகளில் பழமையான பல்லவ கிரந்தமே கேரளத்தில் அறிமுகப்படுத்தப்பட்டது.\n\nசமஸ்கிருதத்தின் பிரச்சாரத்தினால் சமஸ்கிருத சொற்கள் பயன்பாடு அதிகரித்தது. ஆனால் சமஸ்கிருத ஒலிகளை குறிக்க வட்டெழுத்து போதுமானதாய் இல்லை. எனவே திராவிட சொற்களை வட்டெழுத்திலும் சமஸ்கிருத சொற்களை கிரந்தம் கொண்டும் எழுதப்பட்ட நூல்கள் பதினைந்தாம் நூற்றாண்டில் இவ்வாறாக காணப்பட்டன. மணிப்பிரவாள இலக்கியத்தை இயற்றிவர்களும் இந்த முறையினையே பின்பற்றிவந்தனர். இப்போதைய மலையாள எழுத்துமுறை துஞ்சத்து இராமானுசன் எழுத்தச்சன் என்பவரால் இயற்றப்பட்டதாகக் கருதப்படுகிறது. கலப்பு எழுத்துமுறைகளால் ஏற்பட்ட வேறுபாடுகளைத் தவிர்க்க கிரந்த எழுத்திலிருந்து திராவிட ஒலிகளுக்குறிய எழுத்துக்களோடும் தற்போதைய மலையாள எழுத்துமுறையினை நிறுவினார்.\n\nSection::::நெடுங்கணக்கு.\nSection::::எண்கள்.\nமலையாள எண்கள் கீழ்க்கண்டவாறு எழுதப்படுகின்றன. தற்காலத்தில் மலையாள எண்கள் பொதுப்பயன்பாட்டில் இல்லை. மலையாளம் இந்தோ-அரேபிய எண்களையே பயன்படுத்துகிறது\n\nSection::::மலையாள எழுத்துக்களின் பயன்பாடும் தமிழும்.\nSection::::மிடற்றொலிகள்.\nமலையாளம் ஒரு குறிப்பிட்ட காலம் வரை தமிழை எழுத பயன்படுத்தப்பட்ட வட்டெழுத்திலேயே எழுதப்பட்டதால், மலையாளத்தின் சொற்சேர்க்கை தமிழின் சொற்சேர்க்கையோடு ஒத்து உள்ளது.\n\nமலையாளத்தில், திராவிட சொற்களை எழுதும் போதும் ദ(da),ഗ(ga),ബ(ba),ഡ(Da) போன்ற எழுத்துக்களை மலையாளம் பயன்படுத்துவதில்லை. அவற்றுக்கு ஈடாக மிடற்றொலிகளை குறிக்க ത(த),ക(க),പ(ப),ട(ட) போன்றவற்றையே பயன்படுத்துகின்றனர். தமிழில் எவ்வாறு க,த,ப,ட போன்றவற்றை மிடற்றொலிகளாக ஒலிக்கப்படுவதற்கு என்னென்ன விதிகள் உள்ளனவோ, அவை அனைத்தும் மலையாள எழுத்துகளுக்கும் பொருந்தும்.\n\nஉதாரணமாக, 'புதிய' என்னும் சொல்லை പുതിയ(putiya) என்றே எழுதுகின்றனர். இந்தச்சொல் pudiya என உச்சரிக்கப்பட்டாலும் அதை പുദിയ என எழுதுவதில்லை. இதைப்போலவே கள் என்ற பன்மை விகுதி gaḷ என உச்சரிக்கப்பட்டாலும் அதை കള്‍(கள்) என்றே எழுதுகின்றனர். ഡ,ത வின் பயன்பாடும் இவ்வாறே உள்ளன.\n\nதமிழைப்போலவே ങ്ക-ṅk(ங்க) என்பது ṅk என எழுதப்படாலும் ṅg எனவே உச்சரிக்கப்படுகிறது. இது ഞ്ച -ñc(ஞ்ச-ñj)ற்கும், ന്ത-nt(ந்த-ndha)ற்கும் பொருந்தும்.\n\nSection::::வடமொழிச் சொற்களின் உச்சரிப்பு.\nமலையாளத்தில் எழுதப்படும் வடமொழி சொற்கள் திராவிட முறைக்கு ஏற்றவாறு உச்சரிக்கப்படுகின்றன.\n\nஉதாரணமாக സ്വാഗതം(svāgatam) என்ற எழுதினாலும் அதை svāgadam என்றே உச்சரிக்கின்றனர். இதைபோல் பெரும்பாலான வடமொழி சொற்கள் வடமொழியின் சொற்சேர்க்கையை பின் பற்றினாலும் திராவிட முறைக்கு ஏற்பவே உச்சரிக்கப்படுகின்றன.\n\nSection::::மலையாள குற்றியலுகரம்.\nதமிழைப் போலவே மலையாளத்திலும் குற்றியலுகரம் உள்ளது. தமிழில் 'உ'கரத்தை குற்றியலுகரத்தையும் எழுத பயன்படுத்துவது போல் மலையாளத்தில் 'சந்திரக்கலையை' குற்றியலுகரத்தை குறிக்க பயன்படுத்துகின்றனர். மலையாளத்தில் குற்றியலுகரத்தை அதன் வடமொழிப்பெயரை வைத்து 'சம்விருத உகாரம்' என அழைக்கின்றனர்.\n\nஉதாரணமாக அது - അത്(அத்) தேக்கு - തേക്ക്(தேக்க்) கூடு - കൂട്(கூட்)\n\nகுற்றியலுகரத்தை குறிக்க 'உ'கர குறியின் மீது 'சந்திரக்கலையை' வைத்தும் குறிப்பதுண்டு\n\nஅது - അതു്(அது) தேக்கு - തേക്കു്(தேக்கு) கூடு - കൂടു്(கூடு)\n\nஎனவே ன், ண், ல், ள், ர் போன்றவற்றை சந்திரக்கலை கொண்டு எழுதும்போது அதை னு, ணு, லு, ளு, ரு ஆகியவற்றின் குற்றியலுகரமாக ஒலிப்படும். இதைப்போக்கி மேற்கூறிய ஒற்று ஒலிகளை குறிக்க சில்லெழுத்துக்கள் பயன்படுத்தப்படுகின்றன. கீழ்க்கண்டவைகளையே சில்லெழுத்துக்கள் என அழைக்கப்படுகின்றன. இவற்றை சில்லுகள் எனவும் கூறுவர்.\n\nண் - ണ്‍ ன் - ന്‍ ர் - ര്‍ ல் - ല്‍ ள்- ള്‍\n\nSection::::ஈழத்தமிழும் மலையாள எழுத்துமுறையும்.\nமலையாளத்தில் ஈழத்தமிழில் பயன்படுத்துவது போலவே சில எழுத்துப்பயன்பாடுகள் காணப்படுகின்றன. റ്റ(ற்ற) 'ட(t)'வாக ஒலிக்கப்படுகிறது. ന്‍റ(ன்ற) என்பதை nt,nd என்பது போல ஒலிக்கப்படுகிறது. Comedy, October என்பவை കോമടി(கோமடி), ഒക്ടോവര്‍(ஒக்டோபர்) என மலையாளத்தில் வழங்கப்படுகின்றன.\n\nஉதாரணமாக:\n\nFont - ഫോന്‍റ്(ஃபோன்ற்) Internet - ഇന്‍റെര്‍നെറ്റ്(இன்றெர்னெற்ற்) Pilot - പൈലറ്റ്(பைலற்ற்)\n\nAntony - ആന്‍റനി(ஆன்றனி) போன்றவைகளை குறிப்பிடலாம்.\n\nSection::::கூட்டெழுத்துக்கள்.\nகிரந்தத்தில் இருந்து உருவான எழுத்துமுறையாதலால் மலையாளத்தில் பல்வேறு கூட்டெழுத்துக்கள் காணப்படுகின்றன.\n\nஉதாரணமாக கீழ்க்கண்ட கூட்டெழுத்துக்களை காணவும்\n\nക്ല - க்ல ക്ര - க்ர ക്വ - க்வ ക്യ - க்ய\n\nത്ത - த்த പ്പ - ப்ப ന്ന - ன்ன ണ്ണ - ண்ண\n\n\n"}
{"id": "36733", "url": "https://ta.wikipedia.org/wiki?curid=36733", "title": "1639", "text": "1639\n\n1639 ஒரு சனிக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் இவ்வாண்டு ஒரு செவ்வாய்க்கிழமையில் ஆரம்பமானது.\n\n\n"}

{"id": "102918", "url": "https://ta.wikipedia.org/wiki?curid=102918", "title": "லான்சு குளுசுனர்", "text": "லான்சு குளுசுனர்\n\nலான்சு குளுசுனர் (Lance Klusener, பிறப்பு 4 செப்டம்பர் 1971) சகலத் துறையராக விளங்கிய முன்னாள் தென்னாபிரிக்க துடுப்பாட்டக்காரர் ஆவார். இவரது அதிரடி துடுப்பாட்டத்திற்காகவும் அலையுறு விரைவு வீச்சிற்காகவும் அறியப்பட்டவர். இவர் சூலு மொழியை நன்கு அறிந்திருந்தமையால் \"சூலு\" என்று செல்லமாக அழைக்கப்பட்டார். 1999 துடுப்பாட்ட உலகக்கிண்ணப் போட்டிகளில் சிறப்பாக விளையாடி உலகக்கிண்ண நாயகனாக தெரிவானார். தென்னாபிரிக்காவின் மிகுந்த திறனுள்ள துடுப்பாளராக விளங்கினார்.\n\nஇவரின் ஒருநாள் பன்னாட்டுத் துடுப்பாட்ட மட்டையாளர் சராசரி 41.0 ஆகவும், பந்து வீச்சு சராசரி 29.0 ஆகவும் உள்ளது. சிறந்த தென்னாபிரிக்கத் துடுப்பாட்ட அணியின் வீரர்களில் ஒருவராக அறியப்படுகிறார். முதல் தரத் துடுப்பாட்டங்களிலும் சிறப்பான பங்களிப்பை அளித்துள்ளார். முதல்தரத் துடுப்பாட்டங்களில் மட்டையாளர் சராசரி 43.0 ஆகவும், பந்து வீச்சு சராசரி 30.0 ஆகவும் உள்ளது.\n\nSection::::சர்வதேச போட்டிகள்.\n1996-1997 ஆம் ஆண்டில் கொல்கத்தா, ஈடன் கார்டன்ஸ் அரங்கத்தில் இந்தியத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டத்தில் , தென்னாபிரிக்கத் துடுப்பாட்ட அணியில் அறிமுகமானார். துவக்கத்தில் பந்துவீச்சிற்காக அணியில் சேர்க்கப்பட்டார். அந்த சமயத்தில் முகமது அசாருதீன் போன்ற வீரர்கள் இந்திய அணியில் இருந்தனர். முதல் பகுதி ஆட்டத்தில் இவரின் பந்துவீச்சில் அசாருதீன் தொடர்ச்சியாக நான்கு, நான்குகள் (\"ஃபோர்)\" அடித்தார். ஆனால் இரண்டாவது பகுதியில் சிறப்பாக பந்து வீசிய இவர் 64 ஓட்டங்கள் மட்டுமே விட்டுக் கொடுத்து 8 இலக்குகள் எடுத்தார். இந்த பந்துவீச்சே இவரின் சிறப்பான பந்துவீச்சு ஆகும்.\n\nகுளூசுனர் ஒருநாள் பன்னாட்டுத் துடுப்பாட்டங்களில் சிறப்பான பங்களிப்பை அளித்ததன் மூலம் பரவலாக அறியப்படுகிறார். குறிப்பாக அதிரடி மட்டையாளர்களுக்கு இவர் அச்சுறுத்தும் வகையில் பந்து வீசினார். 1999 துடுப்பாட்ட உலகக்கிண்ணத் தொடரில் சிறப்பாக செயல்பட்டதன் மூலம் தொடர்நாயகன் விருதினைப் பெற்றார். அதே தொடரில் மட்டையாளராகவும் தனது பங்களிப்பை சிறப்பான முறையில் அளித்து அணி இறுதிப் போட்டிக்குச் செல்வதில் மிக முக்கியமான பங்காற்றினார். அடிபந்தாட்டம் போன்ற இவரின் பாங்கு மூலமாக சிறப்பாக செயல்பட்டார். மேலும் 2000 ஆம் ஆண்டின் சிறந்த துடுப்பாட்ட வீரராக இவரை விசுடன் துடுப்பாட்டாளர்களின் நாட்குறிப்பு அறிவித்தது.\n\nகுளூசுனரின் கனுக்காலில் ஏற்பட்ட காயத்திலிருந்து இவரின் துடுப்பாட்ட வாழ்க்கையில் வீழ்ச்சி ஏற்பட்டது. மேலும் தென்னாபிரிக்கத் துடுப்பாட்ட அணியின் தலைவர் கிரயெம் சிமித் உடனான சில பிரச்சினைகளும் இவரின் வீழ்ச்சிக்கு அடித்தளமிட்டன. தென்னாப்பிரிக்கத் துடுப்பாட்ட அணியில் உள்ள இளம்வீரர்களுக்கு குளூசுனர் அச்சுறுத்தும் வீரராக உள்ளார் என கிரெயம் சிமித் தெரிவித்தார். இருந்தபோதிலும் இவர்கள் இருவரும் தங்களுக்கு இடையே இருந்த வேற்றுமைகளை மறந்தனர்.\n\nஇவர் மொத்தமாக 49 தேர்வுத் துடுப்பாட்டப் போட்டிகளில் விளையாடி 1,906 ஓட்டங்களும் 80 இலக்குகளையும் வீழ்த்தியுள்ளார். இவரின் அதிகபட்ச ஒட்டங்கள் 174 ஆகவும், சிறந்த பந்துவீச்சு இந்தியத் துடுப்பாட்ட அணிக்கு எதிரான 8/64 ஆகும். ஒருநாள் பன்னாட்டுத் துடுப்பாட்டங்களில் 171 போட்டிகளில் விளையாடி 3,576 ஓட்டங்கள் எடுத்துள்ளார். அதிகபட்சமாக 103 ஓட்டங்களை 41.1 எனும் சராசரியுடன் எடுத்தார். மேலும் 192 இலக்குகளையும் வீழ்த்தினார். இவரின் சிறந்த பந்துவீச்சு 6/49 ஆகும்.\n\n"}
{"id": "102922", "url": "https://ta.wikipedia.org/wiki?curid=102922", "title": "டேவிட் பூன்", "text": "டேவிட் பூன்\n\nடேவிட் கிளாரென்சு பூன் (MBE), (David Clarence Boon, பிறப்பு 29 திசம்பர் 1960, லான்சுடன்,டாஸ்மானியா, ஆத்திரேலியா) ஓர் முன்னாள் ஆத்திரேலியத் துடுப்பாட்டாளர். பூனி என்று செல்லமாக அழைக்கப்பட்ட இவர் 1984-1995 ஆண்டுகளில் பன்னாட்டுத் துடுப்பாட்டங்களில் பங்கேற்றார். வலது கை துடுப்பாட்டக்காரராகவும் சிலநேரங்களில் வலதுகை புறச்சுற்று பந்து வீச்சாளராகவும் விளையாடினார். முதல் தர விளையாட்டில் டாஸ்மானியாவிற்கும் இங்கிலாந்து கௌன்டி தர்கமுற்கும் விளையாடியுள்ளார்.\n\n"}
{"id": "102923", "url": "https://ta.wikipedia.org/wiki?curid=102923", "title": "மரம் நடுதல்", "text": "மரம் நடுதல்\n\nமரம் நடுதல் என்பது விதைகளை, அல்லது கன்றுகளை நடுதல் ஆகும். மரம் நடுதல் பல தரப்பட்டோரால் பல நோக்கங்களுக்காகச் செய்யப்படுகிறது. இலங்கை இந்தியா போன்ற நாடுகளில் தென்னை, பனை, மா, பலா, வேம்பு மரங்களை வீட்டுச் சுற்றத்தில் நட்டு வளர்ப்பர். காடுகளை மீள் உருவாக்குவதற்காக, நிலத்தை மீள்பதப்படுத்துவதற்காக மரம் நடுவர். வணிக நிறுவனங்கள், இலாப நோக்கமற்ற நிறுவனங்களும் மரம் நடுதலில் ஈடுபடுகின்றன. \n\n"}
{"id": "102925", "url": "https://ta.wikipedia.org/wiki?curid=102925", "title": "குமுகத் தோட்டம்", "text": "குமுகத் தோட்டம்\n\nகுமுகத் தோட்டம் என்பது ஒரு பொது இடத்தில் குமுகத்தினர் கூட்டாக தோட்டம் செய்தல் ஆகும். \n\n"}
{"id": "102927", "url": "https://ta.wikipedia.org/wiki?curid=102927", "title": "தமிழ்நாடு அறிவியல் இயக்கம்", "text": "தமிழ்நாடு அறிவியல் இயக்கம்\n\nதமிழ்நாடு அறிவியல் இயக்கம்(Tamilnadu Science Forum) அல்லது தமிழ்நாடு மக்கள் அறிவியல் இயக்கம் என்பது தமிழ்நாட்டில் அறிவியலை பரப்பும் நோக்கத்தைக் கொண்டு கடந்த 39 ஆண்டுகளுக்கு மேலாகச் செயற்படும் அமைப்பு ஆகும். இது அறிவியலாளர்கள், ஆசிரியர்கள், ஆர்வலர்கள், மாணவர்கள் எனப் பலதரப்பட்டோரையும் உறுப்பினர்களாகக் கொண்டுள்ளது. 1980 ஆண்டு முதல் ‘‘அறிவியல் மக்களுக்கே’’ என்ற முத்திரை வாசகத்துடன் இயங்கிவரும் அமைப்பு. இதில் விஞ்ஞானிகள், பல்கலைக்கழக ஆய்வறிஞர்கள், மருத்துவர்கள், கல்லூரிப் பேராசிரியர்கள், ஆசிரியர்கள், அரசு மற்றும் தனியார் நிறுவன அறிவியல் ஆர்வலர்கள், விவசாயிகள், தொழிலாளர்கள்,பெண்கள் மற்றும் மாணவர்களை உறுப்பினர்களாகக் கொண்டு அறிவியல் பரப்புதலை தலையாய நோக்கமாகக் கொண்டு இருபத்து எட்டு ஆண்டுகளுக்கும் மேலாக செயல்பட்டு வரும் ஓர் தன்னார்வ அமைப்பாகும். இந்த அமைப்பு \"அறிவியல் பிரச்சாரத்தில்\" முக்கியப் பங்காற்றியுள்ளது. மகளிர் சுயஉதவிக்குழுக்கள், பொதுச் சுகாதாரம் உட்படப் பல வளர்ச்சிப்பணிகளிலும் கவனம் செலுத்தி வருகிறது.\n\nஅகில இந்திய மக்கள் அறிவியல் கூட்டமைப்பின் உறுப்பினராகவும் மத்திய அரசின் தேசிய அறிவியல் & தகவல் தொழில்நுட்ப பரிமாற்றக்குழுவின் (AIPSN) உறுப்பினராகவும் உள்ளது.\n\nSection::::நடைபெற்று வரும் பணிகள்.\nகடந்த 21 ஆண்டுகளாக தேசிய குழந்தைகள் அறிவியல் மாநாட்டை, ஒருங்கிணைப்பதன் மூலம் ஆயிரக்கணக்கான குழந்தைகளை எளிய அறிவியல் ஆய்வுப்பணிகளில் ஈடுபடுத்தி வருகிறது.\n\n\n"}
{"id": "102929", "url": "https://ta.wikipedia.org/wiki?curid=102929", "title": "தமிழ்நாட்டு அறிவொளி இயக்கம்", "text": "தமிழ்நாட்டு அறிவொளி இயக்கம்\n\nதமிழ்நாட்டு அறிவொளி இயக்கம் என்பது தமிழ்நாட்டில் வயதுவந்தோருக்கு எழுத்தறிவை வளர்ப்பதற்காக முன்னெடுக்கப்பட்ட ஒர் அமைப்பு ஆகும். இதை அரசும், சமூக அமைப்புகள் சில சேர்ந்தும் முன்னெத்தன. தமிழ்நாட்டில் எழுத்தறிவை கூட்டியதில் இந்த அமைப்பின் பங்களிப்பு கணிசமானது. \n"}
{"id": "102935", "url": "https://ta.wikipedia.org/wiki?curid=102935", "title": "மகாகவி (சிற்றிதழ்)", "text": "மகாகவி (சிற்றிதழ்)\n\nதமிழகத்திலிருந்து வெளிவரும் பல சிற்றிதழ்களில் மகாகவி மாத இதழும் ஒன்று. திண்டுக்கல் மாவட்டம், வத்தலக்குண்டு நகரில் இருந்து வெளியாகும் இந்த இதழின் ஆசிரியராக வதிலை பிரபா என்பவர் இருந்து வருகிறார். இந்த இதழில் கவிதை அதிக அளவில் வெளியிடப்பட்டு வருகிறது.\n"}
{"id": "102938", "url": "https://ta.wikipedia.org/wiki?curid=102938", "title": "சாமநத்தம்", "text": "சாமநத்தம்\n\nசாமநத்தம் (ஆங்கிலம்:Samanatham), இந்தியாவின் தமிழ்நாடு மாநிலத்தில் அமைந்துள்ள மதுரை மாவட்டத்தில்; மதுரை வருவாய் கோட்டம்; மதுரைதெற்கு வட்டத்தில் இருக்கும் ஒரு ஊர் ஆகும்.\n\nSection::::அமைவிடம்.\nமதுரையில் இருந்து தென்மேற்காக அன் அளவக 7 கி.மீ. தூரத்திலும் திருப்பரங்குன்றம் நகரில் இருந்து கிழக்கே 10 கி.மீ. தூரத்திலும் அமைந்துள்ளது.\n"}
{"id": "102940", "url": "https://ta.wikipedia.org/wiki?curid=102940", "title": "உணவு வைப்பகம்", "text": "உணவு வைப்பகம்\n\nஉணவு வைப்பகம் அல்லது உணவு வங்கி என்பது ஏழைகளுக்கு, வீடற்றோருக்கு உணவு விநியோகிக்கும் ஓர் இலாப நோக்கமற்ற அமைப்பு ஆகும். நன்கொடை செய்யப்பட்ட உணவுகள், அல்லது நன்கொடை செய்யப்பட்ட பணத்தில் வாங்கப்பட்ட உணவுகள் இவ்வாறு விநியோகிக்கப்படுகிறன. குறிப்பாக மேற்குநாடுகளில் இந்த நிறுவனங்களே பலரின் உணவுத் தேவைகளை பூர்த்தி செய்ய உதவி செய்கின்றன.\n\nSection::::வரலாறு.\nஉலகின் முதலாவதாக ஆரம்பிக்கப்பட்ட உணவு வைப்பகம் புனித மரியாள் உணவு வைப்பகக் கூட்டமைப்பு. இது 1967 இல் அரிசோனாவில் ஆரம்பிக்கப்பட்டது.\n"}
{"id": "102941", "url": "https://ta.wikipedia.org/wiki?curid=102941", "title": "தொண்டர் தீயணைப்புத் திணைக்களம்", "text": "தொண்டர் தீயணைப்புத் திணைக்களம்\n\nதொண்டர் தீயணைப்புத் திணைக்களம் என்பது தொண்டர்களால் செயற்படுத்தப்படும், அல்லது தொண்டர் உதவியுடன் செயற்படுத்தப்படும் தீயணைப்புத் திணைக்களம் ஆகும். பொதுவா சிறிய ஊர்களில் இத்தகைய தீயணைப்பு நிலையங்கள் இருக்கும். குமுகத்துக்கு அவசியமான ஒரு தேவையை குறுகிய நிதியோடு இவர்கள் நிவர்த்தி செய்ய உதவுகிறார்கள். \n"}
{"id": "102944", "url": "https://ta.wikipedia.org/wiki?curid=102944", "title": "அக்கம்பக்கப் பொதுமங்கள்", "text": "அக்கம்பக்கப் பொதுமங்கள்\n\nஅக்கம்பக்கப் பொதுமங்கள் (neighborhood commons) என்பது ஒரு குமுகம் அல்லது ஊர் பகிர்ந்து கொள்ளும் ஒரு பொதுஇடம் அல்லது பொதுவெளி ஆகும். இங்கு குமுகத்தைச் சார்ந்த பல வயதினரும், பல வகைப்பட்டோரும் தமது வெவ்வேறு தேவைகளுக்குப் பயன்படுமாறு வடிவமைக்கப்பட்டிக்கும். இது சனசமூக நிலையங்களுக்கு ஒத்தவை. சந்திப்பு இடம், குமுகத் தோட்டம், விளையாட்டு திடல், பயிலரங்கு, நூலகம், ஊடகங்கள் தயாரிப்பு போன்ற வசதிகள் இருக்கும்.\n"}
{"id": "102945", "url": "https://ta.wikipedia.org/wiki?curid=102945", "title": "பேட்ரசு வைஸ்ட்", "text": "பேட்ரசு வைஸ்ட்\n\nபேட்ரசு வைஸ்ட் (Petrus Vuyst) 1726 ஆம் ஆண்டு முதல் 1729 ஆம் ஆண்டுவரை ஒல்லாந்தர் ஆட்சியின் கீழ் இலங்கையின் ஆளுனர் நாயகமாகப் பதவி வகித்தார். இவர் இலங்கையில் வந்து இறங்கும்போதே தனது வலது கண்ணை மறைத்துக் கட்டிக் கொண்டு, இலங்கை போன்ற முக்கியத்துவம் அற்ற ஒரு சிறிய நாட்டை ஆட்சி செய்வதற்கு இரண்டு கண்கள் தேவையில்லை என்று சொன்னாராம். இவரது ஆட்சி மிகவும் கொடூரம் நிறைந்ததாக இருந்தது. தனது கருத்துக்களுக்கு உடன்படாதவர்களைக் கடுமையான சித்திரவதைகளுக்கு உள்ளாக்கினார். பலர் மீது பொய்வழக்குப் போட்டுத் தண்டனை வழங்கினார். தன்னை இலங்கையின் சுதந்திரமான ஆட்சியாளனாக ஆக்கிக்கொள்ளும் எண்ணம் அவருக்கு இருந்ததாகச் சொல்லப்படுகிறது. இவர் தனது அதிகாரங்களைப் பிழையாகப் பயன்படுத்தியதுடன், ஒழுங்கீனமான ஆட்சியும் நடத்திவந்தார். அரசாங்கத்தில் பல மட்டங்களிலும் ஊழல் மலிந்து காணப்பட்டது. இவருக்கு எதிராகச் சதி செய்ததாகச் சந்தேகத்தின் பேரில் 19 பேர் கொல்லப்பட்டதுடன், பலர் சித்திரவதைகளுக்கும் உள்ளாயினர்.\n\nஇவரது கொடுமைகளைப் பொறுக்க முடியாத சிலர் இவரது நடவடிக்கைகள் குறித்து பத்தேவியாவில் இருந்த தலைமையகத்துக்கு அறிவித்தனர். வைஸ்ட் மீதான குற்றச்சாட்டுகள் அடங்கிய கடிதம் தகவல் கொண்டு செல்பவரின் காலணியின் அடிப்பாகத்தில் வைத்துத் தைத்து இரகசியமாக எடுத்துச் செல்லப்பட்டதாம். பத்தேவியாவில் இருந்த உயர் ஆட்சிக் குழு உடனடியாக வைஸ்ட்டைத் திருப்பி அழைத்து அவர்மீது விசாரணை நடத்தியது. முடிவில் இவரது தலை வெட்டப்பட்டு மரண தண்டனை வழங்கப்பட்டது.\n\n"}
{"id": "102951", "url": "https://ta.wikipedia.org/wiki?curid=102951", "title": "வடுகர்", "text": "வடுகர்\n\nசங்ககாலத்தில் வடுகர் இன மக்கள் வேங்கடமலைக்கு வடக்கில் வாழ்ந்துவந்தனர். தெற்கே வாழ்ந்த மக்கள் அவர்கள் வாழும் பகுதியைத் தாண்டிப் பொருளீட்டச் செல்வதுண்டு. அப்போது தம் உணவைப் பங்கிட்டு விருந்தளித்து மகிழ்ந்தனர். தமிழ்நாட்டுக்கு வடக்கில் உள்ளவர் பேசிய மொழியை வடுகு என்று கலிங்கத்துப் பரணி என்னும் நூல் குறிப்பிடுகிறது. வடுகு மொழி பேசப்பட்ட நாடு கருநாடகம். இது வடக்கர் என்பது மறுவி வடுகர் என்றாயிற்று என்றோ, தமிழின் பிழை பட்ட மொழி (வடுப்பட்ட மொழி) வடுகு பேசுவோர் வடுகர் எனப்பட்டனர் என்றோ கொள்ள வைக்கிறது. \n\nமகிசா என்னும் 'வடுகர் பெருமகன்' நாட்டில் அயிரி ஆறு பாய்ந்தோடிற்று. \n\nவடுகர் பேசும் மொழியை 'கல்லா நீண்மொழி' என்றனர். வேட்டைநாயுடன் அவர்கள் செல்வார்களாம். புலி உண்டபின் மாறையில் போட்டுவிட்டுப் போன மான்மறி, மூங்கில்நெல் அரிசி, பசு வெண்ணெய் கலந்து சமைத்த புலவு உணவை விருந்தினர்களுக்குத் தேக்கிலையில் பகிர்ந்து அளிப்பார்களாம். அவரது சிறுவர்கள் இரும்பைப் பூவை அம்பெய்து உதிர்த்து அவர்கள் மேய்க்கும் காளைமாடுகளை உண்ணச் செய்வார்களாம். அவற்றை உண்ணவரும் மான்களை விரட்டி ஓட்டுவார்களாம். \n\n"}
{"id": "102952", "url": "https://ta.wikipedia.org/wiki?curid=102952", "title": "அயிரி ஆறு", "text": "அயிரி ஆறு\n\nஅயிரி ஆறு மைசூரில் காவிரி ஆற்றில் கலக்கிறது. அயிரியாறு இக்காலத்தில் அரங்கி ஆறு என்னும் பெயரால் வழங்கப்படுகிறது. இதனை இரண்டு சங்கப்பாடல்கள் குறிப்பிடுகின்றன. வடுகர் பெருமகன் ஆண்ட எருமை நன்னாட்டில் அயிரி ஆறு உள்ளது. காட்டுமயில் பாகற்காயைத் தின்றுவிட்டு அயிரி ஆற்றங்கரையில் இருந்துகொண்டு வயிர் என்னும் யாழ் ஓசை போல் நரலுமாம். இந்த ஆற்றைத் தாண்டித் தமிழர் பொருளீட்டச் செல்வார்களாம். \n"}
{"id": "102954", "url": "https://ta.wikipedia.org/wiki?curid=102954", "title": "எருமையூரன்", "text": "எருமையூரன்\n\nஎருமை நன்னாட்டை இப்போது மைசூர் என்கிறோம். மகிஷம் என்பது எருமையைக் குறிக்கும் வடசொல். மகிஷ ஊர் மைசூர் ஆயிற்று.\n\nசங்ககாலப் புலவர் நக்கீரர் இவனைப் பற்றிக் குறிப்பிடுகிறார். எருமையூரன் என்ற பெயர் பெற்ற அரசன் தலையாலங்கானத்துச் செருவென்ற நெடுஞ்செழியன் என்ற பாண்டியர் மன்னனை எதிர்த்து தோல்வி அடைந்தவன். \nபுலவர் எருக்காட்டூர்த் தாயங்கண்ணனார் வாழ்ந்த எருக்காட்டூர் எருமையூரனின் ஊர் ஆகலாம். எருமையூர் அரசன் எருமையூரன். இந்த ஊர் கள் இறக்குவதில் சிறப்புற்று விளங்கியது என்பதை இந்த ஊருக்குத் தரப்பட்டுள்ள அடைமொழியால் அறியலாம்.\n\nஅயிரி ஆறு பாய்ந்த எருமை நன்னாட்டுக்கும் இதற்கும் தொடர்பில்லை.\n"}
{"id": "102956", "url": "https://ta.wikipedia.org/wiki?curid=102956", "title": "ரிஷிகேஷ் கனித்கர்", "text": "ரிஷிகேஷ் கனித்கர்\n\nரிஷிகேஷ் கனித்கர் (\"Hrishikesh Kanitkar\", பிறப்பு: நவம்பர் 14. 1974), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், 34 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102958", "url": "https://ta.wikipedia.org/wiki?curid=102958", "title": "ஹேமந்த் கனிட்கர்", "text": "ஹேமந்த் கனிட்கர்\n\nஹேமந்த் கனிட்கர் (\"Hemant Kanitkar,\" பிறப்பு: டிசம்பர் 8. 1942), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், 87 முதல்தர துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102959", "url": "https://ta.wikipedia.org/wiki?curid=102959", "title": "ஆசிஷ் கபூர்", "text": "ஆசிஷ் கபூர்\n\nஆசிஸ் கபூர் (\"Aashish Kapoor\", பிறப்பு: மார்ச்சு 25. 1971), துடுப்பாட்ட அணியின் முன்னாள் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டியிலும், 17 முதல்தர துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102960", "url": "https://ta.wikipedia.org/wiki?curid=102960", "title": "சபா கரீம்", "text": "சபா கரீம்\n\nசபா கரீம் (\"Saba Karim\", பிறப்பு: நவம்பர் 14. 1967), இந்தியத் துடுப்பாட்ட அணியின் முன்னாள் துடுப்பாட்டக்காரர், குச்சக்காப்பாளர். களத்தடுப்பிலும் இவரின் பணி குறிப்பிடத்தக்கது. இவர் ஒரு தேர்வுத் துடுப்பாட்டப் போட்டியிலும், 34 முதல்தர துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102961", "url": "https://ta.wikipedia.org/wiki?curid=102961", "title": "முரளி கார்த்திக்", "text": "முரளி கார்த்திக்\n\nமுரளி கார்த்திக் (\"Murali Kartik\", பிறப்பு: செப்டம்பர் 11. 1976), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டிகளிலும், 37 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 2000 - 2002 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "102962", "url": "https://ta.wikipedia.org/wiki?curid=102962", "title": "ராம்நாத் கென்னி", "text": "ராம்நாத் கென்னி\n\n\"ராம்நாத் கென்னி\"' (\" Ramnath Kenny,\" பிறப்பு: செப்டம்பர் 29. 1930, இறப்பு: நவம்பர் 21 1985) இந்திய துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது.\n\nஇவர் ஐந்து தேர்வுத் துடுப்பாட்டப் போட்டிகளிலும், 59 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1958 - 1960 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "102963", "url": "https://ta.wikipedia.org/wiki?curid=102963", "title": "ஜி. கிஷென்சந்த்", "text": "ஜி. கிஷென்சந்த்\n\nஜி. கிஷென்சந்த் ( \"G. Kishenchand,\" பிறப்பு: ஏப்ரல் 14. 1925, இறப்பு: ஏப்ரல் 16 1997) துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது.\n\nஇவர் ஐந்து தேர்வுத் துடுப்பாட்டப் போட்டிகளிலும், 127 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1947 - 1952 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "102964", "url": "https://ta.wikipedia.org/wiki?curid=102964", "title": "ஏ. ஜீ. கிறிப்பால் சிங்", "text": "ஏ. ஜீ. கிறிப்பால் சிங்\n\nஏ. ஜீ. கிறிப்பால் சிங் \"(A.G. Kripal Singh\", பிறப்பு: ஆகத்து 6. 1933, இறப்பு: சூலை 22 1987) இந்தியத் துடுப்பாட்ட அணியின் முன்னாள் துடுப்பாட்டக்காரர்.\n\nஇவர் 14 தேர்வுத் துடுப்பாட்டப் போட்டிகளிலும், 96 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1955 - 1964 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "102965", "url": "https://ta.wikipedia.org/wiki?curid=102965", "title": "பூச்சைய்யா கிருஷ்ணமுர்த்தி", "text": "பூச்சைய்யா கிருஷ்ணமுர்த்தி\n\nபூச்சைய்யா கிருஷ்ணமுர்த்தி \"(Pochiah Krishnamurthy\", பிறப்பு: சூலை 12. 1947, இறப்பு: சனவரி 28 1999) இந்தியத் துடுப்பாட்ட அணியின் முன்னாள் துடுப்பாட்டக்காரர். \n\nஇவர் ஐந்து தேர்வுத் துடுப்பாட்டப் போட்டிகளிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார்.\n"}
{"id": "102966", "url": "https://ta.wikipedia.org/wiki?curid=102966", "title": "புத்தி குந்தேரன்", "text": "புத்தி குந்தேரன்\n\nபுத்தி குந்தேரன் (\"Budhi Kunderan\", பிறப்பு: அக்டோபர் 2. 1939, இறப்பு: சூன் 23 2006) இந்தியத் துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் 18 தேர்வுத் துடுப்பாட்டப் போட்டிகளிலும், 129 முதல்தர துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102967", "url": "https://ta.wikipedia.org/wiki?curid=102967", "title": "சையத் கிர்மானி", "text": "சையத் கிர்மானி\n\nசெய்யது கிர்மானி (\"Syed Kirmani\", பிறப்பு: டிசம்பர் 29. 1949), துடுப்பாட்ட அணியின் முன்னாள் துடுப்பாட்டக்காரர், குச்சக்காப்பாளர். இவர் 88 தேர்வுத் துடுப்பாட்டப் போட்டிகளிலும், 49 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102968", "url": "https://ta.wikipedia.org/wiki?curid=102968", "title": "நீலேஷ் சோன்டாகர்", "text": "நீலேஷ் சோன்டாகர்\n\nநீலேஷ் சோன்டாகர் (\"Nilesh Sondagar\", பிறப்பு: ஏப்ரல் 3. 1973), இந்தியத் துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் மூன்று தேர்வுத் துடுப்பாட்டப் போட்டிகளிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102970", "url": "https://ta.wikipedia.org/wiki?curid=102970", "title": "ராஜு குல்கர்னி", "text": "ராஜு குல்கர்னி\n\nராஜு குல்கர்னி (\"Raju Kulkarni\", பிறப்பு: செப்டம்பர் 25. 1962), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1982-1983 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "102972", "url": "https://ta.wikipedia.org/wiki?curid=102972", "title": "கிஷோரி சக்தி யோஜனா", "text": "கிஷோரி சக்தி யோஜனா\n\nகிஷோரி சக்தி யோஜனா \"(kishori sakthi yojana)\" என்பது வளரிளம் பருவப் பெண்களுக்கான இந்திய அரசின் நலத்திட்டம் ஆகும். இது முன்னர் ஒருங்கிணைந்த குழந்தைகள் மேம்பாட்டுத் திட்டத்தில் வளரிளம் பருவப் பெண்களுக்கான தேசிய இயக்கம் என்ற பெயரில் அறியப்பட்டது. 2006-07 ஆம் ஆண்டு முதல் இதற்கெனத் தனி நிதி ஒதுக்கப்பட்டது.\n\nஇத்திட்டம் 11 முதல் 18 வயதுடைய சிறுமியருக்கானது. இத்திட்டத்திற்கென்று புதிய உள்கட்டமைப்பு வசதிகள் உருவாக்கப்பட மாட்டாது. ஏற்கனவே இருக்கும் ஒருங்கிணைந்த குழந்தைகள் மேம்பாட்டுத் திட்ட வசதிகளைக் கொண்டே இத்திட்டம் நிறைவேற்றப்படும். ஓர் ஒருங்கிணைந்த குழந்தைகள் மேம்பாட்டுத் திட்டத்திற்கு 1.1 இலட்ச ரூபாய் ஒதுக்கப்படும்.\n\nஇத்திட்டத்தின் கீழ் வளரிளம் பருவப் பெண்கள் தங்கள் உடலில் ஏற்படும் மாற்றங்களைச் சரியாகப் புரிந்து கொள்தல், சமூகத்தில் தங்கள் கடமையையும் அதை நிறைவேற்ற உதவும் ஆற்றல் மூலங்களை அறிதல், ஊட்டச்சத்துள்ள உணவு உண்ணல், திருமண வயதை அறிதல் போன்ற பயிற்சிகள் வழங்கப்படும்.\n"}
{"id": "102973", "url": "https://ta.wikipedia.org/wiki?curid=102973", "title": "வாமன் குமார்", "text": "வாமன் குமார்\n\nவாமன் குமார் ( \"Vaman Kumar\", பிறப்பு: சூன் 22. 1935), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 129 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1961 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "102975", "url": "https://ta.wikipedia.org/wiki?curid=102975", "title": "அபை குருவில்லா", "text": "அபை குருவில்லா\n\nஅபை குருவில்லா (\"Abey Kuruvilla\", பிறப்பு: ஆகத்து 4. 1968), இந்தியத் துடுப்பாட்ட அணியின் முன்னாள் துடுப்பாட்டக்காரர், வேகப் பந்து வீச்சாளர். இவர் 10 தேர்வுத் துடுப்பாட்டப் போட்டிகளிலும், 25 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "102976", "url": "https://ta.wikipedia.org/wiki?curid=102976", "title": "யோஜனா (மாத இதழ்)", "text": "யோஜனா (மாத இதழ்)\n\nயோஜனா \"(yojana)\" என்பது இந்தியாவின் அடித்தட்டு மக்கள் சமூகப் பொருளாதார விழிப்புணர்வு பெற வேண்டும் என்ற நோக்கில் வெளிவரும் ஒரு மாத இதழ் ஆகும். 1957 ஆம் ஆண்டு திரு. குஷ்வந்த் சிங் அவர்களைத் தலைமை ஆசிரியராய்க் கொண்டு இவ்விதழ் துவங்கப்பட்டது. தற்போது தமிழ், ஆங்கிலம் உள்ளிட்ட 13 மொழிகளில் இவ்விதழ் வெளியாகிறது. தமிழில் இவ்விதழ் திட்டம் என்ற பெயரில் வெளியாகிறது. இந்திய அரசின் உதவி பெற்று வெளியான போதும் இவ்விதழில் நல்ல எண்ணத்துடன் அரசை இடித்துக் கூற வேண்டிய இடத்தில் இடித்துக் கூறுவதும் உண்டு என இவ்விதழின் இணையதளத்தில் கூறப்பட்டுள்ளது.\n"}
{"id": "102985", "url": "https://ta.wikipedia.org/wiki?curid=102985", "title": "மிட்சுகூகன் சண்டை", "text": "மிட்சுகூகன் சண்டை\n\nமிட்சுகூகன் சண்டை (\"Battle of Midtskogen\") என்பது இரண்டாம் உலகப் போரின் போது நார்வேவில் நிகழ்ந்த ஒரு மோதல். நார்வே போர்த்தொடரின் ஒரு பகுதியான இதில் நார்வே நாட்டு அரசர் ஏழாம் ஹாக்கோனையும் அவரது அமைச்சரவையையும் நாசி ஜெர்மனியின் படைகள் கைதுசெய்ய முயன்று தோற்றன.\n\nஏப்ரல் 9, 1940ல் நாசி ஜெர்மனி நார்வே மீது படையெடுத்தது. படையெடுப்பின் துவக்கத்திலேயே நார்வே அரசரையும் அமைச்சர்களையும் கைப்பற்றினால் நார்வீஜிய எதிர்ப்பை முடக்கி விடலாம் என ஜெர்மானிய உத்தியாளர்கள் திட்டமிட்டனர். அதன்படி நார்வே தலைநகர் ஓஸ்லோவில் வைத்து அரசரையும் அமைச்சர்களையும் கைது செய்ய அவர்கள் செய்த முதல் முயற்சி டுரூபாக் கடற்கால்வாய் சண்டையில் ஜெர்மானியக் கடற்படைக்கு ஏற்பட்ட தோல்வியால் நிறைவேறவில்லை. ஏழாம் ஹாக்கோனும், நார்வே அரசும் ஓஸ்லோவைக் காலி செய்து விட்டு பத்திரமாக வெளியேறினர். அவர்களை வான்வழியாகத் தரையிறங்கிய வான்குடை வீரர்களைக் கொண்டு கைது செய்ய அடுத்த முயற்சி ஏப்ரல் 10ம் தேதி மேற்கொள்ளப்பட்டது. மிட்சுகூகன் என்ற இடத்தில் அரசரும் அமைச்சரவையும் தஞ்சம் புகுந்திருப்பதை அறிந்த ஜெர்மானிய வான்குடை வீரர்கள் அவ்விடத்துக்கு விரைந்தனர். அரசரது பாதுகாவலர்களும், அப்பகுதியிலிருந்த பொதுமக்களும் மிட்சுகூகனுக்கு வரும் சாலையில் ஒரு சாலைத்தடையை ஏற்படுத்தி ஜெர்மானிய வான்குடைப் பிரிவினைத் தடுத்து நிறுத்தினர். அப்போது நிகழ்ந்த சண்டை சில மணிநேரம் நீடித்தது. இதை பயன்படுத்திக் கொண்டு அரசரும் நார்வே அமைச்சரவையும் தப்பி விட்டனர். தங்கள் முயற்சி தோல்வியடைந்ததை உணர்ந்த ஜெர்மானியர்கள் பின்வாங்கினர். \n\nநார்வே போர்த்தொடரில் இது ஒரு சிறு மோதலாக இருந்தாலும், இதன் விளைவாக நார்வே அரசு ஜெர்மானியர் பிடியிலிருந்து தப்பியதால் முக்கியத்துவம் வாய்ந்ததாகக் கருதப்படுகிறது. மேலும் ஜெர்மானியப் படையெடுப்பால் நிலைகுலைந்து போயிருந்த நார்வே மக்களின் மன உறுதிக்கு இவ்வெற்றி ஊக்கமளித்தது.\n"}
{"id": "102991", "url": "https://ta.wikipedia.org/wiki?curid=102991", "title": "பேறுபெற்றோர்", "text": "பேறுபெற்றோர்\n\nகிறித்தவத்தில் பேறுபெற்றோர் என்பது மத்தேயு நற்செய்தியில் உள்ள மலைப்பொழிவில் இடம் பெரும் எட்டு வகையான பேறுகளை பெறுவோரை குறிக்கும். இவற்றுள் நான்கு பேறுகள் லூக்கா நற்செய்தியில் உள்ள சமவெளிப் பொழிவிலும் இடம் பெறுகின்றன. மீதம் உள்ள நான்கு ஆசிகளும், இன் நற்செய்தியில் பரிசேயருக்கான சாபங்களாக இடம்பெறுகின்றன.\n\nஆக்ஸ்போர்டு கிறித்தவ திருச்சபைகளுக்கான அகராதியின் படி (The Oxford dictionary of the Christian church), லூக்கா நற்செய்தியில் உள்ள பேறுகள் வெளிபடையான துன்பங்களை படுவோருக்கு கிடைக்கும் பேறுகளாகவும், மத்தேயு நற்செய்தியில் உள்ளவை ஆன்மீக துன்பங்களுக்கான பேறுகளையும் குறிப்பதாகவும் கொள்ளப்படுகின்றது.\n\nSection::::உள்ளடக்கம்.\nமத்தேயு நற்செய்தி 5:3-10\n\nலூக்கா நற்செய்தி 6:20-26\n\n"}
{"id": "102997", "url": "https://ta.wikipedia.org/wiki?curid=102997", "title": "அல்லாஹு அக்பர்", "text": "அல்லாஹு அக்பர்\n\nஅல்லாஹு அக்பர் [அரபி:الله أكبر] [ஆங்கிலம்: Allāhu Akbar] என்பது இறைவனே மிகப் பெரியவன் என்ற பொருள் தரும் அரபுத் தொடராகும். இது தக்பிர் என்றும் அழைக்கப்படுகிறது. இத்‌ தொடர் முஸ்லிம்களால் பல்வேறு வேளைகளில் பயன்படுத்தப்படுகிறது. குறிப்பாக ஒவ்வொரு நாளிலும் ஐந்து முறை நடைபெறும் தொழுகை அழைப்பும் அல்லாஹு அக்பர் என்றே தொடங்குகிறது. திருக்குர்ஆனில் இத் தொடர் மூன்று இடங்களில் வருகிறது. ஈராக், ஆஃப்கானிஸ்தான் போன்ற நாட்டுக் கொடிகளிலும் இத்தொடர் இடம் பெற்றுள்ளது.\n"}
{"id": "102999", "url": "https://ta.wikipedia.org/wiki?curid=102999", "title": "வேற்றுமை அணி", "text": "வேற்றுமை அணி\n\nதமிழ் இலக்கணத்தில் வேற்றுமை அணி என்பது இரு பொருள்களுக்கு இடையேயுள்ள ஒற்றுமையைக் கூறி, பின் அவற்றை வேறுபடுத்திக் காட்டுவது ஆகும்.\n\nSection::::எடுத்துக்காட்டு.\n 1) அங்கண் விசும்பின் அகனிலாப் பாரிக்கும்\n\nஇச்செய்யுளில் சான்றோருக்கும் திங்களுக்கும் முதலில் ஒற்றுமை கூறிப் பின்னர் வேற்றுமைப் படுத்தியுள்ளது.\n"}
{"id": "103001", "url": "https://ta.wikipedia.org/wiki?curid=103001", "title": "வல்லினம்", "text": "வல்லினம்\n\nவல்லினம் என்பது பழந்தமிழ் இலக்கணங்களின் அடிப்படையில், தமிழில் உள்ள மெய்யெழுத்துகளின் மூன்று வகுப்புகளுள் ஒன்று. மெல்லினம், இடையினம் என்பன ஏனைய இரண்டு வகுப்புகள். தொல்காப்பியமும், அதற்குப் பின்னர் எழுந்த நன்னூல் முதலிய தமிழ் இலக்கண நூல்களும், க், ச், ட், த், ப், ற் எனும் ஆறு எழுத்துகளையும் வல்லின எழுத்துகள் என்கின்றன. இவை வலிய ஓசை உடையவையாதலால் இப்பெயர் பெற்றன. இவற்றை \"வலி\", \"வன்மை\", \"வன்கணம்\" என்னும் பெயர்களாலும் அழைப்பது உண்டு. \"வல்லென்று இசைப்பதாலும் வல் என்ற தலைவளியால் பிறப்பதாலும் வல்லெழுத்து எனப்பட்டது\" என்பது தொல்காப்பியத்துக்கு உரை எழுதிய இளம்பூரணனாரின் விளக்கம்.\n\nSection::::மொழியியலும், வல்லினமும்.\nSection::::ஒலிப்பிறப்பு.\nதற்கால மொழியியலின்படி தமிழின் வல்லின எழுத்துகளில் \"ற\" தவிர்ந்த ஏனையவை எல்லா இடங்களிலும் வெடிப்பொலிகள் அல்லது அடைப்பொலிகள் என்ற வகைக்குள் அடங்குகின்றன. வாயறையின் ஓரிடத்தில் மூச்சுக்காற்று முழுவதும் தடை செய்யப்பட்டுப் பின்னர் திடீரென்று வெடிப்போடு வெளியேறும்போது உண்டாகும் ஒலிகளே வெடிப்பொலிகள்.ஒற்றெழுத்தாக வரும்பொழுது \"றகரம்\" வெடிப்பொலியாக அமையும். இலங்கைத் தமிழிலும், தமிழ் நாட்டின் சில பகுதிகளிலும் இரட்டிக்கும்போதும் \"றகரம்\" வெடிப்பொலியாக வருகின்றது. வல்லின எழுத்துகளின் ஒலிப்பிடம், ஒலிப்பு முறை ஆகியவை குறித்த தகவல்கள் பின்வருமாறு:\nSection::::வல்லொலி மெல்லொலி மாற்றம்.\nவல்லின எழுத்துகளில் \"றகரம்\" தவிர்ந்தவை தமிழில் எல்லா இடங்களிலும் வல்லொலியாக ஒலிக்கப்படுவது இல்லை. க், த், ப் என்பன, சொல்லுக்கு முதலில் வரும்போதும் (எகா: கடல், தட்டு, பத்து) இரட்டிக்கும் போதும் (எகா: பக்கம், முத்தம், அப்பம்) மட்டுமே இவை, வல்லொலிகளாக ஒலிக்கின்றன. \"சகரம்\" தற்காலத்தில் சொல்லுக்கு முதலில் வரும்போது பெரும்பாலும் மெல்லொலியாகவே (எகா: சட்டி (satti), செக்கு (sekku)) ஒலிக்கப்படுகின்றது. ஆனாலும், சில பகுதிகளில் பேச்சு வழக்கில் சொல்லின் முதலில் வரும் \"சகரம்\" வல்லொலியாகவே (எகா: சட்டி (chatti), செக்கு (chekku)) ஒலிக்கப்படுகின்றது. இரட்டித்து வரும்போது சகரம் எப்போதும் வல்லொலியாகவே (எகா: பச்சை, அச்சம்) ஒலிக்கப்படும். \"டகர\"மும், \"றகர\"மும் சொல்லுக்கு முதலில் வருவதில்லை. ஆனால், இரட்டிக்கும்போது வல்லொலிகளையே தருகின்றன. \"றகரம்\" எல்லா இடங்களிலும் வல்லொலியே. மேற்குறிப்பிட்டவை தவிர்ந்த பிற இடங்களில் வரும் க, ச, ட, த, ப என்னும் வல்லெழுத்துகளைத் தமிழில் மெல்லொலிகளாக (எகா: அகம், தங்கம், பாசம், கொஞ்சம், பாடல், ஆண்டவன், காதல், சொந்தம், கோபம், இன்பம்) ஒலிப்பது வழக்கம். \n\n\"வல்லொலி மெல்லொலி மாற்றம்\" எனப்படும் இது தமிழில் தொன்று தொட்டே இருந்து வரும் வழக்கம் என்பது கால்டுவெல்லின் கருத்து. ஆனாலும், தொல்காப்பியத்தில் இது தொடர்பான குறிப்புகள் எதுவும் காணப்படாததாலும், இது போன்ற பல நுண்ணிய வேறுபாடுகளை எடுத்தாண்ட தொல்காப்பியர் இந்த விடயத்தைச் சொல்லாமல் விட்டிருப்பதாலும், தமிழில் மெல்லொலிகள் பிற்காலத்தில் தோன்றியிருக்கக் கூடும் என்று சில ஆய்வாளர்கள் கருதுகின்றனர்.\n\nSection::::இன எழுத்துகள்.\nதமிழ் இலக்கண நூல்களின்படி ஒவ்வொரு வல்லின எழுத்துக்கும் ஒரு மெல்லின எழுத்து இன எழுத்தாக அமைகின்றது. கவும் ஙவும், சவும் ஞவும், டவும் ணவும், தவும் நவும், பவும் மவும், றவும் னவும் இன எழுத்துகள். இவ்விணைகள் ஒவ்வொன்றினதும் பிறப்பிடம் ஒன்றாக இருப்பதாலேயே இவை இன எழுத்துகள் ஆகின்றன.\n\n"}
{"id": "103002", "url": "https://ta.wikipedia.org/wiki?curid=103002", "title": "மெல்லினம்", "text": "மெல்லினம்\n\nமெல்லினம் என்பது பழந்தமிழ் இலக்கணங்களின் அடிப்படையில், தமிழில் உள்ள மெய்யெழுத்துக்களின் மூன்று வகுப்புக்களுள் ஒன்று. வல்லினம், இடையினம் என்பன ஏனைய இரண்டு வகுப்புக்கள். தொல்காப்பியமும், அதற்குப் பின்னர் எழுந்த நன்னூல் முதலிய தமிழ் இலக்கண நூல்களும், ங், ஞ், ண், ந், ம், ன் எனும் ஆறு எழுத்துக்களையும் மெல்லின எழுத்துக்கள் என்கின்றன. இவை மெலிய ஓசை உடையவையாதலால் இப்பெயர் பெற்றன. இவற்றை \"மெலி\", \"மென்மை\", \"மென்கணம்\" என்னும் பெயர்களாலும் அழைப்பது உண்டு. \"மெல்லென்று இசைப்பதாலும் மெல் என்ற மூக்கின் வளியால் பிறப்பதாலும் மெல்லெழுத்து எனப்பட்டது\" என்பது தொல்காப்பியத்துக்கு உரை எழுதிய இளம்பூரணனாரின் விளக்கம்.\n\nSection::::மொழியியலும், மெல்லினமும்.\nSection::::ஒலிப்பிறப்பு.\nதற்கால மொழியியலின்படி தமிழின் மெல்லின எழுத்துக்கள் எல்லா இடங்களிலும் மூக்கொலிகள் அல்லது மூக்கினம் என்ற வகைக்குள் அடங்குகின்றன. ஒலிப்பு முயற்சியின்போது, அண்ணக்கடை திறந்து, வாயறையிலிருந்து மூச்சுக்காற்று மூக்கின் வழியாக வெளியேறும்போது உண்டாகும் ஒலிகளே மூக்கொலிகள். மெல்லின எழுத்துக்களின் ஒலிப்பிடம், ஒலிப்பு முறை ஆகியவை குறித்த தகவல்கள் பின்வருமாறு:\nSection::::இன எழுத்துக்கள்.\nதமிழ் இலக்கண நூல்களின்படி ஒவ்வொரு வல்லின எழுத்துக்கும் ஒரு மெல்லின எழுத்து இன எழுத்தாக அமைகின்றது. கவும் ஙவும், சவும் ஞவும், டவும் ணவும், தவும் நவும், பவும் மவும், றவும் னவும் இன எழுத்துக்கள். இவ்விணைகள் ஒவ்வொன்றினதும் பிறப்பிடம் ஒன்றாக இருப்பதாலேயே இவை இன எழுத்துக்கள் ஆகின்றன.\n\n"}
{"id": "103006", "url": "https://ta.wikipedia.org/wiki?curid=103006", "title": "தன்மை நவிற்சி அணி", "text": "தன்மை நவிற்சி அணி\n\nதன்மை நவிற்சி அணி என்பது எவ்வகைப் பொருளையும் அல்லது எச்செயலையும் உண்மையான முறையில் உள்ளபடி உள்ளதாக விளக்கும் சொற்களால் அமைவது. இது இயல்பு நவிற்சி அணி எனவும் கூறப்படும்.\n\nஇங்கு எந்த உவமானமோ, அன்றி உவமேயமோ, அல்லது மிகைப்படுத்தலோ இல்லாததைகக் காண முடிகிறது.\n\n\nSection::::தன்மை நவிற்சி அணியின் தன்மைகள்.\nSection::::எ.கா.1.\nஇருந்து முகந் திருத்தி\nஈரோடு பேன் வாங்கி\nவிருந்து வந்ததென்று விளம்ப\nவருந்தி ஆடினாள் பாடினாள்\nஆடிப் பழமுறத்தால் \nசாடினாள் ஓடோடத்தான்\nஇக்கவிதை வரிகளில் உருவக அணியோ அன்றி உவமை அணியோ இல்லாததைக் காண முடிகிறது.\n\nSection::::எ.கா.2.\nமெய்யில் பொடியும் - உடம்பு முழுக்கத் தூசியும்\nவிரித்த கருங்குழலும் - விரித்த தலைமயிரும்\nகையில் தனிச் சிலம்பும் - கையிலே தனிச்சிலம்பும்\nகண்ணீரும் - அழுகையும்\nகண்ணகியின் கோலத்தை விளக்கும் கவிதையில் உள்ள இந்த வரிகளில் ஒவ்வொன்றும் இயல்பாகவும், மிகைப்படுத்தல் இன்றியும் அதே நேரம் அழகு குன்றாமலும் இருப்பதைக் காணமுடிகிறது.\n\nSection::::எ.கா.3.\n'உள்ளம் குளிர உரோமம் சிலிர்த்துரையும்\nதள்ளவிழி நீரரும்பத் தன்மறந்தாள் - புள்ளலைக்கும்\nதேந்தா மரைவயல்சூழ் தில்லைத் திருநடஞ்செய்\nபூந்தா மரைதொழுத பொன்'\n\nதில்லையில் நடராசப் பெருமானின் பாதங்களைத் தொழுத பெண்ணொருத்தியின் நிலை உள்ளது உள்ளவாறே கூறப்பட்டுள்ளமை காண்க.\n"}
{"id": "103013", "url": "https://ta.wikipedia.org/wiki?curid=103013", "title": "அய்யா வைகுண்டர் வரலாறும் அற்புதங்களும் (நூல்)", "text": "அய்யா வைகுண்டர் வரலாறும் அற்புதங்களும் (நூல்)\n\nஅய்யா வைகுண்டர் வரலாறும் அற்புதங்களும் அய்யா வைகுண்டர் பற்றி நெல்லை விவேகநந்தா எழுதிய 232 பக்க வரலாற்று நூல். இது சென்னை, வானதி பதிப்பகத்தால் வெளியிடப்பட்டுள்ளது.\n\nSection::::நூலாசிரியர்.\nதிருநெல்வேலி மாவட்டத்திலுள்ள குட்டம் என்கிற கடற்கரையோர கிராமத்தில் பிறந்த ஜெயமுருகானந்தன் நிர்வாகவியலில் முதுகலைப் பட்டமும், இதழியல் மற்றும் மக்கள் தகவல் தொடர்பியலில் முதுகலைப்பட்டம் மற்றும் ஆய்வியல் நிறைஞர் பட்டமும் பெற்றவர். சென்னையில் ஊடகத் துறையில் துணை ஆசிரியராகப் பணியாற்றி வரும் இவர் சுவாமி விவேகானந்தர் மேல் கொண்ட பற்றுதலால் நெல்லை விவேகநந்தா என்கிற புனைப் பெயரில் கட்டுரைகள், தொடர்கள் போன்றவற்றை தமிழில் வெளியாகும் அச்சிதழ்கள் மற்றும் இணைய இதழ்களில் எழுதி வருகிறார்.\n\nSection::::வாழ்த்துரை.\nதூத்துக்குடி மக்களவைத் தொகுதியின் உறுப்பினராக இருக்கும் எஸ். ஆர். ஜெயதுரை இந்நூலிற்கு வாழ்த்துரை வழங்கியிருக்கிறார்.\n\nSection::::அணிந்துரை.\nசாமித்தோப்பு அய்யா வைகுண்டர் தலைமைப் பதியின் தர்மகர்த்தா மற்றும் அய்யா வைகுண்டர் நற்பணி சங்கத்தின் தலைவராகவும் உள்ள எஸ்.பால்பையன் இந்நூலிற்கு அணிந்துரை வழங்கியிருக்கிறார்.\n\nSection::::பாராட்டுரை.\nசென்னை, மணலிபுதுநகர் அய்யா வைகுண்டர் தருமபதியின் துணைத் தலைவர் எஸ். தேவதாஸ் பாராட்டுரை வழங்கியிருக்கிறார்.\n\nSection::::விமர்சனப் பார்வை.\nமுத்துக்கமலம் இணைய இதழின் ஆசிரியர் தேனி எம். சுப்பிரமணி இந்நூல் குறித்த விமர்சனப் பார்வையை அளித்திருக்கிறார்.\n\nSection::::மதிப்புரை.\nசென்னையைச் சேர்ந்த ஆன்மிக எழுத்தாளர் “தமிழ்மாமணி” பனையபுரம் அதியமான் மதிப்புரை தந்திருக்கிறார்.\n\nSection::::பொருளடக்கம்.\nஇந்த நூல் வரலாறு, அய்யா நிகழ்த்திய அற்புதங்கள், வழிபாட்டுப் பாடல்கள் எனும் மூன்று பகுதிகளாக அமைக்கப்பட்டுள்ளது.\n\n== # தலைப்பு\n\nSection::::வரலாறு.\nஇப்பகுதியில் \n\n\nஎன்கிற 20 உள் தலைப்புகளில் அய்யா வைகுண்டர் வரலாறு முழுமையாகத் தரப்பட்டுள்ளன.\n\nSection::::அய்யா நிகழ்த்திய அற்புதங்கள்.\nஇப்பகுதியில் \n\n\nஎனும் தலைப்புகளில் அய்யாவின் அற்புதங்கள் சில தரப்பட்டுள்ளன.\n\nSection::::வழிபாட்டுப் பாடல்கள்.\nஇப்பகுதியில் \n\nஎனும் தலைப்புகளில் அய்யா வழியைப் பின்பற்றுபவர்கள் வழிபாட்டுக்குப் பயன்படுத்த வேண்டிய பாடல்களுடன் அய்யாவின் பொன்மொழிகள் சிலவும் தொகுத்துத் தரப்பட்டுள்ளன.\n"}
{"id": "103019", "url": "https://ta.wikipedia.org/wiki?curid=103019", "title": "நுர்சுல்தான் நசர்பாயெவ்", "text": "நுர்சுல்தான் நசர்பாயெவ்\n\nநுர்சுல்தான் அபிசூலி நசர்பாயெவ் (\"Nursultan Abishuly Nazarbayev\", கசாக்: \"Нұрсұлтан Әбішұлы Назарбаев\", உருசியம்: \"Нурсулта́н Аби́шевич Назарба́ев\", பிறப்பு: சூலை 6, 1940) கசக்ஸ்தானின் அரசியல்வாதி. இவர் சோவியத் ஒன்றியம் வீழ்ச்சியடைந்து 1991 ஆம் ஆண்டில் கசக்ஸ்தான் விடுதலை அடைந்த நாள் தொடக்கம் 2019 மார்ச் 20 வரை அந்நாட்டின் அரசுத்தலைவராகப் பதவியில் இருந்தார்.\n\n"}
{"id": "103025", "url": "https://ta.wikipedia.org/wiki?curid=103025", "title": "தமிழிசை மூவர்", "text": "தமிழிசை மூவர்\n\nதமிழிசை மூவர் அல்லது தமி‌ழிசை மும்மூர்த்திகள் அல்லது ஆதி மும்மூர்த்திகள் என்போர் தமிழிலேயே பாட்டெழுதி, தமிழிலேயே பாடித் தமிழிசையை வளர்த்த, அருணாசலக் கவிராயர், முத்துத் தாண்டவர் மற்றும் மாரிமுத்தாப்பிள்ளை எனும் மூன்று பெருமக்கள் ஆவார். பொதுவாக கருநாடக இசையின் மும்மூர்த்திகள் என்று அறியப்படும் தியாகராசர், சியாமா சாஸ்திரிகள், முத்துச்சாமி தீட்சிதர் ஆகியோரை விட, இவர்கள் காலத்தால் முற்பட்டவர்கள்.\n\nதமிழிசை மூவ‌ரே கிருதி என்று அழைக்கப்படும் கீர்த்தனைகளுக்கு வடிவம் கொடுத்தோர். இன்று உள்ள பல்லவி, அனுபல்லவி, சரணம் அல்லது எடுப்பு, தொடுப்பு, முடிப்பு எனும் அமைப்பு இவர்களின் பாடல்களிலேயே காணக்கிடைக்கிறது.\n\nதமிழிசை மூவருக்குத் தமிழக அரசு சார்பில் சீர்காழியில் நினைவு மண்டபம் அமைக்கப்பட்டுள்ளது.\n\nஒரு சிலர் தமிழிசை நால்வர் என்று சொல்லி, பாபநாசம் சிவன் அவர்களையும் இந்த வரிசையில் வைத்துப் பார்ப்பர்.\n"}
{"id": "103028", "url": "https://ta.wikipedia.org/wiki?curid=103028", "title": "அகீகா", "text": "அகீகா\n\nஅகீகா (அரபி:عقيقة) என்ற சொல்லுக்கு பிரசவத்தின் போதுள்ள சிசுவின் முடி என்றும் அல்லது குழந்தையுடையவும் மிருகத்துடயவும் உரோமத்தை குறிக்கும் ஒரு அரபி சொல்லாகும்\n\nநடை முறையில் இசுலாமிய சமயத்தில் குழந்தை பிறந்த ஏழாம் நாள் குழந்தைக்கு முடியெடுத்து ஆண் குழந்தையாயின் இரு ஆடுகளும், பெண் குழந்தையாயின் ஓர் ஆடும் அறுத்து தானம் செய்யும் நடைமுறை ஆகும். ஏழாம் நாளில் அகீகா கொடுக்க முடியாதாயின் 14 அல்லது 21 ஆம் நாளில் தரலாம் என்று சில ஹதீஸ்களில் சொல்லப்பட்டிருப்பினும் ஏழாம் நாளன்றிப் பிற நாளில் தரப்படுவது அகீகா அன்று; சாதாரண தருமமே ஆகும்.\n\nமுகம்மது நபி (சல்) தனது பேரன் ஹசனுக்கு அகீகா கொடுத்த வேளையில் தலைமுடி எடைக்கு நிகரான வெள்ளியைத் தானமளித்ததாய்ச் சொல்லப்பட்டுள்ளது..\n"}
{"id": "103029", "url": "https://ta.wikipedia.org/wiki?curid=103029", "title": "இந்திய ஊழல் தடுப்புச் சட்டம், 1988", "text": "இந்திய ஊழல் தடுப்புச் சட்டம், 1988\n\nஇந்தியக் குடியரசில் ஊழலைத் தடுக்க 1988ம் ஆண்டு ஊழல் தடுப்புச் சட்டம் இயற்றப்பட்டது. \n\nSection::::வரையறை.\nஇச்சட்டத்தின்படி லஞ்சத்தின் வரையறை:\n\n\nஇதன்படி லஞ்சம் வாங்குவது குற்றம் என கருதப்பட கீழ்கண்ட அம்சங்கள் தேவை:\n\n\nSection::::தண்டனை.\nலஞ்ச ஊழலை சட்டத்தின்படி தவறு இழைத்த ஒரு நபருக்குத் குறைந்த பட்சம் ஆறு மாதம் ஐந்து ஆண்டுகள் வரை கடுங்காவல் தண்டனை மற்றும் அபராதம் விதிக்கப்படலாம். \n\nSection::::ஊழல் ஆணையம்.\nஊழலை ஒழிப்பதற்கு இந்திய அரசு மத்திய விழிப்புணர்வு ஆணையத்தை ஏற்படுத்தியுள்ளது. மத்திய அரசுத் துறைகளில் ஊழல் குறித்த வழக்குகளை மத்திய புலனாய்வு குழுவும் மாநில அரசுத் துறைகளில் ஊழல் குறித்த வழக்குகளை கண்காணிப்பு மற்றும் ஊழல் தடுப்பு போலீசும் வழக்குப் பதிவு செய்து விசாரிக்கிறார்கள். தமிழகத்தில் இந்த அமைப்பு இயக்குநர் சென்னை மல்லிகை மாளிகையில் செயப்பட்டு வருகிறது. சர்தார் வல்லபாய் பட்டேல் பிறந்த நாளை முன்னிட்டு ஒவ்வொரு ஆண்டும் அக்டோபர் 31ஆம் நாள் முதல் ஒரு வார காலம் ஊழல் கண்காணிப்பு மற்றும் விழிப்புணர்வு வாரமாக இந்தியா முழுவதும் அரசு அலுவலகங்களில் கொண்டாடப்பட்டு வருகிறது.\n\nSection::::ஊழல் குறித்து புகார் செய்யும் விதம்.\nஊழல் குறித்து புகார் செய்யும் போது புகார்தாரர் தனது பெயரையும், முகவரியையும் தெளிவாகக் கூற வேண்டும். மத்திய அரசுத் துறை என்றால் மத்திய விழிப்புணர்வு ஆணையத்துக்கும், மாநில அரசுத் துறை என்றால் ஊழல் தடுப்பு இயக்குநருக்கும் புகார் செய்யலாம். ஒரு பொது ஊழியர் குறித்துப் பொய்யான புகார் தருவது இந்திய தண்டனைச் சட்டம்- பிரிவு 182 -இன் படி தண்டனைக்குரியது. பெயரில்லாத புகார்கள் தள்ளுபடி செய்யப்படுகின்றன. ஊழலில் சிக்கிய அதிகாரிகள் குறித்த தகவல்களை மத்திய விழிப்புணர்வு ஆணையம் ஒவ்வொரு ஆண்டும் தனித்தொகுப்பாக வெளியிட்டு வருகிறது. http://cvc.nic.in என்ற இணைய தளத்தில் இது குறித்த முழுமையான விவரங்கள் உள்ளன.\n"}
{"id": "103030", "url": "https://ta.wikipedia.org/wiki?curid=103030", "title": "பாங்கு", "text": "பாங்கு\n\nபாங்கு அல்லது அதான் ( ) (also called in Turkish: \"Ezan\") என்பது இசுலாமியர்களின் தொழுகைக்கான அழைப்பு ஆகும். ஒரு நாளில் ஐந்து முறை அதான் விடுக்கப்படும். பாங்கு என்பது பாரசீகச் சொல்லாகும். அதான் [அரபி:أذان] என்பது அரபிச் சொல்லாகும். பாங்கு சொல்வதற்காக நியமிக்கப்படுபவர் முஅத்தின் என்று அழைக்கப்படுகிறார். முன்பு உயரமான இடங்களில், மலைக்குன்றுகளில் பாங்கு சொல்வார்கள். இக்காலங்களில் ஒலிபெருக்கிகளைப் பள்ளிவாசல்களில் பொறுத்தி அழைக்கிறார்கள்.\n\nSection::::வரலாறு.\nமுஸ்லிம்கள் மெக்காவிலிருந்து மதீனாவிற்கு வந்தபோது தொழுகைக்கு அழைப்புக் கொடுக்கப்படவில்லை. அவர்கள் ஒன்று கூடி தொழுகைக்கான நேரத்தை முடிவு செய்தனர். முஸ்லீம்கள் எண்ணிக்கையில் அதிகமான போது, அவர்கள் அறிந்திருக்கிற ஏதாவது ஒரு முறையில் தொழுகையின் நேரத்தை அறிந்து கொள்ள ஆலோசித்தனர். ஆலோசனையின் போது சிலர் நெருப்பை மூட்டலாம் என்றும் சிலர் மணி அடிக்கலாம் என்றும் கூறினர். ஆனால் இவையெல்லாம் மறுக்கப்பட்டன. அப்போது உமர் (ரலி) தொழுகைக்காக அழைக்கிற ஒருவரை ஏற்படுத்தக் கூடாதா?’ என்றார். உடனே பிலால் (ரலி) அவர்களிடம் ‘பிலாலே! எழுந்து தொழுகைக்காக அழையும்” என்று முகம்மது நபி (ஸல்) கூறினார்.\n\nSection::::தொழுகைக்கான அழைப்பு (பாங்கு அல்லது அதான்).\n”அல்லாஹு அக்பர் அல்லாஹு அக்பர் - இறைவன் மிகப் பெரியவன் இறைவன் மிகப் பெரியவன்\n\nஅஷ்ஹது அன்லா இலாஹ இல்லல்லாஹ் – இறைவன் ஒருவனைத் தவிர வேறு இறைவன் இல்லை என்று சாட்சி கூறுகிறேன்\n\nஅஷ்ஹது அன்லா இலாஹ இல்லல்லாஹ் - இறைவன் ஒருவனைத் தவிர வேறு இறைவன் இல்லை என்று சாட்சி கூறுகிறேன்\n\nஅஷ்ஹது அன்ன முஹம்மதர் ரசூலுல்லாஹ் – முஹம்மது இறைவனின் தூதர் என்று சாட்சி சொல்கின்றேன்\n\nஅஷ்ஹது அன்ன முஹம்மதர் ரசூலுல்லாஹ் - முஹம்மது இறைவனின் தூதர் என்று சாட்சி சொல்கின்றேன்\n\nஹய்ய அலஸ்ஸலாஹ் – தொழுகைக்கு விரைந்து வாருங்கள்\nஹய்ய அலஸ்ஸலாஹ் - தொழுகைக்கு விரைந்து வாருங்கள்\n\nஹய்ய அலல்ஃபலாஹ் – வெற்றியின் பக்கம் வாருங்கள்\nஹய்ய அலல்ஃபலாஹ் - வெற்றியின் பக்கம் வாருங்கள்\n\nஅல்லாஹு அக்பர் – அல்லாஹு அக்பர் – இறைவன் மிகப் பெரியவன் இறைவன் மிகப் பெரியவன்\nலா இலாஹ இல்லல்லாஹு - இறைவன் ஒருவனைத் தவிர வேறு கடவுள் இல்லை.\n\nஅதிகாலை தொழுகைக்காக (சுப்ஹ்) அழைப்பு விடும்போது கீழ்வரும் வரிகளை இணைத்து அழைப்பு விடுவர்.\n\nஅஸ்ஸலாத்து ஹைரும் மினன் நெளம் - அஸ்ஸலாத்து ஹைரும் மினன் நெளம்\n\nபொதுமக்கள் ‌இதை பாங்கு சொல்லுதல் என்றும் கூறுவர். பாங்கு அழைப்பைக் கொண்டு இசுலாமியர் அல்லாதோர் நேரத்தைக் கணிப்பதும் உண்டு.\n\nSection::::பாங்கிற்கு மறுமொழி கூறுதல்.\nபாங்கு சொல்லும் போது அதனைக் கேட்பவர் அப்படியே திருப்பி மெதுவாக சொல்லுவார். ஹய்ய அலஸ்ஸலாஹ், ஹய்ய அலல்ஃபலாஹ் என்று சொல்லும் போது 'லாஹவ்ல வலாகுவ்வத்த இல்லா பில்லாஹ்' என்று சொல்லவேண்டும். அறிவிப்பவர்: உமர் رَضِيَ اللَّهُ عَنْهُ ஆதாரங்கள் : முஸ்லிம், அபூதாவுத்\n\nSection::::பாங்கிற்குப் பிறகு சலவாத்து மற்றும் துஆ செய்தல்.\n'அல்லாஹூம்ம ரப்பஹாதித் தஃவதித் தாம்மத்தி வஸ்ஸலாதில் காயிமத்தி ஆத்தி முஹம்மதினில் வஸீலத்த வல்ஃபளிலத்த வப்அஃத்ஹூ மகாமன் மஹ்மூதினில்லதி வத்ததஹ்'\n\nபொருள்: பரிபூரணமான இப்பிரார்த்தனைக்கும், நிரந்தரமான தொழுகைக்கும் உரிய இரட்சகனே! முஹம்மது (ஸல்) அவர்களுக்கு சுவர்க்கத்தில் உள்ள வஸீலா எனும் உயர்வான அந்தஸ்த்தையும் சிறப்பையும் வழங்குவாயாக!\n\nSection::::பார்வைகள்.\nவெள்ளிக்கிழமை ஜும்மா தொழுகைக்கு சுன்னி முஸ்லிம்கள் இரண்டு முறை பாங்கு சொல்கின்றனர். முதல் பாங்கு பள்ளிக்கு அழைப்பதற்காகவும், இமாம் குத்பா ஓதுவதற்கு முன்பு இரண்டாவது பாங்கும் சொல்கின்றனர். இம்முறை கலிபா உதுமானால் கொண்டு வரப்பட்டது. \n"}
{"id": "103040", "url": "https://ta.wikipedia.org/wiki?curid=103040", "title": "வில்லெம் கெய்கர்", "text": "வில்லெம் கெய்கர்\n\nவில்ஹெம் லுட்விக் கெய்கர் அல்லது வில்லெம் கெய்கர் (Wilhelm Ludwig Geiger) (1856-1943) என்பவர் ஒரு கீழ்த்திசை நாடுகளின் மொழியறிஞர் ஆவார். குறிப்பாக இரானிய மற்றும் இந்திய மொழி குடும்பங்களின் பழமையான பண்பாடுகளை ஆய்வுநோக்கில் கற்றுச் சிறந்த இவர், பாளி மொழியிலும் சிறந்து விளங்கினார். அத்துடன் சிங்களம், மாலைத்தீவு மொழி போன்றவற்றிலும் சிறப்பாற்றல் கொண்டவர். இவர் செருமன் நாட்டைச் சேர்ந்தவர். இவரே மகாவம்சம் நூலை மொழிப்பெயர்த்தவாரவர்.\n\nSection::::இலங்கை வரலாற்றில்.\nஇலங்கை வரலாற்றில் இவரது பெயர் அழியாதப் பெயராக நிலைத்து விட்ட ஒன்றாகும். 1895ம் ஆண்டு இலங்கைக்கு பயணித்த இவர் இலங்கை சிங்கள மொழியையும் கற்றுச் சிறந்தார்.. இலங்கையின் வரலாற்றை ஆய்வுசெய்த இவர் 6ம் நூற்றாண்டுகளின் மகாநாம தேரர் எனும் பிக்குவினால் தொகுக்கப்பட்ட மகாவம்சம் நூலை பாளி மொழியில் இருந்து செருமன் மொழிக்கு 1908ம் ஆண்டு மொழிப்பெயப்பு செய்தார். அதன் பின்னர் 1912ம் ஆண்டு மாபெல் ஹெய்னஸ் போட் என்பவரின் உதவியுடன் ஆங்கில மொழிக்கு மொழிப்பெயர்ப்பு ஒன்றை செய்தார். இந்த நூல் வரலாற்றாசிரியர்களிடையே மிகவும் பிரசித்திப்பெற்றதுடன், இலங்கை வரலாறு தொடர்பாக பல நூல்கள் வெளிவரவும் காரணமாகின. இதனை கெய்கர் மகாவம்சம் என்றழைப்போரும் உள்ளனர்.\n\n1989ம் ஆண்டுகளின் இலங்கை அரசு, இவரது உருவ தபால் தலை வெளியிட்டு இவரை கௌரவப் படுத்தியது என்பது குறிப்பிடத்தக்கது..\n\n"}
{"id": "103044", "url": "https://ta.wikipedia.org/wiki?curid=103044", "title": "உமேஸ் குல்கர்னி", "text": "உமேஸ் குல்கர்னி\n\nஉமேஸ் குல்கர்னி ( \"Umesh Kulkarni\", பிறப்பு: மார்ச்சு 7. 1942), துடுப்பாட்ட அணியின் முன்னாள் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும், 29 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1967-1968 ம் ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103046", "url": "https://ta.wikipedia.org/wiki?curid=103046", "title": "அருண் லால்", "text": "அருண் லால்\n\nஅருண் லால் \"(Arun Lal\", பிறப்பு: ஆகத்து 1. 1955), துடுப்பாட்ட அணியின் முன்னாள் துடுப்பாட்டக்காரர். இவர் 16 தேர்வுத் துடுப்பாட்டப் போட்டியிலும், 13 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1982 - 1989ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103047", "url": "https://ta.wikipedia.org/wiki?curid=103047", "title": "ராமன் லம்பா", "text": "ராமன் லம்பா\n\nராமன் லம்பா (\"Raman Lamba,\" பிறப்பு: சனவரி 2. 1960, இறப்பு: பிப்ரவரி 23 1998) இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டியிலும், 32 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n\nவங்காளதேசத்தில் துடுப்பாட்டம் விளையாடும் போது துடுப்பாட்டப் பந்து தலையில் தாக்கியதால் தன்னினைவிழந்து மூன்று நாட்களுக்குப்பின் பிப்ரவரி 23 1998ல் இறந்தார்.\n"}
{"id": "103048", "url": "https://ta.wikipedia.org/wiki?curid=103048", "title": "காப்பு சார்ந்த இனம்", "text": "காப்பு சார்ந்த இனம்\n\nபன்னாட்டு இயற்கைப் பாதுகாப்புச் சங்கத்தினால் வழங்கப்படும் சிவப்புப் பட்டியலில், காப்பு நிலையில், காப்பு சார்ந்த இனம் என்பது அச்சுறு நிலையை அடைந்து பின்னர் அற்றுவிட்ட இனமாகப் போவதைத் தடுப்பதற்காக, பாதுகாக்கப்பட வேண்டிய நிலையில் அதற்கான முயற்சிகளில் தங்கியிருக்கும், அல்லது சார்ந்திருக்கும் இனமாகும்.\nசரியான பாதுகாப்புத் திட்டங்கள் வகுக்கப்பட்டு அவை விசேடமான வாழிடங்களில் பாதுகாக்கப்படாவிடின் ஐந்து வருடங்களில் குறிப்பிட்ட இனமானது அச்சுறுத்தலுக்கு ஆட்பட நேரிடலாம்.\n"}
{"id": "103051", "url": "https://ta.wikipedia.org/wiki?curid=103051", "title": "மதன் லால்", "text": "மதன் லால்\n\nமதன் லால் உதுரம் ஷர்மா (Madan Lal Udhouram Sharma ([./https://en.wikipedia.org/wiki/Punjabi_language Punjabi] ਮਦਨ ਲਾਲ, [./https://en.wikipedia.org/wiki/Hindi Hindi] मदन लाल and [./https://en.wikipedia.org/wiki/Urdu Urdu] مدن لال ادی رام شرما ) பிறப்பு: மார்ச்சு 20. 1951), துடுப்பாட்ட அணியின் முன்னாள் துடுப்பாட்டக்காரர். இவர் 39 தேர்வுத் துடுப்பாட்டப் போட்டியிலும், 67 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1974–1987 ஆண்டுகளில் பிரதிநிதித்துவப் படுத்தியுள்ளார். இந்தியத் தேசிய அணியின் பயிற்று விப்பாளராக 1996/1997 பருவ ஆண்டுகளில் கடமையாற்றியுள்ளார். 1983 ஆம் ஆண்டில் உலகக் கோப்பை வென்ற இந்திய அணியில் இவர் விளையாடியுள்ளார்.\n"}
{"id": "103052", "url": "https://ta.wikipedia.org/wiki?curid=103052", "title": "ஆபிரகாம் மாகா", "text": "ஆபிரகாம் மாகா\n\nஆபிரகாம் மாகா \"(Ebrahim Maka,\" பிறப்பு: மார்ச்சு 5. 1922), துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், 34 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1952–1953 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103053", "url": "https://ta.wikipedia.org/wiki?curid=103053", "title": "அசோக் மல்கோத்ரா", "text": "அசோக் மல்கோத்ரா\n\nஅசோக் மல்கோத்ரா \"(Ashok Malhotra\", பிறப்பு: சனவரி 26. 1957), துடுப்பாட்ட அணியின் முன்னாள் துடுப்பாட்டக்காரர். இவர் ஏழு தேர்வுத் துடுப்பாட்டப் போட்டியிலும், 20 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1982–1986 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103054", "url": "https://ta.wikipedia.org/wiki?curid=103054", "title": "சஞ்சய் மஞ்ச்ரேக்கர்", "text": "சஞ்சய் மஞ்ச்ரேக்கர்\n\nசஞ்சய் மஞ்ச்ரேக்கர் (\"Sanjay Manjrekar,\" संजय विजय मांजरेकर பிறப்பு: சூலை 12. 1965), இந்தியத் துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. அவ்வப்போது குச்சக் காப்பாளராகவும் செயல்பட்டார். இந்திய அணிக்காக இவர் தேர்வுத் துடுப்பாட்டப் போட்டியிலும், ஒருநாள் பன்னாட்டுத் துடுப்பாட்டப் போட்டிகளிலும் விளையாடியுள்ளார்.தற்போது இவர் துடுப்பாட்ட வர்ணனையாளராக உள்ளார். இவர் 37 தேர்வுத் துடுப்பாட்டப் போட்டியிலும், 74 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1987–1997 ஆண்டுகளில் பிரதிநிதித்துவப் படுத்தியுள்ளார்.\n\nSection::::சர்வதேச போட்டிகள்.\n1987 ஆம் ஆண்டில் இந்தியத் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது. நவம்பர் 25, புது தில்லியில் நடைபெற்ற மேற்கிந்தியத் தீவுகளுக்கு எதிரான தேர்வுத் துடுப்பாட்டப் போட்டியில் இவர் அறிமுகமானார்.\n\n1987 ஆம் ஆண்டில் இந்தியத் துடுப்பாட்ட அணி மேற்கிந்தியத் தீவுகளில்சுற்றுப் பயணம் செய்து விளையாடியது. நவம்பர் 25, புது தில்லியில் நடைபெற்ற மேற்கிந்தியத் தீவுகளுக்கு எதிரான தேர்வுத் துடுப்பாட்டப் போட்டியில் இவர் அறிமுகமானார்.இந்தப் போட்டியின் முதல் ஆட்டப் பகுதியில் 25  பந்துகளில் 5  ஓட்டங்கள் எடுத்து  பேட்டர்சனின்  பந்துவீச்சில் ஆட்டமிழந்தார். பின் இரண்டாவது ஆட்டப் பகுதியில் 63 பந்துகளில் 10 ஓட்டங்கள் எடுதிருந்த போது காயம் காரணமாக போட்டியில் இருந்து விலகினார்.இந்தப் போட்டியில் மேற்கிந்தியத் தீவுகள் அணி வெற்றி பெற்றது.\n\n1996  ஆம் ஆண்டில் தென்னாப்பிரிக்கத்  துடுப்பாட்ட அணி இந்தியாவில் சுற்றுப் பயணம் செய்து விளையாடியது. நவம்பர் 20 இல், அகமதாபாத்தில்  நடைபெற்ற தென்னாப்பிரிக்க அணிக்கு  எதிரான முதல்  தேர்வுத் துடுப்பாட்டப் போட்டியில் இவர் இறுதியாக விளையாடினார் இந்தப் போட்டியின் முதல் ஆட்டப் பகுதியில் 94  பந்துகளில் 34  ஓட்டங்கள் எடுத்து  ஆதம்சின்  பந்துவீச்சில் ஆட்டமிழந்தார். பின் இரண்டாவது ஆட்டப் பகுதியில் 20 பந்துகளில் 5 ஓட்டங்கள் எடுதிருந்த போது டொனாஅல்டின் பந்துவீச்சில் ஆட்டமிழந்தார். இந்தப் போட்டியில் இந்திய அணி 64 ஓட்டங்கள் வித்தியாசத்தில் வெற்றி பெற்றது.\n\n1988 ஆம் ஆண்டில் நியூசிலாந்துத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் தனது முதல் அரை நூறினைப்பதிவு செய்து இந்திய அணி வெற்றி பெற உதவினார். பின் 1989 ஆம் ஆண்டில் மேற்கிந்தியத் தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் தனது முதல் நூறினைப் பதிவு செய்தார். இந்தப் போட்டியின் முதல் ஆட்டப் பகுதியில் 218 ஓட்டங்கள் எடுத்து ரன் அவுட் ஆனார். அதன் பின் இரண்டு ஆண்டுகளுக்கு இவரால் தேர்வுத் துடுப்பாட்டப் போட்டிகளில் இவரால் நூறு ஓட்டங்களை அடிக்க இயலவில்லை. பின் தென்னாப்பிரிக்கத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 82 பந்துகளில் 105 ஓட்டங்கள் எடுத்தார்.\n\n1988  ஆம் ஆண்டில் மேற்கிந்தியத் தீவுகள்  துடுப்பாட்ட அணி இந்தியாவில் சுற்றுப் பயணம் செய்து விளையாடியது. சனவரி 5  இல், ராஜ்கோட்டில்   நடைபெற்ற மேற்கிந்தியத் தீவுகள்  அணிக்கு எதிரான முதல்  ஒருநாள் பன்னாட்டுத் துடுப்பாட்டம் இவர் அறிமுகமானார். இந்தப் போட்டியில் 19  பந்துகளில் 19  ஓட்டங்கள் எடுத்து இறுதிவரை ஆட்டமிழக்காமல் இருந்தார். இந்தப் போட்டியில் மேற்கிந்தியத் தீவுகள் அணி 6 இலக்குகள் வித்தியாசத்தில் வெற்றி பெற்றது.\n\n1996  ஆம் ஆண்டில் டைடன் கோப்பைத்தொடரில்  விளையாடும் வாய்ப்பினைப் பெற்றார்.நவம்பர் 6  இல், மும்பையில்   நடைபெற்ற தென்னாப்பிரிக்கத் துடுப்பாட்ட  அணிக்கு எதிரான இறுதி ஒருநாள் பன்னாட்டுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியில் 31  பந்துகளில் 7  ஓட்டங்கள் எடுத்து ஏ பி டிவில்லியர்ஸ் பந்துவீச்சில் ஆட்டமிழந்தார். இந்தப் போட்டியில் இந்திய அணி 35 ஓட்டங்கள் வித்தியாசத்தில் வெற்றி பெற்றது.\n"}
{"id": "103055", "url": "https://ta.wikipedia.org/wiki?curid=103055", "title": "விஜய் மஞ்ச்ரேக்கர்", "text": "விஜய் மஞ்ச்ரேக்கர்\n\nவிஜய் மஞ்ச்ரேக்கர் (\"Vijay Manjrekar,\" विजय लक्ष्मण मांजरेकर பிறப்பு: செப்டம்பர் 26. 1931, இறப்பு: அக்டோபர் 18 1983) இந்தியத் துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் 55 தேர்வுத் துடுப்பாட்டப் போட்டியிலும், 198 முதல்தர துடுப்பாட்டப் போட்டிகளிலும்கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1951–1965 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103060", "url": "https://ta.wikipedia.org/wiki?curid=103060", "title": "அசோக் மன்கட்", "text": "அசோக் மன்கட்\n\nஅசோக் மன்கட் \"(Ashok Mankad,\" பிறப்பு: அக்டோபர் 12 1946), இறப்பு: ஆகத்து 1 2008துடுப்பாட்ட அணியின் முன்னாள் துடுப்பாட்டக்காரர். இவர் 22 தேர்வுத் துடுப்பாட்டப் போட்டியிலும், 218 முதல்தர துடுப்பாட்டப் போட்டிகளிலும்கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1969–1978 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103062", "url": "https://ta.wikipedia.org/wiki?curid=103062", "title": "வினோ மன்கட்", "text": "வினோ மன்கட்\n\nவினோ மன்கட் (\"Vinoo Mankad,\" பிறப்பு: ஏப்ரல் 12 1917), இறப்பு: ஆகத்து 21 1978துடுப்பாட்ட அணியின் முன்னாள் துடுப்பாட்டக்காரர். இவர் 44 தேர்வுத் துடுப்பாட்டப் போட்டியிலும், 233 முதல்தர துடுப்பாட்டப் போட்டிகளிலும்கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1946–1959 ஆண்டுகளில் பிரதிநிதித்துவப் படுத்தியுள்ளார்.. இந்தியத் தேசிய அணியின் அணித் தலைவராக 1954/1955, 1958/1959 பருவ ஆண்டுகளில் கடமையாற்றியுள்ளார்.\n"}
{"id": "103063", "url": "https://ta.wikipedia.org/wiki?curid=103063", "title": "அனத்தோத்து", "text": "அனத்தோத்து\n\nஅனத்தோத்து (\"Anathoth\") என்னும் நகர் பழைய ஏற்பாட்டில் வருகின்ற ஒரு நகரம் ஆகும். இப்பெயர் முதன்முறையாக யோசுவா நூலில் காணப்படுகிறது. ஆரோனின் மக்களுக்கு பென்யமின் குலத்திலிருந்து அளிக்கப்பட்ட நகரங்களுள் ஒன்றாக அனத்தோத்தும் குறிக்கப்படுகிறது (காண்க: யோசுவா 21:13,18. இதே செய்தி 1 குறிப்பேடு 6:54,60இலும் உள்ளது.\n\nSection::::அனத்தோத்து: பெயர்க் காரணம்.\nஅனத்தோத்து என்னும் பெயர் எவ்வாறு எழுந்திருக்கலாம் என்று அறிஞர் கருத்துத் தெரிவித்துள்ளனர். கானான் நாட்டில் குடியேறிய இசுரயேலர் தாம் சென்ற நகரங்களுக்கு என்ன பெயர் இருந்தனவோ அவற்றை அப்படியே மாற்றாது விட்டனர். கானான் நாட்டு மக்கள் வணங்கிவந்த ஒரு பெண் தெய்வத்தின் பெயர் \"அனத்\" ஆகும். அத்தெய்வத்தின் பெயரால் அழைக்கப்பட்ட \"அனத்தோத்து\" என்னும் நகரின் பெயரை இசுரயேலர் மாற்றவில்லை என்று தெரிகிறது. \n\nஎனினும் அனத்தோத்து என்பது ஓர் ஆளின் பெயராக நெகேமியா நூலில் உள்ளது (காண்க: நெகேமியா 10:19). 1 குறிப்பேடு நூலிலும் இது ஆட்பெயராக வருகிறது (காண்க: 1 குறிப்பேடு 7:8).\n\nSection::::அனத்தோத்து: இறைவாக்கினர் எரேமியா பிறந்த இடம்.\nஅனத்தோத்து சிறப்புப் பெறுவதற்கு முக்கிய காரணம் அது தலைசிறந்த இறைவாக்கினர் எரேமியாவின் பிறப்பிடம் என்பதாகும். எரேமியா இறைவாக்கினர் நூலின் தொடக்கம் இவ்வாறுள்ளது:\n\nஎரேமியா நூலில் காணும் பிற குறிப்புகள்:\n\nஎரேமியாவின் பிறந்த ஊர் மக்களே அவருக்கு எதிராக எழுந்து, அவர் மக்களுக்குத் தீங்கு வரும் என்று இறைவாக்கு உரைத்தால் அவரைக் கொன்றுபோடுவதாக அச்சுறுத்தினார்கள். அப்பின்னணியில் கடவுளின் வார்த்தையாக எரேமியா பின்வருவதைக் கூறுகிறார்:\n\nSection::::பழைய ஏற்பாட்டில் அனத்தோத்து குறிக்கப்படும் பிற பாடங்கள்.\nஅனத்தோத்து நகரைச் சார்ந்த இன்னொருவர் பெயர் அபிசேயர் ஆகும். இவர் தாவீது அரசரால் தேர்ந்தெடுக்கப்பட்ட முப்பது படைவீரர்களுள் ஒருவர் ஆவார். இவர் \"அனத்தோத்தியன் அபிசேயர்\" என்று அழைக்கப்பட்டார் (காண்க: 2 சாமுவேல் 23:8-27). எகூ என்பவரும் அனத்தோத்தைச் சார்ந்தவரே (காண்க: 1 குறிப்பேடு 12:3). \n\nSection::::இன்றைய இசுரயேலில் அனத்தோத்து.\nவிவிலியக் காலத்து அனத்தோத்து சனகெரிபு (Sennacherib) என்னும் அசீரிய மன்னனால் தரைமட்டமாக்கப்பட்டது (கி.மு. 701). \n\nபின்னர், பாபிலோனியாவுக்கு நாடுகடத்தப்பட்ட யூதர்களுள் 128 பேர் மட்டுமே அனத்தோத்துக்குத் திரும்பி வந்தார்கள் என்று விவிலியம் குறிப்பிடுகிறது:\n\nஇதே செய்தி எஸ்ரா 2:23இலும் உள்ளது.\n\nஅனத்தோத்து எருசலேம் நகரிலிருந்து வடக்காக மூன்று மைல் தொலையில் இருந்தது. இன்றைய அரபு ஊராகிய \"அனாத்தா\" (ʻAnātā) என்னும் இடம் பண்டைய விவிலிய அனத்தோத்தாக இருக்கலாம் என்று அகழ்வாளர் முடிவுசெய்கின்றனர். இசுரயேலின் இந்நாள் குடியிருப்பாகிய அனத்தோத் (அல்மோன்) என்னும் இடம் விவிலிய அனத்தோத்து நகரை அடியொற்றி பெயர்பெற்றது.\n"}
{"id": "103076", "url": "https://ta.wikipedia.org/wiki?curid=103076", "title": "இசுட்டெபானெசு வெர்சுலசு", "text": "இசுட்டெபானெசு வெர்சுலசு\n\nஇசுட்டெபானெசு வெர்சுலசு (Staphanus Versluys), ஒல்லாந்தர் ஆட்சிக்காலத்தில், 1729 ஆம் ஆண்டு முதல் 1732 வரை இலங்கையின் ஆளுனராக இருந்தார். கொடுங்கோல் ஆட்சி நடத்தி இறுதியில் மரணதண்டனை பெற்ற ஆளுனர் பேட்ரசு வைஸ்டுக்குப் பின்னர் இவர் பதவியேற்றார். இவரும் மக்களின் நன்மையைக் கருத்தில் கொண்டு செயலாற்றவில்லை. அதிக இலாபம் பெறும் பேராசை காரணமாக, சாதாரண மக்களால் வாங்குவதற்கு முடியாதபடி அரிசியின் விலையை உயர்த்தியதால், செயற்கையாகவே நாட்டில் பஞ்சத்தை உருவாக்கினார்.\n\n"}
{"id": "103084", "url": "https://ta.wikipedia.org/wiki?curid=103084", "title": "கேதர்பேஜ் இணையதளம்", "text": "கேதர்பேஜ் இணையதளம்\n\nகேதர் பேஜ் இணையத்தளம் (Gather Page) 2010 புரட்டாசி மாதம் ஆரம்பிக்கப்பட்ட இலங்கை மாணவர்களுக்கான ஒரு ஒரு கல்வி இணையதளம்.\n\nஇந்த இணையத்தளம் மாணவர்களின் சுய கற்றலினை ஊக்கப்படுத்தும் அதேவேளை அதிகளவான பயிற்சிகளை ஒவ்வொரு பாடத்திலும் வழங்கி மாணவர்களை ஒவ்வொரு பாடத்திலும் நிபுணத்துவம் பெறச் செய்யும் நோக்கத்துடன் தொடங்கப்பட்டுள்ளது. \n\nஇந்த இணையதளத்தில் பல பாடசாலைகளில், பல்கலைக்கழகங்களில், தனியார் கல்வி நிலையங்களில் வழங்கப்படும் பாடக் குறிப்புக்கள், மாதிரி வினாவிடைகள், கடந்த கால பரீட்சை வினாவிடைகள் இலவசமாகக் கிடைக்கின்றன. மேலும் பாடசாலை மற்றும் பல்கலைக்கழகங்களைச் சேர்ந்த மாணவர்கள் தமக்குள் கருத்துக்களினை பரிமாறிக் கொண்டு தமது பாடரீதியான சந்தேகங்களை தீர்த்துக் கொள்ளக் கூடிய வசதியும் உள்ளது. \n\nபாடசாலை மாணவர்கள் தங்களின் அனைத்து பாடங்களின் பகுதி 1 இற்கான 40 கேள்விகளை உள்ளடங்கிய வினாத்தாள்களை இணையத்திலேயே பயிற்சி செய்யும் வசதி உள்ளது. ஒவ்வொரு பரீட்சையின் போதும் எழுந்தமானமாக 40 கேள்விகள் மாணவர்களுக்கு கிடைக்கக் கூடியவாறு வடிவமைக்கப்பட்டுள்ளது. வெளிநாட்டிற்கு மேற்படிப்பிற்காக செல்லும் மாணவர்களுக்குத் தேவையான விடயங்களும் இதில் தரப்பட்டுள்ளன. வெளிநாட்டில் கல்வி கற்பதற்கு அவசியமான IELTS, TOFEL போன்ற பல பரீட்சைகளுக்கான தயார்படுத்தல்களுக்கும் இத்தளம் உதவுகிறது.\nகாணொளிகள் மூலமாகவும் ஒலிவடிவிலும் மாணவர்களுக்கு கணிணி மற்றும் ஆங்கிலக் கல்வி ஆகியவற்றை இலவசமாக இணையம் மூலம் கற்பிக்க இத்தளம் முயலுகிறது.\n\n"}
{"id": "103086", "url": "https://ta.wikipedia.org/wiki?curid=103086", "title": "பிட்டங்கொற்றன்", "text": "பிட்டங்கொற்றன்\n\nபிட்டங்கொற்றன் சங்ககால அரசவள்ளல்களில் ஒருவன்.\n\nபிட்டன் மகன் கொற்றனைக் குறிப்பது இத்தொடர். புகழூர்க் கல்வெட்டு பிட்டனுக்கும், கொற்றனுக்கும் தனித்தனிப் படுக்கைகள் (அதிட்டானம்) இருந்த்தைக் குறிப்பிடுகின்றன. இந்தக் கல்வெட்டுகளால் இவன் சமணன் எனத் தெரியவருகிறது.\n\nகருவூர்க் கதப்பிள்ளைச் சாத்தனார் காவிரிப்பூம்பட்டினத்துக் காரிக்கண்ணனார் உறையூர் மருத்துவன் தாமோதரனார் வடமவண்ணக்கன் தாமோதரனார் ஆகிய புலவர்கள் அவனைப் பாடியுள்ளனர்.\n\n\nகாண்க\n"}
{"id": "103091", "url": "https://ta.wikipedia.org/wiki?curid=103091", "title": "அச்சுறு நிலையை அண்மித்த இனம்", "text": "அச்சுறு நிலையை அண்மித்த இனம்\n\nஅச்சுறு நிலையை அண்மித்த இனம் (NT - Near Threatened) என்பது ஒரு உயிர்வாழும் இனத்திற்கு பன்னாட்டு இயற்கைப் பாதுகாப்புச் சங்கத்தினால் வழங்கப்படும் சிவப்புப் பட்டியலில், அமைந்திருக்கக்கூடிய காப்பு நிலைகளில் ஒன்றாகும். இவ்வினங்கள் அச்சுறுநிலையை அடைந்திராவிடினும், வெகு விரைவில் அப்படியான நிலையை எட்டக் கூடியதாக இருப்பதனால், தேவையான இடைவெளிகளில் இவற்றை மதிப்பீடு செய்து கவனித்துக் கொள்ளல் அவசியமாகும்.\n"}
{"id": "103092", "url": "https://ta.wikipedia.org/wiki?curid=103092", "title": "தீவாய்ப்புக் கவலை குறைந்த இனம்", "text": "தீவாய்ப்புக் கவலை குறைந்த இனம்\n\nதீவாய்ப்புக் கவலை குறைந்த இனம் (LC - Least Concern) என்பது ஒரு உயிர்வாழும் இனத்திற்கு பன்னாட்டு இயற்கைப் பாதுகாப்புச் சங்கத்தினால் வழங்கப்படும் சிவப்புப் பட்டியலில், அமைந்திருக்கக்கூடிய காப்பு நிலைகளில் ஒன்றாகும். மதிப்பீடு செய்யப்பட்டிருப்பினும், காப்பு நிலைகளில் வேறெந்தவொரு பிரிவினுள்ளும் வராத இனங்கள் இப்பிரிவினுள் அடக்கப்படுகின்றன. மனிதர் உட்பட எலி, தேனீ போன்ற பொதுவான பல இனங்கள் இப்பிரிவினுள் வரும்.\n\nஆனால் இப்பிரிவினுள் ஒரு இனத்தை அடையாளப்படுத்த முன்னர், இவ்வினத்தின் சனத்தொகை, சனத்தொகைப் பரவல் போன்றவை நுணுக்கமாக மதிப்பீடு செய்யப்பட்டு, போதியளவு தரவுகள் பெறப்பட்டிருக்க வேண்டும்.\n"}
{"id": "103093", "url": "https://ta.wikipedia.org/wiki?curid=103093", "title": "ரோன் யுஃபே", "text": "ரோன் யுஃபே\n\nரோன் யுஃபே (Ran Yunfei; சீனம்: 冉云飞， 1965-) ஒரு அறியப்பெற்ற சீன எழுத்தாளர், மக்களாட்சி ஆதரவுச் செயற்பாட்டாளர். இவரது வலைப்பதிவு சீன அரசைக் கடுமையாக விமர்சித்தது. இதனால் 2011 இல் இவர் கைது செய்யப்பட்டார்.\n"}
{"id": "103094", "url": "https://ta.wikipedia.org/wiki?curid=103094", "title": "ஐசக் மாவோ", "text": "ஐசக் மாவோ\n\nஐசக் மாவோ (Isaac Mao, எளிய சீனம்: 毛向辉; பினியின்: Máo Xiànghuī) ஒரு எழுத்தாளர், மென்பொருள் கட்டமைப்பாளர், ஆய்வாளர், துணிகர முதலீட்டாளர். இவர் சமூக மூளை அறக்கட்டளையின் இயக்குனரும், ஒரு முதலீட்டு குழுமத்தின் (United Capital Investment Group) துணைத் தலைவரும் ஆவார். இணைய ஊடகவியல் பற்றி இவர் விரிவாக எழுதியுள்ளார். சீனாவில் தணிக்கைக்கு எதிராக குரல் கொடுத்து வருபவர். தணிக்கையை மீற நுட்ப வழிகளையும் இவர் பகிர்ந்துவருகிறார்.\n"}
{"id": "103096", "url": "https://ta.wikipedia.org/wiki?curid=103096", "title": "ஐ வெய்வே", "text": "ஐ வெய்வே\n\nஐ வெய்வே (Ai Weiwei, பிறப்பு ஆகத்து 1957) ஒரு சீன கலைஞர், கட்டிடவியலாளர், செயற்பாட்டாளர், மெய்யியலாளர். இவர் சீனாவில் ஊழலுக்கு எதிராகவும், கருத்து வெளிப்பாட்டுச் சுதந்திரத்திற்கு ஆதவாகவும் தொடர்ச்சியாக குரல் எழுப்பி வருபவர். இவரை சீன அரசு மார்ச் 2011 கைது செய்தது.\n"}
{"id": "103098", "url": "https://ta.wikipedia.org/wiki?curid=103098", "title": "அந்தியோக்கியா", "text": "அந்தியோக்கியா\n\nஅந்தியோக்கியா (\"Antioch\") என்னும் பழங்கால நகர் இன்றைய துருக்கி நாட்டின் தென் கிழக்குப் பகுதியில், சிரியாவின் வடகிழக்கு எல்லையிலிருந்து 12 மைல் தொலையில் அமைந்த நகரம் ஆகும். இந்நகருக்கு மேற்குப்பக்கத்தில் ஒரோண்டெஸ் (Orontes) என்னும் பேராறு ஓடுவதால் அதற்கு \"ஒரோண்டெஸ் கரையில் அமைந்த அந்தியோக்கியா\" (Antioch on the Orontes) என்னும் பெயரும் உண்டு.\n\nபிற மொழிகளில் இந்நகரத்தின் பெயர்: கிரேக்கம்: Ἀντιόχεια ἡ ἐπὶ Δάφνῃ, Ἀντιόχεια ἡ ἐπὶ Ὀρόντου அல்லது Ἀντιόχεια ἡ Μεγάλη; இலத்தீன்: Antiochia ad Orontem; அரபி: انطاکیه (Antakya).\n\nபழைய நகரான அந்தியோக்கியா புது நகரான \"அந்தாக்கியா\" (Antakya) அருகே இன்றைய துருக்கி நாட்டில் அமைந்துள்ளது.\n\nSection::::அந்தியோக்கியா உருவான வரலாறு.\nகி.மு. 4ஆம் நூற்றாண்டின் இறுதியில் மகா அலெக்சாண்டரின் தளபதிகளுள் ஒருவராகிய முதலாம் செலூக்கஸ் நிக்கட்டோர் என்பவர் அந்தியோக்கியாவை நிறுவினார். இந்நகரம் மிகுந்த வளர்ச்சியடைந்து, மேற்கு ஆசியாவில் அலெக்சாந்திரியா நகரையே விஞ்சும் அளவுக்கு விரிவுற்றது. இந்நகரத்தில்தான் கிறித்தவ சமயம் முதலில் யூதர் நடுவிலும் பின்னர் யூதரல்லாத பிற இனத்தவரிடையேயும் கி.பி. முதல் நூற்றாண்டில் முனைப்பாகப் பரவத்தொடங்கியது.\n\nஅந்தியோக்கியா பண்டைய சிரிய நாட்டை ஒருங்கிணைத்த நான்கு பெருநகர்களுள் ஒன்றாகும் (பிற நகர்கள்: செலூக்கியா, அப்பமேயா, இலவோதிக்கேயா). அந்நகர மக்கள் \"அந்தியோக்கியர்\" என்று அழைக்கப்பட்டனர். அதன் உச்ச வளர்ச்சியின்போது அங்கே ஐந்து இலட்சம் மக்கள் வாழ்ந்தார்களாம். அடிக்கடி நிலநடுக்கம் ஏற்பட்டதாலும், மம்லுக் இராணுவம் 1268இல் பேரளவிலான மக்களைக் கொன்றுகுவித்ததாலும் அந்தியோக்கியா நடுக்காலத்தில் சீரழியத் தொடங்கியது. மங்கோலியர் படையெடுப்பால் வர்த்தக வழிகள் அந்தியோக்கியாவின் ஊடே செல்ல தடை எழுந்ததும் இதற்கு ஒரு காரணமாகும்.\n\nSection::::உரோமை ஆட்சியின் கீழ் அந்தியோக்கியா.\nகி.மு. 83இல் அந்தியோக்கியா அர்மீனிய ஆட்சியின் கீழ் வந்தது. ஆனால், கி.மு. 65இல் அந்தியோக்கிய மக்கள் உரோமையரை அணுகினர். உரோமை ஆட்சியின் போது அந்தியோக்கியா \"சுதந்திர நகர்\" என்னும் நிலையில் தொடர்ந்தது. உரோமைப் பேரரசர்கள் அந்தியோக்கியாவின் முக்கியத்துவத்தை உணர்ந்து அதை எகிப்திய அலெக்சாந்திரியாவை விடவும் மேலாக வளர்த்தெடுத்தனர். ஜூலியஸ் சீசர் கி.மு. 47இல் அந்தியோக்கியாவுக்குச் சென்று அது தொடர்ந்து \"சுதந்திர நகர்\" என்னும் நிலையில் நீடிக்கும் என்று உறுதியளித்தார். சில்ப்பியுஸ் குன்றத்தில் ஜூப்பிட்டர் கடவுளுக்கு மாபெரும் கோவில் கட்டப்பட்டது. உரோமைப் பாணியில் அமைந்த பொதுவெளி (forum) உருவாக்கப்பட்டது. திபேரியுஸ் மன்னரின் ஆட்சியில் உருவாக்கப்பட்ட தூண்கள் வரிசை அமைந்த வழி சில்ப்பியுஸ் குன்றத்துக்கு இட்டுச்சென்றது. அக்ரிப்பா, திரயான், அந்தோனியுஸ் பீயுஸ், ஹேட்ரியன் போன்ற உரோமை மன்னர்கள் அந்தியோக்கியாவை அழகுபடுத்தியதோடு அங்கு பொதுமக்களின் பயன்பாட்டுக்கான கட்டடங்களையும் உருவாக்கினர். அந்தியோக்கியாவில் கோம்மொதுஸ் மன்னன் ஒலிம்பிக் விளையாட்டுகள் நிகழ்த்தினார். கி.பி. 256இல் பாரசீகப் படைகள் அந்தியோக்கியாவைத் தாக்கி மக்கள் பலரைக் கொன்றன.\n\nSection::::கிறித்தவ வரலாற்றில் அந்தியோக்கியா.\nகிறித்தவ சமயம் யூத நாட்டுக்கு வெளியே பரவத் தொடங்கிய காலத்தில் அந்தியோக்கியா மைய இடமாக அமைந்தது. அந்நகரில் யூத மக்கள் பலர் வாழ்ந்து வந்தனர். அவர்கள் தங்கியிருந்த \"கெரட்டேயோன்\" (Kerateion) என்னும் பகுதி நகரின் தெற்குப்பகுதியில் இருந்தது. யூத மக்களிடையே கிறித்தவ சமயத்தைப் பரப்பும் வண்ணம் பல மறைபரப்பாளர் சென்றனர். இயேசுவின் சீடரான புனித பேதுரு அங்கு போதித்தார். அதன் அடிப்படையில் இன்று அந்தியோக்கிய முதுவர் சபை தனக்கு முதன்மையிடம் உண்டு என்னும் கோரிக்கையை எழுப்புகிறது.\n\nஅந்தியோக்கியாவில் கிறித்தவ சமயத்தைப் பரப்பிய இரு பெரும் மறைபரப்பாளர்கள் பர்னபா, பவுல் (பிறப்பு: கி.பி. சுமார் 5; இறப்பு: கி.பி. சுமார் 67) ஆவர். பவுல் இந்நகரத்தில் கி.பி. 47இலிருந்து 55 வரை மறைபரப்பினார். இந்த மறைபரப்பாளர் கிறித்தவத்தை போதித்தபோது மக்கள் கூடி வந்து நற்கருணைக் கொண்டாட்டம் நிகழ்த்திய குகைப் பகுதி இன்றும் உள்ளது. \n\nஇவ்வாறு அந்தியோக்கியா கிறித்தவத்தின் தொடக்க காலத்தில் முதன்மை வாய்ந்த இடமாக மாறிற்று. கிறித்தவத்தின் பிற மூன்று நகர மையங்கள் இவை: எருசலேம், அலெக்சாந்திரியா, உரோமை.\n\nபுதிய ஏற்பாட்டில் உள்ள திருத்தூதர் பணிகள் என்னும் நூல் அந்தியோக்கியாவில் கிறித்தவம் பரவியதை விவரிக்கிறது. அந்தியோக்கியா பற்றிய 16 குறிப்புகள் அந்நூலில் உள்ளன (காண்க: 6:5; 11:19,20,22,26,27; 13:1,13; 14:19,21,26; 15:22,23,30,35; 18:12). மேலும் கலாத்தியர் திருமுகத்திலும் 2 திமொத்தேயு திருமுகத்திலும் அந்தியோக்கியா பற்றிய குறிப்புகள் உண்டு.\n\nசிறப்பாக, அந்தியோக்கியாவில்தான் முதன்முறையாக, இயேசுவைப் பின்பற்றிய மக்கள் \"கிறித்தவர்கள்\" என்னும் பெயரால் அழைக்கப்படத் தொடங்கினர். அது பற்றிய குறிப்பு இதோ:\n\nகி.பி. 2ஆம் நூற்றாண்டளவில் அந்தியோக்கியாவில் நிலவிய கிறித்தவ சமூகம் மிகவும் வளர்ச்சியடைந்து அமைப்புப் பெற்ற குழுவாக விளங்கியது. கி.பி. சுமார் 35இலிருந்து 108 வரை வாழ்ந்த புனித அந்தியோக்கு இஞ்ஞாசியார் (Ignatius of Antioch) கி.பி. 69இலிருந்தே அந்நகரின் ஆயராகச் சிறப்பாகப் பணியாற்றினார். அவர் கிறித்தவ சமயக் கொள்கைகளை விளக்குகின்ற பல நூல்களை ஆக்கினார்.\n\nகி.பி. 4ஆம் நூற்றாண்டளவில் அந்தியோக்கிய திருச்சபை உரோமை மற்றும் அலெக்சாந்திரியா ஆகிய நகர்களில் அமைந்த சபைகளைப் போல முதன்மை வாய்ந்ததாக விளங்கியது. அங்கு கலையழகு வாய்ந்த கிறித்தவப் பெருங்கோவில் ஒன்று கி.பி. 327-341இல் கட்டப்பட்டது. உரோமைப் பேரரசர் காண்ஸ்டண்டைன் தொடங்கிய கோவில் கட்டடத்தை அவர்தம் மகன் காண்ஸ்தான்சியஸ் நிறைவுசெய்தார். அப்பெருங்கோவிலுக்குக் குவிமாடம் இருந்தது; கற்பதிகை முறையில் உருவாக்கிய பல கலைப்படைப்புகளும் அக்கோவிலில் இருந்தன.\n\nகான்ஸ்டாண்டிநோப்புள் நகரம் வளர்ந்து, எருசலேம் முது ஆயர் மையமாக மாறியபோது அந்தியோக்கியாவின் முதன்மை மங்கலாயிற்று. மேலும் கிறித்தவத்துக்குப் புறம்பான கொள்கைகள் அந்தியோக்கிய சபையில் நுழைந்ததும் அதன் வீழ்ச்சிக்குக் காரணமாயிற்று. ஆயினும் கி.பி. 4-5 நூற்றாண்டுகளில் அந்தியோக்கியா கிறித்தவ விவிலிய ஆய்வுக்குப் பெரும் உந்துதல் அளித்தது.\n\nஉரோமைப் பேரரசன் ஜூலியன் கி.பி. 362இல் அந்தியோக்கியாவுக்கு வருகை தந்த சமயத்தில் ஒரு புலம்பல் விழா நடந்துகொண்டிருந்தது. அதை ஜூலியன் விரும்பவில்லை. அதுபோலவே கிறித்தவர்களும் ஜுலியன் தங்களுக்கு எதிராகச் செயல்பட்டதாக உணர்ந்தார்கள். யூதர்களின் சமயச் சடங்குகள் மற்றும் புராதன சமயத்தின் சடங்குகள் ஆகியவற்றை ஆதரித்த ஜூலியன் அந்தியோக்கியாவில் இருந்த கிறித்தவப் பெருங்கோவிலை மூடியது கிறித்தவர் நடுவே பெரும் எதிர்ப்பைக் கிளப்பியது. இது தவிர, ஜூலியனின் இராணுவத்தினர் புராதன சமயத்தைச் சார்ந்த கோவிலில் பலிகொடுக்கப்பட்ட விலங்குகளின் இறைச்சியை உண்டு, மதுவருந்தி நகரத் தெருக்களில் தொந்தரவு கொடுத்தனர்; அதே நேரத்தில் நகர மக்கள் பசியால் வாடினர். எனவே மக்கள் ஜூலியனை வெறுத்தனர். அவரது தாடி பற்றிக் கேலிச் சித்திரங்களும் வெளியாயின.\n\n526இல் நிகழ்ந்த பயங்கர நிலநடுக்கத்தின்போது அந்தியோக்கியாவும் அதன் துறைமுக நகரான செலூக்கியாவும் பெரும் அழிவைச் சந்தித்தன. முதலாம் ஜஸ்டீனியன் மன்னன் அந்தியோக்கியாவுக்குக் \"கடவுளின் நகர்\" என்று பொருள்படும் \"தியோப்பொலிஸ்\" (Theopolis) என்னும் பெயரைக் கொடுத்தார். அவர் காலத்தில் பல கட்டடங்கள் சீரமைக்கப்பட்டன. கி.பி. 531இலிருந்து 579 வரை ஆட்சிசெய்த முதலாம் கொஸ்ரோ (Khosrau I) அந்தியோக்கியாவைத் தாக்கியதோடு அங்கு வாழ்ந்த சுமார் 3 இலட்சம் மக்களைக் கொன்றார். அந்தியோக்கியாவின் புகழும் மங்கத் தொடங்கியது.\n\nSection::::அந்தியோக்கியாவில் கிறித்தவ இறையியல் வளர்ச்சி.\nகிறித்தவ இறையிலுக்கு அந்தியோக்கியா அளித்த பங்கு சிறப்பானது. விவிலியத்தை வாசித்து விளக்குவதற்கு அந்தியோக்கிய அறிஞர்கள் \"சொல் பொருள் விளக்கம்\" (literal interpretation) என்னும் முறையைக் கடைப்பிடித்தனர். அதே சமயம் அலெக்சாந்திரிய அறிஞர்கள் \"உருவக விளக்கம்\" (allegorical interpretation) என்னும் முறையைக் கையாண்டனர். அந்தியோக்கிய இறையியலாருள் தர்சு நகர் தியொதோர் (இறப்பு: கி.மி. சுமார் 390) என்பவரும் மொப்சுவேத்சிய தியொதோர் (கி.பி. சுமார் 350-428)என்பவரும் குறிப்பிடத்தக்கோர் ஆவர். அந்தியோக்கியாவில் புனித சீமோன் என்பவருக்கு வணக்கம் செலுத்தப்பட்டது. அவர் தவ வாழ்க்கை மேற்கொண்டார்; அந்தியோக்கியாவிலிருந்து 60 கி.மீ. தொலையில் ஒரு தூண் உச்சியில் 40 ஆண்டுகள் தனியாக வாழ்ந்து தவம் செய்தார். அவரது இறப்புக்குப் பின் அவர்தம் உடல் அந்தியோக்கியாவுக்குக் கொண்டுவரப்பட்டு, பேரரசர் லியோ ஏற்பாடு செய்த ஒரு கல்லறையில் அடக்கம் செய்யப்பட்டது.\n\nSection::::அரபு ஆட்சிக் காலத்தில் அந்தியோக்கியா.\nகி.பி. 637இல் அந்தியோக்கியாவின் அருகே நிகழ்ந்த இருப்புப் பாலச் சண்டையில் (Battle of Iron Bridge)\nராசிதீன் கலீபாக்கள் அந்தியோக்கியாவைக் கைப்பற்றினார்கள். அப்போது பிசான்சியப் பேரரசை ஹெராக்லியஸ் என்பவர் ஆண்டுவந்தார். அந்தியோக்கியா அரபியில் \"அந்தாக்கிய்யா\" (أنطاكيّة (Antākiyyah) என்று பெயர்மாற்றம் பெற்றது. அந்நகரம் சுமார் 350 ஆண்டுகளாக ஓயாது போர்நிகழும் தளமாக மாறியதால் சீரழியத் தொடங்கியது. துருக்கியர் அந்தியோக்கியாவை 1084இல் கைப்பற்றினார்கள்.\n\nSection::::சிலுவைப் போர்க் காலத்தில் அந்தியோக்கியா.\n1098இல் சிலுவைப் போர் வீரர்கள் அந்தியோக்கியாவை முற்றிகையிட்டுக் கைப்பற்றினார்கள். 13ஆம் நூற்றாண்டில் மங்கோலியர்கள் படையெடுத்ததால் அந்தியோக்கியாவின் வணிக முக்கியத்துவம் குறைந்தது. 1268இல் எகிப்திய மல்முக் சுல்தான் பைபார்ஸ் என்பவர் அந்தியோக்கியாவை முற்றுகையிட்டார். அந்நகரைக் கைப்பற்றி அங்கிருந்த கிறித்தவர்களைக் கொன்றார். நகரின் காப்புச் சுவர்களையும் தகர்த்தெறிந்தார். கிறித்தவ மரபுவழிச் சபை, ஜாக்கபைட் சபை ஆகியவற்றின் தலைமையிடம் அந்தியோக்கியாவிலிருந்து தமஸ்கு நகருக்கு மாற்றப்பட்டன. 1335இல் அந்தியோக்கியாவில் இன்னும் கணிசமான மக்கள் வாழ்ந்துவந்தனர். ஆனால் 1432இல் மக்கள்வாழ் வீடுகள் சுமார் 300 மட்டுமே எஞ்சின. அவையும் பெரும்பாலும் துருக்கியர் வீடுகளாக இருந்தன.\n\nSection::::அகழாய்வுக் கண்டுபிடிப்புகள்.\nபண்டைக்கால உரோமையர் அந்தியோக்கியாவை எழில் மிகுந்த நகரமாகக் கட்டியெழுப்பியிருந்தார்கள். அவர்கள் எழுப்பிய கட்டடங்களுள் மிகச் சிலவே அழிபாடுகளுடன் எஞ்சியுள்ளன. நகரத்தைக் காப்பதற்காக எழுப்பப்பட்ட மதில்சுவர் எஞ்சியது. நகருக்குக் குடிநீர் கொண்டுசெல்ல அமைக்கப்பட்ட நீர்வழிகளும் (aqueducts) இன்று காணப்படுகின்றன. புனித பேதுரு கோவில் நீடித்துள்ளது. பழங்காலக் கிறித்தவர்கள் நற்கருணைக் கொண்டாட்டம் நிகழ்த்துவதற்காகக் கூடிய குகைப்பகுதியில் இக்கோவில் எழுந்ததால் புனித பேதுரு குகைக் கோவில் என்றும் அழைக்கப்படுகிறது. பண்டைய உரோமை நகரான அந்தியோக்கியா பெருமளவும் ஒரோண்டெஸ் பேராற்றுப் படுகையின் கீழ் புதைந்து கிடக்கிறது; சில பகுதிகள் புதிய குடியேற்றங்கள் எழுவதன் காரணமாக அழிக்கப்பட்டுள்ளன.\n\n1932-1939 ஆண்டுகளில் லூவர் காட்சியகம், பால்ட்டிமோர் கலைக் காட்சியகம், வூஸ்ட்டர் கலைக் காட்சியகம், ப்ரின்ஸ்டன் பல்கலைக் கழகம், ஃபாக் கலைக் காட்சியகம் போன்ற நிறுவனங்கள் கூட்டாக இணைந்து அகழ்வாய்வுகள் நிகழ்த்தின. காண்ஸ்டண்டைன் கட்டிய எண்கோண வடிவப் பெருங்கோவில், அரச அரண்மனை போன்ற இடங்கள் அகழ்வாய்வில் கிடைக்கும் என்ற எதிர்பார்ப்பு நிறைவேறாமல் போனாலும், பிற பொருள்கள் கிடைத்தன. அவற்றுள் கீழ்வருவன முக்கியமானவை: அந்தியோக்கியா, டாஃப்னீ, செலூக்கியா ஆகிய பண்டைய நகரங்களில் இருந்த விடுமுறை வீடுகளையும் பொதுக் குளிப்பகங்களையும் அணிசெய்த அழகிய கற்பதிகை ஓவியங்கள் (mosaics) கிடைத்துள்ளன. அந்தியோக்கியாவின் காவல் தெய்வமாகக் கருதப்பட்ட \"டைக்கீ\" (Tyche) என்னும் பெண் தெய்வத்தின் சிலைகள் பல கண்டெடுக்கப்பட்டன. அழகிய \"டைக்கீ\" சிலையொன்று வத்திக்கான் நகரக் கலையகத்தில் காக்கப்பட்டு வருகிறது. அச்சிலையின் வலது கையில் கோதுமைக் கதிர் உள்ளது; தலையில் நகரக் காப்புச் சுவர்கள் பதியப்பெற்ற மகுடம் விளங்குகிறது; சிலையின் காலடியில் ஒரோண்டஸ் பேராறு நீச்சலடிக்கின்ற ஓர் இளைஞன் வடிவில் அமைக்கப்பட்டுள்ளது. அந்தியோக்கு நகரம் உருவான காலத்தில் அது எப்போதும் நற்பேறு பெற்றுச் செழிப்போடு விளங்க வேண்டும் என்பதற்காக ஓர் இளம் கன்னிப்பெண் பலியாக்கப்பட்டார் என்றும் அதன் அடையாளமே \"டைக்கீ\" தெய்வச் சிலை என்றும் சில அறிஞர் கருதுகின்றனர்.\n"}
{"id": "103102", "url": "https://ta.wikipedia.org/wiki?curid=103102", "title": "எசல பெரகரா", "text": "எசல பெரகரா\n\nஎசல பெரகரா (\"Esala Perahera\", , எசல பெரகெர, \"festival of the tooth\") அல்லது எசலா பேரணி இலங்கையின் கண்டி நகரத்தில் சூலை/ஆகத்து மாதங்களில் நிகழும் ஓர் பௌத்த திருவிழாவாகும். கண்கவரும் ஆடைகளுடன் நடைபெறும் இத்திருவிழா இலங்கையின் முதன்மையான சின்னங்களில் ஒன்றாக உள்ளது. அலங்கரிக்கப்பட்ட யானைகளுடன், தீநடனம், சவுக்கடி நடனம், கண்டி நகர பாரம்பரிய நடனம் போன்ற பல்வேறு நடனமாடிவரும் ஊர்வலமாகும். \"தியா கெப்பீம\"வுடன் திருவிழா முடிவடையும்.\n\nSection::::வரலாறு.\n\"எசல பெரகரா\" மூன்றாம் நூற்றாண்டிலிருந்தே மழை வேண்டி இருந்து வந்திருப்பதாகவும் \"தலதா பெரகர\" நான்காம் நூற்றாண்டில் இந்தியாவிலிருந்து புத்தரின் புனிதப்பல் கொண்டுவரப்பட்டபோது துவங்கியதாகவும் நம்பப்படுகிறது. கண்டியின் எசல திருவிழா இந்த இரு \"பெரகர\"(ஊர்வலங்கள்)க்களின் இணைப்பாக கருதப்படுகிறது. புனிதப்பல்லை இந்தியாவிருந்து இளவரசர் ஹேமந்தவும் இளவரசி தந்தாவும் கொணர்ந்ததாக குறிப்பிடப்படுகிறது.\n\n\n"}
{"id": "103105", "url": "https://ta.wikipedia.org/wiki?curid=103105", "title": "2011 சீன எதிர்ப்புப் போராட்டங்கள்", "text": "2011 சீன எதிர்ப்புப் போராட்டங்கள்\n\n2011 சீன எதிர்ப்புப் போராட்டங்கள் என்பது சீன மக்களாட்சி இயக்கத்தால், சீனாவின் கிழைமை தோறும் மக்களாட்சி ஆதரவு வீதிப் போராட்டங்கள் நடத்த அறைகூவல்கள் விடப்பட்டது. மத்திய கிழக்கில் நிகழ்ந்த போராட்டங்கள், புரட்சிகளால் ஊக்குவிக்கப்பட்டு இது நடந்தது. இதைத் தொடர்ந்து சீன அரசு மிகக் கடுமையான அடக்குமுறையை பிரயோகித்து பரவலான போராட்டங்கள் எதுவும் நடக்காமல் செய்தது. மிகவும் அறியப்பெற்ற எழுத்தாளர்களும், கலைஞர்களும் கைது செய்யப்பட்டனர்.\n"}
{"id": "103121", "url": "https://ta.wikipedia.org/wiki?curid=103121", "title": "பாண்டி நேசன் (இதழ்)", "text": "பாண்டி நேசன் (இதழ்)\n\nபாண்டி நேசன் இந்தியா தமிழ்நாடு மதுரையிலிருந்து 1890ம் ஆண்டில் வெளிவந்த மாதாந்த இதழாகும்.\n\n\nSection::::உள்ளடக்கம்.\n19ம் நூற்றாண்டின் இறுதி தசாப்தத்தில் வெளிவந்த இதழாக இது காணப்படுகின்றது. இவ்விதழை மதுரையைச் சேர்ந்த தமிழ் முஸ்லிம்கள் நடத்தியுள்ளனர். இஸ்லாமிய உலக செய்திகளும், இஸ்லாமிய கொள்கை விளக்கங்களும், செய்திகளும் இடம்பெற்றுள்ளன. \n"}
{"id": "103123", "url": "https://ta.wikipedia.org/wiki?curid=103123", "title": "பாகவி (சிற்றிதழ்)", "text": "பாகவி (சிற்றிதழ்)\n\nபாகவி இந்தியா தமிழ்நாடு சென்னையிலிருந்து 1952ம் ஆண்டு முதல் வெளிவந்த ஒரு மாத இதழாகும். \n\n\nSection::::ஆசிரியர்.\nஇவர் ஜெமினி படத்தயாரிப்பு நிறுவனக் கதைத்துறையில் பணியாற்றியுள்ளார். பல உருது நூல்களை தமிழில் மொழிபெயர்த்துமுள்ளார் என அறியமுடிகின்றது. இவர் ஏற்கனவே பத்ஹுல் இஸ்லாம் எனும் சஞ்சிகையிலும் தொடர்ச்சியாக எழுதி வந்துள்ளார்.\n\nSection::::பொருள்.\n'பாகவி' என்ற அரபுப் பதம் 'நிலையானது' என்று பொருள்படும்.\n\nSection::::உள்ளடக்கம்.\nஇவ்விதழ் சிறுகதை, கவிதை, கட்டுரை போன்ற இலக்கிய அம்சங்களை உள்ளடக்கியிருந்தது. இஸ்லாமிய அடிப்படையில் எழக்கூடிய பிரச்சினைகளுக்கு விளக்கம் வழங்கும் ஆய்வுக் கட்டுரைகளையும் கொண்டிருந்தது. இந்தியா சுதந்திரமடைந்த பின்பு தேசிய உணர்வினை இந்திய மக்களிடம் ஏற்படுத்துவதற்கு இவ்விதழ் கூடிய பங்களிப்பினை வழங்கியுள்ளது.\n"}
{"id": "103124", "url": "https://ta.wikipedia.org/wiki?curid=103124", "title": "பால்யன் (சிற்றிதழ்)", "text": "பால்யன் (சிற்றிதழ்)\n\nபால்யன் இந்தியா காரைக்காலிலிருந்து 1944ம் ஆண்டு முதல் வெளிவந்த ஒரு வார இதழாகும். \nSection::::பலர் இணைவு.\nஇது தமிழ்நாடு முஸ்லீம் லீக் தலைவர் சிராஜுல் மில்லத் ஆ. கா. அ. அப்துல் ஸமத் நாவலர் அ. மு. யூசுப் சாந்தி விகடன் அ. மு. அலி ஆகிய மூவரும் இவ்விதழை வளர்ப்பதில் இலவசமாக தமது சேவையினை வழங்கியுள்ளனர். இம்மூவரையும் தமிழ்நாட்டுக்கு அறிமுகப்படுத்தி வைத்தது பாலியன் இதழே.\nSection::::உருவாக்கம்.\nபாலியன் இதழை முதலில் ஆரம்பித்தவர் காரை எம். ஏ. அலி என்பவராவார். இவர் தான் ஆரம்பித்த இதழை உ. அபூஹனிபாவிடம் ஒப்படைத்துவிட்டு சிங்கப்பூர் சென்றுள்ளார். ஹனிபா இவ்விதழை சிறப்பாக நடத்தியதாக கூறப்படுகின்றது. இது பற்றி 3ம் ஆண்டு தொடக்க இதழில் ஆசிரியர் பின்வருமாறு எழுதியுள்ளார். \n\"\"நான் பிறந்தது முதல் சமூக சேவையில் சிறந்த முறையில் தொண்டாற்ற வேண்டும் என்பதுதான் எனது அடிப்படையான நோக்கம். என்னைப் பெற்றெடுத்து வளர்ப்பவர்களும் அதே நோக்கத்தையே எனக்கு உணவாக ஊட்டி வந்தார்கள். அதனால், தான் எனது நோக்கத்திலிருந்து சிறிதளவாவது உங்கள்பால் அமுல் நடத்த முடிந்தது, இது வயதுக் குழந்தையான என்னால் எதைச் செய்ய முடியுமோ அதை செய்துவிட்டேன்\".\"\n\nSection::::மலர்கள்.\nதமிழ்நாட்டில் ஆனந்த விகடன், கல்கி போன்ற இதழ்கள் சிறப்பான தீபாவளி மலர்களை வெளியிடுவதைப் போன்று பாலியனும் மலர்களை வெளியிட்டுள்ளது. \n\nSection::::தரமான இலக்கிய சஞ்சிகை.\nசிற்றிதழ்களை ஆராயும் ஆய்வாளர்கள் பாலியன் ஒரு தரமான இலக்கிய சஞ்சிகை எனக் குறிப்பிடுவர். மணிக்கொடி சஞ்சிகை ஒரு விசாலமான எழுத்தாளர் வட்டத்தை உருவாக்கியது போன்று பால்யனும் எழுத்தாளர் அணியையொன்றை தோற்றுவித்துள்ளது. \n"}
{"id": "103126", "url": "https://ta.wikipedia.org/wiki?curid=103126", "title": "புனிதப்பல்", "text": "புனிதப்பல்\n\nபுத்தரின் புனிதப்பல்(Sacred Relic of the tooth of Buddha, Buddh-dantya) இலங்கையின் பௌத்தர்களால் புத்தரின் எச்சமாக வழிபடப்படும் ஓர் திருப்பண்டமாகும்.\n\nSection::::மற்ற புனிதப்பற்கள்.\nஇலங்கையில் உள்ள புனிதப்பல்லைத்தவிர பிற நாடுகளிலும் உள்ள எச்சங்கள் புத்தருடைய பல் எனக் கருதி வழிபடப்படுகின்றன.\n\n\n\n"}
{"id": "103127", "url": "https://ta.wikipedia.org/wiki?curid=103127", "title": "பிசாசு (இதழ்)", "text": "பிசாசு (இதழ்)\n\nபிசாசு இந்தியா தமிழ்நாடு திருச்சியிலிருந்து 1972ம் ஆண்டில் மாதம் இருமுறை வெளிவந்த ஒரு இதழாகும். இதன் விலை 25 காசு. \n\nஇவர் 'கரு தமிழழகன்' என்ற பெயரால் தன்னை இனங்காட்டியுள்ளார். \n\nSection::::உள்ளடக்கம்.\nதமிழ் முஸ்லிம் ஒருவரால் நடத்தப்பட்ட இவ்விதழ் மூடநம்பிக்கைகளை களையக்கூடிய வகையில் ஆக்கங்களைக் கொண்டிருந்தன. \n"}
{"id": "103129", "url": "https://ta.wikipedia.org/wiki?curid=103129", "title": "டூம்போசு சண்டை", "text": "டூம்போசு சண்டை\n\nடூம்போசு சண்டை (\"Battle of Dombås\") என்பது இரண்டாம் உலகப் போரின் போது நார்வேயில் நிகழ்ந்த ஒரு சண்டை. நார்வே போர்த்தொடரின் ஒரு பகுதியான இதில் நாசி ஜெர்மனியின் வான்குடை வீரர்கள் நார்வேயின் முக்கிய தொடருந்து சந்திப்பான டூம்போசைக் கைப்பற்றி ஐந்து நாட்களுக்கு தொடருந்து போக்குவரத்தைத் தடைசெய்தனர்.\n\nஏப்ரல் 9, 1940ல் நார்வே மீதான ஜெர்மானியப் படையெடுப்பு தொடங்கியது. கடல்வழியாகவும், வான்வழியாகவும் நார்வே மீது ஜெர்மானியப் படைகள் தாக்குதல் தொடுத்தன. அதுவரை நடுநிலை நாடாக இருந்து வந்த நார்வே, இத்தாக்குதலை எதிர்கொள்ள நேச நாடுகளின் உதவியைக் கோரியது. அதே நாள் நேச நாட்டுப் படைகளும் நார்வேயில் தரையிறங்கின. இதன் ஒரு பகுதியாக ஒண்டலுசுனசு பகுதியில் பிரித்தானியப் படைகள் தரையிறங்கலாம் என்று ஜெர்மானியர்களுக்கு தகவல் கிடைத்தது. தெற்கு நார்வேயில் பல பகுதிகளை விரைவாகக் கைப்பற்றியிருந்த ஜெர்மானியத் தளபதிகள் வடக்கு நார்வேயில் நேச நாட்டுப் படைகள் நகர்த்தலை தடை செய்யத் திட்டமிட்டனர். இதற்காக டூம்போசு கிராமத்தையும் அங்கிருந்த தொடருந்து சந்திப்பையும் கைப்பற்றத் திட்டமிட்டனர்.\n\nநார்வேயின் தலைநகர் ஓஸ்லோவுக்கு வடக்கு 90 மைல் தொலைவிலிருந்த டூம்போசு முக்கியத் தொடருந்து சந்திப்பாக இருந்தது. அதனைக் கட்டுப்படுத்துவோர் நார்வேயின் தொடருந்து சேவைகளில் பெரும் பகுதியினைக் கட்டுப்படுத்த முடியும். ஏப்ரல் 14 அன்று ஜெர்மானிய வான்குடை கம்பனி ஒன்று டூம்போசைக் கைப்பற்ற அனுப்பப்பட்டது. வான்வழியாகத் தரையிறங்கிய வான்குடை வீரர்கள. டூம்போசின் சாலை மற்றும் தொடருந்து சந்திப்புகளைக் கைப்பற்றி போக்குவரத்தைத் துண்டித்தனர். டூம்போசை மீட்க உடனடியாக நார்வீஜியப் படைப்பிரிவுகள் அனுப்பபட்டன. அடுத்த ஐந்து நாட்கள் டூம்போசைச் சுற்றி இரு படைகளும் தொடர்ச்சியாக மோதின. ஏப்ரல் 19ம் தேதி ஜெர்மானிய படைப்பிரிவு முறியடிக்கப்பட்டு சரணடைந்தது. தொடருந்து போக்குவரத்து மீண்டும் தொடங்கியது. \n"}
{"id": "103130", "url": "https://ta.wikipedia.org/wiki?curid=103130", "title": "திரு. இராமசாமி நினைவுப் பல்கலைக்கழகம்", "text": "திரு. இராமசாமி நினைவுப் பல்கலைக்கழகம்\n\nதிரு. இராமசாமி நினைவுப் பல்கலைக்கழகம் (Sri Ramaswamy Memorial University) அல்லது ஆங்கில முதலெழுத்துச் சுருக்கமாக எஸ்ஆர்எம் பல்கலைக்கழகம் (SRM University‌‌‌‌) தமிழ்நாட்டில் சென்னையில் அமைந்துள்ள இருபாலரும் படிக்ககூடிய ஓர் தனியார்த்துறை நிகர்நிலைப் பல்கலைக்கழகம் ஆகும். இதன் வளாகங்கள் தமிழ்நாட்டின் சென்னையில் காட்டாங்குளத்தூர், ராமாபுரம், வடபழனி ஆகிய மூன்று இடங்களிலும் வட இந்தியாவில் தில்லி அருகே மோடி நகரிலும், அரியானா மாநிலத்தில் உள்ள சோனிபட் நகரிலும், வடகிழக்கிந்தியாவில் சிக்கிம் மாநிலம் காங்டாக் நகரிலும் உள்ளன. முன்னதாக அண்ணா பல்கலைக்கழகத்தின் கீழ் எஸ்ஆர்எம் பொறியியல் கல்லூரியாக துவங்கிய இக்கல்வி நிறுவனம் 2006ஆம் கல்வியாண்டில் நிகர்நிலை பல்கலைக்கழகமாக அங்கீகாரம் பெற்றது. இது இந்தியாவின் முதன்மை பொறியியல் கல்லூரிகள் மற்றும் தனியார் பல்கலைக்கழகங்களில் சிறப்பான ஒன்றாக இடம் பெற்று வருகிறது.\n\nSection::::வளாகங்கள்.\nSection::::காட்டங்குளத்தூர் வளாகம் (பிரதான வளாகம்), சென்னை.\nசென்னை காட்டாங்குளத்தூரில் அமைந்துள்ள வளாகம்தான் பிரதான வளாகம் ஆகும். இது சென்னை நகரிலிருந்து 40 கிலோமீட்டர் தொலைவில் திருச்சி- சென்னை தேசிய நெடுஞ்சாலையான (NH-45) ஜிஎஸ்டி சாலையில் அமைந்துள்ளது. இங்கு பொறியியல் மற்றும் தொழில்நுட்பம் , மருத்துவம், கலை மற்றும் அறிவியல் ஆகிய மூன்று பல்கலைக்கழக கல்லூரிகள் உள்ளன. இதனுடன் எஸ்.ஆர்.எம் மேலாண்மைப்பள்ளியும் உள்ளது. மேலும் இங்கு எஸ்.ஆர்.எம் உணவக மேலாண்மை, வள்ளியம்மை பொறியியல் கல்லூரி, வள்ளியம்மை பல்தொழில்நுட்ப கல்லூரி ஆகியவையும் அமைந்துள்ளன. இங்கு புதிதாக எஸ்.ஆர்.எம் சட்டப்பள்ளி ஒன்றையும் அமைக்க பல்கலைக்கழக நிர்வாகம் முடிவு செய்துள்ளது. \n\nஇவ்வளாகத்தில் 1200 படுக்கை வசதி கொண்ட பொது மருத்துவமனை ஒன்று உள்ளது. மேலும் இங்கு எஸ்.ஆர்.எம் மூன்று நட்சத்திர விடுதியும் உள்ளது. இவ்வளாகத்தில் கீழ்க்கண்ட வசதிகள் உள்ளன:\nஇவ்வளாகத்தின் மற்றொரு சிறப்பு இந்தியாவின் அனைத்து மாநிலங்களில் இருந்தும், 48 வெளிநாடுகளில் இருந்தும் மாணவர்களை கொண்டிருப்பதே ஆகும்.\n\nSection::::ராமாபுரம் வளாகம்.\n27 ஏக்கர் பரப்பளவில் அமைந்துள்ள இவ்வளாகத்தில் எஸ்.ஆர்.எம் பல் மருத்துவக் கல்லூரியும், பொறியியல் மற்றும் தொழில்நுட்ப கல்லூரியும், கலை அறிவியல் கல்லூரியும் உள்ளன. மேலும் இங்கு எஸ்.ஆர்.எம் குழுமத்தின் மற்றொரு பொறியியல் கல்லூரியான எஸ்.ஆர்.எம் ஈஸ்வரி பொறியியல் கல்லூரியும் உள்ளது. இவ்வளாகத்தில் கீழ்க்கண்ட வசதிகள் உள்ளன:\n\n\nSection::::வடபழனி வளாகம்(சென்னை நகர வளாகம்‌‌‌‌‌).\nஇவ்வளாகம்தான் எஸ்.ஆர்.எம் பல்கலைக்கழகத்தின் சிறிய வளாகமாகக் கருதப்படுகிறது. இங்கு பல்கலைக்கழகத்தின் பொறியியல் மற்றும் தொழில்நுட்பம், மேலாண்மை, கணினித்தொழில்நுட்பம் மற்றும் சிவாஜி கணேசன் திரைப்படக்கல்லூரியும் உள்ளன. மேலும் இவ்வளாகத்தின் சிறப்பம்சமாக SIMS எனப்படும் எஸ்.ஆர்.எம் இன்ஸ்டிடியூட்ஸ் ஆப் மெடிக்கல் சயின்ஸ் என்ற அதிநவீன மருத்துவமனை அமையப்பெற்றுள்ளது. இவ்வளாகத்தில் கீழ்க்கண்ட வசதிகள் உள்ளன:\n\n\nSection::::மோடிநகர், காசியாபாத் வாளகம், டெல்லி தேசிய தலைநகர் பகுதி.\n25 ஏக்கர் பரப்பளவில் பசுமையான சூழலில் டெல்லி- மீரட் தேசிய நெடுஞ்சாலையில் அமைந்துள்ளது. இங்கு பொறியியல் மற்றும் தொழில்நுட்பம், மேலாண்மை மற்றும் ஆசிரியர் கல்வி கல்லூரிகள் உள்ளன. இவ்வளாகத்தில் கீழ்க்கண்ட வசதிகள் உள்ளன:\n\n\nSection::::சோனிபட் வளாகம், அரியானா.\n150 ஏக்கர் பரப்பளவில் அமையப்பெற்றுள்ள இவ்வளாகம், ராஜீவ் காந்தி கல்வியியல் நகரத்தில் உள்ளது. இங்கு பொறியியல் மற்றும் தொழில்நுட்பம், மேலாண்மை ஆகிய படிப்புகள் 2014ஆம் கல்வி ஆண்டு முதல் செயல்படுகின்றன. தற்போது கட்டுமான பணிகள் நடைபெற்றுக் கொண்டிருப்பதனால் இவ்வளாகம் முழுமையாக 2015ஆம் ஆண்டு முதல் செயல்படத்துவங்கும். மேலும் இங்கு சட்டம், நூலக மற்றும் தகவல் அறிவியல் ,நிதி மற்றும் வணிகம், கலை மற்றும் அறிவியல் ஆகிய கல்லூரிகள் அமையப்பெற உள்ளன.\n\nSection::::காங்டாக் வளாகம், சிக்கிம்.\nஇந்தியாவின் வடகிழக்கு மாநிலங்களில் ஒன்றான சிக்கிமில், எஸ்.ஆர்.எம் பல்கலைக்கழகம் தனது புதிய வளாகத்தை திறக்கப்போவதாக அறிவித்துள்ளது. 50 ஏக்கர் பரப்பளவில், சிக்கிம் மாநில தலைநகரான காங்டாக்கில் கட்டப்பட்டுள்ள இவ்வளாகம், 2014ஆம் கல்வியாண்டு முதல் செயல்படத்துவங்கும் என்று கூறப்பட்டுள்ளது. இங்கு முதலில் பிபிஏ, எம்பிஏ, பி.காம் போன்ற படிப்புகளுக்கு தொலைதூர கல்வியையும், பின் பொறியியல் கல்வியையும் வழங்கும் என்று தெரிவிக்கப்பட்டுள்ளது.\n\n\n"}
{"id": "103134", "url": "https://ta.wikipedia.org/wiki?curid=103134", "title": "புதுவைக் குடியரசு (இதழ்)", "text": "புதுவைக் குடியரசு (இதழ்)\n\nபுதுவைக் குடியரசு இந்தியா புதுவையிலிருந்து 1954ம் ஆண்டில் வெளிவந்த ஒரு வார இதழாகும். \n\n\nSection::::சிறப்பு.\nஇந்தியாவில் தமிழ் முஸ்லிம் ஒருவரால் நடத்தப்பட்ட இவ்விதழ் தமிழ் - பிரெஞ்சு இருமொழிகளையும் கொண்டிருந்தது.\n"}
{"id": "103137", "url": "https://ta.wikipedia.org/wiki?curid=103137", "title": "புதுமலர்ச்சி (சிற்றிதழ்)", "text": "புதுமலர்ச்சி (சிற்றிதழ்)\n\nபுதுமலர்ச்சி இந்தியா, தமிழ்நாடு, சென்னையிலிருந்து 1992ம் ஆண்டில் வெளிவந்த ஒரு மாத இதழாகும். \n\n\nSection::::பணிக்கூற்று.\nமுஸ்லிம் குரல் வழங்கும் புது மலர்ச்சி \n\nSection::::உள்ளடக்கம்.\nஇலக்கிய செய்திகளுக்கும், இஸ்லாமிய உலக செய்திகள் இதில் உள்ளடக்கப்பட்டிருந்தன. இடைக்கிடையே தரமான ஆய்வுக் கட்டுரைகளும் இது கொண்டிருந்தது.\n"}
{"id": "103139", "url": "https://ta.wikipedia.org/wiki?curid=103139", "title": "புஸ்ரா சுடர் (சிற்றிதழ்)", "text": "புஸ்ரா சுடர் (சிற்றிதழ்)\n\nபுஸ்ரா சுடர் இந்தியாவில் தமிழ்நாடு சென்னையிலிருந்து 1990ம் ஆண்டில் மாதந்தோறும் வெளிவந்த ஒரு இசுலாமிய தமிழ் இதழாகும். \n\n\n\nSection::::உள்ளடக்கம்.\nஇஸ்லாமிய மூலாதாரக் கருத்துகளுக்கு விளக்கும் வழங்கும் ஓர் இதழாக இது இருந்தது. மேலும், இஸ்லாமிய கலை இலக்கிய அம்சங்களையும் இது தாங்கி வெளிவந்துள்ளது.\n"}
{"id": "103140", "url": "https://ta.wikipedia.org/wiki?curid=103140", "title": "மகாராணி (சிற்றிதழ்)", "text": "மகாராணி (சிற்றிதழ்)\n\nமகாராணி இந்தியா, தமிழ்நாடு, சென்னையிலிருந்து 1994ம் ஆண்டில் வெளிவந்த ஒரு இஸ்லாமிய இதழாகும்.\n\n\nSection::::உள்ளடக்கம்.\nஇஸ்லாமிய இலக்கிய செய்திகளையும், இஸ்லாமிய உலக செய்தி விமர்சனங்களையும், இஸ்லாமிய அறிவியல் ஆக்கங்களையும் இது உள்ளடக்கியிருந்தது.\n"}
{"id": "103141", "url": "https://ta.wikipedia.org/wiki?curid=103141", "title": "நேரு அறிக்கை", "text": "நேரு அறிக்கை\n\nநேரு அறிக்கை (Nehru Report) என்பது பிரித்தானிய இந்தியாவில் இந்தியர்கள் எத்தகு அரசியல் சீர்திருத்தங்களை விரும்புகிறார்கள் என்பதை காலனிய அரசுக்கு எடுத்துக்கூற 1929 ஆம் ஆண்டில் இந்திய விடுதலை இயக்கத்தினரால் வெளியிடப்பட்ட ஓர் அறிக்கை. மோதிலால் நேரு தலைமையிலான அனைத்து கட்சிக் குழு ஒன்று இவ்வறிக்கையைத் தயார் செய்தது.\n\n1928 இல் பிரித்தானிய இந்தியாவில் அரசியல் சீர்திருத்தங்களைக் குறித்து ஆராய சைமன் குழுவை பிரித்தானிய அரசு நியமித்தது. இந்தியர்களின் எதிர்காலத்தை நிர்ணயிக்கும் அதிகாரமுள்ள இக்குழுவில் இந்தியர் ஒருவர் கூட இடம்பெறவில்லை என்று இந்திய தேசிய காங்கிரசு உள்ளிட்ட இந்திய அமைப்புகள் இதனைக் கடுமையாக எதிர்த்தன. சைமன் குழுவைப் புறக்கணித்து விட்டு அனைத்துக் கட்சி குழு ஒன்றை உருவாக்கி ஒரு போட்டி அறிக்கையைத் தயார் செய்தன. இக்குழுவில் ஒன்பது பேர் இடம்பெற்றிருந்தனர். மோதிலால் நேரு தலைவராகவும் ஜவகர்லால் நேரு செயலாளராகவும் இருந்த இக்குழுவில் இரு முசுலிம்கள் உட்பட ஒன்பது பேர் இடம்பெற்றிருந்தனர். இக்குழு வெளியிட்ட அறிக்கையில் இந்தியாவுக்கு மேலாட்சி அங்கீகாரம் (dominion status) வழங்கப்பட வேண்டுமென்று கோரிக்கை விடுக்கப்பட்டது. மேலும் இந்தியர்களுக்கு உரிமைப் பட்டியல் (bill of rights), அரசியலமைப்புச் சட்டத்தின் மேலாண்மை (supremacy of the constitution), மதசார்பற்ற கூட்டாட்சி அமைப்பு முறை, மொழிவாரியாக மாநிலங்கள் போன்ற பரிந்துரைகள் அவ்வறிக்கையில் இடம்பெற்றிருந்தன.\n\nசைமன் குழு வெளியிட்ட அறிக்கையில் மேலாட்சி அங்கீகாரம் பரிந்துரை செய்யப்படவில்லை. நேரு அறிக்கையைக் காட்டிலும் மிகக் குறைவான அதிகார மாற்றங்களையே அது பரிந்துரைத்தது. இவ்விரு அறிக்கைகளும் வட்ட மேசை மாநாடுகளில் ஆய்வுக்கு எடுத்துக்கொள்ளப்பட்டன. எனினும் சைமன் குழுவின் பரிந்துரைகளின் படியே இந்திய அரசுச் சட்டம், 1935 இயற்றப்பட்டது. பின்னர் 1946-49ல் இந்திய அரசியலமைப்புச் சட்டம் இயற்றப்பட்ட போது நேரு அறிக்கையின் பல பரிந்துரைகள் அதில் செயலாக்கப்பட்டன.\n"}
{"id": "103142", "url": "https://ta.wikipedia.org/wiki?curid=103142", "title": "விஜய் மேர்ச்சன்ட்", "text": "விஜய் மேர்ச்சன்ட்\n\nவிஜய் மேர்ச்சன்ட் \"(Vijay Merchant)\", பிறப்பு: அக்டோபர் 12 1911), இறப்பு: ஆகத்து 27 1987துடுப்பாட்ட அணியின் முன்னாள் துடுப்பாட்டக்காரர். இவர் 10 தேர்வுத் துடுப்பாட்டப் போட்டியிலும், 150முதல்தர துடுப்பாட்டப் போட்டிகளிலும்கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1929–1959 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103143", "url": "https://ta.wikipedia.org/wiki?curid=103143", "title": "விஜய் மெஹ்ரா", "text": "விஜய் மெஹ்ரா\n\nவிஜய் மெஹ்ரா (\"Vijay Mehra\"), பிறப்பு: மார்ச்சு 12 1938), இறப்பு: ஆகத்து 25 2006துடுப்பாட்ட அணியின் முன்னாள் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டிகளிலும், 109முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1955–1964 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103145", "url": "https://ta.wikipedia.org/wiki?curid=103145", "title": "மாதேவ் மந்திவ்", "text": "மாதேவ் மந்திவ்\n\nமாதேவ் மந்திவ் \"(Madhav Mantri,\" பிறப்பு: செப்டம்பர் 1 1921), இறப்பு: துடுப்பாட்ட அணியின் முன்னாள் குச்சக்காப்பாளர். இவர் நான்கு தேர்வுத் துடுப்பாட்டப் போட்டியிலும், 95 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1951–1955 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103146", "url": "https://ta.wikipedia.org/wiki?curid=103146", "title": "புகழூர்க் கல்வெட்டு", "text": "புகழூர்க் கல்வெட்டு\n\nகரூர் மாவட்டம் புகழுரை அடுத்த வேலாயுதம் பாளையம் என்னும் ஊரில் ஆறுநாட்டான்மலை என்னும் குன்று ஒன்று உள்ளது. அந்த குன்றின் உச்சியில் முருகன் கோயில் உள்ளது. மலையின் இடைப்பகுதியில் வடக்குப் பக்கமும் தெற்குப்பக்கமும் இரண்டு குகைகள் உள்ளன. அந்த குகையில் சமணர் படுக்கைகள் உள்ளன. அந்த படுக்கையை அமைத்துக் கொடுத்த சேரனைப் பற்றியும் படுக்கையில் இருந்த சமணத்துறவிகள் பற்றியும் அங்குள்ள கல்வெட்டுகள் குறிப்பிடுகின்றன.\n\n'புகழூர்க் கல்வெட்டு' என்பது புகழூர் மலைப் பகுதியில் கண்டுபிடிக்கப்பட்ட ஒரு தமிழ் பிராமிக் கல்வெட்டு ஆகும். இவ்விடம் பண்டைக்காலத்தில் சேரர்களின் தலைநகரமாக இருந்த கரூரிலிருந்து சுமார் 15 கிலோமீட்டர்கள் தொலைவில் உள்ளது. இக்கல்வெட்டு கிறித்தவ ஆண்டுக் கணக்கின் தொடக்க காலத்தைச் சேர்ந்ததாகக் கருதப்படுகின்றது. சேர மன்னன் இளம் கடுங்கோ என்பவன் சமணத் துறவி ஒருவருக்குக் குகை வாழிடம் ஒன்றைத் தானமாக வழங்கியதைக் குறிக்கவே இக் கல்வெட்டுப் பதியப்பட்டுள்ளது. இக் கல்வெட்டில் மூன்று தலைமுறையைச் சேர்ந்த சேர மன்னர்களின் பெயர்கள் குறிப்பிடப்பட்டிருப்பது இக்கல்வெட்டுக்கு ஒரு சிறப்பு ஆகும்.\n\nஇக் கல்வெட்டில் பெயர் குறிக்கப்பட்டுள்ள சேர மன்னர்கள், கோ ஆதன் செல்லிரும்பொறை, பெருங்கடுங்கோ, இளங்கடுங்கோ என்பவர்களாவர். இவர்களில் கோ ஆதன் சேரல் இரும்பொறையின் மகனே பெருங்கடுங்கோ. இளங்கடுங்கோ பெருங்கடுங்கோவின் மகன். இக் கல்வெட்டு வெட்டப்பட்ட காலத்தில் பெருங்கடுங்கோவே மன்னனாக இருந்ததாகத் தெரிகிறது. இளங்கடுங்கோ இளவரசராக முடிசூட்டப்பட்டதைக் குறிக்கவே இத் தானம் வழங்கப்பட்டது.\n\nSection::::கல்வெட்டு செய்தி.\nகல்வெட்டில் (பிராமி எழுத்துகளில்) இடம்பெற்றுள்ள செய்தி:\nஇதில் கூறப்படும் 'கோ அதன் செல் இரும்பொறை' என்னும் பெயரில் உள்ள சில பெயர்ப் பகுதிகள் 'செல்வக் கடுங்கோ வாழி ஆதன்' என்னும் 7ஆம் பதிற்றுப்பத்துத் தலைவன் பெயரினூடே பொதிந்து கிடப்பதைக் காணமுடிகிறது. இவனது மகன் பெயர் 'பெருங்கடுங்கோ' என்பது 'பாலை பாடிய பெருங்கடுங்கோ'வையும், இவன் மகன் 'இளங்கடுங்கோ' என்னும் பெயர் 'மருதம் பாடிய இளங்கடுங்கோ'வையும் நினைவூட்டுகின்றன.\n\nஇளங்கடுங்கோ சமணத் துறவிகளுக்கு மலைக்குகையில் படுக்கை அமைத்துக் கொடுத்தான். அந்தப் படுக்கைகள் இன்னின்னாருக்கு அளிக்கப்பட்டவை என்பதைக் குறிக்கும் தாமிழிக் கல்வெட்டுகளும் படுக்கைகளின் தலைமாட்டில் உள்ளன. அவை சிதைந்த நிலையில் இருந்தாலும் 'பிட்டன்', 'கொற்றன்' என்னும் பெயர்கள் படிக்கக்கூடிய நிலையில் தெளிவாக உள்ளன.\n\n\nSection::::பார்வை.\nபுகழூர்க் கல்வெட்டு மன்னர்கள்\n"}
{"id": "103148", "url": "https://ta.wikipedia.org/wiki?curid=103148", "title": "கெர்செட் மெகரோம்ஜி", "text": "கெர்செட் மெகரோம்ஜி\n\nகெர்செட் மெகரோம்ஜி (\"Khershed Meherhomji\", செப்டம்பர் 1 1921) - பிப்ரவரி 10 1982) இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 30 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1936 ல் பிரதிநிதித்துவப் படுத்தியுள்ளார்.\n"}
{"id": "103149", "url": "https://ta.wikipedia.org/wiki?curid=103149", "title": "பிறைக்கொடி (சிற்றிதழ்)", "text": "பிறைக்கொடி (சிற்றிதழ்)\n\nபிறைக்கொடி இந்தியா, தமிழ்நாடு, சென்னையிலிருந்து 1957ம் ஆண்டு முதல் வெளிவந்த இசுலாமிய மாதாந்த இதழாகும். \n\n\nSection::::பதிப்பாளர்.\nஹாஜி சிலார் மியான் சென்னை மாநகராட்சியில் முஸ்லிம் லீக் கட்சியின் சார்பில் துணை மேயராக இருந்தவர். \n\n\nSection::::உள்ளடக்கம்.\nதரமான இலக்கிய ஆக்கங்களையும், இசுலாமிய அறிவியல் ஆக்கங்களையும் இது உள்ளடக்கியிருந்தது. \n"}
{"id": "103150", "url": "https://ta.wikipedia.org/wiki?curid=103150", "title": "பிறை (சிற்றிதழ்)", "text": "பிறை (சிற்றிதழ்)\n\nபிறை இந்தியா தமிழ்நாடு சென்னையிலிருந்து 1956ம் ஆண்டு முதல் வெளிவந்த ஒரு மாத இதழாகும். இவ்விதழ் கலை இலக்கிய ரீதியாகவும், இசுலாமிய ஆக்கங்கள் ரீதியாகவும் வாசகரிடம் குறிப்பாக முஸ்லிம்களிடம் ஒரு செல்வாக்குப் பெற்றிருந்ததாக விளங்கியது. \n\nஇவர் ஒரு பன்னூலாசிரியரும், \"தர்ஜமதுல் குர்ஆன்\" என்ற திருக்குர்ஆனின் தமிழாக்கத்தை வெளியிட்டவருமாவார். சிறந்த சன்மார்க்கப் பேச்சாளர். கீழ்த்திசை நாடுகளில் பிரசாரப் பயணம் மேற்கொண்டவர். இஸ்லாமியத் தமிழ் இலக்கிய அனைத்து மாநாடுகளிலும் சொற்பொழிவாற்றியுள்ளார். தமிழ் முஸ்லிம் அறிஞர்களில் மிகவும் பிரபல்யமான பன்மொழிப் புலவர்.\n"}
{"id": "103151", "url": "https://ta.wikipedia.org/wiki?curid=103151", "title": "பிறைக்கொடி (சிங்கப்பூர் சிற்றிதழ்)", "text": "பிறைக்கொடி (சிங்கப்பூர் சிற்றிதழ்)\n\nபிறைக்கொடி சிங்கப்பூரிலிருந்து 1990ம் ஆண்டு முதல் வெளிவந்த ஒரு மாத இதழாகும். \n\n\nSection::::பணிக்கூற்று.\nஇஸ்லாம் எங்கள் வழியாகும். இன்பத்தமிழ் எங்கள் மொழியாகும்.\n\nSection::::உள்ளடக்கம்.\nசிறுகதை, கவிதை, கட்டுரைகள், ஆய்வுக் கட்டுரைகள், துணுக்குகள், கேள்வி பதில் ஆகிய விடயங்களை உள்ளடக்கியிருந்தது. \n"}
{"id": "103153", "url": "https://ta.wikipedia.org/wiki?curid=103153", "title": "பினாங்கு ஞானாசாரியன் (இதழ்)", "text": "பினாங்கு ஞானாசாரியன் (இதழ்)\n\nபினாங்கு ஞானாசாரியன் மலேசியாவில் பினாங்குஎனுமிடத்திலிருந்து 1912ம் ஆண்டு முதல் வெளிவந்த ஒரு நாளிதழாகும். \n\n\nSection::::இஸ்லாமிய இதழ்.\nமுதல் பக்கத்தின் உச்சியில் பிறை - நட்சத்திர, அடையாளம் இருந்தும், இது பொதுவான நாளிதழ். எனினும், இஸ்லாமியச் செய்திகளுக்கு அதிக இடம் கொடுக்கப்பட்டது. இதன் மூலம் இதுவொரு இஸ்லாமிய தமிழ் இதழாக கொள்ளப்படுகின்றது. \n"}
{"id": "103154", "url": "https://ta.wikipedia.org/wiki?curid=103154", "title": "பிராஸ் மகம்பேரி", "text": "பிராஸ் மகம்பேரி\n\nபிராஸ் மகம்பேரி (\"Paras Mhambrey)\", பிறப்பு: சூன் 20 1972), துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், மூன்று ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1996–1998 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103157", "url": "https://ta.wikipedia.org/wiki?curid=103157", "title": "ஏ. ஜீ. மில்க்கா சிங்", "text": "ஏ. ஜீ. மில்க்கா சிங்\n\nஏ. ஜீ. மில்க்கா சிங் \"(A. G. Milkha Singh)\", பிறப்பு: டிசம்பர் 31 1941), துடுப்பாட்ட அணியின் முன்னாள் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டியிலும், 88 முதல்தர துடுப்பாட்டப் போட்டிகளிலும்கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1959–1961 ஆண்டுகளில் பிரதிநிதித்துவப் படுத்தியுள்ளார்..\n"}
{"id": "103158", "url": "https://ta.wikipedia.org/wiki?curid=103158", "title": "நப்பூதனார்", "text": "நப்பூதனார்\n\nஇந்தப் புலவரின் பெயர் முல்லைப்பாட்டு நூலில் காவிரிப்பூம்பட்டினத்துப் பொன்வாணிகனார் மகனார் நப்பூதனார் எனக் குறிப்பிடப்பட்டுள்ளது. நப்பூதனார் காவிரிப்பூம் பட்டினம் என்னும் ஊரில் வாழ்ந்த பொன் வாணிகன் ஒருவரின் மகன் என்பது இப்புலவரின் பெயருக்கான விளக்கம். இவர் சங்ககாலப் புலவர்களில் ஒருவர். பத்துப்பாட்டுத் தொகுப்பில் இடம்பெற்றுள்ள முல்லைப்பாட்டு என்னும் நூலைப் பாடியவர் இவர். நல்பூதனார் என்பது நப்பூதனார் என மருவியுள்ளது.\nSection::::முல்லை.\nஇருத்தலும் இருத்தல் நிமித்தமும் முல்லைத்திணையின் உரிப்பொருள் என்பார்கள். இந்தப் பாடலில் அரசி அரசன் பிரிவைப் பொறுத்துக்கொண்டிருக்கிறாள். அரசன் போர்ப்பாசறையில் இருக்கிறான்.\nSection::::முல்லைப்பாட்டு நூலமைதி.\nஅரண்மனையில் இருக்கும் அரசிக்கு அரசன் மீளப்போகும் அறிகுறிகள் தென்படுவதாக உடனிருப்போர் கூறுகின்றனர். என்றாலும் அவளுக்கு உறக்கம் கொள்ளவில்லை. - இது பாடலின் முதல் பகுதி.\n\nபாசறையில் அரசனுக்கும் உறக்கம் கொள்ளவில்லை. அவன் போர்க்களத்தில் காயம் பட்ட தன் படைகளைப் பார்வையிட்டு ஆறுதல் கூறிக்கொண்டிருக்கிறான். - இது இரண்டாம் பகுதி.\n\nகார்மழை பொழிந்து முல்லைநிலம் பூத்துக் குலுங்குகிறது. விசய வெல்கொடி உயர்த்திக்கொண்டு அரசன் படை அந்த முல்லைநிலத்தில் திரும்பிக்கொண்டிருக்கிறது. - இது மூன்றாம் பகுதி.\n\nSection::::முல்லைப்பாட்டு நூலில் சொல்லப்பட்டுள்ள செய்திகள்.\nSection::::தலைவி அரண்மனையில் உறங்காமை.\nபெருமுது பெண்டிர் விரிச்சி, நலோர் வாய்ப்புள் ஆகிய நன்னிமித்தங்கள் பற்றிய செய்திகள் உள்ளன.\n\nSection::::தலைவன் பாசறையில் உறங்காமை.\nஅரசன் பாசறையில் யவனர், மிலேச்சர் ஆகியோர் காவல் புரிந்த செய்திகள் கூறப்படுகின்றன.\n\nSection::::தலைவன் தலைவியிடம் கார் பூத்த முல்லைநிலத்தில் வருதல்.\nகாயா, கொன்றை, கோடல், தோன்றி ஆகிய பூக்கள் கார்காலத்தில் மழை பொழிந்து பூத்துக் கிடக்கும் வழியில் அரசன் வெற்றி முழக்கத்துடன் மீளும் செய்தி கூறப்படுகிறது.\n\nSection::::இறுதி வெண்பா.\nஇதன் இறுதியில் இரண்டு வெண்பாக்கள் உள்ளன. இவை இந்தப் புலவர் நக்கீரனாரால் பாடப்பட்டவை அல்ல. பத்துப்பாட்டைத் தொகுத்தவர் பாடிச் சேர்த்தவை.\n\nமுதல் வெண்பா, இந்தப் பாட்டுடைத் தலைவனைத் திருமாலாகப் பாவித்து, அன்று கன்றை எறிந்து விளாம்பழத்தை உதிர்த்தாய். குன்றைக் குடையாகப் பிடித்தாய். இனி ஆய்ச்சியரைக் காண்பது எப்போது? உடனே செல், என்கிறது.\n\nஇரண்டாவது வெண்பா, அவர் தேர் வாரா முன் கார்காலம் வந்துவிட்டதே என்று தலைவி கலங்குவதாக அமைந்துள்ளது.\n"}
{"id": "103160", "url": "https://ta.wikipedia.org/wiki?curid=103160", "title": "அமீத் மிர்சா", "text": "அமீத் மிர்சா\n\nஅமீத் மிர்சா \" (Amit Mishra)\", பிறப்பு: நவம்பர் 23, 1980), துடுப்பாட்ட அணியின் துடுப்பாட்டக்காரர். இவர் இந்திய அணிக்காக தேர்வுத் துடுப்பாட்டப் போட்டியிலும், ஒருநாள் பன்னாட்டுத் துடுப்பாட்டப் போட்டி மற்றும் பன்னாட்டு இருபது20 போட்டிகளிலும் விளையாடியுள்ளார். ரஞ்சிக் கோப்பை தொடர்களில் இவர் அரியானா மாநிலத் துடுப்பாட்ட அணிக்காக விளையாடி வருகிறார். இந்தியன் பிரீமியர் லீக் தொடர்களில் டெல்லி டேர்டெவில்ஸ் அணிக்காக விளையாடி வருகிறார்.\n\nSection::::இந்தியன் பிரீமியர் லீக்.\nஏப்ரல் 17, 2013 இல் 6 ஆவது இந்தியன் பிரீமியர் லீக் தொடரில் சன்ரைசர்ஸ் ஐதராபாத் அணிக்கு எதிரான போட்டியில் இவர் \"ஹேட்ரிக்\" இலக்குகளைக் கைப்பற்றினார். இதற்குமுன்னதாக 2008 ஆம் ஆண்டில் டெல்லி டேர்டெவில்ஸ் அணி சார்பாக விளையாடிய இவர் டெக்கான் சார்ஜர்ஸ் அணிக்கு எதிரான போட்டியிலும்,2011 ஆம் ஆண்டிலும் இதே அணிக்கு எதிராக நடைபெற்ற போட்டியிலும் இவர் \"ஹேட்ரிக்\" இலக்குகளைக் கைப்பற்றினார். இதன்மூலம் மூன்று முறைகள் ஹேட்ரிக் இலக்கினைக் கைப்பற்றியவர் எனும் சாதனை படைத்தார்.\n\nஇவர் டெல்லி டேர்டெவில்ஸ் அணிக்காக 2015 இந்தியன் பிரீமியர் லீக், 2016 இந்தியன் பிரீமியர் லீக், 2017 இந்தியன் பிரீமியர் லீக் போட்டிகளில் விளையாடினார். 2018 இந்தியன் பிரீமியர் லீக் போட்டித் தொடரிலும் இவரை இந்த அணி ஏலத்தில் எடுத்தது.\n\nSection::::சர்வதேசபோட்டிகள்.\nSection::::ஒருநாள் போட்டிகள்.\n2003 ஆம் ஆண்டில் நடைபெற்ற டிவிஎஸ் கோப்பைக்கான தொடரின் போது தென்னாப்பிரிக்கத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். 2009 இல் தென்னாப்பிரிக்காவில் நடைபெற்ற 2009 ஐசிசி உலக இருபது20  கோப்பைத் தொடரிலும் இவர் இந்திய அணிக்காக விளையாடினார்.\n\nபின் வங்காளதேசத் துடுப்பாட்ட அணி, இலங்கைத் துடுப்பாட்ட அணி மற்றும் இந்தியத் துடுப்பாட்ட அணி ஆகிய மூன்று நாடுகள் பங்கேற்ற தொடரில் ஹர்பஜன் சிங்கிற்கு ஓய்வு அளிக்கப்பட்டதால் இவருக்கு விளையாடும் அணியில் வாய்ப்பு கிடைத்தது. பின் சூலை 28, 2013 ஆம் ஆண்டில் சிம்பாப்வே துடுப்பாட்ட அணிக்கு எதிரான  ஐந்து போட்டிகள் கொண்ட ஒருநாள் பன்னாட்டுத் துடுப்பாட்டத் தொடரில் 10 ஓவர்கள் வீசி 47 ஓட்டங்களை விட்டுக் கொடுத்து 4 இலக்குகளைக் கைப்பற்றினார். இந்தப் போட்டியின் ஆட்டநாயகன் விருதினைப் பெற்றார். இந்தத் தொடரில் அதிக இலக்குகள் வீழ்த்திய பந்துவீச்சாளர்களின் பட்டியலில் இவர் முதல் இடம் பிடித்தார். இருநாடுகளுக்கு இடையிலான ஒருநாள் பன்னாட்டுத் தொடர் போட்டிகளில் அதிக இலக்குகள் வீழ்த்திய ஜவகல் ஸ்ரீநாத்தின் சாதனையை சமன் செய்தார்.\n\n2014 ஆம் ஆண்டில் நடைபெற்ற ஆசிய கோப்பையின் போது பெப்ரவரி 2 இல் பாக்கித்தான் துடுப்பாட்ட அணிக்கு எதிரான போட்டியில்  10 ஓவர்கள் வீசி 28 ஓட்டங்களை விட்டுக் கொடுத்து 2 இலக்குகளைக் கைப்பற்றினார். இதன்மூலம் ஆசியக் கோப்பை பந்துவீச்சில் 6 ஆவது சிக்கனமானப் பந்துவீசியவர் எனும் சாதனையைப் படைத்தார்.\n\n2016 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான தொடரில் இவர் இடம்பெற்றார். இந்த அனிக்கு எதிரான பன்னாட்டு இருபது20 போட்டியில் 24 ஓட்டங்களை விட்டுக் கொடுத்து 3 இலக்குகளைக் கைப்பற்றினார். பின் 2016-2017 ஆம் ஆண்டுகளில் நியூசிலாந்து துடுப்பாட்ட அணி இந்தியாவில் சுற்றுப் பயணம் செய்து ஒருநாள் பன்னாட்டுத் துடுப்பாட்டப் போட்டிகளில் விளையாடினார்.இந்தத் தொடரின் முடிவில் 5 போட்டிகளில் இவர் 15 இலக்குகளைக் கைப்பற்றினார். இதில் நியூசிலாந்து அணியுடனான இறுதிப்போட்டியில் 18 ஓட்டங்களை விட்டுக் கொடுத்து 5 இலக்குகளைக் கைப்பற்றி தொடரை இந்திய அணி 3-2 எனும் கணக்கில் வெற்றிபெற உதவினார்.\n\n"}
{"id": "103163", "url": "https://ta.wikipedia.org/wiki?curid=103163", "title": "பீஸ பீல் (சிற்றிதழ்)", "text": "பீஸ பீல் (சிற்றிதழ்)\n\nபீஸ பீல் இந்தியா தமிழ்நாடு சென்னையிலிருந்து 1993ம் ஆண்டில் வெளிவந்த ஒரு இசுலாமிய மாத இதழாகும்.\n\n\n\nSection::::பொருள்.\n\"பீஸ பீல்\" என்ற அரபுப் பதத்தின் தமிழ்கருத்து \"இறைபாதை\" என்பதாகும்.\n\nSection::::உள்ளடக்கம்.\nஇலக்கிய ஆக்கங்களும், இசுலாமிய அறிவியல் ஆக்கங்களும், இஸ்லாமிய உலக செய்திகளும் இதில் உள்ளடக்கப்பட்டிருந்தன. \n"}
{"id": "103164", "url": "https://ta.wikipedia.org/wiki?curid=103164", "title": "புத்துலகம் (சிற்றிதழ்)", "text": "புத்துலகம் (சிற்றிதழ்)\n\nபுத்துலகம் இந்தியா கோவையிலிருந்து 1953ம் ஆண்டில் வெளிவந்த ஒரு இசுலாமிய மாத இதழாகும். \n\nSection::::ஆசிரியர்.\nதளபதி திருப்பூர் முகைதீன். இவர் இந்திய விடுதலைப் போரில் கலந்துகொண்டவர். தமிழ்நாடு சட்டமன்ற உறுப்பினராக இருந்தவர். \n\nSection::::உள்ளடக்கம்.\nஇலக்கிய ஆக்கங்களும், இசுலாமிய அறிவியல் ஆக்கங்களும், இசுலாமிய உலக செய்திகளும் இதில் உள்ளடக்கப்பட்டிருந்தன.\n"}
{"id": "103165", "url": "https://ta.wikipedia.org/wiki?curid=103165", "title": "புதுமைக் குரல் (சிற்றிதழ்)", "text": "புதுமைக் குரல் (சிற்றிதழ்)\n\nபுதுமைக்குரல் கொழும்பிலிருந்து, 1966ம் ஆண்டு முதல் ஆரம்பத்தில் மாத இதழாக வெளிவந்து பின்பு மாதத்துக்கு இருமுறையாக வெளிவந்த ஓர் இதழாகும்.\n\n\nSection::::பணிக்கூற்று.\nஈழம்வாழ் இஸ்லாமியரின் இலட்சிய உரிமைக்குரல்\n\nSection::::உள்ளடக்கம்.\nஇலங்கை முஸ்லிம் எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினாவிடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன. \n"}
{"id": "103166", "url": "https://ta.wikipedia.org/wiki?curid=103166", "title": "புதுவை ஒளி ஓசை (சிற்றிதழ்)", "text": "புதுவை ஒளி ஓசை (சிற்றிதழ்)\n\nபுதுவை ஒளி ஓசை இந்தியா காரைக்காலிலிருந்து 1986ம் ஆண்டில் வெளிவந்த ஒரு இசுலாமிய மாத இதழாகும். \n\n\nSection::::உள்ளடக்கம்.\nதமிழ் முஸ்லிம் ஒருவரால் நடத்தப்பட்ட இவ்விதழில் செய்திகளும், இலக்கிய ஆக்கங்களும், செய்தி விமர்சனங்களும், விளக்கவுரைகளும் இடம்பெற்றிருந்தன.\n"}
{"id": "103167", "url": "https://ta.wikipedia.org/wiki?curid=103167", "title": "புரட்சி மின்னல் (சிற்றிதழ்)", "text": "புரட்சி மின்னல் (சிற்றிதழ்)\n\nபுரட்சி மின்னல் இந்தியாவில் மதுரையிலிருந்து 1980ம் ஆண்டில் வெளிவந்த ஒரு மாதாந்த இதழாகும்.\n\n\nSection::::பணிக்கூற்று.\nபுரட்சிக்கனல் தெறிக்கும் புதுமையான திங்கள் இதழ்\n\nSection::::உள்ளடக்கம்.\nஇவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், இலக்கிய ஆக்கங்களும் இடம்பெற்றிருந்தன. \n"}
{"id": "103168", "url": "https://ta.wikipedia.org/wiki?curid=103168", "title": "புள்ளி (சிற்றிதழ்)", "text": "புள்ளி (சிற்றிதழ்)\n\nபுள்ளி இலங்கையின் கிழக்கு மாகாணத்தைச் சேர்ந்த கல்முனை எனும் நகரத்திலிருந்து 1993ம் ஆண்டில் வெளிவந்த ஒரு இசுலாமிய இலக்கிய கவிதை சிற்றிதழாகும். \n\n\nSection::::பணிக்கூற்று.\nஈழத்தின் முதல் ஹைக்கூ கவியேடு\n\nSection::::உள்ளடக்கம்.\nயப்பானில் அறிமுகப்படுத்தப்பட்ட ஹைக்கூ கவிதை 20ம் நூற்றாண்டில் இறுதிப் பகுதியில் இலங்கையிலும் பிரபல்யம் அடையலாயிற்று. குறிப்பாக தமிழ் மொழியில் ஹைக்கூ கவிதைகள் தீவிரமாக வளர்ச்சியடைந்திருந்தது. ஹைக்கூ கவிதை வளர்ந்த எழுத்தாளர்களை விடவும் வளர்ந்துவரும் எழுத்தாளர்களிடம் கூடிய தாக்கத்தை ஏற்படுத்தியது. இந்த அடிப்படையில் இலங்கையில் தமிழ்மொழி மூலம் எழுதக்கூடிய ஹைக்கூ கவிஞர்களின் கவிதைகளை இது கொண்டிருந்தது. \n\nSection::::வெளியீடு.\nபுதிய கலைஞர் வட்ட வெளியீடு\n"}
{"id": "103169", "url": "https://ta.wikipedia.org/wiki?curid=103169", "title": "புனிதப் போராளி (சிற்றிதழ்)", "text": "புனிதப் போராளி (சிற்றிதழ்)\n\nபுனிதப் போராளி இந்திய தமிழ்நாடு சென்னையிலிருந்து 1992ம் ஆண்டில் வெளிவந்த ஒரு வார இதழாகும். \n\n\nSection::::பணிக்கூற்று.\n\"முக்குல முரசு வழங்கும் முஜாஹித் புனிதப் போராளி\"\n\nSection::::உள்ளடக்கம்.\nஇசுலாமிய உலக செய்திகளுக்கும், விழிப்புணர்வூட்டும் ஆக்கங்களுக்கும் முக்கியத்துவம் கொடுக்கப்பட்டிருந்தன.\n"}
{"id": "103170", "url": "https://ta.wikipedia.org/wiki?curid=103170", "title": "ரூசி மோடி", "text": "ரூசி மோடி\n\nரூசி மோடி \"(Rusi Modi\", பிறப்பு: நவம்பர் 11, 1924 - இறப்பு: மே 17 1996) இந்தியத் துடுப்பாட்ட அணியின் துடுப்பாட்டக்காரர். இவர் 10 தேர்வுத் துடுப்பாட்டப் போட்டிகளிலும், 105 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1946 – 1952 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103171", "url": "https://ta.wikipedia.org/wiki?curid=103171", "title": "தெபாசிஷ் மொகாந்தி", "text": "தெபாசிஷ் மொகாந்தி\n\nதெபாசிஷ் மொகாந்தி \"(Debashish Mohanty\" பிறப்பு: சூலை 20, 1976) இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 45 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1997 – 2001 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103172", "url": "https://ta.wikipedia.org/wiki?curid=103172", "title": "நயன் மோங்கியா", "text": "நயன் மோங்கியா\n\nநயன் மோங்கியா \" (Nayan Mongia)\", பிறப்பு: டிசம்பர் 19, 1969), துடுப்பாட்ட அணியின் துடுப்பாட்டக்காரர், குச்சக்காப்பாளர். இவர் 44 தேர்வுத் துடுப்பாட்டப் போட்டிகளிலும், 140 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1990 – 2004 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103173", "url": "https://ta.wikipedia.org/wiki?curid=103173", "title": "கிரான் மோரி", "text": "கிரான் மோரி\n\nகிரான் மோரி \"(Kiran More),\" பிறப்பு: செப்டம்பர் 19, 1969), துடுப்பாட்ட அணியின் துடுப்பாட்டக்காரர், குச்சக்காப்பாளர். இவர் 49 தேர்வுத் துடுப்பாட்டப் போட்டிகளிலும், 94 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1986 – 1993 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103175", "url": "https://ta.wikipedia.org/wiki?curid=103175", "title": "பூ ஒளி (சிற்றிதழ்)", "text": "பூ ஒளி (சிற்றிதழ்)\n\nபூ ஒளி இந்தியா காரைக்காலிலிருந்து 1948ம் ஆண்டில் வெளிவந்த ஒரு இசுலாமிய மாத இதழாகும். \n\nSection::::ஆசிரியர்.\nமுகைதீன் (ஆதவன்)\n\nSection::::உள்ளடக்கம்.\n1948ம் ஆண்டு இந்தியா பிரித்தானியரின் ஆதிக்கத்திலிருந்து சுதந்திரம் பெற்றது. இந்தியாவில் வாழும் முஸ்லிம்கள் இன ஐக்கியத்தை வலியுறுத்தக்கூடிய வகையில் இதன் ஆக்கங்கள் இடம்பெற்றிருந்தன. \n"}
{"id": "103177", "url": "https://ta.wikipedia.org/wiki?curid=103177", "title": "மக்கள் குரல் (இதழ்)", "text": "மக்கள் குரல் (இதழ்)\n\nமக்கள் குரல் பர்மாவிலிருந்து 1961ம் ஆண்டு வெளிவந்த ஒரு நாளிதழாக அறிய முடிகின்றது. \n\n\nSection::::உள்ளடக்கம்.\nபர்மிய இந்திய செய்திகளுக்கும், செய்தி ஆய்வுகளுக்கும், இஸ்லாமிய கலை, இலக்கிய அம்சங்களுக்கும் இவ்விதழ் முக்கியத்துவம் கொடுத்துவந்துள்ளது.\n"}
{"id": "103178", "url": "https://ta.wikipedia.org/wiki?curid=103178", "title": "மக்கள் நேசன் (இதழ்)", "text": "மக்கள் நேசன் (இதழ்)\n\nமக்கள் நேசன் இந்தியா தமிழ்நாடு சென்னையிலிருந்து 1991ம் ஆண்டு வெளிவந்த ஒரு நாளிதழாகும்.\nSection::::சிறப்பு.\nஒரு நாளிதழ் என்ற அடிப்படையில் செய்திகளுக்கு முக்கியத்துவம் கொடுக்கப்பட்டிருந்தது. இந்திய, உலக இஸ்லாமிய செய்திகள் இதில் அதிகளவில் இடம்பெற்றிருந்தன. கலை இலக்கியத்தை வளர்க்கக்கூடிய வகையில் பல இஸ்லாமிய கலை இலக்கிய ஆக்கங்கள் உள்வாங்கப்பட்டிருந்தன. \n"}
{"id": "103179", "url": "https://ta.wikipedia.org/wiki?curid=103179", "title": "மக்காச் சுடர் (சிற்றிதழ்)", "text": "மக்காச் சுடர் (சிற்றிதழ்)\n\nமக்கா சுடர் இந்தியா தமிழ்நாடு சென்னையிலிருந்து 1987ம் ஆண்டில் வெளிவந்த ஒரு இசுலாமிய மாத இதழாகும்.\n\n\nSection::::உள்ளடக்கம்.\nஇவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், இலக்கிய ஆக்கங்களும் இடம்பெற்றிருந்தன. இஸ்லாமிய உலக செய்திகளுக்கும், விழிப்புணர்வூட்டும் ஆக்கங்களுக்கும் முக்கியத்துவம் கொடுக்கப்பட்டிருந்தன.\n"}
{"id": "103180", "url": "https://ta.wikipedia.org/wiki?curid=103180", "title": "பொன்நகரம் (சிற்றிதழ்)", "text": "பொன்நகரம் (சிற்றிதழ்)\n\nபொன்நகரம் இந்தியா தமிழ்நாடு சென்னையிலிருந்து 1991ம் ஆண்டில் வெளிவந்த ஒரு மாதாந்த இதழாகும்.\n\n\n\nSection::::உள்ளடக்கம்.\nவிழிப்புணர்ச்சியே முன்னேற்றத்தின் ஏணி என்ற முழக்கத்துடன் வெளிவந்த இவ்விதழ் கலை, இலக்கிய விடயங்களை, பொதுச் சுகாதாரம் பற்றிய விடயங்களை, சமூக விடயங்களை உள்ளடக்கியிருந்தது. \n"}
{"id": "103181", "url": "https://ta.wikipedia.org/wiki?curid=103181", "title": "பைதுல்மால் (சிற்றிதழ்)", "text": "பைதுல்மால் (சிற்றிதழ்)\n\nபைதுல்மால் இந்தியா, தமிழ்நாடு சென்னையிலிருந்து 1983ம் ஆண்டில் வெளிவந்த ஒரு இஸ்லாமிய மாத இதழாகும்.\n\nSection::::கருத்து.\n\"பைதுல்மால்\" எனும் அரபுப் பதம் \"இஸ்லாமிய பொது நிதி\" என்று பொருள்படும். \n\nSection::::நோக்கம்.\nசென்னை இஸ்லாமிய பொது நிதியகத்தின் கொள்கை செயற்பாட்டின் விளக்கும் இதழாக இது அமைந்திருந்தது.\n"}
{"id": "103185", "url": "https://ta.wikipedia.org/wiki?curid=103185", "title": "பூஞ்சோலை (சிற்றிதழ்)", "text": "பூஞ்சோலை (சிற்றிதழ்)\n\nபூஞ்சோலை இந்தியா காரைக்காலிலிருந்து 1967ம் ஆண்டில் வெளிவந்த ஒரு இசுலாமிய வார இதழாகும். \n\n\n\nSection::::உள்ளடக்கம்.\nஇந்தியா காரைக்காலைச் சேர்ந்த தமிழ் முஸ்லிம் ஒருவரால் நடத்தப்பட்ட இவ்விதழ் கலை இலக்கிய அம்சங்களையும், இசுலாமிய ஆய்வியல் ஆக்கங்களையும் கொண்டிருந்தது. \n"}
{"id": "103186", "url": "https://ta.wikipedia.org/wiki?curid=103186", "title": "மணிமொழி (சிற்றிதழ்)", "text": "மணிமொழி (சிற்றிதழ்)\n\nமணிமொழி இந்தியா தமிழ்நாடு சென்னையிலிருந்து 1946ம் ஆண்டில் வெளிவந்த ஓர் இஸ்லாமிய வார இதழாகும்.\n\nஇவரை மணிமொழி மௌலானா என்றும் அழைப்பர். இவர் பள்ளப்பட்டி எனும் கிராமத்தைச் சேர்ந்தவர். மலேயா நண்பன் எனும் சஞ்சிகையின் துணை ஆசிரியராகவும் இவர் இருந்துள்ளார். \nSection::::உள்ளடக்கம்.\nகவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினாவிடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன.\n"}
{"id": "103187", "url": "https://ta.wikipedia.org/wiki?curid=103187", "title": "மணிக்குரல் (இலங்கைச் சிற்றிதழ்)", "text": "மணிக்குரல் (இலங்கைச் சிற்றிதழ்)\n\nமணிக்குரல் இலங்கையில் கல்ஹின்னை எனும் இடத்திலிருந்து 1961ம் ஆண்டில் வெளிவந்த ஓர் இசுலாமிய இலக்கிய மாத இதழாகும்.\n\nஇதன் செயலாளராக இருந்த இவர் பின்பு தலைவர் ஆகப் பணியாற்றியுள்ளார். 1967 வரை மணிக்குரல் வெளிவந்துள்ளது. \nSection::::மணிக்குரல் பதிப்பகம்.\nபின்பு \"மணிக்குரல் பதிப்பகம்\" எனும் பெயரில் பதிப்பகம் தொடங்கி, பல இசுலாமிய இலக்கிய நூல்களை வெளியிட்டுள்ளார்.\nSection::::உள்ளடக்கம்.\nஇலங்கை எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், வினாவிடைகள், வாசகர் பக்கம் என்பன இதில் உள்வாங்கப்பட்டிருந்தன.\n"}
{"id": "103188", "url": "https://ta.wikipedia.org/wiki?curid=103188", "title": "வீ. எம். மூடியா", "text": "வீ. எம். மூடியா\n\nவீ. எம். மூடியா\" (V. M. Muddiah),\" பிறப்பு: சூன் 8 1929), இறப்பு: அக்டோபர் 1 2009துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 61 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1959 – 1960 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103189", "url": "https://ta.wikipedia.org/wiki?curid=103189", "title": "பாபு நாட்கர்ணி", "text": "பாபு நாட்கர்ணி\n\nபாபு நாட்கர்ணி \"(Bapu Nadkarni\", பிறப்பு: ஏப்ரல் 4, 1933), இந்தியத் துடுப்பாட்ட அணியின் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் 41 தேர்வுத் துடுப்பாட்டப் போட்டிகளிலும், 191 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1955 – 1968 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103190", "url": "https://ta.wikipedia.org/wiki?curid=103190", "title": "சுந்தர் நாயக்", "text": "சுந்தர் நாயக்\n\nசுந்தர் நாயக் \"(Sudhir Naik),\" பிறப்பு: பிப்ரவரி 21, 1945), துடுப்பாட்ட அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும், இரண்டு முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1974 இல் பிரதிநிதித்துவப் படுத்தியுள்ளார்.\n"}
{"id": "103191", "url": "https://ta.wikipedia.org/wiki?curid=103191", "title": "எம். வீ. நரசிம்ம ராவ்", "text": "எம். வீ. நரசிம்ம ராவ்\n\nஎம். வீ. நரசிம்ம ராவ் \"(M. V. Narasimha Rao),\" பிறப்பு: ஆகத்து 11, 1954), துடுப்பாட்ட அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும், 108 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1978 – 1979 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103192", "url": "https://ta.wikipedia.org/wiki?curid=103192", "title": "ஜனார்த்தன் நவில்", "text": "ஜனார்த்தன் நவில்\n\nஜனார்த்தன் நவில் (\"Janardan Navle\"), பிறப்பு: டிசம்பர் 7 1902), இறப்பு: செப்டம்பர் 7 1979துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 65 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1932 – 1933 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103193", "url": "https://ta.wikipedia.org/wiki?curid=103193", "title": "மணிச்சுடர் (சிற்றிதழ்)", "text": "மணிச்சுடர் (சிற்றிதழ்)\n\nமணிச்சுடர் இந்தியா தமிழ்நாடு சென்னையிலிருந்து 1987ம் ஆண்டில் வெளிவரும் ஓர் இசுலாமிய நாளிதழாகும்.\n\n\nSection::::பணிக்கூற்று.\nநல்லதை நாடுவோம், அல்லதை சாடுவோம். செய்திகள் புனிதமானவை. கருத்துக்கள் சுதந்திரமானவை.\nSection::::உள்ளடக்கம்.\nஇவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், இலக்கிய ஆக்கங்களும் இடம்பெற்றிருந்தன. இஸ்லாமிய உலக செய்திகளுக்கும், விழிப்புணர்வூட்டும் ஆக்கங்களுக்கும் முக்கியத்துவம் கொடுக்கப்பட்டிருந்தன.\n"}
{"id": "103194", "url": "https://ta.wikipedia.org/wiki?curid=103194", "title": "சூரு நாயக்", "text": "சூரு நாயக்\n\nசூரு நாயக்\" (Suru Nayak)\", பிறப்பு: அக்டோபர் 20, 1954), துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1981 – 1982 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103195", "url": "https://ta.wikipedia.org/wiki?curid=103195", "title": "சீ. கே. நாயுடு", "text": "சீ. கே. நாயுடு\n\nசீ. கே. நாயுடு (\"C. K. Nayudu\"), பிறப்பு: அக்டோபர் 31 1895), இறப்பு: நவம்பர் 14 1967 இந்திய அணியின் துடுப்பாட்டக்காரர். இவர் ஏழு தேர்வுத் துடுப்பாட்டப் போட்டிகளிலும், 207 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேர்வுத் துடுப்பாட்ட அணியின் முதல் தலைவர் ஆவார்.\n"}
{"id": "103196", "url": "https://ta.wikipedia.org/wiki?curid=103196", "title": "சீ. எஸ். நாயுடு", "text": "சீ. எஸ். நாயுடு\n\nசீ. எஸ். நாயுடு \"(C. S. Nayudu),\" பிறப்பு: ஏப்ரல் 18 1914), இறப்பு: நவம்பர் 22 2002துடுப்பாட்ட அணியின் துடுப்பாட்டக்காரர். இவர் 11 தேர்வுத் துடுப்பாட்டப் போட்டிகளிலும், 174 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1934 – 1952 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103199", "url": "https://ta.wikipedia.org/wiki?curid=103199", "title": "நசீர் அலி", "text": "நசீர் அலி\n\nநசீர் அலி (\"Nazir Ali\", சூன் 8, 1906 - பிப்ரவரி 18, 1975) இந்தியத் துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 75 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1932 – 1934 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103200", "url": "https://ta.wikipedia.org/wiki?curid=103200", "title": "முகமது நிசார்", "text": "முகமது நிசார்\n\nமுகமது நிசார் \"(Mohammad Nissar),\" பிறப்பு: ஆகத்து 1 1910), இறப்பு: மார்ச்சு 11 1963துடுப்பாட்ட அணியின் துடுப்பாட்டக்காரர். இவர் ஆறு தேர்வுத் துடுப்பாட்டப் போட்டிகளிலும், 93 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1933 – 1936 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103201", "url": "https://ta.wikipedia.org/wiki?curid=103201", "title": "ராஜேந்திர பால்", "text": "ராஜேந்திர பால்\n\nராஜேந்திர பால் \"(Rajinder Pal)\", பிறப்பு: நவம்பர் 18, 1937), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டிகளிலும், 98 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1964 இல் பிரதிநிதித்துவப் படுத்தியுள்ளார்.\n"}
{"id": "103202", "url": "https://ta.wikipedia.org/wiki?curid=103202", "title": "முனாப் பட்டேல்", "text": "முனாப் பட்டேல்\n\nமுனாப் பட்டேல் \"(Munaf Patel),\" பிறப்பு: சூலை 12 1983 ), துடுப்பாட்ட அணியின் துடுப்பாட்டக்காரர். இவர் 12 தேர்வுத் துடுப்பாட்டப் போட்டிகளிலும், 55 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 2006 – 2009 ஆண்டுகளில் பிரதிநிதித்துவப் படுத்தியுள்ளார். \n"}
{"id": "103203", "url": "https://ta.wikipedia.org/wiki?curid=103203", "title": "ரசீட் பட்டேல்", "text": "ரசீட் பட்டேல்\n\nரசீட் பட்டேல் \"(Rashid Patel)\", பிறப்பு: சூன் 1 1964 ), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார்\n"}
{"id": "103205", "url": "https://ta.wikipedia.org/wiki?curid=103205", "title": "அண்ணா அசாரே", "text": "அண்ணா அசாரே\n\nபரவலாக அண்ணா ஹசாரே (\"Anna Hazare\") என்று அறியப்படும் கிசான் பாபுராவ் அசாரே (\"Kisan Baburao Hazare\", பிறப்பு: சனவரி 15, 1938), ஓர் இந்திய சமூக சேவகர். கிராமப்புற மேம்பாட்டிற்காகவும், வெளிப்படையான அரசாங்க செயல்பாடுகளை அதிகரிக்கவும், விசாரணை மற்றும் உத்தியோக ஊழல்களை தண்டிக்கவும் இயக்கங்கள் அமைத்த இந்திய சமூக ஆர்வலர்.\n\nஅடிமட்ட இயக்கங்களை அமைக்கவும் ஊக்குவிப்பதைத் தவிரவும் ஹசாரே தனது தந்திரோபாயத்தை நினைவுபடுத்தும் வகையில் அடிக்கடி நடத்திய உண்ணாவிரதம் மோகன்தாசு கரம்சந்த் காந்தி \n\nஒரு தனி மனிதனின் பேரில் வரும் புகார்களை விசாரிக்கும் குறைகேள் அதிகாரி நிறுவனம் அமைத்து பொது இடங்களில் உள்ள ஊழல்களை சமாளிக்கவும் ஜன லோக்பால் மசோதாவை போல் லோக்பால் மசோதா 2011 அமைத்து கடுமையான ஊழல் எதிர்ப்பு சட்டம் இயற்றவும் இந்திய அரசாங்கத்தை வலியுறுத்தி ஏப்ரல் 5, 2011-ல் கால வரையற்ற உண்ணாவிரதத்தைத் தொடங்கினார். இந்த போராட்டத்திற்கு ஆதரவாக நாடு முழுவதிலும் ஆர்ப்பாட்டம் தொடங்கியது. அரசாங்கம் ஹசாரே-வின் கோரிக்கைகளை ஏற்ற ஒரு நாளைக்குப்பிறகு 9 ஏப்ரல் 2011-ம் தேதி உண்ணாவிரதம் முடிவுக்கு வந்தது. அரசாங்கம் மற்றும் மக்கள் சமூக பிரதிநிதிகள் அடங்கிய கூட்டு குழு அமைத்து சட்ட வரைவு எழுத அரசாங்கம் ஒரு அரசிதழ் அறிவிப்பு வெளியிட்டது.\n\n2011-ன் உலக சிந்தனையாளர்கள் பட்டியலின் முதல் 100 இடங்களில், வெளி நாட்டு கொள்கை இதழ் அவரின் பெயரையும் வெளியிட்டது. மேலும் 2011-ல் அன்னா மும்பையில் வெளியாகும் தேசிய நாளிதழ் மூலம் மிகுந்த மக்கள் செல்வாக்குள்ள மனிதர்கள் பட்டியலில் இடம் பெற்றார். அவருடைய நீதியை நிலைநாட்டும் சர்வாதிகார கருத்துகெதிராகவும், ஊழல் செய்த பொது அதிகாரிகளின் மரண தண்டனை கொள்கைக்கெதிராகவும், வாசெக்டமி முறை மூலம் கட்டாய குடும்பக் கட்டுப்பாடு ஆதரவுக்கெதிராகவும் அவர் மாறுபட்ட விமர்சனங்களை சந்தித்தார்.\n\n2009-ல் அன்னா ஹசாரே-வை கொலை செய்யும் சதி வெளிப்படுத்தப்பட்டது. தேசியவாத காங்கிரஸ் கட்சியின் உயர் பதவி வகித்தவரும், தேசியவாத காங்கிரஸ் தலைவர் சரத் பவாரின் நெருங்கிய உறவினருமான பத்மசிங் படிலே சதிக்கு காரணம் என்று ஹசாரே குற்றம் சாட்டினார். கொலை சதி தொடர்பான வழக்கு நடந்து தீர்ப்பு எதிர்பார்க்கப்படுகின்றது.\n\nSection::::இளமைப் பருவம்.\nகிசான் ஹசாரே 15 ஜூன் 1937-ல் (1940 என்று சில ஆதாரங்கள் கூறுகின்றன) அஹமத்நகர் அருகில் உள்ள பிங்கர் என்ற இடத்தில் பிறந்தார்.அவர் இரண்டு சகோதரிகளுக்கும், நான்கு சகோதரர்களுக்கும் முன்னால் பிறந்த மகன் ஆவார். அவர் பின்னர் மராத்தியில் \" மூத்த நபர் \" அல்லது \" தந்தை \" என பொருள்படும் \" அண்ணா \" என்று பெயர் மாற்றம் செய்து கொண்டார். அவருடைய தந்தை மருந்தகத்தில் வேலை பார்த்தபோதிலும் குடும்ப பராமரிப்புக்கு நிதி பற்றாக் குறையால் போராடினார். அந்த சமயத்தில் தங்கள் மூதாதையரின் சொந்த விவசாய நிலம் இருந்த \" ரலேகன் சித்தி \" என்ற சிறிய கிராமத்திற்கு குடும்பம் இடம் பெயர்ந்தது. ஆரம்பப் பள்ளி கூட அந்த கிராமத்தில் இல்லாததால் கிசானின் படிப்பிற்கு உறவினர் ஒருவர் பொறுப்பேற்று மும்பைக்கு அழைத்துச் சென்றார். உறவினரின் நிதி நிலைமை சரியில்லாததால் கிசானின் படிப்பு அவரின் ஏழாம் வகுப்புடன் முடிவு பெற்றது; அவரின் உடன் பிறந்தவர்கள் பள்ளிக்குச் செல்லவே இல்லை. அவர் மும்பை ரயில் நிலையத்தில் பூ விற்க ஆரம்பித்து இறுதியில் அம்மாநகரத்தில் இரண்டு பூக்கடைகளை சொந்தமாக நிறுவினார். அவர் எப்பொழுதும் எச்சரிக்கையாகவும், ஏழைகளின் தங்குமிடத்தை குண்டர்களை வைத்துப் பறிக்கும் நில உரிமையாளர்களைத் தடுக்கும் குழுக்களிலும் இணைந்து செயல்பட்டார்.\n\nSection::::படைத்துறை பணி.\n1962-ல் நடந்த இந்திய-சீனா போர், இந்திய இராணுவத்தில் அவசர ஆட்சேர்ப்பு நடவடிக்கைக்கு வழி வகுத்தது. ஹசாரே தேவையான உடல் தகுதி இல்லாதவராக இருந்த போதிலும் 1963-ஆம் ஆண்டு ராணுவத்தில் சேர்க்கப்பட்டு ஔரங்காபாத்தில் பயிற்சி மேற்கொண்ட பின் அந்த வருடம் நவம்பர் மாதம் ஒரு சிப்பாயாக உறுதி செய்யப்பட்டார்.\n\n1965-ல் நடந்த இந்திய-பாகிஸ்தான் போரின் போது ஹசாரே கேம் கரன் துறையில் எல்லையில் பணிக்காக அனுப்பப்பட்டார். அவர் எதிரிகளின் குண்டு வீச்சிலிருந்தும், வான் வழி தாக்குதலிளிருந்தும், துப்பாக்கிச் சுடுதலிளிருந்தும் எல்லையிலிருந்து தப்பிய ஒரே கனரக வண்டி (TRUCK) ஓட்டுநர் ஆவார். சிறு வயது வறுமை இணைந்த போர்க்கால அனுபவங்கள் அவரை மிகவும் பாதித்தது. அவர் ஒரு கட்டத்தில் தற்கொலை செய்ய நினைத்து பின் வாழ்க்கை மற்றும் இறப்பின் பொருளை உணர்ந்து கைவிட்டார். அவர் கனரக வண்டி தாக்குதல் என்னை மறுபடி நினைக்க வைத்தது பற்றி கூறினார். கடவுள் என்னை சில காரணங்களுக்காக நான் உயிருடன் இருக்க வேண்டும் என்று கருதினார். நான் கேம் கரன் போர்க்களத்திலிருந்து மறுபிறவி எடுத்துள்ளேன். என் புதிய வாழ்க்கையை மக்கள் சேவைக்கு செலவிட முடிவு செய்துள்ளேன். அவர் தனது ஓய்வு நேரத்தை சுவாமி விவேகானந்தா, காந்தி மற்றும் வினோபா பாவே ஆகியோரின் படைப்புகளைப் படிப்பதில் செலவிட்டார். அவர் ஒரு வலைதள செய்தி வெளியீட்டில் \"காஷ்மீர் இந்தியாவின் ஒருங்கிணைந்த பகுதி என்றும் தேவைப்பட்டால் பாகிஸ்தானுக்கெதிராக போரில் பங்கு பெற தயார் என்றும் கூறியுள்ளார்.\n\n1970 மத்தியில் இராணுவ வாகனத்தை ஓட்டும் போது ஒரு சாலை விபத்தில் உயிர் தப்பினார். இவ்விபத்திளிருந்து உயிர் தப்பியது தனது வாழ்க்கையின் நோக்கம் மக்கள் சேவைக்கு அர்ப்பணிக்கப்பட வேண்டும் என்பதன் அறிகுறியாகும் என்று நம்பினார். அவர் இராணுவத்திலிருந்து வெளியேற்றப்பட்டதாக குற்றச்சாட்டு இருந்த போதிலும், உத்தியோகபூர்வ பதிவுகள் அவரின் 12 ஆண்டு சிறப்பான சேவை முடிந்து 1975-ல் வெளியேறியதாகக் குறிப்பிடுகின்றது.\n\nSection::::ரலேகன் சித்தியின் மாற்றம்.\nரலேகன் சித்தி யைப் பற்றி \" கடுமையான வறுமை, இழப்பு, வலுவிழந்த சுற்றுச் சூழ்நிலை,புறக்கணிக்கப்பட்ட மற்றும் நம்பிக்கையிழந்த இந்திய கிராமங்களில் ஒன்று \" என்று சத்பதி மற்றும் மேத்தா விவரித்த இடத்திற்கு ஹசாரே திரும்பினார்.\n\nபொதுவாக எல்லா கிராமங்களுக்கும் சில நிலம் சொந்தமானது என்றாலும், பருவ மழையின் நீரை சேமிக்க முடியாத பாறை நிலம் சாகுபடி செய்ய உகந்ததாக இல்லை. மரத்தை வெட்டுதல், நில அரிப்பு மற்றும் வறட்சி ஆகியவற்றுடன் சுற்றுச்சூழல் பாதிப்பும் சேர்ந்து இந்த நிலைமை மேலும் மோசமடைந்தது. தண்ணீர் பற்றாக்குறை மற்றும் மறுபயன்பாடு ஆகிய காரணங்களால் சுகாதாரமற்ற நிலைமையும் நோய் பரவும் அபாயமும் இருந்தது. கிராம பொருளாதாரம் சட்ட விரோதமாக உற்பத்தி மற்றும் விற்பனை செய்யப்படும் மதுவை சார்ந்தும், கிராம மக்கள் இந்த பொருளை சார்ந்து இருக்கும் நிலைமையுமாக மாறியது. பல கிராம மக்கள் மிக அதிகமாக, 10% மாத வட்டிக்கு கடன் வாங்கி உயிர் கடன்காரர்கள் ஆனார்கள். கல்வி மற்றும் வேலைவாய்ப்பு குறைவாக இருந்த அந்த சமயத்தில் குற்றமும் வன்முறையும் (உள்நாட்டு வன்முறை உட்பட) மிகவும் சாதாரணமாக நடைபெற்றது.\n\nஹசாரே அவரது இராணுவ சேவையில் இருந்து முடிவு பெற்று வந்தபோது கிடைத்த உபகாரத் தொகையால் ஓரளவு வசதியானவராக இருந்தார். ஹசாரே அந்தத் தொகையை வீண் செலவு செய்யாமல் கிராமத்தில் அழியும் நிலையிலிருந்த கோவிலை மீட்டு சமூகத்திற்கு ஒரு மைய புள்ளியாக மாற்றினார். சிலபேர் சிறு நன்கொடைகள் வழங்கியபோதிலும் பல கிராம மக்கள் அதிலும் முதியவர்கள் \" ஷ்ராம்தான் \" என்றழைக்கப்படும் முறையில் தங்கள் தொழிலாளர்களை வழங்கினர். இளைஞர்கள் இந்த வேலையில் தங்களை ஈடுபடுத்திக் கொண்டதன் மூலம் \" தருண் மண்டல் \" என்றழைக்கப்படும் இளைஞர் சங்கத்தை துவங்கினார். அவர் படித்த விவேகனந்தரின் படைப்புகளில் \" CALL TO THE YOUTH FOR NATION BUILDING \", அதாவது தேசத்தை கட்டியெழுப்ப இளைஞர்களை கூப்பிடு என்பதும் ஒன்று.\n\nSection::::மது தடை.\nஹசாரே மற்றும் இளைஞர் சங்க உறுப்பினர்கள் சீர்திருத்த முறையை கொண்டுவர மதுப்பழக்கத்தினால் ஏற்படும் பிரச்சனையை கையிலெடுக்க முடிவெடுத்தனர். கிராமத்தில் மதுவை தடை செய்யவும் மறைவிடங்களில் காய்ச்சும் மதுக்கடைகளை மூடவும் கோவிலில் நடத்தப்பட்ட கூட்டத்தில் தீர்மானம் எடுக்கப்பட்டது. இந்த முடிவு கோவிலில் எடுக்கப்பட்டதல் கிராம மக்களுக்கு இது ஒரு மதம் சார்ந்த முடிவாகவும் கடமையாகவும் மாறியது. முப்பதுக்கும் மேற்பட்ட மது தயாரிக்கும் கிடங்குகளின் உரிமையாளர்கள் தாமாகவே முன்வந்து தங்களது நிறுவனங்களை மூடினர். சமூக முடிவுகளுக்கு கட்டுப்படாத சிலர், இளைஞர்கள் தங்கள் வளாகத்தை அடித்து நொறிக்கியபோது நிறுவங்களை மூடும் நிலைமைக்குத் தள்ளப்பட்டனர். சட்ட விரோதமாக தொழில் நடத்தியதால் உரிமையாளர்களால் புகார் கொடுக்க முடியவில்லை.\n\nகிராமத்தில் உள்ள குடிகாரர்களை தூண்களில் கட்டி பின் சாட்டையால் அடித்தனர், சில சமயம் ஹசாரே தனிப்பட்ட முறையில் அடித்தார். அவர் \" கிராமப்புற இந்தியா ஒரு கடுமையான சமூகமாக உள்ளது \" என்று கூறி இந்த தண்டனை நியாயமானது என்கிறார். மேலும்,25% கிராமப் பெண்கள் தடை விதிக்கக் கோறும்போது ஒரு சட்டம் இயற்றி அந்த தடையை அமல் படுத்த வேண்டும் என்று ஹசாரே மகாராஷ்டிரா அரசுக்கு வேண்டுகோள் விடுத்தார். 2009-ல் மாநில அரசு, பாம்பே தடைச் சட்டம் 1949 -ஐ இதைப் பிரதிபலிக்கும் முறையில் திருத்தி அமைத்தது.\n\nகிராமத்தில் புகையிலை, சிகரெட் மற்றும் பீடி (காகிதத்திற்குப் பதிலாக டெண்டு (Diospyros Melanoxylon) இலைகளால் புகையிலை உருட்டுவது போல் சுருட்டப்பட்ட வடிகட்டப்படாத சிகரெட்) ஆகியவற்றை விற்க தடை விதிக்கப்பட்டது. இந்த தீர்மானத்தை செயல்படுத்தும் பொருட்டு இளைஞர் சங்கம் ஒரு தனிப்பட்ட \" ஹோலி \" விழாவை 22 வருடங்களுக்கு முன்னால் நிகழ்த்தியது. இந்த ஹோலிப் பண்டிகை தீய சக்திகளை எரிக்கும் விழாவாகக் கொண்டாடப்பட்டது. இளைஞர் சங்கம் கிராமத்தின் கடைகளில் இருந்த புகையிலை, சிகரெட் மற்றும் பீடிகளை கொண்டு வந்து ஹோலி-த் தீயில் இட்டு எரித்தது. புகையிலை, சிகரெட் மற்றும் பீடி ஆகியவை இப்பொழுதும் விற்கப்படவில்லை.\n\nSection::::தானிய வங்கி.\nவறட்சி அல்லது பயிர் விளையாத காலங்களில் தேவைப்படும் விவசாயிகளுக்கு உணவு பாதுகாப்பு வழங்கும் நோக்கத்துடன் 1980-ல் கோவிலில் தானிய வங்கி தொடங்கினார். பணக்கார விவசாயிகளோ அல்லது உபரி தானிய உற்பத்தி உள்ளவர்களோ ஒரு குவிண்டால் அளவு தானியத்தை வங்கிக்கு கொடுக்கலாம். தேவைப்படும்போது விவசாயிகள் தானியத்தைப கடனாகப் பெற முடியும். ஆனால் அவர்கள் வாங்கிய அளவு தானியத்துடன் கூடுதலாக ஓரு குவிண்டால் தானியம் வட்டியாக திருப்பித் தர வேண்டும். இந்தத் திட்டத்தால் கிராமத்தில் யாரும் பசியுடனோ அல்லது பணக் கடனுடன் தானியம் வாங்கும் நிலை இல்லை என்பது உறுதி செய்யப்பட்டது. இந்தத் திட்டம் அறுவடை நேரத்தில் குறைந்த விலையில் தானியம் விற்கும் துயரத்தையும் தடுத்தது.\n\nSection::::ஆற்று பள்ளத்தாக்கு வளர்ச்சி திட்டம்.\nரலேகன் சித்தி மலையடிவாரத்தில் அமைந்துள்ளது. அதனால் ஹசாரே மலையடிவாரத்தில் ஒரு ஆற்றுப் பள்ளத்தாக்கு அமைத்து அது தொடர்பான மற்ற வேலைகளை அதாவது ஓடும் தண்ணீரை நிறுத்தி ஊற்றாக மாறும் படியும், நிலத்தடி நீர்மட்டம் உயரவும், அந்தப் பகுதியில் பாசனத்தை மேம்படுத்தவும் கிராம மக்களை ஊக்குவித்தார். இந்த முயற்சிகள் கிராமத்தில் நீர் பற்றாக்குறையை தீர்க்கவும், பாசனத்திற்கு வழி வகுக்கவும் செய்தது.\nசாகுபடிக்கு கூடுதல் தண்ணீர் தேவைப்படும் கரும்பு போன்றவை பயிரிட தடை செய்யப்பட்டது. அதற்குப் பதிலாக தானிய வகைகள், எண்ணெய் வித்துக்கள் மற்றும் குறைந்த தண்ணீரில் அதிக லாபம் தரும் பயிர்கள் பயிரடப்பட்டது. பயிரீட்டு முறைகளை மாற்றி அதிக லாபம் தரும் பயிர்களை பயிரிட்டனர். மகாராஷ்டிரா மாநிலத்தில் 70-க்கும் மேற்பட்ட வறட்சி மிகுந்த பகுதிகளில் இருந்த விவசாயிகளுக்கு ஹசாரே 1975 முதல் உதவினார். 1975-ல் ஹசாரே ரலேகன் சித்தி-க்கு வரும் போது 70 ஏக்கர் நிலத்தில் மட்டுமே பாசனம் செய்யப்பட்டிருந்ததை, ஹசாரே 2500 ஏக்கராக மாற்றினார்.\n\nSection::::பால் உற்பத்தி.\nபகுதி நேர வேலையாக ரலேகன் சித்தியில் பால் உற்பத்தி மேம்படுத்தப்பட்டது. புதிய கால் நடை வாங்குவது, செயற்கை முறை கருவூட்டலின்படி தற்போதுள்ள கால்நடைகளின் எண்ணிக்கையை அதிகரிப்பது மற்றும் விலங்கியல் மருத்துவர் சரியான நேரத்தில் வழிகாட்டி மற்றும் உதவி செய்தது ஆகியவை கால்நடைகளின் எண்ணிக்கையை அதிகரிக்கவும் பால் உற்பத்தியைப் பெருக்கவும் வழி வகுத்தது.\n\nSection::::கல்வி.\nரலேகன் சித்தியில் ஒரே ஒரு வகுப்பரையுடன், முதல் சாதாரண ஆரம்பப் பள்ளி 1932-ம் ஆண்டில் தொடங்கப்பட்டது. சமூக தன்னார்வத் தொண்டர்கள் மூலம் மேலும் சில வகுப்பறைகள் சேர்க்கப்பட்டது. 1971-ல் மக்கள் தொகை மதிப்பீட்டின்படி அங்கிருந்த 1,209 பேரில் 30.43% (72 பெண்கள் மற்றும் 290 ஆண்கள்) மக்களே படிப்பறிவு பெற்றிருந்தனர். உயர் கல்வியைத் தொடர ஆண் பிள்ளைகள் அருகிலுள்ள ஷிரூர் மற்றும் பார்னர் நகரங்களுக்கு சென்றனர்.ஆனால், பெண் பிள்ளைகளின் படிப்பு ஆரம்பக் கல்வியுடன் நிறுத்தப்பட்டது. ஹசாரே இளைஞர்களுடன் சேர்ந்து எழுத்தறிவு விகிதம் மற்றும் கல்வி நிலையை உயர்த்த பாடுபட்டார். அவர்கள் 1976-ல் ஒரு மாதிரிப் பள்ளியையும் (PRE SCHOOL) 1979-ல் உயர்நிலைப் பள்ளியையும் தொடங்கினர். கிராம மக்கள் ஒரு தருமஸ்தல நிறுவனம் , சந்த் யாதவ்பாபா ஷிக்ஷன் பிரசாரக் மண்டல் என்ற பெயரில் அமைத்தனர். பின்னர் அது 1979-ல் பதிவு செய்யப்பட்டது.\n\nSection::::தீண்டாமை ஒழிப்பு.\nஇந்தியாவின் சாதியமைப்பு காரணமாக இருந்த சமூக தடைகள் மற்றும் பாகுபாடு ஆகியவை ரலேகன் சித்தி கிராம மக்களால் பெருமளவில் ஒழிக்கப்பட்டது. தீண்டாமை மற்றும் சாதி பாகுபாடு ஒழிப்புக்கு , ஹசாரே-வின் தார்மீக தலைமை, கிராம மக்களை ஊக்குவித்து அவர்களின் மனதைக் கவர்ந்தது. தலித் மக்களின் திருமணம் மற்ற சாதியினரின் சமூக திருமண விழாக்களுடன் இணைந்து ஒரு பகுதியாக நடைபெற்றது. தலித் மக்கள் கிராமத்தின் சமூக மற்றும் பொருளாதார வாழ்க்கையுடன் ஒன்றிணைந்தனர். உயர் சாதி கிராம மக்கள் கீழ் சாதி தலித் இன மக்களுக்கு \" ஷ்ரம்தான் \" திட்டம் மூலம் வீடு கட்டிக் கொடுத்தும் அவர்கள் கடனை அடைக்கவும் உதவினர்.\n\nSection::::கூட்டு திருமணங்கள்.\nபெரும்பாலான ஏழை கிராமத்தினர், தங்களின் மகன் அல்லது மகள் திருமணத்தின்போது ஏற்படும் அதிக செலவினால் கடன் வலையில் சிக்கினர். இது ஒரு விரும்பத்தகாத நடைமுறையாக ஆனால் ஒரு சமூக கடமையாகவே இந்தியாவில் உள்ளது. இதற்குப் பதிலாக ரலேகன் சித்தியினர், கூட்டுத் திருமணத்தை கொண்டாடத் தொடங்கினர். கூட்டு விழாக்கள் நடைபெற்றதாலும், தருண் மண்டல் சமையல் மற்றும் உணவு பரிமாறும் பொறுப்பைத் தன்வசம் எடுத்துக் கொண்டதாலும் செலவு மேலும் குறைந்தது. பாத்திரங்கள், ஒலிபெருக்கி, மண்டபம் மற்றும் அலங்காரங்கள் ஆகியவையும் ஒடுக்கப்பட்ட தருண் மண்டல் உறுப்பினர்கள் கொண்டு வந்தனர். 1976 முதல் 1986 வரை 424 திருமணங்கள் இந்த முறையின் மூலம் நடத்தப்பட்டது.\n\nSection::::கிராம சபா.\nஇந்திய கிராமங்களில் கிராமப்புற வளர்ச்சிக்கு கூட்டு முடிவெடுக்கும் ஒரு முக்கியமான ஜனநாயக நிறுவனமாக கிராம சபா விளங்குவதாக காந்தியத் தத்துவங்கள் கூறுகிறது. கிராமப்புற வளர்ச்சிக்கு, கிராம மக்களின் கருத்துக்கு முக்கியத்துவம் கொடுக்க வழி செய்ய, கிராம சபா திட்டத்தை திருத்தி அமைக்க, 1998 முதல் 2006 வரை உள்ள இடைப்பட்ட காலத்தில் பிரசாரம் செய்தார். மாநில அரசு முதலில் மறுத்தாலும் பொது மக்களின் விடாப் பிடியான கருத்தால் விட்டுக்கொடுத்தது. கிராம மேம்பாட்டு பணிக்கு ஆகும் செலவினங்களுக்கு கிராம சபாவின் (கிராம பஞ்சாயத்து பிரதிநிதிகள் மட்டுமல்லாமல் அனைத்து கிராம பெரியவர்களும் கூடி எடுக்கும் முடிவு) ஒப்புதல் பெறுவது கட்டாயமானது.\n\nSection::::செயற்பாடுகள்.\nSection::::மகாராஷ்டிராவில் ஊழல் எதிர்ப்பு ஆர்ப்பாட்டங்கள்.\nஊழலுக்கு எதிராக போராட ஒரு வெகுஜன இயக்கத்தை 1991-ல் பிராஷ்டாசார் விரோதி ஜன் ஆண்டோலன் (ஊழலுக்கு எதிரான மக்கள் இயக்கம்)-ஐ ரலேகன் சித்தியில் தொடங்கினார். அந்த வருடமே, 40 வனத்துறை அதிகாரிகள் மற்றும் மர வியாபாரிகளின் கூட்டு சதிக்கு எதிர்ப்பு தெரிவித்தார். இந்த எதிர்ப்பு அவ்வதிகாரிகளின் தற்காலிக பணி நிறுத்தம் அல்லது இடமாற்றத்திற்கு வழி வகுத்தது.\n\nமே 1997-ல் வசந்த் ராவ் நாயக் பாத்யா விமுக்த் ஜட்ரா கவர்னர் பி சி அலெக்ஸாண்டர் மின்தறி வாங்குவதில் நடந்த முறைகேட்டிற்கு எதிராக ஆர்ப்பாட்டம் செய்தார். 4 நவம்பர் 1997-ல் காலாப் ஊழல் குற்றச்சாட்டில் ஹசாரே-க்கு எதிராக அவதூறு வழக்கு தொடுத்தார். ஏப்ரல் 1998-ல் கைது செய்யப்பட்டு பின்னர் ரூபாய் 5000/- தனிப்பட்ட பிணைப்பில் வெளிவந்தார். 9 செப்டம்பர் 1998-ல் மும்பை பெருநகர நீதிமன்றம் உத்தரவின்படி எரவாடா சிறையில் அடைக்கப்பட்டார். இந்த உத்தரவு பா.ஜ.க மற்றும் சிவா சேனா தவிர அனைத்து அரசியல் கட்சித் தலைவர்கள் அவரை ஆதரிக்க வழி வகுத்தன.\n\nபின்னர் பொது மக்களின் எதிர்ப்பு காரணமாக மகாராஷ்டிரா அரசு அவரை விடுதலை செய்ய உத்தரவிட்டது. அவாமி வணிக வங்கி வழக்கில் கலாப்-ஐ\nஅவரின் தவறான செயல்களுக்காக, அவை வெளியேற்றம் செய்யக் கோரி அப்போதைய முதலமைச்சர் மனோகர் ஜோஷிக்கு ஹசாரே கடிதம் \nஎழுதினார். கலாப் அமைச்சரவையிலிருந்து 27 ஏப்ரல் 1999-ல் ராஜினாமா செய்தார்.\n\n2003-ல் தேசியவாத காங்கிரஸ் அரசின் 4 அமைச்சர்கள் மீது ஊழல் குற்றச்சாட்டு எழுப்பினார். அவர் 9 ஆகஸ்ட் 2003-ம் தேதி சாகும் வரை உண்ணாவிரதப் போராட்டத்தை தொடங்கினார். அப்போதைய முதலமைச்சர் சுஷில் குமார் தோஷி அவரின் குற்றச்சாட்டுக்களை விசாரிக்க ஒரு தனி நபர் ஆணைக்குழுவை ஓய்வு பெற்ற நீதிபதி P B சவாந்த் தலைமையில் நியமித்ததால் 17 ஆகஸ்ட் 2003-ம் தேதி உண்ணாவிரதத்தை முடித்துக் கொண்டார். P B சவாந்த் குழுவின் அறிக்கை 23 பிப்ரவரி 2005-ல் சுரேஷ்தாதா ஜெயின், நவாப் மாலிக் மற்றும் பத்மாசிங் பாட்டில் ஆகியோரை குற்றம் சாட்டியது. அந்த அறிக்கை விஜயகுமார் கவிட்-ஐ விடுவித்தது. ஜெயின் மற்றும் மாலிக் ஆகியோர் மார்ச் 2005-ல் அமைச்சரவையிலிருந்து ராஜினாமா செய்தனர்.\n\nP B சவாந்த் குழு தனது அறிக்கையில் அன்னா ஹசாரே தலைமையில் நடத்தப்பட்ட மூன்று அறக்கட்டளைகளைக் குற்றம் சாட்டியிருந்தது. ஹிந்த் ச்வராஜ் அறக்கட்டளை அன்னா ஹசாரே-வின் பிறந்த நாள் விழா கொண்டாட்டத்திற்கு ரூபாய் 2,20,000/- செலவு செய்ததை, அபய் பிரோடியா என்ற தொழிலதிபர் ரூபாய் 2,48,000/- அந்த விழாவிற்காக அரகட்டளைக்கு நன்கொடையாக அளித்தபோதிலும், அது ஒரு சட்ட விரோத மற்றும் ஊழல் செயல் என்று குழு முடிவு செய்தது. தொண்டு ஆணையர் அனுமதி பெறாமல் 11 ஏக்கர் நிலத்தை ஜில்லா பரிஷத்-க்கு பிரித்துக் கொடுத்தது சீரற்ற நிர்வாகம் என்று முடிவு செய்தது. பிராஷ்டசார் விரோதி ஜன் ஆண்டோலன் டிரஸ்டின் கணக்குப் பராமரிப்பு 10 நவம்பர் 2001-க்குப் பிறகு விதிகளின்படி இல்லை என்றும், மதச் சார்பற்ற கல்வி மேம்பாட்டிற்காக செயல்பட வேண்டிய சந்த் யாதவ்பாபா ஷிக்ஷன் பிரசாரக் மண்டல் டிரஸ்ட், அதன் நோக்கத்தை முறியடிப்பதைப்போல் ரூபாய் 46,374/- யை கோவில் புதுப்பிப்பதற்காக செலவு செய்ததையும் குறை கூறியது.\n\nSection::::தகவல் அறியும் உரிமை இயக்கம்.\n2000-ன் முற்பகுதியில் ஹசாரே-வின் தலைமையில் நடந்த ஒரு இயக்கம் அந்த மாநில அரசை திருத்தப்பட்ட தகவல் அறியும் உரிமை சட்டத்தை கொண்டு வரும் கட்டாயத்தில் நிறுத்தியது. இந்தச் சட்டம் பின்னர் அரசு 2005-ல் இயற்றிய தகவல் பெரும் உரிமைச் சட்டத்திற்கு அடிப்படை ஆவணமாக கருதப்படுகிறது. இந்திய ஜனாதிபதி இந்தப் புதிய சட்டத்திற்கு ஒப்புதல் அளித்தார்.\n\n20 ஜூலை 2006-ல், அரசு அதிகாரிகள் குறிப்பிட்ட கோப்பு திருத்தம் செய்வது தகவல் அறியும் உரிமை சட்டம் 2005-ல் இருந்து நீக்கம் செய்யப்பட்டது. இந்தத் திருத்தத்திற்கு எதிராக ஹசாரே ஆலன்டி-யில் 9 ஆகஸ்ட் 2006 தேதி முதல் சாகும் வரை உண்ணாவிரதப் போராட்டத்தைத் தொடங்கினார். அரசு தனது முந்தைய முடிவை மாற்றிக் கொள்ள ஒப்புதல் அளித்த பின்னர் 19 ஆகஸ்ட் 2006-ல் ஹசாரே உண்ணா விரதத்தை முடித்துக் கொண்டார்.\n\nSection::::இடமாற்றங்கள் ஒழுங்குமுறை மற்றும் உத்தியோகப்பூர்வ பணியில் தாமதத் தடுப்பு.\n2006-ஆம் வருடத்திற்கு முன் மகாராஷ்டிரா மாநிலத்தில் நேர்மையான அரசு அதிகாரிகள் அமைச்சர்களின் இஷ்டப்படி வேறு இடங்களுக்கு மாற்றப்பட்டும், சில ஊழல் மற்றும் அரசுக்கு ஆதரவு தரும் அதிகாரிகள் பல சகாப்தங்களுக்கு ஒரே இடத்திலும் இருந்தனர். ஒரு அரசு ஊழியர், கோப்புகளை ஒரு குறிப்பிட்ட நேரத்தில் முடிக்க வழி செய்யவும், இடமாற்றம் மூன்று ஆண்டுகளுக்குப் பிறகு நடக்க வழி செய்யும் சட்டம் இயற்ற கடுமையாக அன்னா போராடினார். அன்னாவின் இடைவிடாத பல ஆண்டு முயற்சிக்குப் பிறகு மகாராஷ்டிரா அரசு 25 மே 2006-ல் உத்தியோகப் பணியில் தாமதத் தடுப்புச் சட்டம் 2006-க்கு ஒரு அறிவிப்பை வெளியிட்டது. இந்தச் சட்டம், கோப்புகளை மெதுவாக நகர்த்தும் அதிகாரிகளின் மீது ஒழுங்கு நடவடிக்கை எடுக்கவும், கோப்புகளை நகர்த்தாமல் மற்றும் ஊழல் தொடர்பு உள்ள அதிகாரிகள் மீதும் நடவடிக்கை எடுக்க வழிவகை செய்தது.\nஇந்தச் சட்டத்தின்படி எல்லா அரசு அதிகாரிகளுக்கும் மற்றும் நான்காம் பிரிவு ஊழியர்களைத் தவிர பிற ஊழியர்களுக்கும் மூன்று ஆண்டுகளுக்கு முன்னரோ அல்லது பின்னரோ அவசர அல்லது விதிவிலக்கான சூழ்நிலைகளில் மட்டும் இடமாற்றம் செய்யும் கட்டாயத்தை ஏற்படுத்தியது. இது போல் ஒரு சட்டத்தை முதன்முதலில் அறிமுகப்படுத்திய மாநிலம் மகாராஷ்ட்ராவே ஆகும். எனினும் இந்தச் சட்டம் மற்ற மாநிலங்களைப் போலவே முழுமையாக செயல்படுத்தப் படவில்லை.\n\nSection::::உணவு தானியங்களில் இருந்து மது உற்பத்திக்கு எதிராக பிரச்சாரம்.\nஇந்திய அரசியலமைப்பின் 47-வது நடைமுறை விதிகளின்படி வாழ்க்கைத்தரத்தை உயர்த்தவும், பொது சுகாதாரத்தை மேம்படுத்தவும் மற்றும் போதையூட்டும், ஆரோக்கியத்திற்கு ஊறு விளைவிக்கும் பானம் மற்றும் மருந்துகளை உட்கொள்ள அரசு தடை விதித்தது.\n2007-ஆம் ஆண்டில், மகாராஷ்டிரா அரசு, தொழில்துறையின் தேவைகளுக்காகவும் போதைக்கு பயன்படும் மது சார்ந்த ஸ்பிரிட்-ன் கூடுதலான தேவைகளைப் பூர்த்தி செய்யவும், உணவு தானியங்களிலிருந்து மது உற்பத்தியை ஊக்குவித்து , தானியம் சார்ந்த மதுக் கொள்கையை வெளியிட்டது. உணவு தானியங்களிலிருந்து மது தயாரிக்கும் 36 மதுபான தொழிற்சாலைகளுக்கு அரசு உரிமம் வழங்கியது.\n\nஉணவு தானியங்களிலிருந்து மது தயாரிக்க ஊக்குவிக்கும் அரசாங்கத்தின் கொள்கையை அன்னா ஹசாரே எதிர்த்தார். உணவு தானியங்களிலிருந்து மது தயாரிக்க ஊக்குவிப்பது தவறான செயல் என்றும் மகாராஷ்டிரா உணவு இறக்குமதி செய்யவேண்டி வரும் என்றும் வாதிட்டார். மாநில அமைச்சர்களில் ஒருவரான லக்ஷ்மண் தோப்லே என்பவர் தனது உரையில் உணவு தானியங்களிலிருந்து மது தயாரிக்கும் முடிவை எதிர்க்கும் நபர்கள் விவசாயிகளின் எதிரி என்றும் அவர்களை கரும்புக் குச்சிகளை வைத்து தாக்க வேண்டும் என்றும் கூறினார். ஹசாரே தனது உண்ணாவிரதத்தைத் ஷீரடியில் தொடங்கியதற்குப்பின் 21 மார்ச் 2010-ல் அரசாங்கம் இந்தக் கொள்கையை மறுபரிசீலனை செய்வதாக வாக்குறுதி கொடுத்ததையடுத்து தனது ஐந்து நாள் உண்ணாவிரதத்தை முடித்துக் கொண்டார். ஆனால் அரசாங்கம் பின்னர் 36 உரிமங்கள் மற்றும் உணவு தானியங்களிலிருந்து மது தயாரிக்கும் அரசியல்வாதிக்கு அல்லது அவர்களின் மகன்களுக்கு ஒரு லிட்டருக்கு பத்து ரூபாய் மானியம் வழங்கியது. அவ்வாறு மானியம் பெற்றவர்களில் மத்திய கனரக தொழில்துறை அமைச்சர் விலாஸ்ராவ் தேஷ்முக்கின் மகன்களான அமித் மற்றும் தீரஜ் தேஷ்முக், பாரதீய ஜனதா கட்சித் தலைவர் கோபிநாத் முண்டேவின் மகள் பங்கஜ பால்வே மற்றும் அவரது கணவர் சாருதத்தா பால்வே , P V நரசிம்ம ராவின் மருமகன்கள் மற்றும் ராஜ்ய சபா உறுப்பினர் கோவிந்த்ராவ் அதிக் ஆவர். திட்டமிடல் மற்றும் நிதித் துறையிலிருந்து கடுமையான எதிர்ப்பு இருந்த போதிலும் அரசாங்கம் அயல் நாடுகளில் கரும்புச் சாரிலிருந்து தயாரிக்கும் மொலசெஸ்-ஐக் காட்டிலும் மதுவிற்கு பரவலாக தேவை இருப்பதாகக் கூறி உரிமங்களை அங்கீகரித்தது. மகாராஷ்டிரா அரசின் இந்தக் கொள்கை மீது அன்னா பாம்பே நீதி மன்றத்தின் நாக்பூர் ஆயத்தில் வழக்கு தொடர்ந்தார். 20 ஆகஸ்ட் 2009-ல் மகாராஷ்டிரா அரசு இந்தக் கொள்கையை நிறுத்தியது. எனினும் அந்தத் தேதிக்கு முன் உரிமம் வாங்கிய தொழிற்சாலைகளுக்கும், இரண்டு ஆண்டுகளில் உற்பத்தி தொடங்கியவர்களுக்கும் மானியம் வழங்க உறுதியளித்தது.\n\n5 மே 2011-ல், நீதிமந்திரன் மனுவை பரிசீலிக்க மறுத்து, \" இது ஒரு சட்ட நீதி மன்றம், நீதி மன்றம் அல்ல \" என்றும் பரிசீலிக்க மறுத்ததின் காரணமாகக் கூறியது. மகாராஷ்டிராவின் ஒரு முதல் செயலாளர் C S சங்கீத் ராவ், இந்த உரிமங்களை ரத்து செய்ய எந்த சட்டமும் இல்லை என்று கூறினார்.\n\nSection::::லோக்பால் மசோதா இயக்கம்.\n2011-ஆம் வருடம், ஊழலுக்கு எதிரான வலுவான ஒரு வலுவான ஜன் லோக்பால் மசோதாவை (மக்கள் பேரில் வரும் புகார்களை விசாரிக்கும் மசோதா) இந்திய பாராளுமன்றத்தில் நிறைவேற்ற ஒரு சத்தியாக்ராஹ இயக்கத்தைத் தொடங்கினார். முன்னாள் உச்ச நீதிமன்ற நீதிபதி N சந்தோஷ் ஹெக்டே, உச்ச நீதிமன்ற மூத்த வழக்கறிஞர் பிரஷாந்த் பூஷன், சமூக ஆர்வலர் அர்விந்த் கேஜ்ரிவால் ஆகியோர்களுடன் ஊழலுக்கு எதிரான இந்தியா இயக்கத்தின் உறுப்பினர்கள் சேர்ந்து ஜன லோக்பால் மசோதா வரையப்பட்டது. 2010-ல் அரசாங்கம் வெளியிட்ட வரைவைவிட கடுமையான வசதி மற்றும் கூடுதல் அதிகாரத்தையும் லோக்பால்-க்கு (OMBUDSMAN) வழங்கும்படி வரையப்பட்டிருந்தது. இது பிரதம மந்திரியை இந்த உத்தேச லோக்பால்-ன் அதிகாரங்களின் வரம்பில் வைப்பதையும் சேர்த்து வரையப்பட்டிருந்தது.\n\nSection::::உண்ணாவிரதப் போராட்டம்.\nலோக்பால் மற்றும் லோகயுக்தாஸ் (மாநில OMBUDSMEN) ஆகிய மசோதாக்களுக்கு வலுவான தண்டனை நடவடிக்கைகள் மற்றும் கூடுதல் சுதந்திரம்அளிக்கும் வரைவை அரசு பிரதிநிதிகள் மற்றும் மக்கள் சமூக பிரதிநிதிகள் அடங்கிய ஒரு கூட்டுக்குழு அமைத்து வரையும் ஆலோசனையை பிரதமர் மன்மோகன் சிங் நிராகரித்ததால் ஹசாரே தனது கால வரையற்ற உண்ணாவிரதத்தை 5 ஏப்ரல் 2011-ல் தில்லியில் உள்ள ஜந்தர் மந்தரில் தொடங்கினார். He stated, \"I will fast until Jan Lokpal Bill is passed\". அவர் \"ஜன லோக்பால் மசோதா நிறைவேறும்வரை நான் உண்ணாவிரதம் இருப்பேன்\" என்றார்.\n\nஇந்த இயக்கம் ஊடகத்தின் கவனத்தையும் ஆயிரக் கணக்கான ஆதரவாளர்களையும் ஈர்த்தது. ஏறக்குறைய 150 பேர் ஹசாரேவுடன் உண்ணாவிரதத்தில் சேர்ந்தனர். மேதா பட்கர், அர்விந்த் கேஜ்ரிவால், முன்னால் ஐ பி எஸ் அதிகாரி கிரண் பேடி, ஜெயப்ரகாஷ் நாராயண் மற்றும் பல சமூக ஆர்வலர்கள் தங்களது ஆதரவைக் கொடுத்தனர். மக்களும் தங்களது ஆதரவை சமூக ஊடகங்களின் மூலம் வெளியிட்டனர். மேலும் ஆன்மீக தலைவர்கள் ஸ்ரீ ஸ்ரீ ரவிசங்கர், சுவாமி ராம்தேவ், சுவாமி அக்னிவேஷ், முன்னாள் இந்திய கிரிக்கெட் வீரர் கபில் தேவ் மற்றும் பல பிரபலங்கள் அவருக்கு ஆதரவளித்தனர். ஹசாரே எந்த ஒரு அரசியல்வாதியையும் தன்னுடன் உட்கார அனுமதிப்பதில்லை என்று முடிவெடுத்தார். உமா பாரதி, ஓம் பிரகாஷ் சௌதாலா மற்றும் பலர் ஆர்ப்பாட்டத்தில் கலந்து கொள்ள வந்த பொழுது எதிர்ப்பாளர்கள் அவர்களை நிராகரித்தனர். 2010-ன் வரைவை மறுபரிசீலனை செய்வதை எதிர்த்து ஷரத் பவார் அமைச்சர்கள் குழுவிலிருந்து தனது பதவியை ராஜினாமா செய்தார்.\n\nமும்பை, சென்னை, அஹமெதாபாத், குவஹாட்டி, ஷில்லாங், அய்சால் மற்றும் பல நகரங்களிலும் எதிர்ப்புகள் பரவியது.\n\nஏப்ரல் 8-ம் தேதி இயக்கத்தின் கோரிக்கைகளை அரசாங்கம் ஏற்றது. ஏப்ரல் 9-ம் தேதி ஒரு கூட்டுக் குழு அமைக்க இந்திய அரசிதழில் அறிவிப்பு வெளியிட்டது. அந்தக் குழுவில் ஒரு அரசியல் தலைவர், ஒரு போராளி மற்றும் அரசியலில் இல்லாத துணைத் தலைவர் ஆகியோர் இடம் பெற வேண்டும் என்ற திட்டத்தை ஏற்றது. ஐந்து இந்திய அரசின் தேர்ந்தெடுக்கப்பட்ட வேட்பாளர்கள் மற்றும் ஐந்து மக்கள் சமூக பிரதிநிதிகள் இந்த வரைவுக் குழுவில் இடம்பெறுவர் என்று இந்த அறிவிப்பில் குறிப்பிடப்பட்டது. இந்திய அரசின் ஐந்து தேர்ந்தெடுக்கப்பட்ட வேட்பாளர்கள், நிதி அமைச்சர் பிரணாப் முக்கர்ஜி, உள்துறை அமைச்சர் ப. சிதம்பரம், சட்டம் மற்றும் நீதி அமைச்சர் எம் வீரப்ப மொய்லி, மனித வள மேம்பாடு மற்றும் தகவல் தொழில்நுட்ப அமைச்சர் கபில் சிபல் மற்றும் நீர் வள மற்றும் சிறுபான்மை விவகார அமைச்சர் சல்மான் குர்ஷீத் ஆகியோர் ஆவர். அரசியலில் இல்லாத ஐந்து வேட்பாளர்கள், அன்னா ஹசாரே, N சந்தோஷ் ஹெக்டே, மூத்த வழக்கறிஞர் சாந்தி பூஷன், வழக்கறிஞர் பிரஷாந்த் பூஷன் மற்றும் அர்விந்த் கேஜ்ரிவால் ஆகியோர் ஆவர்.\n\nஏப்ரல் 9-ஆம் தேதி ஹசாரே தனது 98 மணி நேர உண்ணாவிரதப் போராட்டத்தை முடித்துக் கொண்டார். அவர் ஆகஸ்ட் 15-ஆம் தேதியை மசோதா அமைக்க காலக் கெடுவாக விதித்து மக்களிடம் கீழ்வருமாறு உரையாற்றினார்.\n\nமசோதா நிறைவேறவில்லை என்றால் ஒரு வெகுஜன நாடு தழுவிய போராட்டத்திற்கு அழைப்பு விடப் போவதாக அறிவித்தார். அவர் அவருடைய போராட்டத்தை \" இரண்டாவது சுதந்திரப் போராட்டம் \" என்றும் அவருடைய போராட்டம் தொடரும் என்றும் கூறினார்.\n\nலோக்பால் விவகாரத்திற்காக 28 ஜூலை 2012-க்கு அடுத்த நாள் முதல் சாகும் வரை உண்ணாவிரதப்போராட்டம் தொடரப் போவதாக அச்சுறுத்தினார். நாட்டின் எதிர்காலம் காங்கிரஸ் அல்லது பா ஜ க -வின் கைகளில் பாதுகாப்பாக இல்லை என்றும், வரும் தேர்தலில் சுத்தமான பின்னணி உடையவர்களுக்கு பிரசாரம் செய்யப் போவதாகக் கூறினார். தனது கோரிக்கைகள் நிறைவேறும் வரை பிரதம மந்திரியுடன் கூடப் பேசத் தயாராக இல்லை என்று தனது காலவரையற்ற உண்ணாவிரதப் போராட்டத்தின் மூன்றாவது நாளில் கூறினார். புதிய அரசியல் கட்சித் துவங்குவதில் எந்தத் தவறுமில்லை என்றும் ஆனால் அவர் எந்தக் கட்சியிலும் சேரவோ தேர்தலில் போட்டியிடவோ மாட்டேன் என்று 2 ஆகஸ்ட் 2012-ஆம் தேதி தனது அறிக்கையில் கூறினார். .\n\nஅரசியலில் ஈடுபடுவது குறித்த தங்களது முடிவை பின்னர் அறிவிக்கும் என்றும், அன்னா -வும் குழுவினரும் தங்களது காலவரையற்ற உண்ணாவிரதத்தை 3 ஆகஸ்ட் 2012-ஆம் தேதி மாலை 5 மணிக்கு முடிப்பதாகவும் முடிவெடுத்தனர்.\n\nSection::::வரைவு சட்டம்.\nபிரதம மந்திரி, உயர் நீதிமன்ற நீதிபதிகள் மற்றும் பாராளுமன்ற உறுப்பினர்களின் நடவடிக்கைகளை வரைவு லோக்பால் மசோதா குறியிலக்கின் கீழ் கொண்டு வர மத்திய அரசு உறுப்பினர்கள் 30 மே-ல் நடந்த கூட்டு வரைவுக்குழு கூட்டத்தில் எதித்தனர். மே 31-ம் தேதி முகெர்ஜி எல்லா மாநில முதலமைச்சைர்களுக்கும் மற்றும் கட்சித் தலைவர்களுக்கும், பிரதம மந்திரி மற்றும் உச்ச நீதி மன்ற மற்றும் உயர் நீதி மன்ற நீதிபதிகளை சட்டத்தின் கீழ் கொண்டு வருவது உட்பட ஆறு சர்ச்சைக்குரிய பிரச்சனைகளில் அவர்களின் கருத்தைக் கேட்டு கடிதம் எழுதினார். ஆனால் அரசியலில் இல்லாத சமூகப் பிரதிநிதிகள் வரைவுக் குழு உறுப்பினர்கள், முன் கூறியவர்களை சட்டத்தின் கீழ் கொண்டு வராமலிருப்பது ஊழலுக்கு எதிரான ஐக்கிய நாடுகள் மாநாட்டின் விதி மீறல் என்று கருதியது.\nகறுப்புப் பண த்துக்கெதிராகவும், ஊழலுக்கெதிராகவும் அரசாங்கத்தின் தீவிரத்தை எதிர்த்து சமூகப் பிரதிநிதிகள் ஜூன் 5-ஆம் தேதி உண்ணாவிரதப் போராட்டத்தில் இருந்தபோது ராம் லீலா மைதானத்திலிருந்து சுவாமி ராம்தேவ் அவர்கள் தில்லி போலீசாரால் கட்டாயமாக வெளியேற்றப்பட்டதைக் கண்டித்து அன்னா ஹசாரே மற்றும் மற்ற சமூகப் பிரதிநிதிகள் ஜூன் 6-ல் நடைபெறவிருந்த வரைவுக் கூட்டத்தில் கலந்து கொள்வதில்லை என்று முடிவெடுத்தனர்.\n\nமுக்கிய பிரச்சினைகளில் பொதுவாக செயல்படவும் கூட்டத்தில் கலந்து கொள்ளாததின் காரணங்களை விளக்கியும் ஜூன் 6-ம் தேதி சமூகப் பிரதிநிதிகள் முகர்ஜிக்கு கடிதம் எழுதினர். மேலும் எதிர்காலங்களில் நேரடி ஒளிபரப்பாகும் கூட்டங்களில் மட்டுமே கலந்து கொள்வதென முடிவெடுத்தனர். வரைவுக்குழுவை இழிவுபடுத்த அரசாங்கம் முயற்சிப்பதாக குற்றம் கூறிய அன்னா 8 ஜூனில் ராஜ்காட்டில் அவருடைய இயக்கத்தை இரண்டாவது சுதந்திரப் போராட்டம் என்று விமர்சித்து, லோக்பால் மசோதா நிறைவேற்றப்படவில்லை என்றால் 16 ஆகஸ்ட் முதல் காலவரையற்ற உண்ணாவிரதம் தொடங்கப் போவதாக அச்சுறுத்தினார். மசோதா நிறைவேராமலிருக்க தடை செய்வதாகவும், சமூகப் பிரதிநிதிகளை அவமானப் படுத்துவதாகவும் அரசை விமர்சித்தார்.\n\nSection::::காலவரையற்ற உண்ணாவிரதம்.\nபிரதம மந்திரி, நீதிபதிகள் மற்றும் நிர்வாகக் கட்டுப்பாடுகளை மீறியவர்கள் ஆகியோரை தவிர்த்த புகார்களை விசாரிக்கும் மசோதாவின் வரைவை மத்திய அமைச்சரவை ஏற்றது. அரசாங்கத்தின் இந்தச் செயலை ஒரு கொடூரமான நகைச்சுவை என்றும் சமூகப் பிரதிநிதிகளின் பரிந்துரைகளை ஏற்காமல் தனது சொந்த வரைவை அறிமுகப்படுத்தினால், தனது காலவரையற்ற உன்னவரதத்தை 16 ஆகஸ்ட் முதல் தொடங்கப் போவதாகவும் சிங் -க்கு ஒரு கடிதம் எழுதினார்.\n\nபலவீனமான லோக்பால் மசோதாவிற்கு ஒப்புதல் அளித்த இருபத்தி நான்கு மணி நேரத்திற்குள்ளாக பத்தாயிரத்துக்கும் அதிகமான மக்கள் ஒரு வலுவான சட்டத்தைக் கோரி அரசாங்கத்திற்கு நேரடியாக தொலைநகலை அனுப்பினர். ஆகஸ்ட் 16-ம் தேதி, மும்பை உந்து வண்டி ஆண்கள் ஒன்றியத்தின் 30,000 உந்து வண்டி ஓட்டுனர்கள் வண்டிகளை இயக்காமல்அன்னா ஹசாரேவின் உண்ணாவிரதத்துக்கு ஆதரவளித்தனர். அலகபாத் உயர் நீதி மன்ற வழக்கறிஞர்கள் அரசாங்கத்தின் வரைவு தேசிய நோக்கத்துக்கெதிராக உள்ளது என்று கூறி 16 ஆகஸ்ட்-ல் உண்ணாவிரதமிருந்து ஹசாரே-விற்கு தங்களது ஆதரவை உறுதிப்படுத்தினர். ஒரு பயனுள்ள ஊழல் பேரில் வரும் புகார்களை விசாரிக்கும் இயக்கத்திற்கு மக்கள் ஆதரவு தேவை என்று கூறி விஸ்வ ஹிந்து பரிஷத் தங்களது ஆதரவை தெரிவித்தது.\n\nஹேமந்த் பாட்டில் என்ற மகாராஷ்டிராவை சேர்ந்த சமூக பணியாளர் மற்றும் வணிகர் ஹசாரேவின் கோரிக்கைகள் அரசியலமைப்பிற்கு விரோதமானது என்றும் சட்டமன்ற செயல்பாட்டில் குறுக்கிடுகிறது என்றும் ஹசாரே-வின் செயல்களை கட்டுப்படுத்த ஒரு பொது நல வழக்கு ஒன்றை உச்ச நீதி மன்றத்தில் ஆகஸ்ட் 1-ம் தேதி தொடர்ந்தார்.\n\nSection::::கைதும் பின்விளைவுகளும்.\nகாலவரையற்ற உண்ணாவிரதம் தொடங்கும் நான்கு மணி நேரத்திற்கு முன், ஆகஸ்ட் 16-ஆம் தேதி ஹசாரே கைது செய்யப்பட்டார். தில்லி காவல் துறையின் செய்தி தொடர்பாளர் ராஜன் பகத், தில்லி பூங்காவில் சட்ட விரோதமான முறையில் உண்ணாவிரதத்தை தொடங்க கூட்டம் கூட்டியதாகவும், எதிர்ப்பை அனுமதிக்க காவல் துறையின் நிபந்தனைகளை ஏற்க ஹசாரே மறுத்ததாகவும் கூறினார். உண்ணாவிரத நாட்கள் மூன்றாகவும், எதிர்ப்பாளர்களின் எண்ணிக்கை 5000-மாகவும் கட்டுப்படுத்துவது நிபந்தனைகளில் ஒன்றாகும். பின்னர் அன்று மதியம் ஹசாரே-விற்கு ஜாமீன் மறுக்கப்பட்டது. தண்டனை அதிகாரி 7 நாள் சிறை தண்டனை வழங்கி திகார் சிறைக்கு அனுப்பி வைத்தார். பிரஷாந்த் பூஷனின் தொலைக்காட்சி மற்றும் சமூக ஊடக தளங்களில் (FACEBOOK உட்பட) இந்த அறிவிப்பிற்குப் பிறகு ஆயிரக் கணக்கான மக்கள் ஜந்தர் மந்தரில் உள்ள இந்தியா கேட்டிலிருந்து அணிவகுத்துச் சென்று தங்களது ஆதரவை தெரிவித்தனர்.\n\nஅர்விந்த் கேஜ்ரிவால், சாந்தி பூஷன், கிரண் பேடி மற்றும் மனிஷ் சிசோடியா உட்பட ஊழலுக்கு எதிரான இந்திய இயக்கத்தின் முக்கிய உறுப்பினர்கள் 1,300-க்கும் மேற்பட்ட ஆதரவாளர்களை தில்லியில் தடுத்து நிறுத்தியதாக ஊடகங்கள் அறிக்கை வெளியிட்டன. நாட்டின் பல்வேறு பகுதிகளிலும் மக்கள் கைது செய்யப்பட்டதாக பிற அறிக்கைகள் தெரிவித்தன. 1975-ல் அவசரகால நிலை பிரகடனப் படுத்தியது போன்ற ஒரு நிலையை அரசாங்கம் கொண்டு வருவதாகக் கூறி எதிர்க் கட்சிகள் வெளி நடப்பு செய்தன. நாடாளுமன்றத்தின் இரு அவைகளும் ஒத்தி வைக்கப்பட்டன.\n\nகாவலில் வைக்கப்பட்ட நான்கு மணி நேரத்திற்குப் பிறகு காவல் துறையின் கோரிக்கையின் பேரில் விடுதலை செய்யப் பட்டபோதும்,\nதிகார் சிறையிலிருந்து வெளியேற மறுத்து விட்டார். ராம் லீலா மைதானத்தில் உண்ணாவிரதத்தை தொடங்க நிபந்தனையற்ற அனுமதி கோரி அவர் வெளியேற மறுத்தார். ஹசாரே சிறையில் தனது உண்ணாவிரதத்தைத் தொடர்ந்தார்.\n\nஅவருடைய கைதுக்குப் பின்னர் ஹசாரே நாடு முழுவதிலும் உள்ள மக்களின் ஆதரவைப் பெற்றார். நாடு முழுவதிலும், கிட்டத்தட்ட 570-க்கும் மேற்பட்ட ஆர்ப்பாட்டங்களும் எதிர்ப்புக் கூட்டங்களையும் அன்னா ஆதரவாளர்கள் நடத்தியதாக அறிக்கைகள் கூறுகின்றன. பல லட்சக் கணக்கானவர்களின் நாடு தழுவிய போராட்டங்கள் காரணமாக அரசு அவருக்கு 15 நாட்கள் பொது உண்ணாவிரதம் தொடங்க அனுமதியளித்தது. பொது அதிகாரிகளுடன் நடந்த பேச்சு வார்த்தைக்குப்பின், ஹசாரே தில்லியில் உள்ள ராம் லீலா மைதானத்தில் தனது எதிர்ப்பை நடத்த முடிவு செய்தார். ஆகஸ்ட் 20-ஆம் தேதி திகார் சிறையை விட்டு ராம் லீலா மைதானத்திற்கு சென்றார். செப்டம்பர் 8-ஆம் தேதி முடிவடையும் இந்த பாராளுமன்றக் கூட்டத் தொடரில் தனது அணியின் ஜன் லோக்பால் மசோதா நிறைவேற தனது கடைசி மூச்சு வரை போராடப் போவதாக செய்தியாளர்களிடம் தெரிவித்தார்.\n\nSection::::ராம் லீலா மைதானத்தில் நடந்த உண்ணாவிரதப் போராட்டம்.\nஆகஸ்ட் 20-ஆம் தேதி ஆயிரக்கணக்கான மக்கள் தங்களது ஆதரவை தெரிவிக்க வந்த சமயத்தில், அவருடைய ஆலோசகர்கள் பொது ஆதரவு திரட்டியும் அவர்களின் எதிர்ப்புப் பிரச்சாரம் மற்றும் சமரச பேச்சுவார்த்தைக்கு மறுக்கும் இந்திய பாராளுமன்றத்தைக் குறை கூறும் விமர்சங்களையும் தொலைக் காட்சியில் தோன்றினர். மக்கள் தகவல் அறியும் உரிமையின் தேசிய இயக்க மசோதா நிறைவேற்ற ஹசாரே விதிக்கும் கெடுவிற்கு கண்டனம் தெரிவித்தது.\n\nமகாராஷ்டிராவின் கூடுதல் தலைமை செயலாளர் உமேஷ் சந்திர சாரங்கி (ஹசாரே மற்றும் அதிகாரிகளுக்கிடையே மத்தியஸ்தம் செய்பவர் என்ற வரலாறு உண்டு) அவரை மறுபடியும் சந்தித்து \" உடன்பாடு ஏற்படும் வழிகளை கண்டுபிடித்து பதற்ற நிலைமை தணிய வகை செய்வார்\" என்று காங்கிரஸ் கட்சி உறுதிப்படுத்தியது. ஆகஸ்ட் 21-ஆம் தேதி பல்லாயிரக்கணக்கானவர்கள் ஹசாரே ஒரு உயர்ந்த மேடையில் அமர்ந்து இருந்ததைப் பார்த்தனர். ஹசாரே அந்த நேரத்தில் உண்ணாவிரதம் ஆரம்பித்ததிலிருந்து ஏழு பவுண்டுகள் குறைந்ததாக அறிவிக்கப்பட்டது. இந்த நேரத்திலும், அவர் \" ஜன லோக்பால் மசோதா பாராளுமன்றத்தில் நிறைவேறும் வரை என்னுடைய உண்ணாவிரதப் போராட்டத்தை திரும்பப் பெற மாட்டேன். நான் இறக்கவும் செய்வேன் ஆனால் வளைந்து கொடுக்க மாட்டேன்\" என்று கூறினார்.\n\nலோக்பால் மசோதா ஒரு மனதாக நிறைவேற்றப்பட்டதற்குப்பின் ஹசாரே ஆகஸ்ட் 28-ஆம் தேதி தனது உண்ணாவிரதத்தை முடித்துக் கொண்டார்.\n\nஉண்ணாவிரதத்திர்க்குப்பின் உடல்நிலை கவனிப்பிற்காக மேதாந்த மெடிசிட்டி, குர்கான்-ல் சேர்க்கப்பட்டார். 288 மணி நேர உண்ணாவிரதத்துக்குப் பிறகு 7.50 கிலோக்ராம் எடை குறைந்து மிக நீர்ப்போக்குடன் உடலில் நீரின் அளவு குறைந்து இருந்தார்.\n\nSection::::நான் அன்னா மந்திரம்.\n(2011 ஏப்ரல் 5-ஆம் தேதி) வலுவான லோக்பால் மசோதாவிர்க்காக அன்னா ஹசாரே-வின் முதல் உண்ணாவிரதப் போராட்டத்தின் சில தினங்களுக்குள்ளாக, \" நாங்கள் எல்லோரும் காலேத் சாயீத் \" என்ற எகிப்திய எழுச்சியைப் போல் \" நான் அன்னா ஹசாரே \" என்ற பிரச்சாரத்தை ஆதரவாளர்கள் தொடங்கினர். அன்னா ஹசாரே-வின் இரண்டாவது போராட்டத்தின்போது,அன்னா ஹசாரே-வைப் போல் தொப்பி அணிவது கிட்டத்தட்ட அவரது பாணி ஆனது. தொப்பி விற்பனை எப்போதும் இல்லாத அளவிற்கு உயரத்தை எட்டியது. யாராவது லஞ்சம் கேட்கும் போதெல்லாம் \"நான் அன்னா\" தொப்பி அணிய, கிரண் பேடி பரிந்துரைத்தார்.\n\nSection::::MMRDA மைதானத்தில் நடந்த உண்ணாவிரதம்.\nவிவாதத்தில் இருந்த லோக்பால் வரைவை விட வலுவானதைக் கோரி, 27 டிசம்பரில் ஹசாரே 3 நாட்கள் உண்ணாவிரதப் போராட்டத்தைத் தொடங்கினார். அவர் உண்ணாவிரதம் தொடர்ந்து இருந்தால் சிறுநீரகம் பாதிக்கலாம் என்று மருத்துவர்கள் கூறியதால் ஹசாரே, டிசம்பர் 28-ஆம் தேதி உண்ணாவிரதத்தை முடித்துக் கொண்டார்.\nகுறிப்பிட்ட இடத்தை அடையுமுன் அன்னா ஜுஹு கடற்கரையில் மகாத்மா காந்திக்கு அஞ்சலி செலுத்தினார். பல்லாயிரக் கணக்கான மக்களுடன் பேரணிக்குப் போகும் வழியில் சாந்தாகுரூஸ், துலிப் நட்சத்திர விடுதி, மித்திபாய் கல்லூரி, S V சாலை, வைல் பார்லே, கார் மற்றும் பந்திரா நெடுஞ்சாலை வழியாக இரண்டரை மணி நேரம் எடுத்துக்கொண்டு மைதானத்தை அடைந்தார்.\n\nபோராட்டத்துக்கு எதிரான ஒரு பொது நல மனுவை கர்நாடக உயர் நீதி மன்றம் நிராகரித்தது. ஒரு நீதிபதி இந்த மனுவில் எந்த பொது நல விருப்பமும் இல்லை என்று குறிப்பிட்டார்.\n\nSection::::தேர்தல் சீர்திருத்த இயக்கம்.\n2011-ல் அன்னா ஹசாரே இந்திய தேர்தல்களில் மின்னணு வாக்குப் பதிவு இயந்திரங்களில் \"மேற்கூறிய எதுவும் இல்லை\" என்ற ஒரு விருப்பத்தை இணைத்துக் கொள்ள தேர்தல் சட்டத்தில் ஒரு திருத்தம் வேண்டும் என்று கோரிக்கை விடுத்தார். இந்த \"மேற்கூறிய எதுவும் இல்லை\" என்பது, தேர்தல் முறைமையில் வாக்காளரை அவருடைய விருப்பத்துக்குரிய எந்த ஒரு வேட்பாளரும் இல்லை என்பதை குறிக்க அவருக்கு உரிமை அளித்தது. உடனடியாக இந்தியத் தலைமை தேர்தல் ஆணையர் ஷாஹப்புதின் யாகூப் க்வரைஷி ஹசாரே-வின் தேர்தல் சட்ட திருத்த கோரிக்கையை ஆதரித்தார்.\n\nSection::::சுவாமி ராம்தேவ் மற்றும் அவரது ஆதரவாளர்களின் மீது நடக்கும் அட்டுழியங்களுக்கு எதிர்ப்பு.\nசுவாமி ராம்தேவின் ராம்லீலா மைதானத்தில் நடந்த உண்ணாவிரதப் போராட்டத்துக்கு எதிராக ஜூன் 5-ல் தில்லி காவல்துறையினர் நடத்திய நள்ளிரவு நடவடிக்கையைக் கண்டித்து அன்னா ஹசாரே மற்றும் அவரது ஆயிரக்கணக்கான ஆதரவாளர்கள் ராஜ்காட்டில் ஜூன் 8-ஆம் தேதி காலை 10 மணி முதல் மாலை 6 மணி வரை உண்ணாவிருதமிருந்தனர். இந்த அட்டுழியங்களுக்கு பிரதம மந்திரியே பொறுப்பு என்றும், காவல் துறையின் இந்த நடவடிக்கை ஜனநாயகத்தை நசுக்கும் முயற்சி என்றும் அன்னா ஹசாரே கூறினார். அன்னாவின் இளம் ஆதரவாளர்களில் ஒருவர், காந்திய வழியில் வன்முறையைப் பயன்படுத்தாத எதிர்ப்பு ஆகியவையே அதிக இளைஞர்கள் பங்கு பெறுவதற்கு காரணம் என்றார்.\n\nSection::::சர்ச்சைகள் மற்றும் விமர்சனங்கள்.\nSection::::ராஷ்ட்ரிய ஸ்வயம்சேவக் சங்கம் (RSS)-உடன் உள்ள தொடர்பினால் வரும் குற்றச்சாட்டு.\nஅன்னா ஹசாரே இந்து மதத்தின் வலது சாரி, RSS-ன் முகவர் என்று விமர்சிக்கப்பட்டார். தற்போது இந்தியாவை ஆளும் அரசான ஐக்கிய முற்போக்குக் கூட்டணியே சொந்தமாக அந்த கருத்தை வெளியிட்டது. இந்திய தேசிய காங்கிரஸ்-ன் மூத்த தலைவரான திக்விஜய் சிங் என்பவர் 2011-ல் நடந்த இந்திய ஊழல் எதிர்ப்பு இயக்கத்தின் போராட்டம் RSS-ன் திட்டமிட்ட செயல் என்றும் இதில் முதல் திட்டம் பாபா ராம்தேவ் என்றும் இரண்டாவது திட்டம் அன்னா ஹசாரே என்றும் கூறினார். தேசிய பாதுகாப்புக்கு இடையூறு விளைவிப்பதே அவர்களின் அடிப்படை வேலை என்றார். அன்னா ஹசாரே செயலாளராக பணியாற்றிய மறைந்த RSS தலைவர் நானாஜி தேஷ்முக்-உடன் இருந்த தொடர்பை குற்றம் கூறினார். அன்னா இந்த தொடர்பை மறுத்தார்.\n\nSection::::நரேந்திர மோடி மற்றும் நிதிஷ் குமார் மீதான எண்ணம்.\nஏப்ரல் 2011-ல் ஒரு செய்தியாளர்கள் கூட்டத்தில் அன்னா ஹசாரே குஜராத் முதலமைச்சர் நரேந்திர மோடியையும் பீகார் முதலமைச்சர் நிதிஷ் குமாரையும் கிராமப்புற வளர்ச்சிக்காக அவரது முயற்சியைப் பாராட்டி மற்ற முதலமைச்சர்களும் அவரைப் பின்பற்ற வேண்டும் என்று கூறினார். காங்கிரஸ் கட்சியின் பொது செயலாளர் திக் விஜய் சிங் அவரது இந்த கருத்தை குற்றம் கூறினார். மே 2011-ல் குஜராத் வருகையின் போது தன்னுடைய கருத்தை மாற்றி பரவலான ஊழலுக்காக குற்றம் சாட்டினார். ஒரு லோகயுக்தா-வை அமைக்க மோடியை வலியுறுத்தினார். துடிப்பான குஜராத் என்ற ஒரு தவறான நோக்கத்தை ஊடகங்கள் வெளியிடுவதாக கருத்து தெரிவித்தார்.\n\nSection::::உண்ணாவிரதத்தின் போது மோசடி.\nபொது சுகாதார வளர்ச்சி, இயற்கைப் பேரழிவு மற்றும் சமூக பிரச்சாரம் செய்யும் ஆரோக்ய சேனா, ஒரு அரசு சாரா நிறுவனத்தை தொடங்கியவர் மற்றும் இதய நோய் மருத்துவரான அபிஜித் வைத்யா, ரலேகன் சித்தியில் நடந்த உண்ணாவிரதத்தின் போது ஹசாரே-வுக்கு பழச் சர்க்கரை (Glucose) மற்றும் எலெக்ட்ரோலைட் (Electrolyte) கொடுக்கப்பட்டதாக ஹசாரே-வின் நெருங்கிய கூட்டாளிகள் தகவல் கொடுத்ததாக குற்றம் கூறினார். ஹசாரே மற்றும் அவரது கூட்டாளிகள் இந்த குற்றச் சாட்டின் மேல் கருத்து தெரிவிக்க மறுத்தனர்.\n\nSection::::ஊழல் குற்றச்சாட்டுகள்.\nமகாராஷ்டிரா மாநில அரசாங்கம் ஹசாரே தலைமையிலான ஹிந்த் ஸ்வராஜ் அறக்கட்டளை, நான்கு மாநில அமைச்சர்கள் மற்றும் பல மக்களுக்கு எதிரான ஊழல் குற்றச்சாட்டுகளை மீண்டும் விசாரிக்க விசாரணைக் குழுவை நீதிபதி P B SAWANT தலைமையில் நிறுவியது. அந்த விசாரணைக் குழு 22 பிப்ரவரி 2005-ல் வெளியிட்ட அறிக்கையில் ஹசாரே-வின் பிறந்த நாளுக்காக ரூபாய் 2.20 லட்சம் அறக்கட்டளையின் விதிகளுக்கு மாறாக செலவு செய்ததாக குற்றம் சாட்டியது.\n\nலோக்பால் உண்ணாவிரதத்துக்கு இரண்டு நாட்கள் முன்பாக, இந்திய தேசிய காங்கிரஸின் P B சாவந்த் ஆணையம் ஹசாரே-வின் அறநெறி அகற்றப்பட்டு விட்டது என்று குற்றம்சாட்டி தாக்கியது.\n\nஹசாரேவின் வழக்கறிஞர் மிலிந்த் பவார் தனது பதிலில், ஆணையம் கணக்குகளில் உள்ள முறைகேடுகளைப்பற்றி குறிப்பிட்டதேயன்றி எந்த ஊழல் நடைமுறைகளிலும் அவரை குற்றவாளியாக குறிப்பிட்டுக் காட்டவில்லை என்று குறிப்பிட்டார். அமெரிக்காவின் அரசு சாரா இயக்கத்தின் ஒரு விருதை ஹசாரே வென்றதற்காக வாழ்த்து தெரிவிக்க 16 ஜூன் 1998-ல் ஒரு கொண்டாட்டத்தை அறக்கட்டளை ஏற்பாடு செய்தது, அது அவரது 61-வது பிறந்த நாளுடன் ஒத்துப் போனதாக பவார் தெரிவித்தார். அறக்கட்டளை அந்த விழாவிற்காக ருபாய் 2.18 லட்சம் செலவு செய்தது. இந்த விழாவை நடத்த முயற்சி எடுத்த பூனாவை சேர்ந்த தொழிலதிபர் அபய் பிரோடியா விழாவிற்குப் பிறகு ரூபாய் 2,48,950/--ஐ காசோலை மூலம் நன்கொடையாகக் கொடுத்தார். குற்றச்சாட்டை நிரூபிக்க ஒரு முதல் தகவல் அறிக்கையை தாக்கல் செய்யுமாறு அரசிடம் தைரியமாகக் கூறினார்.\n\nSection::::ஜனநாயக எதிர்ப்பு மற்றும் தலித் எதிர்ப்பவர் என்ற குற்றச்சாட்டு.\nராமச்சந்திர குஹா கொல்கத்தா தந்தியில் எழுதிய ஒரு கட்டுரையில், முகுல் சர்மா என்ற சுற்றச்சூழல் பத்திரிகையாளர், அன்னா ஹசாரே ரலேகன் சித்தியில் உள்ள தலித் குடும்பங்களை சைவ உணவை ஏற்கவும் அந்த ஆணையை மீறுபவர்கள் தூண்களில் கட்டப்பட்டு சாட்டையால் அடிக்கப்பட்டனர் என்று கூறியதாக தெரிவித்தார். இரண்டு தசாப்தங்களாக பஞ்சாயத்துத் தேர்தல் நடைபெறவில்லை என்பதையும் ஹசரேவின் அறிவுரைப்படி மாநில மற்றும் தேசிய தேர்தலின்போது பிரச்சாரங்கள் அனுமதிக்கப் படவில்லை என்பதையும் சர்மா கண்டறிந்தார்.\n\nதலித் கட்டுரையாளர் சந்திரபான் பிரசாத் என்பவர் ஹசரேவின் ஊழல் எதிர்ப்பு இயக்கம் ஜனநாயக பிரதிநிதிகளை நிராகரிப்பதாகவும், அது ஒரு உயர் சாதி எழுச்சி என்று குற்றம் சாட்டியும் தேர்ந்தெடுக்கப்படாத லோக்பால் இயக்கத்திடம் மத்திய அதிகாரத்தைக் கொடுப்பது ஜனநாயக விரோத செயல் என்று கூறினார்.\n\nதலித் ஆர்வலர் காஞ்சா இலயாஹ் அதே பாணியில் \"அன்னாவின் இயக்கம் சமூக விரோத நீதி என்றும் ஏமாற்று இயக்கம் என்றும், தலித், பழங்குடியினர், தாழ்த்தப்பட்ட மற்றும் சிறுபான்மையினருக்கு இந்த இயக்கத்தால் ஒன்றும் இல்லை. நாங்கள் இதை எதிர்க்கிறோம்.\" என்று கருத்து தெரிவித்தார். சீர்திருத்தவாதி அனூப் கேரி என்பவர் \" மொழி, இயக்கம் பயன்படுத்தும் குறியீடுகள் மேல்சாதி இந்து மதத்தை குறிப்பதாகவும், ஒரு வலதுசாரி இந்து மத தேசப்பற்று நாடு முழுவதும் ஊழலுக்கு எதிராகப் பெற, பயன்படுத்தப்படுவதை பிரதிபலிக்கிறது. மேலும் நான் ஒரு தலித், அதனால் எனக்கு ஒரு பிரச்சனை.\" என்று கூறுகிறார்.\n\nதகவல் பெரும் உரிமை ஆர்வலர் ஒருவருக்கு ரலேகன் சித்தியில் சாகும் வரை உண்ணாவிரதப் போராட்டம் செய்ய அனுமதி மறுக்கப்பட்டதாகவும், அன்னா ஹசாரே மட்டுமே அவருடைய கிராமத்தில் இது போன்ற விரதம் இருக்கலாம் என்று கிராமசபா கூறுவதாகவும் குற்றம் சாட்டப்பட்டது.\n\nஅன்னாவை பாராளுமன்ற செயல்முறைகளுக்கு எதிரானவர் என்று கூறும் உதித் ராஜ்-க்கு , அன்னா ஹசாரே-க்கு எதிராக ஆட்சேபம் தெரிவிக்க அனுமதி தரப் படவில்லை. ஹசாரே-வின் கோரிக்கைகளுக்கு பலியாதலால் பின் தங்கிய வகுப்புகள் அதிகம் பாதிக்கப்படும் ஒரு ஆபத்தான போக்கை ஏற்படுத்தும் என்று எச்சரித்தார். நிறைய மக்களை திரட்டுவது, சில திட்டவட்ட தீர்வுகளை அரசியல் செயல்முறைகளுக்கு எதிராக உடனடி நடவடிக்கை எடுக்க அரசாங்கத்தை வற்புறுத்துவதும் மற்றும் ஜனநாயக அச்சுறுத்தலுமாகும் என்று கூறினார்.\n\nஏழை தலித் மக்கள் ஒவ்வொருவரும் அன்னாவுக்கெதிராக கோஷம் எழுப்ப ரூபாய் 200 கூலியாக பெற்றனர் என்பது பின்னர் தெரிய வந்தபோதிலும் அமைப்பாளர்கள் அதை மறுத்தனர். சில ஆர்ப்பாட்டக்காரர்கள் இது ஒரு அன்னா சார்ந்த போராட்டம் என்று அவர்களிடம் கூறப்பட்டதாகவும் ஆனால் ஹசாரே-க்கு எதிரானது என்று அறியப்பட்டதும் தாங்கள் ஏமாற்றப்பட்டதாக உணர்ந்ததாகவும் கூறினர்.\n\nSection::::முஸ்லிம்களுக்கு எதிரானவர் என்ற குற்றச்சாட்டு.\n22 ஆகஸ்ட் 2011-ல் ஒரு பத்திரிகை கட்டுரையில் எழுத்தாளர் மற்றும் நடிகையான அருந்ததி ராய், ஹசாரே ஒரு மத சார்பின்மையற்றவர் என்று குற்றம் சாட்டியுள்ளார். ராஜ் தாக்கரேயின் மராத்தி MANOOS இனவெறிக்கு ஆதரவு கொடுத்ததையும் மற்றும் 2002-ல் முஸ்லிம்களுக்கு எதிரான படுகொலைகளை மேற்பார்வையிட்ட குஜராத் முதலமைச்சரை வளர்ச்சியின் மாதிரியாக பாராட்டியதையும் குற்றம் கூறினார். அவரது இந்த கருத்துக்களை வலைதளத்தில் வெளியிட்டபோது அவரின் கருத்துக்களை கடுமையாக விமர்சித்து மறு தொடர்பு வந்தது. அவருடைய கருத்துக்களை தொலைத்து விட்டதாக மேதா பட்கர் ராயை குற்றம் கூறினார். மகாராஷ்ட்ராவில் சிவ சேனா மற்றும் பா ஜ க அரசாங்கங்களுக்கு ஹசாரே-வின் உறுதியான எதிர்ப்பு இருந்தது.\n\nSection::::தேர்ந்தெடுக்கப்பட்ட வன்முறைக்கு ஆதரவு.\nஅவருடைய \"ஒரு அறை மட்டும்\" என்ற குறிப்பில், வன்முறைக்கு பலியான சரத் பவார் மகாராஷ்டிராவின் ஒரு எதிரி என்று குறிப்பிட்டு வன்முறையின் மேல் தனக்குள்ள கோட்பாடுகளை வெளிப்படையாகக் கூறுகிறார்.\n\nSection::::ஹசாரே-வை கொலை செய்ய சதி.\n15-வது லோக் சபா உறுப்பினரும், ஒச்மனபாத்-ல், தேசிய வாத காங்கிரஸின் உயர் பதவிவகித்தவருமான டாக்டர் பத்மாசிங் பிஜிராவ் பாட்டிலின் கட்டுப்பாட்டில் இருந்த கூட்டுறவு சர்க்கரை ஆளை மற்றும் பலவற்றில் இருந்த ஊழலை அன்னா ஹசாரே வெளிக் கொண்டு வந்தார். 2006-ல் நடந்த காங்கிரஸ் தலைவர் பவன்ராஜே நிமபல்காரின் கொலை வழக்கில் 2006-ல் பாட்டில் குற்றம் சாட்டப்பட்டார்.\n\nநிம்பல்கார் கொலை வழக்கில் பரஸ்மால் ஜெயின் என்ற குற்றவாளி நீதிவான் முன் கொடுத்த எழுத்து வாக்குமூலத்தில் நிம்பல்காரை கொலை செய்ய ரூபாய் 30,00,000/- பாட்டில் என்பவர் கொடுத்ததாகவும் மேலும் அன்னா ஹசாரே-வை கொலை செய்ய சுபாரி (கொலை செய்ய ஒப்பந்த தொகை) வழங்க முன் வந்ததாகவும் தெரிவித்தபோது ஹசாரே-வை கொல்ல செய்த சதி அம்பலமாகியது. இந்த எழுத்து வாக்கு மூலத்திற்குப்பிறகு அன்னா ஹசாரே மகாராஷ்டிரா அரசாங்கத்திடம் பாட்டில்-க்கு எதிராக ஒரு முதல் தனி அறிக்கை தாக்கல் செய்ய வேண்டுகோள் விடுத்தார், ஆனால் அரசாங்கம் மறுத்து விட்டது. 26 செப்டம்பர் 2009-ல் பாட்டிலுக்கு எதிராக அஹ்மத்நகர் மாவட்டம் பார்னேர் காவல் நிலையத்தில் தனது சொந்த புகாரை பதிவு செய்தார். பாட்டில் முன் ஜாமீன் கோரி உயர் நீதி மன்றத்தை அணுகினார், ஆனால் 14 அக்டோபர் 2009-ல் பாம்பாய் உயர் நீதி மன்றத்தின் ஔரங்காபாத் அமர்வு மூல முதல் வழக்கு இல்லை என்பதை கவனித்து அவரது விண்ணப்பத்தை நிராகரித்தது. பத்மாசிங் பாட்டில், 6 நவம்பர் 2009-ல் மீண்டும் உச்ச நீதி மன்றத்தில் மனு செய்தார். 11 நவம்பர் 2009-ல் லதூர் நீதிமன்ற அமர்வு முன் சரணடைந்தபின் 14 நாட்கள் நீதிமன்ற காவலில் வைக்கப்பட்டார். 16 டிசம்பர் 2009-ஆம் நாள் ஔரங்காபாத் அமர்வு ஜாமீன் அளித்தது. 16 ஆகஸ்ட் 2011 தேதியின்படி தீர்ப்பு நிலுவையில் உள்ளது.\n\nடிசம்பர் 2011-ன் விவரப்படி ஹசாரேவு Z+ பாதுகாப்பு பெற்றார்.\n\nSection::::தனிப்பட்ட வாழ்க்கை.\nஅன்னா ஹசாரே திருமணமாகாதவர். 1975 முதல் சந்த் யாதவ்பாபா கோவிலுடன் இணைந்த ஒரு சிறிய அறையில் வசித்து வருகிறார். 16 ஏப்ரல் 2011-ஆம் தேதி அவர் ரூபாய் 67,183/- -ம் கையிருப்பு பணமாக ரூபாய் 1500/- இருப்பதாகவும் அறிவித்தார். அவருக்கு சொந்தமான 0.07 ஹெக்டேர் குடும்ப நிலத்தை அவருடைய சகோதரர்கள் பயன்படுத்துகிறார்கள். அவருக்கு இந்திய இராணுவம் மற்றும் ஒரு கிராமவாசி ஆகியோர் நன்கொடையாக அளித்த வேறு வேறு இரு நில பகுதிகளை அவர் கிராமத்திற்கு வழங்கினார்.\n"}
{"id": "103213", "url": "https://ta.wikipedia.org/wiki?curid=103213", "title": "அஜித் பாய்", "text": "அஜித் பாய்\n\nஅஜித் பாய் \"(Ajit Pai),\" பிறப்பு: ஏப்ரல் 28 1945 ), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 35 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1969 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103214", "url": "https://ta.wikipedia.org/wiki?curid=103214", "title": "பார்தீவ் பட்டேல்", "text": "பார்தீவ் பட்டேல்\n\nபார்தீவ் அஜய் பட்டேல் \"(Parthiv Ajay Patel (;\", பிறப்பு: மார்ச்சு 9 1985) இந்தியத் துடுப்பாட்ட அணியின் வீரர் ஆவார். இடதுகை மட்டையாளரான இவர் குச்சக் காப்பாளராகவும் செயல்படுகிறார். இவர் உள்ளூர் துடுப்பாட்டப் போட்டிகளில் குஜராத் அணிக்காக விளையாடி வருகிறார். இவர் இந்திய அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார். 2018 இந்தியன் பிரீமியர் லீக் தொடரில் பெங்களூர் ராயல் சேலஞ்சர்ஸ் அணிக்காக விளையாடி வருகிறார்.\n\nSection::::இந்தியன் பிரீமியர் லீக்.\n2008 இந்தியன் பிரீமியர் லீக் தொடரில் இவர் சென்னை சூப்பர் கிங்ஸ் அணிக்காக விளையாடினார். இந்தத் தொடரில் மாத்தியூ எய்டனுடன் துவக்கவீரராக களம் இறங்கினார். மகேந்திரசிங் தோனி அந்த அணியின் தலைவராகவும் குச்சக் காப்பாளராகவும் இருந்ததால் இவருக்கு குச்சக் காப்பாளர் வாய்ப்பு கிடைக்கவில்லை.\n\nஇந்தத் தொடரில் 13 போட்டிகளில் விளையாடி 302 ஓட்டங்கள் எடுத்தார். இந்தில் அதிகபட்சமாக 54 ஓட்டங்கள் எடுத்தார். இவரின் ஸ்டிரைக் ரேட் 101.68 ஆகும்.\n\nSection::::சர்வதேச போட்டிகள்.\nSection::::ஒருநாள் பன்னாட்டுத் துடுப்பாட்டம்.\nசனவரி 4, 2003 குயீன்ஸ்டவுன், நியூசிலாந்தில் நடைபெற்ற நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத்தில் அறிமுகமானார். இந்தப் போட்டியில் 7 ஆவது வீரராகக் கள் இறங்கிய இவர் 35 பந்துகளில் 13 ஓட்டங்கள் எடுத்து மில்ஸ் பந்தில் ஆட்டமிழந்தார்.\n\n2003 துடுப்பாட்ட உலகக்கிண்ணத் தொடரில் 15 பேர் கொண்ட அணியில் இவர் இடம்பெற்றார்.ஆனால் விளையாடும் அணியில் இவருக்கு இடம் கிடைத்தது. பின் 2010 ஆம் ஆண்டில் நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடரில் விளையாடும் வாய்ப்பினைப் பெற்றார். இந்தத் தொடரின் நான்காவது மற்றும் ஐந்தாவது போட்டியில் அரைநூறுகள் அடித்தார். பின் தென்னாபிரிக்கத் துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். சச்சின் டெண்டுல்கர் காயம் காயரணமாக விலகியதாலிவருக்கு வாய்ப்பு வழங்கப்பட்டது.\n\nSection::::தேர்வுத் துடுப்பாட்டம்.\n2002 ஆம் ஆண்டில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அறிமுகமானார். அப்போது இவருக்கு வயது 17 ஆண்டுகள் 153 நாட்கள் ஆகும். இதன்மூலம் மிக இளம் வயதில் தேர்வுத் துடுப்பாட்டக் குச்சக் காப்பாளராக இருந்தவர் எனும் சாதனையைப் படைத்தார்.\n"}
{"id": "103215", "url": "https://ta.wikipedia.org/wiki?curid=103215", "title": "ஜாசு பட்டேல்", "text": "ஜாசு பட்டேல்\n\nஜாசு பட்டேல் (Jasu Patel), பிறப்பு: நவம்பர் 26 1924, இறப்பு: டிசம்பர் 12 1992) இந்தியத் துடுப்பாட்ட அணியின் துடுப்பாட்டக்காரர்; இவர் ஏழு தேர்வுத் துடுப்பாட்டப் போட்டிகளிலும், 68 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1955 – 1960 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103230", "url": "https://ta.wikipedia.org/wiki?curid=103230", "title": "காசநோய்த் தடுப்பூசி", "text": "காசநோய்த் தடுப்பூசி\n\nகாசநோய்த் தடுப்பூசி அல்லது பி.சி.ஜி தடுப்பூசி (Bacillus Calmette–Guérin (BCG) vaccine) என்பது கால்நடைக் காசநோய்க் கிருமியிலிருந்து உண்டாக்கப்பட்ட உயிருள்ள மற்றும் வலிமை குறைக்கப்பட்ட பாக்டீரியங்களைக் கொண்ட தடுப்பூசி ஆகும். வளர்ப்பூடகங்களில் தொடர்ச்சியாய்ப் பல்லாண்டுகள் வளர்த்ததன் மூலம் இக்கிருமி தனது நோய் உண்டாக்கும் தன்மையை இழந்தது. இத் தடுப்பூசி எந்த அளவு காசநோயிலிருந்து காப்பாற்றும் என்பது நாடுகளைப் பொறுத்து வேறுபடுகிறது. ஒட்டு மொத்தமாய்ப் பார்த்தால் இதன் தடுப்பு மதிப்பு 80 விழுக்காடு ஆகும். காச நோய் மற்றும் தொழு நோய் அதிகம் உள்ள நாடுகளில் இத் தடுப்பூசி முதன்மையாகப் பயன்படுகிறது.பிறந்த ஆரோக்கியமான குழந்தைக்கு ஒரு முறை மட்டும் வழங்கப் பரிந்துரைக்கப்பட்டுள்ளது. புரூலி புண் மற்றும் சிறு நீர்ப்பை புற்று நோய் ஆகியவற்றையும் கட்டுப்படுத்த இத் தடுப்பூசி பயன்படுகிறது.\n\nஇம் மருந்திற்கு கடுமையான பக்க விளைவுகள் ஏதுமி்ல்லை. ஊசி குத்துமிடத்தில் சிவப்பு நிறத்தில் வீக்கமோ அல்லது வலியோ இருக்கும். ஊசி குத்தியிடத்தில் சிறிய புண் ஏற்பட்டு பின் தழும்பாக மாறும். கர்ப்ப காலத்தில் இந் மருந்தைப் பயன்படுத்துவது பாதுகாப்பானது அல்ல. மாட்டில் பொதுவாகக் காணப்படும் மைக்கோபாக்டீரியம் போவிசு (Mycobacterium bovis) என்ற பாக்டீரியாவிலிருந்து இம் மருந்து தயாரிக்கப்படுகிறது. \nSection::::வரலாறு.\nசின்னம்மைக்கு கால்நடை சின்னம்மை வைரசைக் கொண்ட தடுப்பூசி பெருமளவு வெற்றி அடைந்ததை அடுத்து காசநோய்க்கும் அதே மாதிரியான தடுப்பூசி உருவாக்கும் முயற்சியில் பலர் ஈடுபட்டனர். பாஸ்டர் நிறுவனத்தில் பணிபுரிந்த ஆல்பர்ட் கால்மெட்டி மற்றும் அவரது உதவியாளர் கேமில்லை குரின் இருவரும் இதில் வெற்றி கண்டனர். எனவே இவர்களின் பெயரிலேயே இத் தடுப்பூசி பேசில்லை கா‌ல்மெட்டி குரின் அல்லது பிசிஜி என்று அறியப்படுகிறது. இத்தடுப்பூசியை உருவாக்க அவர்கள் சுமார் பத்தாண்டுகளுக்கும் மேல் உழைத்தனர். கிளிசரின்-பித்தம்-உருளைக்கிழங்கு வளர்ப்பூடகத்தில் வளர்த்த போது இக்கிருமி மெல்ல மெல்ல தனது நோய் உண்டாக்கும் தன்மையை இழப்பதைக் கண்டனர். ஆனால் நோய்எதிர்ப்புண்டாக்கும் தன்மையைத் தக்க வைத்திருந்தது. இவ்வாறாக 1921 ஆம் ஆண்டில் முதன் முறையாக மனிதரில் காசநோய்த் தடுப்பூசி பயன்பாட்டுக்கு வந்தது.\n\nSection::::காச நோய் தடுப்பூசியின் செயல்திறன்.\nBCG தடுப்பூசி என்பது காச நோய்க்கு எதிரான தடுப்பு மருந்தாகும். குழந்தை பிறந்தவுடன், தோலின் வழியாக இம்மருந்து வழங்கப்படுகிறது. \n\nஉலகின் எல்லா இடத்திலும் ஒரே மாதிரியான விளைவுகளை இம் மருந்து தருவதில்லை. புவியமைப்பைப் பொறுத்து, அதன் செயல் திறன் மாறுபடுகிறது. இங்கிலாந்து போன்ற நாடுகளில் 60 to 80% பாதுகாப்பை வழங்குகிறது.ஆனால் பூமத்திய ரேகையை நோக்கிச் செல்லச் செல்ல அதன் செயல் திறன் குறைவதாகக் கண்டறியப்பட்டுள்ளது.\n\n1994 ல் நடத்தப்பட்ட ஆய்வில் தடுப்பூசி, காச நோய் அபாயத்தை 50% வரை குறைத்துள்ளதாகக் கண்டறியப்பட்டுள்ளது. மக்களின் மரபணுவிலுள்ள வேற்றுமைகள், சுற்று சூழலில் ஏற்படும் மாற்றங்கள் மற்றும் மற்ற பாக்டீரியா தொற்றுகள் ஆகியவற்றால் தடுப்பூசியின் செயல் திறன் மாறுபடுவதாகக் ஆய்வுகள் கூறுகின்றன..\n\n2014 ல் நடத்தப்பட்ட முறையான ஆய்வில் தடுப்பூசி, நோய் தொற்றை 19–27% குறைப்பதாகவும், காச நோய் பரவும் வேகத்தை 71% வரை குறைப்பதாகவும் \nகண்டறியப்பட்டுள்ளது.\nஇத் தடுப்பூசி எவ்வளவு காலம் செய்யும் என்பது பற்றிய சரியாகத் தெரியவில்லை. ஆனாலும் சில ஆய்வுகள் 15 ஆண்டுகள் வரை 59% பேரிடம் வேலை செய்வதாகக் கூறுகிறது..\n\nபோரின் போது ஏற்படும் காச நோயைத் தடுக்க மிகவும் பயன்படுகிறது. இதனால் நுரையீரல் காச நோய் தொற்றுள்ள நாடுகளில் கூட இத் தடுப்பூசி அதிகம் பயன்படுத்தப்படுகிறது.\n\nSection::::காச நோய் தடுப்பூசியின் செயல்திறன் மாறுபடக் காரணங்கள்.\nகாச நோய் தடுப்பூசியின் செயல்திறன் மாறுபட பல காரணங்கள் கூறப்படுகின்றன. உலக சுகாதார அமைப்பின் ஆய்வுகள் கூட காச நோய் பாதிப்பு மிகக் குறைந்த அமெரிக்கா மற்றும் காச நோய் பாதிப்பு மிக அதிகமுள்ள இந்தியா போன்ற நாடுகளில் தடுப்பூசியின் செயல்திறன் பற்றி தெளிவாக விளக்கவில்லை..\n\n\nSection::::இந்தியாவில் பயன்பாடு.\nஇந்தியா மற்றும் பாகிஸ்தான் ஆகிய இருநாடுகளே ஐரோப்பாவிற்கு வெளியே காசநோய்த் தடுப்பூசியைப் பயன்படுத்திய முதல் நாடுகள் ஆகும். தற்போது இந்தியாவில் பிறந்ததும் அல்லது பிறந்து நான்கு நாட்களுக்குள் பி.சி.ஜி. தடுப்பூசி குழந்தைகளுக்குப் போடப்படுகிறது.\n\nSection::::பயனுறுதிறன்.\nஉலகெங்கும் நடத்தப்பட்ட பல்வேறு ஆய்வுகளில் காசநோய்க்கு எதிரான இத்தடுப்பூசியின் பயனுறுதிறன் வேறுபடுகிறது. தமிழ்நாட்டில் உள்ள செங்கல்பட்டில் 1979 ஆம் ஆண்டு நடத்தப்பட்ட ஆய்வில் காசநோய்க்கெதிரான இதன் பயனுறுதிறன் சுழியம் எனத் தெரியவந்தது.\nஇவ்வாறான மாறுபடும் பயனுறுதிறனுக்கு ஜீன்மாறுபாடு, காசநோய் அல்லாத பிற மைக்கோபாக்டீரியத் தொற்று, இதர ஒட்டுண்ணித் தொற்று ஆகியவை காரணமாய் இருக்கலாம் என்று சொல்லப்படுகிறது.\n\nSection::::போடப்படும் முறை.\nஇடது கையின் டெல்டாய்டு தசைக்கு மேல் உள்ள தோலில் இந்தப் பயன்பாட்டிற்கென்றே உள்ள தனி ஊசியைக் கொண்டு பி.சி.ஜி தடுப்பூசி போடப்படுகிறது. இத்தடுப்பூசியை மறுகட்டாக்கம் செய்ய உவர்நீர் (saline) பயன்படுகிறது. தோலுள் போடுவதற்குப் பதிலாக தோலுக்கடியில் தவறுதலாக இத்தடுப்பூசியை தோலுக்குக் கீழ் செலுத்தினால் அந்த இடத்தில் சீழ்க்கட்டி உருவாகி விடும். தடுப்பூசி போட்ட இடத்தில் நாளடைவில் தழும்பொன்று உருவாகும். ஆறு மாதம் வரை தழும்பு உருவாகாவிடில் மீண்டும் தடுப்பூசி போட்டுக் கொள்ள வேண்டும்.\n\n"}
{"id": "103243", "url": "https://ta.wikipedia.org/wiki?curid=103243", "title": "மணி விளக்கு (சிற்றிதழ்)", "text": "மணி விளக்கு (சிற்றிதழ்)\n\nமணிவிளக்கு இந்தியா தமிழ்நாடு சென்னையிலிருந்து 1954ம் ஆண்டில் வெளிவந்த ஒரு இசுலாமிய மாத இதழாகும்.\n\nஇவர் காரைக்காலைப் பிறப்பிடமாகக் கொண்ட ஒரு மார்க்க அறிஞர், இசுலாமிய எழுத்தாளர். சென்னையிலிருந்து மணிவிளக்கு இதழை ஆரம்பித்தார். \n\nSection::::பணிக்கூற்று.\n\"இசுலாமிய இலக்கிய மாத இதழ்.\"\n\nSection::::உள்ளடக்கம்.\nஇது ஒரு இசுலாமிய கலை இலக்கிய சஞ்சிகை என்ற அடிப்படையில் கலை, இலக்கிய ஆக்கங்களை தன்னகத்தே கொண்டிருந்தது. இவ்விதழில் பல இசுலாமிய எழுத்தாளர்கள் எழுதியுள்ளனர். இசுலாமிய எழுத்தாளர் வட்டமொன்றை உருவாக்குவதில் மணிவிளக்கு சிறப்பான பணியினை ஆற்றியுள்ளது.\n"}
{"id": "103246", "url": "https://ta.wikipedia.org/wiki?curid=103246", "title": "ஊழலுக்கு எதிரான இந்தியா (இயக்கம்)", "text": "ஊழலுக்கு எதிரான இந்தியா (இயக்கம்)\n\nஊழலுக்கு எதிரான இந்தியா (India Against Corruption, IAC) இந்தியாவில் ஊழலுக்கு எதிரான அமைப்புகளில் முழுமையான மாற்றங்களைக் கோரும் ஓர் மக்கள் இயக்கமாகும். ஜன் லோக்பால் மசோதாவை இந்திய அரசு சட்டமாக்கிட வேண்டுமென்று கட்டாயப்படுத்த பல சிறப்புமிகு குடிமக்கள் ஒன்றுசேர்ந்துள்ளனர். இந்த இயக்கத்தில் பல சமயத் தலைவர்கள், தகவல் பெறும் உரிமை போராளிகள், சமூக சிந்தனையாளர்கள் மற்றும் முன்னாள் அரசு அதிகாரிகள் இணைந்துள்ளனர்.\nSection::::ஊழலுக்கு எதிரான உத்தி.\nஆங்காங்கின் ஊழலுக்கு எதிரான தன்னிச்சை ஆணையத்தினால் (Independent Commission Against Corruption) தூண்டப்பட்டு அதனைப்போன்ற ஜன் லோக்பால் சட்டமுன்வரைவு ஒன்றினை இந்த இயக்கதினர் தயாரித்துள்ளனர். இந்த சட்ட முன்வரைவு வலுவான, திறனான, அரசியலில் இருந்து விடுபட்ட இரு அமைப்புகளாக, லோக்பால் மற்றும் லோக் ஆயுக்தா உருவாக்கப்படவும், அவை பொதுத்துறை அதிகாரிகள் மற்றும் அரசியல்வாதிகளுக்கு எதிரான ஊழல் புகார்களை புலனாய்வு செய்யவும் வழி செய்கிறது. மேலும் குறிப்பிட்ட காலவரைக்குள் குறை நீக்கலும் புலனாய்வு முடிவு பெறவும் வழி செய்கிறது.\n\nSection::::அன்னா அசாரேயின் பங்காற்றல்.\nசமூக சேவகர் அன்னா அசாரே ஜன் லோக்பால் சட்ட முன்வரைவை அமலாக்கக்கோரி 5 ஏப்ரல்,2011 முதல் காலவரையற்ற உண்ணாநோன்பில் இருந்தார். நான்கு நாட்களில் அவரது போராட்டத்திற்கு குவிந்த மக்கள் ஆதரவின் பின்னணியில் ஒன்றிய அரசு தான் சட்டமாக்கவிருக்கும் லோக்பால் சட்டமுன்வரைவிற்கு மாற்றாக வைக்கப்படும் ஜன் லோக்பால் வரைவை விவாதித்து ஓர் இணக்கமான சட்டமுன்வரைவை மழைக்கால நாடாளுமன்றத் தொடருக்கு முன்னர் வழங்கிட மக்கள் பிரதிநிதிகள், அரசுத் தரப்பு பிரதிநிதிகளைக் கொண்ட 10 பேர் அடங்கிய கூட்டுக் குழு அமைக்க அதிகாரபூர்வ அரசாணையை வெளியிட்டதையடுத்து தனது உண்ணாநோன்பை ஏப்ரல் 9, 2011 அன்று முடித்துக் கொண்டார்.\nSection::::ஊழலுக்கு எதிரான வாக்கு வங்கி.\nஊழலுக்கு எதிரான இந்தியா இயக்கம் ஊழலுக்கு எதிரான வாக்குவங்கி ஒன்றையும் நிறுவ முயன்று வருகிறது. இந்திய குடிமக்களை தங்கள் இணையதளத்தில் பதிந்து லோக்பால் சட்டமாக்காத எந்தக் கட்சிக்கும் வாக்களிக்க மாட்டேன் என்ற உறுதிமொழி எடுக்க வேண்டுகின்றனர்.\n\nSection::::அரசியல் ஆதரவு.\nஜன் லோக்பால் சட்ட வரைவிற்கு பல அரசியல் கட்சிகள் ஆதரவளித்துள்ளன. இடது முன்னணியைச் சேர்ந்த சுதாகர் ரெட்டி, ஏ பி பிரதான், அபனி ராய் ஆகியோரும் ஜனதா தளம் (எஸ்) எச் டி தேவகௌடா, தெலுங்கு தேசத்தின் மைசூரா ரெட்டி, இராட்டிரிய லோக் தளத்தின் ஜயந்த் சௌதரி ஆகியோரும் ஆதரவு தெரிவிக்கும் கையெழுத்திட்ட கூட்டறிக்கை ஒன்றிணை வெளியிட்டுள்ளனர்.\n\n\n"}
{"id": "103248", "url": "https://ta.wikipedia.org/wiki?curid=103248", "title": "ஓண்டலசுநசு சண்டை", "text": "ஓண்டலசுநசு சண்டை\n\nஓண்டலசுநசு சண்டை (\"Battle of Åndalsnes\") என்பது இரண்டாம் உலகப் போரின் போது நார்வேயில் நிகழ்ந்த ஒரு சண்டை. நார்வே போர்த்தொடரின் ஒரு பகுதியான இதில் பிரித்தானியப் படைகள் நார்வேயின் ஓண்டலுசுநசு பகுதியைக் கைப்பற்ற முயன்று தோற்றன.\n\nஏப்ரல் 9, 1940ல் நார்வே மீதான ஜெர்மானியப் படையெடுப்பு தொடங்கியது. அதே நாளில் நார்வே ஜெர்மனியின் கட்டுப்பாட்டில் வராமல் இருக்க நேச நாட்டுப் படைகளும் நார்வேயில் தரையிறங்கின. இதன் ஒரு பகுதியாக துரோன்ஹெய்ம் நகரைக் கைப்பற்ற பிரித்தானியப் படைகள் ஓண்டலுசுநசு பகுதியில் கடல்வழியாகத் தரையிறங்கின. ஆனால் ஜெர்மானிய எதிர்த்தாக்குதல்களின் காரணமாக அவற்றால் விதிக்கப்பட்ட இலக்குகளை அடைய முடியவில்லை. மே மாத துவக்கத்தில் அவை ஓண்டலுசுநசிலிருந்து பின்வாங்கி விட்டன.\n"}
{"id": "103252", "url": "https://ta.wikipedia.org/wiki?curid=103252", "title": "மதிநா (சிற்றிதழ்)", "text": "மதிநா (சிற்றிதழ்)\n\nமதிநா இந்தியா நெல்லையிலிருந்து 1981ம் ஆண்டில் வெளிவந்த ஓர் இசுலாமிய மாத இதழாகும். \n\nபின்பு பேராசிரியர் கா.முஹம்மது பாரூக். \nSection::::உள்ளடக்கம்.\nஇசுலாமிய அடிப்படை விளக்கங்கள் அழகு தமிழில் இவ்விதழில் இடம்பெற்றன. இசுலாமிய அடிப்படையிலான அகீதா கொள்கை விளக்கம் தொடர்பான பல ஆக்கங்கள் இடம்பெற்றிருந்தன.\n"}
{"id": "103253", "url": "https://ta.wikipedia.org/wiki?curid=103253", "title": "நடுவண் விழிப்புணர்வு ஆணையம்", "text": "நடுவண் விழிப்புணர்வு ஆணையம்\n\nநடுவண் விழிப்புணர்வு ஆணையம் (Central Vigilance Commission, CVC) அரசாங்க ஊழலுக்கு தீர்வுகாண 1964ஆம் ஆண்டு உருவாக்கப்பட்ட ஓர் உயரிய இந்திய அரசுத்துறை அமைப்பாகும். நடுவண் அரசின் அனைத்து செயல்பாடுகளையும் விழிப்புணர்வுடன் கண்காணிக்கவும் நடுவண் அரசுத்துறை அதிகாரிகளுக்கு தங்கள் துறைகளில் விழிப்புணர்வு அலுவலக்கத்தை திட்டமிட,செயல்படுத்த மற்றும் மீளாய்வு செய்ய உதவிடவும் தன்னிச்சையான, எந்தவொரு அதிகார இடையூறுமில்லாத அமைப்பாக இந்த ஆணையம் உருவாக்கப்பட்டுள்ளது. \n\nநடுவண் அரசுத்துறைகளில் விழிப்புணர்வு தொடர்பான வழிகாட்டலுக்கான கே. சந்தானம் தலைமையிலான \"ஊழல் தடுப்பிற்கான குழு\" பரிந்துரைகளின் பேரில் இது பெப்ரவரி, 1964ஆம் ஆண்டு நிறுவப்பட்டது. முதல் தலைமை விழிப்புணர்வு ஆணையராக நிட்டூர் சீனிவாச ராவ் தேர்ந்தெடுக்கப்பட்டார்.\n\nஇந்த அமைப்பு ஓர் புலனாய்வு அமைப்பல்ல. வேண்டிய நேரங்களில் நடுவண் புலனாய்வுச் செயலகம் அல்லது துறைசார் தலைமை விழிப்புணர்வு அதிகாரிகளின் துணையை நாடுகிறார். அரசுத்துறை குடிமுறைப் பொறியியல் வேலைகளை ஆய்வு செய்ய மட்டும் இவ்வாணையத்தின் கீழாக தலைமை தொழில்நுட்ப அதிகாரி பணியாற்றுகிறார்.\n\n"}
{"id": "103254", "url": "https://ta.wikipedia.org/wiki?curid=103254", "title": "மறுமலர்ச்சி (சிற்றிதழ்)", "text": "மறுமலர்ச்சி (சிற்றிதழ்)\n\nமறுமலர்ச்சி இந்தியா தமிழ்நாடு திருச்சியிலிருந்து 1952ம் ஆண்டில் வெளிவந்த ஓர் இசுலாமிய வார இதழாகும்.\n\n\nSection::::பணிக்கூற்று.\n\"சிறுபான்மை மக்களின் வாரக் குரல்\" \n\nSection::::உள்ளடக்கம்.\nமறுமலர்ச்சி பல தரமான ஆக்கங்களை தன்னகத்தே கொண்டிருந்தது. ஆய்வுக் கட்டுரைகள், அறிவியல் கட்டுரைகள், இசுலாமிய ஆய்வுக் கட்டுரைகள், சிறுகதைகள், கதைகள், தொடர்கதைகள் போன்ற பல்வேறு அம்சங்கள் இவ்விதழில் இடம்பெற்றுவந்தன. இவ்விதழில் வந்த ஆக்கங்களை ஆய்வுக்குட்படுத்தி ஒரு மாணவன் எம்.பில் பட்டம் பெற்றுள்ளமையும் அவதானிக்கத்தக்கது. சில காலம் இந்திய ஒன்றிய முஸ்லிம் லீக் சார்ந்தும், சில காலம் தமிழ்நாடு முஸ்லிம் லீக் சார்ந்தும் கருத்துக்களை வெளியிட்டதோடு ஆசிரியர் அக்கட்சியிலிருந்து விலகியிருந்த காலங்களில் நடுநிலையோடும் செய்திகளை வெளியிட்டுவந்தது.\n"}
{"id": "103256", "url": "https://ta.wikipedia.org/wiki?curid=103256", "title": "இந்திய அரசுச் சட்டம், 1919", "text": "இந்திய அரசுச் சட்டம், 1919\n\nஇந்திய அரசுச் சட்டம், 1919 (Government of India Act 1919) என்பது 1919ல் ஐக்கிய இராச்சியத்தின் நாடாளுமன்றத்தில் இயற்றப்பட்ட ஒரு சட்டம். இது பிரித்தானிய இந்தியாவில் அரசியல் சீர்திருத்தங்களைக் கொண்டு வந்தது.\n\nமுதலாம் உலகப் போரில் இந்தியாவின் உதவிக்கு கைம்மாறாகவும், இந்திய விடுதலை இயக்கத்தின் ஒரு சில வேண்டுகோள்களைப் பூர்த்தி செய்யவும் இச்சட்டம் இயற்றப்பட்டது. ஐக்கிய இராச்சியத்தின் இந்தியத் துறைச் செயலர் எட்வின் மோண்டெகு மற்றும் இந்திய வைசுராய் கெம்சுஃபோர்ட் பிரபு ஆகியோரின் பரிந்துரைகளான மாண்டேகு-செம்ஸ்போர்டு சீர்திருத்தங்களை நடைமுறைப்படுத்த இச்சட்டம் இயற்றப்பட்டது.\n\nஇச்சட்டம், இந்தியாவில் மத்திய அளவிலும் மாகாண அளவிலும் இரட்டை ஆட்சி முறையை அறிமுகப்படுத்தியது. இவ்வாட்சி முறையில், நிர்வாகத் துறைகள் இரு வகையாக பிரிக்கப்பட்டன. சட்டம், நிதி, உள்துறை முதலிய முக்கிய துறைகள் பிரித்தானிய ஆளுனர் அல்லது வைசுராயின் நிர்வாகக் குழுவின் நேரடிக் கட்டுப்பாட்டிலும், கல்வி, சுகாதாரம், உள்ளாட்சி, விவசாயம், தொழில் முதலியவை மக்களால் தேர்ந்தெடுக்கப்பட்ட இந்திய சட்டமன்றங்களின் கட்டுப்பாட்டிலும் இயங்கின. அதுவரை ஆளுனருக்கு பரிந்துரைகள் மட்டுமே செய்யக் கூடிய சட்ட மன்றம் விரிவு படுத்த்தப்பட்டு சட்டங்கள் இயற்றும் அதிகாரமும் அதற்கு வழங்கப்பட்டது.\n\nஇந்திய நாடாளுமன்றமும், மாநில சட்டமன்றங்களும் விரிவுபடுத்தப்பட்டன. சட்டமன்ற உறுப்பினர்களுள் ஒரு பகுதியினரை நேரடித் தேர்தல் மூலம் தேர்ந்தெடுக்கும் முறை அறிமுகப்படுத்தப்பட்டது. வேந்திய நாடாளுமன்றம் ஈரங்க அவையாக்கப் பட்டது. புதிய மேலவையாக மாநிலங்களவை உருவாக்கபப்ட்டது. மன்னர் அரசுகளுக்கு (princely states, சமஸ்தானங்கள்) மாநிலங்களவையில் இடங்கள் ஒதுக்கப்பட்டன. 1919-29 வரை பத்து ஆண்டுகளுக்கு இந்த புதிய ஆட்சிமுறை நடைமுறையிலிருக்குமென்றும் அதன்பின்னர் அதன் செயல்பாட்டை ஆராய ஒரு குழு அமைக்கபபடுமென்றும் தீர்மானிக்கபப்ட்டது. இப்புதிய ஆட்சிமுறையின் கீழ் 1920ல் முதல்த் தேர்தல்கள் நடத்தப்பட்டன.\n\nஇச்சட்டம் நீதிக்கட்சி போன்ற கட்சிகளால் வரவேற்கப்பட்டது. ஆனால் இந்திய தேசிய காங்கிரசு இதனை ஏற்றுக்கொள்ளவில்லை; தேர்தல்களிலும் பங்கு கொள்ள மறுத்துவிட்டது.\n\n"}
{"id": "103262", "url": "https://ta.wikipedia.org/wiki?curid=103262", "title": "பிரோஸ் பாலியா", "text": "பிரோஸ் பாலியா\n\nபிரோஸ் பாலியா (\"Phiroze Palia\" பிறப்பு: செப்டம்பர் 5 1910 - இறப்பு: செப்டம்பர் 9 1981) இந்தியத் துடுப்பாட்ட அணியின் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் இரண்டு தேர்வுத் துடுப்பாட்டப் போட்டிகளிலும், 100 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1932 – 1936 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103263", "url": "https://ta.wikipedia.org/wiki?curid=103263", "title": "சா நியால்சந்த்", "text": "சா நியால்சந்த்\n\nசா நியால்சந்த் (Shah Nyalchand, பிறப்பு:செப்டம்பர் 14, 1915)- இறப்பு: சனவரி 4 1997) இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 57 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1952 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103264", "url": "https://ta.wikipedia.org/wiki?curid=103264", "title": "நூல் விரும்பி", "text": "நூல் விரும்பி\n\nநூல் விரும்பி (\"Bibliophile\") என அழைக்கப்படுபவர் நூல்களில் அதிக ஆர்வம், ஈடுபாடு உள்ளவர் ஆவார். இப்படியானவர்களை புத்தகப் புழுக்கள் அல்லது புத்தகப் பூச்சிகள் என்று பேச்சு வழக்கில் பொதுவாக குறிப்பிடுவர். பொதுவாக இவர்கள் வாசிப்பை விரும்புபவர்களாக இருப்பதோடு பல வகையான நூல்களையும் ஆர்வத்துடன் வாசிப்பவர்களாக இருப்பர். இவர்களில் சிலர் குறிப்பிட்ட விடயத்தில் ஆர்வம் கொண்டு அது தொடர்பான நூல்களை வாசிப்பவர்களாகவும் இருப்பர். நூல் விரும்பிகள் அனைவரும் நூல்களை சேகரிப்பவராக இருக்க வேண்டிய அவசியமில்லை. ஆனால் சிலர் தாமே பல்வேறுபட்ட நூல்களை வாங்கி வீட்டில் சிறிய நூலகம் போல் அமைத்து நூல் சேகரிப்பு செய்பவர்களாகவும் இருக்கின்றனர்.\n"}
{"id": "103265", "url": "https://ta.wikipedia.org/wiki?curid=103265", "title": "பிரக்யான் ஓஜா", "text": "பிரக்யான் ஓஜா\n\nபிரக்யான் ஓஜா \"(Pragyan Ojha),\" பிறப்பு: செப்டம்பர் 5 1986), துடுப்பாட்ட அணியின் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டிகளிலும், 16 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 2009 – 2010 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103266", "url": "https://ta.wikipedia.org/wiki?curid=103266", "title": "சந்திரகாந்த் பண்டிட்", "text": "சந்திரகாந்த் பண்டிட்\n\nசந்திரகாந்த் பண்டிட் \"(Chandrakant Pandit\", பிறப்பு: செப்டம்பர் 30 1961), இந்தியத் துடுப்பாட்ட அணியின் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் ஐந்து தேர்வுத் துடுப்பாட்டப் போட்டிகளிலும், 36 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1986 – 1990 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103267", "url": "https://ta.wikipedia.org/wiki?curid=103267", "title": "குலாம் பாக்கர்", "text": "குலாம் பாக்கர்\n\nகுலாம் பாக்கர் \"(Ghulam Parkar,\" பிறப்பு: அக்டோபர் 25 1955), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1982 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103269", "url": "https://ta.wikipedia.org/wiki?curid=103269", "title": "ராம்நாத் பாக்கர்", "text": "ராம்நாத் பாக்கர்\n\nராம்நாத் பாக்கர் (Ramnath Parkar), பிறப்பு: அக்டோபர் 31 1946), இறப்பு: ஆகத்து 11 1999 துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 85 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1972 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103273", "url": "https://ta.wikipedia.org/wiki?curid=103273", "title": "தீரஜ் பிரசன்னா", "text": "தீரஜ் பிரசன்னா\n\nதீரஜ் பிரசன்னா \"(Dhiraj Parsana\", பிறப்பு: டிசம்பர் 2 1947), இந்தியத் துடுப்பாட்ட அணியின் முன்னாள் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் இரண்டு தேர்வுத் துடுப்பாட்டப் போட்டிகளிலும், 93 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை 1979 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103274", "url": "https://ta.wikipedia.org/wiki?curid=103274", "title": "பத்தாயிரம் புத்தர்கள் மடாலயம்", "text": "பத்தாயிரம் புத்தர்கள் மடாலயம்\n\nபத்தாயிரம் புத்தர்கள் மடாலயம் (Ten Thousand Buddhas Monastery) என்பது ஒரு பௌத்த விகாரையாகும். இந்த விகாரை ஹொங்கொங், சா டின் மாவட்டத்தில் \"பய் டவ் கிராமம்\" எனும் கிராமத்தில் உள்ளது. பத்தாயிரம் புத்தர்கள் மடலாயம் என்பதன் பொருள், மடாலயத்திற்கு செல்லும் பாதையின் இருபக்கமும், ஆரம்பம் முதல் மடாலயம் வரை பத்தாயிரத்திற்கும் அதிகமான பௌத்தப் பிக்குகளின் சிலைகள் கட்டப்பட்டிருப்பதே ஆகும். மொத்தம் 12,000 சிலைகள் உள்ளன.\n\nஉண்மையில் இந்த பௌத்த விகாரை \"மடாலயம்\" என்று அழைக்கப்பட்டாலும், சாதாரணமாக பௌத்த பிக்குகளுக்கும் பிக்குனிகளுக்கும் வசிப்பதற்கு அமைக்கப்பட்ட ஒரு மடமாக இல்லை. \n\nSection::::வரலாறு.\n1933ம் ஆண்டுகளின் வணக்கத்திற்குரிய \"யுவட் கை\" எனும் சீனப் பௌத்த பிக்கு சீனாவில் இருந்து வருகைத் தந்திருந்தார். அவரே 1951ம் ஆண்டில் இந்த பத்தாயிரம் புத்தர்கள் மடாலயத்தைக் கட்டியவர் என அறியப்படுகிறது. அவர் பௌத்த போதனைகளை உள்ளூர் மக்களுக்கு போதிக்க என்று வந்தவர், பௌத்த கல்லூரி ஒன்றை இங்கு நிறுவும் முயற்சியில் இறங்கியுள்ளார். அக்காலகட்டத்தில் சா டின் பகுதியில் முன்னாள் பௌத்தராக இருந்த ஒரு வணிகரிடம் இருந்து நிலத்தை பெற்ற இவர், இந்த பத்தாயிரம் புத்தர்கள் மடாலயத்தை 1949களில் கட்டும் பணியைத் தொடங்கியுள்ளார். இந்த மடாலயம் கட்டுமானப் பணி ஆரம்பத்தின் போது போதிய வசதிகள் இன்மையால், இவரும் இவரது சீடர்களுமாக கட்டுமானப் பணிக்கான பொருட்களை கடும் உடல் உழைப்பின் பயனாகவே தூக்கிச் சென்று கட்டினராம். இதன் முதல் கட்டுமானப் பணிகள் எட்டு ஆண்டுகளில் நிறைவுற்றன. \n\nஅதன் பின்னர் 12,000 பௌத்தப் பிக்குகளின் சிலைகளை கட்டி, விகாரைக்கு செல்லும் பாதையின் தொடக்கத்தில் இருந்து விகாரை வரை நிறுவுவதற்கு 10 ஆண்டுகள் பிடித்துள்ளன. இவ்வாறு இதன் கட்டுமானப் பணிகள் 1957ம் ஆண்டில் நிறைவுற்றன. \n\nSection::::வழிபாட்டு முறைகள்.\nஇந்தியாவில் தோன்றிய பௌத்தம் ஆசிய நாடுகள் பலவற்றிற்கு பரவியது போன்றேசீனத்திற்கும் பரவியிருந்தாலும், ஏனைய நாடுகளின் பௌத்த விதிமுறைகளுக்கும் சீன பௌத்த விதிமுறைகளுக்கும் இடையே பாரிய வேறுபாடு உண்டு. வழிபாட்டு முறையிலும் வேறுப்பட்ட தன்மைகள் உள்ளன. இலங்கை பௌத்தம் என்பது அதன் இந்து வழிபாட்டு முறையில் இருந்து மருவல் பெற்றது என்பதால் அது இந்து வழிபாட்டு முறைகளை ஆதாரமாகக் கொண்டு அமைந்திருப்பது போன்றே, சீனப் பௌத்தம் என்பதும் சீனர்களின் ஆரம்பப் பண்பாடு, பழக்க வழக்கம் மற்றும் வழிபாட்டு முறைகளை ஆதாரமாகக் கொண்டு விளங்குகிறது. ஹொங்கொங்கர்களும் சீன மரபினர் என்பதால் அதையொத்த வழிபாட்டு முறையே ஹொங்கொங் பௌத்தர்களிடையேயும் காணப்படுகின்றது.\n\nSection::::பிக்குகளின் உடைகள்.\nபௌத்தப் பிக்குகள் இங்கே காவி உடைக்கு பதிலாக கருப்பு உடை அணிந்துள்ளனர். பிரதான பிக்கு மட்டுமே மஞ்சள் உடையும் அதற்கு மேல் சிகப்பு மேலாடை ஒன்றும் அணிந்துள்ளார்.\n\nSection::::பாதணிகள்.\nபௌத்த கோயில்கள் உள்ளே பாதணிகள் அணிந்து செல்லத் தடையில்லை. பிக்குகளும் பாதணிகள் அணிந்தே உள்ளனர்.\n\nSection::::வழிபாட்டு முறை.\nபிக்குகள் சிறிய பறைகளை அடித்தவண்ணம், பாளிமொழியில் \"பண\" சொல்கின்றனர். பௌத்தர்கள் நின்று வழிபடுகின்றனர். முழங்கால் இட்டு வணங்கும் முறை இலங்கை, இந்திய முறைகளில் இருந்து வேறுபடுகிறது. முழங்கால் இடும் போது கால்கள் வலிக்காமல் இருப்பதற்கு சதுர வடிவிலான ஒரு பஞ்சணை போடப்பட்டுள்ளது. அதன்மீது கால்களை முழங்காலிட்டு வழிபடுகின்றனர். பின்னர் வரிசையாகச் சென்று பிக்குகளிடம் ஆசிர்வாதம் பெறுகின்றனர்.\n\nSection::::இறந்தவர்கள் சாம்பல்.\nஇலங்கை, இந்தியா போன்ற நாடுகளில் இல்லாத ஒரு பௌத்த வழக்கு சீனப் பௌத்தர்களிடம் உள்ளது. அதாவது பௌத்த விகாரையின் உள்ளே சுவர்களில், தங்க நிறத்திலான சிறிய பெட்டிகள், சிறிய புத்தர் சிலை பதிக்கப்பட்டவை ஆயிரக் கணக்கில் உள்ளன. அந்த பெட்டிகளுக்கு இலக்கத் தகடு இடப்பட்டுள்ளது. அந்த இலக்கப் பெட்டிக்கு சொந்தக்காரர் அந்த பெட்டியின் உள்ளே தனது இறந்த உறவினர்களின் படங்களை வைத்து சாம்பலையும் பேணி வைக்கின்றனர். புத்தர் அவர்களுக்கு ஆசி வழங்குவதாக ஒரு நம்பிக்கை இவர்களிடையே உள்ளது. ஆண்டுக்கு ஒருமுறை சென்று அந்த சாம்பலுக்கு பூசைகள் செய்கின்றனர். உள்ளூர் வாசிகளான ஹொங்கொங்கர்கள் புத்தரை வணங்குவதற்கு செல்லாவிட்டாலும், சீன மரபு சார்ந்த இறந்தவர்களின் சாம்பலை எடுத்து பூசை செய்வதும், படையல் இடுவதும் போன்ற பாரம்பரிய பழக்க வழக்கங்களை மேற்கொள்ளும் வகையில் செல்வோர் ஒப்பீட்டளவில் அதிகம் காணப்படுகின்றனர்.\n\nSection::::படையல் இடல் வழக்கம்.\nஇந்த இறந்தவர்களுக்கான பூசையின் போது பழங்கள், உணவுகள், உடை, பூக்கள் போன்றவற்றை வைத்து படையல் இடல் வழக்கமும் இவர்களிடம் காணப்படுகின்றது. \n\nSection::::ஊதுவத்தி.\nஊதுவத்தி கொளுத்தும் வழக்கம் இந்த பௌத்த மடாலயத்தில் காணப்படுகின்றது. கொத்து கொத்தாக ஊதுவத்திகளைக் கொளுத்துகின்றனர்.\n\nSection::::பலகடவுள் வழிபாடு.\nஹொங்கொங் பௌத்தர்கள், பௌத்தரை வணங்கும் அதேவேளை, சீனர்களின் பாரம்பரிய பலதெய்வ வழிபாடு முறைகளையும் ஒருங்கே கொண்டுள்ளனர். அவற்றில் சீனக் கருணை தேவதை வழிபாடு, மற்றும் தமிழர்களிடம் (தமிழ் இந்துக்கள்) காணப்படுவது போன்று வீரப்பத்திரன், ஊர்க்காவல் தெய்வங்கள் போன்ற, சீன முறைச்சார்ந்த கடவுள்களும் உள்ளனர். அதில் நான்முகன் சிலையும் காணப்படுகின்றது. அவற்றைப் படக்காட்சியகத்தில் காணலாம்.\n\nSection::::மேலதிக விபரங்கள்.\nஹொங்கொங் சுற்றுலா தளங்கில் இந்த மடாலயமும் ஒன்று என்பதால் சுற்றுலாப் பயணிகள் செல்லும் இடங்களில் இதுவும் ஒன்றாக உள்ளது.ஹொங்கொங்கில் ஏனைய இடங்களில் பொது மக்களுக்கான வசதிகளுடன் ஒப்பிடுகையில், இங்கே போதிய வசதிகள் இல்லை என்றே கூறலாம். உணவு உண்பதற்கோ, அமர்ந்து இருப்பதற்கோ ஆசனங்கள் போன்ற எந்த வசதிகளும் இல்லை. மடாலயத்தின் பராமரிப்பில் ஒரு உணவகம் உள்ளது. அதில் சைவ உணவுகள் உள்ளன. இருப்பினும் இவை சீன உணவுவகைகள் என்பதால் வெளியாளர்கள் அதனை விரும்புவதில்லை. இவ்வாறான மடாலயங்கள், கோயில்கள் பெரும்பாலும் முன்னுரிமை கொடுத்து பராமரிக்கும் நிலை இன்மையாலேயே வசதிகள் குறைவாக உள்ளமைக்குக் காரணம் எனக் கருதமுடிகிறது.\n\n"}
{"id": "103275", "url": "https://ta.wikipedia.org/wiki?curid=103275", "title": "சந்திரகாந்த் பதான்கர்", "text": "சந்திரகாந்த் பதான்கர்\n\nசந்திரகாந் பதான்கர் (\"Chandrakant Patankar,\" பிறப்பு: நவம்பர் 24 1930), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 26 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1955 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103276", "url": "https://ta.wikipedia.org/wiki?curid=103276", "title": "ஹொங்கொங் பௌத்தம்", "text": "ஹொங்கொங் பௌத்தம்\n\nஹொங்கொங் பௌத்தம் என்பது ஹொங்கொங் வாழ் ஹொங்கொங்கர்களால் பின்பற்றப்படும் பௌத்த வழிப்பாட்டு முறைகளைக் கொண்டதாகும். இந்தியாவில் தோன்றிய பௌத்தம் ஆசிய நாடுகள் பலவற்றிற்கு பரவிய பௌத்த மதம் சீனாவிற்கும், சீனாவில் இருந்து ஹொங்கொங் மக்களுக்கும் பரவியுள்ளது. இந்த \"ஹொங்கொங் பௌத்தம்\" என்பது சீனப் பௌத்த முறைகளை ஒத்ததாக உள்ளது.\n\nஇருப்பினும் ஹொங்கொங் வாழ் இளைய சமுதாயம் கடவுள் நம்பிக்கையற்ற இறைமறுப்பாளர்களாகவே பெரும்பான்மையானோர் உள்ளனர். ஹொங்கொங்கில் இருக்கும் பௌத்தக் கோயில்கள் என்பது ஒரு வரலாற்று சின்னமாக மட்டுமே பார்க்கப்படுகின்றன. இந்த விகாரைகளை புதிதாக பெருப்பிப்பதோ, மேம்படுத்துவதோ பெரும்பாலும் இல்லை எனலாம். பௌத்த விகாரைகள் அதிக மக்கள் நடமாட்டம் இல்லாத ஒரு இடமாக, மெருகற்ற நிலையிலேயே உள்ளன. அவற்றிற்கு செல்வோரில் அதிகமானோர் பார்வையிடுவதற்காக செல்கின்றனரே தவிர வழிப்படுவதற்கு செல்வோர் மிகவும் குறைவு. \n\nஉலகில் பௌத்தம் பரவிய நாடுகளில் எல்லாம், பௌத்தம் பரவுவதற்கு முன்னர், அந்தந்த நாட்டு மக்கள் எவ்வாறான இறை அல்லது மத நம்பிக்கைகளைக் கொண்டிருந்தனரோ அதனையொட்டிய ஒரு வழிப்பாட்டு முறையினை கொண்டுள்ளனர். இலங்கை பௌத்தம் என்பது, இந்து வழிப்பாட்டு முறையில் இருந்து மருவல் பெற்றது என்பதால் அது இந்து வழிப்பாட்டு முறைகளை ஆதாரமாகக் கொண்டு அமைந்திருப்பதுப் போன்றே, சீனப் பௌத்தம் என்பதும் சீனர்களின் ஆரம்ப பண்பாடு, பழக்க வழக்கம் மற்றும் வழிப்பாட்டு முறைகளை ஆதாரமாகக் கொண்டு விளங்குகிறது. ஹொங்கொங்கர்களும் சீன மரபினர் என்பதால் அதையொத்த வழிப்பாட்டு முறையே ஹொங்கொங் பௌத்தர்களிடையேயும் காணப்படுகின்றது.\n"}
{"id": "103277", "url": "https://ta.wikipedia.org/wiki?curid=103277", "title": "இப்திகார் அலி கான் பட்டோடி", "text": "இப்திகார் அலி கான் பட்டோடி\n\nஇப்திகார் அலி கான் பட்டோடி (\"Iftikhar Ali Khan Pataudi\" மார்ச்சு 16, 1910 - சனவரி 5, 1952) 8வது பட்டோடி நவாபும், இந்தியத் துடுப்பாட்ட அணியின் முன்னாள் துடுப்பாட்டக்காரரும் ஆவார். களத்தடுப்பிலும் இவரின் பணி குறிப்பிடத்தக்கது. இவர் ஆறு தேர்வுத் துடுப்பாட்டப் போட்டிகளிலும், 127 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1932 – 1946 ஆண்டுகளில் பிரதிநிதித்துவப்படுத்தியுள்ளார். இவரது மகன் மன்சூர் இந்தியத் துடுப்பாட்ட அணிக்குத் தலைமை தாங்கியவர்.\n"}
{"id": "103278", "url": "https://ta.wikipedia.org/wiki?curid=103278", "title": "மன்சூர் அலி கான் பட்டோடி", "text": "மன்சூர் அலி கான் பட்டோடி\n\nமன்சூர் அலி கான் படோடி \"(Mansoor Ali Khan Pataudi,\" சனவரி 5 1941 - செப்டம்பர் 23, 2011.), இந்தியத் துடுப்பாட்ட அணியின் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. இவர் 45 தேர்வுத் துடுப்பாட்டப் போட்டிகளிலும், 310 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1961 – 1975 ஆண்டுகளில் பிரதிநிதித்துவப் படுத்தியுள்ளார். இவர் பட்டோடியின் ஒன்பதாவது மற்றும் கடைசி நவாப் ஆக 1971ல் 26வது சட்டதிருத்தம் மூலம் அரசர்களின் உரிமை ஒழிக்கப்படும் வரை இருந்தார். இவர் துடுப்பாட்டம் ஆடத்தொடங்கிய சிறிது காலத்திலேயே மகிழுந்து விபத்தொன்றில் வலது கண் பார்வையை இழந்தார். பெரும்பாலான ஆட்டங்களை இடது கண் பார்வையை கொண்டே ஆடினார். இறக்கும் வரை இவரே இந்தியாவின் குறைந்த வயதில் அணியின் தலைவர் என்ற சிறப்பை கொண்டிருந்தார். இந்தியாவின் முதல் தேர்வுத்துடுப்பாட்ட வெற்றி இவரின் தலைமையில் 1968ல் நியூசிலாந்துக்கு எதிராக பெறப்பட்டது.\n"}
{"id": "103279", "url": "https://ta.wikipedia.org/wiki?curid=103279", "title": "பிரிஜேஷ் பட்டேல்", "text": "பிரிஜேஷ் பட்டேல்\n\nபிரிஜேஸ் பட்டேல் \"(Brijesh Patel,\" பிறப்பு: மார்ச்சு 28 1953), துடுப்பாட்ட அணியின் துடுப்பாட்டக்காரர். இவர் 21 தேர்வுத் துடுப்பாட்டப் போட்டிகளிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1974 – 1979 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103280", "url": "https://ta.wikipedia.org/wiki?curid=103280", "title": "மறைக்கதிர் (சிற்றிதழ்)", "text": "மறைக்கதிர் (சிற்றிதழ்)\n\nமறைக்கதிர் இந்தியா நீடூர் எனுமிடத்திலிருந்து 1963ம் ஆண்டில் வெளிவந்த ஒரு இசுலாமிய மாத இதழாகும். \n\n\nSection::::பணிக்கூற்று.\nஇஸ்லாமிய இலக்கிய மாத இதழ்\n\nSection::::உள்ளடக்கம்.\nஇவ்விதழ் இசுலாமிய அடிப்படை விளக்க கட்டுரைகளையும், ஆய்வுக் கட்டுரைகளையும் உள்ளடக்கி இருந்தது.\n"}
{"id": "103281", "url": "https://ta.wikipedia.org/wiki?curid=103281", "title": "மறைச்சுடர் (சிற்றிதழ்)", "text": "மறைச்சுடர் (சிற்றிதழ்)\n\nமறைச்சுடர் இந்தியா மதுரையிலிருந்து 1993ம் ஆண்டில் வெளிவந்த ஒரு இசுலாமிய மாத இதழாகும். \n\nSection::::ஆசிரியர்.\nமு. காசிம்\n\nSection::::பணிக்கூற்று.\nஇசுலாமிய பல்கலை மாத இதழ்\n\nSection::::உள்ளடக்கம்.\nஇவ்விதழ் பல்சுவை அம்சங்களையும், கலை இலக்கிய விடயங்களையும் தன்னகத்தே கொண்டிருந்தது.\n"}
{"id": "103282", "url": "https://ta.wikipedia.org/wiki?curid=103282", "title": "மறை நேசன் (சிற்றிதழ்)", "text": "மறை நேசன் (சிற்றிதழ்)\n\nமறை நேசன் இந்தியா, மதுரையிலிருந்து 1980ம் ஆண்டில் வெளிவந்த ஒரு இசுலாமிய மாத இதழாகும். \nSection::::உள்ளடக்கம்.\nஇவ்விதழ் இசுலாமிய வழிகாட்டல் தொடர்பான ஆக்கங்களையும், இசுலாமிய எழுத்தாளர்களின் இலக்கிய ஆக்கங்களையும் இது அதிகளவில் உள்வாங்கியிருந்தது. பல்சுவை அம்சங்களையும், கலை இலக்கிய விடயங்களையும் தன்னகத்தே கொண்டிருந்தது.\n"}
{"id": "103287", "url": "https://ta.wikipedia.org/wiki?curid=103287", "title": "மறைஞானப்பேழை (சிற்றிதழ்)", "text": "மறைஞானப்பேழை (சிற்றிதழ்)\n\nமறைஞானப்பேழை இந்தியா திண்டுக்கலிலிருந்து 1987ம் ஆண்டில் வெளிவந்த ஒரு இசுலாமிய மாத இதழாகும். \n\n\nSection::::பணிக்கூற்று.\nஇஃது ஏகத்துவ மெய்ஞ்ஞான சபையின் அதிகாரப்பூர்வ ஏடு\n\nSection::::உள்ளடக்கம்.\nஇவ்விதழ் ஏகத்துவ மெய்ஞ்ஞான சபையின் அதிகாரப்பூர்வ இதழாக காணப்பட்டமையினால் இசுலாத்தில் ஏகத்துவ இறை கொள்கை பற்றி கூடிய விளக்கங்களை வழங்கிவந்துள்ளது. ஏகத்துவ கொள்கை தொடர்பான பல சந்தேகங்களுக்கு இவ்விதழ் தீர்வினை வழங்கியுள்ளது. \n"}
{"id": "103288", "url": "https://ta.wikipedia.org/wiki?curid=103288", "title": "மறை வழி (சிற்றிதழ்)", "text": "மறை வழி (சிற்றிதழ்)\n\nமறை வழி இந்தியா சிதம்பரம் எனுமிடத்திலிருந்து 1972ம் ஆண்டில் வெளிவந்த ஒரு இசுலாமிய மாத இதழாகும். \n\n\nSection::::உள்ளடக்கம்.\nஇசுலாம் அல்குர்ஆனையும் (இறைவனின் பேச்சு), அல்ஹதீஸையும் (நபிகளாரின் சொல், செயல், அங்கீகாரம்) இவை பற்றி விளக்கங்களை வழங்கும் சிற்றேடாக இது காணப்பட்டது. \n"}
{"id": "103291", "url": "https://ta.wikipedia.org/wiki?curid=103291", "title": "மலர் (சிற்றிதழ்)", "text": "மலர் (சிற்றிதழ்)\n\nமலர் இந்தியா காரைக்காலிலிருந்து 1993ம் ஆண்டில் வெளிவந்த ஒரு இசுலாமிய மாத இதழாகும். \n\nஇவர் பால்யன் ஆசிரியராக இருந்த பெக்கின் மகன்.\n\nSection::::உள்ளடக்கம்.\nஇதுவொரு கலை இலக்கிய ஏடு என்றடிப்படையில் இசுலாமிய தமிழ் இலக்கிய நடவடிக்கைகளுக்கும், இசுலாமிய ஆய்வு கட்டுரைகளுக்கும் முக்கியத்துவம் கொடுத்துள்ளது.\n"}
{"id": "103293", "url": "https://ta.wikipedia.org/wiki?curid=103293", "title": "மலர் மதி (சிற்றிதழ்)", "text": "மலர் மதி (சிற்றிதழ்)\n\nமலர் மதி இந்தியா நாகர் கோவிலிருந்து 1987ம் ஆண்டில் வெளிவந்த ஒரு மாத இதழாகும். \n\n\nSection::::உள்ளடக்கம்.\nஇது முஸ்லிம் பெண்கள் இதழ் என்றடிப்படையில் முஸ்லிம் பெண்கள் சம்பந்தமான பல்வேறுபட்ட ஆக்கங்களைக் கொண்டிருந்தது. இதில் கேள்வி பதில் மூலம் முஸ்லிம் பெண்கள் சம்பந்தப்பட்ட பிரச்சினைகளுக்கு விளக்கம் வழங்கப்பட்டுள்ளது.\n"}
{"id": "103296", "url": "https://ta.wikipedia.org/wiki?curid=103296", "title": "மலாயா நண்பன்", "text": "மலாயா நண்பன்\n\nமலாயா நண்பன் சிங்கப்பூரிலிருந்து 1943ம் ஆண்டில் வெளிவந்த ஓர் இசுலாமிய நாளிதழாகும். \n\nஇவர் சிங்கப்பூரில் துணிக்கடை நடத்திய ஒருவராவார். \n\n\nSection::::ஆசிரியர்.\nஇதன் ஆசிரியர் சூலை 30, 1946 இதழில் பின்வருமாறு எழுதியிருந்தார்.\n\n\"\"இங்கு ஒரு பத்திரிகாலயம் தொடங்குவதற்குரிய முயற்சிகளை ஆரம்பித்தோம். தென்னந்திய அச்சக நிலையத்தின் நிர்வாகப் பொறுப்பையும், மலாயா நண்பன் ஆசிரியர் பதவியையும் எற்றுக் கொள்ளுமாறு அழைப்பு வந்தது. புதியதை உண்டு பண்ணுவதைவிட இருப்பதை முதலில் சீர்படுத்துவது சாலச்சிறந்தது என்பது நமது கொள்கை. ஆகையால், இந்த அழைப்பை ஏற்றுக் கொண்டோம்\".\"\n\n\nSection::::வெளியீடு.\nஇந்நிறுவனம் பின்பு முஸ்லிம் வெளியீட்டகம் என பெயர்மாற்றம் பெற்றுள்ளது. \n\nSection::::இலவச அனுபந்தம்.\nமலாயா நண்பன் அவ்வப்போது சில இலவச அனுபந்தங்களை வெளியிட்டுள்ளது. \n\nSection::::இறுதி இதழ்.\nஇப்பத்திரிகையின் இறுதி இதழ் 1968ல் வெளிவந்தது.\n"}
{"id": "103297", "url": "https://ta.wikipedia.org/wiki?curid=103297", "title": "மலாயா மித்திரன் (சிற்றிதழ்)", "text": "மலாயா மித்திரன் (சிற்றிதழ்)\n\nமலாயா மித்திரன் மலேசியா கோலாலம்பூரிலிருந்து 1932ம் ஆண்டில் வெளிவந்த ஒரு வார இதழாகும். \n\n\nSection::::உள்ளடக்கம்.\nஇவ்விதழில் இசுலாமியச் செய்திகளுக்கும், ஆக்கங்களுக்கும் சிறப்புரிமை வழங்கப்பட்டிருந்தமையினால் இதுவொரு இசுலாமிய இதழாகக் கொள்ளப்படுகின்றது.\n"}
{"id": "103298", "url": "https://ta.wikipedia.org/wiki?curid=103298", "title": "மாணவன் (சிற்றிதழ்)", "text": "மாணவன் (சிற்றிதழ்)\n\nமாணவன் சிங்கப்பூரிலிருந்து 1962ம் ஆண்டில் வெளிவந்த ஒரு வார இதழாகும்.\n\n\nSection::::உள்ளடக்கம்.\nஇவ்விதழில் இளையதலைமுறையினரை விழித்த பல்வேறுபட்ட அறிவியல் ஆக்கங்களும், கல்வியியல் ஆக்கங்களும் இடம்பெற்றிருந்தன.\n"}
{"id": "103299", "url": "https://ta.wikipedia.org/wiki?curid=103299", "title": "வேதாந்தா ரிசோர்செசு", "text": "வேதாந்தா ரிசோர்செசு\n\nவேதாந்தா ரிசோர்சஸ் பிஎல்சி (Vedanta Resources plc, LSE: VED) அல்லது தமிழாக்கம் வேதாந்தா வளங்கள் பொதுவில் வரையறுக்கப்பட்ட நிறுவனம் சுரங்கத்தொழில் மற்றும் உலோகஙகளில் உலகளவில் ஈடுபடும் ஓர் நிறுவனமாகும். ஐக்கிய இராச்சியத்தின் இலண்டனில் தலைமையகத்தைக் கொண்டுள்ளது. இரும்பல்லாத உலோகங்களில் இந்தியாவின் மிகப்பெரும் சுரங்கங்களைக் கொண்டுள்ள இந்த நிறுவனத்திற்கு ஆத்திரேலியா மற்றும் சாம்பியாவில் சுரங்கங்கள் இருக்கின்றன. முதன்மையான ஆக்கப் பொருட்களாக செப்பு, துத்தநாகம், அலுமினியம், ஈயம் மற்றும் இரும்புத்தாது உள்ளன. இந்தியாவில் வணிகநோக்கில் மின் நிலையங்களை ஒரிசாவிலும் (2,400மெகாவாட்) பஞ்சாபிலும் (1,980 மெகாவாட்) அமைத்து வருகிறது. \n\nஇலண்டன் பங்குச் சந்தையில் பட்டியலிடப்பட்டுள்ள இதன் பங்குகள் ஃபுட்சி 100 குறியீட்டில் அங்கமாயுள்ளது.\n\nSection::::குழுமம்.\nSection::::செப்பு.\nஸ்டெர்லைட் இன்டஸ்ட்ரீஸ் (இந்தியா) லிமிடெட்.: ஸ்டெர்லைட் தமிழ்நாட்டின் தூத்துக்குடியைத் தலைமையகமாகக் கொண்ட நிறுவனமாகும். 1988ஆம் ஆண்டு முதல் இந்தியாவில் பொதுவில் பங்குகள் பட்டியலிடப்பட்ட நிறுவனமாக உள்ளது. இதன் பங்குகள் மும்பை மற்றும் தேசிய பங்குச் சந்தைகளிலும் அமெரிக்க நியூயார்க் பங்குச் சந்தையில் ஏடிஎசுகளாகவும் பங்கேற்கின்றன. வேதாந்தா குழுமம் இந்த நிறுவனத்தில் 53.9% பங்குகளை கைக்கொண்டு நிறுவன மேலாண்மை பெற்றுள்ளது.\n\n\"கொன்கோலா செப்பு சுரங்கங்கள்\": 79.4% பங்குகளை உரிமைக்கொண்டு வேதாந்தா நிறுவன மேலாண்மையை பெற்றுள்ளது. சாம்பியா அரசிற்கு சொந்தமான சாம்பியா செப்பு சுரங்க முதலீடு நிறுவனம் பிற பங்குகளுக்கு உரிமையாளராக உள்ளது.\n\n\"டாசுமானியா செப்புச் சுரங்கங்கள் (CMT)\": இந்நிறுவனம் டாசுமானியாவின் குயின்ஸ்டௌனில் தலைமையகம் கொண்டுள்ளது. 100% உரிமையுடன் நிறுவன மேலாண்மை கொண்டுள்ளது.\n\n"}
{"id": "103320", "url": "https://ta.wikipedia.org/wiki?curid=103320", "title": "விரிச்சி", "text": "விரிச்சி\n\nவிரிச்சி என்பது விரித்துப் கற்பனை செய்யப்படும் மனத்தோற்றம் அல்லது மனமாயை. விரிச்சி என்பது காணும் காட்சிகளைக் கொண்டு முடிவு செய்வது. புள் என்பது கேட்கும் ஒலிகளைக் கொண்டு முடிவு செய்வது. \nSection::::தொல்காப்பியம்.\nவேற்றுநாட்டு ஆனிரைகளை(பசுக்களை)க் கவர்ந்துவரச் செல்லும் வீரர்கள் விரிச்சி பார்ப்பார்களாம். இதற்குப் பாக்கத்து விரிச்சி என்று பெயர். இது வெட்சித் திணையின் 21 துறைகளில் ஒன்று. பாக்கத்தில் நிகழும் நிமித்தங்களை எதிர்கால உறிகுறிகளாக எடுத்துக்கொள்வதே இந்த விரிச்சி. - தொல்காப்பியம் நூற்பா-1004\n\nSection::::முல்லைப் பாட்டு.\nமாலை வேளையில் பெருமுது பெண்டிர் ஊருக்குப் பக்கத்தில் உள்ள இடத்துக்குச் சென்று விரிச்சிக்காகக் காத்திருக்கின்றனர். அவர்கள் நல்லையும் முல்லை அலரியையும்(அலர்ந்த பூவையிம்) தூவிக் கைகூப்பித் தொழுதுகொண்டு நிற்கின்றனர். இதன் பயனாக இவர்களுக்கு வாய்ப்புள் சகுனம் தெரிகிறது. (பாடல் அடி 11)\n\nSection::::நற்றிணை.\nவீட்டின் முன் மணலைப் பரப்பி, பசுமையான இலைகளால் மூடிப் பந்தல் போட்டிருந்தார்கள். அப்போதுதான் பிறந்த பச்சிளங் குழந்தை தாயின் அரவணைப்பில் உறங்கிக்கொண்டிருக்கிறான். பெரும்பாண் இசைவாணர்கள் காவல் காத்துக்கொண்டிருக்கிறார்கள். அப்போது திருந்திழை மகளிர் விரிச்சிக்காகக் காத்திருந்தனராம். (பிறந்துள்ள குழந்தையின் எதிர்காலத்தை இந்த விரிச்சியைக் கொண்டு அவர்கள் கணிப்பர்) - பாடல் 40\n\nSection::::குறுந்தொகை.\nபாலைநிலத் தெய்வம் சூலி. பிரிந்து சென்ற தலைவன் எப்போது வருவான் என்று தலைவி இந்தச் சூலியிடம் வாய்ப்புள் கேட்பாள். விரிச்சி காண்பாள். இது ஒரு வழக்கம். இந்தப் பாடலில் ஒரு தலைவி சூலிக்கு நேர்த்திக் கடனும் பூணமாட்டேன். அவள் நூலைக் கையில் கட்டிக்கோள்ளவும் மாட்டேன். அவள் வாய்ப்புள்ளையும்(அசரீரி) கேட்கமாட்டேன். அவள் காட்டும் விரிச்சிகளையும் பார்க்கமாட்டேன். அவளை நினைக்கவும் மாட்டேன் என்று மனம் வெதும்பிக் கூறுகிறாள். (இந்தப் பாடலில் அமைந்துள்ள தொடர்கள் இவற்றைச் செய்து பிரிந்து சென்றுள்ளவரைக் காக்கும்படி வேண்டிக்கொள்வோம் எனப் பொருள் கொள்ளும் வகையிலும் அமைந்துள்ளன.)\n- பாடல் 218\n\nSection::::புறநானூறு.\nசெம்முது பெண்டு நெல்லையும் நீரையும் நாலாப்பக்கமும் வீசி எறிந்து விரிச்சிக்காகக் காத்திருந்தாள். போரில் புண்ப்படுக் கிடக்கும் ஒருவன் பிழைப்பானா மாட்டானா என நிமித்தங்களைக் கொண்டு முடிவு செய்வதற்காக அவள் அவ்வாறு செய்தாள். அப்போது செம்முது பெண்டு பார்த்த விரிச்சியில் எதுவும் தெரியவில்லையாம். எனவே ஆனந்தப்பையுள் கொள்வான் (இறந்துபடுவான்) என முடிவு செய்கின்றனர். - பாடல் 280\n\nSection::::இவற்றையும் ஒப்பிட்டுப் பார்க்கலாம்.\nபுள்\nசகுனம்\n"}
{"id": "103321", "url": "https://ta.wikipedia.org/wiki?curid=103321", "title": "தமிழ்நாடு தேசிய ஆன்மிக மக்கள் கட்சி", "text": "தமிழ்நாடு தேசிய ஆன்மிக மக்கள் கட்சி\n\nதமிழ்நாடு தேசிய ஆன்மிக மக்கள் கட்சி என்பது தமிழ்நாட்டு இந்து சமயத் தலைவர் செயந்திர சரசுவதி அவர்களால் நெறிப்படுத்தப்படும் அரசியல் கட்சி ஆகும். இது மார்ச் 2011 இல் தொடங்கப்பட்டது. \n\n\n"}
{"id": "103322", "url": "https://ta.wikipedia.org/wiki?curid=103322", "title": "புள் (பழக்கம்)", "text": "புள் (பழக்கம்)\n\nஒரு செயலைச் செய்யத் தொடங்கும்போது சங்ககால மக்கள் கண்ணில் தோன்றும் சில காட்சிகளையும், காதில் கேட்கும் சில ஒலிகளையும் கொண்டு செயலின் பயனை முடிவு செய்யும் பழக்கத்தைக் கொண்டிருந்தனர். இரண்டுமே கற்பனை செய்யப்படும் மனத்தோற்றம் அல்லது மனமாயை.\n\nSection::::புள்.\nபுள் என்பது கேட்கும் ஒலிகளைக் கொண்டு முடிவு செய்வது. பல்லிபடும் ஒலியையும், மயில் அகவும் ஒலியையும் 'புள்' சகுனமாக எடுத்துக் கொண்டனர். (காப்பியஞ் சேந்தனார் - நற்றிணை 246)\n\n"}
{"id": "103327", "url": "https://ta.wikipedia.org/wiki?curid=103327", "title": "தீவினைச் சிக்கல்", "text": "தீவினைச் சிக்கல்\n\nசமய மெய்யியலில், தீவினைச் சிக்கல் என்பது கருணை கொண்ட, எல்லாம் வல்ல, எங்கும் உள்ள இறை உள்ளது என்றால் உலகில் தீவினை, கொடுமை, துன்பம் ஏன் இருக்கிறது என்பதை எப்படி விளக்குவது என்ற சிக்கல் ஆகும். பல மெய்யியலாளர்கள் தீவினை இருப்பதும், இறைவன் இருப்பது ஏரணத்திபடி சாத்தியம் இல்லை என்று வாதிடுகிறார்கள். இந்தக் கேள்விக்கு பதில்தருவது இறையிலின் ஒரு முக்கிய துறையாக இருக்கிறது. \n\nஉலகில் துன்பம், சாவு, சித்தரவதை, வன்முறை, ஏழ்மை இருக்கிறது. பச்சிளம் குழந்தை உணவு இல்லாமல் பட்டினி கிடந்து சாகிறது. இந்த நிலையை கருணை உள்ளம் கொண்டவனாக கருதப்படும் இறை எப்படி அனுமதிக்கலாம்? கடவுள் அன்புள்ளது, பலம் பொருந்தியது, எல்லாவற்றையும் படைத்தது என்றால் பல்வேறு குறைகள் கொண்ட உலகை அது ஏன் படைத்தது? குறைகள் இருக்கிறது, தீர்க்க முடியவில்லையா? அல்லது தீர்க்க விரும்பவில்லையா? இப்படியானால் இறை, உண்மையில் கருணை உள்ளம் உடையதா? எல்லா வல்லமையும் பொருந்தியதா? போன்ற கேள்விகள் இந்த தீவினைச் சிக்கலின் தொடர் கேள்விகளாக அமைகின்றன. \n"}
{"id": "103328", "url": "https://ta.wikipedia.org/wiki?curid=103328", "title": "தன்விருப்பு வாதங்கள்", "text": "தன்விருப்பு வாதங்கள்\n\nதன்விருப்பு வாதங்கள் என்பது எல்லாமறிந்த, எல்லாம் வல்ல இறை என்பது மனிதரின் தன்விருப்போடு அல்லது விடுதலை பெற்ற மனிதர் என்ற நிலைப்பாட்டோடு ஓவ்வாதது என்பதை வலியுறுத்தும் வாதங்கள் ஆகும். இறை எல்லாம் அறிந்தது, எல்லாம் வல்லது என்றால் அது அனைத்தையும் கட்டுப்படுத்தவும், முன் தீர்மானிக்கவும் வல்லது. அப்படியானால் மனிதரின் சுதந்திரம், தன்விருப்பு என்பது சாத்தியம் அற்றது எனபது இந்த வாதத்தின் நிலைப்பாடு ஆகும்.\n"}
{"id": "103330", "url": "https://ta.wikipedia.org/wiki?curid=103330", "title": "நம்சூசு போர்த்தொடர்", "text": "நம்சூசு போர்த்தொடர்\n\nநம்சூசு போர்த்தொடர் (\"Namsos Campaign\") என்பது இரண்டாம் உலகப் போரின் போது நார்வேயில் நிகழ்ந்த ஒரு போர்த்தொடர். நார்வே போர்த்தொடரின் ஒரு பகுதியான இதில் நேச நாட்டுப் படைகள் நார்வேயின் துரொன்ஹெய்ம் நகரைக் கைப்பற்ற முயன்று தோற்றன.\n\nஏப்ரல் 9, 1940ல் நார்வே மீதான ஜெர்மானியப் படையெடுப்பு தொடங்கியது. கடல்வழியாகவும், வான்வழியாகவும் நார்வே மீது ஜெர்மானியப் படைகள் தாக்குதல் தொடுத்தன. அதுவரை நடுநிலை நாடாக இருந்து வந்த நார்வே, இத்தாக்குதலை எதிர்கொள்ள நேச நாடுகளின் உதவியைக் கோரியது. நேச நாட்டுப் படைகளும் நார்வேயில் தரையிறங்கின. நார்வேயின் முக்கிய நகரங்களான ஓஸ்லோ, பேர்கன், துரோன்ஹெய்ம் ஆகிய நகரங்களை ஜெர்மானியப் படைகள் விரைவில் கைப்பற்றின. நார்வேயின் தெற்குப் பகுதியிலிருந்து வடக்கு நோக்கி ஜெர்மானியப் படைகள் முன்னேறுவதைத் தடுக்க துரோன்ஹெய்ம் நகரைக் கைப்பற்ற நேச நாட்டுத் தளபதிகள் முடிவு செய்தனர். நார்வேயின் புவியியல் அமைப்பு துரோன்ஹெய்ம் அருகே கிழக்கு-மேற்காகக் குறுகுவதால், அரண்நிலைகளை அமைத்து ஜெர்மானிய முன்னேற்றத்தைத் தடுக்க அது சிறந்த இடமென்று அவர்கள் கருதினர். துரோன்ஹெய்மைக் கைப்பற்ற அதன் வடக்கில் 40 மைல் வடக்கில் அமைந்திருந்த நம்சூசு என்னும் துறைமுகத்தில் கடல்வழியாக நேச நாட்டுப் படைகள் தரையிறங்கின. \n\nஏப்ரல் 14ம் தேதி தொடங்கிய இப்படையிறக்கம் பல நாட்கள் தொடர்ந்து நீடித்தது. முதலில் பிரித்தானியப் படைப்பிரிவுகளும் பின்பு பிரெஞ்சுப் படைப்பிரிவுகளும் நம்சூசில் தரையிறங்கின. இவ்வாறு சுமார் 6000 நேச நாட்டுப் படைகள் நம்சூசில் இறக்கப்பட்டன. ஏப்ரல் 19ம் தேதி துரோன்ஹெய்மை நோக்கி முன்னேறத் தொடங்கின. நேச நாட்டு படையிறக்கத்தை அறிந்த ஜெர்மானியத் தளபதிகள் துரோன்ஹெய்மிற்கு கூடுதல் படைப்பிரிவுகளை அனுப்பி வைத்தனர். நம்சூசுக்கும் துரோன்ஹெய்மிற்கும் இடைப்பட்ட பகுதியில் இரு படைகளும் மோதிக்கொண்டன. நேச நாட்டுப் படைமுன்னேற்றத்தை ஜெர்மானியர்கள் வெற்றிகரமாக தடுத்து நிறுத்திவிட்டனர். தரையில் சண்டை நிகழ்ந்து கொண்டிருந்த போதே ஜெர்மானிய வான்படை லுஃப்ட்வாஃபே நம்சூசு நகர் மீது குண்டுவீசத் தொடங்கியது. இடையறாத குண்டுவீச்சால் அந்நகரின் பெரும் பகுதி அழிந்து போனது. நம்சூசு துறைமுகத்துக்கு தளவாடங்களை ஏற்றி வரும் நேச நாட்டுக் கப்பல்களும் வான்வழித் தாக்குதல்களுக்கு ஆளாகின. நேச நாட்டுத் தரப்பின் வான்படை பலம் குறைவாகவே இருந்தது. நார்வே மற்றும் டென்மார்க்கிலிருந்த விமான ஓடுதளங்களில் பெரும்பாலானவை ஜெர்மானியக் கட்டுப்பாட்டிலிருந்ததால், வடக்கு நார்வே வான்பகுதியில் லுஃப்ட்வாஃபே வான் ஆளுமை நிலையை எட்டியது. \n\nகடுமையான ஜெர்மானிய எதிர்ப்பை மீறி துரோன்ஹெய்மைக் கைப்பற்றுவது இயலாது என்பதை நேச நாட்டுத் தளபதிகள் உணர்ந்தனர். ஏப்ரல் 28ம் தேதி தாக்குதலைக் கைவிட்டு படைகளைப் காலி செய்ய முடிவு செய்தனர். படைகளைக் காலி செய்ய அனுப்பப்பட்ட நேச நாட்டுக் கப்பல்கள் லுஃப்ட்வாஃபே குண்டுவீசிகளால் பலமுறை தாக்கப்பட்டன. மே 4ம் தேதி நம்சூசில் தரையிறங்கிய நேச நாட்டுப்படைகள் அனைத்தும் அந்நகரைக் காலி செய்துவிட்டு கடல்வழியாக இங்கிலாந்து திரும்பின. \n"}
{"id": "103333", "url": "https://ta.wikipedia.org/wiki?curid=103333", "title": "இந்திய மெய்யியல்", "text": "இந்திய மெய்யியல்\n\nஇந்தியாவின் நீண்ட கால வரலாற்றில், அது பல்வேறுபட்ட தத்துவஞான மரபுகளுக்கு நிலைக்களனாகத் திகழ்ந்துள்ளது. இந்திய தத்துவஞானம் அதன் வேறுபட்ட பிரிவுகள், வேதம் தொடர்பாகக் கொண்டுள்ள நிலைப்பாடுகளின் அடிப்படையில் இரண்டு பெரும் பிரிவுகளாகப் பிரிக்கப்படலாம். அவை,\n\n\nஎன்பனவாகும். முதல் வகைப்பிரிவுகள் ஆத்திகப் பிரிவுகள் என்றும், மற்றவை நாத்திகப் பிரிவுகள் என்றும் அழைக்கப்படுவதுண்டு. வேதத்தை ஏற்கும் தத்துவப் பிரிவுகளில் ஆறு வகையான பிரிவுகள் முக்கியமானவை இவை,\n\n\nSection::::வேதத்தை ஏற்கும் பிரிவுகள்.\nSection::::பிரம்ம சூத்திரத்தை அடிப்படையாக கொண்ட பிரிவுகள்.\nபிரம்ம சூத்திரத்துக்கு எழுதப்பட்ட வெவ்வேறு விரிவுரைகளை அடிப்படையாகக் கொண்டவை:\n\nSection::::வேத மறுப்பு பிரிவுகள்.\nவேதத்தை மற்றும் இறைவனை ஏற்காத பிரிவுகள்\nஎன்பன வேதங்களை மறுக்கும் தத்துவங்களாகும். \n\nSection::::பௌத்தப் பிரிவுகள்.\nபௌத்தம் நான்கு உட்பிரிவுகளைக் கொண்டது.\n\nSection::::வைபாசிகம்.\nஉலகமாகிய பொருள், உலகின் இருப்பைப் பற்றிய அறிவு இரண்டும் உண்மை. இதில் உலகின் இருப்பைப் பற்றிய அறிவை நாம் நேரடியாக (பிரத்யட்சம்) அறிகிறோம்.\n\nSection::::சௌத்திராந்திகம்.\nஉலகமாகிய பொருள், உலகின் இருப்பைப் பற்றிய அறிவு இரண்டும் உண்மை. இதில் உலகின் இருப்பைப் பற்றிய அறிவை நாம் ஊகித்து (அனுமானம்) அறியலாம்.\n\nSection::::யோகாசாரம்.\nஉலகமாகிய பொருள் உண்மையில் கிடையாது. ஆனால் உலகின் இருப்பைப் பற்றிய அறிவு உண்மை.\n\nSection::::மாத்திமியகம்.\nஉலகமாகிய பொருள், உலகின் இருப்பைப் பற்றிய அறிவு இரண்டும் பொய்.\n\n"}
{"id": "103337", "url": "https://ta.wikipedia.org/wiki?curid=103337", "title": "முக்கனி (சிற்றிதழ்)", "text": "முக்கனி (சிற்றிதழ்)\n\nமுக்கனி இலங்கை காத்தான்குடியிலிருந்து 1986ல் வெளிவந்த முத்திங்கள் இதழாகும். \n\nSection::::ஆசிரியர்.\nமதியன்பன் மஜீத். காத்தான்குடி\n\nSection::::உள்ளடக்கம்.\nஇவ்விதழ் கவிதை, ஹைக்கூ கவிதை, சிறுகதைகள், உருவகக் கதைகள், கட்டுரைகள், கேள்வி பதில், வாசகர் பக்கம் போன்ற பல்துறை இலக்கிய அம்சங்களை உள்ளடக்கியிருந்தது. \n"}
{"id": "103338", "url": "https://ta.wikipedia.org/wiki?curid=103338", "title": "குடவாயிற் கீரத்தனார்", "text": "குடவாயிற் கீரத்தனார்\n\nகுடவாயிற் கீரத்தனார் சங்ககாலப் புலவர்களில் ஒருவர். சங்க நூல்களில் இவரது பெயரில் 18 பாடல்கள் இடம் பெற்றுள்ளன.\nSection::::புலவர் பெயர் விளக்கம்.\nஇவர் தன் பாடல் ஒன்றில் 'தேர்வண் சோழர் குடந்தை வாயில்' என்று குறிப்பிடுகிறார். இதனால் இந்தப் புலவர் இந்தக் குடவாயிலில் வாழ்ந்தவர் எனத் தெரிகிறது. கீரத்தனார் என்பது புலவர் பெயர். கீரன் அத்தன் என்னும் பெயர்களின் சேர்க்கை கீரத்தன். 'ஆர்' சிறப்புப் பெயர் விகுதி.\n\nSection::::இவர் குறிப்பிட்டுள்ள மன்னர்கள்.\nஅத்தி, எவ்வி, ஏற்றை, கங்கன், கட்டி, கணையன், சாத்தன்(ஒல்லையூர் கிழான் மகன்), சோழர், நன்னன், பழையன், புன்றுறை, பெரும்பூட் சென்னி, பொறையன், வழுதி ஆகிய மன்னர்களையும், கொங்கர், மழவர், வடுகர் ஆகிய குடிமக்களையும், 'நுணங்கு நுண் பனுவல் புலவன்' என்று புலவர் ஒருவரையும் தம் பாடல்களில் குறிப்பிட்டுள்ளார்.\n\nSection::::குடவாயில் கீரத்தனார் சொல்லும் செய்திகள்.\nஇவர் தம் பாடல்களில் பல அரசியல் நிகழ்வுகளையும், தமிழரின் பழக்கவழக்கங்களையும் குறிப்பிட்டுள்ளார். \n\n\n\n\n\n"}
{"id": "103339", "url": "https://ta.wikipedia.org/wiki?curid=103339", "title": "கன்செப்சியான்", "text": "கன்செப்சியான்\n\nகன்செப்சியான் (Concepción) சிலியின் பெரிய நகரங்களுள் ஒன்று. இது கன்செப்சியான் மாகாணத்தின் தலைநகராகும்.\n\n"}
{"id": "103340", "url": "https://ta.wikipedia.org/wiki?curid=103340", "title": "அத்தி அரசன்", "text": "அத்தி அரசன்\n\nஅத்தி () என்பவன் சங்ககால அரசர்களில் ஒருவன். இவனைச் சேரர் படைத்தலைவன் என்று சில அறிஞர்கள் கருதுகின்றனர்.\n\nகுடவாயிற் கீரத்தனார், இவனைப்பற்றிய செய்திகளை அளித்துள்ளார்.\n\nபெரும்பூட் சென்னி என்னும் சோழ வேந்தனை ஏழுபேர் கூட்டாகச் சேர்ந்து தாக்கினர். இந்த எழுவர் கூட்டுக்குழுவில் அந்த அத்தியும் ஒருவன். போர் கட்டூர் என்னுமிடத்தில் நடைபெற்றது. சோழர் படையின் தலைவனாக நின்று பழையன் என்பவன் போரிட்டான். போரில் பழையன் கொல்லப்பட்டான். எனவே சென்னி வேந்தன் தானே படைக்குத் தலைமையேற்றுப் போர் புரிந்தான். அவன் போரிட்டபோது அவனை எதிர்த்த ஏழு பேரில் ஆறு பேர் ஓடிவிட்டனர். கணையன் என்பவன் மட்டும் சோழனிடம் பிடிபட்டான். சோழன் கணையனைப் பிடித்துக்கொண்டு வந்து தன் நாட்டிலிருந்த கழுமலம் என்னும் ஊர்ச்சிறையில் அடைத்துவைத்தான். (அகநானூறு 44)\n"}
{"id": "103341", "url": "https://ta.wikipedia.org/wiki?curid=103341", "title": "உன்னைப்போல் ஒருவன் (2009 திரைப்படம்)", "text": "உன்னைப்போல் ஒருவன் (2009 திரைப்படம்)\n\nஉன்னைப் போல் ஒருவன் 2009 ஆம் ஆண்டில் வெளியான தமிழ்த் திரைப்படம். சக்ரி டோலட்டியால் இயக்கப்பட்டு கமலஹாசன் மற்றும் மோகன்லால் முன்னணி கதாபாத்திரத்தில் நடித்து வெளியான ஒரு வெற்றிப் படம். இது நீராஜ் பாண்டே இயக்கத்தில் 2008 இல் வெளியான \"எ வென்னஸ்டே\" (\"A wednesday\") என்ற இந்தித் திரைப்படத்தின் தழுவல் ஆகும்.\n\nSection::::கதைச் சுருக்கம்.\nசென்னை காவல்துறை ஆணையரான ராகவ மராருக்கு \"(மோகன்லால்)\" மர்ம நபர் ஒருவர் போன் செய்கிறார் \"(கமல ஹாசன்)\". அந்த பெயர் கூறாத மர்ம நபர் சென்னை நகரத்தில் 5 இடத்தில் ஆர்.டி.எக்ஸ். வெடி குண்டு வைத்துள்ளதாக கூறுகிறார். அவர் கோரிக்கையான 4 தீவிரவாதிகளை குறிப்பிட்ட இடத்தில் விடுவிக்க வேண்டுமெனவும் இல்லையெனில் குண்டுகள் வெடிக்கும் எனவும் கூறுகிறார். இறுதியில் 4 தீவிரவாதிகளும் காவல் துறை அதிகாரிகளான ஆரிஃப் கான் \"(கணேஷ் வெங்கட்ராமன்\") மற்றும் சேதுராமன் \"(பாரத் ரெட்டி)\" ஆகியோரின் பாதுகாப்புடன் மர்ம நபர் குறிப்பிட்ட இடமான விமான நிலையத்தில் விடுவிக்கப்படுகின்றனர். அதன் பின் நடக்கும் எதிர்பாராத சம்பவங்களும் அதற்கான காரணங்களும்தான் கதையின் முடிவு.\n\n"}
{"id": "103342", "url": "https://ta.wikipedia.org/wiki?curid=103342", "title": "சோழனை எதிர்த்த எழுவர்", "text": "சோழனை எதிர்த்த எழுவர்\n\nசோழனை எதிர்த்த எழுவர் என்போர் சங்க காலத்தில் பெரும்பூட் சென்னி என்னும் சோழப் பெருவேந்தனை எதிர்த்துத் தாக்கிய கூட்டணியைச் சேர்ந்தவர்கள். இந்தத் தாக்குதல் பற்றிக் குடவாயிற் கீரத்தனார் அகநானூறு 44ஆவது பாடலில் குறிப்பிடுகிறார்.\n\nஇக்கூட்டணியில் இடம் பெற்றிருந்தோர்:\n\nஇப்போர் கட்டூர் என்னுமிடத்தில் நடைபெற்றது. போரில் சோழர் படைத்தலைவன் பழையன் என்பவன் கொல்லப்பட்டான். எதிர்த்த கணையன் பிடிபட்டான். சோழன் அவனை தன் ஊர் கழுமலத்துக்குக் சொண்டு சென்று சிறையில் அடைத்தான்.\n\n"}
{"id": "103346", "url": "https://ta.wikipedia.org/wiki?curid=103346", "title": "சங்கர்ராமன் கொலை வழக்கு", "text": "சங்கர்ராமன் கொலை வழக்கு\n\nசங்கர்ராமன் கொலைவழக்கு தமிழ்நாட்டின் காஞ்சிபுரத்தில் வரதராசப் பெருமாள் கோவிலில் மேலாளராக பணியாற்றி வந்த சங்கர்ராமன் இக்கோவில் வளாகத்திலேயே செப்டம்பர் 3, 2004 ஆம் ஆண்டு கூலிப்படையினரால் படுகொலை செய்யப்பட்ட நிகழ்வைக் குறித்ததாகும். இதற்கு முன்னதாக சங்கரமடத்தில் பணியாற்றி வந்த சங்கர்ராமன் சந்திரசேகர சரசுவதி சுவாமிகளின் மறைவிற்குப் பிறகு செயந்திர சரசுவதி பதவியேற்றபின்னர், மடத்தில் நிகழ்ந்த பிறழ்வுகளுக்கு எதிர்ப்பு காட்டி வெளியேறியவர். இந்த மனகசப்பின் பின்னணியில் இவரது கொலைக்கு சங்கரமடமே பொறுப்பு என்ற கருத்து உள்ளூரில் நிலவி வந்தது.\n\nகொலையை விசாரித்தக் காவல்துறையினர் இதனை நிகழ்த்திய அப்பு என்பவரையும் அவரது கூட்டாளிகளையும் கைது செய்து அவர்களுக்கு பணம் கொடுத்ததாக இரவி சுப்பிரமணியம் என்பவரையும் கைது செய்தனர். குற்றத்திற்கான திட்டமிடலுக்காகவும் தூண்டலுக்காகவும் ஆந்திராவில் முகாமிட்டிருந்த சங்கரமடத் தலைவர்களான செயந்திர சரசுவதி மற்றும் விசயேந்திர சரசுவதி இருவரையும் நவம்பர் 11, 2004 அன்று கைது செய்தது. சனவரி 21, 2005 அன்று விசாரணை அதிகாரியும் காவல்த்துறை கண்காணிப்பாளருமான பிரேம் குமார் 1873 பக்கங்கள் அடங்கிய குற்றப்பத்திரிகையை மாவட்ட மற்றும் அமர்வு நீதிமன்றத்தில் சமர்ப்பித்தார். குற்றம் சாட்டப்பட்ட இரவி சுப்பிரமணியம் குற்றம் ஒப்பிய சான்றுரைஞராக மாறி புலனாய்வுக்கு உதவியதாக பதிந்தார். குற்றப்பத்திரிகையில் மடத்தில் நடக்கும் குளறுபடிகளையும் சாமிகளின் விதிமீறல்களையும் குறிப்பிட்டு சங்கர்ராமன் எழுதிய கடிதங்களாலும் அவர் பொதுவெளியில் இவற்றை வெளியிட மிரட்டியதாலும் கவலையுற்ற மடத்தலைவர்கள் இருவரும் அவரை அழிக்க திட்டமிட்டதாகக் குறிப்பிடப்பட்டுள்ளது. \n\nஅக்டோபர் 2005ஆம் ஆண்டு உச்ச நீதிமன்றத்தின் ஆணைப்படி புதுவை மாவட்ட மற்றும் அமர்வு நீதிமன்றத்திற்கு மாற்றப்பட்ட இந்த வழக்கு இன்னமும் விசாரணையில் இருந்து வருகிறது. இரு மடத்தலைவர்களும் பிணை விடுப்பில் வெளியே உள்ளனர். ஏப்ரல் 5,2011 அன்றைய நிலவரப்படி இன்னும் 20 சான்றுறைஞர்கள் விசாரிக்கப்பட வேண்டும். இதுவரை விசாரிக்கப்பட்ட 177 சாட்சிகளில் 77 பேர் தங்கள் முந்தையக் கூற்றுகளை மறுத்துள்ளனர்.\n\nஆகத்து 25, 2011 அன்று இந்தக் கொலை வழக்கை விசாரித்து வரும் புதுவை நீதிபதியுடன் ஜெயேந்திரர் தொலைபேசியில் பேசுவது போன்று வெளியாகியுள்ள ஒலிநாடாக்கள் நீதிபதிக்கு பணம் கொடுத்து வழக்கின் தீர்ப்பை மாற்ற முயல்வதாக சென்னை நீதிமன்றத்தில் மனு தாக்கல் செய்யப்பட்டது. இதனை விசாரித்த சென்னை உயர்நீதிமன்றம் செப்டம்பர் 5ஆம் நாள் இறுதி விசாரணை நடத்தவிருந்த நிலையில் புதுவை அமர்வு நீதிமன்றத்திற்கு மேலும் தொடர இடைக்காலத் தடை விதித்து இது குறித்த விசாரணையை நடத்துமாறு உயர்நீதிமன்றத்தின் ஊழல் கண்காணிப்புப் பதிவாளருக்கு உத்தரவிட்டது. \nSection::::தீர்ப்பு.\nகாஞ்சிபுரம் வரதராசப் பெருமாள் கோவிலில் மேலாளராக பணியாற்றி வந்த சங்கரராமன் கொலை வழக்கில் ஜயேந்திரர், விஜயேந்திரர் மற்றும் அவர்களுடன் குற்றம் சாட்டப்பட்ட 23 பேரையும் புதுவை நீதிமன்றம் மூலக் காரணம் நிருபிக்கப்படவில்லை என்ற காரணத்திற்காக 27.11.2013 அன்று விடுதலை செய்தது.இவ் வழக்கில் சென்னை உயர் நீதிமன்றத்தில் மேல் முறையீடு செய்யத் தேவையில்லை என்று உள்துறை அமைச்சகத்திற்கு சமர்ப்பித்த கருத்தில் \nமத்திய அரசின் தலைமை வழக்கறிஞர் முகுல் ரகோத்கி தெரிவித்தார் .\n"}
{"id": "103347", "url": "https://ta.wikipedia.org/wiki?curid=103347", "title": "யாதவேந்திர சிங்", "text": "யாதவேந்திர சிங்\n\nயாதவேந்திர சிங் (\"Yadavindra Singh\" பிறப்பு: சனவரி 17 1913 - இறப்பு: சூன் 17 1974) இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 52 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை 1934 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103348", "url": "https://ta.wikipedia.org/wiki?curid=103348", "title": "சதாசிவ் பட்டேல்", "text": "சதாசிவ் பட்டேல்\n\nசதாசிவ் பட்டேல் (\"Sadashiv Patil)\", பிறப்பு: அக்டோபர் 10 1933), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 36 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை 1955 ம் ஆண்டில் பிரதிநிதித்துவப் படுத்தியுள்ளார். \n"}
{"id": "103354", "url": "https://ta.wikipedia.org/wiki?curid=103354", "title": "சந்தீப் பாட்டில்", "text": "சந்தீப் பாட்டில்\n\nசந்தீப் மதுசுதன் பட்டேல்‎ \"(Sandeep Patil,\" பிறப்பு: ஆகத்து 18 1956), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் 29 தேர்வுத் துடுப்பாட்டப் போட்டிகளிலும், 45 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2012ஆம் ஆண்டில் இருந்து பிசிசிஐயின் தலைமை தேர்வாளர் ஆவார். இவர் கென்ய துடுப்பாட்ட அணியின் தலைமைப் பயிற்சியாளராக செயல்பட்டார். இவரின் தலைமையில் தான் 2003 துடுப்பாட்ட உலகக்கிண்ணத் தொடரில் கென்ய அணி அரையிறுதி வரை சென்றது. இந்தியன் கிரிக்கெட் லீக் தொடரில் இவர் மும்பை சேம்ப் அணியின் தலைமைப் பயிற்சியாளராக நியமிக்கப்பட்டார்.பின் அதிகாரப்பூர்வமற்ற இந்தத் தொடர் கைவிடப்பட்டது.இந்தியத் துடுப்பாட்டக் கட்டுப்பாடு வாரியம் இவரை தேசியத் துடுப்ப்பாட்ட சங்கத்தின் நிர்வாக இயக்குநராக இவரை நியமனம் செய்தது. இதற்கு முன்பாக தேவ் வாட்மோர் இந்தப் பதவியில் இருந்தார். செப்டம்பர் 27,2017 இல் இந்தியத் துடுப்பாட்டக் கட்டுப்பாடு வாரியத்தின் தேர்வுக் குழு உறுப்பினராக நியமிக்கப்பட்டார்.\n\nSection::::துடுப்பாட்ட வாழ்க்கை.\nதனது துவக்க காலங்களில் மித வேகப் பந்துவீச்சாளராக அறியப்பட்டார். ரோஹின்தன் பாரிய கோப்பைத் தொடரில் இவர் மூன்று ஆண்டுகள் சிறப்பான திறனை வெளிப்படுத்தினார். மேலும் 1975-76 ஆம் ஆண்டுகளில் நடைபெற்ற ரஞ்சிக் கோப்பையில் இவர் மும்பை மாநிலத் துடுப்பாட்ட அணிக்காக விளையாடினார். 1979 ஆம் ஆண்டில் இவர் தில்லி மாநிலத் துடுப்பாட்ட அணிக்கு எதிரான அரையிறுதிப் போட்டியில் விளையாடியதன மூலம் பரவலாக அறியப்பட்டார். அந்தப் போட்டியில் மும்பை அணி 72 ஓட்டங்களுக்கு நான்குஇலக்குகளை இழந்து இருந்தது. ஆறாவது வீரராகக் கள்ம் இறங்கிய இவர் 276 நிமிடங்கள் விளையாடி 145 ஓட்டங்களை எடுத்தார். மற்ற வீரர்கள் 25 ஓட்டங்களை தாண்டவில்லை. மேலும் அதில் 18 நான்கு ஓட்டங்களும்க் ஓர் ஆறு ஓட்டங்களும் அடங்கும். 1979 மற்றும் 1980 ஆம் ஆண்டுகளில் நடைபெற்ற மிடில்செக்ஸ் லீக் தொடரில் இவர் எட்மண்ட்டன் அணிக்காக விளையாடினார். 1981 ஆம் ஆண்டில் அதே தொடரில் சாமர்செட் ஆ அணிக்காக விளையாடினார்.\n\n1979 -1980 ஆம் ஆண்டுகளில் ஆத்திரேலியத் துடுப்பாட்ட அணி மற்றும் பாக்கித்தான் துடுப்பாட்ட அணி இந்தியாவில் சுற்றுப் பயணம் செய்து விளையாடியது. இதில் மேற்குப் பகுதியின் அணி சார்பாக இவர் விளையடினார். இந்தத் தொடரில் ஆத்திரேலியத் துடுப்பாட்ட அணிக்கு எதிரான தொடரில் முதல் ஆட்டப் பகுதியில் 44 ஓட்டங்களும் இரண்டாவது ஆட்டப் பகுதியில் 23 ஓட்டங்கள் எடுத்தார். பின் பாக்கித்தான் துடுப்பாட்ட அணிக்கு எதிரான போட்டியில் முதல் ஆட்டப் பகுதியில் 68 ஓட்டங்களும் இரண்டாவது ஆட்டப் பகுதியில் 71 ஓட்டங்களும் எடுத்தார். பின் வான்கேடே அரங்கத்தில் நடைபெற்ற சௌராட்டிர மாநிலத் துடுப்பாட்ட அணிக்கு எதிரான போட்டியில் இவர் சிறப்பாக விளையாடினார். இந்தப் போட்டியில் மதிய உணவு இடைவேளை வரை ஆட்டமிழக்காமல் 45* ஓட்டங்கள் எடுத்தார். பின் இரண்டாவது ஆட்டப் பகுதியில் 139 பந்துகளில் 105 ஓட்டங்களும் , 205 பந்துகளில் 210 ஓட்டங்களும் எடுத்தார். இதில் 7 ஆறுகளும் 19 நான்குகளும் அடங்கும். இவரின் இறுதி ஆறு ஓட்டமானது வான்கடே அரங்கத்திற்கு வெளியே சென்றது. பின் கொல்கத்தா, ஈடன் கார்டன்ஸ் மைதானத்தில் நடைபெற்ற இறுதிப் போட்டியில் இவர் 62 ஓட்டங்களை எடுத்தார். தொடர்ந்து சிறப்பான திறனை வெளிப்படுத்தியதால் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டத் தொடரில் விளையாடும் வாய்ப்பினைப் பெற்றார். பின் 1980-1981 ஆம் ஆண்டுகளில் ஆத்திரேலியத் துடுப்பாட்ட அணிக்கு எதிரான தொடரிலும் விளையாடும் வாய்ப்பினைப் பெற்றார். பின் இந்தியத் துடுப்பாட்ட அணி ஆத்திரேலியாவில் சுற்றுப் பயணம் செய்து விளையாடியது. இந்தத் தொடரில் தெற்கு ஆத்திரேலிய அணிக்கு எதிரான போட்டியில் இவர் 116 ஓட்டங்களை எடுத்தார். குயீன்சிலாந்துக்கு எதிரான தேர்வுத் துடுப்பாட்டப் போட்டியில் முதல் ஆட்டப் பகுதியில் 60 ஓட்டஙகளும் இரண்டாவது ஆட்டப் பகுதியில் 97 ஓட்டங்களும் எடுத்தார். ஆத்திரேலியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 64 ஓட்டங்கள் எடுத்து அணியின் வெற்றிக்கு உதவினார். இந்தப் போட்டியில் ஆட்டநாயகன் விருது பெற்றார்.\n\nமேலும் சிட்னி துடுப்பாட்ட அரங்கத்தில் நடைபெற்ற ஆத்திரேலியத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் முதல் இடைவேளைக்கு முன்னதாக 65 ஓட்டங்கள் எடுத்திருந்த போது இவர் ஹாக் வீசிய பந்தில் ஆட்டமிழந்தார். மேலும் லென் பேஸ்கோ என்பவர் வீசிய பந்தில் இவரின் வலது காதில் அடிபட்டதனால் இவர் \"ரிட்டயர்டு ஹர்ட்\" முறையில் திரும்பினார். பின் அப்போதைய இந்துயத் துடுப்பாட்ட அனியின் தலைவரான சுனில் கவாஸ்கர் அணியின் ஆட்டப் பகுதி தோல்வியினைத் தவிர்க்க இவரை மீண்டும் களம் இறங்க அறிறுத்தினார். பின் அடிலெய்டு துடுப்பாட்ட அரங்கத்தில் நடைபெற்ற போட்டியில் 130 ஓட்டங்களுக்கு நான்கு இலக்குகளை இழந்திருந்தது. ஆத்திரேலியாவின் மொத்த ஓட்டங்கள் 528 ஆக இருந்தது. பின் களம் இறங்கிய இவர் 174 ஓட்டங்கள் எடுத்தார். ஆத்திரேலிய மண்ணில் அப்போது இந்திய வீரர் ஒருவர் ஒரு ஆட்டப் பகுதியில் எடுக்கும் அதிகபட்ச ஓட்டம் இதுவாகும். இதில் 24 நான்குகள் அடங்கும். அதன்பின் நியூசிலந்திற்கு எதிராக ஆக்லாந்தில் நடைபெற்ற தேர்வுத் துடுப்பாட்டத் தொடரில் இவர் கபில்தேவ் உடன் இணைந்து துவக்க ஓவர்களை வீசினார். 1981 ஆம் ஆண்டில் இங்கிலாந்துத் துடுப்பாட்ட அனி இந்தியாவில் சுற்றுப் பயணம் செய்து நான்கு தேர்வுத் துடுப்பாட்டப் போட்டிகளில் விளையாடியது. அந்தத் தொடரில் விளாஇயாடிய பிறகு இவர் சில போட்டித் தொடர்களில் தேர்வாகவில்லை.மான்செஸ்டரில் நடந்த தேர்வுத் துடுப்பாட்டப் போட்டியில் இவர் தனது இரண்டாவது நூறு ஓட்டங்களை பதிவு செய்தார். இந்தத் தொடரின் ஒரு போட்டியில் இந்திய அணி பாலோ ஆன் ஆகும் நிலையில் இருந்த போது கபில் தேவ் உடன் இணைந்து 96 ஓட்டங்கள் எடுத்தார். பின் இயம் போத்தம் வீசிய ஒரு ஓவரில் இறுதி இரண்டு பந்துகளில் நான்குமற்றும் மூன்று ஓட்டங்களை எடுத்தார். பாப் வில்சு ஓவரில் ஆறு நான்கு ஓட்டங்களை எடுத்தார். அந்தப் போட்டியில் இறுதிவரை ஆட்டமிழக்காமல் 129 ஓட்டங்களை எடுத்தார். இலங்கைத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் மூன்றாவது நூறு ஓட்டங்களை எடுத்தார். பிறகு இந்தியத் துடுப்பாட்ட அணி மேற்கிந்தியத் தீவுகளில் சுற்றுப் பயணம் செய்து விளையாடியது அந்தத் தொடரில் இவருக்கு இடம் கிடைத்தது. பின் ரன்சிக் கோப்பைத் தொடரில் கருநாடக மாநிலத் துடுப்பாட்ட அணிக்கு எதிரான இறுதிப் போட்டியில் இவர் முதல் இரண்டாவது ஆட்டப் பகுதியில் இறுதிவரை ஆட்டமிழக்காமல் 121* ஓட்டங்களைன்84 பந்துகளில் எடுத்தார்.\n"}
{"id": "103355", "url": "https://ta.wikipedia.org/wiki?curid=103355", "title": "குமட்டூர்க் கண்ணனார்", "text": "குமட்டூர்க் கண்ணனார்\n\nகுமட்டூர்க் கண்ணனார் சங்ககாலப் புலவர்களில் ஒருவர். இமயவரம்பன் நெடுஞ்சேரலாதன் சங்ககாலச் சேரமன்னர்களில் ஒருவன். இவனை இப்புலவர் பாடியுள்ளார். இவர் பாடிய அந்தப் பத்துப் பாடல்கள் பதிற்றுப்பத்து என்னும் நூலில் இரண்டாம் பத்தாக வைக்கப்பட்டுள்ளது.\n"}
{"id": "103358", "url": "https://ta.wikipedia.org/wiki?curid=103358", "title": "ரமேஷ் பவார்", "text": "ரமேஷ் பவார்\n\nரமேஷ் பவார் \"(Ramesh Powar\", பிறப்பு: மே 20 1978), இந்தியத் துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 31 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இந்தியத் தேசிய அணியினை 2007 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103359", "url": "https://ta.wikipedia.org/wiki?curid=103359", "title": "கல்பகம் சுவாமிநாதன்", "text": "கல்பகம் சுவாமிநாதன்\n\nகல்பகம் சுவாமிநாதன் (ஆகத்து 15, 1922 - ஏப்ரல் 6, 2011) தமிழ்நாட்டின் பிரபல வீணை இசைக்கலைஞரும் கருநாடக இசைப் பேராசிரியையும் ஆவார்.\n\nSection::::வாழ்க்கைச் சுருக்கம்.\nதமிழ்நாடு, திருவாரூர் மாவட்டம், சேதலப்பதி கிராமத்தில் பிறந்தவர் கல்பகம். தனது எட்டாவது அகவையில் தாயார் அபயாம்பாளிடம் கருநாடக இசையைக் கற்கத் தொடங்கினார். பின்னர் கல்லிடைக்குறிச்சி அனந்தகிருஷ்ண ஐயர், டி.எல். வெங்கடராம ஐயர், முசிரி சுப்பிரமணிய ஐயர், பூதலூர் கிருஷ்ணமூர்த்தி சாஸ்திரிகள், டைகர் வரதாச்சாரியார், மைசூர் வாசுதேவாச்சார் ஆகியோரிடம் முறையாகக் கருநாடக இசையைப் பயின்றார்.\n\nகல்பகம் சுவாமிநாதனை ஆசிரியத் தொழிலுக்குக் கொண்டு வந்தவர் டைகர் வரதாச்சாரியார். கலாசேத்திராவில் 1940கள், 1950களில் வீணை கற்பித்தார். 1964 ஆம் ஆண்டில் தமிழ்நாடு அரசு இசைக் கல்லூரியில் பணியாற்ற ஆரம்பித்து 1980 இல் பேராசிரியையாக இளைப்பாறினார்.\n\n\n"}
{"id": "103360", "url": "https://ta.wikipedia.org/wiki?curid=103360", "title": "மனோஜ் பிரபாகர்", "text": "மனோஜ் பிரபாகர்\n\nமனோஜ் பிரபாகர் \"(Manoj Prabhakar,\" பிறப்பு: ஏப்ரல் 15 1963), இந்தியத் துடுப்பாட்ட அணியின் துடுப்பாட்டக்காரர். இவர் 39 தேர்வுத் துடுப்பாட்டப் போட்டிகளிலும், 130 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "103361", "url": "https://ta.wikipedia.org/wiki?curid=103361", "title": "எம். எசு. கே. பிரசாத்", "text": "எம். எசு. கே. பிரசாத்\n\nஎம். எசு. கே. பிரசாத் \"(M. S. K. Prasad,\" பிறப்பு: ஏப்ரல் 24 1975), இந்தியத் துடுப்பாட்ட அணியின் துடுப்பாட்டக்காரர். இவர் ஆறு தேர்வுத் துடுப்பாட்டப் போட்டிகளிலும், 17 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "103364", "url": "https://ta.wikipedia.org/wiki?curid=103364", "title": "வெங்கடேஷ் பிரசாத்", "text": "வெங்கடேஷ் பிரசாத்\n\nவெங்கடேஷ் பிரசாத் \"(Venkatesh Prasad,\" பிறப்பு: ஆகத்து 5 1969), துடுப்பாட்ட அணியின் துடுப்பாட்டக்காரர். இவர் 33 தேர்வுத் துடுப்பாட்டப் போட்டிகளிலும், 161 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "103365", "url": "https://ta.wikipedia.org/wiki?curid=103365", "title": "ஈ. ஏ. எஸ். பிரசன்னா", "text": "ஈ. ஏ. எஸ். பிரசன்னா\n\nஈ. ஏ. எஸ். பிரசன்னா \"(, E. A. S. Prasanna),\" பிறப்பு: மே 22 1940), துடுப்பாட்ட அணியின் துடுப்பாட்டக்காரர். இவர் 49 தேர்வுத் துடுப்பாட்டப் போட்டிகளிலும், 235 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டிகளில், இந்தியத் தேசிய அணியினை இவர் 1962 – 1978 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103366", "url": "https://ta.wikipedia.org/wiki?curid=103366", "title": "செதேஷ்வர் புஜாரா", "text": "செதேஷ்வர் புஜாரா\n\nசெதேஷ்வர் அரவிந்த் புஜாரா \"(Cheteshwar Arvind Pujara)\", பிறப்பு: சனவரி 25 1988), இந்தியத் துடுப்பாட்ட அணியின் துடுப்பாட்டக்காரர். இவர் உள்ளூர் போட்டிகளில் சௌராட்டிரத்திற்காகவும் மற்றும் இந்திய தேசிய அணிக்காகவும் விளையாடியுள்ளார். வலது கை துடுப்பாட்டக்காரரான இவர் 2005 ஆம் ஆண்டு முதல் முதல் தரத் துடுப்பாட்டப் போட்டிகளில் விளையாடி வருகிறார். அக்டோபர் 2010 இல் பெங்களூருவில் நடைபெற்ற தேர்வுத் துடுப்பாட்டப் போட்டியில் அறிமுகம் ஆனார்.\n\n2010 ஆம் ஆண்டின் கோடைகாலத்தில் இந்தியா ஏ அணி இங்கிலாந்து நாட்டிற்குச் சுற்றுப்பயணம் செய்து விளையாடியது. இங்கிலாந்திற்கு எதிரான தொடரில் விளையாடும் வாய்ப்பினைப் பெற்றார். அந்தத் தொடரில் அதிக ஓட்டங்கள் எடுத்தார். ராகுல் திராவிட்மற்றும் வங்கிபுரப்பு வெங்கட சாய் லட்சுமண் ஆகியோரின் ஓய்விற்குப் பின் மத்திய வரிசையில் விளையாடும் வாய்ப்பினைப் பெற்றார்.\n\n2012 ஆம் ஆண்டில் நியூசிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் விளையடும் வாய்ப்பினைப் பெற்று அதில் நூறு ஓட்டங்கள் அடித்தார். நவம்பர், 2012 இல் அகமதாபாத்தில் நடைபெற்ற இங்கிலாந்து துடுப்பாட்ட அணிக்கு எதிரான போட்டியில் இவர் முதல் முறையாக இருநூறு ஓட்டங்கள் அடித்தார். பின் மார்ச், 2013 இல் ஆத்திரேலியத் துடுப்பாட்ட அணிக்கு எதிரான போட்டியிலும் இருநூறு ஓட்டங்கள் அடித்தார். இந்த இரண்டு போட்டிகளிலும் ஆட்டநாயகன் விருது வென்றார். மேலும் இரு போட்டிகளிலும் இந்திய அணி வெற்றி பெற்றது.\n\n2012 ஆம் ஆண்டில் நடைபெற்ற என். கே. பி. சால்வே சேலஞ்ஜர் கோப்பையில் விளையாடினார். இந்தத் தொடரில் அதிக ஓட்டங்கள் எடுத்தவர் பட்டியலில் முதலிடத்தில் இருந்தார். இதில் இரண்டு இருநூறுகள் மற்றும் ஐம்பது ஓட்டங்களும் அடங்கும். 11 தேர்வுத் துடுப்பாட்டங்களில் 18 ஆட்டப்பகுதிகளில் (\"இன்னிங்ஸ்)\" விளையாடி 1000 ஓட்டஙகளை எடுத்தார். இதன்மூலம் அதிவிரைவாக 1000 ஓட்டஙகளைக் கடந்த வீரர் எனும் சாதனையைப் படைத்தார். 2013 ஆம் ஆண்டின் சிறந்த வீரருக்கான பன்னாட்டுத் துடுப்பாட்ட அவையின் விருதினைப் பெற்றார்.\n\nபெப்ரவரி, 2017 இல் வங்காளதேசத் துடுப்பாட்ட அணிக்கு எதிராக போட்டியின் போது 1,605 ஓட்டங்கள் எடுத்தார். இதன்மூலம்முதல் தரத் துடுப்பாட்டப் போட்டிகளில் அதிக ஓட்டங்கள் எடுத்த இந்திய வீரர் எனும் சாதனையைப் படைத்தார். இதற்கு முன் 1964-1965 ஆம் ஆண்டுகளில் சந்து போர்டே என்பவர் 1,604 ஓட்டஙக்ள் எடுத்ததே சாதனையாக இருந்தது. நவம்பர், 2017 இல் 12 ஆவது முறையாக முதல் தரத் துடுப்பாட்டத்தில் இருநூறுகள் எடுத்தார். இதன் மூலம் அதிக முறை இருநூறுகள் அடித்த விஜய் மேர்ச்சன்ட்டின் சாதனையை முறியடித்தார்.தேர்வுத் துடுப்பாட்டப் போட்டிகளின் நிபுணர் என புஜாரா பரவலாக அறியப்படுகிறார்.\n\nSection::::ஆரம்பகால வாழ்க்கை.\nசெதேஷ்வர் புஜாரா சனவரி 25, 1988 இல் ராஜ்கோட், குசராத்தில் பிறந்தார். இவரின் தந்தை ஆரோக்கியதாஸ் ராமசாமி புஜாரா, சௌராஷ்டிர அணிக்காக ரஞ்சிக் கோப்பைப் போட்டிகளில் விளையாடியவர். தாய் ரீமா புஜாரா. இவரின் பெற்றோர் புஜாராவின் திறமையை சிறுவயதிலேயே அறிந்து அவரின் தந்தையின் மூலம் பயிற்சி அளித்தனர். இவர் \"பி பி ஏ இ பட்டம் பெற்றுள்ளார்.\"\n"}
{"id": "103369", "url": "https://ta.wikipedia.org/wiki?curid=103369", "title": "பனன்மால் பஞ்சாபி", "text": "பனன்மால் பஞ்சாபி\n\nபனன்மால் பஞ்சாபி \"(Pananmal Punjabi\", பிறப்பு: செப்டம்பர் 20 1921), இந்தியத் துடுப்பாட்ட அணியின் முன்னாள் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும், 32 முதல்தர துடுப்பாட்டப் போட்டிகளிலும் கலந்து கொண்டுள்ளார். இந்தியத் தேசிய அணியினை 1955 ம் ஆண்டில் பிரதிநிதித்துவப்படுத்தியுள்ளார்.\n"}
{"id": "103370", "url": "https://ta.wikipedia.org/wiki?curid=103370", "title": "சந்திரசேகர சரசுவதி", "text": "சந்திரசேகர சரசுவதி\n\nசந்திரசேகரேந்திர சரசுவதி சுவாமிகள் (Chandrashekarendra Saraswati Swamigal) (மே 20, 1894 –சனவரி 8, 1994) அல்லது காஞ்சி முனிவர் காஞ்சி காமகோடி பீடத்தின் 68வது பீடாதிபதியாவார். பரவலாக இவர் \"பரமாச்சாரியார்\", \"மகாசுவாமி\" மற்றும் \"மகா பெரியவாள்\" என அழைக்கப்பட்டார்.\n\nSection::::இளமை வாழ்வு.\nதமிழ்நாட்டின் தென் ஆற்காடு மாவட்டத்தில் விழுப்புரத்தில் மே 20, 1894ஆம் ஆண்டு அனுராதா விண்மீனில் கன்னட இசுமார்த்த பிராமணக் குடும்பத்தில் பிறந்தார். பெற்றோர் இவருக்கு இட்டபெயர் சுவாமிநாதன் என்பதாகும். இவரது தந்தை சுப்பிரமணிய சாத்திரி மாவட்ட கல்வி அதிகாரியாகப் பணிபுரிந்தவர்.\nசுவாமிநாதன் தனது துவக்கக் கல்வியை திண்டிவனத்தில் உள்ள ஆற்காடு அமெரிக்கன் மிசன் உயர்நிலைப்பள்ளியில் பயின்றார்.\n\nSection::::மேலும் பார்க்க.\nகாஞ்சி சங்கர மடம்.\n\n\nSection::::வெளியிணைப்புகள்.\nhttp://hinduonline.co/VideoGallery.html\nhttp://hinduonline.co/Books/BooksOnline.html\n\n"}
{"id": "103372", "url": "https://ta.wikipedia.org/wiki?curid=103372", "title": "தட்டூ பத்கர்", "text": "தட்டூ பத்கர்\n\nதட்டூ பத்கர் \"(Dattu Phadkar\", பிறப்பு: டிசம்பர் 12 1925) - இறப்பு: மார்ச்சு 17 1985) இந்தியத் துடுப்பாட்ட அணியின் துடுப்பாட்டக்காரர். இவர் 31 தேர்வுத் துடுப்பாட்டப் போட்டிகளிலும், 133 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை இவர் 1961 – 1975 ஆண்டுகளில் பிரதிநிதித்துவப் படுத்தியுள்ளார்.\n"}
{"id": "103373", "url": "https://ta.wikipedia.org/wiki?curid=103373", "title": "மன்றச் செய்திகள் (சிற்றிதழ்)", "text": "மன்றச் செய்திகள் (சிற்றிதழ்)\n\nமன்றச் செய்திகள் இந்தியா காரைக்காலிலிருந்து 1974ம் ஆண்டு முதல் வெளிவந்த ஒரு மாத இதழாகும்.\n\n\nSection::::வெளியீடு.\nபுதுவை மாநில ஓவியர் மன்றம்\n\nSection::::உள்ளடக்கம்.\nஇது புதுவை மாநில ஓவியர் மன்ற வெளியீடாக இருந்தமையினால் இவ்விதழில் மன்ற செய்திகளுக்கும், கலை இலக்கிய செய்திகளுக்கும், ஆக்கங்களுக்கும் முக்கியத்துவம் கொடுக்கப்பட்டிருந்தது. \n"}
{"id": "103374", "url": "https://ta.wikipedia.org/wiki?curid=103374", "title": "மஜ்னவீ சரீப் (சிற்றிதழ்)", "text": "மஜ்னவீ சரீப் (சிற்றிதழ்)\n\nமஜ்னவீ சரீப் இந்தியா காரைக்காலிலிருந்து 1937ம் ஆண்டில் மாதமிரு முறை வெளிவந்த ஓர் இசுலாமிய இதழாகும். இவ்விதழ் 1941ம் ஆண்டு வரை வெளிவந்தது. \n\n\n\nSection::::உள்ளடக்கம்.\nஇசுலாமியர்களிடையே சில முக்கியமிக்கவர்களையும், முக்கியத்துவ சம்பவங்களை விளக்குவதற்கும் அரபுப் பாக்கள் பாடப்படுவதுண்டு. அப்படிப்பட்ட இப்பாக்கள் இசுலாமியரிடத்தே மிகவும் புகழ்பெற்றவை. இப்படிப்பட்ட பாக்களை விளக்கும் முகமாக இதன் உள்ளடக்கம் அமைந்திருந்தது. \n"}
{"id": "103375", "url": "https://ta.wikipedia.org/wiki?curid=103375", "title": "மாங்கனி (சிற்றிதழ்)", "text": "மாங்கனி (சிற்றிதழ்)\n\nமாங்கனி இந்தியா தமிழ்நாடு சென்னையிலிருந்து 1957ம் ஆண்டில் வெளிவந்த ஒரு மாத இதழாகும்.\n\nSection::::உள்ளடக்கம்.\nஇதுவொரு கலை இலக்கிய ஏடு என்றடிப்படையில் கலை இலக்கிய செய்திகளையும், ஆக்கங்களையும் கொண்டிருந்தது.\n"}
{"id": "103376", "url": "https://ta.wikipedia.org/wiki?curid=103376", "title": "மாணவ முரசு (சிற்றிதழ்)", "text": "மாணவ முரசு (சிற்றிதழ்)\n\nமாணவ முரசு இலங்கை, கொழும்பிலிருந்து 1967ம் ஆண்டில் வெளிவந்த ஒரு மாத இதழாகும். இவ்விதழை தமிழ் முஸ்லிம் ஒருவர் நடத்தியதாக அறியமுடிகின்றது.\n\n\nSection::::உள்ளடக்கம்.\nஇவ்விதழ் அறிவியல் ஆக்கங்களையும், கல்வியியல் ஆக்கங்களையும், இலக்கிய ஆக்கங்களையும் கொண்டிருந்தது.\n"}
{"id": "103377", "url": "https://ta.wikipedia.org/wiki?curid=103377", "title": "மார்க்க வினாவிடை (சிற்றிதழ்)", "text": "மார்க்க வினாவிடை (சிற்றிதழ்)\n\nமார்க்க வினாவிடை ஆத்தூர் (சேலம்) எனுமிடத்திலிருந்து 1947ம் ஆண்டு முதல் வெளிவந்த ஓர் இசுலாமிய மாத இதழாகும்.\n\n\nSection::::உள்ளடக்கம்.\nஇஸ்லாமியர்களிடையே இடம்பெறக்கூடிய ஐயப்பாடுகளுக்கு தெளிவு வழங்கத்தக்க வகையில் இதன் ஆக்கங்கள் அமையப் பெற்றிருந்தன.\n"}
{"id": "103378", "url": "https://ta.wikipedia.org/wiki?curid=103378", "title": "மில்லத் (சிற்றிதழ்)", "text": "மில்லத் (சிற்றிதழ்)\n\nமில்லத் இலங்கையிலிருந்து 1978ம் ஆண்டில் வெளிவந்த ஒர் இசுலாமிய மாத இதழ்.\n\nSection::::பொருள்.\n'மில்லத்' என்ற அரபுப் பதத்தின் தமிழ்கருத்து 'மார்க்கம்' என்பதாகும்.\n\nSection::::உள்ளடக்கம்.\nஇஸ்லாம் சமயம் பற்றிய விளக்கங்களை வழங்கும் அறிவியல் ஆக்கங்கள் இதில் இடம்பெற்றிருந்தன.\n"}
{"id": "103379", "url": "https://ta.wikipedia.org/wiki?curid=103379", "title": "மிஸ்பாகுல் இஸ்லாம் (இதழ்)", "text": "மிஸ்பாகுல் இஸ்லாம் (இதழ்)\n\nமிஸ்பாகுல் இஸ்லாம் இலங்கையிலிருந்து 1906ல் வெளிவந்த ஓர் இசுலாமிய இதழாகும்.\n\nSection::::பொருள்.\n'மிஸ்பாகுல் இஸ்லாம்' என்ற அரபுப் பதத்தின் தமிழ்கருத்து 'இசுலாமிய விளக்கு' என்பதாகும்\n\nSection::::உள்ளடக்கம்.\n20ம் நூற்றாண்டின் ஆரம்பத்தில் இலங்கை முஸ்லிம்களுக்கு இஸ்லாமிய விளக்கங்களை போதியளவு பெற்றுக்கொள்ளக்கூடிய வசதிகள் காணப்படவில்லை. குறிப்பாக வெள்ளிக்கிழமைகளில் இடம்பெறும் குத்பா எனப்படும் மார்க்க சொற்பொழிவை தவிர சமயத்தைப் பற்றிய பொதுவாக அறிந்துகொள்ள வாய்ப்புகள் குறைவாகவே இருந்தன. இத்தகைய குறையினை கற்றவர்கள் மத்தியில் ஓரளவாவது போக்கும் முகமாக இசுலாமிய விளக்கங்களைக் கொண்ட இதழாக இது காணப்பட்டது. \n"}
{"id": "103380", "url": "https://ta.wikipedia.org/wiki?curid=103380", "title": "கன்வர் ராய் சிங்", "text": "கன்வர் ராய் சிங்\n\nகன்வர் ராய் சிங் \"(Kanwar Rai Singh),\" பிறப்பு: பிப்ரவரி 24 1922), துடுப்பாட்ட அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 33 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை 1948 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103381", "url": "https://ta.wikipedia.org/wiki?curid=103381", "title": "மினார் (சிற்றிதழ்)", "text": "மினார் (சிற்றிதழ்)\n\nமினார் ஈரோடுவிலிருந்து 1948ல் வெளிவந்த ஓர் இசுலாமிய மாத இதழாகும்.\n\nஇவர் ஒரு புகழ்பெற்ற இசுலாமிய எழுத்தாளரும்ää பத்திரிகையாளருமாவார். \n\nSection::::பொருள்.\n'மினார்' என்ற அரபுப் பதம் 'ஒளி' என்ற பொருளைத்தரும். \n\nSection::::உள்ளடக்கம்.\nசஞ்சிகையின் கருத்திற்கிணங்க இசுலாமிய சமூகத்தவரிடையே காணப்பட்ட மூடநம்பிக்கைகளைக் களையும் ஆக்கங்களைக் கொண்ட ஒரு இதழாக இது இருந்தது. \n"}
{"id": "103382", "url": "https://ta.wikipedia.org/wiki?curid=103382", "title": "மின்ஹாஜ் (சிற்றிதழ்)", "text": "மின்ஹாஜ் (சிற்றிதழ்)\n\nமின்ஹாஜ் இந்தியா தமிழ்நாடு சென்னையிலிருந்து 1960ல் மாதந்தோறும் வெளிவந்த ஒரு இதழாகும். \n\nஇவர் புகழ்பெற்ற முஸ்லிம் எழுத்தாளர் ஹஸனின் தந்தையார். \n\nSection::::பொருள்.\nஅரபுபாசையில் 'மின்ஹாஜ்' என்றால் 'பாதை' என்று பொருள்படும்\n\nSection::::உள்ளடக்கம்.\nஇதழின் கருத்திற்கிணங்க இசுலாமிய வழிகாட்டல் தொடர்பான ஆக்கங்களையும், இசுலாமிய எழுத்தாளர்களின் இலக்கிய ஆக்கங்களையும் இது அதிகளவில் உள்வாங்கியிருந்தது.\n"}
{"id": "103383", "url": "https://ta.wikipedia.org/wiki?curid=103383", "title": "மிலாப் (சிற்றிதழ்)", "text": "மிலாப் (சிற்றிதழ்)\n\nமிலாப் இந்தியா ஈரோடுவிலிருந்து 1947ம் ஆண்டில் வெளிவந்த ஒரு வார இதழ. \n\n\nSection::::பணிக்கூற்று.\nஅச்சம், தயை, தாட்சனியமின்றி அரும்தொண்டாற்றி வந்த 'பாக்கித்தான்' பத்திரிகையே மிலாப் ஆக வெளிவந்தது\n\nSection::::பொருள்.\n'மிலாப்' என்ற அரபுப் பதத்தின் தமிழ்கருத்து 'நல்இணக்கம்' என்பதாம்\n"}
{"id": "103384", "url": "https://ta.wikipedia.org/wiki?curid=103384", "title": "மின்னல் எக்ஸ்பிரஸ் (சிற்றிதழ்)", "text": "மின்னல் எக்ஸ்பிரஸ் (சிற்றிதழ்)\n\nமின்னல் எக்ஸ்பிரஸ் இந்தியா மதுரையிலிருந்து 1984ல் வெளிவந்த ஒரு மாத இதழ். \n\n\nSection::::உள்ளடக்கம்.\nதமிழ் முஸ்லிம் நடத்தி பல்சுவை இதழ் என்றடிப்படையில் கலை இலக்கியம் சார்ந்ததும், இசுலாமிய கொள்கை விளக்கம் சார்ந்ததுமான பல்வேறு ஆக்கங்கள் இடம்பெற்றிருந்தன.\n"}
{"id": "103385", "url": "https://ta.wikipedia.org/wiki?curid=103385", "title": "குறுக்குவிசாரணை", "text": "குறுக்குவிசாரணை\n\nநவீன நீதிநிறுவனங்களில் குறுக்குவிசாரணை ஒரு முதன்மையான பங்கைப் பெற்றுள்ளது. குறுக்குவிசாரணை என்பது வழக்குவிசாரணையின்போது ஒரு சான்றாளரை (சாட்சியை) அவரின் எதிர்த்தரப்பினர் புரியும் விசாரணையாகும். இது வழக்குப் பொருண்மைகளின் உண்மைத் தன்மையை உரசிப்பார்க்கும் உரைகல்லாக கருதப்பட்டாலும் பலநேரங்களில் தருக்கவிளையாட்டால் உண்மையைப் பொய்யாக்குகிற, பொய்யை உண்மையாக்குகிற வழக்குரைஞரின் சாதுரிய வித்தையாகவே நடைமுறையில் நிலவுகிறது.\n"}
{"id": "103387", "url": "https://ta.wikipedia.org/wiki?curid=103387", "title": "மாபெல் ஹெய்னஸ் போட்", "text": "மாபெல் ஹெய்னஸ் போட்\n\nமாபெல் ஹெய்ன்ஸ் போட் (Mabel Haynes Bode) என்பவர் லண்டன் பல்கலைக்கழகக் கல்லூரியில் பாளி மொழி விரிவுரையாளராக பணியாற்றயவராவார். இவரே 1912ம் ஆண்டு இலங்கையில் வெளியிடப்பட்ட மகாவம்சம் நூலை மொழிப்பெயர்ப்பு செய்து வில்ஹெம் கெய்கர் என்பவருக்கு உதவிப் புரிந்தவராவார். \n\n1912ம் ஆண்டு வெளியிடப்பட்ட மகாவம்சம் நூல் இலங்கை வரலாற்றாசிரியர்கள் மற்றும் வரலாற்றாய்வாளர்கள் மத்தியில் பிரசித்திப்பெற்ற அதேவேளை, அந்த நூலின் மொழிப்பெயர்ப்பில் பங்காற்றிய \"மாபெல் ஹெய்ன்ஸ் போட்\" எனும் இவரது பெயரும் பிரசித்திப்பெற்றது. இவரது மொழிப்பெயர்ப்பு தொடர்பாகவும் வரலாற்றாசிரியர்களிடையே ஆய்வுப்படுத்தப்பட்டது.\n"}
{"id": "103388", "url": "https://ta.wikipedia.org/wiki?curid=103388", "title": "வெங்கடபதி ராஜு", "text": "வெங்கடபதி ராஜு\n\nவெங்கடபதி ராஜு \"(Venkatapathy Raju,\" பிறப்பு: 1969), இந்தியத் தேசிய துடுப்பாட்ட அணியின் துடுப்பாட்டக்காரர். இவர் 28 தேர்வுத் துடுப்பாட்டப் போட்டியிலும், 53 முதல்தர துடுப்பாட்டப் போட்டிகளிலும் கலந்து கொண்டுள்ளார்.\n"}
{"id": "103389", "url": "https://ta.wikipedia.org/wiki?curid=103389", "title": "காஞ்சி சங்கர மடம்", "text": "காஞ்சி சங்கர மடம்\n\nகாஞ்சி சங்கர மடம் (Kanchi Sankara matha) தமிழ்நாட்டின் காஞ்சிபுரத்தில் அமைந்துள்ள ஓர் இந்து சமய துறவியர் இருப்பிடமாகும். இது \"காஞ்சி காமகோடி பீடம்\" என்றும் அழைக்கப்படுவதுண்டு. ஆதி சங்கரர் இங்கு சமாதியடைந்ததாகவும் இந்த மடத்தை நிறுவியதாகவும் கூறப்படுகிறது. இந்த மடத்தின் தலைவர்கள், பீடாதிபதிகள், மற்ற நான்கு (சிருங்கேரி சாரதா மடம், துவாரகை மடம், கோவர்தன மடம், ஜோஷி மடம்) சங்கர மடத் தலைவர்களைப் போலவே, \"சங்கராச்சாரியர்\" என்றப் பட்டத்துடன் விளங்குகின்றனர். \n\nகாஞ்சி மடம் கும்பகோணத்தில் இருந்த 18ஆம் நூற்றாண்டுக்குப் பின்னர் புகழ்பெறத் துவங்கியது.சிலர் இதனை சிருங்கேரி சங்கர மடத்தின் கிளையாகக் கருதுகின்றனர். இன்று தென்னிந்தியாவில் உள்ள முதன்மையான இந்து சமய அமைப்புகளில் ஒன்றாக இந்த மடம் விளங்குகிறது.\n\nநவம்பர் 2004ஆம் ஆண்டு இந்த மடத்தின் பீடாதிபதிகளாக இருந்த செயந்திர சரசுவதி மற்றும் விசயேந்திர சரசுவதி சுவாமிகள் இருவரும் சங்கர்ராமன் கொலை வழக்கில் கைதானதை அடுத்து இம்மடத்திற்கு இழுக்கு ஏற்பட்டது. பின்னர் இருவரும் வழக்கிலிருந்து நீதிமன்றத்தினால் விடுதலை செய்யப்பட்டனர்.\n\nSection::::வரலாறு.\nகாஞ்சி சங்கரமடத்தின் தொன்மை, வரலாறு குறித்து சர்ச்சைகள் எழுந்தன. இந்த மடத்தின் அலுவல்முறை வரலாற்றின்படி ஆதி சங்கரர் இந்த மடத்தை நிறுவியதாகவும் அவரைத் தொடர்ந்து 69ஆவது மடத்தலைவராக பொறுப்பாற்றுவதாகவும் கி.மு ஐந்தாம் நூற்றாண்டிலிருந்து உள்ளதாகவும் நிறுவப்படுகிறது. மடத்தின் வேறுசில பரப்புரைகளிலும் ஆதி சங்கரர் காஞ்சிக்கு வந்திருந்து \"சர்வக்ஞா பீடம்\" என்று மடம் நிறுவியதாகவும் இங்கு மரணமடைந்ததாகவும் அறியப்படுகிறது. பிற மூலங்கள் சங்கரரின் இறப்பு இமாலயத்தில் கேதார்நாத்தில் நிகழ்ந்ததாகக் குறிப்பிடுகின்றன. \n\nவேறு சிலர் இந்த மடம் அண்மையில் 18ஆம் நூற்றாண்டில் கும்பகோணத்தில் சிருங்கேரி மடத்தின் கிளையாக நிறுவப்பட்டு தன்னிச்சையாகச் செயல்படத் தொடங்கியது என்கின்றனர். கும்பகோணத்தில் இருந்த மடத்தலைவர்கள் காஞ்சி காமாட்சி கோவிலின் நிர்வாகத்தை கைக்கொள்ளவே தங்கள் மடத்தை 1842க்கும் 1863க்கும் இடையில் காஞ்சிக்கு இடம் பெயர்த்தனர். இதுவே காஞ்சி மடத்தின் துவக்க காலம் என்றும் கூறுகின்றனர். \n\nகாஞ்சி மடத்தின் கூற்றின்படி 18ஆம் நூற்றாண்டில் இடம் பெயர்ந்ததற்கான காரணம் அய்தர் அலியின் படையெடுப்பு ஆகும். மேலும் அவர்கள் ஆதி சங்கரர் வந்தமைக்கும் மடம் 2500 ஆண்டுகள் பழமையான வரலாறு கொண்டிருப்பதற்கும் காஞ்சியைச் சுற்றியுள்ள கோவில்களில் கல்வெட்டுகள் தொல்லியல் சான்றுகளாக உள்ளதாக கூறுகின்றனர். மடத்தின் கூற்றுப்படி காஞ்சியிலுள்ள சன்னிதி கோவில் தெருக்கட்டிடம் பல நூற்றாண்டுகளுக்கு முந்தையதாக நிறுவப்பட்டாலும் இதனை மறுப்போரும் உள்ளனர்.\n\nசந்திரசேகர சரசுவதி சுவாமிகள் காஞ்சி காமகோடி சங்கர மடத்தின் பீடாதிபதியாக பல்லாணடுகள் இருந்தார்.\n\n"}
{"id": "103392", "url": "https://ta.wikipedia.org/wiki?curid=103392", "title": "விஜய் ராஜீந்தர்நாத்", "text": "விஜய் ராஜீந்தர்நாத்\n\nவிஜய் ராஜீந்தர்நாத் (\"Vijay Rajindernath),\" பிறப்பு: சனவரி 7 1928 - இறப்பு: நவம்பர் 22 1989) இந்தியத் தேசிய துடுப்பாட்ட அணியின் முன்னாள் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 28 முதல்தர துடுப்பாட்டப் போட்டிகளிலும் கலந்து கொண்டுள்ளார். தேர்வுத் துடுப்பாட்டப் போட்டியில், இந்தியத் தேசிய அணியினை 1955 ம் ஆண்டில் பிரதிநிதித்துவப் படுத்தியுள்ளார்.\n"}
{"id": "103393", "url": "https://ta.wikipedia.org/wiki?curid=103393", "title": "எவ்வி", "text": "எவ்வி\n\nஎவ்வி சங்ககாலத்துக் குறுநில மன்னன். இவன் சிறந்த வள்ளலும் ஆவான். \n\nஎவ்வி என்னும் சொல்லின் பொருள்\n\nஎவ்வியை நேரில் கண்டு பாடிய புலவர் வெள்ளெருக்கிலையார். பிற புலவர்கள் இவனைத் தம் பாடல்களில் குறிப்பிட்டுள்ளனர்.\nSection::::எவ்வி பற்றிய செய்திகள்.\nமயிலை சீனி. வேங்கடசாமி அவரிகளின் பண்டைத் தமிழக வரலாறு  - சேரர், சோழர், பாண்டியர்\n\nSection::::நீடூர் கிழவன்.\n மிழலை] நாட்டு அரசன். நீடூர் இவன் நாட்டின் தலைநகர்..அதனால் இவன் “நீடூர் கிழவன்” எனப் படுகிறான். இவனது ஊர் நீடூர் என்பது.தற்போது நீடா மங்கலம் என்று வழங்குகிறது. \nமிழலைக் கூற்றம் அறந்தாங்கி வட்டத்துத் தென் \nபகுதியும் இராமநாதபுர மாவட்டத்தின் கீழ்ப்பகுதியும் தன்கண் கொண்டது.திருப் பெருந்துறை என்னும் ஆவுடையார்கோவில் வட்டாரப் பகுதிகள் மிழலை நாடு என்று அழைக்கப் பட்டதற்கான சான்றுகள் உள்ளன.கடற்கரைவரை இந்தநாடு பரவி இருந்தது. \n\nவேள் எவ்வி எனவும், நீடூர் கிழவன் எனவும் இவன் போற்றப்படுகிறான். \nவேளிர் குடியைச் சேர்ந்தவன் என்று கபிலர் இவனைக் குறிப்பிடுகிறார். \nபசும்பூண் பொருந்திலர் என்பவரை வென்றவன் ==\n\nஒருமுறை இவன் தன் ஏவலைக் கொள்ளாது பகைத்த \nபசும்பூண் பொருந்திலர் என்பவரை நெடுமிடல் அஞ்சியின் உதவியுடன் வென்றார். அவர்க்குரிய அரிமணம் \nஉறத்தூர் என்பன புதுக்கோட்டை வட்டத்தில் உள்ளன. அரிமணம் \nஇப்போது அரிமளம் என வழங்குகிறது. \n\nSection::::வாய்வாள் எவ்வி.\nஇவன் வாய்வாள் எவ்வி எனச் சிறப்பபிக்கப்படுவதால், வாட்போரில் வல்லவன் எனத் தெரிகிறது. \n\nSection::::நாட்டு மக்களும் வள்ளண்மைக் குணம் மிக்கவர்கள்.\nஇவனது ஆட்சி நிழல் குளுமையாக இருக்கும் என்றும், இவனது நாட்டு முதியவர்கள் உப்பு விற்க வரும் நுளையர்களுக்குத் தேறல் தந்து மகிழ்விப்பார்கள் என்றும் ஒரு புலவர் குறிப்பிடுகிறார். இதனால் இவனது நாட்டு மக்களும் வள்ளண்மைக் குணம் மிக்கவர்கள் எனத் தெரியவருகிறது.. \n\nபாண்மகள் எவ்வி நாட்டில் தன் உப்புக்குப் பண்டமாற்றாக நெல்லைத் தந்தால் வாங்கமாட்டாளாம். முத்துக்களைத் தந்தால்தான் வாங்கிக்கொள்வாளாம். அந்த அளவுக்கு அவன் நாடு செல்வ வளம் மிக்கது. \n\nதலையாலங்கானத்துச் செருவென்ற நெடுஞ்செழியன் இவனது நாட்டைத் தனதாக்கிக் கொண்டபின் தொன்முது வேளிர் ஆண்ட முத்தூரையும் கைப்பற்றிக்கொண்டான். \n\nSection::::எவ்வியின் மறைவு.\nஎவ்வியின் முன்னோன் ஒருவன் கழாத்தலையார் என்னும் புலவரை இகழ்ந்ததன் பயன் எவ்வியின் தொல்குடி இவனோடு அழிந்தது என்கிறார் கபிலர். \n\nஎவ்வி சிறந்த வள்ளல். அவன் மார்பில் புண்பட்டு வீழ்ந்தான் எனப் பேசிக்கொண்டனர். இது பொய்யாக இருக்கக் கூடாதா, அன்று ஒருநாள் அகுதை மார்பில் இரும்புச்சக்கரம் பாய்ந்தது என்று பேசிக்கொண்டனரே. அது பொய்யாய்ப் போகவில்லையா? அதுபோல் எவ்வி வீழ்ந்தான் என்பதும் பொய்யாகக் கூடாதா, - என்று ஒரு புலவர் கலங்குகிறார். பின்னர் எவ்வி உண்மையாகவே இறந்துபோனது கண்டு பலரோடு கூடி உண்ட எவ்வி வாயில் வாய்க்கரிசி போடுகிறார்களே! அவன் உண்பானா என்றும் சொல்லி அழுகிறார் வெள்ளெருக்கிலையார். \n\nஎவ்வி மாண்டபோது பாணர்கள் தலையில் பூச் சூடிக்கொள்ளவில்லையாம். \nஎவ்வி மாண்டு கிடந்த போர்க்களத்தில் பாணர்கள் தம் வளைந்த கொம்புகளை ஊதாமல் கீழே போட்டு வணக்கம் செலுத்தினார்களாம். \n\nஎவ்வி சொன்னதைக் கேளாமல் அன்னி என்பவன் திதியன் என்பவனோடு போரிட்டு மாண்டான்.\n\nSection::::மேற்கோள்.\n24-ம் புறப்பாட்டில்--\n\" முந்நீ ருண்டு முந்நீர்ப் பாயும்\nதாங்கா வுறையு ணல்லூர் கெழீஇய\nஓம்பா வீகை மாவேள் எவ்வி\nபுனலம் புதவின் மிழலை\""}
{"id": "103395", "url": "https://ta.wikipedia.org/wiki?curid=103395", "title": "ஏற்றை", "text": "ஏற்றை\n\nசோழன் பெரும்பூட் சென்னியை எதிர்த்துப் போரிட்ட எழுவர் கூட்டணியில் ஏற்றை என்பவனும் ஒருவன். கட்டூர் என்னுமிடத்தில் நடந்த போரில் சோழர் படைத்தலைவன் பழையனைக் கொன்றது. பின்னர் பெரும்பூட் சென்னியே தலைமையேற்று போரிட்டபோது எழுவர் கூட்டணியில் அறுவர் தப்பி ஓடிவிட்டனர். தப்பி ஓடியவர்களில் இந்த ஏற்றை என்பவனும் ஒருவன். கணையன் மட்டும் அகப்பட்டுக்கொண்டான். அவன் சோழநாட்டுக் கழுமலச் சிறையில் அடைக்கப்பட்டான்.\n\nபுலவர் குடவாயிற் கீரத்தனார் இந்தச் செய்திகளைத் தம் பாடலில் குறிப்பிட்டுள்ளார். (அகநானூறு 44)"}
{"id": "103397", "url": "https://ta.wikipedia.org/wiki?curid=103397", "title": "கங்கன்", "text": "கங்கன்\n\nசோழன் பெரும்பூட் சென்னியை எதிர்த்துப் போரிட்டவர் எழுவர் இந்த எழுவர் கூட்டணியில் கங்கன் என்பவனும் ஒருவன். இக்கூட்டணி கட்டூர் என்னுமிடத்தில் நடந்த போரில் சோழர் படைத்தலைவன் பழையனைக் கொன்றது. பின்னர் பெரும்பூட் சென்னியே தலைமையேற்று போரிட்டபோது எழுவர் கூட்டணியில் அறுவர் தப்பி ஓடிவிட்டனர். தப்பி ஒடியவர்களில் இந்தக் கங்கனும் ஒருவன். கணையன் மட்டும் அகப்பட்டுக்கொண்டான். அவன் சோழநாட்டுக் கழுமலச் சிறையில் அடைக்கப்பட்டான்.\n\nபுலவர் குடவாயிற் கீரத்தனார் இந்தச் செய்திகளைத் தம் பாடலில் குறிப்பிட்டுள்ளார். (அகநானூறு 44)\n\nSection::::கங்கர் பரம்பரை.\nகங்கர் பரம்பரையினர் கி.பி.350 முதல் சுமார் 200 ஆண்டுகள் இப்போதுள்ள கர்நாடக மாநிலப் பகுதியில் செல்வாக்குடன் அரசோச்சி வந்தனர். இவர்கள் மேலைக்கங்கர் எனப்பட்டனர். இவர்களின் மற்றொரு பரம்பரை 11 ஆம் நூற்றாண்டில் தலைநூக்கி சுமார் 300 ஆண்டுகள் இப்போதுள்ள ஆந்திர மாநிலப் பகுதியில் ஆண்டுவந்தனர். இவர்களைக் கீழைக்கங்கர் என்று வரலாறு காட்டுகிறது. இந்த மரபின் சங்ககால முன்னோன் இந்தக் கங்கன்.\n\nSection::::கங்கன், பெயர் விளக்கம்.\n\"வரப்பில் கங்கு வெட்டினான்\" என்னும்போது 'கங்கு' என்னும் சொல் 'ஓரம்' என்னும் பொருளைத் தருகிறது. கங்கன் தமிழகத்தின் கங்கில் இருந்துகொண்டு ஆண்ட மன்னன். கங்கை ஆற்றுப் பகுதியிலிருந்து வந்தவர் கங்கர் எனக் கொள்ளாமல் தமிழகத்தின் கங்கிலிருந்து ஆண்டவர் எனக் கொள்வது பொருத்தமானது. கங்கர் காலத்துக்கு முந்தைய சங்ககாலச் சான்றினை அடிப்படையாகக் கொண்டது.\nSection::::வெளிப் பார்வை.\nபிற்காலக் கங்கை குலத்தவர்\n"}
{"id": "103399", "url": "https://ta.wikipedia.org/wiki?curid=103399", "title": "கட்டி (சங்ககால அரசன்)", "text": "கட்டி (சங்ககால அரசன்)\n\nசோழன் பெரும்பூட் சென்னியை எதிர்த்துப் பொரிட்ட எழுவர் கூட்டணியில் கட்டி என்பவனும் ஒருவன். கட்டூர் என்னுமிடத்தில் நடந்த போரில் சோழர் படைத்தலைவன் பழையனைக் கொன்றது. பின்னர் பெரும்பூட் சென்னியே தலைமையேற்று போரிட்டபோது எழுவர் கூட்டணியில் அறுவர் தப்பி ஓடிவிட்டனர். தப்பி ஓடியவர்களில் இவனும் ஒருவன். கணையன் மட்டும் அகப்பட்டுக்கொண்டான். அவன் சோழநாட்டுக் கழுமலச் சிறையில் அடைக்கப்பட்டான்.\n\nபுலவர் குடவாயிற் கீரத்தனார் இந்தச் செய்திகளைத் தம் பாடலில் குறிப்பிட்டுள்ளார். (அகநானூறு 44)\n\nதித்தன் மகன் தித்தன் வெளியன் உறையூரில் இருந்து அரசாட்சி புரிந்தபோது இந்தக் கட்டி அரசன் தாக்குவதற்காக வந்து பின்னர், பயந்து ஓடிவிட்டான்.\n"}
{"id": "103400", "url": "https://ta.wikipedia.org/wiki?curid=103400", "title": "கணையன்", "text": "கணையன்\n\nசோழன் பெரும்பூட் சென்னியை எதிர்த்துப் பொரிட்ட எழுவர் கூட்டணியில் கணையன் என்பவனும் ஒருவன். கட்டூர் என்னுமிடத்தில் நடந்த போரில் சோழர் படைத்தலைவன் பழையனைக் கொன்றது. பின்னர் பெரும்பூட் சென்னியே தலைமையேற்று போரிட்டபோது எழுவர் கூட்டணியில் அறுவர் தப்பி ஓடிவிட்டனர். இந்தக் கணையன் மட்டும் அகப்பட்டுக்கொண்டான். அவன் சோழநாட்டுக் கழுமலச் சிறையில் அடைக்கப்பட்டான்.\n\nபுலவர் குடவாயிற் கீரத்தனார் இந்தச் செய்திகளைத் தம் பாடலில் குறிப்பிட்டுள்ளார். (அகநானூறு 44)"}
{"id": "103403", "url": "https://ta.wikipedia.org/wiki?curid=103403", "title": "வதிலை பிரபா", "text": "வதிலை பிரபா\n\nவதிலை பிரபா (பிறப்பு: மார்ச் 4, 1966)ஒரு தமிழ் எழுத்தாளர் மற்றும் தமிழ்க் கவிஞர். தேனி மாவட்டம், போடிநாயக்கனூர் அருகிலுள்ள போ.அணைக்கரைப்பட்டி எனும் ஊரைச் சொந்த ஊராகக் கொண்டிருந்தாலும், தான் வசித்து வரும் ஊரான திண்டுக்கல் மாவட்டம், வத்தலக்குண்டு எனும் ஊரின் சுருக்கப் பெயரான வதிலையை தன் பெயருக்கு முன்னால் இணைத்துக் கொண்டுள்ளார். இவர், இதுவரை 300க்கும் மேற்பட்ட கவிதைகளையும், 250க்கும் மேற்பட்ட ஹைக்கூ கவிதைகளையும், 20 க்கும் மேற்பட்ட சிறுகதைகளையும், ஏராளமான கட்டுரைகளையும், விமர்சனங்களையும் எழுதியுள்ளார். இவர் “யார் குற்றவாளி?” எனும் குறும்படம் ஒன்றையும் இயக்கியுள்ளார். “வரலாறு” பாடத்தில் முதுகலைப்பட்டமும், இதழியல் மற்றும் மக்கள் தகவல் தொடர்பியலில் முதுகலைப்பட்டமும் பெற்றிருக்கும் இவர் மகாகவி (சிற்றிதழ்) எனும் சிற்றிதழை நடத்தி வருகிறார். உலகத் தமிழ்ச் சிற்றிதழ்கள் சங்கத்தில் 1997 முதல் 2005 வரை பொதுச் செயலாளராகவும், 2005 முதல் அதன் தலைவராகவும் செயல்பட்டு வருகிறார்.\n\n\nSection::::விருதுகள்.\nஇவர் இலக்கியப் பங்களிப்புகளுக்காக கீழ்காணும் சில விருதுகளையும் பெற்றுள்ளார்.\n\n\n"}
{"id": "103409", "url": "https://ta.wikipedia.org/wiki?curid=103409", "title": "புன்றுறை", "text": "புன்றுறை\n\nசோழன் பெரும்பூட் சென்னியை எதிர்த்துப் பொரிட்ட சோழனை எதிர்த்த எழுவர் கூட்டணியில் புன்றுறை என்பவனும் ஒருவன். கட்டூர் என்னுமிடத்தில் நடந்த போரில் சோழர் படைத்தலைவன் பழையனைக் கொன்றது. பின்னர் பெரும்பூட் சென்னியே தலைமையேற்று போரிட்டபோது எழுவர் கூட்டணியில் அறுவர் தப்பி ஓடிவிட்டனர். தப்பி ஒடியவர்களில் இந்தப் புன்றுறையும் ஒருவன். கணையன் மட்டும் அகப்பட்டுக்கொண்டான். அவன் சோழநாட்டுக் கழுமலச் சிறையில் அடைக்கப்பட்டான்.\n\nபுலவர் குடவாயிற் கீரத்தனார் இந்தச் செய்திகளைத் தம் பாடலில் குறிப்பிட்டுள்ளார். (அகநானூறு 44)"}
{"id": "103410", "url": "https://ta.wikipedia.org/wiki?curid=103410", "title": "கட்டி", "text": "கட்டி\n\nகட்டி என்னும் தலைப்பிலுள்ள கட்டுரைகள் கீழே உள்ளன.\n"}
{"id": "103414", "url": "https://ta.wikipedia.org/wiki?curid=103414", "title": "நோய் மாதிரி", "text": "நோய் மாதிரி\n\nநோய் மாதிரி (\"Disease model\") அல்லது விலங்கு மாதிரி (\"Animal model\") என்பது மனித நோய்களைப்பற்றி ஆய்வு செய்ய, மனிதனுக்கு தீங்கு விளைவிக்காத விதத்தில், மனிதனற்ற வேறு பல விலங்குகளைக் கொண்டு உருவாக்கப்படுகின்ற மாதிரியாகும். சாதாரணமாக, எலிகள் (பெருச்சாளி, சுண்டெலி), முயல், பல்வேறு குரங்குகள், கோழி, பன்றி மற்றும் பிற விலங்கினங்கள் உபயோகப்படுத்தப்படுகின்றன.\n\nஇந்த நோய் மாதிரிகள் கீழ்கண்டவற்றுக்கு உபயோகப்படுகின்றது:\n\n\n(உ-ம்) எதிர்ப்பான்களால் (பிறபொருளெதிரிகளால்) தூண்டப்பட்ட முடக்குவாதம்.\n\nSection::::ஈரலழற்சி சி தீநுண்ம ஆய்வு.\nதற்பொழுது, ஈரலழற்சி சி தீநுண்ம ஆய்வுக்காக இத்தீநுண்மத்தால் பாதிப்படையக் கூடிய மனித மரபணுக்களைக் கொண்ட சுண்டெலி உருவாக்கப்பட்டுள்ளது.\n"}
{"id": "103415", "url": "https://ta.wikipedia.org/wiki?curid=103415", "title": "நன்னன்", "text": "நன்னன்\n\nசங்ககாலத்திலேயே நன்னன் என்னும் பெயருடன் பல மன்னர்கள் ஆங்காங்கே ஆண்டுவந்தனர். அவர்கள் வேளிர் குடியைச் சேர்ந்தவர்கள். மேற்குத் தொடர்ச்சி மலை சார்ந்த நாடுகளில் அவர்கள் ஆண்ட நாடுகள் அமைந்திருந்தன.\n\n\n\n\n\n\n\n"}
{"id": "103416", "url": "https://ta.wikipedia.org/wiki?curid=103416", "title": "வியலூர்", "text": "வியலூர்\n\nவியலூர் சங்கப் பாடல்களில் குறிப்பிடப்பட்டுள்ள ஒரு ஊர்.\n\nSection::::வயலை வேலி வியலூர்.\nநன்னன் வேண்மான் என்னும் அரசனின் ஆட்சிக்கு உட்பட்டிருந்த ஊர் இந்த வியலூர். மாமூலனார் பாடல் இதனைத் தெரிவிக்கிறது (அகநானூறு 97). மாமூலனார் தன் பாடல் தலைவியின் முலைமுகட்டின் வனப்புக்கு இவ்வூரை உவமையாகக் காட்டியுள்ளதால் இவ்வூர் மலைமுகட்டில் இருந்தது எனத் தெரிகிறது. இவ்வூருக்கு வயலைக்கொடி படர்ந்த வேலி இருந்ததாம். இவ்வூரில் நறவுக்கள் மிகுதியாம்.\nSection::::சிறுகுரல் நெய்தல் வியலூர்.\nபதிற்றுப்பத்து ஐந்தாம் பத்தைப் பாடியவர் பரணர். பதிற்றுப்பத்து நூலைத் தொகுத்தவர் ஒவ்வொரு பத்துக்கும் ஒரு பதிகப்பாடலை இணைத்துள்ளார். இந்தப் பத்தின் பதிகப்பாடல் இந்த ஊரைக் குறிப்பிகிறது. கடல்பிறக்கு ஓட்டிய செங்குட்டுவன் தன் வடநாட்டு வெற்றிக்குப் பின் இடும்பில்புறம் என்னும் இடத்தில் தங்கினானாம். அப்போது அங்கு வந்து புலிபோல் தாக்கிய வயவர்களைத் துரத்திச் சென்று அவர்களின் வியலூரைத் தவிடுபொடி ஆக்கினானாம். இதனை அடுத்து ஓடிய ஆறு வியலூர் ஆறு. ஆற்றின் ஒரு கரையில் வியலூர். மற்றொரு கரையில் கொடுகூர். இந்தக் கொடுகூரையும் செங்குட்டுவன் அழித்தான். \n"}
{"id": "103418", "url": "https://ta.wikipedia.org/wiki?curid=103418", "title": "இடும்பில்புறம்", "text": "இடும்பில்புறம்\n\nஇடும்பில்புறம் சங்கப்பாடல்களில் குறிப்பிடப்படும் ஒரு ஊர். பதிற்றுப்பத்து ஐந்தாம் பத்தைப் பாடியவர் பரணர். கடல் பிறக்கு ஓட்டிய செங்குட்டுவனைப் பாட்டுடைத் தலைவனாகக் கொண்டு இதனைப் பாடியுள்ளார். இந்தச் செங்குட்டுவன் தன் கங்கைக்கரை வெற்றிக்குப் பின்னர் அந்த வெற்றியின் அடையாளமாக இமயமலையில் தன் வில்லம்புச் சின்னத்தைப் பொறித்துவிட்டு கண்ணகிக்குச் சிலைவடிக்கும் கல்லுடன் தன் நாட்டுக்கு மீண்டபோது இடும்பிற்புறம் என்னும் ஊரில் தங்கினானாம். அப்போது அங்கு வந்து அவனைத் தாக்கிய வயவல்கள் அழிந்தொழியும்படி அவர்களின் வியலூரை நூறினானாம். (இச் செய்தி இப் பத்தின் பதிகத்தில் உள்ளது)\n"}
{"id": "103422", "url": "https://ta.wikipedia.org/wiki?curid=103422", "title": "சுஜாதா (நடிகை)", "text": "சுஜாதா (நடிகை)\n\nசுஜாதா (திசம்பர் 10, 1952 - ஏப்ரல் 6, 2011) தென்னிந்தியத் திரைப்பட நடிகை ஆவார். இவர் தமிழ், தெலுங்கு, மலையாளம், இந்தித் திரைப்படங்களில் நடித்துள்ளார். தமிழ் சினிமா உலகில் முன்னணி நடிகையாக விளங்கியவர்.\n\nSection::::வாழ்க்கைக் குறிப்பு.\nகேரளத்தைப் பூர்வீகமாகக் கொண்ட சுஜாதா, 1952 திசம்பர் 10 இல் இலங்கை, யாழ்ப்பாணத்தில் தெல்லிப்பழை என்ற ஊரில் பிறந்தார். அக்காலத்தில் இந்தியாவில் இருந்து ஆசிரியர்கள் யாழ்ப்பாணம் சென்று பணியாற்றி வந்தார்கள். சுஜாதாவின் தந்தை மேனன் கேரளத்தில் இருந்து தெல்லிப்பழை மகாஜனக் கல்லூரியில் விலங்கியல் ஆசிரியராக 1956 வரை பணியாற்றினார். பின்னர் இலங்கையின் தென்பகுதியில் உள்ள காலியில் பணியாற்றினார். சுஜாதாவும் அங்கு பத்தாம் வகுப்பு வரை படித்துள்ளார். பதினான்காம் வயதில் குடும்பத்துடன் கேரளத்திற்குத் திரும்பினார். சுஜாதா, 1977-ம் ஆண்டில் ஜெயகர் என்பவரை காதல் திருமணம் செய்து கொண்டார். இவர்களுக்கு சஜித் என்ற மகனும், திவ்யா என்ற மகளும் உள்ளனர். திவ்யா, மருத்துவராக பணி புரிந்து வருகிறார்.\n\nSection::::திரைப்படத்துறையில்.\n`போலீஸ் ஸ்டேஷன்' என்ற மலையாள நாடகத்தில் முதன்முதலாக நடித்தார். 1971-ம் ஆண்டில் இயக்குநர் ஜோஸ் பிரகாஷ், `தபஷ்னி' என்ற மலையாள படத்தில், சுஜாதாவை அறிமுகம் செய்தார். 1972-ம் ஆண்டில், கே. பாலசந்தர் இயக்கத்தில் `அவள் ஒரு தொடர்கதை' படத்தில் அறிமுகமானார். அந்த படம் வெற்றிபெற்றதை தொடர்ந்து சுஜாதா தமிழ் பட உலகில் பிரபலமானார். தமிழ், தெலுங்கு ஆகிய 2 மொழிகளிலும் நூற்றுக்கும் மேற்பட்ட படங்களில் அவர் நடித்து இருக்கிறார்.\n\n\nSection::::மறைவு.\nஇருதய நோயால் அவருடைய உடல்நிலை மோசம் அடைந்ததால் ஏப்ரல் 6, 2011 அன்று பிற்பகல் 2.30 மணிக்கு அவருக்கு மாரடைப்பு ஏற்பட்டு சென்னையில் மரணம் அடைந்தார்.\n\nSection::::வெளி இணைப்புகள்.\nhttp://www.dailythanthi.com/article.asp?NewsID=638496&disdate=4/7/2011\n"}
{"id": "103423", "url": "https://ta.wikipedia.org/wiki?curid=103423", "title": "சமய முரண்பாடுகள்", "text": "சமய முரண்பாடுகள்\n\nசமயங்கள் தமது உட்பிரிவுகளுக்கு இடையேயும், பிற சமயங்களோடும் பாரிய முரண்பாடுகளைக் கொண்டுள்ளன. பெரும்பாலான சமயங்கள் தமது சமயம் மட்டுமே உண்மையானது என்று கோருவதால், அவர்கள் எல்லோரும் ஒரே நேரத்தில் சரியாக இருக்க முடியாது என்பதில் இருந்து, அன்றாட வாழ்வியல் பரிந்துரைகள், இறையியல், புனித நூல்கள், வெளிப்படுத்தல்கள், சடங்குகள் என பல வழிகளில் சமயங்கள் முரண்படுகின்றன.\n\nSection::::இறையியல்.\nஆபிரகாமிய மதங்களான கிறிஸ்துவமும், இசுலாமும் ஓரிறைக் கொள்கையை முன்வைக்கின்றன. இந்து மதம் இறைவன் ஒருவனாகவும், பலவுருவங் கொண்டும் இருப்பதாக உரைக்கின்றது. \n\nSection::::ராமகிருஷ்ண பரமஹம்சர் கருத்து.\nஇந்த முரண்பாடுகளுக்கு இடையே சமரசம் கண்டவர்களுள் முக்கியமானவரான ராமகிருஷ்ண பரமஹம்சரிடம் பக்தர் ஒருவர், இறைவன் உருவமுடையவரா, அருவமானவரா என்று தமது சந்தேகத்தைக் கேட்டதற்கு ’இறைவன் உருவம் உடையவர், உருவம் அற்றவர், இரண்டும் அவரே; பனிக்கட்டியும் தண்ணீரும் போல்’ என்று பதில் கூறுகிறார். \n\nSection::::உணவு வழக்கம்.\nசமய முரண்பாட்டிகு ஒர் எடுத்துக்காட்டு எந்தவகை உணவை உண்பது ஏற்படுடையது என்பது பற்றியதாகும். சமணம் வேர்த் தாவரங்களையும் தவிர் என்கிறது. இந்து மதம் சைவ உணவைப் பரிந்துரைக்கிறது. குறிப்பாக மாட்டை உண்ண வேண்டாம் என்கிறது. இசுலாம் மாடு உண்பதைப் பொருட்படுத்தவில்லை, ஆனால் பன்றி உண்பதைத் தவிர் என்கிறது. ஏன் மனிதனையும் சிலர் உண்கிறார்கள். இந்த சமய முரண்பாடுகள் அவற்றின் உண்மைத் தன்மையை கேள்விக்குட்படுத்துகின்றன.\n\nSection::::இல்லறத் துணை.\nஒருவனுக்கு ஒருத்தி என்கிறது இராமாயணம். ஆனால் இராமனின் தந்தைக்கே நான்குக்கு மேற்பட்ட மனைவிகள். இந்து மதக் கடவுளான முருகனுக்கே இரண்டு மனைவிகள். இது உள் முரண்பாடு. கிறித்தவம் ஒருவனுக்கு ஒருத்தி என்று ஓரிடத்தில் வலியுறுத்துகிறது(Mt.19:5-8). மொர்மனிசம் பல மனைவிகள் அடைவதே இறைநிலை அடைய வழிமுறை என்கிறது. இது முரண்பாட்டிற்கு இன்னுமொரு உதாரணம்.\n"}
{"id": "103424", "url": "https://ta.wikipedia.org/wiki?curid=103424", "title": "சமயம் அறிவியல் முரண்பாடுகள்", "text": "சமயம் அறிவியல் முரண்பாடுகள்\n\nசமயத்துக்கும் அறிவியலுக்கும் பல முனைகளில் முரண்பாடு இருப்பதாக பலரால் வாதிக்கப்படுகிறது. பல சமய புனித நூல்களில் கூறப்படும், இறைவாக்காக் கருதப்படும் பல கூற்றுக்கள் தற்போதைய அறிவியலின் படி பிழையாக நிரூபிக்கப்பட்டுள்ளன. அறிவியலின் வளர்ச்சிக்கும், அதன் வழிமுறைகளுக்கும் சமயம் தடையாக இருந்து வந்துள்ளது. அறிவியலில் தங்கி உள்ள தற்கால உலகில், அந்த அறிவியல் கோட்பாடுகள் எவற்றிலும் இறை என்ற கருதுகோள் தேவையற்றதாக இருக்கிறது. இவ்வாறு பல முரண்பாடுகள் அறிவியலுக்கும் சமயத்துக்கும் இடையே முன்வைக்கப்படுகின்றன. \n\nSection::::தகவற் பிழை.\nபுனித நூல்களில் கூறப்படும் பல கூற்றுக்கள் அறிவியலின் தற்போதைய அறிவின் படி பிழையாக நிரூபிக்கப்பட்டுள்ளன. எ.கா உலகம் 6000 ஆண்டுகள் மட்டுமே என பைபிளில் கூறப்பட்டுள்ளது. அறிவியல் உலகம் 4.54 பில்லியன் ஆண்டுகளுக்கு மேலான கால வரலாற்றை உடையது என்று கூறுகிறது.\n\nSection::::சமயத்தின் அறிவியல் எதிர்ப்பு.\nசமயம் அறிவியலின் வளர்ச்சிக்குத் தடையாக இருந்துள்ளது. \n\nSection::::இறையின் தேவையின்மை.\nஅறிவியல் கோட்பாடுகளின் அல்லது விதிகளின் விளக்கத்துக்கு இறை என்ற கருதுகோள் தேவையற்றது. \n\n"}
{"id": "103428", "url": "https://ta.wikipedia.org/wiki?curid=103428", "title": "மனுஜோதி (சிற்றிதழ்)", "text": "மனுஜோதி (சிற்றிதழ்)\n\nதிருநெல்வேலி மாவட்டம் முக்கூடல் அருகிலுள்ள மனுஜோதி ஆசிரமத்திலிருந்து ஆசிரமச் செய்திகள் மற்றும் ஆன்மிகத் தகவல்களைக் கொண்டு வெளியாகும் சிற்றிதழ் மனுஜோதி. இந்த இதழ் முன்பு மாத இதழாக வெளியாகிக் கொண்டிருந்தது. தற்போது காலாண்டு இதழாக மாற்றப்பட்டுள்ளது. இதன் ஆசிரியர் மற்றும் வெளியிடுபவராக டி.பால் உப்பாஸ் என் லாறி என்பவரும், உதவி ஆசிரியர்களாக தூத்துக்குடி கே.பி.பாலு மற்றும் குருவிநத்தம் பி.லாசர் என்பவரும் உள்ளனர். இது ஒரு இலவச இதழாக உள்ளது. விரும்பிக் கேட்பவர்களுக்கு அனுப்பி வைக்கப்படுகிறது.\n"}
{"id": "103432", "url": "https://ta.wikipedia.org/wiki?curid=103432", "title": "மலையாங்குளம்", "text": "மலையாங்குளம்\n\nமலையாங்குளம் என்ற கிராமம் தமிழ்நாடு, திருநெல்வேலி மாவட்டம் சங்கரன்கோவில் தாலுக்காவில் அமைந்துள்ளது. நான்கு புறமும் குளங்களால் சூழப்பட்டதால் இப்பெயர் பெற்றது. இவ்வூரை கடமன் குளம் வடக்கு மற்றும் மேற்கிலும், பாறை குளம் கிழக்கு மற்றும் தெற்கிலும் சூழ்ந்துள்ளன.\n\nமலையான்குளம் ஊரைச்சுற்றி உள்ள கோவில்கள்.\n\n1.சந்தனமாரியம்மன் கோவில் \n2.விநாயகர் கோவில்\n3.பார்வதி கோவில் \n4.வாழ வந்த அம்மன் கோவில் \n5.அய்யனார் கோவில் \n6.கூடாரக் கோவில் \n7.வெள்ளப் பட்டான் கோவில் \n8.காளியம்மன் கோவில் \n9.அணைந்தச்சி கோவில் \n10.எல்லையம்மன் கோவில் \n\nஇங்கு ஜெய் பாரத் பஞ்சாலை ,வி எல் ஜெ அட்டை தயாரிக்கும் தொழிற்சாலைகள் அமைந்துள்ளது.வீரப்பா இந்து நடுநிலைப் பள்ளி மக்களுக்கான தொடக்க கல்வியை அளித்து வருகிறது. \n\nவிவசாயம் இங்குள்ள மக்களின் முக்கிய தொழிலாகும்.\n"}
{"id": "103433", "url": "https://ta.wikipedia.org/wiki?curid=103433", "title": "வெளிநாடு வாழ் இந்தியர்கள்", "text": "வெளிநாடு வாழ் இந்தியர்கள்\n\nவெளிநாடு வாழ் இந்தியர் (Non-Resident Indian,NRI) எனப்படுவோர் இந்தியாவில் இல்லாது வேறொரு நாட்டில் புலம்பெயர்ந்த இந்திய குடியினர் ஆவர். இவர்கள் இந்தியக் கடவுச் சீட்டு வைத்திருப்பவர்கள். இந்திய அரசு வெளிநாட்டிற்கு புலம்பெயர்ந்து அந்நாட்டின் குடியுரிமை பெற்றவர்களையும் அத்தகைய பெற்றோர்களுக்கு பிறந்தவர்களையும் இந்திய வம்சாவளி நபர் (Person of Indian origin, PIO) என்று வகைப்படுத்துகிறது. இவர்களுக்கு கடவுச்சீட்டை ஒத்த பிஐஓ அட்டை வழங்கப்படுகிறது. நான்கு தலைமுறை முன்புவரை இந்தியாவில் குடியுரிமை பெற்றிருந்த முன்னோர்களைக் கொண்டிருந்த நபர்களும் அவர்களது வாழ்க்கைத்துணையும் இந்த அட்டை பெறத் தகுதி பெற்றவராவர்.இந்த அட்டை உள்ளவர்களுக்கு நுழைவிசைவு (விசா) மற்றும் பணியுரிமம் வழங்குவதில் மற்ற வெளிநாட்டினருக்கு உள்ளது போன்ற கட்டுப்பாடுகள் இருக்காது.\n\nஉலகெங்கும் உள்ள வெளிநாடு வாழ் இந்தியர்கள் மற்றும் இந்திய வம்சாவளி நபர்கள் மக்கள்தொகை 30 மில்லியனாக மதிப்பிடப்பட்டுள்ளது.\nஐக்கிய நாடுகள் வளர்ச்சித் திட்டத்தின் 2010ஆம் ஆண்டு அறிக்கைப்படி சீனாவிற்கு அடுத்ததாக உலகின் மிகப் பெரிய விரிந்து பரவிய புலம்பெயர் இனம் இந்தியர்களாகும். மேலும் ஆசியாவிலேயே \"புலம் பெயர்வதை\" கூடுதலாக,0.8%, கொண்டுள்ள நாடும் இந்தியா எனக் குறிப்பிட்டுள்ளது. மேலும் வெளிநாட்டில் கல்விக்காக செல்லும் மாணவர்களின் எண்ணிக்கை 1999ஆம் ஆண்டில் 51,000ஆக இருந்தது 2007ஆம் ஆண்டு 153,000ஆக உயர்ந்துள்ளது.\n\n2003ஆம் ஆண்டு முதல் சனவரி 9 இந்திய அரசின் வெளிநாட்டு இந்தியர் நல அமைச்சகத்தின் சார்பில் இந்தியாவின் வளர்ச்சியில் இவர்களின் பங்கினை போற்றும் விதமாக வெளிநாடு வாழ் இந்தியர் நாளாக \"பிரவாசி பாரதிய திவசு\" எனக் கொண்டாடப்படுகிறது. மகாத்மா காந்தி இந்நாளில்தான் தென்னாபிரிக்காவிலிருந்து இந்தியா வந்திறங்கினார். இந்நாளை ஒட்டி மூன்று நாட்கள் புலம்பெயர் இந்தியர்களின் பிரச்சினைகள் ஆராயும் வண்ணம் கருத்தரங்குகள் ஏற்பாடு செய்யப்படுகின்றன. ஒவ்வொரு ஆண்டும் \"பிரவாசி பாரதிய சம்மானும்\" வழங்கப்படுகிறது. As of January 2006,\n\nஇந்திய வம்சாவளி நபர் திட்டத்தில் உள்ள குறைபாடுகளால் மெல்ல அது விலக்கிக்கொள்ளப்படுகிறது. இதற்கு மாற்றாக மட்டுப்படுத்தப்பட்ட இரட்டைக் குடியுரிமை வழங்கும் வண்ணம் இந்தியக் குடியுரிமைச் சட்டத்தில் வெளிநாட்டு இந்தியக் குடியுரிமை (Overseas Citizenship of India (OCI)) என்ற திட்டத்தை அறிமுகப்படுத்தியுள்ளது.\n\n\n"}
{"id": "103434", "url": "https://ta.wikipedia.org/wiki?curid=103434", "title": "எக்ரா கோட்டைச் சண்டை", "text": "எக்ரா கோட்டைச் சண்டை\n\nஎக்ரா கோட்டைச் சண்டை (\"Battle of Hegra Fortress\") இரண்டாம் உலகப் போரின் போது நார்வேயில் நிகழ்ந்த ஒரு முற்றுகைச் சண்டை. நார்வே போர்த்தொடரின் ஒரு பகுதியான இதில் நார்வேயின் எக்ரா கோட்டையை இருபத்தி ஐந்து நாள் முற்றுகைக்குப் பின்னர் ஜெர்மானியப் படைகள் கைப்பற்றின.\n\nஏப்ரல் 9, 1940ல் நார்வே மீதான ஜெர்மானியப் படையெடுப்பு தொடங்கியது. கடல்வழியாகவும், வான்வழியாகவும் நார்வே மீது ஜெர்மானியப் படைகள் தாக்குதல் தொடுத்தன. தெற்கு நார்வேயின் முக்கிய நகரங்களான ஓஸ்லோ, பேர்கன், துரோன்ஹெய்ம் ஆகிய நகரங்களை ஜெர்மானியப் படைகள் விரைவில் கைப்பற்றின. தெற்கு நார்வேயின் பெரும் பகுதிகள் ஜெர்மானியர் வசமானபின்னரும் எக்ரா கோட்டையில் சுமார் 250 பேர் அடங்கிய நார்வீஜிய தன்னார்வலர் படைப்பிரிவொன்று தொடர்ந்து போரிட்டு வந்தது. ஏப்ரல் 15 முதல் மே 5ம் தேதி வரை ஜெர்மானியர்கள் இதனை முற்றுகையிட்டுத் தாக்கினர். ஆனால் எக்ரா கோட்டையைக் கைப்பற்ற இயலவில்லை. மே முதல் வாரத்தில் நார்வீஜியப் படைகளும், அவற்றுக்குத் துணையாக நார்வேக்கு வந்திருந்த நேச நாட்டுப் படைகளும் வடக்கு நார்வேக்கு பின்வாங்கிவிட்டன. இதன் பின் ஜெர்மானியரை எதிர்ப்பதால் பலன் இல்லை என்பதை உணர்ந்த எக்ராவின் பாதுகாவலர்கள் மே 5ம் தேதி ஜெர்மானியர்களிடம் சரணடைந்தனர்.\n"}
{"id": "103436", "url": "https://ta.wikipedia.org/wiki?curid=103436", "title": "பிணை ஆணை", "text": "பிணை ஆணை\n\nபிணை ஆணை அல்லது பிணைய ஆணை(bail) ஓர் நீதிமன்றத்தில் சொத்து அல்லது வைப்புத்தொகையை பிணையாக வைத்து குற்றஞ் சாட்டப்பட்ட ஒருவரை சிறையிலிருந்து வெளிக்கொணர வகை செய்யும் நீதிமன்ற ஆணையாகும். குற்றஞ் சாட்டப்பட்டவர் நீதிமன்ற விசாரணைக்கு திரும்ப வருவார் என்றும் அவ்வாறில்லையெனில் அவரால் வைக்கப்படும் பிணையை இழப்பார்(மேலும் பிணை மீறியவர்கள் என்ற குற்றமும் சேரும்) என்பதும் கொண்ட புரிதலின் பேரிலேயே இவ்வாணை பிறப்பிக்கப்படுகிறது. இவ்வாறு பிணை ஆணை பிறப்பிக்கப்படும் முன்னர் பிணையில் வெளியே வந்தால் அவரால் புலானாய்விற்கு எந்த பாதிப்பும் உண்டாகாது என்ற கருத்தும் ஆராயப்படும். குற்றஞ்சாட்டப்பட்டவர் திரும்பி வருவார் என்பதில் ஐயங்கள் இருப்பினும் பிணை மறுக்கப்படலாம். சில சட்டமன்றங்கள் கொலைக்குற்றங்கள் போன்ற சில குற்றங்களுக்கு பிணை விடுவிப்பு கிடையாது என்றும் சட்டமியற்றலாம்.\n\nபொதுவாக குற்ற விசாரணை முடிந்த பின்னர், அனைத்து நீதிமன்ற வருகைகளும் முடிந்தபின்னர், குற்றவாளியாக தீர்மானிக்கப்பட்டாலோ அல்லவோ பிணை விடுவிக்கப்படும். சில வழக்குகளில் பிணைப்பணம் திரும்பக் கிடைக்காது.\n\nசில பிணை விடுவிப்பு இல்லாத நாடுகளில் குற்றஞ்சாட்டப்பட்டவரை தேவையென்றாலே சிறையிலிடுகின்றனர்.\n"}
{"id": "103438", "url": "https://ta.wikipedia.org/wiki?curid=103438", "title": "இந்துக் கோயில் கட்டிடக்கலை", "text": "இந்துக் கோயில் கட்டிடக்கலை\n\nஇந்து சமயத்தவருக்கு உரிய வழிபாட்டு இடமான இந்துக் கோயில்கள் தொடர்பான கட்டிடக்கலை இந்துக்கோயில் கட்டிடக்கலை ஆகும். இந்து சமயம் தற்போது வழக்கிலுள்ள பல சமயங்களுக்கு மூத்த சமயமாக இருந்தும், இதன் தோற்றம் எப்பொழுது நடைபெற்றது என்று தெரியாத அளவுக்குப் பழமை வாய்ந்த சமயமாக இருந்தும், இதன் அடிப்படையாகக் கருதப்படும் வேதங்கள் கி.மு 1500 க்கு முன்னரே தோன்றியிருந்தும், இன்று வரை நிலைத்திருக்கின்ற இச் சமயத்துக்குரிய கோயில்கள் பிற்பட்ட காலத்துக்குரியவையே. ஆரம்பகால இந்துக்கோயில் கட்டிடங்கள் பெரும்பாலும் அழிந்து போகக்கூடிய கட்டிடப்பொருட்களால் கட்டப்பட்டு இருந்ததாகக் கருதப்படுகின்றது. எனினும் கிடைக்கக்கூடிய சான்றுகளை வைத்து இந்துக்கோயில்களின் தோற்றம், தொடக்ககால இந்துக்கோயில்களின் அமைப்பு, அதன் வளர்ச்சி என்பன பற்றிப் பலர் ஆய்வு செய்து வெளியிட்டுள்ளார்கள். \n\nSection::::அமைப்பு.\nஇக்கோயில்கள் ஒழுங்கான வடிவவியல் வடிவங்களான சதுரம், வட்டம் போன்றவற்றைப் பயன்படுத்தி, பாதங்கள் எனப்படும் சதுர வலையமைப்பில் பல வேறுபாடுகளுடன் கூடிய திறந்த, சமச்சீரான வடிவமைப்புக்கொண்டவை. இந்துக் கோயிலொன்றின் முக்கியமான பகுதி கருவறை ஆகும். கோயிலுக்குரிய முதன்மைக் கடவுளின் உருவம் கருவறையிலேயே வைக்கப்பட்டிருக்கும். கருவறைக்கு மேல் கோபுரம்போல் அமைந்திருக்கும் அமைப்பு \"சிகரம்\" அல்லது \"விமானம்\" எனப்படும்.\n\nSection::::வகைபாடுகள்.\nகோயில்கள் கட்டுமானப் பொருட்களின் அடிப்படையிலும், வடிவங்களின் அடிப்படையிலும் பல்வேறு வகைகளாக உள்ளன. \n\nSection::::கட்டுமானப் பொருட்களின் அடிப்படையில்.\nஇந்துக் கோயில்கள் கட்டுமானப் பொருட்களின் அடிப்படையில் பல்வேறு வகைகளாகப் பரிக்கப்படுகின்றன. அவையாவன மண் தளி, மரத்தளி, கற்றளி, குடைவரைக் கோயில் என்பவனவாகும். தொடக்ககாலத்தில் கோயில்கள் மிகச் சிறியதாக மண் கொண்டு அமைக்கப்பட்டன. கட்டுமானப் பணிகளில் முன்னேற்றம் அடைந்த பிறகு மரம் மற்றும் செங்கல், சுண்ணாம்பினால் செய்யப்பட்டதாக கோயில்கள் மாறின. அரசர்களின் காலத்தில் கற்களைக் கொண்டு அமைக்கப்பட்ட கற்றளிகளும், குடைவரைக் கோயில்களும் உருவாக்கப்பட்டன.\n\nSection::::மண் தளி.\nசுடுமண்ணைக் கொண்டு அமைப்பட்ட கோவில்கள் மண்தளிகள் என்று அழைக்கப்பட்டன. \n\nSection::::மரத்தினால் செய்யப்பட்ட கோவில்கள்.\nதொடக்கால கோவில்கள் மரத்தினாலேயே அமைக்கப்பெற்றன. இவை மரத்தினை செதுக்கி அமைப்பதால் எளிமையாக இருந்தன. ஆனால் இயற்கை சீற்றங்களால் விரைவில் பழுதடைந்தன. மரத்தினால் செய்யப்பட்ட கோவில் விமானங்கள் மழையிலிருந்து பாதுகாக்கப்பட்ட செப்பு தகடுகள் வேயப்பட்டன. சில அரசர்கள் கோவில்களுக்கு தங்க தடுகளும் வேய்ந்தனர். \n\nஇதற்கு சான்றாக சிதம்பரம் நடராஜர் கோவிலை சொல்லலாம். அங்கு சபாநாதர் மண்டபம், ஊர்த்துவ தாண்டவ மூர்த்தி ஆலயம் போன்றவை மரத்தினால் செய்யப்படிருந்தவை, பிற்காலத்தில் அவைகள் அமைப்பு மாறாமல் கற்களால் செய்யப்பட்டன என்றபோதும், மரத்தினால் செய்யப்பட்டவை போலவே அமைக்கப்பெற்றன. சிதம்பரம் நடராஜர் கோவில் விமானம் பொன்னால் வேய்யப்பட்டதையும் கவனத்தில் கொள்ள வேண்டும்.\n\nSection::::செங்கற் கட்டிட கோவில்கள்.\nகி.பி 600 க்கும் மேல் கட்டப்பட்ட கோவில்கள் செங்கற் கட்டிடங்களால் கட்டப்பட்டன. மரத்தினால் ஆனா கோவில்கள் எளிதில் தீப்பற்றவும், பழுதடையும் அதிக வாய்ப்புகள் இருந்தமையினால் கோவில்கள் செங்கற் கட்டிடங்களாயின. செங்கற் கட்டிடங்களுக்கு மேல் சுண்ணாமினை பூசும் வழக்கமும் இருந்தது. \n\nSection::::குடைவரைக் கோயில்.\nஎன்று பெருமையாக கல்வெட்டில் செதுக்கியவர் மகேந்திர பல்லவன் என்கிற பல்லவ மன்னன் ஆவார். இவர் செஞ்சிக்கருகில் உள்ள மண்டகப்பட்டு எனும் ஊரில் உருவாக்கிய குடைவரைக் கோவிலே தமிழகத்தின் முதல் குடைவரைக் கோவிலாகும். அத்துடன் மாமண்டூர், திருக்கழுக்குன்றம், திருச்சிராப்பள்ளி ஆகிய ஊர்களில் குடைவரைக் கோவில்களை அமைத்தவரும் இவரே. தமிழகத்தில் பல்லவர், பாண்டியர், அதியர் மன்னர்களின் மரபினர்களே குடைவரைக் கோவில்களை அமைத்து வழிகாட்டியுள்ளனர். \n\nSection::::கற்றளி.\nகற்றளி என்பது கற்களால் கட்டப்பெற்ற கோயில்களாகும். சுண்ணம் சேர்க்கப்பெறாமல் கற்களைக் கொண்டு கட்டப்பெற்றன. இவை கற்களை ஒன்றின் மீது ஒன்றாக அடுக்கி அமைக்கப்பெற்றமையை குறிக்கின்றன. இவ்வாறு கற்களைக் கொண்டு கோவில் அமைக்கும் முறை கிபி 7 ஆம் நூற்றாண்டில் இரண்டாம் நரசிம்மன் காலத்தில் தொடங்கப்பெற்றவையாகும்.\n\nஒற்றைக் கற்றளி\n\n\n"}
{"id": "103442", "url": "https://ta.wikipedia.org/wiki?curid=103442", "title": "கூசுத்தாவ் விலெம் வொன் இமோவ்", "text": "கூசுத்தாவ் விலெம் வொன் இமோவ்\n\nகூசுத்தாவ் விலெம் வொன் இமோவ் (\"Gustaaf Willem van Imhoff\", ஆகத்து 8, 1705 - நவம்பர் 1, 1750) இலங்கையின் ஒல்லாந்தர் ஆளுகைக்கு உட்பட்ட பகுதிகளின் ஆளுநராகவும், பின்னர் ஒல்லாந்தக் கிழக்கிந்தியக் கம்பனியின் ஒல்லாந்தக் கிழக்கிந்தியப் பகுதிகளின் ஆளுநராகவும் பதவி வகித்தவர்.\n\nSection::::இளமைக் காலம்.\nவொன் இமோவ், கிழக்குப் பிரிசிய (East Frisian) உயர் குடியில் பிறந்தவர். இவரது தந்தை பிரைகர் வொன் இமோவ், செருமனி - ஒல்லாந்த எல்லையில் இருந்து சில கிலோமீட்டர்கள் தூரத்தில் செருமனிக்குள் அமைந்திருந்த லியர் (Leer) என்னும் நகரத்தைச் சேர்ந்தவர். 1725 ஆம் ஆண்டில், வொன் இமோவ், அக்காலத்தில் ஒல்லாந்தக் கிழக்கிந்தியப் பகுதிகளின் தலைநகரமாக இருந்த பத்தேவியாவில், ஒல்லாந்தக் கிழக்கிந்தியக் கம்பனியின் பணியில் சேர்ந்துகொண்டார். அவர் அங்கே பல பதவி உயர்வுகளைப் பெற்று உயர் பதவிகளியும் வகித்தார். 1736 சூலை 23 ஆம் தேதி ஒல்லாந்தரின் கட்டுப்பாட்டுக்குள் இருந்த இலங்கையின் ஆளுனராகப் பதவியேற்றார்.\n\nSection::::இலங்கையில் வொன் இமோவ்.\nவொன் இமோவுக்கு முன்னிருந்த ஆளுனர்கள் சிலரதும், பத்தேவியாவில் இருந்த உயர் ஆளுனர் சபையினரதும் பிழையான பல நடவடிக்கைகள் காரணமாக ஒல்லாந்தர் இலங்கையில் பல பிரச்சினைகளுக்கு முகம் கொடுக்கவேண்டி இருந்தது. இவருக்கு முன் கடைசியாக இருந்த ஆளுனர், பிரச்சினைகளைச் சமாளிக்க முடியாதவராக இருந்ததாலேயே வொன் இமோவ் இலங்கைக்கு அனுப்பப்பட்டார். இவ்வாறான சூழலில் முறையாகச் செயல்படக்கூடிய தகுதியும், திறமையும் வொன் இமோவுக்கு இருப்பதாக ஆளுனர் சபையினர் கருதினர்.\n\nஇலங்கையின் மையப் பகுதியில் அமைந்திருந்த கண்டி அரசுக்கும் ஒல்லாந்தருக்கும் இடையே இருந்த பகையுணர்ச்சி, கடுமையான வரி விதிப்புகளினால் மக்களிடையே நிலவிய அதிருப்தி, அடிக்கடி ஏற்பட்ட உள்நாட்டுக் குழப்பங்கள் என்பன இலங்கையில் ஒல்லாந்தர் எதிர் நோக்கிய முக்கிய பிரச்சினைகளாக இருந்தன. வொன் இமோவ் பிரச்சினைகளைத் தெளிவாக ஆய்வு செய்து அவற்றைத் தீர்ப்பதற்கான தனது முன்மொழிவுகள் குறித்தும் பத்தேவியாவில் இருந்த தனது மேலதிகாரிகளுடன் கலந்துரையாடினார். கண்டி அரசைப் பகைத்துக் கொள்ளாமல் நல்லுறவைப் பேணுவதற்கான வழிமுறைகளை அவர்கள் முன் வைத்தார். எனினும், இவரது கோரிக்கைகளை ஆளுனர் சபை முழுமையாக ஏற்றுக்கொள்ளவில்லை. அரைகுறையான தீர்வுகளுக்குக் கண்டியரசும் உடன்படவில்லை. பின்னர் படையெடுப்பின் மூலம் கண்டியரசை வழிக்குக் கொண்டுவரும் அணுகுமுறை குறித்தும் இவர் முன்வைத்த ஆலோசனைகள் ஏற்றுக்கொள்ளப்படவில்லை. இவ்வாறு இரண்டாண்டு காலம் இவரெடுத்த முயற்சிகள் எதுவுமே பயனளிக்காமல் போனது. இதனால் தனது ஆட்சியின் இறுதியாண்டில், பிரச்சினைகளை அவ்வப்போதைய நிலைமைகளுக்கு ஏற்றபடி கையாள வேண்டிய நிலை ஏற்பட்டது. 1740 ஆம் ஆண்டு மார்ச்சில் இலங்கையில் இவரது பதவிக்காலம் முடிவடைந்ததும் பத்தேவியாவுக்குத் திரும்பினார்.\n\nஎனினும் இவரது ஆட்சிக் காலத்தில் பல சீர்திருத்தங்களை அறிமுகப் படுத்தியதுடன், மக்களையும் நல்ல முறையில் நடத்த நடவடிக்கைகளை எடுத்தார். இலங்கையின் மக்களை நல்ல முறையில் நடத்தினால் கம்பனியின் வருமானம் பாதிக்கப்படு என்ற சிலரது கருத்தை இமோவ் ஏற்றுக்கொள்ளவில்லை. சில ஒல்லாந்த அதிகாரிகள் நடந்து கொள்ளும் முறையினாலும், மக்கள் மீது ஒடுக்குமுறை நடவடிக்கைகளை மேற்கொள்வதாலும் கம்பனியைக் கெடுத்து வருவதாக அவர் கருதினார். கணக்குகள் ஒழுங்காக வைக்கப்படாததையும், நண்பர்களையும் வேண்டியவர்களையும் திருப்தி செய்வதற்காகச் சில அதிகாரிகள் தேவைக்கு அதிகமாக ஊழியர்களைப் பதவியில் அமர்த்தியிருப்பதையும் அவர் கண்டறிந்தார். இவ்விடயங்களில் பல சீர் திருத்தங்களை இமோவ் நடைமுறைக்குக் கொண்டுவந்தார். வரிகளை அறவிடுவதில் ஒடுக்குமுறை பயன்படுத்தப்படாமல் இருக்கும்படியும் அவர் கவனித்துக் கொண்டார்.\n\nஇலங்கை, இலங்கை இந்தியத் துறைமுகங்களிடையே தனிப்பட்டவர்களும் வணிக நடவடிக்கைகளில் ஈடுபட அனுமதித்தார். ஏற்றுமதி, இறக்குமதிகளுக்கு வரிகளை விதித்ததின் மூலம் கம்பனியின் வருமானத்தை அதிகரிக்க நடவடிக்கை எடுத்தார். நீதித்துறை பக்கச்சார்பின்றி நியாயமாக இருப்பதை உறுதிப்படுத்த நடவடிக்கைகளை எடுத்தார். வேளாண்மை, கல்வி போன்ற துறைகளிலும் கவனம் செலுத்தினார். 1737 ஆம் ஆண்டில் இலங்கையின் முதலாவது அச்சுக்கூடம் இவர் காலத்திலேயே நிறுவப்பட்டது.\n\nSection::::ஒல்லாந்தக் கிழக்கிந்தியப் பகுதிகளின் ஆளுனர் நாயகம்.\nபத்தேவியாவில் நிலைமை மோசமாக இருந்தது. பத்தேவியாவைச் சுற்றிலும் சீனர்கள் அளவுக்கு அதிகமாக இருப்பதாக ஒல்லாந்த ஆளுனர் நாயகமான அட்ரியான் வல்கனியர் கருதினார். அதனால் அவர்களை இலங்கைக்கோ அல்லது தென்னாப்பிரிக்காவின் கேப் குடியேற்றப் பகுதிக்கோ அனுப்ப அவர் முயன்றார். இதனால் சீனர்கள் ஒல்லாந்தக் கிழக்கிந்தியக் கம்பனிக்கு எதிராகக் குழப்பம் விளைவித்தனர். வல்கனியர் இக் குழப்பத்தை அடக்கும் முயற்சியில் 5000 சீனர்களைக் கொன்றார். வொன் இமாவ் இக் கொடூரமான கொள்கையை எதிர்த்தார். இதனால், இமாவ் கைது செய்யப்பட்டு நெதர்லாந்துக்கு நாடுகடத்தப்பட்டார். இமாவ் நெதர்லாந்தை அடைந்ததும், \"பதினேழு பிரபுக்கள்\" எனப்பட்ட ஒல்லாந்தக் கிழக்கிந்தியக் கம்பனியின் உயர் குழுவினர் வொன் இமாவை ஒல்லாந்தக் கிழக்கிந்தியப் பகுதிகளுக்கான ஆளுனர் நாயகமாக நியமித்து பத்தேவியாவுக்கே அனுப்பினர்.\n\nபத்தேவியாவுக்குச் செல்லும் வழியில் வொன் இமோவ் கேப் குயேற்றப்பகுதியில் இருந்த கேப் டவுன் ஒல்லாந்தக் குடியேற்றத்துக்குச் சென்றார். அங்கே மக்கள் நாட்டின் உட் பகுதிகளுக்கு இடம் பெயர்ந்து செல்வதையும், ஒல்லாந்தக் கிழக்கிந்தியக் கம்பனியுடன் தொடர்புகளை இழந்து வருவதையும் கவனித்தார். புரட்டசுத்தாந்திய திருச்சபையினர் அங்கே கல்வியை மேம்படுத்த முயற்சிக்க வேண்டும் என ஆலோசனை கூறினார்.\n\nஇமோவ் 1743 ஆம் ஆண்டு மே மாதத்தில் பத்தேவியாவில் ஆளுனர் நாயகமாகப் பதவி ஏற்றபோது போர் நடைபெற்றுக்கொண்டிருந்தது. பத்தேவியாவில் முன்னைய ஆளுனர் நாயகம் அட்ரியான் வல்கனியரின் நடவடிக்கைகளால் ஏற்பட்ட குழப்பநிலையைச் சாதகமாக்கிக் கொண்டு ஜாவா இளவரசர்கள் ஒல்லாந்தக் கிழக்கிந்தியக் கம்பனிக்கு எதிராகப் போர் தொடுத்திருந்தனர். இமோவ், அமைதி ஏற்படுத்துவதில் வெற்றி பெற்றதுடன், பல சீர் திருத்தங்களையும் நடைமுறைப் படுத்தினார். இவர் ஒரு லத்தீன் பாடசாலை, ஒல்லாந்தக் கிழக்கிந்தியப் பகுதிகளின் முதல் அஞ்சல் அலுவலகம், ஒரு மருத்துவ நிலையம், ஒரு செய்தித்தாள் என்பவற்றையும் நிறுவினார். இவர் பியூட்டன்சோர்க் என்னும் நகரத்தை நிறுவியதுடன், கஞ்சா வணிகத்தையும் ஒடுக்கினார். 1746 ஆம் ஆண்டில் கம்பனியின் சொத்துக்களைப் பார்வையிடுவதற்காக ஜாவாவில் சுற்றுப் பயணம் மேற்கொண்டதுடன், பல அமைப்புசார்ந்த சீர்திருத்தங்களையும் ஏற்படுத்தினார். இவரது காலத்தில் 600,000 டச்சு புளோரீன் பெறுமதியான ஆறு தொன்கள் வெள்ளியுடன் பத்தேவியாத் துறைமுகத்தில் நின்ற ஒல்லாந்தக் கப்பல் ஒன்று மின்னல் தாக்குதலுக்கு உள்ளானதில் வெடித்துச் சிதறியது.\n\nஇமோவின் முற்போக்கான கொள்கைகள் அவருக்குப் பல எதிரிகளை உருவாக்கின. இவர் இராசதந்திர முயற்சிகளில் நம்பிக்கை கொண்டிருந்ததும், உள்ளூர் வழக்காறுகளை மதியாத தன்மையும், ஜாவா வாரிசுரிமைக்கான மூன்றாவது போரை உருவாக்கின. இவரது எதிரிகள் இவரைச் சிக்கலான நிலைமைக்குக் கொண்டுவந்தமையால், இவர் தனது பதவியை விட்டு விலக விரும்பினார். ஆனாலும் ஒல்லாந்து கிழக்கிந்தியக் கம்பனி இத ஏற்றுக்கொள்ளவில்லை. இதனால் 1750 ஆம் ஆண்டில் இறக்கும்வரை இமோவ் இப் பதவியில் இருக்கவேண்டியது ஆயிற்று.\n\n\nSection::::உசாத்துணைகள்.\n \n"}
{"id": "103443", "url": "https://ta.wikipedia.org/wiki?curid=103443", "title": "ரொசாரியோ பீரிஸ்", "text": "ரொசாரியோ பீரிஸ்\n\nரொசாரியோ பீரிஸ் (இறப்பு: 1969) இலங்கையைச் சேர்ந்த நகைச்சுவை நாடக நடிகர். வானொலி நாடகங்களில் நீண்ட காலமாக நடித்து தனித்துவம் பெற்றவர்.\n\nஇலங்கை வானொலி மூலம் அறிமுகமான ரொசாரியோ பீரிஸ் நடித்த முதல் மேடை நாடகம் 'மனிதத் தெய்வம்'. இலங்கையில் 1960களில் மேடைகளில் புகழ்பெற்ற லண்டன் கந்தையா நாடகத்தில் இவர் காசிம் காக்கா என்ற பாத்திரத்தில் நடித்துப் புகழ் பெற்றார். பதிவுத் திருமணம் என்ற நாடகத்தில் அபு நானா என்ற பாத்திரத்தில் நடித்தார்.\n\nஇலங்கையில் தயாரிக்கப்பட்ட டாக்சி டிறைவர் (1966) என்ற தமிழ்த் திரைப்படத்தில் நகைச்சுவைப் பாகமேற்று நடித்தார்.\n"}
{"id": "103446", "url": "https://ta.wikipedia.org/wiki?curid=103446", "title": "அதுல் பெடாடே", "text": "அதுல் பெடாடே\n"}
{"id": "103452", "url": "https://ta.wikipedia.org/wiki?curid=103452", "title": "அமித் பண்டாரி", "text": "அமித் பண்டாரி\n"}
{"id": "103454", "url": "https://ta.wikipedia.org/wiki?curid=103454", "title": "கோபால் பாஸ்", "text": "கோபால் பாஸ்\n"}
{"id": "103461", "url": "https://ta.wikipedia.org/wiki?curid=103461", "title": "உத்பால் சித்ராஜீ", "text": "உத்பால் சித்ராஜீ\n\nஉத்பால் சித்ராஜீ (\"Utpal Chatterjee \", பிறப்பு: சூலை 13 1964), ஒரு இந்தியத் துடுப்பாட்டக்காரர்).கொல்கத்தாவைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டி/கள் மூன்றில் கலந்து கொண்டுள்ளார். 1995 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103468", "url": "https://ta.wikipedia.org/wiki?curid=103468", "title": "டீடெரிக் வொன் டொம்பர்க்", "text": "டீடெரிக் வொன் டொம்பர்க்\n\nடீடெரிக் வொன் டொம்பர்க் (Diederik van Domburg) (1734 - 1736) இலங்கையின் ஒல்லாந்தர் ஆளுகைக்கு உட்பட்ட பகுதிகளின் ஆளுனராகப் பதவி வகித்தவர். இவர் ஒரு வெற்றிகரமான ஆளுனராக விளங்கவில்லை. தனது நடவடிக்கைகள் காரணமாக இவர் பல பிரச்சினைகளுக்கு முகம் கொடுக்கவேண்டியவரானார்.\n\nSection::::பிரச்சினைகள்.\nஇவர் காலத்தில் கண்டி அரசுக்கும், ஒல்லாந்தருக்கும் இடையே பகையுணர்ச்சி நிலவியது. ஒல்லாந்தரின் ஆளுகைக்கு உட்பட்ட பகுதிகளில் உருவான குழப்பங்களை கண்டி அரசு மேலும் தூண்டி விட்டுக்கொண்டிருந்தது. முக்கியமாக கறுவா சீவும் தொழிலாளர்கள் அவர்கள் நடத்தப்படும் விதம் குறித்தும், கடுமையான வேலை நிலைமைகள் குறித்தும் அதிருப்தி கொண்டிருந்தனர். டொம்பர்க்கின் பதவிக் காலத்தின் இறுதிப் பகுதியில் நிலைமை மோசமடைந்து தொழிலாளர்கள் கறுவா சீவச் செல்லாதிருந்ததனால் ஒல்லாந்தரின் கறுவா வணிகம் பெருமளவில் பாதிக்கப்பட்டது. அத்துடன் கம்பனியின் நிலக் கொள்கைகளினாலும் பிரச்சினைகள் உருவாகின.\n\nகொழும்புக்கு அண்மையில் இருந்த ஹின கோரளை, சல்டிபிட்டி கோறளை, அளுத்குரு கோறளை ஆகிய இடங்களில் \"பொலயேபணம்\" என அழைக்கப்பட்ட தோட்ட வரியை டொம்பர்க் உயர்த்தினார். ஒல்லாந்த அரசுக்கு அறிவிக்காமல் வெற்று நிலங்களில் பயிர்களை நட்டுப் பயன் பெறும் குடியானவர்களிடம் இருந்து விளைவில் மூன்றில் ஒரு பங்கு வரியாக அறவிடப்பட்டு வந்தது. இதுவே டொம்பர்க்கினால் அரைப்பங்காக உயர்த்தப்பட்டது. இது அப்பகுதி மக்களிடையே ஒல்லாந்தருக்கு எதிர்ப்பை உருவாக்கியது. இது தவிர, பள்ளித் தண்டப்பணம், ஆளுனரின் அடுக்களைத் தேவைகளுக்காக மக்கள் பொருட்களை வழங்கவேண்டியிருந்தமை போன்றவற்றினால் பல இடங்களில் மக்கள் வரி செலுத்த மறுத்தும், கம்பனியின் சொத்துக்களைத் தாக்கியும் குழப்பங்களை விளைவிக்கலாயினர். இது போலவே நாட்டின் தெற்குப் பகுதியிலும் வரி செலுத்துவது தொடர்பில் குழப்பங்கள் ஏற்பட்டன.\n\nSection::::இறுதிக் காலம்.\nஇவ்வாறான பிரச்சினைகளுக்கு முகம்கொடுக்க முடியாமல் ஒல்லாந்த அரசு திகில் அடைந்திருந்தது. டொம்பர்க் இவ்வாறான நிலைமைகளைக் கையாள்வதற்கான திறமை அற்றவராக இருந்தார். ஒல்லாந்தரின் ஆட்சியின் கீழிருந்த மலபார், தூத்துக்குடி போன்ற பகுதிகளில் இருந்து படையினரை வரவழைத்து குழப்பம் ஏற்பட்ட இடங்களில் ஒடுக்குமுறையை இவர் கட்டவிழ்த்து விட்டார். இது நிலைமையை மேலும் மோசமாக்கியது. நிலைமை தொடர்ந்தும் சீர் கேடான நிலையை அடைந்து வந்ததால் டொம்பர்க்கை திருப்பி அழைக்கவும், இவ்வாறான பிரச்சினைகளைத் திறமையாக் கையாளக்கூடிய ஒருவரை அவருக்குப் பதிலாக இலங்கைக்கு அனுப்பவும் பத்தேவியாவில் இருந்த மேலிடம் முடிவு செய்தது. கூசுத்தாவ் விலெம் வொன் இமோவ் அடுத்த ஆளுனராக நியமிக்கப்பட்டார். ஆனால், இமோவ் இலங்கைக்கு வருவதற்கு முன்பே டொம்பர்க் காலமாகிவிட்டார்.\n\n"}
{"id": "103469", "url": "https://ta.wikipedia.org/wiki?curid=103469", "title": "வ. பி. சந்திரசேகர்", "text": "வ. பி. சந்திரசேகர்\n\nவா.பி. சந்திரசேகர் (\"வாக்கடை பிக்சேசுவரன் சந்திரசேகர்\", \"V. B. Chandrasekhar\", ஆகத்து 21, 1961 - ஆகத்து 15, 2019), ஒரு இந்தியத் துடுப்பாட்டக்காரர். சென்னையில் பிறந்த இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் ஏழில் கலந்து கொண்டுள்ளார். இவர் 1988 – 1990 ஆண்டுகளில் ஒருநாள் பன்னாட்டுத் துடுப்பாட்டப் போட்டிகளில் இந்திய அணிக்காக விளையாடியுள்ளார். இவர் 2019 ஆகத்து 15 இல் சென்னை, மைலாப்பூரில் உள்ள அவரது வீட்டில் தற்கொலை செய்து கொன்டு இறந்தார்.\n"}
{"id": "103471", "url": "https://ta.wikipedia.org/wiki?curid=103471", "title": "என். சந்தோசு எக்டே", "text": "என். சந்தோசு எக்டே\n\nநித்தே சந்தோசு எக்டே (Nitte Santosh Hegde, பிறப்பு சூன் 16, 1940) ஓர் முன்னாள் உச்சநீதிமன்ற நீதிபதியும், முன்னாள் இந்திய துணைத் தலைமை அரசு வழக்கறிஞரும் தற்போது கர்நாடக மாநில லோக் ஆயுக்தாவாக பணியாற்றுபவருமாவார்.\nSection::::இளமையும் கல்வியும்.\nமுன்னாள் மக்களவைத் தலைவர் நீதியரசர் கே. எசு. எக்டேக்கும் மீனாட்சி எக்டே (அத்யந்தயா)க்கும் மகனாகப் பிறந்தார். சூன் 16,1940ஆம் ஆண்டில் கர்நாடக மாநில உடுப்பி மாவட்டத்தில் நித்தே சிற்றூரில் பிறந்தார். மங்களூரில் புனித அலோசியசு கல்லூரியிலும் சென்னையின் சென்னை கிருத்துவக் கல்லூரியிலும் பயின்றார். பெங்களூருவில் உள்ள புனித யோசஃப் கல்லூரியிலும் பெங்களூரு மத்தியக் கல்லூரியிலும் இளங்கலைப் பட்டப்படிப்பை முடித்தார். 1965ஆம் ஆண்டு சட்டப் படிப்பை பெங்களூரின் அரசு சட்டக் கல்லூரியில் (தற்போது பல்கலைக்கழக சட்டக் கல்லூரி) முடித்தார்.\n\n"}
{"id": "103472", "url": "https://ta.wikipedia.org/wiki?curid=103472", "title": "புதுக்கற்காலப் புரட்சி", "text": "புதுக்கற்காலப் புரட்சி\n\nபுதுக்கற்காலப் புரட்சி (\"Neolithic Revolution\") என்பது கற்காலத்தின் இறுதிக் காலத்தில் தொடங்கி சிறுசிறு ஆயுதங்களும் உபகரணங்களையும் மனிதன் பயன்படுத்தத் தொடங்கிய காலப்பகுதியில் வேகமாக வளர்ச்சியுற்ற சமூகப் பண்பாட்டு வளர்ச்சிகள் பற்றியதாகும். இது வெவ்வேறு பிரதேசங்களில் வெவ்வேறு காலப்பகுதியில் நிகழ்ந்திருக்கலாமென தொல்லியல் ஆய்வாளர்கள் கருதுகின்றனர். இக்காலப்பகுதியிலேயே மனிதன் வேட்டையடுவதிலிருந்து பயிரிடல் மற்றும் வேளாண்மை வாழ்வுக்குத் திரும்பினான்.\n\nSection::::வேளாண்மைப் பரவல்.\nஎகிப்து, மத்தியப் பகுதி மற்றும் இந்தியா ஆகியவை முற்காலத்தில் காட்டிலிருந்து பெறப்பட்ட தாவரங்களை திட்டமிட்டு விதைத்தல் மற்றும் சாகுபடி செய்தலுக்கு பெயர்பெற்ற பகுதிகளாகும். இக்காலத்தில் சுயேச்சையான விவசாயம் என்பது வடக்கு மற்றும் தென் சீனா, ஆப்பிரிக்காவின் சஹெல், நியூ கினி மற்றும் அமெரிக்கா]வின் சில பகுதிகளில் உருவானது. இப்பழங்கால \nவிவசாயத்தில் எம்மர் கோதுமை, என்கான் கோதுமை, தோல்நீக்கிய பார்லி, பட்டாணி, அவரையினங்கள், துவரை மற்றும் சணல் முதலான எட்டு நியோலிதிக் அடிப்படை பயிர்கள் குறிப்பிடப்படுகின்றன.\n\nகி.மு.7000 ஆம் ஆண்டிலிருந்தே இந்திய துணைக்கண்டம் கோதுமை மற்றும் பார்லி ஆகியவற்றைப் பயிரிட்டு வந்தது.பலுசிஸ்தானத்தில் உள்ள மெஹர்கட்டில் செய்யப்பட்ட அகழ்வாராய்ச்சியில் இது உறுதிசெய்யப்பட்டுள்ளது. கி.மு.7000 ஆம் ஆண்டில், சிறிய அளவிலான விவசாயம் எகிப்தை எட்டியது. கி.மு.6000 ஆம் ஆண்டில், நடுத்தர அளவிலான விவசாயம் நைல் நதிக்கரையில் செய்யப்பட்டது.\n\nஇந்த காலகட்டத்தில், கிழக்கே கோதுமையைவிட அரிசியை முக்கிய பயிராகக் கொண்டு சுயேச்சையான முறையில் விவசாயம் வளர்ந்தது. சீன மற்றும் இந்தோனேசிய விவசாயிகள் மங், சோய் மற்றும் அஸுகி உள்ளிட்ட கிழங்கு மற்றும் பீன்ஸ் ஆகியவற்றை வீட்டில் வளர்த்தனர். \nஆறுகள், ஏரிகள் மற்றும் கடற்கரைகளில் வலை கொண்டு மீன்பிடித்தல் முறைகள் ஆகியவை பெரிய அளவிலான உணவுத் தேவையை நிறைவு செய்ததினால், புதிய விவசாய முறைகள் மற்றும் மீன்பிடித்தல் ஆகியவை இதற்கு முன்பிருந்த விரிவாக்கங்கள் அனைத்தையும் குறைத்து மனித மக்கள்தொகை அதிகரிப்பதற்கு வழிசெய்தது, இதுதான் இன்றும் தொடர்கிறது.\n\nகி.மு.5000 ஆம் ஆண்டில், சுமேரியர்கள் நிலத்தில் தீவிரமாகப் பயிரிடுதல், முறைப்படுத்தப்பட்ட நீர்ப்பாசனம், சிறப்புவாய்ந்த தொழிலாளர்கள் ஆகியவற்றைக் கொண்டு, குறிப்பாக, தற்போது டைக்ரிஸ் மற்றும் யூப்ரிடிஸ் ஆறுகள் சங்கமிக்கும் பெர்ஸியன் வளைகுடாவைச் சேர்ந்த ஷத் அல்-அரப் எனப்படும் நீர்வழியைச் சுற்றிலும் பயன்படுத்தி மைய விவசாய உத்திகளை உருவாக்கினர்.\nகிரேக்கர்களும் ரோமானியர்களும் சுமேரியர்கள் உருவாக்கிச்சென்ற உத்திகளைக் கையாண்டனர், இவற்றில் சில அடிப்படை முன்னேற்றங்களை மட்டுமே அவர்கள் செய்தனர். தென் கிரேக்கர்கள் மிக மோசமான மண்ணுடன் போராடிக்கொண்டிருந்தனர், பல வருடங்களுக்குப் பிறகே இவர்களின் சமூக முறை உருவானது. ரோமானியர்கள் விற்பனைக்கென்று சாகுபடி செய்வதற்கு அதிக முக்கியத்துவம் அளித்தனர்\n\nகாட்டெருது மற்றும் காட்டு ஆடுகளை வீட்டு வளர்ப்பு மாடுகளாகவும் ஆடுகளாகவும் மாற்றப்பட்டது, வேளாண்மை மற்றும் சுமை இழுப்பதற்கும் என்று பெரிய அளவில் பயன்படுத்துவதை அறிமுகப்படுத்தியது. இந்த மேய்ப்பர்கள் அத்தியாவசிய வழங்குநர்களாக உட்கார்ந்தபடியே வேலை செய்பவர்களாகவும், அரை நாடோடிகளாகவும் விவசாயிகளுடன் இணைந்துகொண்டனர். \nமக்காச்சோளம், மரவள்ளி மற்றும் கிழங்குவகை ஆகியவை முதலில் கி.மு.5200 ஆம் ஆண்டிற்கு முன்பே வீட்டில் வளர்க்கப்படுபவையாக இருந்தன. உருளைக்கிழங்கு, தக்காளி, மிளகு, பழச்சாறு, சில பீன் வகைகள், புகையிலை, மற்றும் சிலவகை செடிகள் ஆகிய அனைத்தும் இந்தப் புதிய உலகில், பெரும்பாலும் தென் அமெரிக்காவின் ஆண்டியன் பகுதியில் உள்ள நெருக்கமான மலைச்சரிவுகளை நீண்ட சமதளமாக்கி உருவாக்கப்பட்டன.\n\nSection::::விளைவுகள்.\nவிவசாயம் மனிதர்களுக்கு அவர்களின் உணவு விநியோகத்தில் அதிக கட்டுப்பாட்டை கொடுத்தது. ஆனாலும் ஒரே இடத்தில் வாழ்ந்ததால் கற்கால மக்களின் ஊட்டச்சத்து தரநிலைகளில் பொதுவாக வேட்டையாடி சேகரித்து வாழ்ந்தவர்களைவிட விவசாயம் செய்தவர்களுக்கு தாழ்வான வாழ்நாட்களே இருந்துள்ளதாக கண்டுபிடிக்கப்பட்டுள்ளது. இதற்கு பெரும் காரணம் ஒரே இடத்தில் வாழ்ந்ததால் நோய்கள் அதிகம் பரவ வாய்ப்பிருந்தது. மனிதர்களின் சராசரி உயரமும் குறைந்தே உள்ளது. கற்கால மனித உயர நிலைகளுக்கு திரும்பி வர இருபதாம் நூற்றாண்டு வரை பிடித்தது. விவசாய உணவு உற்பத்தி செய்வதில் மாற்றமும் ஒரு சமூகமாக சேர்ந்து வாழ்வதும், புதிய கருவிகளைக்கண்டு பிடிப்பதும், புதிய வேலைவாய்ப்புகளை உருவாக்குவதும் இதன் விளைவுகளாம். இத்தகைய கூட்டு வாழ்வானது அரசு மற்றும் அரசியலுக்கும் அதிகார வர்கத்தின் தோன்றலுக்கும் வழிவகுத்தது.\n\nSection::::பின்விளைவு புரட்சிகள்.\nஇப்புரட்சியின் பின்விளைவாக பல சிறு புரட்சிகளும் நடந்தன. அவை:\n\nஇப்புரட்சியே விலங்குகளை மனிதன் புதிய முறைகளில் பயன்படுத தூண்டியது என்பர். ஒரே இடத்தில் தங்கி வாழ்ந்ததால் அவ்விடத்தில் உணவு சேமிக்கும் முறையினை வகுத்தனர். இதனால் பஞ்சம் போன்ற இயற்கை சீற்றங்களிலிருந்து தப்பிப்பிழைக்க பெரிதும் உதவியது. மேலும் கூட்டாக எதிரிகளை தோற்கடிப்பது எளிதானது. இதுவே நகரங்களும் நாகரிகமும் தோன்றக்காரணியாகும்.\n\nSection::::நோய்கள்.\nஒரே இடத்தில் தங்கி வாழ்ந்ததால் தொற்று நோய்கள் விரைவாக பரவ வாய்ப்பிருந்தது. இத்தகைய நோய்கள் மிருகங்களிடமிருந்தும் தொற்றும் அபாயம் இருந்தது. இத்தகைய நோய்களுள் சில இன்ஃபுளுவென்சா, பெரியம்மை, மற்றும் தட்டம்மை ஆகும். அதிகமாக நோய்களுக்குள்ளானதால், மனிதனின் நோய் எதிர்ப்பு சக்தியும் வளர்ந்தது. 10,000 வருடங்களாக இருந்த இந்த மனித விலங்கு தோடர்பினால் நோய் எதிர்ப்பு சக்தி ஒவ்வொரு சந்ததியிலும் கூடியது. ஆயினும் இத்தகைய எதிர்ப்பு சக்திகளை வளர்த்துக்கொள்ளா இனங்கள் முற்றிலும் அழிந்தன. குறிப்பாக கரிபியன் மற்றும் பசிபிக் தீவுகள் ஆகிய இடங்களில் மனித நடமாட்டம் முற்றிலும் அழிக்கப்பட்டது. அமெரிக்காவின் 90% மக்கள் தொகை ஐரோப்பியர்களின் வருகைக்கு முன்பே அழிந்திருந்தது. இன்கா பேரரசு போன்ற சில கலாச்சாரங்கள் இலாமா போன்ற மிருகங்களை வளர்க்கும் போது அதன் பாலைக்குடிக்காமலும், அதனை தனியாக கொட்டிலில் அடைத்து தங்களைக் காத்துக்கொண்டனர். இந்தியாவில் ஆங்கிலேயரின் ஆட்சியில் 23 மில்லியன் மக்கள் வாந்திபேதியால் 1865 முதல் 1949 வரையும் மேலும் பல மில்லியன் மக்கள் மலேரியா, காச நோய் மற்றும் இன்ஃபுளுவென்சாவினால் இறந்ததாக குறிப்புகள் உள்ளன.\n"}
{"id": "103476", "url": "https://ta.wikipedia.org/wiki?curid=103476", "title": "நோயல் டேவிட்", "text": "நோயல் டேவிட்\n\nநொயல் டேவிட் (\"Noel David \", பிறப்பு: பிப்ரவரி 26 1971) ஒரு இந்தியத் துடுப்பாட்டக்காரர்). ஹைதராபாத்தைச் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டி/கள் நான்கில் கலந்து கொண்டுள்ளார். இவர் 1997 இல் இந்தியா அணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103477", "url": "https://ta.wikipedia.org/wiki?curid=103477", "title": "மனித விண்வெளிப் பயணத்துக்கான சர்வதேச நாள்", "text": "மனித விண்வெளிப் பயணத்துக்கான சர்வதேச நாள்\n\nமனித விண்வெளிப் பயணத்துக்கான சர்வதேச நாள் (\"International Day of Human Space Flight\") ஆண்டுதோறும் ஏப்ரல் 12 ஆம் நாள் கொண்டாடப்படுகிறது. விண்வெளிக்கு முதன் முதலில் பயணம் செய்த உருசியரான யூரி ககாரின் நினைவாக இந்நாளை சிறப்பு நாளாக உலகெங்கும் கொண்டாடுவதற்கு 2011 ஏப்ரல் 7 ஆம் நாள் கூடிய ஐக்கிய நாடுகள் பொதுச்சபை ஏகமனதாகத் தீர்மானித்தது.\n\nஉருசியாவினால் இத்தீர்மானம் ஐநா பொதுச் சபையில் கொண்டுவரப்பட்டது. 1961 இல் விண்வெளிக்கு முதன் முதலில் சென்ற உருசியரான யூரி ககாரின் நினைவாக உருசியாவில் ஆண்டுதோறும் ஏப்ரல் 12 ஆம் நாள் விண்வெளி வீரர்கள் தினம் கொண்டாடப்பட்டு வருகின்றது.\n"}
{"id": "103478", "url": "https://ta.wikipedia.org/wiki?curid=103478", "title": "பங்கஜ் தர்மானி", "text": "பங்கஜ் தர்மானி\n\nபங்கஜ் தர்மானி (\"Pankaj Dharmani\", பிறப்பு: செப்டம்பர் 27 1974) ஒரு இந்தியத் துடுப்பாட்டக்காரர்; டில்லியைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டி/கள் ஒன்றில் கலந்து கொண்டுள்ளார். இவர் 1996 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103505", "url": "https://ta.wikipedia.org/wiki?curid=103505", "title": "நாராயணன் கிருஷ்ணன்", "text": "நாராயணன் கிருஷ்ணன்\n\nநாராயணன் கிருஷ்ணன் (Narayanan Krishnan) (பிறப்பு 1981) தமிழ்நாட்டின் மதுரை நகரில் வாழும் ஓர் சமூக சேவகர். கூடுதல் ஊதியம் தந்த தனது உணவக சமையல் தொழிலை கைவிட்டு ஆதரவற்ற, தெருவோர மனிதர்களுக்கு மூன்று வேளை உணவு வழங்குவதை முழுநேரப்பணியாகக் கொண்டவர்.\n\nSection::::இளமை.\nநா.கிருஷ்ணன் மதுரையில் பிறந்தவர்.ஓர் ஐந்து நட்சத்திர உணவகத்தில் பயின்ற விருதுகள் பெற்று சமையற்காரராக விளங்கியவர். சுவிட்சர்லாந்து நாட்டில் உயர்ந்த பணி ஒன்றிற்காக தேர்ந்தெடுக்கப்பட்ட நேரத்தில், வெளிநாடு செல்லுமுன் குடும்பத்தினரைக் காண மதுரை வந்தவர், தெருவோரம் மனநிலை சரியில்லாத ஒருவர் பசிக்கொடுமையால் தமது கழிவினையே உண்ணுவதைக் கண்டு தமது வாழ்க்கைப் பாதையையே மாற்றிக்கொண்டார்.\n\nSection::::சேவைப்பணி.\n2003ஆம் ஆண்டு கிருஷ்ணன் இலாபநோக்கற்ற \"அக்சயா அறக்கட்டளை\"யை நிறுவினார். ஒவ்வொரு நாளும் காலை 4 மணிக்கே எழுந்து எளிய உணவு தயாரித்து சுடச்சுட தமது கூட்டாளிகளுடன் சிற்றுந்து ஒன்றில் எடுத்துச்சென்று 200 கி.மீ பயணித்து மதுரையின் சுற்றுப்புறங்களில் ஆதரவற்ற, மனநிலை பிறழ்ந்த வீடில்லா மக்களுக்கு உணவளிக்கிறார். காலை, மதியம் மற்றும் மாலை என மூன்று வேளைகளிலும் 400 பேருக்கு உணவு வழங்குகிறார்.2003 முதல் இது வரை 1.2 மில்லியன் சாப்பாடுகளை வழங்கியுள்ளார்.\n\n2010ஆம் ஆண்டிற்கான சி. என். என் உயர்ந்த 10 நாயகர்கள் பட்டியலுக்கு தேர்ந்தெடுக்கப்பட்டுள்ளார். இப்பட்டியலில் உள்ள பத்து பேரில் இவர் மட்டுமே இந்தியர். இவர்களிலிருந்து பொதுமக்கள் இணையவழி தேர்ந்தெடுப்பில் \"சி.என்.என் ஆண்டு நாயகர்\" தேர்ந்தெடுக்கப்படுவார்.\n\nSection::::சர்ச்சை.\n2014 ஆம் ஆண்டு ஜூன் மாதத்தில் , நாராயணன் கிருஷ்ணன் ஒரு சர்ச்சையில் சிக்கினார். அவரது அக் ஷயா இல்லத்தில் இருந்த ஷப்னம் என்ற பெண், அங்கு உறுப்பு வணிகம் நடைபெறுவதாக காவல்துறையில் அளித்த புகாரால் பரபரப்பு ஏற்பட்டது. இதனையடுத்து மதுரையில் உள்ள உயர்நீதிமன்ற கிளை உண்மையை ஆய்வு செய்ய ஒரு குழுவை நியமித்தது. குழுவின் ஆய்வறிக்கையில் , இல்லத்தில் தங்குபவர்கள் தாக்குதலுக்கு உள்ளாவதாக அறிக்கை தாக்கல் செய்யப்பட்டது. மேலும், அங்கு வருடத்திற்கு 120 பேர் இறப்பதாகவும், இறந்தவர்களுக்கு பிரேத பரிசோதனை செய்யாமலே அவர்கள் மூச்சடைப்பு அல்லது மாரடைப்பு ஏற்பட்டு மரணம் நிகழ்ந்ததாக பதிவு செய்யப்பட்டுள்ளதாக அறிக்கை கூறுகிறது. இல்லத்தில் இருந்து 60 பேர் காணாமல் போனதாகவும் அறிக்கை கூறுகிறது.\n\n"}
{"id": "103508", "url": "https://ta.wikipedia.org/wiki?curid=103508", "title": "வில்லெம் யாக்கூப்சன் கோசுட்டர்", "text": "வில்லெம் யாக்கூப்சன் கோசுட்டர்\n\nவில்லெம் யாக்கூப்சன் கோசுட்டர் (Willem Jacobszoon Coster) ஒல்லாந்தக் கிழக்கிந்தியக் கம்பனியின் சார்பில், இலங்கையில் ஒல்லாந்தரின் தொடக்ககால நடவடிக்கைகளில் முக்கிய பங்கு வகித்தவர். இக்காலத்தில் பல படைத்துறைப் பதவிகளை வகித்ததுடன், காலிக் கோட்டையை ஒல்லாந்தர் கைப்பற்றிய பின்னர் அப்பகுதியில் முதலாவது ஆளுனராகவும் பதவி வகித்தார்.\n\nSection::::இலங்கையில் கோசுட்டர்.\nசெப்டெம்பர் 1636 ஆம் ஆண்டிலும் பின்னர் 1637 ஆம் ஆண்டிலும் போத்துக்கீசரை விரட்டுவதற்குக் கண்டியரசர் ஒல்லாந்தரிடம் உதவி கோரியதை அடுத்து பத்தேவியாவிலிருந்து போத்துக்கீசருடன் போரிடுவதற்காகக் கோவாவுக்குச் சென்றுகொண்டிருந்த அட்மிரல் வெஸ்ட்வால்ட் என்பவனுக்கு, கண்டியரசனுடன் உடன்படிக்கை செய்துகொள்ளும்படி தகவல் அனுப்பப்பட்டது. தகவல் கிடைத்தபோது போத்துக்கீசருடன் கடற்போரில் ஈடுபட்டிருந்த வெஸ்ட்வால்ட் போர் முடிந்ததும் தமது படையில் \"வைஸ் அட்மிரலாக\" இருந்த வில்லெம் யாக்கூப்சன் கோசுட்டரை இலங்கையில் இருந்த போத்துக்கீசரின் ஏதாவதொரு கோட்டையை முற்றுகை இடும்படி அனுப்பினான். சில நாட்கள் கழித்து கோசுட்டர் இலங்கையின் கிழக்குக் கரையில் அமைந்திருந்த போத்துக்கீசரின் மட்டக்களப்புக் கோட்டையை முற்றுகை இட்டார். மே மாதம் 10 ஆம் தேதி கோவாவில் இருந்து வெஸ்ட்வால்ட் ஐந்து கப்பல்களுடன் வர, கண்டியில் இருந்து இராசசிங்கனும் தனது படையுடன் மே 14 ஆம் தேதி மட்டக்களப்புக்கு வந்தார். 18 ஆம் தேதி மட்டக்களப்புக் கோட்டையில் இருந்த போத்துக்கீசப் படைகள் சரணடைந்தன. 23 ஆம் தேதி மே 1638 ஆம் ஆண்டில் கண்டியரசருக்கும் ஒல்லாந்தருக்கும் ஒப்பந்தம் ஒன்று கைச்சாத்தானது.\n\nSection::::இலங்கையில் கோசுட்டரின் படை நடவடிக்கைகள்.\nகோஸ்டர் அவ்வாண்டின் இறுதிவரை மட்டக்களப்புக் கோட்டையில் இருந்தார். சில மாதங்களின் பின்னர் திருகோணமலை ஒல்லாந்தரிடம் பிடிபட்டபோது, கோசுட்டர் உதவிக் கட்டளை அதிகாரியாக அங்கு அனுப்பட்டார். 1640 ஆம் ஆண்டில் போத்துக்கீசரின் நீர்கொழும்புக் கோட்டை ஒல்லாந்தரிடம் பிடிபட்டபோது, கோசுட்டர் அங்கே கட்டளை அதிகாரியாகப் பதவியேற்றார். தொடர்ந்து போத்துக்கீசரிடம் இருந்த காலியைக் கைப்பற்றுவதற்காக கோசுட்டர் நீர்கொழும்பில் இருந்து புறப்பட்டார். இதற்கு உதவியாகக் கண்டியப் படைகளும் வருவதாக இருந்தது ஆனாலும், இப்படைகள் வராததால், திருகோணமலையில் இருந்து வந்த ஒல்லாந்தப் படைகளின் உதவியுடன் காலிக் கோட்டையை 1640 மார்ச் 13 ஆம் தேதி கோசுட்டரின் படைகள் கைப்பற்றின. எனினும் இரு தரப்பிலும் பலத்த சேதங்கள் ஏற்பட்டன. காலிக் கோட்டை கைப்பற்றப்பட்டமை பத்தேவியாவிலும் மகிழ்ச்சியாகக் கொண்டாடப்பட்டது. காலி ஒல்லாந்தரின் இலங்கைக்கான தலைமையிடமாகவும் அறிவிக்கப்பட்டது. கோசுட்டர் இலங்கைக்கான முதலாவது ஒல்லாந்த ஆளுனராகப் பதவியேற்றார்.\n\nSection::::கண்டியரசனுக்கும் ஒல்லாந்தருக்குமான பிணக்கு.\nமுன்னர் செய்துகொள்ளப்பட்ட ஒப்பந்தத்தின்படி போருக்கான செலவுகளைக் கண்டியரசர் கொடுக்கவில்லை. ஒல்லாந்தர், போத்துக்கீசரைப்போலவே நாட்டைக் கைப்பற்ற முயல்கிறார்கள் எனக் கண்டியரசருக்கு ஐயம் ஏற்பட்டது. இதனால் கோசுட்டரிடம் இருந்து வரும் கடிதங்கள் எதற்கும் கண்டியரசர் பதிலளிக்கவில்லை. இதனால், கண்டியரசரைத் தானே நேரில் சந்திக்க கோசுட்டர் தீர்மானித்தார். 1640 சூலை 15 ஆம் தேதி கோசுட்டர் கண்டியை அடைந்தார். எவ்வித பயனும் இன்றி ஒருமாதம் அங்கே தங்கியிருந்த கோசுட்டர் மரியாதைக் குறைவாகவும் நடத்தப்பட்டார். முடிவில் கண்டியைவிட்டுப் புறப்பட்ட கோசுட்டர் மட்டக்களப்பு நோக்கிப் பயணமானார். இவாறு போகும் வழியில் 1640 ஆம் ஆண்டு ஆகத்து 21 ஆம் தேதி நில்கல என்னும் ஊரில், கோசுட்டரும் அவரது குழுவைச் சேர்ந்த எண்மரும் குரூரமாகக் கொலை செய்யப்பட்டனர்.\n\n"}
{"id": "103509", "url": "https://ta.wikipedia.org/wiki?curid=103509", "title": "ரோகன் காவஸ்கர்", "text": "ரோகன் காவஸ்கர்\n\nரோகன் காவஸ்கர் (\"Rohan Gavaskar\", பிறப்பு: பெப்ரவரி 20 1976 ), ஒரு இந்தியத் துடுப்பாட்டக்காரர்). கான்பூர்ரைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் நான்கில் கலந்து கொண்டுள்ளார். இவர் 2004 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n\nசுனில் காவஸ்கர் (Sunil Gavaskar) (ஜூலை 10 1949) புகழ்பெற்ற இந்திய கிரிக்கெட் வீரர் ஆவார். இவர் தேர்வுத் துடுப்பாட்டப் போட்டிகளில் மொத்தம் பத்தாயிரம் ஓட்டங்களுக்கு மேல் எடுத்துள்ளார். இவருக்கு இந்திய அரசு பத்ம பூஷண் விருது வழங்கி சிறப்பித்திருக்கிறது. இவருடைய மகனே ரோகன் காவஸ்கர்\n"}
{"id": "103511", "url": "https://ta.wikipedia.org/wiki?curid=103511", "title": "யான் தைசோன் பேயார்ட்", "text": "யான் தைசோன் பேயார்ட்\n\nயான் தைசு எனப் பொதுவாக அழைக்கப்பட்ட யான் தைசோன் பேயார்ட் (Jan Thyszoon Payart), மட்டக்களப்பில் கட்டளை அதிகாரியாகவும் பின்னர் 1640 தொடக்கம் 1646 ஆம் ஆண்டு வரை இலங்கையில் ஒல்லாந்தரின் ஆளுகைக்கு உட்பட்ட பகுதிகளின் ஆளுனராகவும் இருந்தார். இப்பதவியை வகித்த இரண்டாவது நபர் இவராவார்.\n\nஇவர் ஆளுனராக இருந்தபோது, முன்னர் போத்துக்கீசரிடம் இருந்து ஒல்லாந்தர் கைப்பற்றிய நீர்கொழும்புக் கோட்டையை நவம்பர் 9 ஆம் தேதி மீண்டும் போத்துக்கீசர் கைப்பற்றிக்கொண்டனர். தொடர்ந்து காலியையும் கைப்பற்றுவதற்கான முயற்சிகளைப் போத்துக்கீசர் எடுத்து வந்தனர். அதுவும் பிடிபடக்கூடிய நிலை இருந்தது. ஒப்பந்தப்படி ஒல்லாந்தருக்கு உதவவேண்டிய நிலையில் இருந்த கண்டியரசர் எவ்வித உதவியும் செய்யவில்லை. கொடுக்கவேண்டிய கறுவாவையும் கொடுக்காதிருந்தார். உண்மையில் இப்போது போத்துக்கீசர், ஒல்லாந்தர் இருவரையுமே கண்டியரசர் எதிரிகளாகவே பார்த்தார்.\n\n1642 ஆம் ஆண்டில் ஐரோப்பாவில் போத்துக்கீசருக்கும் ஒல்லாந்தருக்கும் இடையே சமாதான ஒப்பந்தம் ஏற்பட்டது எனினும் 1644 வரை இலங்கையில் போர் நடைபெற்று வந்தது. இக்காலத்தில் நீகொழும்பை மீண்டும் ஒல்லாந்தர் கைப்பற்றினர். ஐரோப்பாவில் ஏற்பட்ட உடன்பாட்டைத் தொடர்ந்து, இலங்கை தொடர்பிலான சமாதான ஒப்பந்தமும் கோவாவில் கைச்சாத்தானது. இது கண்டியரசருக்குப் பாதகமானதாக இருந்தாலும், அவர் ஒல்லாந்தர் ஆளுகைக்கு உட்பட்ட பகுதிகளில் மக்களைக் குழப்பத்துக்குத் தூண்டிவிடுகிறார். என தைசோன் பேயார்ட் சந்தேகித்தார்.\n\nSection::::கண்டியரசருடன் போர்.\nமேற்குறித்த சூழலில் கண்டிமீது படையெடுக்க தைசோன் பேயார்ட் முடிவு செய்தார். 1645 மே மாதம் இவர் கண்டி மீது போரை அறிவித்தார். ஆனால் ஒல்லாந்தர் இப்போரில் தோல்வியுற்றனர். முறையாக ஆராயாமல் போர் செய்ய எடுத்த முடிவுக்காக ஏப்ரல் 1646ல் தைசோன் பேயார்ட் பதவியிலிருந்து அகற்றபட்டுப் பத்தேவியாவுக்குத் திருப்பி அழைக்கப்பட்டார்..\n\n"}
{"id": "103512", "url": "https://ta.wikipedia.org/wiki?curid=103512", "title": "ராஜேந்தர் காய்", "text": "ராஜேந்தர் காய்\n\nராஜேந்தர் காய் (\"Rajinder Ghai\", பிறப்பு: சூன் 12 1960 ), ஒரு இந்தியத் துடுப்பாட்டக்காரர்). ஜலாந்தரைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் ஆறில் கலந்து கொண்டுள்ளார். இவர் 1961 – 1975 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103514", "url": "https://ta.wikipedia.org/wiki?curid=103514", "title": "மன்பிரீட் கோனி", "text": "மன்பிரீட் கோனி\n\nமன்பிரீட் கோனி (\"Manpreet Gony\", பிறப்பு: சனவரி 4 1984), ஒரு இந்தியத் துடுப்பாட்டக்காரர்). ரூப்நகரைச் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 2008 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103517", "url": "https://ta.wikipedia.org/wiki?curid=103517", "title": "அபிஜித் காலே", "text": "அபிஜித் காலே\n\nஅபிஜித் காலே (\"Abhijit Kale\", பிறப்பு: சூலை 3 1973) ஒரு இந்தியத் துடுப்பாட்டக்காரர்; டில்லியைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டி/கள் ஒன்றில் கலந்து கொண்டுள்ளார். இவர் 2003 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103518", "url": "https://ta.wikipedia.org/wiki?curid=103518", "title": "சாணம் இட்டு மெழுகுதல்", "text": "சாணம் இட்டு மெழுகுதல்\n\nசாணம் இட்டு மெழுகுதல் என்பது தமிழரின் பழக்கவழக்கங்களின் ஒன்றாகும். அதாவது தற்கால கட்டிடப் பொருள்களின் ஒன்றான சீமெந்து அறிமுகமாகும் முன்னர், தமிழர் தங்கள் வீடுகளின் நிலப்பகுதியை சாணம் இட்டு மெழுகுதல் வழக்கையே கொண்டிருந்தனர். இப்பழக்கம் தமிழரின் பழங்காலப் பழக்கங்களில் ஒன்றாகப் பார்க்கப்படுகிறது. சிலர் வீடுகளின் நிலத்தை மட்டும் அல்லாமல் சுவர்களையும் சாணமிட்டு மெழுகும் வந்துள்ளனர். இப்பழக்கம் தற்போது பெரும்பாலும் அருகிவருகிறது என்றாலும், சில கிராமப்புரங்களில் தற்போதும் காணப்படுகிறது.\n\nSection::::சொல்விளக்கம்.\n\"சாணம்\" என்றால் மாட்டின் கழிவு ஆகும். தமிழரைப் பொருத்தமட்டில் வீடுகளை மெழுகும் போது பசுவின் சாணத்தைக் கொண்டே மெழுகுவர்.\n\nSection::::கோலம் இடல்.\nதமிழரின் பாரம்பரிய பழக்கவழக்கங்களில் ஒன்றான அதிகாலையில் எழுந்து பெண்கள் வீட்டு வாசலில் கோலமிடலின் போது, சாணம் இட்டு மெழுகிவிட்டு கோலம் இடல் பழக்கமும் இருந்தது. சிலர் சாணத்தை தெளித்துவிட்டு கோலம் போடும் வழக்கைக் கொண்டவர்களும் உளர்.\n\nSection::::சிங்களவரிடையே.\nசாணம் இட்டு வீட்டின் நிலத்தை மெழுகும் பழக்கம், தமிழரைப் போன்றே சிங்களவரிடம் இருந்தது. தற்போதும் வசதியற்ற கிராம மக்கள் தங்கள் வீடுகளை சாணம் இட்டு மெழுகுதல் காணப்படுகின்றன.\n"}
{"id": "103519", "url": "https://ta.wikipedia.org/wiki?curid=103519", "title": "1813", "text": "1813\n\n1813 (MDCCCXIII) ஒரு வெள்ளிக்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இவ்வாண்டு ஒரு புதன்கிழமையில் ஆரம்பமானது.\n\n\n\n"}
{"id": "103522", "url": "https://ta.wikipedia.org/wiki?curid=103522", "title": "பூலன்குளம்", "text": "பூலன்குளம்\n\nபூலன்குளம் (\"Bulankulama\") என்பது இலங்கையின் வடமத்திய மாகாணத்தில் அனுராதபுரம் மாவட்டத்தில் அமைந்துள்ள ஒரு குளம். இந்தக் குளத்தின் பெயர் இலங்கையின் பழங்கால வரைப்படம் ஒன்றில் காணப்படுகிறது.\n\nSection::::சொல்விளக்கம்.\n\"புலன்குளம\" என்பதில் \"பூலன்\" எனும் பெயர் தமிழில் வழங்கப்பட்ட ஒன்றா என்று தெரியவில்லை. \"குளம\" எனும் சொல்லில் உள்ள \"குளம\" எனும் சொல், சிங்களவர்கள் \"குளம்\" என்பதில் உள்ள குற்றை அகற்றிவிட்டு உச்சரிக்கும் வழக்காகும். சிங்களத்தில் குளத்திற்கு வெவ என்றே சொல்வதால், இக்குளத்தின் பெயர் தமிழ் பெயரென்பதை உறுதியாகக்கொள்ள முடியும். இது இப்பகுதியில் முன்னாள் தமிழர்கள் வாழ்ந்துள்ளனர் என்பதற்கான சான்றுகளின் ஒன்றாகக்கொள்ளலாம். அதற்கு அங்கு வாழ்ந்தவர்கள் தமிழர்கள் என்பதும், தமிழ் மன்னர்கள் பலர் ஆட்சி செய்த பகுதி என்பதும் காரணங்களாகும். \n"}
{"id": "103523", "url": "https://ta.wikipedia.org/wiki?curid=103523", "title": "சுரிந்தர் கண்ணா", "text": "சுரிந்தர் கண்ணா\n\nசுரிந்தர் கண்ணா (\"Surinder Khanna\", பிறப்பு: சூன் 3 1956), ஒரு இந்தியத் துடுப்பாட்டக்காரர்). டில்லியைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் 10 இல் கலந்து கொண்டுள்ளார். இவர் 1979 – 1984 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103524", "url": "https://ta.wikipedia.org/wiki?curid=103524", "title": "பாசவக் குளம் (அனுராதபுரம்)", "text": "பாசவக் குளம் (அனுராதபுரம்)\n\nபாசவக் குளம் (Bassawa Kulam) என்பது என்பது தற்போது முற்றிலும் சிங்கள மக்கள் வாழும் பிரதேசமாக மாறியுள்ள இலங்கை, அனுராதப்புரத்தில் இருக்கும் ஒரு குளமாகும். இப்படி பழங்காலத்தில் அனுராதபுரம் பகுதியில் பல ஊர்களின் பெயர்களும், குளங்களின் பெயர்களும் தமிழ் பெயர்களாகவே இருந்துள்ளன என்பதை வரலாற்று ஆவணங்கள் ஊடாக அறியமுடிகிறது. இருப்பினும் தமிழர் அடையாளங்கள் இலங்கையில் திட்டமிடப்பட்டு அழிக்கப்பட்டு வருவதாலும், பெயர்கள் மாற்றப்பட்டு வருவதாலும் அவற்றின் தடங்கள் தற்போது காண்பது அரிதாகிவருகின்றன. இருப்பினும் பழங்கால வரைப்படம் ஒன்றில் இந்த குளத்தின் தமிழ் பெயர் காணப்படுகிறது. \n\nSection::::சொல்விளக்கம்.\n\"Bassawa Kulama\" என்பதில் \"Kulama\" எனும் சொல்லில் உள்ள \"குளம\" எனும் சொல், சிங்களவர்கள் \"குளம்\" என்பதில் உள்ள குற்றை அகற்றிவிட்டு உச்சரிக்கும் வழக்காகும். சிங்களத்தில் குளத்திற்கு வெவ என்றே சொல்வதால். இக்குளத்தின் பெயர் தமிழ் பெயர் என்பதை உறுதிசெய்ய முடிகிறது. \n\nஇது இப்பகுதியில் முன்னாள் தமிழர்கள் வாழ்ந்துள்ளனர் என்பதற்கான சான்றுகளின் ஒன்றாகக்கொள்ளலாம்.\n"}
{"id": "103525", "url": "https://ta.wikipedia.org/wiki?curid=103525", "title": "ககன் கோடா", "text": "ககன் கோடா\n\nககன் கோடா (\"Gagan Khoda\", பிறப்பு: அக்டோபர் 24 1974) ஒரு இந்தியத் துடுப்பாட்டக்காரர்; டில்லியைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 1998 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103526", "url": "https://ta.wikipedia.org/wiki?curid=103526", "title": "அமே குராசியா", "text": "அமே குராசியா\n\nஅமே குராசியா (\"Amay Khurasiya\", பிறப்பு: மே 18 1972, இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் 12 கலந்து கொண்டுள்ளார். இவர் 1999 இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103530", "url": "https://ta.wikipedia.org/wiki?curid=103530", "title": "துட்டகைமுனு", "text": "துட்டகைமுனு\n\nதுட்டைகைமுனு அல்லது துட்டகாமினி (சிங்களம், දුටුගැමුණු duṭugämuṇu) (சிங்கள வழக்கில் துடுகெமுனு) என்பவன் இலங்கை வரலாற்றில் கி.மு. 161 முதல் கி.மு. 137 வரை ஆட்சி செய்ததாக மகாவம்சம் நூலில் குறிப்பிடப்பட்டுள்ள ஒரு அரசனாவான். இவனே அனுராதபுரத்தை ஆட்சி செய்து கொண்டிருந்த தமிழ் அரசனான எல்லாளனுடன் போரிட்டவனாவான்.\n\nஇவனை, சிங்கள அரசனாகவும், மாபெரும் வீரனாகவும், இலங்கை முழுதும் பௌத்தம் பரவுவதற்கு காரணமானவனாகவும் மகாவம்சம் இவனை போற்றி புகழ்கிறது. மகாவம்சம் ஒரு இலக்கியமாகவும், அதன் பாட்டுடைத்தலைவனாக துட்டகைமுனுவும் குறிப்பிடப்படுகிறான். \n\nSection::::பெயர் வரக் காரணம்.\nஇவன் எல்லாளனுடன் தோற்கடிக்கவேண்டும் என்ற எண்ணத்தோடையே வளர்ந்தான். இவன் சிறிது பெரிதானதும் தனது தந்தையிடம் முதல்முறையாக \"எல்லாளனுடன் போர் செய்யப்போகிறேன்\" என்று கேட்டான்.அ தற்கு அவனது தந்தை இப்பொழுது உன்னால் எல்லாளனுடன் போர் செய்ய முடியாது என்றார். சிறிது காலத்தின்பின் இரண்டாவது முறையாக தனது தந்தையிடம் \"எல்லாளனுடன் போர் செய்யப்போகிறேன்\" என்று கேட்டான். அவனின் தந்தை திரும்பவும் அதே பதிலையே சொன்னார். மூன்றாவது முறையாகக் கேட்ட பொழுதும் அவனது தந்தை அதே பதிலளித்ததால் அவன் தனது தந்தையுடன் கோபித்துக்கொண்டு பெண்கள் அணியும் ஆடை ஆபரணங்களை அனுப்பி \"நீ ஒரு கோழை என்பதாலையே பெண்களைப்போல் பயப்படுகின்றாய். இதை அணிந்து கொண்டிரு\" என்று கூறிவிட்டு மலை நாட்டிற்குச் சென்றுவிட்டான். அவன் இந்த இழிய செயலை செய்ததால் அவனுடைய பெயரில் துட்ட என்ற பெயரை சேர்த்து துட்டகைமுனு என்று அழைத்தனர்.\n\nSection::::எல்லாளனுடனான போர்.\nஎல்லாளன் எனும் தமிழ் மன்னன் அநுராதபுரத்தை தலைநகராகக் கொண்டு சுமார் நாற்பத்து நான்கு ஆண்டுகள் ஆட்சி புரிந்தான். அவனுடன் போர்தொடுத்த துட்டகைமுனு வெற்றிபெற்ற போதும், இறந்த எல்லாளனின் வீரத்தை மெச்சி அவனுக்கு சிலைவைத்தான்.\n\n"}
{"id": "103531", "url": "https://ta.wikipedia.org/wiki?curid=103531", "title": "தலப்பாகட்டி பிரியாணி", "text": "தலப்பாகட்டி பிரியாணி\n\nதலப்பாகட்டி பிரியாணி என்பது தமிழ்நாட்டில் பிரபலமான ஒரு அசைவ பிரியாணி உணவு விடுதி. இந்த அசைவ உணவு விடுதியின் பெயர் தலப்பாக்கட்டி நாயுடு ஆனந்த விலாஸ் பிரியாணி ஹோட்டல் என்பதாகும். இது திண்டுக்கல் பகுதிகளில் தலப்பாக்கட்டி நாயுடு கடை என்றும் அழைக்கப்படுகிறது.\n\nSection::::வரலாறு.\n1952 ஆம் ஆண்டு பி. நாகசாமி நாயுடு என்பவர் “ஆனந்த விலாஸ்” பிரியாணி, சப்பாத்தி ஹோட்டல் என்ற பெயரில் திண்டுக்கல்லில் ஒரு உணவகத்தைத் தொடங்கினார். அவருடைய அனுபவமின்மையால் உணவகம் பொருளாதார இழப்புக்குள்ளானது. இதனால் உணவகம் மூடப்பட்டது. உணவகத் தொழில் தோல்வியடைந்ததற்கான காரணத்தை ஆராய்ந்தார். அவரே அடிக்கடி பிரியாணி செய்து பார்த்தார். இதில் அவருக்கு திருப்தி ஏற்பட மீண்டும் 1957 ஆம் ஆண்டு அதே பெயரில் உணவகத்தைத் திறந்தார். சமையல் பணியை அவரே செய்தார். அவரே சமைத்து, ருசி பார்த்து, வாடிக்கையாளர்களுக்கு வழங்கி வந்தார். ஒரு கட்டத்தில் பிரியாணியின் சுவை வாடிக்கையாளர்கள் மத்தியில் மிகுந்த வரவேற்பைப் பெற அந்த நுட்பத்தைத் தொடர்ந்து பயன்படுத்தத் தொடங்கினார். இவர் சமையல் பணியில் இருக்கும் போது, அவருடைய வழுக்கைத் தலையை மறைப்பதற்காக தலைப்பாகை கட்டிக் கொள்வார். அதே தலைப்பாகையுடன் வாடிக்கையாளர்களுக்குப் பரிமாறுவார். எப்போதும் தலைப்பாகையுடன் இருந்த அவரை தலப்பாகட்டு நாயுடு என்று அழைக்கத் தொடங்கினர். இன்று அதுவே தலப்பாக்கட்டி நாயுடு பிரியாணி கடை என்று அழைக்கப்பட்டு, பின்னர் தலப்பா கட்டி பிரியாணி கடையாகி விட்டது. \n\nதலப்பாகட்டி நாகசாமி நாயுடு 1978 ஆம் ஆண்டு காலமாகி விட்ட நிலையில் அவரது மகனான என். தனபாலன் மற்றும் பேரனான டி. நாகசாமி ஆகியவர்கள் “தலப்பா கட்டி நாயுடு” பிரியாணி ஹோட்டல் என்ற பெயரில் நடத்தி வருகிறார்கள். தற்போது திண்டுக்கல் தவிர கோயம்புத்தூர், வத்தலக்குண்டு மற்றும் சென்னை ஆகிய இடங்களிலும் கிளைகள் உள்ளன. சென்னையில் இந்த உணவகம் பிரபலம் அடைந்துள்ளது. இந்தக் கடைக்கு கும்பக்கரை தங்கய்யா படம் சின்னமாக வைக்கப்பட்டுள்ளது.\n\nSection::::பெயர்ப் பிரச்சனை.\nதிண்டுக்கல் தலப்பாகட்டி நாயுடு ஆனந்த விலாஸ் பிரியாணி ஹோட்டல் மற்றும் தலப்பாகட்டு பிரியாணி மற்றும் பாஸ்ட்ஃபுட் ஹோட்டல் (சென்னை ராவுத்தர் தலப்பா கட்டு பிரியாணி) ஆகியோரிடையே தலப்பாகட்டி பிரியாணி எனும் பெயரைப் பயன்படுத்துவதில் பிரச்சனை ஏற்பட்டு சென்னை நீதிமன்றத்தில் வழக்கு ஒன்றும் இருந்து வந்தது. இந்த வழக்கில் இருவருக்கிடையிலும் சமாதானம் ஏற்பட்டு, சென்னை ராவுத்தர் தலப்பா கட்டு பிரியாணி அமைப்பினரால், தலப்பாகட்டு பிரியாணி என்ற பெயரைத் தாங்கள் பயன்படுத்தவில்லை என்றும், சென்னை மற்றும் மதுரையில் உள்ள 29 பிரியாணி மற்றும் விரைவு உணகங்களிலும் உள்ள தலப்பாகட்டு என்ற பெயர் மற்றும் வார்த்தைகளை எடுத்துவிடுவதாக நீதிமன்றத்தில் மனுத்தாக்கல் செய்யப்பட்டது. இதைத் திண்டுக்கல் தலப்பாகட்டி நாயுடு ஆனந்த விலாஸ் பிரியாணி ஹோட்டல் அமைப்பினர் ஏற்றுக் கொள்வதாக நீதிமன்றத்தில் தெரிவித்ததைத் தொடர்ந்து, நீதிமன்றத்தில் இந்த வழக்கு முடித்து வைக்கப் பெற்றது. இதனால் தலப்பா கட்டி பிரியாணிக்கான பெயர்ப் பிரச்சனை முடிவுக்கு வந்தது.\n\nSection::::வெளி இணைப்பு.\n\"தலப்பாக்கட்டு பிரியாணி' பெயர் யாருக்கு சொந்தம்: உயர் நீதிமன்றம் தீர்ப்பு\n"}
{"id": "103532", "url": "https://ta.wikipedia.org/wiki?curid=103532", "title": "ஜன் லோக்பால் மசோதா", "text": "ஜன் லோக்பால் மசோதா\n\nஜன் லோக்பால் மசோதா (\"Jan Lokpal Bill\") அல்லது குடி மக்கள் காப்பு முன்வரைவு இந்தியாவில் ஊழல், பொதுமக்கள் பணம் கையாடல் முதலிய தவறிழைக்கும் அரசியல்வாதிகள் மற்றும் அரசு உயர் அதிகாரிகள் மக்களால் நேரடியாக தண்டிக்கப்படவேண்டும் என்ற அடிப்படை சித்தாந்ததில் முன்மொழியப்பட்ட ஒரு மசோதா ஆகும். அன்னா ஹசாரே, சாந்தி பூஷன், கிரண் பேடி மற்றும் சந்தோஷ் ஹெக்டே போன்ற சமூக ஆர்வலர்களால் முன்மொழியப்பட்டு இன்றளவில் அது சட்ட வரைவாகவே உள்ளது. \n\nஊழலுக்கு எதிரான குரல் மக்களிடமிருந்து எழவேண்டும் அதுவும் அதிகாரமிக்க அமைப்பாக ஒரு மக்கள் குழு அமைத்து அந்த குழுவின் மூலமாகவே ஊழல் செய்யும் அரசியல்வாதிகள் மற்றும் அரசு உயர் அதிகாரிகள் விசாரணைக்கு உட்படுத்தப்பட்டு தண்டிக்கப்படவேண்டும் என்ற உயரிய நோக்கத்தில் முன்மொழியப்பட்ட சட்ட வரைவு நிலையில் உள்ள மசோதாதான் இந்த ஜன் லோக்பால் மசோதா.\n\n\nSection::::சட்ட முன்வரைவினை வடிக்கும் கூட்டுக்குழு.\nஜன் லோக்பால் மசோதாவின் வரைவினை வடிக்கும் கூட்டுக்குழுவில் பத்து அங்கத்தினர்களில் சரிசமமாக அரசு உறுப்பினர்களும் குடிமக்கள் சார்பாளர்களும் பங்கெடுப்பர். ஏப்ரல் 8, 2011 அன்று இந்திய சட்டம் மற்றும் நீதித்துறை அமைச்சகம் இந்தக் கூட்டுக்குழு அமைப்பது குறித்தான அலுவல்முறை அறிவிப்பை இந்திய அரசிதழில், வெளியிட்டுள்ளது. இதன் நகலொன்றை இங்கே காணலாம்.\n\nSection::::தலைவர்.\nகூட்டுக்குழுவின் தலைமை ஓர் அரசியல்வாதியிடமும் இணைத்தலைமை ஓர் மககள் சார்பு செயலாக்கவாதியிடமும் இருக்க இந்திய அரசு ஒப்புக்கொண்டுள்ளது. அரசியல் வெளியிலிருந்து பிரணப் முக்கர்ஜியும் குடிமக்கள் தரப்பிலிருந்து சாந்தி பூசணும் தலைவர்களாக இருப்பார்கள்.\n\nSection::::அரசு சார்பாளர்கள்.\nஐந்து ஆய அமைச்சர்கள் வரைவுக்குழுவில் பங்கேற்பார்கள். அவர்கள்:\n\n\nSection::::குடிமக்கள் சார்பாளர்கள்.\nஐந்து மாண்புமிகு சமூக சேவகர்கள் வரைவுக்குழுவில் பங்கேற்பார்கள். அவர்கள்:\n\n\n\n"}
{"id": "103533", "url": "https://ta.wikipedia.org/wiki?curid=103533", "title": "திருச்சபை வரலாற்றின் நடுக் காலம்: கி.பி. 1454-1600", "text": "திருச்சபை வரலாற்றின் நடுக் காலம்: கி.பி. 1454-1600\n\nSection::::திருச்சபை வரலாற்றின் கால கட்டங்கள்.\nகத்தோலிக்க திருச்சபையின் வரலாறு இரண்டாயிரம் ஆண்டுகளுக்கு மேலான கால கட்டத்தை உள்ளடக்கியது. அதன் வரலாற்றுக் காலங்களைப் பின்வருமாறு பிரிக்கலாம்:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::கி.பி. 1454 - 1600 : நிகழ்வுகள்.\nதிரெந்து சங்கம் கத்தோலிக்க திருச்சபை வரலாற்றில் மிக முக்கியமான ஒன்றாகும். திருச்சபையில் நிகழ்ந்த புராட்டஸ்தாந்து பிளவுக்குப் பதில் அளிப்பதற்கும் கத்தோலிக்க கிறித்தவ கொள்கைகளை எடுத்துரைப்பதற்கும், திருச்சபையில் சீர்திருத்தம் கொணர்வதற்கும் இச்சங்கம் கூட்டப்பட்டது. \n\n\n\n\n\n\n\n\n\n\n\n\n\n\n\n(தொடர்ச்சி): \n\n"}
{"id": "103536", "url": "https://ta.wikipedia.org/wiki?curid=103536", "title": "யாக்கூப் வொன் கிட்டன்சுடேன்", "text": "யாக்கூப் வொன் கிட்டன்சுடேன்\n\nயாக்கூப் வொன் கிட்டன்சுடேன் (Jacob van Kittensteyn) 1650 ஆம் ஆண்டு முதல் 1653 அக்டோபர் வரை இலங்கையில் காலியின் ஒல்லாந்த ஆளுனராகப் பதவியில் இருந்தார். இவரது பதவிக் காலத்தில், 1652 ஆம் ஆண்டு, போத்துக்கீசருக்கும் ஒல்லாந்தருக்கும் இடையிலான எட்டாண்டு போர் நிறுத்த ஒப்பந்தம் முடிவுக்கு வந்தது. இந் நாடுகளிடையே மீண்டும் போர் மூண்டது. ஏற்கனவே காலியில் இருந்து களுத்துறை வரையிலான பகுதிகள் ஒல்லாந்தரின் கட்டுப்பாடுக்குள் இருந்தன. கிட்டன்சுடேனின் காலத்தில் யாழ்ப்பாணம், மன்னார், சப்பிரகமூவா பகுதி, கொழும்பு போன்ற இடங்களைக் கைப்பற்றுவதற்கும் திட்டங்கள் இருந்தன. ஆனால், பத்தாவியாவில் இருந்து மேலதிக கப்பல்களும், படைவீரரும் வந்து சேராததால் கிட்டன்சுடேனின் பதவிக்காலம் 1653 ல் முடியும்வரை இத்திட்டம் கைகூடவில்லை.\n\n"}
{"id": "103537", "url": "https://ta.wikipedia.org/wiki?curid=103537", "title": "உலகின் சமயங்கள்", "text": "உலகின் சமயங்கள்\n\n\nSection::::சமயங்கள் மற்றும் சமயப்பிரிவுகள்.\nகீழே தரப்பட்டுள்ள வகைப்படுத்தல், முடியக்கூடிய பல வகை வகைப்படுத்தல்களில் ஒன்று. சில பதிவுகள் ஒன்றுக்கு மேற்பட்ட தடவை பட்டியலிடப்பட்டுள்ளன.\n\n\n\n\n\n\n\"See also:\" Animism, Goddess Worship, அஞ்ஞானி, Shamanism\n\n\n\n\n\n\n\n\n\n\n"}
{"id": "103538", "url": "https://ta.wikipedia.org/wiki?curid=103538", "title": "இலங்கை", "text": "இலங்கை\n\nஇலங்கை () (\"Sri Lanka\", , சிறீலங்கா) இந்தியத் துணைக்கண்டத்தின் தென்கீழ் கரைக்கு அப்பால் இந்தியப் பெருங்கடலில் ஏறத்தாழ 20 மில்லியன் மக்கள் வாழும் ஒரு தீவு நாடு ஆகும். இதன் தற்போதைய அதிகாரபூர்வ பெயர் இலங்கை சனநாயக சோசலிசக் குடியரசு ஆகும். 1972 க்கு முன் உலகம் முழுவதும் சிலோன் (\"Ceylon\") என்ற பெயரால் அறியப்பட்டு வந்தது.\n\nஇலங்கையின் ஆவணப்படுத்தப்பட்ட வரலாறு மூவாயிரம் ஆண்டுகளைக் கொண்டது. இதன் புவியியல் அமைவு மற்றும் ஆழமான திருகோணமலை துறைமுகம் என்பன புராதன பட்டுப் பாதை காலந்தொட்டு இரண்டாம் உலக யுத்தம் வரை தந்திரோபாய முக்கியத்துவத்தை வழங்கியுள்ளது. இலங்கை பல சமய, பல இன, பல மொழிகள் பேசுவோரின் தாயகமாகவுள்ளது. இது சிங்களவர், இலங்கைத் தமிழர், இலங்கைச் சோனகர், இந்திய வம்சாவளித் தமிழர், பறங்கியர், இலங்கை மலாயர், இலங்கை ஆப்பிரிக்கர் மற்றும் பூர்வீகக் குடிகளான வேடுவர் ஆகியோரின் தாயகமாகும். இலங்கை வளமான பௌத்த மரபுரிமையைக் கொண்டு, முதலாவது பௌத்த படைப்புக்களை இத்தீவில் உருவாக்கியது. இந்நாட்டின் தற்கால வரலாறு மூன்று தசாப்த கால ஈழப் போரில் அகப்பட்டு மே 2009 இல் இராணுவ ரீதியிலான வெற்றியுடன் முடிவுக்கு வந்துள்ளது.\n\nஇலங்கை அதிபர் முறைமூலம் குடியரசு மற்றும் ஒற்றையாட்சி அரசால் ஆளப்படும் நாடாகும். கொழும்பு குடியேற்றவாத ஆட்சிக்காலம் முதலே இலங்கையின் தலைநகராக இருந்து வந்துள்ளது. 1977 ஆம் ஆண்டில், இலங்கையின் நிர்வாகத் தலைநகராக அண்மையில் உள்ள சிறீ ஜெயவர்த்தனபுர கோட்டையை ஆக்கும் பொருட்டு, புதிய பாராளுமன்றக் கட்டிடம் அங்கே கட்டப்பட்டு, கொழும்பு நகரில் உள்ள சிறீ ஜெயவர்த்தனபுர கோட்டை தலைநகராக அமைந்துள்ளது. இலங்கை தேயிலை, கோப்பி, இரத்தினம், தெங்கு, இறப்பர், கருவா ஆகியவற்றை உற்பத்தி செய்கின்றது.\n\nஇலங்கை \"இந்து சமுத்திரத்தின் முத்து\" என அதன் இயற்கை அழகினால் அழைக்கப்படுவதுண்டு. மேலும், இது \"புன்னகைக்கும் மக்களின் தேசம்\" எனவும் அறியப்படுவதுண்டு. இத்தீவு வெப்பமண்டலக் காடுகளையும் உயர் உயிரியற் பல்வகைமை கொண்ட பல்வேறுவகையான இயற்கை அமைப்பினைக் கொண்டது.\n\nஇந்நாடு பன்னாட்டுத் தொடர்பில் நீண்ட வரலாற்றைக் கொண்டது. இது சார்க் ஆரம்ப உறுப்பினரும், ஐக்கிய நாடுகள் அவை, பொதுநலவாய நாடுகள், ஜி77, கூட்டுசேரா இயக்கம் ஆகியவற்றின் உறுப்பினரும் ஆகும். இது ஒன்றே தென்னாசியாவில் \"உயர்\" மனித வளர்ச்சிச் சுட்டெண் கொண்ட நாடாகும்.\n\nஇலங்கையின் முக்கிய நகரங்களாகக் கண்டி, காலி, குருநாகல், அநுராதபுரம், யாழ்ப்பாணம், நுவரேலியா, திருகோணமலை, மட்டக்களப்பு என்பவை காணப்படுகின்றன.\n\nSection::::பெயர்.\nமுற்காலத்தில் இலங்கை, இலங்காபுரி, லங்கா, நாகதீபம், தர்மதீபம், லங்காதுவீபம் (வழங்கிய வடமொழியில்), சின்மோன்டு, சேலான், தப்ரபேன் (கிரேக்கர்களால்), செரெண்டிப் (அராபியர்களால்), சேரன்தீவு உட்பட மற்றும் பல பெயர்களால் அழைக்கப்பட்ட இத்தீவு, பின்னர் குடியேற்றவாத காலம் தொடக்கம் 1972 ஆம் ஆண்டில் இலங்கை ஒரு குடியரசாக அறிவிக்கப்படும் வரை \"சிலோன்\" என்று அழைக்கப்பட்டது. (தற்காலத்திலும் சிலசமயங்களில் \"சிலோன்\" என்பது பயன்படுத்தப் படுகிறது). அதன் அமைவின் காரணமாக \"இந்து சமுத்திரத்தின் நித்திலம்\" என்ற புகழும் இதற்கு உண்டு.\n\nSection::::வரலாறு.\nSection::::வரலாற்றுக்கு முற்பட்ட காலம்.\nஇலங்கையின் வரலாற்றுக்கு முற்பட்ட காலமானது இற்றைக்கு 125.000 வருடங்களுக்கு முற்பட்டதாகும். மேலும் 500.000 வருடங்களுக்கு முற்பட்ட சான்றுகளும் காணப்படுகின்றன. இக்காலப்பகுதி பழங்கற்காலம், இடைக்கற்காலம் மற்றும் முன் இரும்புக்காலம் ஆகியனவாகப் பிரிக்கப்பட்டுள்ளது. இலங்கையில் கண்டுபிடிக்கப்பட்டுள்ள பழங்கற்கால மனிதக் குடியிருப்புக்களில் 37,000 வருடங்கள் பழமையான பாகியன்கல (இது சீனப் பயணியும் பௌத்தத் துறவியுமான பாகியன் நினைவாகப் பெயரிடப்பட்டது.), பட்டதொம்பலேன (28,500 வருடங்களுக்கு முன்) மற்றும் பெலிலென (12.000 வருடங்களுக்கு முன்) ஆகியவை மிகவும் முக்கியத்துவம் மிக்கவை. இக்குகைகளில் கண்டுபிடிக்கப்பட்ட, நவீன மனிதனையொத்த பலாங்கொடை மனிதனின் எச்சங்கள் இவர்கள் விவசாயத்தில் ஈடுபட்டமையையும் விளையாட்டுக்களுக்காக நாய்களைப் பழக்கி வந்துள்ளமையையும் அறியத் தருகின்றன.\n\nஇத்தீவினைப் பற்றிய முதலாவது எழுத்துமூல ஆவணத்தைத் தமிழகக் காவியமான கம்ப இராமாயணத்தில் காணமுடிகிறது. இதில், செல்வத்தின் கடவுளான குபேரனுக்காக விசுவகர்மா என்ற தேவ சிற்பியால் உருவாக்கப்பட்ட \"லங்கா\" என்ற ராச்சியத்தைப் பற்றிய தகவல்கள் காணப்படுகின்றன. மேலும் குபேரன் தனது சகோதரனான இராவணன் என்ற அசுரனால் வெற்றி கொள்ளப்பட்டதாகவும் இராவணனிடம் பறக்கும் புட்பக விமானம் இருந்ததாகவும் இது குறிப்பிடுகிறது. இன்றைய நகரான வாரியப்பொல எனும் இடமே இராவணனது விமான ஓடுபாதையாக இருந்திருக்கலாமென நம்பப்படுகிறது.\n\nஇலங்கையின் தொடக்ககால குடியேறிகள் இன்றைய இலங்கையில் வாழும் வேடர்கள் எனும் ஆதிக்குடிகளின் மூதாதையர்களாக இருக்கலாம். இவர்களது சனத்தொகை தற்போது அண்ணளவாக 2,500 ஆகும். ஐரிய வரலாற்றாய்வாளரான ஜேம்ஸ் எமர்சன் தெனன்ட் என்பவர், இலங்கையின் தென்பகுதி நகரான காலியே பண்டைய துறைமுக நகரான தர்சீசுவாக இருக்கலாமெனக் கருதுகிறார். இங்கிருந்தே சாலமோன் மன்னன் யானைத் தந்தங்களையும் மயில்களையும் ஏனைய பெறுமதி மிக்க பொருட்களையும் பெற்றுக்கொண்டான் எனப்படுகிறது.\n\nSection::::பண்டைக்காலம்.\nபாளி மொழியில் எழுதப்பட்ட நூலான மகாவம்சத்தின் படி, இலங்கையின் ஆதிக் குடிகள் இயக்கரும் நாகரும் ஆவர். ஆயினும் சிங்களவரின் வரலாறு கிமு 543இல் விசயனின் வருகையுடன் தொடங்குகிறது. விசயன் என்பவன் மேற்கு வங்காளத்தின் ரார் பகுதியின் தென்மேற்குப் பகுதியிலிருந்து வந்தவனாவான். இவன் தனது 700 தோழர்களுடன் எட்டுக் கப்பல்களில் 860 கடல் மைல் தூரம் பயணித்து இலங்கையை அடைந்தான். இவன் மன்னாருக்கு அருகே தம்பபன்னி எனும் அரசை உருவாக்கினான். தீபவம்சம், மகாவம்சம், சூளவம்சம் மற்றும் ராசாவலிய போன்ற நூல்களில் குறிப்பிடப்படும் சுமார் 189 மன்னர்களில் முதலாமவனாவான். இலங்கையின் அரசு வரலாறு கிமு 543 இலிருந்து கிபி 1815 வரையிலான 2359 வருட கால அளவைக் கொண்டது. 1815ல் இது பிரித்தானியப் பேரரசின் ஆட்சியின் கீழ் வந்தது.\n\nகிமு 380இல் பண்டுகாபயன் ஆட்சியின் போது இலங்கை அரசு அனுராதபுரத்துக்கு நகர்ந்தது. அன்றிலிருந்து சுமார் 1400 ஆண்டுகளுக்கு நாட்டின் தலைநகராக அனுராதபுரம் விளங்கியது. பண்டைய இலங்கையர் குளங்கள், தாகபைகள் மற்றும் மாளிகைகள் போன்ற கட்டுமானங்களை அமைப்பதில் சிறந்து விளங்கினர். தேவநம்பிய தீசன் ஆட்சிக்காலத்தில் இந்தியாவிலிருந்து பௌத்த சமயத்தின் வருகையால் இலங்கையின் சமூகக் கட்டமைப்பு பாரிய மாற்றமடைந்தது. கிமு 250ல், மௌரியப் பேரரசர் அசோகனின் புதல்வனான மகிந்த தேரர் (; மகேந்திர) பௌத்த சமயத்தைப் பரப்பும் நோக்குடன் மிகிந்தலைக்கு வந்தார். இவரது முயற்சியால் தேவநம்பியதீசன் பௌத்த சமயத்தைத் தழுவியதோடு ஏனைய சிங்கள மக்களும் பௌத்தத்தைத் தழுவிக்கொண்டனர். இலங்கையில் தொடர்ந்து வந்த அரசுகள் பெரும் எண்ணிக்கையிலான பௌத்தப் பள்ளீகளையும் மடாலயங்களையும் பராமரித்ததோடு தென்கிழக்காசியாவின் ஏனைய நாடுகளுக்குப் பௌத்தம் பரவவும் உதவி புரிந்தன. இலங்கைப் பிக்குகள், பிற்பாடு முகமது கில்சியால் அழிக்கப்பட்ட இந்தியாவின் புகழ்பெற்ற பண்டைய பௌத்தப் பல்கலைக்கழகமான நாலந்தாப் பல்கலைக்கழகத்தில் கல்வி பயின்றனர். நாலந்தாவின் பல ஆக்கங்கள் இலங்கையின் மடாலயங்களில் இன்றும் பாதுகாத்து வைக்கப்பட்டுள்ளன. கிமு 245ல், பிக்குணி சங்கமித்தை போதிமரக் கிளையுடன் வந்தடைந்தார். இக்கிளை, கௌதம புத்தர் ஞானம் பெற்ற போதி மரத்தின் பகுதியாகக் கருதப்படுகிறது. இதுவே உலகில் மனிதரால் நடப்பட்ட முதல் மரமாகக் (வரலாற்றாதாரங்களின் படி) கருதப்படுகிறது (போதிவம்சம்).\n\nசூரதீச மன்னனின் காலத்தில் இலங்கை மீது முதல் வெளிநாட்டுப் படையெடுப்பு நிகழ்ந்தது. தென்னிந்தியாவிலிருந்து வந்த குதிரை வணிகர்களான சேனன் மற்றும் குத்திகன் ஆகியோர் சூரதீசனைத் தோற்கடித்து ஆட்சியைக் கைப்பற்றிக் கொண்டனர். கிமு 205ல் சோழ மன்னனான எல்லாளன் இலங்கையைக் கைப்பற்றிக் கொண்டான். இவன் அசேலனைத் தோற்கடித்து 44 ஆண்டுகள் ஆட்சி புரிந்தான். விசிதபுர போரில் துட்டகைமுனு எல்லாளனைத் தோற்கடித்தான். இவன் தென் பகுதி அரசான உறுகுணையின் அரசனான கவந்தீசனின் மூத்த மகனாவான். துட்டகைமுனு இலங்கையின் இரண்டாவது தாதுகோபமான ருவன்வெலிசாயவையும் லோவமகாபாயவையும் அமைத்தான். இலங்கை அரசு அதன் இரண்டாயிரத்து ஐந்நூறு ஆண்டு கால வரலாற்றில் அதன் தென்னாசிய அயல் அரசுகளான சோழ, பாண்டிய, சேர, பல்லவ அரசுகளால் குறைந்தது எட்டு முறை ஆக்கிரமிக்கப்பட்டுள்ளது. இவ் ஆக்கிரமிப்பாளர்கள் அனைவரும் தொடர்ச்சியாக விரட்டியடிக்கப்பட்டுள்ளனர். மேலும் கலிங்க நாடு (இன்றைய ஒடிசா) மற்றும் மலாயத் தீபகற்பம் ஆகியவற்றிலிருந்தும் படையெடுப்புகள் நிகழ்ந்துள்ளன. தாதுசேனன் ஆட்சியின்போது \"கலா வாவி\" மற்றும் அவுக்கண புத்தர் சிலை என்பன அமைக்கப்பட்டன.\n\nஆசியாவின் முதல் பெண் ஆட்சியாளரைக் கொண்ட நாடு இலங்கை ஆகும். கிமு 47-42 காலப்பகுதியில் அரசி அனுலா இலங்கையை ஆட்சிபுரிந்துள்ளாள். இலங்கை மன்னர்கள் சிகிரியா போன்ற குறிப்பிடத்தக்க கட்டுமானத் திட்டங்களை முன்னெடுத்துள்ளனர். \"வானில் அமைந்த கோட்டை\" என வர்ணிக்கப்படும் சிகிரியா கிபி 477இலிருந்து 495வரை ஆண்ட முதலாம் காசியப்பனால் கட்டப்பட்டது. சிகிரியாக் கோட்டை பாரிய மதிற்சுவர்கள் மற்றும் அகழிகளால் சூழப்பட்டது. இப் பாதுகாப்பு அரணுக்குள் பூந்தோட்டங்கள், குளங்கள், மண்டபங்கள், மாளிகைகள் மற்றும் ஏனைய கட்டடங்கள் என்பன காணப்பட்டன. 1600 ஆண்டுகாலப் பழமை வாய்ந்த சிகிரியா ஓவியங்கள் பண்டைய இலங்கையின் கலைச் சிறப்பை வெளிக்காட்டுகின்றன. இது உலகின் பண்டைக்கால நகரத் திட்டமிடலின் ஒரு உதாரணமாகக் காணப்படுகிறது. இது இலங்கையில் உள்ள ஏழு உலக மரபுரிமைக் களங்களில் ஒன்றாக யுனெசுக்கோவினால் அறிவிக்கப்பட்டுள்ளது. இவை தவிர, கோடைகாலத்துக்கென மாரிகால நீரைச் சேமித்து வைக்கக்கூடிய பாரிய நீர்த்தேக்கங்கள் மற்றும் நீர் காவும் வாய்க்கால்கள் என்பனவும் குறிப்பிடத்தக்க கட்டடக்கலைச் சிறப்புக்களாகும். இவற்றுள் சில வாய்க்கால்கள் மைலுக்கு ஒரு அங்குலம் என்ற நுட்பமான சாய்வையுடையனவாக உள்ளன. அணைக்குள் இருக்கும் கலிங்கல் தொட்டி எனப்படும் தனித்துவம் மிக்க அமைப்பு துல்லியமான கணித அறிவுடனான தொழில்நுட்பச் சிறப்புடையதாகும். இது அணைக்கட்டின் மீதான அழுத்தத்தை குறைவாகப் பேணியவாறே நீரை வெளியேற்ற உதவுகிறது. பண்டைய இலங்கை உலகிலேயே முதலாவது மருத்துவமனையைக் கொண்டது. இது 4ம் நூற்றாண்டில் மிகிந்தலையில் நிறுவப்பட்டது. மேலும் இது பண்டைய உலகில் கறுவா ஏற்றுமதியில் முதன்மை பெற்றிருந்தது. ரோமப் பேரரசு உள்ளிட்ட ஐரோப்பிய நாகரிகங்களுடன் இது நெருங்கிய தொடர்பைப் பேணியது. உதாரணமாக, பாதிகாபய மன்னன் (கிமு 22 – கிபி 7) ரோமுக்கு ஒரு தூதுக்குழுவை அனுப்பி அங்கிருந்து செம்பவளங்களை வரவழைத்து அதனை உபயோகித்து ருவன்வெலிசாய மீது அலங்காரப் பந்தலை இட்டான். மேலும், இலங்கையின் ஆண் நாட்டியக்காரர்கள் கலிகுலாவின் கொலையைக் கண்ட சாட்சிகளாக இருந்துள்ளனர். கிளியோபாட்ரா தனது மகனான சீசரியனை மறைத்து வைப்பதற்காக அவனை இலங்கைக்கு அனுப்பினாள். கிபி 429ல் பிக்குணி தேவசாரா மற்றும் பத்து பிக்குணிகள் இலங்கையிலிருந்து சீனாவுக்குச் சென்று அங்கு பிக்குணி சாசனத்தை நிறுவினர்.\n\nSection::::மத்திய காலம்.\nஇலங்கையின் மத்தியகாலம் அனுராதபுர அரசின் வீழ்ச்சியுடன் ஆரம்பிக்கிறது. கிபி 993ல், சோழப் பேரரசன் ராசராசசோழனின் படையெடுப்பினால் அப்போதைய இலங்கையின் ஆட்சியாளனான ஐந்தாம் மகிந்தன் நாட்டின் தென் பகுதிக்குத் தப்பியோடினான். இச்சந்தர்ப்பத்தைப் பயன்படுத்திக்கொண்டு முதலாம் ராசராசனின் மகனான முதலாம் ராசேந்திரன் கிபி 1017ல் பாரிய படையெடுப்பை மேற்கொண்டான். ஐந்தாம் மகிந்தன் சிறைப்பிடிக்கப்பட்டு சோழ தேசத்துக்குக் கொண்டுசெல்லப்பட்டான். சோழர்கள் அனுராதபுரத்தைக் கைப்பற்றிக் கொண்டனர். தொடர்ந்து அவர்கள் தலைநகரை பொலன்னறுவைக்கு மாற்றிக்கொண்டனர். இச்சம்பவம் இலங்கையின் இருபெரும் வம்சங்களான மோரிய மற்றும் லம்பகண்ண வம்சங்களின் முடிவைக் குறித்தது.பதினேழு வருடப் பெரும் போராட்டத்துக்குப் பின் 1070ல் முதலாம் விசயபாகு சோழர்களை இலங்கையிலிருந்து விரட்டியதோடு, ஒரு நூற்றாண்டுக்குப்பின் முதன்முறையாக இலங்கை ஒன்றிணைக்கப்பட்டது. இவனது வேண்டுகோளின் பேரில் பர்மாவிலிருந்து இலங்கை வந்த பிக்குகள் சோழர் ஆட்சியில் இலங்கையிலிருந்து இல்லாதொழிந்த பௌத்த சமயத்தை மீளுருவாக்கினர். மத்திய காலத்தில் இலங்கை உறுகுணை, பிகிதி, மாய எனும் மூன்று நாடுகளாகப் பிளவுற்றது.\n\nஇலங்கையின் நீர்ப்பாசனத்துறை மகா பராக்கிரமபாகுவின் ஆட்சியின்கீழ் (கிபி 1153–1186) பரந்தளவில் விரிவாக்கம் செய்யப்பட்டது. இக்காலப்பகுதியில் இலங்கை மிகவும் பலம்பொருந்திய நாடாக விளங்கியது. இலங்கையின் வரலாற்றில் இருந்த மன்னர்களிலேயே அதிக குளங்களைக் கட்டியவன் முதலாம் பராக்கிரமபாகு ஆவான். மேலும், இவன் 165 அணைகள், 3910 கால்வாய்கள், 163 நீர்த்தேக்கங்கள், மற்றும் 2376 சிறு குளங்கள் ஆகியவற்றைப் புனரமைத்தான். இவன் கட்டிய பராக்கிரம சமுத்திரமே மிகவும் புகழ்பெற்றது. இது மத்திய கால இலங்கையின் மிகப்பாரிய நீர்ப்பாசனத் திட்டமாக விளங்கியது. பராக்கிரமபாகுவின் ஆட்சியில் இரு முக்கிய படையெடுப்புகளை மேற்கொண்டான். அவை, தென்னிந்தியாவில் நடந்த பாண்டிய வாரிசுரிமைப் போரும், இலங்கைக்கு ஏற்படுத்தப்பட்ட அவமானத்துக்குப் பழிவாங்கும் வகையில், மியன்மாருக்கு எதிரான போரும் ஆகும்.\n\nஇவனது ஆட்சியின்பின், இலங்கையின் பலம் குன்றத்தொடங்கியது. கிபி 1215இல், கலிங்கத்திலிருந்து 100 கப்பல்களில் 690 கடல் மைல் தாண்டி 24000 படையினருடன் வந்த கலிங்க மாகன், பொலன்னறுவை அரசை ஆக்கிரமித்து அதனைக் கைப்பற்றிக்கொண்டான். இவன் யாழ்ப்பாண அரசைத் தோற்றுவித்தவனாகக் கருதப்படுகிறான். முன்னைய ஆக்கிரமிப்பாளர்கள் போலல்லாது, இவன் பண்டைய அனுராதபுர மற்றும் பொலன்னறுவை அரசுகளில் காணப்பட்ட அனைத்து வளங்களையும் சூறையாடியதோடு அவை மீண்டும் தலையெடுக்க முடியாத வகையில் அவற்றை அழித்தான். இவனது ஆட்சியின் முதன்மை நோக்கங்களாக, இந்நாட்டிலிருந்து இயலுமானவரை செல்வங்களைக் கொள்ளயடிப்பதும், ராசரட்டயின் பண்பாடுகளைக் குழப்பியடிப்பதுமே காணப்பட்டன. இவனது ஆட்சியின் கொடுரத்திலிருந்து தப்பிப்பதற்காக, பெரும்பாலான சிங்கள மக்கள் நாட்டின் தெற்கு, மேற்கு மற்றும் மலையகப் பகுதிகளுக்கு குடிபெயர்ந்தனர். இலங்கை கலிங்க மாகனின் ஆக்கிரமிப்பிலிருந்து மீளெழவில்லை. இவனது ஆக்கிரமிப்புக்கு எதிர்ப்பு வழங்கிய மூன்றாம் விசயபாகு, தம்பதெனிய அரசை நிறுவினான். இக்காலப்பகுதியில், வடக்கில் யாழ்ப்பாண அரசு உருவானது. யாழ்ப்பாண அரசு தெற்கின் எந்தவொரு அரசுக்கும் அடிபணியாதபோதும், 1450ல் ஆறாம் பராக்கிரமபாகுவின் வளர்ப்பு மகனான செண்பகப் பெருமாள் (சபுமல் இளவரசன்) யாழ்ப்பாணம் மீது படையெடுத்தான். இவன் கிபி 1450 இலிருந்து 1467 வரை வடபகுதியை ஆட்சி புரிந்தான். 1215 முதல் அடுத்த மூன்று நூற்றாண்டுகளுக்கு நாட்டின் தென் மற்றும் மத்திய பகுதி அரசுகள் தம்பதெனிய, யாப்பகூவ, கம்பளை, ரைகம, கோட்டை, சீதாவாக்கை இறுதியாக கண்டி என நகர்ந்தது.\n\nSection::::குடியேற்றக் காலம்.\nஇலங்கையின் முன் நவீனகாலப் பகுதி, 1505இல் போர்த்துக்கீசப் போர்வீரனும் நாடுகாண்பயணியுமான லோரன்சோ டி அல்மெய்டாவின் வருகையுடன் துவங்குகிறது. இவன் பிரான்சிசுகோ டி அல்மெய்டாவின் மகனாவான். 1517ல், போர்த்துக்கீசர் துறைமுக நகரான கொழும்பில் ஒரு கோட்டையைக் கட்டியதோடு கரையோரப் பகுதிகளை தமது அதிகாரத்தின்கீழ் கொண்டுவந்தனர். போர்த்துக்கீசருடனான பல தசாப்த கால போரையடுத்து 1592ல், முதலாம் விமலதர்மசூரியன் தனது அரசை உள்நாட்டு நகரான கண்டிக்கு மாற்றினான். கண்டி தாக்குதல்களிலிருந்து பாதுகாப்பாக இருக்கச் சிறந்த இடம் என அவன் கருதினான். 1619ல், போர்த்துக்கீசரின் தாக்குதல்களை எதிர்கொள்ள முடியாது யாழ்ப்பாண அரசு அடிபணிந்தது.\n\nஇரண்டாம் ராசசிங்கனின் ஆட்சியின் போது டச்சு நாடுகாண் பயணிகள் இலங்கை வந்தனர். 1638ல், கரையோரப்பகுதிகளை ஆண்டுவந்த போர்த்துக்கீசரை விரட்டுமுகமாக, டச்சுக் கிழக்கிந்தியக் கம்பனியுடன் மன்னன் ஒப்பந்தம் செய்துகொண்டான். அதன் பின்னர் நிகழ்ந்த டச்சு-போர்த்துக்கீசப் போரில் டச்சுக்காரர் வெற்றிபெற்றதோடு 1656ல் டச்சுக்காரர் கொழும்பையும் கைப்பற்றிக் கொண்டனர். டச்சுக்காரர் தாம் கைப்பற்றிய பகுதிகளை மன்னனிடம் ஒப்படைக்கவில்லை. இதன்மூலம் 1638ல் செய்யப்பட்ட ஒப்பந்தம் மீறப்பட்டது. இவர்களின் வழிவந்தோர் பறங்கியர் எனும் அடையாளத்துடன் இலங்கையின் சமூகத்துடன் இணைந்து கொண்டனர். இலங்கையின் இறுதிச் சுயாதீன அரசாக கண்டி அரசு விளங்கியது. 1595ல், சிங்களவரின் பண்பாட்டு அடையாளமாகவும் சமய மற்றும் அரச அதிகாரத்தை மன்னன் ஒருவனுக்கு வழங்குவதுமான புனித தந்த தாதுவை முதலாம் விமலதர்மசூரியன் கண்டிக்குக் கொண்டுவந்து அதனை வைத்து தலதா மாளிகையைக் கட்டினான். ஐரோப்பியருடனான போர் நிகழ்ந்துகொண்டிருந்தபோதிலும் கண்டியரசு வீழ்ச்சியடையவில்லை. 1739ல் வீரநரேந்திரசிங்கனின் மரணத்தையடுத்து அடுத்த வாரிசு பற்றிய சிக்கல் எழுந்தது.இவன் தெலுங்கு பேசும் நாயக்கர் மரபின் இளவரசியொருத்தியைத் திருமணம் செய்திருந்தான். அவளுக்கு குழந்தையும் பிறக்கவில்லை. நரேந்திரசிங்கனுக்கும் அவனது சிங்களப் பணிப்பெண்ணொருத்திக்கும் பிறந்த மகனான \"\"உனம்புவே பண்டார\"\" என்பானுக்கு அரசுரிமை இருந்தபோதிலும், வெலிவிட்ட சரணங்கர பிக்குவின் ஆதரவுடன் நரேந்திரசிங்கனின் மனைவியின் சகோதரனுக்கு அரசுரிமை கிடைத்தது. ஓராண்டின்பின், புதிய மன்னன் சிறீ விசயராசசிங்கன் எனும் பெயருடன் பதவியேற்றான். நாயக்கர் வம்ச மன்னர்கள் டச்சுக்காரரின் ஆதிக்கப் பகுதிகள் மீது பல்வேறு தாக்குதல்களை மேற்கொண்டபோதிலும் அவற்றில் எதுவும் வெற்றியளிக்கவில்லை.\n\nநெப்போலியப் போர்களின்போது, பிரான்சியர் நெதர்லாந்தைக் கைப்பற்றிக் கொண்டனர். இதனால், இலங்கை பிரான்சியரிடம் வீழ்ந்துவிடுமோ எனப் பயந்த பிரித்தானியா 1796இல், சிறிய எதிர்த் தாக்குதல்களுக்கு மத்தியில் நாட்டின் கரையோரப்பகுதிகளைக் ( இப்பகுதியை அவர்கள் சிலோன் என அழைத்தனர்). கைப்பற்றியது. இரண்டாண்டுகளுக்குப் பின், 1798ல், மூன்றாவது நாயக்க மன்னனான ராசாதிராசசிங்கன் காய்ச்சல் காரணமாக இறந்தான். இவனது இறப்பின்பின், ராசாதிராசசிங்கனின் மைத்துனனான பதினெட்டு வயதுடைய கண்ணுசாமி முடிசூட்டப்பட்டான். சிறீ விக்கிரமராசசிங்கன் எனும் பெயரை ஏற்றுக்கொண்ட இவ் இளம் மன்னன், 1803ல் பிரித்தானியரின் ஆக்கிரமிப்பை எதிர்கொண்டு அதனை வெற்றிகரமாக முறியடித்தான்.ஏமியன் ஒப்பந்தப்படி அன்றிலிருந்து நாட்டின் கரையோரப்பகுதி முழுவதும் பிரித்தானியக் கிழக்கிந்தியக் கம்பனியின் ஆட்சிக்குட்பட்டது. ஆயினும், இரண்டாம் கண்டியப் போரில் கண்டியை வெற்றி கொண்ட ஆங்கிலேயர், பெப்ரவரி 14, 1815ல் முழு இலங்கையையும் தமது ஆட்சியின் கீழ் கொண்டுவந்தனர். இலங்கையின் இறுதி மன்னனான சிறீ விக்கிரமராசசிங்கன் இந்தியாவுக்கு நாடுகடத்தப்பட்டான். கண்டிய ஒப்பந்தம் மூலம் முழு நாடும் அதிகாரபூர்வமாக பிரித்தானியப் பேரரசின் ஆட்சிக்குட்பட்டது. 1818ல் இலங்கையரால் பிரித்தானிய ஆட்சிக்கெதிராக நடத்தப்பட்ட ஊவா கலகம் ஆளுநர் ரொபேர்ட் பிறவுன்றிக்கினால் அடக்கப்பட்டது.\n\nஇலங்கையின் நவீனகாலம், 1833இல் ஏற்பட்ட கோல்புறூக்-கமரன் சீர்திருத்தத்துடன் ஆரம்பிக்கிறது. இதன் மூலம் நாட்டில் பயனோக்கு சார் தாராண்மைவாத அரசியல் பண்பாடு தோற்றுவிக்கப்பட்டதுடன் கண்டிய மற்றும் கரையோர மாகாணங்களை இணைத்து ஒரே அரசாங்கமும் உருவாக்கப்பட்டது. ஒரு நிறைவேற்றுச் சபையும் சட்டவாக்கச் சபையும் உருவாக்கப்பட்டன. இவையே பிரதிநிதித்துவ அரசியலுக்கு அடித்தளமிட்டன. இக்காலப்பகுதியில், சோதனை அடிப்படையிலான கோப்பிப் பயிர்ச்செய்கை வெற்றி பெற்றது. விரைவில், கோப்பி நாட்டின் முதன்மை ஏற்றுமதிப் பொருளாகியது. 1847 பொருளாதார நெருக்கடி காரணமாக கோப்பியின் விலையில் வீழ்ச்சி ஏற்பட்டமையால், நாட்டின் பொருளாதாரம் வீழ்ச்சி கண்டது. இதனால் ஆளுநர் துப்பாக்கிகள், நாய்கள், கடைகள், படகுகள் மற்றும் பலவற்றின் மீது புதிய வரிகளை விதித்தார். மேலும், \"ராசகாரிய முறை\" மீண்டும் வேறு வடிவில் அறிமுகப்படுத்தப்பட்டது. இதன்படி, மக்கள் ஆறு நாட்களுக்கு சம்பளமின்றி வீதியமைக்கும் பணியில் ஈடுபட வேண்டும் அல்லது அதற்குரிய பணத்தைச் செலுத்த வேண்டும் எனும் புதிய சட்டம் அறிமுகப்படுத்தப்பட்டது. இக் கொடிய சட்டங்கள் மக்களை வெறுப்படையச் செய்தமையால் 1848ல் இன்னொரு கலகம் ஏற்பட்டது. 1869இல் \"எமிலியா வசுட்ராட்ரிக்சு\" எனும் இலை நோய் கோப்பிப் பயிர்களுக்கு ஏற்பட்டது. அடுத்த பதினைந்து வருடங்களில் கோப்பிப் பயிர்ச்செய்கை முற்றாக அழிந்தது. பிரித்தானியர் கோப்பிக்கு மாற்றாக தேயிலையைப் பயிரிடத் துவங்கினர். அடுத்த தசாப்த காலத்தில் இலங்கையில் தேயிலை உற்பத்தி வளர்ச்சியடைந்தது. 20ம் நூற்றாண்டின் ஆரம்பத்தில் பாரியளவிலான இறப்பர்ப் பயிர்ச்செய்கையும் ஏற்படுத்தப்பட்டது.\n\n19ஆம் நூற்றாண்டின் இறுதியில், இலங்கை சிவில் சேவை மற்றும் சட்ட, கல்வி மற்றும் மருத்துவச் சேவைகளுக்கு ஆட்களைச் சேர்க்கும் பிரித்தானிய அரசாங்கத்தின் முடிவின் காரணமாக, இலங்கையில் சாதி மற்றும் இனம் கடந்த புதிய கல்விகற்ற சமூக வகுப்பு ஒன்று உருவானது. இனத்துவ அடிப்படையிலமைந்த இலங்கைச் சட்டவாக்கக் கழகத்தில் இப் புதிய தலைவர்கள் பல்வேறு இனக் குழுக்களின் பிரதிநிதிகளாக அங்கம் வகித்தனர். பௌத்த மற்றும் இந்து மீளெழுச்சி, கிறித்தவ மதப்பரப்புக்கு எதிராக செயற்பட்டது. 20ம் நூற்றாண்டின் முதல் இரு பத்தாண்டுகளிலும் சிங்கள மற்றும் தமிழ் அரசியல் தலைவர்கள் ஒன்றுபட்டுச் செயற்பட்டனர். எனினும் இவ்வொற்றுமை நிலைக்கவில்லை. 1919ல், முக்கிய சிங்கள மற்றும் தமிழ் அரசியல் அமைப்புக்கள் ஒன்றிணைந்து பொன்னம்பலம் அருணாசலம் அவர்களின் த்லைமையின்கீழ், இலங்கைத் தேசிய சங்கத்தை உருவாக்கின. இச்சங்கம் அரசியலமைப்பில் திருத்தங்கள் மேற்கொள்ளுமாறு குடியேற்றத் தலைமைக்கு அழுத்தம் கொடுத்தது. எனினும், ஆளுநரால் உருவாக்கப்பட்ட \"கொழும்பு ஆசனத்துக்கு\" உரிய நியமனத்தின் போது ஏற்பட்ட \"இனத்துவப் பிரதிநிதித்துவப்\" பூசல் காரணமாக சிங்களவருக்கும், தமிழருக்குமிடையே முறுகல் நிலை ஏற்பட்டதோடு, 1920களின் நடுப்பகுதியில் இச்சங்கம் நலிவடைந்தது. 1931ன் டொனமூர் சீர்திருத்தம், இனரீதியான பிரதிநிதித்துவத்தை ஒழித்து சகலருக்குமான வாக்குரிமையை அறிமுகப்படுத்தியது. (சீர்திருத்தத்துக்கு முன் வாக்குரிமை பெற்றோர் சனத்தொகையின் 4%மானோர் மட்டுமே.) இம் மாற்றம் தமிழ் அரசியல் தலைமைகளால் கடுமையாக விமர்சிக்கப்பட்டது. மேலும், சட்டவாக்கக் கழகத்துக்கு மாற்றாக புதிதாக உருவாக்கப்பட்ட அரசுக் கழகத்தில் தாம் சிறுபான்மையினராக மாறிவிடுவோம் எனவும் அவர்கள் உணர்ந்து கொண்டனர். 1937ல், தமிழ்த் தலைவர் ஜி.ஜி. பொன்னம்பலம் அவர்கள் அரசுக்கழகத்தில் 50-50 பிரதிநிதித்துவத்தைக் (சிங்களவருக்கு 50 %மும் ஏனைய இனக்குழுக்கள் அனைத்துக்கும் 50%மும்) கோரினார். எனினும் 1944–45ல் அறிமுகப்படுத்தப்பட்ட சோல்பரி சீர்திருத்தத்தில் இக்கோரிக்கை ஏற்றுக்கொள்ளப்படவில்லை.\n\nSection::::விடுதலைக்குப் பின்.\nசோல்பரி அரசியலமைப்பு இலங்கைக்கு மேலாட்சி நிலையை அளித்தது. மேலும், பெப்ரவரி 4, 1948ல் இலங்கை விடுதலை அடைந்தது. \"D. S.\" சேனநாயக்க இலங்கையின் முதலாவது பிரதமராகப் பொறுப்பேற்றார். முக்கிய தமிழ்த் தலைவர்களான பொன்னம்பலம் மற்றும் அருணாசலம் மகாதேவா போன்றோர் இவரது அமைச்சரவையில் இடம்பெற்றனர். பிரித்தானிய அரசுக் கடற்படை 1956 வரை திருகோணமலைத் துறைமுகத்தில் நிலைகொண்டிருந்தது. அரிசிப் பங்கீட்டு முறையை நீக்கியமை காரணமாக நாடுமுழுவதும் ஏற்பட்ட குழப்ப நிலையால் பிரதமர் டட்லி சேனநாயக்க பதவி விலகினார். \"S. W. R. D.\" பண்டாரநாயக்க 1956ல் பிரதமராகத் தெரிவுசெய்யப்பட்டார். சிங்களப் பண்பாட்டின் பாதுகாவலன் எனத் தன்னை அறிவித்துக் கொண்ட இவர் மூன்று வருடங்கள் பதவி வகித்தார். இவர் சர்ச்சைக்குரிய சிங்களம் மட்டும் சட்டத்தை அறிமுகப்படுத்தினார். இதன்மூலம் சிங்கள மொழி நாட்டின் ஒரே ஆட்சி மொழியாக்கப்பட்டது. 1958ல் பகுதியளவில் மீளமைக்கப்பட்டாலும், இச்சட்டம் தமிழ்ச் சமூகத்தின் அழிவுக்கு வழிவகுப்பதாக அமைந்தது. தமிழர்கள் இச்சட்டத்தை தமது மொழிக்கும் பண்பாட்டுக்கும் ஏற்பட்ட அச்சுறுத்தலாகக் கருதினர். இச்சட்டத்துக்கு எதிராக இலங்கைத் தமிழரசுக் கட்சி அறவழிப் போராட்டமொன்றை மேற்கொண்டது. இதனால் ஏற்பட்ட இனமுறுகல் நிலையைத் தணிக்கும் முகமாக பண்டாரநாயக்க, தமிழரசுக் கட்சியின் தலைவர் \"S. J. V.\" செல்வநாயகம் அவர்களுடன் ஒப்பந்தம் ஒன்றை (பண்டா-செல்வா ஒப்பந்தம்) ஏற்படுத்திக் கொண்டார். எவ்வாறாயினும், இவ்வொப்பந்தத்துக்கு எதிராக பௌத்த பிக்குகளாலும், எதிர்க்கட்சியாலும் மேற்கொள்ளப்பட்ட ஆர்ப்பாட்டங்கள் காரணமாக ஒப்பந்தம் கிழித்தெறியப்பட்டது. அரசின் குடியேற்றத் திட்டங்கள் சிங்கள மற்றும் தமிழ்த் தலைவர்களிடையே கசப்புணர்வு வளரக் காரணமானது. 1959ல் கடும்போக்கு பௌத்த பிக்கு ஒருவனால் பண்டாரநாயக்க படுகொலை செய்யப்பட்டார்.\n\n1960ல் S. W. R. D. பண்டாரநாயக்கவின் மனைவியான சிறிமாவோ பண்டாரநாயக்க பிரதமராகப் பதவியேற்றார். 1962இல் ஏற்பட்ட கலகத்தையும் வெற்றிகரமாக எதிர்கொண்டார். இவரது இரண்டாம் பதவிக்காலத்தின்போது அரசு சமவுடமைப் பொருளாதாரக் கொள்கைகளைக் கடைப்பிடித்தது. சோவியத் ஒன்றியம் மற்றும் சீனாவுடன் உறவுகளைப் பலப்படுத்திய அதேவேளை அணிசேராக் கொள்கையையும் கடைப்பிடித்தது. 1971இல், இலங்கையில் மாக்சியப் புரட்சி ஏற்பட்டது. எனினும், இது உடனடியாக அடக்கப்பட்டது. 1972ல் மேலாட்சி நிலை ஒழிக்கப்பட்டு நாடு குடியரசானது. நாட்டின் பெயரும் சிறீ லங்கா என மாற்றப்பட்டது. சிறுபான்மையினருக்கெதிரான அடக்குமுறைகளும் சிங்கள மற்றும் தமிழ் அரசியல் தலைவர்களால் தூண்டப்பட்ட இன உணர்ச்சியும் 1970களில் வட பகுதியில் தமிழ்ப் போராட்ட இயக்கங்களின் வளர்ச்சிக்கு வழிகோலின. நாட்டின் பின்தங்கிய பிரதேசத்து மாணவர்களுக்கும் பல்கலைக்கழகக் கல்வியை வழங்கும் முகமாக சிறிமாவோ அரசாங்கத்தினால் கொண்டுவரப்பட்ட தரப்படுத்தல் முறையினால், பல்கலைக்கழகங்களில் திறமைவாய்ந்த தமிழ் மாணவர்களுக்கான வாய்ப்பு பறிக்கப்பட்டது. இது தமிழ் ஆயுதப் போராட்டத்துக்கு உடனடிக் காரணியாக அமைந்தது. 1975ல் நிகழ்ந்த யாழ்ப்பாண நகரமுதல்வர் அல்பிரட் துரையப்பாவின் படுகொலை திருப்புமுனை வாய்ந்ததாக அமைந்தது.\n\n1977இல் ஐக்கிய முன்னணி அரசாங்கத்தை தோற்கடித்து J. R. செயவர்த்தன அரசு பதவிக்கு வந்தது. செயவர்த்தன புதிய அரசியல் யாப்பை அறிமுகப்படுத்தியதோடு, திறந்த பொருளாதாரம் மற்றும் பிரான்சு அரசுப் பாணியிலான நிறைவேற்றதிகாரம் கொண்ட சனாதிபதி முறையையும் உருவாக்கினார். இதன்மூலம் தெற்காசியாவிலேயே பொருளாதாரத்தை தாராளமயமாக்கிய முதல் நாடாக இலங்கை தடம்பதித்தது. 1983ன் ஆரம்பத்தில், இன முறுகல்களின் விளைவால் இலங்கை அரசுக்கு எதிராக தமிழீழ விடுதலைப் புலிகள் தாக்குதல்களை ஆரம்பித்தனர். 1983 யூலை இன ஒடுக்குமுறைகளால் 150.000க்கும் அதிகமான தமிழ்மக்கள் இலங்கையிலிருந்து புலம்பெயர்ந்து வெளிநாடுகளில் தஞ்சம் புகுந்தனர். தவறான வெளிநாட்டுக் கொள்கைகளின் காரணமாக விடுதலைப் புலிகள் ஆயுதம் மற்றும் பயிற்சிபெற்ற இயக்கமாக வளர்ச்சி கண்டது. 1987ல், இந்திய இலங்கை ஒப்பந்தத்தின் மூலம் இந்திய அமைதி காக்கும் படையினர் இலங்கையின் வடபகுதியில் விடுதலைப் புலிகளுக்கு எதிராகத் தாக்குதல்களை மேற்கொண்டனர். இதே ஆண்டில், மக்கள் விடுதலை முன்னணி தென்னிலங்கையில் தனது இரன்டாவது போராட்டத்தை தொடங்கியது. இதன் விளைவால் 1990ல் இந்திய அமைதி காக்கும் படையினர் திருப்பி அனுப்பப்பட்டனர். 2002ல், இலங்கை அரசும் தமிழீழ விடுதலைப் புலிகளும் நோர்வேயின் தலைமையில் சமாதான ஒப்பந்தமொன்றில் கைச்சாத்திட்டனர்.\n\n2004இல் ஏற்பட்ட சுனாமிப் பேரலைகள் இலங்கையில் 35,000க்கும் மேற்பட்டோரைக் காவுகொண்டது. 1985 இலிருந்து 2006 வரை, இலங்கை அரசும் தமிழீழ விடுதலைப் புலிகளும் நன்கு சுற்று சமாதானப் பேச்சுவார்த்தைகளில் ஈடுபட்டனராயினும் அவையனைத்தும் தோல்வியிலேயே முடிந்தன. 2006ல் விடுதலைப் புலிகளும் அரசும் மீண்டும் மோதல்களில் ஈடுபட்டனர். இலங்கை அரசு 2008ல் உத்தியோகபூர்வமாக சமாதான ஒப்பந்தத்தினை முறித்துக் கொண்டது. 2009ல், மகிந்த ராசபக்ச தலைமையிலான இலங்கை ஆயுதப் படைகள் விடுதலைப் புலிகளைத் தோற்கடித்து இலங்கை முழுவதும் இலங்கை அரசின் கட்டுப்பாட்டின் கீழ்க் கொண்டுவந்தது. 26 வருடகால இனமுறுகலில் 60,000 இலிருந்து 100,000 வரையான மக்கள் கொல்லப்பட்டனர்.\n\nஐநா செயலாளர் பான் கி-மூனால் நியமிக்கப்பட்ட நிபுணர்குழு அறிக்கையின்படி 40.000 தமிழ் மக்கள் இறுதி யுத்தத்தின் போது கொல்லப்பட்டிருக்கலாம். கொல்லப்பட்ட தமிழ் மக்களின் எண்ணிக்கை இன்றும் சர்ச்சைக்குரியதாக உள்ளதுடன் மேலதிக ஆய்வுகள் தேவைப்படுகின்றன. விடுதலைப் புலிகளின் தோல்வியின் பின்னர் இலங்கையின் பெரிய தமிழ் அரசியற் கட்சியான தமிழ்த் தேசியக் கூட்டமைப்பு, தனிநாட்டுக் கோரிக்கையைக் கைவிட்டு கூட்டாட்சி முறைக்கு ஆதரவு தெரிவித்துள்ளது. இறுதி யுத்தத்தின்போது சுமார் 294,000 மக்கள் அகதிகளாக்கப்பட்டனர். மீள்குடியேற்ற அமைச்சின் தகவலின் படி, பெரும்பாலான அகதிகள் தமது இருப்பிடத்துக்கு அனுப்பிவைக்கப்பட்டுள்ளதுடன், டிசம்பர் 2011 அளவில் 6.651 பேர் முகாம்களில் வசிக்கின்றனர். மே 2010ல், சனாதிபதி மகிந்த ராசபக்ச கற்றுக்கொண்ட பாடங்கள் மற்றும் நல்லிணக்க ஆணைக்குழுவை அமைத்து 2002 சமாதான உடன்படிக்கை மற்றும் 2009 விடுதலைப் புலிகளின் தோல்வி ஆகியவற்றுக்கு இடைப்பட்ட காலப்பகுதியில் காணப்பட்ட பிரச்சினைகளை ஆராய முற்பட்டுள்ளார். இலங்கை 26 வருடகால உள்நாட்டுப் போரிலிருந்து மீண்டு உலகில் மிகவும் விரைவான பொருளாதார வளர்ச்சி கொண்ட நாடுகளில் ஒன்றாக மாறியுள்ளது.\n\nSection::::அரசியல்.\nஇலங்கை தெற்காசியாவிலேயே பழமை வாய்ந்த மக்களாட்சி முறையைக் கொண்டுள்ளது. 1931ல் டொனமூர் ஆணைக்குழுவினால் உருவாக்கப்பட்ட டொனமூர் அரசியலமைப்பு பொதுத் தேர்தல்களை நடத்தும் முறையை உருவாக்கியதோடு சர்வசன வாக்குரிமையையும் அறிமுகப்படுத்தியது. மேற்கு ஐரோப்பாவின் பேரரசுகளுக்கு உட்பட்ட வெள்ளையரல்லாத நாடு ஒன்று சர்வசன வாக்குரிமையையும் உள்நாட்டு விடயங்களைக் கட்டுப்படுத்தும் அதிகாரத்தையும் பெற்றுக்கொண்ட முதலாவது சந்தர்ப்பமாக இது அமைந்தது. சர்வசன வாக்குரிமை முறைக்கு அமைவான முதல் தேர்தல் இலங்கை அரசுக் கழகத்தினை அமைக்கும் முகமாக யூன் 1931ல் நடத்தப்பட்டது. சேர் D. B. செயதிலக கழகத்தின் தலைவராகத் தேர்ந்தெடுக்கப்பட்டார். 1944ல், புதிய அரசியலமைப்பொன்றை உருவாக்குமுகமாக சோல்பரி ஆணைக்குழு நியமிக்கப்பட்டது. இக்காலப்பகுதியில் D. S. சேனநாயக்க தலைமையில் அரசியலமைப்பு நடைமுறைகளுக்கமைவாக விடுதலைப் போராட்டம் ஆரம்பிக்கப்பட்டது. 1947 பாராளுமன்றத் தேர்தல்களின் படி சேனநாயக்க பிரதமராக நியமிக்கப்பட்டதோடு அதே வருடத்தில் அரசியலமைப்பும் நடைமுறைக்கு வந்தது. சோல்பரி அரசியலமைப்பின் மூலம் இலங்கைக்கு மேலாட்சி நிலை வழங்கப்பட்டதோடு 1948ல் இலங்கைக்கு விடுதலையும் கிடைத்தது.\n\nஇலங்கையின் தற்போதைய அரசியல் நிலைமையின்படி, சிறீலங்கா சுதந்திரக் கட்சியின் (\"SLFP\") வாரிசான மைய இடதுசாரி மற்றும் முற்போக்குவாத ஐக்கிய மக்கள் சுதந்திரக் கூட்டமைப்புக்கும் (\"UPFA\"), இடது சாரி முதலாளித்துவவாத ஐக்கிய தேசியக் கட்சிக்கும் (UNP) இடையிலேயே போட்டி நிலவுகிறது. இலங்கையில் பலகட்சி மக்களாட்சி முறை நிலவுகிறது. இதற்கமைய பல சிறிய பௌத்த, சமவுடமை மற்றும் தமிழ்த் தேசியக் கட்சிகள் உள்ளன. யூலை 2011இன் படி, நாட்டில் பதிவுசெய்யப்பட்ட அரசியற் கட்சிகளின் எண்ணிக்கை 67 ஆகும். இவற்றுள் 1935ல் உருவாக்கப்பட்ட லங்கா சமசமாசக் கட்சியே மிகவும் பழைமை வாய்ந்ததாகும். 1946ல் D. S. சேனநாயக்கவினால் ஆரம்பிக்கப்பட்ட ஐக்கிய தேசியக் கட்சியே அண்மைக்காலம் வரை மிகப்பெரிய தனி அரசியற் கட்சியாக உள்ளது. விடுதலை பெற்றதிலிருந்து எல்லாப் பாராளுமன்றங்களிலும் பிரதிநிதித்துவம் வகித்துள்ள ஒரே அரசியற் குழு இதுவாகும். ஐக்கிய தேசியக் கட்சி அரசில் அமைச்சரவை அமைச்சராகப் பதவிவகித்த \"S. W. R. D.\" பண்டாரநாயக்கவால் சிறீலங்கா சுதந்திரக் கட்சி உருவாக்கப்பட்டது. 1951 யூலையில் இவர் ஐக்கிய தேசியக் கட்சியிலிருந்து வெளியேறி இதனை உருவாக்கினார். சிறீலங்கா சுதந்திரக் கட்சி 1956ம் ஆண்டு பாராளுமன்றத் தேர்தலில் அப்போதைய ஆளுங்கட்சியான ஐக்கிய தேசியக் கட்சியைத் தோற்கடித்து தனது முதல் வெற்றியைப் பதிவு செய்தது. யூலை 1960 பாராளுமன்றத் தேர்தலில் சிறிமாவோ பண்டாரநாயக்க பிரதமராகத் தெரிவுசெய்யப்பட்டதோடு உலகின் முதற் பெண் அரசுத் தலைவர் எனும் பெருமையையும் பெற்றார்.\n\n\"S. W. R. D.\" பண்டாரநாயக்கவின் சமகாலத்தவரான தமிழ்த் தேசியவாதியான \"G. G.\" பொன்னம்பலம் 1944ல் அகில இலங்கைத் தமிழ்க் காங்கிரசினை (\"ACTC\") உருவாக்கினார். 1949ல், பொன்னம்பலம் \"D. S.\" சேனநாயக்கவுக்கு ஒத்துழைப்பு வழங்கியதை எதிர்த்து \"S. J. V.\" செல்வநாயகம் தலைமையில் தமிழ்க் காங்கிரசிலிருந்து பிரிந்தோர் இலங்கைத் தமிழரசுக் கட்சியினை (\"ITAK\") நிறுவினர். கூட்டாட்சிக் கட்சி என அழைக்கப்பட்ட இக்கட்சி அடுத்த இரு பத்தாண்டுகளில் இலங்கையின் முதன்மைத் தமிழ் அரசியல் கட்சியாக மாற்றம் பெற்றது. கூட்டாட்சிக் கட்சி சிங்களவருக்கு எதிரான கொள்கையைக் கடைப்பிடித்தது. 1972ல் அரசியலமைப்புச் சீர்திருத்தம் கொண்டுவரப்பட்ட அதேவேளை, அகில இலங்கைத் தமிழ்க் காங்கிரசும் (\"ACTC\") இலங்கைத் தமிழரசுக் கட்சியும் (\"ITAK\") இணைந்து தமிழர் ஐக்கிய முன்னணி எனும் பொதுக் கட்சியை உருவாக்கினர். (இது பின்னர் தமிழர் ஐக்கிய விடுதலை முன்னணி எனப்பட்டது.) 1970களின் பிற்பாதியில் ஆரம்பித்த தமிழ்ப் போராளிக் குழுக்களின் ஆதிக்கத்தைத் தொடர்ந்து அக்டோபர் 2001ல் தமிழ்த் தேசியக் கூட்டமைப்பு உருவானது. 1965ல் ரோகண விசயவீரவினால் ஆரம்பிக்கப்பட்ட மாக்சிய-லெனினிய அரசியற் கட்சியான மக்கள் விடுதலை முன்னணி தற்போதைய அரசியல் அரங்கில் மூன்றாவது சக்தியாக உள்ளது. இக்கட்சி, ஏனைய பாரம்பரிய இடதுசாரிக் கட்சிகளான லங்கா சமசமாசக் கட்சி மற்றும் பொதுவுடமைக் கட்சி ஆகியவற்றை விட இடதுசாரிக் கொள்கைகளைத் தீவிரமாகக் கடைப்பிடிக்கிறது. 1981 உருவாக்கப்பட்ட சிறீலங்கா முசுலிம் காங்கிரசு இலங்கையின் மிகப்பெரிய முசுலிம் அரசியற் கட்சியாகும்.\n\nSection::::அரசு.\nஇலங்கை ஒரு மக்களாட்சிக் குடியரசு ஒற்றையாட்சி நாடாகும். இது அரைச் சனாதிபதி ஆட்சிமுறையைக் கொண்டு சனாதிபதி முறைமையினாலும் பாராளுமன்ற முறைமையினாலும் ஆட்சிசெய்யப்படுகிறது. பாராளுமன்றம் அரசியலமைப்பின் அடிப்படையில் இயங்குகிறது. அரசியலமைப்பின் பெரும்பாலான மூலங்கள் பாராளுமன்றத்தின் மூன்றிலிரண்டு பெரும்பான்மை மூலம் திருத்தப்படலாம். எனினும், மொழி, சமயம் மற்றும் இலங்கையை ஒற்றையாட்சி நாடாகக் குறிப்பிடல் போன்ற சில அடிப்படை மூலங்கள் திருத்தப்படுவதற்கு மூன்றிலிரண்டு பெரும்பான்மை மற்றும் மக்கள் தீர்ப்பு ஆகிய இரண்டும் அவசியமாகும்.\n\nஏனைய மக்களாட்சி அரசுகளைப் போன்றே இலங்கை அரசும் மூன்று கிளைகளைக் கொண்டுள்ளது:\n\nSection::::நிர்வாகப் பிரிவுகள்.\nநிர்வாகத் தேவைகளுக்காக இலங்கை ஒன்பது மாகாணங்களாகவும் இருபத்தைந்து மாவட்டங்களாகவும் பிரிக்கப்பட்டுள்ளது.\n\nமாகாணங்கள்\n19 ஆம் நூற்றாண்டிலிருந்து இலங்கையில் மாகாணங்கள் (, ) காணப்பட்டாலும் அவற்றுக்கு சட்ட அங்கீகாரம் இருக்கவில்லை. எனினும், பல பத்தாண்டு கால அதிகாரப்பரவலாக்கல் கோரிக்கைகளைத் தொடர்ந்து, 1987ம் ஆண்டில் ஏற்படுத்தப்பட்ட 1978 அரசியலமைப்புக்கான 13ம் திருத்தம் மூலம் மாகாண சபைகள் உருவாக்கப்பட்டன. ஒவ்வொரு மாகாண சபையும் எந்த அமைச்சினாலும் கட்டுப்படுத்தப்படாத சுயாதீன அமைப்பாகும். இதன் சில செயற்பாடுகள் மைய அரசாங்க அமைச்சுக்கள், திணைக்களங்கள், கூட்டுத் தாபனங்கள் மற்றும் அதிகார சபைகள் என்பவற்றால் கையாளப்படுகின்றன. எனினும், காணி மற்றும் காவல் துறைக்கான அதிகாரங்கள் மாகாண சபைக்கு வழங்கப்படவில்லை. 1989 க்கும் 2006க்கும் இடையில், வடக்கு மற்றும் கிழக்கு மாகாணங்கள் தற்காலிகமாக இணைக்கப்பட்டு வட-கிழக்கு மாகாணமாக ஆக்கப்பட்டது. 1987க்கு முன், மாகாணங்களுக்கு உரிய நிர்வாக நடவடிக்கைகள் அனைத்தும் மாவட்ட அடிப்படையிலான நிர்வாகச் சேவையினால் கையாளப்பட்டன. இச்சேவை குடியேற்றக் காலத்திலிருந்து காணப்பட்டு வந்தது. தற்போது ஒவ்வொரு மாகாணமும் தேர்ந்தெடுக்கப்பட்ட மாகாண சபையினால் நிர்வகிக்கப்படுகிறது.\n\nமாவட்டங்களும் உள்ளூராட்சிச் சபைகளும்\n\nஇலங்கை 25 மாவட்டங்களாகப் ( ) பிரிக்கப்பட்டுள்ளது. ஒவ்வொரு மாவட்டமும் மாவட்டச் செயலகத்தினால் நிர்வகிக்கப்படுகின்றது, மாவட்டங்கள் 256 பிரதேச செயலகங்களாகவும், மேலும் 14.008 கிராம சேவகர் பிரிவுகளாகவும் பிரிக்கப்பட்டுள்ளன. மாவட்டங்கள் சிங்களத்தில் \"திசா\" என அழைக்கப்படும். \"மாவட்டச் செயலாளர்\" என அழைக்கப்படும் அரசாங்க அதிபரால் மாவட்டம் நிர்வகிக்கப்படும்.\n\nஇவற்றை விட மூன்று வகையான உள்ளூர் அதிகார மன்றங்கள் காணப்படுகின்றன. அவை, மாநகர சபைகள் (18), நகர சபைகள் (14) மற்றும் பிரதேச சபைகள் (256) என்பனவாகும். உள்ளூர் அதிகார மன்றங்கள், முற்கால \"கோரளை\" மற்றும் \"ரட\" ஆகிய மானியமுறைப் பிரிவுகள் அடிப்படையில் உருவாக்கப்பட்டன. இவை முன்னர் பிரதேச இறைவரி அதிகாரிப் பிரிவு என அறியப்பட்டன. பின்னர் இப்பிரிவு உதவி அரசாங்க அதிபர் பிரிவு என மாற்றப்பட்டது. தற்போது இப்பிரிவு பிரதேச செயலகம் என மாற்றப்பட்டு பிரதேச செயலாளரினால் நிர்வகிக்கப்படுகிறது.\n\nSection::::வெளியுறவு.\nஇலங்கை, அணிசேரா இயக்கத்தின் உருவாக்க உறுப்பு நாடாகும். தனது சுதந்திரத்தை உறுதிப்படுத்தும் அதேவேளை, இலங்கை இந்தியாவுடனான தனது உறவுகளையும் வளர்த்துக்கொண்டுள்ளது. 1955ல் இலங்கை ஐக்கிய நாடுகள் அவையில் உறுப்புரிமையைப் பெற்றது. இன்று, அது பொதுநலவாயம், தெற்காசிய நாடுகளின் பிராந்தியக் கூட்டமைப்பு, உலக வங்கி, அனைத்துலக நாணய நிதியம், ஆசிய அபிவிருத்தி வங்கி மற்றும் கொழும்புத் திட்டம் போன்ற அமைப்புகளில் இடம்பெற்றுள்ளது.\n\nஇலங்கையின் விடுதலை முதற்கொண்டு அதனை ஆட்சி புரியும் இரு கட்சிகளில் ஒன்றான ஐக்கிய தேசியக் கட்சி, மரபு ரீதியாக மேற்குலகுடன் சாதகமான தொடர்புகளைப் பேணிவந்துள்ளது. அதேவேளை, இடது சார்புடைய மற்றைய கட்சியான சிறீலங்கா சுதந்திரக் கட்சி கீழைத்தேய நாடுகளுடன் உறவுகளைப் பலப்படுத்தி வந்துள்ளது. இலங்கையின் நிதியமைச்சர் ஜே. ஆர். ஜெயவர்த்தன மற்றும் ஆசுதிரேலிய வெளியுறவு அமைச்சர் பேர்சி சுபென்சர் ஆகியோர் இணைந்து 1950ல் கொழும்பில் இடம்பெற்ற பொதுநலவாய வெளியுறவு அமைச்சர்கள் மாநாட்டின் போது கொழும்புத் திட்டத்தை முன்மொழிந்தனர். 1951ல் நடைபெற்ற சான் பிரான்சிசுகோ சமாதான மாநாட்டில், ஏனைய நாடுகள் தயக்கம் காட்டிய போதிலும் இலங்கை சுதந்திர சப்பானுக்காக குரல் கொடுத்தது. மேலும், இரண்டாம் உலகப்போரின் அழிவுகளுக்காக சப்பான் இழப்பீடு செலுத்த வேண்டிய அவசியமில்லை எனவும் அது வாதிட்டது. இழப்பீடு செலுத்தல் சப்பானின் பொருளாதாரத்தைப் பாதிக்குமென அது கருதியது. 1949ல் மக்கள் சீனக் குடியரசின் உருவாக்கத்துடன் இலங்கை-சீன உறவுகள் ஆரம்பித்தன. 1952ல் இருநாடுகளும் முக்கியத்துவமிக்க இறப்பர்-அரிசி உடன்படிக்கையில் கைச்சாத்திட்டன. 1955ல் நடைபெற்ற ஆசிய-ஆபிரிக்க மாநாட்டில் இலங்கை முக்கிய பங்கு வகித்தது. இது அணிசேரா இயக்கத்தின் உருவாக்கத்துக்கான முக்கிய படியாக விளங்கியது.\n\n1956 பண்டாரநாயக்க அரசாங்கம் ஐக்கிய தேசியக் கட்சியால் உருவாக்கப்பட்ட மேற்குலகு சார் கொள்கைகளில் குறிப்பிடத்தக்களவு மாற்றங்களை ஏற்படுத்தியது. 1959ல் பிடல் காசுரோ தலைமையிலான கியூப அரசை அங்கீகரித்தது. அதன் பின், கியூபாவின் புரட்சித் தலைவரான ஏர்னசுடோ சே குவேரா இலங்கைக்கு வருகை தந்தார். 1964ன் \"சிறீமா-சாசுதிரி ஒப்பந்தம்\" மற்றும் 1974ன் \"சிறீமா –காந்தி ஒப்பந்தம்\" என்பன இலங்கை மற்றும் இந்தியத் தலைவர்களிடையே செய்துகொள்ளப்பட்டன. இதன்மூலம், இந்திய வம்சாவழித் தோட்ட்டத்தொழிலாளர்களின் இலங்கைக் குடியுரிமை ரத்து செய்யப்பட்டது. 1974ல் பாக்கு நீரிணையில் அமைந்துள்ள சிறிய தீவான கச்சதீவு இலங்கைக்கு வழங்கப்பட்டது. இக்காலப்பகுதியில், இலங்கை அணிசேராக் கொள்கையில் தீவிரமாகக் காணப்பட்டதுடன் 1976ல் ஐந்தாவது அணிசேரா மாநாடு கொழும்பில் இடம்பெற்றது. ஜே. ஆர். ஜெயவர்த்தன ஆட்சியின் போது இலங்கை இந்திய உறவுகளில் முறுகல் நிலை ஏற்பட்டது.. இதன் காரணமாக, இலங்கையின் உள்நாட்டுப் போரில் இந்தியா தலையிட்டது. மேலும் 1987ல், இந்திய அமைதி காக்கும் படை இலங்கைக்கு அனுப்பப்பட்டது. தற்போது இலங்கை, சீனா, ரசியா மற்றும் பாகிசுதான் ஆகிய நாடுகளுடன் பரந்தளவிலான உறவுகளைப் பேணி வருகிறது.\n\nSection::::இராணுவம்.\nஇலங்கை ராணுவம், இலங்கைக் கடற்படை மற்றும் இலங்கை வான்படை ஆகியவற்றை உள்ளடக்கிய இலங்கை ஆயுதப்படை பாதுகாப்பு அமைச்சின் மேற்பார்வையின் கீழ் செயற்படுகிறது. இதன் மொத்த ஆளணி அண்ணளவாக 259,000 ஆகும். மேலும் 36,000 ரிசர்வ் படையினரும் சேவை புரிகின்றனர். இலங்கையில் கட்டாய ராணுவச் சேவை நடைமுறையில் இல்லை. துணை ராணுவக் குழுக்களாக விசேட அதிரடிப் படை, ஊர்காவற் படை மற்றும் இலங்கை கரையோரப் பாதுகாப்புப் படை என்பன செயற்படுகின்றன.\n\n1948ல் சுதந்திரம் பெற்றதிலிருந்து, ஆயுதப் படைகளின் முக்க்கிய நோக்கமாக உள்நாட்டுப் பாதுகாப்பே இருந்து வந்துள்ளது. மாக்சிய ராணுவக் குழுவான மக்கள் விடுதலை முன்னணியின் இரண்டு கலகங்கள் மற்றும் விடுதலைப் புலிகளுடனான 30 ஆண்டுகால போர் ஆகியவற்றை அடக்குவதில் முக்கிய பங்காற்றியுள்ளது. கடந்த 30 ஆண்டுகாலமாக ஆயுதப் படைகள் தயார் நிலையிலேயே இருந்து வந்துள்ளன. இலங்கையின் உள்நாட்டுப்போர் மே 2009ல் ஒரு தீர்க்கமான முடிவை எட்டியது. 1960களின் ஆரம்பத்திலிருந்து இலங்கையின் ஆயுதப்படைகள் ஐக்கிய நாடுகளின் அமைதிகாக்கும் பணிகளில் ஈடுபட்டு வந்துள்ளது. இதன் கீழ் சாட், லெபனான், மற்றும் எயிட்டி ஆகிய நாடுகளில் இடம்பெறும் ஐக்கிய நாடுகளின் அமைதிகாக்கும் பணிகளில் நிரந்தரமாக படைகளை நிறுத்தியுள்ளது.\n\nSection::::புவியியல்.\nஇலங்கை இந்தோ-ஆசுதிரேலியத் தட்டின் ஒரு பகுதியான இந்தியப் புவித்தட்டிலேயே அமைந்துள்ளது. இது இந்து சமுத்திரத்தில் வங்காள விரிகுடாவுக்குத் தென்மேற்கே, 5° மற்றும் 10°N அகலக்கோடுகளுக்கிடையிலும், 79° மற்றும் 82°E நெடுங்கோடுகளுக்கிடையிலும் அமைந்துள்ளது. இலங்கை இந்திய உபகண்டத்திலிருந்து பாக்கு நீரிணையாலும் மன்னார் வளைகுடாவாலும் பிரிக்கப்பட்டுள்ளது. இந்துப் புராணங்களின்படி, இலங்கைக்கும் இந்திய நிலப்பரப்புக்குமிடையில் ஒரு நிலப்பாலம் காணப்பட்டது. எனினும் தற்போது ஒரு சில சுண்ணக்கற் திட்டுக்களே காணப்படுகின்றன. கிபி 1480ம் ஆண்டு வரை இப்பாலம் காணப்பட்டதாகவும், பின்னர் புயற் காற்றினால் கால்வாய் ஆழமாக்கப்பட்டதாகவும் கூறப்படுகிறது.\n\nஇலங்கைத்தீவு தட்டையான கரையோரங்களையும், தென் மத்திய பகுதியில் மலைகளையும் கொண்டுள்ளது. இலங்கையின் உயரமான மலை பீதுருதாலகால ஆகும். இது கடல் மட்டத்திலிருந்து உயரமானதாகும். கடற் காற்றுக் காரணமாக நாட்டின் காலநிலை வெப்பமான அயனக் காலநிலையாக உள்ளது. நாட்டின் மிகக் குறைந்த சராசரி வெப்பநிலை மத்திய மலைநாட்டில் ஆக காணப்படுகின்றது. இங்கு குளிர்காலத்தில் சிலநாட்களுக்கு பனிப்பொழிவு காணப்படுவதுண்டு. ஏனைய தாழ்நிலப் பகுதிகளில் அதிகபட்ச சராசரி வெப்பநிலை ஆக உள்ளது. ஆண்டுச் சராசரி வெப்பநிலை இலிருந்து சுமார் வரை உள்ளது. பகல் மற்றும் இரவு நேர வெப்பநிலை வித்தியாசம் இலிருந்து வரை வேறுபடுகிறது.\n\nநாட்டின் மழைவீழ்ச்சி இந்து சமுத்திரம் மற்றும் வங்காள விரிகுடாவிலிருந்து வீசும் பருவக் காற்றுக்களில் தங்கியுள்ளது. ஈர வலயப் பகுதிகளும் மத்திய மலைநாட்டின் சில பகுதிகளும் ஒவ்வொரு மாதமும் மழைவீழ்ச்சியைப் பெறுகின்றன. கிழக்கு மற்றும் வடகிழக்குப் பகுதிகள் குறைந்த மழைவீழ்ச்சியைப் பெறுகின்றன. நாட்டின் கிழக்கு, தென்கிழக்கு மற்றும் வடக்குப் பகுதிகளை உள்ளடக்கிய உலர் வலயப் பகுதிகள் ஆண்டு தோறும் வரையான மழைவீழ்ச்சியைப் பெறுகின்றன. வரள் காலநிலையைக் கொண்ட வடமேற்கு மற்றும் தென்கிழக்குப் பகுதிகள் மிகவும் குறைந்த மழைவீழ்ச்சியாக ஆண்டுக்கு வரையான மழைவீழ்ச்சியைப் பெறுகின்றன. வழமையாக புயல் காற்றுக்கள் வீசுவதோடு அயன மண்டலச் சூறாவளியும் வீசுவதுண்டு. இதனால் நாட்டின் தென் மேற்கு, வடகிழக்கு மற்றும் கிழக்குப் பகுதிகளில் மழை பொழிகிறது. பொதுவாக ஈரப்பதன் தென்மேற்கு மற்றும் மலைப் பகுதிகளில் அதிகமாகக் காணப்படுவதோடு மழைவீழ்ச்சியிலும் தங்கியுள்ளது.\n\nஅதிக மழைவீழ்ச்சி காரணமாக வெள்ளப்பெருக்கு ஏற்படுவதுடன் நாட்டின் உட்கட்டமைப்பு, பொது விநியோக வழிகள் மற்றும் நகர்ப்புறப் பொருளாதாரம் என்பன பாதிக்கப்படுகின்றன.\n\nநாட்டில் 103 நதிகள் உள்ளன. இவற்றுள் நீளமான மகாவலி கங்கையே மிகவும் நீளமானதாகும். இந் நதிகளினால் உருவாக்கப்பட்ட 10 மீற்றருக்கும் அதிகமான நீர்வீழ்ச்சிகள் 51 காணப்படுகின்றன. இவற்றுள் உயரமான பம்பரகந்த நீர்வீழ்ச்சியே மிகவும் உயரமானதாகும். இலங்கை 1,585 km நீளமான கரையோரத்தைக் கொண்டுள்ளது. இலங்கையின் பொருளாதாரத் தனியுரிமைப் பகுதி நில எல்லையிலிருந்து 200 கடல் மைல் தூரம் வரை உள்ளது. இது நாட்டின் நிலப்பரப்பின் 6.7 மடங்கு பரப்பளவைக் கொண்டுள்ளது. நாட்டின் கடற்கரையும் நீர்ப்பரப்பும் மிகவும் வளம் பொருந்திய கடற் சூழலைக் கொண்டுள்ளது. இங்கு கடலோரப் பவளப் பாறைகளும் கரையோர மற்றும் கழிமுகப் பகுதிக் கடற் புல் படுகைகளும் காணப்படுகின்றன. இலங்கையில் 45 கழிமுகங்களும் 40 களப்புகளும் காணப்படுகின்றன. 7000 எக்டேயர் பரப்பளவு கொண்ட இலங்கையின் கண்டற் தாவரச் சூழல் தொகுதி 2004 இந்து சமுத்திர சுனாமியின் தாக்கத்தைக் குறைப்பதில் பாரிய பங்களிப்புச் செலுத்தியிருந்தது. இலங்கையில் இல்மனைற்று, பெல்சுபார், காரீயம், சிலிக்கா, கயோலின், மைக்கா மற்றும் தொரியம் போன்ற கனிமப் பொருட்கள் செறிந்துள்ளன. மன்னார் வளைகுடாவில் பெற்றோலியம் மற்றும் இயற்கைவாயு இருப்பு உறுதிசெய்யப்பட்டுள்ளதோடு, அவற்றை பிரித்தெடுக்கும் முயற்சிகளும் நடைபெறுகின்றன.\n\nSection::::தாவரங்களும் விலங்குகளும்.\nஇந்தோமாலய சூழற்தொகுதியினுள் அடங்கும் இலங்கை உலகின் உயிர்ப்பல்வகைமை மிகுந்த 25 இடங்களில் ஒன்றாகும். நாட்டின் பரப்பளவு மிகச் சிறியதாக இருந்தாலும் ஆசியாவிலேயே உயிர்ப்பல்வகைமை அடர்த்தி கூடிய இடமாகக் காணப்படுகிறது. இலங்கையின் தாவர மற்றும் விலங்குப் பல்வகைமையை எடுத்து நோக்குகையில், குறிப்பிடத்தக்க அளவில் அதாவது 3.210 பூக்குந் தாவரங்களில் 27 % மானவையும், பாலூட்டிகளில் 22 % மானவையும், அருகி வரும் இனங்களாகக் காணப்படுகின்றன. இலங்கை 24 வனவிலங்கு சரணாலயங்களைப் பிரகடனப்படுத்தியுள்ளது. இச்சரணாலயங்கள் ஆசிய யானைகள், சிறுத்தைகள், இலங்கைக்கேயுரிய சிறிய தேவாங்கு, மான் வகைகள், ஊதா முக மந்தி, அருகிவரும் இனமான காட்டுப் பன்றி, முள்ளம்பன்றிகள் மற்றும் இந்திய எறும்பு தின்னி போன்ற பல்வேறு உள்நாட்டு விலங்கினங்களின் புகலிடங்களாக விளங்குகின்றன.\n\nபூக்கும் கருவேல மரங்கள் வரண்ட யாழ்ப்பாணக் குடாநாடெங்கும் காணப்படுகின்றன. வரள்நிலக் காடுகளில் முதிரை, கருங்காலி, நாகமரம், மகோகனி மற்றும் தேக்கு போன்ற பெறுமதி வாய்ந்த மரங்களும் காணப்படுகின்றன. நாட்டின் ஈரவலயத்தில் அயனமண்டல என்றும் பசுமையான மழைக்காடுகள் காணப்படுகின்றன. இங்கு உயர்ந்த மரங்கள், அகன்ற இலையுடைய மரங்கள் மற்றும் அடர்ந்த கொடி வகைகள் போன்றன வளர்கின்றன. அயன அயல் மண்டல என்றும் பசுமையான காடுகள் மிதவெப்ப மண்டலக் காலநிலையைக் கொண்டுள்ளன. இவை உயர்நிலங்களில் காணப்படுகின்றன.\n\nதென்கிழக்கிலுள்ள யால தேசிய பூங்கா யானை, மான் மற்றும் மயில் ஆகியவற்றின் புகலிடமாக உள்ளது. மிகப்பெரிய தேசியப் பூங்காவான வடமேற்கிலுள்ள வில்பத்து தேசிய பூங்கா கொக்குகள், கூழைக்கடாக்கள், அரிவாள் மூக்கன் மற்றும் துடுப்பு வாயன் போன்ற நீர்ப்பறவைகளின் வாழ்விடமாக உள்ளது. இலங்கையில் நான்கு உயிரியல் காடுகள் உள்ளன. அவை: புந்தல, உருலு, கன்னெலிய-தெடியகல-நகியடெதெனிய மற்றும் சிங்கராச காடுகளாகும். இவற்றுள் சிங்கராசக் காடு இலங்கை நீலச் செவ்வலகன் மற்றும் செம்முகப் பூங்குயில் போன்ற 26 அருகிவரும் பறவைகள் மற்றும் 20 மழைக்காட்டு விலங்குகளின் புகலிடமாக விளங்குகிறது.\n\nசிங்கராச காட்டின் தாவரப் பல்வகைமை மிகவும் உயர்வாக உள்ளது. இங்கு காணப்படும் 211 மரங்கள் மற்றும் படர்கொடிகளில் 139 (66 %) அருகிவரும் இனங்களாகும். மரங்கள், புதர்கள், மூலிகைச் செடிகள் என்பவற்றை உள்ளடக்கிய இதன் தாவரவியல் அடர்த்தி எக்டேயருக்கு 240.000 தாவரங்களாகும். மின்னேரிய பூங்கா மின்னேரிய குளத்துக்கு அருகில் அமைந்துள்ளது. இக்குளம் மீன்னேரியக் காட்டில் வாழும் யானைகளின் நீர்த்தேவையைப் பூர்த்தி செய்கிறது. கோடை காலங்களில் (ஆகத்திலிருந்து அக்டோபர் வரை) அருகாமையிலுள்ள ஏனைய நீர்நிலைகள் வற்றிப்போவதால் மின்னேரியக் குளத்துக்கு யானைகளின் வருகை அதிகரித்துக் காணப்படும். இப்பூங்கா அயன மண்டல மழைக் காடுகள், மூங்கில் காடுகள், மலைப் புல்நிலங்கள் (பத்தன) மற்றும் புல்நிலங்கள் (தலாவ) போன்றவற்றையும் உள்ளடக்கியுள்ளது.\n\nஇலங்கை 250 பறவைகளின் தாயகமாக உள்ளது. இது குமண உள்ளிட்ட பல இடங்களைப் பறவைகள் சரணாலயமாகப் பிரகடனப்படுத்தியுள்ளது. 1970கள் மற்றூம் 1980களில் இலங்கையின் வடக்குப் பகுதியில் முன்னெடுக்கப்பட்ட மகாவலி அபிவிருத்தித் திட்டத்தின்போது, அரசாங்கம் மொத்தப் பரப்பளவு கொண்ட நான்கு இடங்களை தேசியப் பூங்காக்களாக உருவாக்கியது. எவ்வாறாயினும் 1920ல் 49%மாக இருந்த நாட்டின் காட்டு நிலப்பரப்பு 2009ல் சுமார் 24%மாகக் குறைந்தது.\n\nSection::::பொருளாதாரம்.\n\"முதன்மைக் கட்டுரை: இலங்கையின் பொருளாதாரம்\"\n\nபுராதன காலந்தொட்டே நவரத்தினங்கள், யானைத் தந்தம், முத்துகள் போன்ற பொருட்களுக்குப் புகழ்பெற்ற இலங்கை, குடியேற்ற காலத்தில் கறுவா, தேயிலை, இறப்பர், தென்னை போன்ற வர்த்தக பயிர்களுக்குப் பெயர்பெற்று விளங்கியது.\n\nஇலங்கைக்கு 1948யில் சுதந்திரம் கிடைத்த பின்னர், முதலாளித்துவ பொருளாதாரத்தை ஆரம்பத்தில் சிறிது காலமே பின்பற்றியபோதிலும் அது ஆசியாவிலே மிகமுன்னேற்றகரமான பற்பல சமூகநல நடவடிக்கையையும் மேற்கொண்டது.\n\nஆனால் 1956 ஆண்டு ஆட்சிக்கு வந்த அரசாங்கம் முழுக்க முழுக்க சமவுடமை பொருளாதாரத்தையே கைக்கொள்ளத்தொடங்கியது. 1977-ஆம் ஆண்டுக்குப் பின்னர், தனியார்மயப்படுத்தலில் ஈடுபட்டுள்ளதுடன், சந்தைப் பொருளாதாரக் கொள்கையையும், ஏற்றுமதிசார்ந்த வர்த்தகத்தையும் நோக்கி நகர்ந்துள்ளது. தற்போது அதி இயங்குநிலையில் உள்ள துறைகளாவன, உணவுப்பொருள் தயாரிப்பு, ஆடை தயாரிப்பு, உணவும், குடிவகைகளும், தொலைத் தொடர்பு, காப்புறுதி மற்றும் வங்கித் துறைகளாகும். 1996 அளவில், பெருந்தோட்டப் பயிர்கள் ஏற்றுமதியில் 20% ஐ மட்டுமே கொண்டிருந்தன (1970 இல் 93%). அதே நேரம் ஆடைகள் ஏற்றுமதியின் 63 % ஆக இருந்தது.\n\nமொத்த உள்நாட்டு உற்பத்தி (\"GDP\"), 1990களில் சராசரியாக 5.5% ஆண்டு வளர்ச்சியைப் பெற்றது. வறட்சியும், சீர்கெட்டுவந்த பாதுகாப்பு நிலையும், 1996இல் வளர்ச்சியை 3.8% க்குத் தாழ்த்தும் வரை இது நீடித்தது. 1997–2000 காலப்பகுதியில், சராசரி 5,3 % வளர்ச்சியோடு கூடிய பொருளாதார மீட்சி காணப்பட்டதெனினும், மின்சாரப் பற்றாக்குறை, வரவுசெலவுப் பிரச்சினைகள், உலகப் பொருளாதார மந்த நிலை, மற்றும் தொடர்ந்து வந்த உள்நாட்டுக் குழப்பங்கள் என்பவற்றால், 2001ல் வரலாற்றில் முதல் முறையாக இலங்கை ஒரு பொருளாதார ஒடுக்கத்தைக் காண நேர்ந்தது. எனினும் 2001 ல், கையெழுத்து இடப்பட்ட, இலங்கை அரசாங்கத்துக்கும், விடுதலைப் புலிகளுக்கும் இடையேயான போர் நிறுத்த ஒப்பந்தம் காரணமாகப் பொருளாதாரம் தேறி வருவதற்கான அறிகுறிகள் காணப்பட்டன. கொழும்பு பங்கு பரிவர்த்தனை 2003ல் ஆசியாவிலேயே அதி கூடிய வளர்ச்சியைப் பெற்றிருப்பதாக அறிவித்துள்ளது.\n\nதற்போது, தென்னாசியாவில் உள்ள முக்கிய நாடுகளிடையே அதிக தனி நபர் வருமானத்தைக் கொண்ட நாடு இலங்கையாகும்.\n\nSection::::இலங்கை மக்கட்சமூகம்.\nஇலங்கை பல்லின மக்கள் ஒன்றாக வாழும் நாடாகும். இவர்கள் பல சமயங்களைப் பின்பற்றுவதுடன், தனித்துவமான கலாச்சாரங்களையும் பேணி வருகின்றனர். பொதுவாக அனைத்தின மக்களும் ஒற்றுமையாக வாழ்ந்த பொதும், கடந்த இரு தசாப்தங்களாக இனப்பிரச்சனை தலைவிரித்தாடுகிறது. இதனால் பல அரசியல், சமூக பிரச்சனைகள் தோன்றியுள்ளன.\n\nSection::::மக்கள் தொகை.\nஇலங்கையின் மக்கள்தொகை 20.869 (2011 ம் ஆண்டைய கணக்கெடுப்பின் படி) மில்லியன் ஆகும். இலங்கை ஒரு வளர்முக நாடாகவிருந்த போதும், வளர்ந்த நாடுகளை விஞ்சும் அளவிற்கு அதன் சனத்தொகை வளர்ச்சி வீதம் குறைவாக உள்ளது. மேலும் இது மிகவுயர்ந்த வாழ்க்கை சுட்டெண்ணை கொண்டுள்ளது. இலங்கையின் ஆண்/பெண் பால் விகிதாசாரம் 0.98 என உள்ளது, இது தென்னாசியாவில் உள்ள இதர நாடுகளுடன் ஒப்பிடும் பொது எதிர்மாறான தன்மையைக் காட்டுகின்றது.\n\nSection::::கல்வி.\nஇலங்கை மக்களின் எழுத்தறிவு 92,5 % ஆகும். இது வளர்ந்துவரும் நாடுகள் வரிசையில் எழுத்தறிவில் முன்னணியில் உள்ள நாடுகளில் ஒன்றாகும். இளைஞர்களின் எழுத்தறிவு 98 % ஆக உள்ளது. கணினியியல் அறிவு வீதம் 35% ஆக உள்ளது. ஆரம்பப்பாடசாலைகளில் சேரும் மாணவர்களின் வீதம் 99 % இலும் அதிகமாகும். இலங்கைக் கல்வித் திட்டத்தில் 9 ஆண்டுகள் கட்டாயப் பாடத்திட்டம் நடைமுறையில் உள்ளது. கி. வி. வி. கன்னங்கராவின் முயற்சியில் 1945 ஆம் ஆண்டில் இலங்கையில் இலவசக் கல்வித் திட்டம் அறிமுகப்படுத்தப்பட்டது. ஆரம்பப் பள்ளி முதல் பல்கலைக்கழகம் வரையான கல்வி இலவசமாக வழங்கப்படும் உலகின் ஒரு சில நாடுகளில் இலங்கையும் ஒன்று.\n\nஇலங்கையின் கிராமப் பகுதி சிறார்களுக்குக் கல்வி வழங்குவதற்காக நாட்டின் பல பகுதிகளில் மத்திய மகா வித்தியாலயங்கள் அமைக்கும் திட்டத்தைக் கன்னங்கரா அறிமுகப்படுத்தினார். 1942 இல் மக்களுக்குத் தரமான கல்வியை வழங்குவதற்காகப் பல சீர்திருத்தங்கள் அறிமுகப்படுத்தப்பட்டது. 1980களின் இறுதியில் மாகாணசபைகள் அமைக்கப்பட்டதை அடுத்து கல்வி அமைச்சின் அதிகாரங்கள் சில மாகாணங்களுக்குப் பகிர்ந்தளிக்கப்பட்டன. இதன்படி, தேசியப் பாடசாலைகள் அமைக்கப்பட்டு அவை நடுவண் அரசின் கல்வி அமைச்சின் நேரடிக் கட்டுப்பாட்டுக்குள்ளும், ஏனைய பாடசாலைகள் மாகாண அரசுகளின் கட்டுப்பாட்டுக்குள்ளும் கொண்டுவரப்பட்டன. இலங்கையில் ஏறத்தாழ 9675 அரசுப் பாடசாலைகளும், 817 தனியார் பாடசாலைகளும், பிரிவேனாக்களும் உள்ளன. 15 அரசுப் பல்கலைக்கழகங்கள் உள்ளன.\n\nSection::::தேசிய இனங்கள்.\nஇலங்கையின் பெரும்பான்மை இனம் சிங்களவர் ஆவார். இவர்கள் நாட்டின் மொத்த சனத்தொகையில் 74%மாக உள்ளனர். நாட்டின் அடுத்த முக்கிய இனமாகத் தமிழர் உள்ளார்கள். நாட்டின் சனத்தொகையில் 15.4%மான இவர்கள், இலங்கை தமிழர் மற்றும் இந்திய தமிழரென இரு பெரும் பிரிவினராகவுள்ளனர். இலங்கை தமிழர் நாட்டின் வடக்கு, கிழக்கு மாகாணங்களிலும், இந்திய தமிழர் நாட்டின் மத்திய மாகாணம், பதுளை மாவட்டத்திலும், பெரும்பான்மையாக வாழ்கின்றனர். இலங்கையின் அடுத்த முக்கிய இனமாகச் சோனகர் 10% உள்ளார்கள்.இவர்கள் தமிழ் பேசக்கூடியவர்களாகவும், கிழக்கு மாகாணம் மற்றும் கண்டி, கொழும்பு போன்ற இடங்களில் பெரும்பான்மையாகவும் வாழ்கின்றனர். அத்தோடு இதர இனங்களாகப் பறங்கியர் (ஐரோபிய வழிதோன்றல்கள் 1%), வேடர்கள் (காட்டு வாசிகள் 0.1%) உள்ளனர்.\n\nSection::::தேசிய சமயம்.\nஇலங்கையின் பிரதான மதங்கள் பௌத்தம் (70,19 %), இந்து சமயம் (12,61 %) இஸ்லாம் (9,71 %) கிறிஸ்தவம் (7,45 %) ஆக உள்ளன. சிங்களவர் பெரும்பாலாகத் தேரவாத பௌத்தத்தை பின்பற்றுபவர்களாகவும், தமிழர் பெரும்பாலாகச் சைவ சமயிகளாகவும் உள்ளனர். சிங்களவர்களிலும், தமிழர்களிலும் குறிப்பிட்ட ஒரு பகுதியினர் கிறிஸ்தவர்களாக இருக்கின்றனர். சோனகர் என்ற இனத்தைச் சேர்ந்த முஸ்லிங்கள் இஸ்லாத்தை பின்பற்றுவோராகவும், பெரும்பாலும் தமிழ் பேசக்கூடியவர்களாகவும் காணப்படுகின்றனர். இலங்கையின் அரசியலமைப்புச் சட்டம் பௌத்த சமயத்தை முதன்மைப்படுத்தி, அதைப் பேணுவதை அரச கடமையாக வரையறை செய்கிறது.\n\nSection::::தேசிய மொழிகள்.\nஇலங்கையின் தேசிய மொழிகளான தமிழும், சிங்களமும் நிர்வாகம், கல்வி, நீதி போன்ற துறைகளிலும், ஆங்கிலம் வணிகத்துறையிலும் பெரும்பான்மையாகப் பயன்பாட்டிலுள்ளது. 1987-ஆம் ஆண்டில் கைச்சாத்திடப்பட்ட இலங்கை - இந்திய ஒப்பந்தத்தின் மூலம் தமிழும், சிங்களமும் அரசுகரும மொழிகளாகவும், ஆங்கிலம் இணைப்பு மொழியாகவும் அரசியல்யாப்பில் அங்கீகரிக்கப்பட்டுள்ளது. ஆங்கிலம் பரவலாக இலங்கையில் உபயோகத்தில் உள்ள போதிலும், பரங்கியர் மட்டுமே இதைத் தங்கள் தாய் மொழியாகக் கொண்டுள்ளனர். பௌத்த சமயம் இலங்கையில் 69 வீதமாகக் காணப்படும் அதே வேளை இந்து சமயம் 12 வீதமாகவும் இஸ்லாம் 10 வீதமாகவும் கிறிஸ்த்தவம் 7 வீதமாகவும் காணப்படுகின்றது.\n\nSection::::சமூக கட்டமைப்பு.\nகுடும்ப அமைப்பு: இலங்கையில் உள்ள அனைத்து இனங்களும் மிக முக்கியமாகக் கருதும் சமூகவலகு குடும்பமே ஆகும். இதன் கூறுகளாகக் கணவன், மனைவி, பிள்ளைகள் உள்ளனர். நாட்டின் அனேக குடும்பங்கள் கூட்டுக் குடும்பங்களாக இருந்த பொழுதும் தற்போது உள்ள யுத்த, பொருளாதார காரணங்களால் அணுக்குடும்பங்கள் பிரபலமாகிவருகின்றன. கூட்டு குடும்பங்களில் உறவினர்கள் ஒருவருக்கொருவர் ஒத்தாசையாக உள்ளதுடன், குடும்பப் பிரசினைகளை சுமுகமாகத் தீர்த்தும் வைக்கின்றனர்.\n\nஇலங்கை உறவுமுறைகள் தென்னாசிய உறவுமுறைகளை ஒத்ததாகவே உள்ளன. திருமணங்கள் அனேகமாக நிச்சயிக்கப்பட்டவையாக உள்ளபோதும், காதல் திருமணங்களும் ஒத்துக்கொள்ளப்பட்டவையாகவே உள்ளன. நிச்சயிக்கும் திருமணங்கள் முதல் மைத்துனர்களுக்கிடையே அனேகமாக முடிவுசெய்யப்பட்டு வந்திருந்தாலும், தற்போது அந்நிலையில பெரிய மாற்றமேற்பட்டுள்ளது.\n\nமிகப் பெரும்பான்மையான திருமணங்கள் ஏகதாரமணங்களாகவே அமைகின்றன. பல்தாரமணங்கள் சட்டவிரோதமானவையாகவும், சமூகத்தால் நிராகரிக்கபட்டவையாகவும் உள்ளன. ஆனால் செல்வந்த முஸ்லிம்கள், குடும்பங்களைப் பராமரிக்க முடியுமானால் பல மனைவிகளை மணந்து கொள்ளலாம். மேலும் மலைநாட்டு சிங்களவர்களிடையே ஒரு பெண் பல கணவர்களை மணப்பது வழக்காக உள்ளது, இதை ஆங்கிலேயர் தடைசெய்த போதும், தற்பொழும் இது சகசமாகவே உள்ளது. இவ்வழக்கு கீழ்நாட்டு சிங்களவர்களிடையேயும் ஒரு காலத்தில் நிலவியபோதும் போர்த்துகீசர் இதை அகற்றினார்கள். தமிழரிடையே இவ்வழக்கு போர்த்துகீசர் வருகைக்குமுன் நிலவியதா என்பதற்குரிய சான்றுகள் கிடைத்தில.\n\nசாதி அமைப்பு: இலங்கை சமூக கட்டமைப்பின் அடித்தளமாகப் பிறப்பை அடிப்படையாகக்கொண்ட சாதி அதிகாரப்படிநிலையே காணப்படுகின்றது. இந்தச் சாதிக்கட்டமைப்பு சமயம், தொழில், பொருளாதாரம் போன்ற விடயங்களில் ஒருவரின் சமூக நிலையினை நிர்ணயிக்கின்றது. இவ்வமைப்பின் தோற்றத்தை வேதங்களில் வலியுறுத்தப்படும் \"நான்கு வர்ண\" சாதி பெரும்பிரிவுகளில் காணலாம். வேதங்களில் கூறப்படும் சாதி நெறிகளைத் தவறாகப் புரிந்து கொண்ட காரணத்தால், மத்திய காலங்களில் சமூகத்தில் சாதி அடிப்படையில் பாகுபாடுகளும் ஏற்றத்தாழ்வுகளும் ஏற்படலாயின. தற்போது பல முன்னேற்றங்கள் ஏற்பட்டுள்ள பொழுதும், நாட்டின் அரசியலிலும், திருமணம் உட்பட்ட பல சமூக வழக்கங்களிலும் சாதி இன்னமும் ஒரு முக்கிய இடத்தை வகிக்கின்றது.\n\nறோடி எனப்படும் சாதியினரே இலங்கையின் மிகக் கீழ் சாதியினர் ஆவர். சிங்கள அரசவம்சத்தில் றோடியர்கள் தோன்றிய போதும், இவர்களின் முன்னோர்கள் நரமாமிசம் உட்கொண்டமையால் இவர்கள் சமூகத்திலிருந்து ஒதுக்கப்பட்டனர். இவர்களைத் தீண்டுவது பெரும் குற்றமாகக் கருதப்பட்டது. இவர்கள் குப்பாயம் எனும் ஒதுக்குப்புறப் பகுதிகளில் வசிக்க வேண்டியிருந்ததுடன், றோடிய ஆண்களும், பெண்களும் இடுப்புக்கு மேல் உடையணியத் தடைசெய்யப்பட்டிருந்தனர்.\n\nSection::::கலாசாரம்.\n\"முதன்மைக் கட்டுரை: இலங்கையின் கலாசாரம்\"\nஇலங்கையின் கலாசாரம் உலகின் முக்கிய கலாச்சாரங்களில் ஒன்று. இது நால்விதமான இன, மொழி, சமய, பண்பாட்டு தாக்கங்களை உள்வாங்கி ஒரு கலவையாக வெளிப்பட்டு நிற்கின்றது. இக்கலாசாரம் உயரிய, பலக்கிய, பன்முக இசை, நடனம், இலக்கியம் எனப் பல கூறுகளைக் கொண்டது. இலங்கையின் கலாசாரம் பல தன்மை, வெளிப்பாடு, ஆழம் பல நிலைகளைக் கொண்டது.\n\nகர்நாடக இசை, கண்டிய இசை ஆகிய இரு முக்கிய நெறி இசை மரபுகள் உள்ளன. கர்நாடக இசை தமிழர் இடமும், கண்டிய இசை சிங்களவர் இடமும் தோற்றம் கொண்டன. இவை தவிர நாட்டார் இசை, இஸ்லாமிய இசை, பறங்கிய இசை எனப் பல வேறு இசை மரபுகளும் வெளிப்பாடுகளும் உண்டு. நடனக்கலையில் பரத நாட்டியம், கண்டிய நாட்டியம் ஆகிய இரு நடன வெளிப்பாடுகள் உண்டு. நடனம்மூலம் கதை பரிமாறப்படுகின்றது. இவை தவிர நாட்டுபுற நடனங்களும், பொம்மை நடனங்களும் உண்டு.\n\nதமிழ், பாளி, சிங்களம், ஆங்கிலம் போன்ற பல முக்கிய மொழிகளின் இலக்கிய வெளிப்பாடுகள் இலங்கையின் பண்பாட்டு கலவையில் வெளிப்பட்டு நிற்கின்றன.\n\nகொண்டாட்டங்கள் இலங்கை கலாசாரத்தின், வாழ்வியலின் இணைபிரியா அம்சங்கள் ஆகும்.\nவிசாக பௌர்ணமி, பொசன் பௌர்ணமி, தமிழ் சிங்கள புத்தாண்டு, பொங்கல், மகா சிவராத்திரி, தீபாவளி எனக் கொண்டாட்டங்கள் பல உண்டு. சுதந்திர தினம், தமிழ் சிங்கள புத்தாண்டு போன்றவையும் முக்கியத்துவம் வாய்ந்த தேசியக் கொண்டாட்டங்கள் ஆகும். மேலும், தனி மனித வாழ்வியல் நிகழ்வுகளை மையமாக வைத்தும் பல கொண்டாட்டங்கள் உண்டு.\n\nசிங்களவர் தமிழர் இன வேறுபாடின்றி வேட்டி, சேலை போன்ற ஆடைகளையே தமது தேசிய உடைகளாகக் கொண்டுள்ளனர், இவையே நாட்டில் தொன்று தொட்டு இருந்து வரும் உடைகளாகும். அரிசியும் கோதுமையுமே இலங்கை உணவு வகைகளைத் தயாரிப்பதில் முக்கியப்பங்கு கொள்கின்றன. சோறு, இடியப்பம், பாண், பிட்டு, அப்பம் ஆகியவை இலங்கையர் வழக்கமாக உட்கொள்ளும் உணவுகளில் சிலவாகும்.\nஇலங்கையரின் முக்கியப் பொழுதுபோக்குகளில் ஒன்றாகத் திரைப்படங்கள் விளங்குகின்றன. சிங்களம், தமிழ், இந்தி, ஆங்கிலம் போன்ற திரைப்படங்கள் அவற்றின் பொழுதுபோக்கு அம்சங்களுக்காகவும், இந்தி, தமிழ் திரைப்படங்கள் அவற்றின் கலை நேர்த்திக்காகவும் விரும்பிப் பார்க்கப்படுகின்றன.\n\nஉலகமயமாக்கலும், பொருளாதார தாராளமயமாக்கலும் இலங்கை கலாசாரத்தை குறிப்பிடத் தக்க அளவுமேல் நாட்டு கலாசாரத்தின் ஆதிக்கத்திற்கு உட்படுத்தியுள்ளன. நவீன மேலைத்திய இசை, இந்திய இசை, திரைப்படங்கள், நாடகங்கள், ஊடகங்கள், வர்த்தக முறைகள், அன்றாட வாழ்க்கை முறை, பணியிட நடத்தை முறைகள், ஆண்-பெண் நட்பு/உறவு ஆகியவற்றில் ஆங்கிலச் சொற்கள், மேல் நாட்டு சிந்தனைகள், மனப்போக்குகள் இடம் பெறத் தொடங்கியுள்ளன.\n\nபல்வேறு காலகட்டங்களில் பலவாறு மாற்றங்களுக்கு உட்பட்டிருந்தாலும், இலங்கை கலாசாரத்தின் முக்கியக் கூறுகளான சகிப்புத்தன்மை, விருந்தோம்பல், குடும்ப உறவுகளுக்கான மதிப்பு, வேற்றுமையில் ஒற்றுமை ஆகிய பண்புகள் இன்னும் நீர்த்துப்போகாமல் இருப்பது அதன் சிறப்பாகும்.\n\nSection::::விளையாட்டு.\nஇலங்கையின் தேசிய விளையாட்டு கைப்பந்தாட்டம், எனினும் மிகப்பிரபலமான விளையாட்டாகத் துடுப்பாட்டம் காணப்படுகிறது. ரக்பி, கால்பந்தாட்டம், டெனிசு, தடகள விளையாட்டுக்களும் ஓரளவு பிரபலமானவை. இங்கு பாடசாலை மாணவர்களிற்கு மாகாண, தேசிய அளவிலான விளையாட்டுப் போட்டிகள் ஆண்டுதோறும் நடைபெறுகின்றன.\n\nஇலங்கைத் துடுப்பாட்ட அணி 1990களின் பின்னர் குறிப்பிடத்தக்களவு வெற்றியைப் பன்னாட்டளவில் பெறத் தொடங்கியது, உச்சக்கட்டமாக 1996 ஆம் ஆண்டில் உலகக்கோப்பையையும் 2014 ஆம் ஆண்டு ஐசிசி உலக இருபது20 கோப்பையையும் வென்றது, 2007, 2011 உலகக்கிண்ண துடுப்பாட்ட போட்டிகளிலும் 2009, 2012 ஐசிசி உலக இருபது20 போட்டிகளிலும் 2ஆம் இடத்தைப் பெற்றது. 1986, 1997, 2004, 2008 ஆம் ஆண்டுகளில் ஆசியக் கிண்ணத்தை கைப்பற்றியது. 1996, 2011 ஆண்டுகளில் உலகக்கிண்ண போட்டிகளைப் பிறநாடுகளுடன் இணைந்து நடாத்தியது, 2012 ஐசிசி உலக இருபது20 போட்டிகைளையும் நடத்தியிருக்கிறது.\n\nஇலங்கைக்கு இதுவரை இரண்டு ஒலிம்பிக் பதக்கங்கள் கிடைத்துள்ளன, ஒரு வெள்ளிப்பதக்கம் டங்கன் வைட்டிற்கு 1948 இலண்டன் ஒலிம்பிக்கில் 400மீ தடைதாண்டி ஓட்டத்திற்காகவும் மற்றொரு வெள்ளிப்பதக்கம் சுசந்திகா ஜயசிங்கவிற்கு 200மீ ஓட்டத்திற்காகச் சிட்னி ஒலிம்பிக்கிலும் கிடைத்தன.\n\nSection::::பாதுகாப்பு கட்டமைப்பு.\nSection::::நீதித்துறை.\nஇலங்கையின் நீதித்துறை ஒரு மீயுயர் நீதிமன்றம், ஒரு மேன்முறையீட்டு நீதிமன்றம், உயர் நீதிமன்றங்கள், மாவட்ட நீதிமன்றங்கள், மற்றும் நீதித்துறை நடுவர் நீதிமன்றங்கள் ஆகியவற்றை உள்ளடக்கியது. பல்-கலாசாரங்கள் ஏற்படுத்திய தாக்கங்களின் பிரதிபலிப்பாகவே இலங்கையின் சட்ட முறைமை அமைந்துள்ளது. குற்றவியற் சட்டங்கள் ஆங்கிலச் சட்ட முறையைப் பின்பற்றி அமைந்துள்ளதுடன், அடிப்படை குடியியற் சட்டங்கள் உரோம, ஒல்லாந்து சட்டங்களாக உள்ளன. மேலும் இனரீதியான திருமண, மரபுரிமை சம்பந்தமான பொதுச் சட்டங்களும் உள்ளன. இன, மத வாரியாக பண்டைய வழக்க அடிப்படையில் இயற்றப்பட்ட கண்டிச் சட்டம், தேசவழமைச் சட்டம், சரியா சட்டம் ஆகியவையும் சில இடங்களில் வழக்கிலுள்ளன. நிறைவேற்றதிகாரம் கொண்ட இலங்கை சனாதிபதி மீயுயர், மேன்முறையீட்டு, உயர் நீதிமன்ற நீதிபதிகளை நியமிக்கிறார். தலைமை நீதிபதி, மற்றும் இரண்டு மீயுயர் நீதிமன்ற நீதிபதிகளை உள்ளடக்கிய நீதிச்சேவை ஆணைக்குழு கீழ்நீதிமன்றங்களின் நியமனங்களைக் கவனிக்கிறது.\n\nSection::::இலங்கை காவற்துறை.\nஇலங்கையின் தேசிய காவற்துறையே நாட்டின் சட்டவொழுங்கைப் பாதுகாக்கின்ற பிரதான அரச அமைப்பாகும். இதன் பணிகளாக நாட்டின் உட்பாதுகாப்பு, சட்டம்-ஒழுங்கு என்பனவேயிருந்த போதினும்கூட, இது இலங்கையின் பாதுகாப்பு படைகளின் உள்ளிணைந்த அங்கமாகக் காணப்படுகின்றது. மேலும் தேசிய காவற்துறையின் விசேடமாகப் பயிற்றப்பட்ட அதிரடிப்படையினர், முப்படைகளுடன் கூட்டு நடவடிக்கைகளிலும் அனேகமாக ஈடுபடுத்தப்படுகினறனர்.\n\nஇலங்கையின் காவற்துறை வரலாறு மிகவும் பழைமை வாய்ந்ததாகக் காணப்பட்ட போதினும்கூட, நவீன அம்சங்கள் பொருந்திய காவற்துறையானது ஒல்லாந்தருடைய ஆட்சிக் காலத்தில் உருவாக்கப்பட்டது. ஆரம்பத்தில் வெவ்வேறு கூறுகளாகவிருந்த காவற்துறை 1858 இல் ஒன்றிணைக்கப்பட்டது. பின்னர் 1866 இல் இலங்கை காவற் திணைக்களம் உருவாக்கப்பட்டது.\n\n1858 இல் இருந்து பெரும் மாற்றம் ஏதுமில்லாதிருந்த காவற்துறை 2001 ஆம் ஆண்டு நிறைவேற்றப்பட்ட 17வது அரசியலமைப்பு திருத்தசட்டத்தின் மூலம் தேசிய காவற்துறை ஆணைக்குழுவின் கீழ் கொண்டுவரப்பட்டது. இவ்வாணைக்குழுவின் நிர்வாகத்தின் கீழ் இலங்கை தேசிய காவற்துறை இயங்குகின்றபோதிலும், அதன் நாளாந்த பணிகளை நடாத்தி செல்கின்றவர் காவல்துறை மாஅதிபர் ஆவார். இவர் காவற்துறை ஆணைக்குழுவால் நியமிக்கப்படாத போதும் அவரின் அனைத்து அதிகாரங்களும், தேசிய காவற்துறை ஆணைக்குழுவிலிருந்தே பெறப்படுகின்றன.\n\nSection::::பாதுகாப்பு படைகள்.\n\"முதன்மைக் கட்டுரை: இலங்கையின் பாதுகாப்பு படைகள்\"\n\nஇலங்கையின் முப்படைகளாவன இலங்கை இராணுவம், இலங்கை கடற்படை, இலங்கை விமானப்படை ஆகும். இவை பாதுகாப்பு அமைச்சின் கீழ் இயங்குகின்றன. இலங்கை அரசியல்யாப்பின் கீழ் சனாதிபதியே முப்படை தளபதியாகக் கொள்ளப்படுகிறார். சுதந்திரமடைந்தபோது இலங்கையின் பாதுகாப்பு படைகளில் 70% வீதமானோர் சிறுபான்மையினத்தை சேர்ந்தவராக இருந்தபோதும் தற்போது அது 2% ஆகக் குறைந்துள்ளது.\n\n1970ம் ஆண்டு வரை சம்பிரதாயபூர்வமாக இருந்த படைகள், 1971ம் ஆண்டு இடம்பெற்ற மார்சிச புரட்சியைத் தொடர்ந்து வலுப்பெறத்தொடங்கின. பின்னர் ஏற்பட்ட உள்நாட்டு போர், இனப்பிரச்சனை காரணமாகத் தற்போது இவை உலகில் அதிக போர் பயிற்சி பெற்ற படைகளில் ஒன்றாகத் திகழ்கின்றன.\n\nஇலங்கை படைபலம் சம்பந்தமான சில புள்ளிவிபரங்கள்:\n\n\n\nSection::::இதர தகவல்கள்.\nSection::::விடுமுறை நாட்கள்.\nஇலங்கையில் பல விடுமுறை நாட்கள் கொண்டாட படுகின்றன. விடுமுறை நாட்களாவன:\n\n\n\n\n\n\n\n"}
{"id": "103539", "url": "https://ta.wikipedia.org/wiki?curid=103539", "title": "சட்ட முன்வரைவு", "text": "சட்ட முன்வரைவு\n\nமசோதா அல்லது சட்ட முன்வரைவு (bill) சட்டமன்றம் ஒன்றில் சட்டமாக்கலுக்குக்காக விவாத்ததிற்கு எடுத்துக்கொள்ள முன்மொழியப்படும் ஓர் ஆவணமாகும். மசோதா சட்டமன்றத்தில் ஒப்புமை பெறுவதோடு, பெரும்பாலான நாடுகளில், அரசுத் தலைமையின் ஒப்புதலையும் பெற்றபின்னரே சட்டமாகும்.\n\n"}
{"id": "103544", "url": "https://ta.wikipedia.org/wiki?curid=103544", "title": "தமிழ்நாட்டின் மக்கள்தொகை பரம்பல்", "text": "தமிழ்நாட்டின் மக்கள்தொகை பரம்பல்\n\n2011ம் ஆண்டு கணக்கெடுப்பின்படி தமிழ்நாட்டின் மக்கள் தொகை 7 கோடி 21 லட்சத்து 88 ஆயிரத்து 958 ஆகும். (7,21.88,958). 2001-2011 காலகட்டத்தில் 15.60% வளர்ச்சி கண்டுள்ளது. இதில் ஆண்கள் 3,61,58,871 பேர்; பெண்கள் 3,59,80,087 பேர். 1000 ஆண்களுக்கு 995 பெண்கள் என்ற அடிப்படையில் பாலின விகிதம் உள்ளது. எழுத்தறிவு பெற்றவர்கள் சதவிகிதம் 73.45 லிருந்து 80.33 ஆக உயர்ந்துள்ளது.\n\n\n"}
{"id": "103545", "url": "https://ta.wikipedia.org/wiki?curid=103545", "title": "பெரிபெரி", "text": "பெரிபெரி\n\nபெரிபெரி (\"Beriberi\") தயமின் என்னும் உயிர்ச்சத்து பி1 உணவில் குறைவாக எடுக்கப்படுவதால் ஏற்படும் நோய். தயமின் காபோவைதரேட்டின் வளர்சிதை மாற்ற வினைகளில் துணை நொதியமாய்ப் \"(Co enzyme)\" பங்காற்றுகிறது. தசை, இதயம், நரம்புத் தொகுதி போன்றவற்றின் தொழிற்பாட்டிற்கு தயமின் அவசியம். பெரிபெரி நோயில் களைப்பு மிகுதி, சோம்பல் போன்ற அறிகுறிகளுடன் இதய இரத்தநாள மண்டலம், நரம்பு மண்டலம், தசைத்தொகுதி, இரையகக்குழலியத் தொகுதி ஆகியவையும் பாதிப்படையும்.\n\nSection::::பெயர்க்காரணம்.\nபெரிபெரி எனும் பெயரின் மூலம் தெளிவாக அறியப்படவில்லை. ஒரு சில கருதுகோளின் படி, \"என்னால் முடியாது\" எனும் கருத்தைத்தரும் \"பரி\" (බැරි) எனும் சிங்களச் சொல்லில் இருந்து \"என்னால் முடியாது, என்னால் முடியாது\" என்கின்ற அர்த்தத்தில் உருவானது என நம்பப்படுகின்றது. வேறொரு கருதுகோளின்படி, \"கடலோடிகளின் ஆஸ்துமா\" எனும் கருத்து வரத்தக்க \"புர்-பரி\" எனும் அரேபியச் சொல்லில் இருந்து உருவானது எனவும் நம்பப்படுகின்றது.\n\nSection::::நோய் உண்டாகக் காரணம்.\nதயமின் எனப்படும் உயிர்ச்சத்து பி1 குறைபாட்டால் இந்நோய் உண்டாகின்றது. தவிடு நீக்கப்படாத தானிய வகைகள், இறைச்சி, அவரை வகைகள், பச்சை மரக்கறிகள், பழங்கள், பால் ஆகியவற்றில் தயமின் இயற்கையாகக் காணப்படுகின்றது. பொதுவாக தவிடு நீக்கிய வெள்ளை அரிசியை முதன்மை உணவாக உட்கொள்வோரில் பெரிபெரி நோய் அதிகமாகக் காணப்பட்டுள்ளது. மிகையான மதுப் பயன்பாடு கொண்டோரிலும் இந்நோய் ஏற்படுகின்றது. பாலூட்டும் தாய்மார்களில் தயமின் பற்றாக்குறை இருந்தால் குழந்தையையும் பாதித்து பெரிபெரி உண்டாக வழிஏற்படுத்தும். \nநீண்டகால வயிற்றுப்போக்கு உடையோர்க்கும் தயமின் குறைபாடு ஏற்படலாம்.\n\nதயமின் பற்றாக்குறை வேறு சில உணவுப்பொருட்கள் பயன்படுத்துவதாலும் ஏற்படலாம், இவ்வுணவுப் பொருட்களில் உள்ள தயமினேசு எனும் நொதியானது தயமினைச் சிதைக்க வல்லது, அவ்வாறான உணவுப்பொருட்கள் பச்சை மீன்வகைகள், தேநீர், காப்பி, வெற்றிலையுடன் பயன்படுத்தப்படும் பாக்கு என்பன ஆகும். ஒரு நாளிற்குப் பல குவளைகள் தேநீர் அருந்துபவர்களுக்கு இந்நோய் ஏற்படலாம். பதப்படுத்தப்பட்ட உணவுவகைகளில் காணப்படும் சல்ஃபைட்டுகளும் தயமினைச் சிதைக்க வல்லது.\n\nSection::::பொதுவான நோய் அறிகுறிகள்.\nஉடல்நிறை குறைதல், பசியின்மை, மலச்சிக்கல், உள எழுச்சி நிலையில் குழப்பம், புலன் உணர்வு பாதிப்பு, உடல் உறுப்புகளில் வலி, சோர்வு, அடிக்கடி ஏற்படும் ஒழுங்கற்ற இதயத் துடிப்பு. உடல் வீங்குதல் என்பன பொதுவான அறிகுறிகள் ஆகும். குணப்படுத்தப்படாத நோய் இதயச்செயலிழப்பையும் இறப்பையும் கூட உண்டாக்கலாம்.\n\nSection::::நோய் வகைகள்.\nமூன்று விதமான நோய்வகைகள் உண்டு:\nSection::::ஈரலிப்புப் பெரிபெரி.\nஇதயக் குழலியத்தொகுதியைப் பாதிக்கும் பெரிபெரியாகும். குருதிக் குழாய்களின் சுவர்கள் நலிவடைதலால் குருதிக் குழாய்கள் விரிவடைந்து உடலில் வீக்கம் உண்டாகும், இதனுடன் இதயத்தின் செயல்திறன் இழத்தலும் ஏற்படும். இது சிலசமயங்களில் கெடுதியில் முடியலாம். ஈரலிப்புப் பெரிபெரியில் அறிகுறிகள்:\n\nSection::::உலர் பெரிபெரி.\nபுற நரம்பு மண்டலம்/சுற்றயல் நரம்புத்தொகுதியில் பாதிப்பு ஏற்படுவதனால் உறுப்புச் செயலிழப்பு அல்லது பக்கவாதம் ஏற்படும். இந்த நிலைமையில் அறிகுறிகள்:\n\nSection::::கைக்குழந்தைப் பெரிபெரி.\nசத்தமில்லாமல், கண்ணீர் இல்லாமல் அழும் குழந்தை இதன் அறிகுறியாகும், சிகிச்சை வழங்கப்படாவிடில் இறப்பு நேரிடும்.\n\nSection::::சிகிச்சை.\nநோயின் தீவிரத்தைப் பொறுத்து தயமின் உயிர்ச்சத்தை மாத்திரைகளாகவோ அல்லது ஊசிமருந்து மூலமாகவோ கொடுப்பதன் மூலம் நோயைக் கட்டுப்படுத்தலாம். மேற்கொண்டு தயமின் கொண்டுள்ள உணவு வகைகளைப் பரிந்துரை செய்தல் முக்கியமானது. நோயின் ஏனைய அறிகுறிகள் அவற்றிற்குரிய சிகிச்சை மூலம் கட்டுப்படுத்தப்படுகின்றது.\n"}
{"id": "103546", "url": "https://ta.wikipedia.org/wiki?curid=103546", "title": "திருமலை", "text": "திருமலை\n\nதிருமலை என்பது திருப்பதி (சித்தர்களும், சமாதி அடைந்த தலங்களும்:கொங்கணவர் - திருப்பதி) நகரத்திலுள்ள திருவேங்கடமலைப்பகுதியைக் குறிப்பதாகும். இம்மலை ஆழ்வார்களால் மங்களாசாசனம் (பாடப்பெற்ற) செய்யப்பட்ட 108 வைணவத் திவ்யதேசங்களில் புகழ்பெற்ற ஒன்றாகும். இங்கு உறையும் மூலவரை ஏழுமலையான், திருவேங்கடமுடையான், வேங்கடநாதன், வேங்கடேசன், வேங்கடேசுவரன், சீனிவாசன், பாலாஜி என்று பல பெயர்களில் அழைக்கப்பட்டாலும், வெறுங்கைவேடன் என்பதே பழைய தமிழ் இலக்கியங்களில் காணப்படும் பெயராகும்.\n\nSection::::வரலாறு.\nதிருப்பதியின் பழைய பெயரான திருவேங்கடத்தை கி.மு.500-300 இல் எழுதப்பட்ட தமிழ் சங்க இலக்கியங்களான சிலப்பதிகாரமும், சாத்தனாரின் மணிமேகலையும் குறிப்பிட்டுள்ளன.\n\nஇங்குள்ள ஆலயம் எந்த ஆண்டு கட்டப்பட்டது என்பது தெரியவில்லை என்றாலும் இது பல அரசுகளால் பராமரிக்கப்பட்டு வந்திருக்கிறது. இக்கோவில் தொண்டைமான் என்ற பல்லவ மன்னனால் உருவாக்கப்பட்டதாக கூறப்படுகிறது. கி.பி. நான்காம் நூற்றாண்டில் பல்லவர்களாலும், கி.மு. ஐந்தாம் நூற்றாண்டிலிருந்து கி.பி. பத்தாம் நூற்றாண்டு வரை சோழர்களாலும், கி.பி. பதினேழாம் நூற்றாண்டில் விசயநகர பேரரசாலும் இந்தக் கோவில் பராமரிக்கப்பட்டு வந்திருக்கிறது. விசயநகர பேரரசின் மிகப்பெரிய மன்னனான கிருஷ்ண தேவராயர், இந்த கோவிலுக்காக தங்கமும் மற்ற விலை உயர்ந்த ஆபரணங்களையும் நன்கொடையாக தந்துள்ளார். இந்த கோவிலுடன் ஒட்டி நிறைய கோவில்களையும் கட்டியுள்ளார். திருப்பதியில் இருந்து சில கி.மீ.கள் தொலைவில் தென் மேற்கு புறம் தள்ளி இருக்கும் சந்திரகிரி என்னும் கிராமம் விஜயநகர சக்கரவர்த்தியின் இரண்டாம் தலைநகரமாக விளங்கியது.\n\nவைணவம் பெரிதாகப் பின்பற்றப்பட்ட கி.பி. ஐந்தாம் நூற்றாண்டில் திருப்பதி-திருமலை, ஆழ்வார்களால்(வைணவ முனிவர்கள்) கலியுக வைகுண்டம் என்று போற்றப்பட்டது. பக்தி இயக்கத்தைச் சேர்ந்த ஆழ்வார்கள் திருமால் மீது இயற்றிய பாடல்களுக்காகவும், இலக்கியங்களுக்காகவும் பெயர் பெற்றவர்கள். வைணவப் பண்பாட்டில் ஸ்ரீரங்கத்திற்கு அடுத்தபடியாக விளங்குவது திருப்பதி-திருமலை ஆலயம் தான். பதினோராம் நூற்றாண்டில் இந்தக் கோவிலின் பூசை முறைகள் இராமானுஜ ஆச்சார்யரால் முறையாக்கப்பட்டன.\n\nதமிழகத்தில் மாலிக் கபூர் தலைமையில் நடைபெற்ற இசுலாமிய படையெடுப்பின் பொழுது ஸ்ரீரங்கத்தில் இருந்த திருவரங்கர் திரு உருவச் சிலை திருப்பதிக்குக் கொண்டுவரப்பட்டு 60 ஆண்டுகள் பாதுகாக்கப்பட்டது. இந்த நிகழ்வைக் குறிப்பதற்காக கட்டப்பட்ட ரங்கநாத மண்டபம் இன்றும் கோயிலின் உள்ளே இருக்கிறது.\n\nSection::::திருவிழாக்கள்.\nவைகுண்ட ஏகாதசி, ராம நவமி, ஜென்மாஷ்டமி போன்ற வைணவ பண்டிகைகளை அனைத்தும் சிறப்பாகக் கொண்டாடுகின்ற இந்த நகரில், செப்டம்பர் மாதம் வருகின்ற பிரமோத்சவம் மிகவும் முக்கியமாக விழாவாகக் கருதப்படுகிறது. இந்த நேரத்தில் ஒரு வாரத்துக்குள் இலட்ச கணக்கில் பக்தர்கள் இங்கு குவிகின்றனர். ரத சப்தமி (மகா சுத்த சப்தமி) என்ற திருவிழா இங்கு நடைபெறுகிறது. இந்த சமயத்தில் வெங்கடேஸ்வரரின் திரு உருவச் சிலை வீதி வீதியாக தேரில் எடுத்து செல்லப் படுகிறது.\n\nஇங்கு மட்டும் கொண்டாடப்படும் கங்கம்மா சத்ரா விசேசமாக கொண்டாடப்படுகிறது. கங்கம்மாவுக்கு பொங்கல் மற்றும் விலங்கு பலிகளை பக்தர்கள் படைக்கின்றனர். கங்கம்மா கோவிந்தக் கடவுளின் தமக்கை ஆவார்.\n\nSection::::திருமலைக்கு நடந்து செல்லும் பாதைகள்.\nதிருமலைக்கு, திருப்பதி மலை அடிவாரத்தில் இருந்து நடந்து செல்ல இரு பாதைகள் உள்ளன.\n\n"}
{"id": "103548", "url": "https://ta.wikipedia.org/wiki?curid=103548", "title": "நகரும் கற்கள்", "text": "நகரும் கற்கள்\n\nநகரும் கற்கள் அல்லது அலையும் கற்கள் அல்லது நகரும் பாறைகள் (\"Sailing stones\") என அழைக்கப்படுவது கற்கள் அல்லது பாறைகள் மனிதனதோ அல்லது எந்தவொரு விலங்கினதோ தலையீடின்றி ஒரு நீண்ட நேரான பாதைக்குத் தடத்துடன் நகரும் ஒரு நிலவியல் தோற்றப்பாடு ஆகும். இத்தகைய சம்பவங்கள் ரேஸ்ட்ராக் பிளாயா, சாவுப் பள்ளத்தாக்கு போன்ற இடங்களில் பதிவு செய்யப்பட்டு ஆராயப்பட்டு வருகின்றன. இத்தகைய இடங்களில் கற்கள் நகர்ந்ததற்குரிய சுவடுகளும் நகர்ந்த கற்களும் நிழற்படமாகப் பிடிக்கப்பட்டுள்ளன. கற்களை நகர்த்தும் விசை எதுவென்பது இதுவரை அறியப்படாத ஒன்றாக உள்ளது, எனினும் இதனைப் பற்றிய ஊகங்களும் கோட்பாடுகளும் உலாவுகின்றன.\n\nஒவ்வொரு இரண்டு அல்லது மூன்று வருடத்திற்கு இவை நகர்கின்றன. கரடுமுரடான அடிப்பகுதியைக் கொண்ட கற்கள் வரிகள் கொண்ட சுவட்டை உருவாக்குகின்றன. சில சந்தர்ப்பங்களில் கற்கள் கவிழ்ந்து, அதன் வேறொரு முனை நிலத்தைத் தொட்டு அதன் தடப்பாதை திசைமாறுகின்றது. கற்களைப் பொறுத்து, சுவடுகள் திசையிலும் நீளத்திலும் வேறுபாடு கொண்டவையாக உள்ளன. ஒன்றாக புறப்படும் இரு கற்கள் சில குறிப்பிட்ட தூரம் வரை ஒரே திசையில் நகர்ந்து, பின்னர் இடம், வலம் எனத் திசை மாறுகின்றன, சிலவேளைகளில் வந்தவழியே திரும்பவும் நகர்தலும் உண்டு. இரு ஒரே அளவிலான கற்கள் வெவ்வேறு தூரத்தை அடைவதுண்டு.\n\nSection::::விளக்கம்.\nபெரும்பாலான நகரும் கற்கள் பிளேயாவின் தெற்கு முனையில் அமைந்துள்ள 850 அடி (260மீ) உயர கரும் தொலமைற்றுக்களாலான குன்றுகளில் இருந்து உருவாகின்றன, ஆனால் சில ஊடுருவிய தீப்பாறைகள் அருகில் உள்ள சரிவில் தோன்றுகின்றன. பொதுவாக இச் சுவட்டுத்தடங்கள் பத்து தொடக்கம் 100 அடி நீளமாகவும் 12 அங்குலம் (8-30செ.மீ) அகலம் கொண்டதாகவும் ,சாதாரணமாக ஒரு அங்குலத்துக்கும் (2.5 செ.மீ) குறைவான ஆழமாகவும் காணப்படுகின்றது.\nகற்கள் அசைவதற்குத் தேவைப்படக்கூடிய சிறப்பான சூழ்நிலை எனக் கருதப்படுபவை:\n\n"}
{"id": "103554", "url": "https://ta.wikipedia.org/wiki?curid=103554", "title": "சாந்தி பூசண்", "text": "சாந்தி பூசண்\n\nசாந்தி பூசண் (Shanti Bhushan, பிறப்பு நவம்பர் 11, 1925) இந்தியாவின் மூத்த வழக்கறிஞரும் 1977-79 காலகட்டத்தில் மொரார்ஜியின் தலைமையில் அமைந்த நடுவண் அரசில் சட்டம் மற்றும் நீதித்துறை அமைச்சராகப் பணியாற்றியவரும் ஆவார். 2009ஆம் ஆண்டின் செல்வாக்குமிக்க இந்தியர்களில் 74வது இடத்தைப் பெற்றிருந்தார்.\n\nஏப்ரல் 2011இல் அண்ணா அசாரேயின் உண்ணாவிரதத்தை அடுத்து இந்திய அரசு ஜன் லோக்பால் மசோதாவை ஆராய அமைக்க ஒப்புக்கொண்ட கூட்டுக்குழுவிற்கு இணைத்தலைவராக இவரது பெயர் பரிந்துரைக்கப்பட்டுள்ளது.\n\nSection::::செயல் முனைப்பு.\nசாந்தி பூசண் அவரது மகன் பிரசாந்த் பூசணுடன் இணைந்து இந்திய நீதித்துறை பொறுப்புடன் செயல்பட \"நீதித்துறை பொறுப்பேற்கவும் நீதித்துறை சீர்திருத்தங்களுக்குமான இயக்கத்தை\" (CJAR) உருவாக்கினார். இந்த இயக்கம் நீதியரசர் யோகேஷ் குமார் சபர்வால் தவறுகளை வெளிக்கொணர்ந்ததுடன்\n\nஇந்த இயக்கம் நீதியரசர் அசோக் குமார், மதன் மோகன் பஞ்சி, சௌமித்ர சென் ஆகியோரின் நடவடிக்கைகளையும் நியமனங்களையும் எதிர்த்தது.\n\nதந்தை, மகன் இருவரும் \"இந்திய உச்ச நீதிமன்ற தலைமை நீதிபதிகள் உட்பட உயர்நிலை நீதித்துறை அலுவலர்களிடையேயும் ஊழல் மலிந்துள்ளதாக\" கூறியதற்காக தற்போது உச்ச நீதிமன்றத்தின் நீதிமன்ற அவமதிப்பு வழக்கை எதிர்நோக்கி யுள்ளனர்.\n\nஇவ்வழக்கின் நவம்பர் 2011 அமர்வொன்றில் சாந்தி பூசன் \"தான் சிறை செல்ல வேண்டியிருந்தாலும் மன்னிப்பு கேட்கப்போவதில்லை \" என்று கூறியதாகத் தெரிகிறது.\n\n\n"}
{"id": "103555", "url": "https://ta.wikipedia.org/wiki?curid=103555", "title": "வினோபா பாவே", "text": "வினோபா பாவே\n\nவினோபா பாவே (\"Vinoba Bhave\", \"விநாயக் நரகரி பாவே\", செப்டம்பர் 11, 1895 - நவம்பர் 15, 1982) ஒரு இந்திய அறப்போராளி, மனித உரிமைகள் ஆதரவாளர். இவர் மண் கொடை இயக்கத்துக்காக மிகவும் அறியப்படுகிறார். இவரே காந்தியின் ஆன்மீக வாரிசாக கருதப்படுபவர்.\n\nSection::::வாழ்க்கைப்பின்னணி.\nஇவர் மராட்டிய மாநிலம் மும்பைமாவட்டம் கொலபா எனும் கிராமத்தில் கொங்கணஸ்த் பிராமணர் குலத்தில் நரசிம்புராவ்பாவே-ருக்மணிதேவி தம்பதியருக்கு பிறந்த மகனாவார்.தாய்மொழி:கொங்கணி/மராத்தி \nஇவரின் சகோதரர்கள் பல்கொபா பாவே ,சிவாஜிபாவே இருவரும் சமூகசேவகர்கள்.<br>\nவினோபா பாவே சிறந்த இந்துஆன்மீக போதகர்,இந்திய விடுதலை போராளி.\n\nSection::::இந்தியவிடுதலைஇயக்கம்.\nமகாத்மா காந்தியுடன் இணைந்து இந்திய விடுதலைப் போராட்டத்தில் தீவிர பங்கு கொண்டார்.\n\nSection::::பூமிதான இயக்கம்.\nஇந்தியாவில் பெரு நில உரிமையாளர்கள், நிலம் இல்லாதோருக்கு தானாக முன்வந்து நிலம் கொடையாக அளித்தலை 1951 ம் ஆண்டு வினோபா பாவேயால் தொடங்கப்பட்டது.\n\nவினோபா பாவே இந்தியாவெங்கும் பயணம் செய்து நிலக்கொடை இயக்கத்துக்காக பிரச்சாரம் செய்தார். அவருடைய் சர்வோதயா ஆசிரமம் இவ்வியக்கத்தை ஒருங்கிணைத்து நடத்தியது. ஆயிரக்கணக்கான ஏக்கர் நிலங்கள் இவ்வியக்கத்தால் கொடையாக சேகரிக்கப்பட்டன.\n\n13 ஆண்டுகள் காஷ்மீர் முதல் கன்னியாகுமரி வரை நடைப்பயணமாகவே வந்து 2,95,054 ஏக்கர் நிலத்தைத் இயக்கத்திற்காக தானமாகப் பெற்றார்.\n\nSection::::கீதை பேருரை.\nபகவத் கீதை என்பது இந்து சமயத்தினரின் முக்கிய நூல்களுள் ஒன்றாகும். மகாபாரதத்தில் நடைபெறும் குருச்சேத்திரப் போரில் கிருஷ்ணர், தர்மத்திற்காக போரிடும் பொழுது உறவுமுறைகள் குறுக்கிடக்கூடாது என்பது குறித்து விளக்கினார். அந்த விளக்கத்தில் தத்துவங்கள், யோகங்கள் போன்றவை பற்றியும் தெரிவித்த பகவத் கீதைக்கு வினோபா பாவே உரை எழுதினார்.\n\nSection::::கருத்துவேற்றுமை.\nஇந்தியப் பிரதமர் திருமதி இந்திர காந்தியின் அவசரகால பிரகடனம் , சர்வாதிகார போக்கை கண்டித்தார்.\n\nSection::::இவற்றையும் பார்க்க.\nதொடர்ந்து இயங்கினார் வினோபாவே. எட்டு மொழிகளைக் கற்று அந்தந்த ஊரின் மக்களின் மொழியில் உரையாடி பங்காற்றினார் அவர். மொத்தமாக அவர் வாழ்நாளில் ஒன்றரை லட்சம் கிராமங்களில் நாற்பது லட்சம் ஏக்கர் நிலங்கள் பெறப்பட்டு இருந்தது. இதில் இத்திட்டம் மிகச் சிறப்பாகப் பீகாரில் ராஜேந்திர பிரசாத்தின் வேண்டுகோளுக்கிணங்க மிகச்சிறப்பாகச் செயல்படுத்தப்பட்டது .\n\nSection::::பாரதரத்னா விருது.\nவினோபா பாவேயின் மிகச்சிறந்த தேசிய சேவைகளை பாராட்டி அவரது மறைவுக்கு பின் 1983ல் பாரத ரத்னா விருது வழங்கப்பட்டது.\n\n"}
{"id": "103558", "url": "https://ta.wikipedia.org/wiki?curid=103558", "title": "நிலக்கொடை இயக்கம்", "text": "நிலக்கொடை இயக்கம்\n\nநிலக்கொடை இயக்கம் அல்லது பூமிதான இயக்கம் (பூதான்) என்பது இந்தியாவில் பெரு நில உரிமையாளர்கள், நிலம் இல்லாதோருக்கு தானாக முன்வந்து நிலம் கொடையாக அளித்தலை ஊக்குவித்த சமூக இயக்கம் ஆகும். இது இந்தியாவில் 1951 ம் ஆண்டு வினோபா பாவேவால் தொடங்கப்பட்டது. 1940களின் இறுதியில் தெலுங்கானா பகுதிகளில் இந்திய பொதுவுடமைக் கட்சி ஆயுதமேந்திய கிளர்ச்சி ஒன்றை நடத்திக் கொண்டிருந்தது. நிலமற்ற ஏழை விவசாயிகளின் ஆதரவு இந்த கிளர்ச்சிக்கு பெருவாரியாக இருந்தது. இந்தப் புரட்சியை அடக்க மாநில மற்றும் நடுவண் அரசாங்கள் கடுமையான முறைகளைக் கையாண்டன. அப்போது வினோபா பாவே நிலமின்மையால் தான் மக்கள் ஆயுதமேந்திப் போராடும் நிலைக்கு தள்ளப்படுகிறார்கள், அரசிடமிருந்து இவர்களுக்கு நிலம் கிடைக்கப்படுவோதில்லை, இச்சிக்கலைத் தீர்க்க நிலமுடையவர்களே முன்வந்து நிலக்கொடையளிக்க வேண்டுமென்று வேண்டினார். இதை ஒப்புக்கொண்டு பலரும் நிலம் தானம் செய்ய முனவரவே, இது ஒரு பெரிய இயக்கமாக உருவானது.\n\nவினோபா பாவே இந்தியாவெங்கும் பயணம் செய்து நிலக்கொடை இயக்கத்துக்காக பிரச்சாரம் செய்தார். அவருடைய் சர்வோதயா ஆசிரமம் இவ்வியக்கத்தை ஒருங்கிணைத்து நடத்தியது. ஆயிரக்கணக்கான ஏக்கர் நிலங்கள் இவ்வியக்கத்தால் கொடையாக சேகரிக்கப்பட்டன. ஆனால் எதிர்பார்த்த இலக்கை இவ்வியக்கத்தால் அடையமுடியவில்லை. மேலும் இவ்வாறு சேகரிக்கப்பட்ட நிலங்கள், தற்காலம் வரை முழுவதுமாக நிலமற்றவர்களுக்கு பிரித்தளிக்கப்படவில்லை.\n\n"}
{"id": "103563", "url": "https://ta.wikipedia.org/wiki?curid=103563", "title": "கேத்தரின், கேம்பிரிட்ச் சீமாட்டி", "text": "கேத்தரின், கேம்பிரிட்ச் சீமாட்டி\n\nகேத்தரின், கேம்பிரிட்ஜ் சீமாட்டி (\"Catherine, Duchess of Cambridge\"), கேத்தரின் எலிசபெத் \"கேட்\" மிடில்டன் (\"Catherine Elizabeth \"Kate\"\", பிறப்பு; 9 சனவரி 1982), கேம்பிரிட்ச் கோமகன் இளவரசர் வில்லியமின் மனைவி ஆவார். அவர்களது திருமணம் 2011 ஏப்ரல் 29 அன்று வெஸ்ட்மின்ஸ்டர் அரண்மனையில் நடைபெற்றது.\n\n2013 சூலை 22 இல், கேத்தரின் ஆண் குழந்தை ஒன்றுக்குத் தாயானார். இந்த முதலாவது குழந்தை கேம்பிரிட்சின் இளவரசர் ஜார்ஜ் ஐக்கிய இராச்சியத்தின் இரண்டாம் எலிசபெத்க்குப் பின்னர் ஆட்சிக்கு வரக்கூடிய மூன்றாவது முடிக்குரிய இளவரசர் ஆவார். 2015 மே 2 இல், சார்லட் என்ற இரண்டாவது குழந்தையைப் பெற்றெடுத்தார். சார்லட் ஐக்கிய இராச்சியத்திற்கு நான்காவது முடிக்குரியவர் ஆவார்.\n\nமிடில்டன் பெர்க்சையரில் வளர்ந்தவர். மார்ல்பரோ கல்லூரியில் பயின்று பின்னர் புனித ஆண்ட்ரூசு பல்கலைக்கழகத்திற்கு மேல்படிப்புக்குச் சென்றார். அங்குதான் 2001ஆம் ஆண்டு வேல்சு இளவரசர் வில்லியமைச் சந்தித்தார். ஒருவரையொருவர் விரும்பிய நேரத்தில் தன்னை ஊடகங்கள் பின்தொடர்ந்து தொல்லைப்படுத்துவதாக புகார் கூறினார். ஏப்ரல் 2007ஆம் ஆண்டில் ஊடகங்கள் இருவருக்குமிடையே பிளவு ஏற்பட்டு பிரிவதாக அறிவித்தன. நண்பர்களாக தங்கள் உறவைத் தொடர்ந்த இருவரும் 2007ஆம் ஆண்டிலேயே மீண்டும் இணைந்தனர். அதனைத் தொடர்ந்து மிடில்டன் பல அரசாங்க நிகழ்வுகளில் பங்கெடுத்துள்ளார். அவருடைய புதுப்பாங்கு உணர்வுகளுக்காக பாராட்டப்பட்டு பல \"சிறப்பாக ஆடை அணிந்தவர்கள்\" பட்டியல்களில் இடம் பெற்றுள்ளார்.\n\n"}
{"id": "103565", "url": "https://ta.wikipedia.org/wiki?curid=103565", "title": "ரீதிந்தர் சிங் சோதி", "text": "ரீதிந்தர் சிங் சோதி\n\nரீதிந்தர் சிங் சோதி (\" Reetinder Singh Sodhi \", பிறப்பு: அக்டோபர் 18 1980, இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் 18 இல் கலந்து கொண்டுள்ளார். 2000 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103566", "url": "https://ta.wikipedia.org/wiki?curid=103566", "title": "ரந்தீர் சிங்", "text": "ரந்தீர் சிங்\n\nரந்தீர் சிங் (\" Randhir Singh )\", பிறப்பு: ஆகத்து 16 1957, இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 1981 – 1983 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103568", "url": "https://ta.wikipedia.org/wiki?curid=103568", "title": "வினய் குமார்", "text": "வினய் குமார்\n\nவினய் குமார் (\" Vinay Kumar\", பிறப்பு: பிப்ரவரி 12 1984) ஒர் இந்தியத் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 2010 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103569", "url": "https://ta.wikipedia.org/wiki?curid=103569", "title": "திருநாவுக்கரசு குமரன்", "text": "திருநாவுக்கரசு குமரன்\n\nதிருநாவுக்கரசு குமரன் (\"Thirunavukkarasu Kumaran\", பிறப்பு: டிசம்பர் 30 1975), ஒரு இந்தியத் துடுப்பாட்டக்காரர்). சென்னையைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் எட்டில் கலந்து கொண்டுள்ளார். இவர் 2000 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103570", "url": "https://ta.wikipedia.org/wiki?curid=103570", "title": "ஜேகப் மார்ட்டின்", "text": "ஜேகப் மார்ட்டின்\n\nஜேகப் மார்ட்டின் (\"Jacob Martin\", பிறப்பு: மே 11 1972), ஒரு இந்தியத் துடுப்பாட்டக்காரர்). குஜாராத்தைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் 10 இல் கலந்து கொண்டுள்ளார். இவர் 1999 – 2000 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103571", "url": "https://ta.wikipedia.org/wiki?curid=103571", "title": "அபிமன்யு மிதுன்", "text": "அபிமன்யு மிதுன்\n\nஅபிமன்யு மிதுன் (\"Abhimanyu Mithun\", பிறப்பு: அக்டோபர் 25 1989), ஒரு இந்தியத் துடுப்பாட்டக்காரர்). பங்களுரைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டி ஒன்றி கலந்து கொண்டுள்ளார். இவர் 2010 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103572", "url": "https://ta.wikipedia.org/wiki?curid=103572", "title": "நாமன் ஒஜா", "text": "நாமன் ஒஜா\n\nநாமன் ஓஜா (\"Naman Ojha\", பிறப்பு: சூலை 30 1983) மத்தியபிரதேசத்தைப் பிறப்பிடமாகக் கொண்ட இவர் இந்தியத் துடுப்பாட்ட அணியின் வீரர் மற்றும் குச்சக் காப்பாளர் ஆவார். இவர் இந்திய அணிக்காக தேர்வுத் துடுப்பாட்டம் மற்றும் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார். ஆகஸ்டு 28, 2015 இல இலங்கைத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார்.\n\nஆகஸ்டு 14,2016 இல் ஆத்திரேலியத் துடுப்பாட்ட அணிக்கு எதிராக நடைபெற்ற இரு தேர்வு துடுப்பாட்டங்கள் மற்றும் நான்கு நாடுகள் பங்கேற்கும்  ஒருநாள் போட்டிகள் கொண்ட தொடரில் விளையாடுவதற்கான இந்திய ஏ அணியின் தலைவராக நியமிக்கப்பட்டார். நான்கு நாட்கள் கொண்ட போட்டியில் இருநூறு மற்றும் நூறு ஓட்டங்கள் அடித்தார்.\n\n2000-2001 ஆம் ஆண்டுகளில் நடைபெற்ற முதல்தரத் துடுப்பாட்டங்களில் இவர் மத்தியப் பிரதேச அணிக்காக துவக்க மட்டையாளராகவும்,குச்சக் காப்பாளராகவும் செயல்பட்டார்.\n\n2009 ஆம் ஆண்டில் நடைபெற்ற இந்தியன் பிரீமியர் லீக் தொடரில் இவர் ராஜஸ்தான் ராயல்ஸ் அணிக்காக விளையாடினார். இந்தத் தொடரில் இவர் சிறப்பாக விளையாடி இரு அரைநூறுகள் அடித்தார். அதில் 11 ஆறுகளும் அடங்கும். மத்திய பிரதேச இருபது20 லீக்கில் இவர் இந்தூர் அணிக்காக விளையாடினார்.\n\nபிரிசுபேனில் நடைபெற்ற அதிகாரப்பூர்வமற்ற தேர்வுத் துடுப்பாட்டத் தொடரில் இந்திய ஏ அணிக்காக விளையாடிய இவர் இருதிவரை ஆட்டமிழக்காமல் 219 ஓட்டங்கள் எடுத்தார். இதில் 28 நான்குகளும் 8 ஆறுகளும் அடங்கும். இந்தப் போட்டியின் தலைவராக இவர் நியமிக்கப்பட்டார்.\n\nசூலை 2014 இல் பிரிசுபேனில் நடைபெற்ற ஆத்திரேலிய ஏ அணிக்கு எதிரான போட்டியில் இவர் இந்திய ஏ அணியில் விளையாடினார். இது இவரின் 100 ஆவது போட்டி ஆகும். இதன் இரண்டு ஆட்டப் பகுதியிலும் இவர் நூறு ஓட்டங்களை அடித்தார்.இதன் முதல் ஆட்டப் பகுதியில் இருநூறு ஓட்டங்களை அடித்து இந்திய அணி 475 ஓட்டங்கள் எடுப்பதற்கு உதவினார். இதில் 250 பந்துகளில் இறுதிவரை ஆட்டமிழக்காமல் 219 ஓட்டங்களை எடுத்தார். இதில் 29 நான்குகளும் 8 ஆறுகளும் அடங்கும்.\n\nSection::::சர்வதேச போட்டிகள்.\n2010 ஆம் ஆண்டில் இந்தியத் துடுப்பாட்ட அணி சிம்ப்பாப்வேயில் சுற்றுப்பயணம் செய்து பன்னாட்டு இருபது20 மற்றும் ஒருநாள் போட்டித் தொடரில் விளையாடும் அணியில் குச்சக் காப்பாளராக இவருக்கு இடம் கிடைத்தது. ஏனெனில் மகேந்திர சிங் தோனி உள்ளிட்ட மூத்த வீரர்களுக்கு ஓய்வு அளித்தனர். ஆகஸ்டு 2015 இல் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். அப்போது அவருக்கு வயது 32 ஆகும். இந்தப் போட்டியில் விரித்திமன் சாஹாவிற்கு காயம் ஏற்பட்டதனால் இவருக்கு வாய்ப்பு வழங்கப்பட்டது. இந்தப் போட்டியில் 56 ஓட்டங்கள் எடுத்தார் மேலும் நான்கு எதிரணி வீரர்களை கேட்ச் முறையிலும் ஒருவரை ஸ்டம்பிங் மூலமும் வீழ்த்தினார்.\n\nSection::::உள்ளூர்ப் போட்டிகள்.\n2000-2001 ஆம் ஆண்டுகளில் நடைபெற்ற முதல்தரத் துடுப்பாட்டங்களில் இவர் மத்தியப் பிரதேச அணிக்காக துவக்க மட்டையாளராகவும்,குச்சக் காப்பாளராகவும் செயல்பட்டார். 208-2009 ஆம் ஆண்டுகளில் நடைபெற்ற சேலஞ்சர் கோப்பைக்கான தொடரில் 96 ஓட்டங்கள் அடித்தார்.\n\n2009 ஆம் ஆண்டில் நடைபெற்ற இந்தியன் பிரீமியர் லீக் தொடரில் இவர் ராஜஸ்தான் ராயல்ஸ் அணிக்காக விளையாடினார். இந்தத் தொடரில் இவர் சிறப்பாக விளையாடி இரு அரைநூறுகள் அடித்தார். அதில் 11 ஆறுகளும் அடங்கும்.\n\n2014 இந்தியன் பிரீமியர் லீக் போட்டியில் சன்ரைசர்ஸ் ஐதராபாத் அணி இவரை 83 லட்சத்தில் இவரை எலத்தில் எடுத்தது. இவர் 36 பந்துகளில் 79 ஓட்டங்கள் எடுத்தார். சந்தீப் சர்மா வீசிய 19 ஆவது ஓவரில் 26 ஓட்டங்கள் எடுத்து அணியின் மொத்த ஓட்டம் 200 ஆவதற்கு உதவினார். இந்தப் போட்டியில் சந்தீப் 65 ஓட்டங்கள் விட்டுக்கொடுத்து 1 இலக்கினைக் கைப்பற்ற்றினார். இதன்மூலம் இந்தியன் பிரீமியர் லீக்கின் இரண்டாவது மோசமான பந்துவீச்சாக அமைந்தது.\n\n"}
{"id": "103573", "url": "https://ta.wikipedia.org/wiki?curid=103573", "title": "அபிசேக் நாயர்", "text": "அபிசேக் நாயர்\n\nஅபிசேக் நாயர் (\"Abhishek Nayar \", பிறப்பு: அக்டோபர் 8 1983), ஒரு இந்தியத் துடுப்பாட்டக்காரர்). மும்பாயைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 1999 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n\nSection::::ஒருநாள் போட்டிகள்.\n2009 ஆம் ஆண்டில் இந்தியத் துடுப்பாட்ட அணி மேற்கிந்தியத் தீவுகளில் சுற்றுப் பயணம்செய்து விளையாடியது. சூலை 3. இல் மேற்கிந்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். ஆனால் இந்தப் போட்டியில் களம் இறங்குவதற்கு வாய்ப்பு கிடைக்கவில்லை.இதில் இந்திய அணி 6 இலக்குகள் வித்தியாசத்தில் வெற்றி பெற்றது.\n\n2009 ஆம் ஆண்டில் இந்தியத் துடுப்பாட்ட அணி மேற்கிந்தியத் தீவுகளில் நடைபெற்ற பன்னாட்டுத் துடுப்பாட்ட அவையின் வாகையாளர் கோப்பைத் தொடரில் விளையாடியது. இதில் இந்திய அணியில் விளையாடும் வாய்ப்பினைப் பெற்றார். செப்டம்பர் 30. இல் மேற்கிந்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் விளையாடினார்.இந்தப் போட்டியில் 7 பந்துகளைச் சந்தித்த இவர் இறுதிவரை ஆட்டமிழக்காமல் ஓட்டங்கள் எதுவும் எடுக்கவில்லை. இந்தப்போட்டியில் இந்திய அணி 7 இலக்குகள்வித்தியாசத்தில் வெற்றி பெற்றது.\n\nSection::::முதல்தரத் துடுப்பாட்டம்.\nSection::::தேர்வுத் துடுப்பாட்டப் போட்டிகள்.\n2005 ஆம் ஆண்டில் நடைபெற்ற ரஞ்சிக் கோப்பையில் இவர் மும்பை அணி சார்பாக விளையாடினார். டிசம்பர் 25 இல் மும்பையில் நடைபெற்ற தமிழ்நாடு மாநிலத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 67 பந்துகளில் 21 ஓட்டங்களை எடுத்து நரேசின் பந்துவீச்சில் ஆட்டமிழந்தார். பின் பந்துவீச்சில் 11 ஓவர்கள் வீசி 46 ஓட்டங்களை விட்டுக் கொடுத்தார்.இதில் 2 இலக்குகளைக் கைப்பற்றினார். பின் இரண்டாவது ஆட்டப் பகுதியில் 16 ஓவர்கள் பந்து வீசி 2 ஓவர்களை மெய்டனாக வீசி 53 ஓட்டங்களை விட்டுக்கொடுத்தார். இதில் 3 இலக்குகளையும் கைப்பற்றினார். மும்பை அணி 9 இலக்குகள் வித்தியாசத்தில் வெற்றி பெற்றது.\n\n2017 ஆம் ஆண்டில் நடைபெற்ற ரஞ்சிக் கோப்பையில் இவர் மும்பை அணி சார்பாக விளையாடினார். நவம்பர் 17 இல் நடைபெற்ற ஆந்திர மாநிலத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் விளையாடினார். இந்தப் போட்டியின் முதல் ஆட்டப் பகுதியில் 147 பந்துகளில் 35 ஓட்டங்களை எடுத்து சசிகாந்தின் பந்துவீச்சில் ஆட்டமிழந்தார். பின் பந்துவீச்சில் 16 ஓவர்கள் வீசி 43 ஓட்டங்களை விட்டுக் கொடுத்தார்.இதில் 1 இலக்குகளைக் கைப்பற்றினார். இதில் 2 ஓவர்களை மெய்டனாக வீசினார். பின் இரண்டாவது ஆட்டப் பகுதியில் 5 ஓவர்கள் பந்து வீசி 2 ஓவர்களை மெய்டனாக வீசி 4 ஓட்டங்களை விட்டுக்கொடுத்தார். இந்தப் போட்டி சமனில் முடிந்தது.\n\nபெப்ரவரி மாதத்தில் ஆத்திரேலியத் துடுப்பாட்ட அணிக்கு எதிரான தொடரில் இந்திய அ அணி சார்பாக விளையாடும் வாய்ப்பினைப் பெற்றார். ஆனால் துவக்கத்தில் அறிவிக்கப்பட்ட இந்திய அ அணியில் இவர் இடம்பெறவில்லை. 2013 ஆம் ஆண்டில் தியோதர் கோப்பையில் இவர் வீசிய ஒரே ஓவரில் 10 அகலப்பந்துகள் மற்றும் ஒரு நோபால் போன்றவை உட்பட 17 பந்துகள் வீசினார். இதர்கு முன் 2004 ஆம் ஆண்டில் நடைபெற்ற ஆசிய கோப்பையில் வங்காளதேசத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் முகம்மது ஷாமி ஒரே ஓவரில் 17 பந்துகள் வீசினார். இந்தப் போட்டியில் 7 ஓவர்கள் வீசி 49 ஓட்டங்களை விட்டுகொடுத்து 2 இலக்குகளை நாயர் கைப்பற்றினார்.\n"}
{"id": "103574", "url": "https://ta.wikipedia.org/wiki?curid=103574", "title": "சரடிந்து முகர்ஜி", "text": "சரடிந்து முகர்ஜி\n\nசரடிந்து முகர்ஜி (\"Saradindu Mukherjee\", பிறப்பு: அக்டோபர் 5 1964), ஒரு இந்தியத் துடுப்பாட்டக்காரர்). கொல்கத்தாவைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் மூன்றில் கலந்து கொண்டுள்ளார். இவர் 1990 – 1991 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103575", "url": "https://ta.wikipedia.org/wiki?curid=103575", "title": "தினேஷ் மோங்கியா", "text": "தினேஷ் மோங்கியா\n\nதினேஷ் மோங்கியா (\"Dinesh Mongia\", பிறப்பு: ஏப்ரல் 17 1977) ஒரு இந்தியத் துடுப்பாட்டக்காரர்); இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் 57 இல் கலந்து கொண்டுள்ளார். இவர் 2001 – 2006 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n\nமேலும் இவர் சண்டிகார் லயன்ஸ் , லங்காஷயர், பஞ்சாப்மாநிலத் துடுப்பாட்ட அணி போன்ற அணிகளுக்காக உள்ளூர்ப் போட்டிகளில் இவர் விளையாடியுள்ளார்.\n\nSection::::சர்வதேச போட்டிகள்.\n2001 ஆம் ஆண்டில் ஆத்திரேலியத் துடுப்பாட்ட அணி இந்தியாவில் சுற்றுப் பயணம் செய்து விளையாடியது. இதில் மார்ச் 28 இல் , புனேவில் நடைபெற்ற தென்னாப்பிரிக்கத் துடுப்பாட்ட அணிக்கு எதிரான இரண்டாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 6 பந்துகளில் 2 ஓட்டங்களை எடுத்து ரன் அவுட் ஆனார். இந்தப் போட்டியில் ஆத்திரேலிய அணி 8 இலக்குகள் வித்தியாசத்தில்வெற்றி பெற்றது. ஆனால் இரண்டாவது போட்டியில் தனது முதல் அரைநூறினைப் பதிவு செய்தார். இந்தப் போட்டியில் 75 பந்துகளைச் அந்தித்த இவர் 71 ஓட்டங்களை எடுத்தார். ஆயினும் நூறு ஓட்டங்களை எடுப்பதற்கு அதிக காலம் எடுத்துக் கொண்டார். இவர் அறிமுகமாகி சுமார் ஓராண்டு கழித்து தான் சிம்பாப்வே துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் தனது முதல் நூறு ஓட்டங்களைப் பதிவு செய்தார். இந்தப் போட்டியில் இவர் 147 ஓட்டங்களைச் சந்தித்து 159 ஓட்டங்களை எடுத்தார். இந்தப் போட்டியில் இந்திய அணி வெற்றி பெற்றது. மேலும் ஆட்டநாயகன் விருதினை இவர் பெற்றார். மேலும் அந்தத் தொடர் முழுவதும் சிறப்பான திறனை வெளிப்படுத்தி தொடர் நாயகன் விருதினையும் வென்றார்.\n\nSection::::இருபது 20 போட்டிகள்.\n2008 ஆம் ஆண்டில் நடைபெற்ற இருபது20 போட்டியில் செப்டம்பர் 22 இல் பெங்களூருவில் நடைபெற்ற சென்னை அணிக்கு எதிரான போட்டியில் சண்டிகார் அணி சார்பில் விளையாடினார். இந்தப் போட்டியில் 6 ஓட்டங்களை எடுத்தார். மேலும் பந்துவீச்சீல் 11 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை.\n\n2008 ஆம் ஆண்டில் நடைபெற்ற இருபது20 போட்டியில் செப்டம்பர் 23 இல் பெங்களூருவில் நடைபெற்ற மும்பை அணிக்கு எதிரான போட்டியில் சண்டிகார் அணி சார்பில் விளையாடினார். இந்தப் போட்டியில் இறுதிவரை ஆட்டமிழக்காமல் 72* ஓட்டங்களை எடுத்தார். மேலும் பந்துவீச்சீல் 21 ஓட்டங்களை விட்டுக் கொடுத்து 2 இலக்கினைக் கைபப்ற்றினார்.\n\n2008 ஆம் ஆண்டில் நடைபெற்ற இருபது20 போட்டியில் செப்டம்பர் 24 இல் ஐதராபாத்தில் நடைபெற்ற வங்காள அணிக்கு எதிரான போட்டியில் சண்டிகார் அணி சார்பில் விளையாடினார். இந்தப் போட்டியில் 19 ஓட்டங்களை எடுத்தார். மேலும் பந்துவீச்சீல் 10 ஓட்டங்களை விட்டுக் கொடுத்து 2 இலக்கினைக் கைப்பற்றினார்.\n\n2008 ஆம் ஆண்டில் நடைபெற்ற இருபது20 போட்டியில் செப்டம்பர் 25 இல் ஐதராபாத்தில் நடைபெற்ற ஐதராபாத் அணிக்கு எதிரான போட்டியில் சண்டிகார் அணி சார்பில் விளையாடினார். இந்தப் போட்டியில் இறுதிவரை ஆட்டமிழக்காமல் 43* ஓட்டங்களை எடுத்தார். மேலும் பந்துவீச்சீல் 14 ஓட்டங்களை விட்டுக் கொடுத்து 1 இலக்கினைக் கைபப்ற்றினார்.\n"}
{"id": "103576", "url": "https://ta.wikipedia.org/wiki?curid=103576", "title": "யூசுப் பதான்", "text": "யூசுப் பதான்\n"}
{"id": "103577", "url": "https://ta.wikipedia.org/wiki?curid=103577", "title": "அசோக் பட்டேல்", "text": "அசோக் பட்டேல்\n\nஅசோக் பட்டேல் (\"Ashok Patel\", பிறப்பு: மார்ச்சு 6 1957) ஒரு இந்தியத் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் எட்டில் கலந்து கொண்டுள்ளார். இவர் 1984 – 1985 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103578", "url": "https://ta.wikipedia.org/wiki?curid=103578", "title": "ஜதின் பரன்ஞ்பே", "text": "ஜதின் பரன்ஞ்பே\n\nஜதின் பரன்ஞ்பே (\"Jatin Paranjpe\", பிறப்பு: ஏப்ரல் 17 1972) ஒரு இந்தியத் துடுப்பாட்டக்காரர்; மும்பாயைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் நான்கில் கலந்து கொண்டுள்ளார். இவர் 1991 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103579", "url": "https://ta.wikipedia.org/wiki?curid=103579", "title": "கியானேந்திர பாண்டே", "text": "கியானேந்திர பாண்டே\n\nகியானேந்திர பாண்டே (\"Gyanendra Pandey\", பிறப்பு: ஆகத்து 12 1972) ஒரு இந்தியத் துடுப்பாட்டக்காரர்; மத்தியபிரதேசத்தைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 1997 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103580", "url": "https://ta.wikipedia.org/wiki?curid=103580", "title": "சஞ்சய் ரால்", "text": "சஞ்சய் ரால்\n\nசஞ்சய் ரால் (\"Sanjay Raul\", பிறப்பு: அக்டோபர் 6 1976) ஒரு இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். இவர் 1996 – 1997 ஆண்டுகளில் இந்தியா அணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103581", "url": "https://ta.wikipedia.org/wiki?curid=103581", "title": "ரோகித் சர்மா", "text": "ரோகித் சர்மா\n\nரோகித் குருநாத் சர்மா (\"Rohit Gurunath Sharma\"; பிறப்பு: ஏப்ரல் 30 1987) இந்தியத் துடுப்பாட்ட அணி வீரர் ஆவார், ஒருநாள் மற்றும் 20 ஓவெர் பன்னாட்டுத் துடுப்பாட்ட இந்திய அணியின் உதவித் தலைவராக உள்ளார். இவர் வலது கை மட்டையாளர், அவ்வப்போது வலது கை புறத்திருப்ப பந்து வீச்சாளர் ஆவார். மும்பை மாநில அணிக்காக உள்ளூர்ப் போட்டிகளிலும், இந்தியன் பிரீமியர் லீக் போட்டிகளில் மும்பை இந்தியன்ஸ் அணித் தலைவராகவும் விளையாடி வருகிறார்.\n\nகிரிக்கெட்டுக்கு வெளியே, சர்மா விலங்கு நல பிரச்சாரங்களின் தீவிர ஆதரவாளர் ஆவார். இவர் WWF- இந்தியாவின் அதிகாரப்பூர்வ காண்டாமிருக தூதராக உள்ளார் மற்றும் PETA அமைப்பின் உறுப்பினராகவும் உள்ளார்.\n\nSection::::வாழ்க்கை.\nரோகித் சர்மா ஏப்ரல் 30, 1987 இல் பன்சோத்,நாக்பூர், மகாராட்டிரத்தில் பிறந்தார். இவரின் தாய் பூர்ணிமா சர்மா விசாகப்பட்டினத்தைச் சேர்ந்தவர். இவரின் தந்தை குருனாத் சர்மா . தனது தந்தையின் வருமானம் குறைவாக இருந்ததினால் ரோகித் சர்மா ,தனது தாத்தா- பாட்டி மற்றும் மாமாவுடன் போரிவலியில் வாழ்ந்து வந்தார். இவரது பெற்றோர்கள் தோம்பிவ்லியில் ஒரு அறை மட்டும் உள்ள சிறிய வீட்டில் வசித்து வந்தனர். தனது விடுமுறையின் போது பெற்றோரைக் காணச் செல்வார். இவருக்கு விசால் சர்மா எனும் இளைய சகோதரர் உள்ளார்.\n\nதனது இருபதாம் வயதில் முதல் தரத் துடுப்பாட்டப் போட்டிகளில் விளையாடத் துவங்கினார். சூன் 23, 2007 ஆம் ஆண்டில் அயர்லாந்து துடுப்பாட்ட அணிக்கு எதிராக நடைபெற்ற ஒருநாள் பன்னாட்டுத் துடுப்பாட்டப் போட்டியில் அறிமுகமானார். 2013 ஆம் ஆண்டிலிருந்து துவக்க வீரராக நிலையான ஆட்டத்தை வெளிப்படுத்தி வருகிறார். நவம்பர், 2013 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிராக நடைபெற்ற தேர்வுத் துடுப்பாட்டப் போட்டியில் அறிமுகமானார். அந்தத் தொடரில் முதல் இரண்டு போட்டிகளில் நூறு ஓட்டங்கள் அடித்தார். கொல்கத்தா, ஈடன் கார்டன்ஸ் அரங்கத்தில் நடைபெற்ற முதல் போட்டியில் 177 ஓட்டங்களும், வான்கேடே அரங்கத்தில் நடைபெற்ற இரண்டாவது துடுப்பாட்டப் போட்டியில் இறுதிவரை ஆட்டமிழக்காமல் 111* ஓட்டங்கள் எடுத்தார். தனது முதல் தேர்வுத் துடுப்பாட்டப் போட்டிகளில் விளையாடுவதற்கு முன்பாக 108 ஒருநாள் பன்னாட்டுத் துடுப்பாட்டப் போட்டிகளில் விளையாடியுள்ளார்.\n\nகொல்கத்தா, ஈடன் கார்டன்ஸ் மைதானத்தில் நவம்பர் 13, 2014 ஆம் ஆண்டில் இலங்கைத் துடுப்பாட்ட அணிக்கு எதிராக நடைபெற்ற ஒருநாள் பன்னாட்டுத் துடுப்பாட்டப் போட்டியில் 264 ஓட்டங்கள் எடுத்தார். இதன்மூலம் ஒருநாள் பன்னாட்டுத் துடுப்பாட்டப் போட்டிகளில் அதிக ஓட்டங்கள் எடுததவர் எனும் சாதனையைப் படைத்தார். தென்னாபிரிக்கத் துடுப்பாட்ட அணிக்கு எதிரான பன்னாட்டு இருபது20 போட்டியில் 106 ஓட்டங்கள் எடுத்தார். இதன் மூலம் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவங்களிலும் நூறு ஓட்டங்கள் அடித்த இரண்டாவது இந்திய அணி வீரர் எனும் சாதனையைப் படைத்தார். இவரின் தலைமையின் கீழ் மும்பை இந்தியன்ஸ் அணி நான்கு முறை கோப்பை வென்றுள்ளது. 2015 ஆம் ஆண்டின் ஃபோர்ப்ஸ் இன் கருத்துக்கணிப்பின் படி 100 பிரபலமானவர்கள் பட்டியலில் புகழின் அடிப்படையில் 8 ஆவது இடமும் , வருமானத்தில் 46 ஆவது இடத்திலும் மொத்தமாக 12 ஆவது இடத்திலும் உள்ளார்.\n\n2017 டிசம்பரில், இலங்கைக்கு எதிரான தொடரில் இந்தியாவின் கேப்டன் விராட் கோலி ஓய்வு பெற்றார். அவருக்குப் பதிலாக, ஷர்மா தனது தொழில் வாழ்க்கையில் முதல்முறையாக இந்திய அணித் தலைவராக நியமிக்கப்பட்டார், மேலும் அவரது தலைமையில் இந்தியா தொடரை 2–1 என்ற கணக்கில் வென்றது, ஜூன் 2016 இல் ஜிம்பாப்வேயை தோற்கடித்த பின்னர் தொடர்ச்சியாக எட்டாவது தொடர் வெற்றியாக இருந்தது.\n\nஜனவரி 12, 2019 அன்று, சிட்னி கிரிக்கெட் மைதானத்தில் ஆஸ்திரேலியாவுக்கு எதிரான தொடக்க ஆட்டத்தில், சர்மா 133 ரன்கள் எடுத்தார், ஆனால் இந்தியா 34 ரன்கள் வித்தியாசத்தில் தோல்வியடைந்ததால் அது வீணானது. இது ஒருநாள் சர்வதேச போட்டிகளில் அவரது 22 வது சதம் ஆகும். 13 மார்ச் 2019 அன்று டெல்லியில், ஆஸ்திரேலியாவுக்கு எதிரான ஒரு வீட்டுத் தொடரின் ஐந்தாவது மற்றும் இறுதி ஆட்டத்தில், சர்மா ஒருநாள் சர்வதேச போட்டிகளில் தனது 8,000 வது ரன் உட்பட 56 ரன்கள் எடுத்தார். இது அவரது 200 வது இன்னிங்ஸ் ஆகும்.\n\nஅக்டோபர் 2019 இல், தென்னாப்பிரிக்காவுக்கு எதிரான மூன்றாவது டெஸ்டில், சர்மா தனது 2,000 வது ரன்னையும், டெஸ்டில் தனது முதல் இரட்டை சதத்தையும் அடித்தார். போட்டியின் முதல் இன்னிங்சில் 212 ரன்கள் எடுத்தார். மேலும் புகழ்பெற்ற பேட்ஸ்மேன் டான் பிராட்மேனின் 71 ஆண்டு கால சாதனையான சொந்த நாட்டில் நடைபெறும் டெஸ்ட் கிரிக்கெட்டில் அதிகபட்ச சராசரி 98.24 சாதனையை முரியடித்து புதிய சாதனை சராசரி 99.84 படைத்தார். ரோஹித் சர்மா இந்த டெஸ்ட் தொடரில் ஒரு போட்டியில் அதிக சிக்ஸர்கள் எடுத்த ஷிம்ரான் ஹெட்மியர் சாதனையை முறியடித்தார்.\n\nஷர்மாவுக்கு சுவிஸ் வாட்ச்மேக்கர் ஹூப்லாட் மற்றும் சியாட் உள்ளிட்ட பல பிராண்டுகள் விளம்பர நிதியுதவி செய்துள்ளன. 11 ஆண்டுகளாக தனது தொழில் வாழ்க்கையில், ஷர்மா மேகி, ஃபேர் அண்ட் லவ்லி, லேஸ், நிசான், எனர்ஜி பானம் ரிலென்ட்லெஸ், நாசிவியன் நாசி ஸ்ப்ரே, விஐபி இண்டஸ்ட்ரீஸ், அடிடாஸ் மற்றும் ஒப்போ மொபைல்கள் ஆகியவற்றின் அரிஸ்டோக்ராட் உள்ளிட்ட பல பிராண்டுகளுக்கு ஒப்புதல் அளித்துள்ளார்.\n\nSection::::துடுப்பாட்ட உலகக் கிண்ணம்.\nமார்ச் 2015 இல், சர்மா கிரிக்கெட் உலகக் கோப்பையில் முதல் முறையாக தோன்றினார் மற்றும் ஆஸ்திரேலியாவில் 2015 போட்டிகளில் இந்தியாவுக்காக எட்டு போட்டிகளில் விளையாடினார். ஆஸ்திரேலியாவால் தோற்கடிக்கப்பட்ட அரையிறுதி ஆட்டம் வரை இந்தியா சென்றது. ஷர்மா ஒரு சதத்துடன் 330 ரன்கள் எடுத்தார், பங்களாதேஷுக்கு எதிரான காலிறுதி ஆட்டத்தில் 137 ரன்கள் எடுத்தார்.\n\nஏப்ரல் 2019 இல் துடுப்பாட்ட உலகக் கிண்னத் துடுப்பாட்டத் தொடரில் இந்திய அணியின் துணைத் தலைவராக இவர் அறிவிக்கப்பட்டார். இந்திய அணியின் முதல் போட்டியில் தென்னாப்பிரிக்க அணிக்கு எதிரான [போட்டியில் 144 பந்துகளில் 122 ஓட்டங்கள் எடுத்தார். அதே போட்டியில் ஒட்டுமொத்தமாக கிரிக்கெட்டில் 12,000 ஓட்டங்கள் என்ற இலக்கை அடைந்தார். சூலை 6இல் நடைபெற்ற போட்டியில் நூறு ஓட்டங்கள் எடுத்ததன் மூலமாக ஒரே உலகக் கிண்னத் துடுப்பாட்டத் தொடரில் ஐந்து நூறுகள் அடித்த வீரர் எனும் உலக சாதனை படைத்தார். மேலும் ஒட்டுமொட்டத்தமாக உலக கிண்னத்தில் அதிக நூறுகள் அடித்த சச்சின் டெண்டுல்கரின் சாதனையை இவர் சமன் செய்தார்.\n\n\nSection::::பெற்ற விருதுகள்.\n2013 மற்றும் 2014 ஆம் ஆண்டுகளில் ஈஎஸ்பிஎன் சிறந்த ஒருநாள் பன்னாட்டுத் துடுப்பாட்ட வீரர் விருதினைப் பெற்றுள்ளார். 2015 ஆம் ஆண்டின் ஈஎஸ்பிஎன் சிறந்த பன்னாட்டு இருபது20 மட்டையாளார் விருதினைப் பெற்றார். மேலும் இதே ஆண்டில் இந்திய அரசு இவருக்கு அருச்சுனா விருது வழங்கியது.\n\n"}
{"id": "103582", "url": "https://ta.wikipedia.org/wiki?curid=103582", "title": "ஜோகீந்தர் சர்மா", "text": "ஜோகீந்தர் சர்மா\n\nஜோகீந்தர் சர்மா (\"Joginder Sharma\", பிறப்பு: அக்டோபர் 23 1983) ஒரு இந்தியத் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் நான்கில் கலந்து கொண்டுள்ளார். இவர் 2007 இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103583", "url": "https://ta.wikipedia.org/wiki?curid=103583", "title": "ஆவிஷ்கார் சால்வி", "text": "ஆவிஷ்கார் சால்வி\n\nஆவிஷ்கார் சால்வி (\"Aavishkar Salvi\", பிறப்பு: அக்டோபர் 20 1981) ஒரு இந்தியத் துடுப்பாட்டக்காரர்), மும்பாயைப் பிறப்பிடமாகக் கொண்ட இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் நான்கில் கலந்து கொண்டுள்ளார்.\n"}
{"id": "103584", "url": "https://ta.wikipedia.org/wiki?curid=103584", "title": "ஆர். பி. சிங் (1965)", "text": "ஆர். பி. சிங் (1965)\n\nஆர். பி. சிங் (\"R. P. Singh\", பிறப்பு: சனவரி 6 1965), ஒரு இந்தியத் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார்.\n"}
{"id": "103585", "url": "https://ta.wikipedia.org/wiki?curid=103585", "title": "புபீந்தர் சிங்", "text": "புபீந்தர் சிங்\n\nபுபீந்தர் சிங் (\"Bhupinder Singh\", பிறப்பு: ஏப்ரல் 1 1965) ஒரு இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். 1994 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103587", "url": "https://ta.wikipedia.org/wiki?curid=103587", "title": "லட்சுமி ரத்தன் சுக்லா", "text": "லட்சுமி ரத்தன் சுக்லா\n\nலட்சுமி ரத்தன் சுக்லா (\"Laxmi Ratan Shukla\", பிறப்பு: 6 மே, 1981) ஒரு இந்தியத் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் மூன்றில் கலந்து கொண்டுள்ளார். 1999 இல் இந்திய அணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103591", "url": "https://ta.wikipedia.org/wiki?curid=103591", "title": "வின்யசுவிங்கன் சண்டை", "text": "வின்யசுவிங்கன் சண்டை\n\nவின்யசுவிங்கன் சண்டை (\"Battle of Vinjesvingen\") இரண்டாம் உலகப் போரின் போது நார்வேயில் நிகழ்ந்த ஒரு சண்டை. நார்வே போர்த்தொடரின் ஒரு பகுதியான இதில் ஜெர்மானியப் படைகள் வெற்றி பெற்றன. ஏப்ரல் 9, 1940ல் நார்வே மீது படையெடுத்த ஜெர்மானியர்கள் குறுகிய காலத்தில் தெற்கு நார்வே முழுவதையும் கைப்பற்றினர். நார்வீஜியப் படை தோற்கடிக்கப்பட்டு வடக்கு நோக்கி பின்வாங்கினாலும் சில இடங்களில் மட்டும் நார்வீஜிய தன்னார்வலர்கள் விடாது ஜெர்மானியர்களை எதிர்த்துப் போராடி வந்தனர். அவ்வாறு எதிர்ப்பு நிகழ்ந்த இடங்களுள் வின்யசுவிங்கனும் ஒன்று. மே முதல் வாரம் இங்கு இறுதி கட்ட மோதல்கள் நடைபெற்றன. இதற்குள் தெற்கு நார்வேயினை விட்டு நார்வீஜியப் படைகள் பின்வாங்கியிருந்ததால், இனிமேல் தங்கள் எதிர்ப்பு பலனளிக்காது என்பதை உணர்ந்த தன்னார்வலப் படையினர் ஜெர்மானியர்களிடம் சரணடைந்தனர்.\n"}
{"id": "103592", "url": "https://ta.wikipedia.org/wiki?curid=103592", "title": "நார்வீக் சண்டைகள்", "text": "நார்வீக் சண்டைகள்\n\nநார்வீக் சண்டைகள் (\"Battles of Narvik\") என்பது இரண்டாம் உலகப் போரின் போது நார்வேயில் நார்வீக் துறைமுகம் அருகே நிகழ்ந்த கடற்படை மற்றும் தரைப்படைச் சண்டைகளைக் குறிக்கின்றன. நார்வே போர்த்தொடரின் ஒரு பகுதியான இவற்றில் நேச நாட்டுப் படைகளும் நார்வீஜியப் படைகளும் நாசி ஜெர்மனியின் படைகளிடமிருந்து நார்வீக்கைக் கைப்பற்ற முயன்று தோற்றன.\n\nஏப்ரல் 9, 1940 அன்று நார்வே மீதான ஜெர்மானியப் படையெடுப்பு தொடங்கியது. அதே நாள் நேச நாட்டுப் படைகளும் நார்வேயில் தரையிறங்கின. அதுவரை நார்வே நடுநிலை நாடாக இருந்து வந்தது. ஆனால் சுவீடன் நாட்டில் வெட்டி எடுக்கப்படும் இரும்புத் தாது நார்வே நாட்டின் நார்வீக் துறைமுகத்தின் வழியாக ஜெர்மனிக்கு ஏற்றுமதி செய்யப்பட்டு வந்தது. நார்வேயின் நடுநிலையை நம்பாத ஜெர்மானியர்கள் தங்கள் நாட்டின் இரும்புத்தாது இறக்குமதியினைத் தக்க வைத்துக் கொள்வதற்காக நார்வே மீது படையெடுத்தனர். இதே போல ஜெர்மனிக்கு இரும்புத்தாது ஏற்றுமதியாவதைத் தடுக்க நேச நாட்டுப் படைகள் நார்வேயில் தரையிறங்கின. நார்வீஜியப் படைகள் ஜெர்மானியரை எதிர்க்க நேச நாட்டுப் படைகளின் உதவியை நாடின. நார்வீக் நார்வேயின் வடபகுதியில் உள்ள ஒரு துறைமுக நகரம். அப்பகுதியில் இருந்த ஒரே உறையாத் துறைமுகம் அது ஒன்று தான். எனவே அதனைக் கைப்பற்ற இரு தரப்பினரும் உடனடியாக முயன்றனர். இதனால் நார்வீக் அருகே கடலிலும் நிலத்திலும் இரு தரப்பினருக்கும் தொடர்ந்து மோதல்கள் நிகழ்ந்தன.\n\nSection::::முதலாம் நார்வீக் கடற்படை சண்டை.\nஏப்ரல் 9ம் தேதி, படையெடுப்பு தொடங்கிய முதல் நாளன்றே ஜெர்மானிய கடற்படை, கிரீக்சுமரீன் நார்வீக் துறைமுகத்தை கடல்வழியாகக் கைப்பற்ற முயன்றது. தரைப்படைப் பிரிவுகளை ஏந்திய கிரீக்சுமரீன் கடற்படைப்பிரிவொன்று ஏப்ரல் 9 அதிகாலை நார்வீக்கைத் தாக்கியது. நார்வீக் துறைமுகத்திற்கு பாதுகாவலாக இருந்த நார்வீஜியக் கப்பல்களை மூழ்கடித்து படைகளைத் தரையிறக்கத் தொடங்கியது. அப்போது ஜெர்மானியக் கப்பல்கள் பிரித்தானியக் கடற்படை டெஸ்டிராயர் கப்பல்களால் திடீரென்று தாக்கப்பட்டன. துறைமுக வாயிலில் நின்று கொண்டிருந்த இரு ஜெர்மானிய டெஸ்டிராயர்கள் மூழ்கடிக்கப்பட்டன. மேலும் துறைமுகத்தில் நங்கூரம் பாய்ச்சி நின்றிருந்த பதினோரு வர்த்தகக் கப்பல்களும் மூழ்கடிக்கப்பட்டன. அடுத்த மூன்று நாட்களுக்கு இரு தரப்பு கடற்படைகளும் நார்வீக் அருகே மோதிக்கொண்டன. ஏப்ரல் 12ம் தேதி பிரித்தானியக் கடற்படை தன் முதல் கட்ட தாக்குதலை முடித்துக் கொண்டு பின்வாங்கியது. இத்தாக்குதலில் பிரித்தானிய தரப்பிலும் இரு டெஸ்டிராயர்கள் மூழ்கடிக்கப்பட்டிருந்தன. ஆனால் அவற்றால் ஜெர்மானிய படைப்பிரிவுகள் நார்வீக் அருகே தரையிறங்குவதை தடுக்க இயலவில்லை.\n\nSection::::இரண்டாம் நார்வீக் கடற்படை சண்டை.\nநார்வீக் துறைமுகத்தை ஜெர்மானியர்களிடமிருந்து கைப்பற்ற வேண்டுமென்று உறுதி பூண்ட பிரித்தானியத் தளபதிகள் அடுத்து வலிமையான ஒரு கடற்படைப்பிரிவை அனுப்பினர். ஏப்ரல் 13ம் தேதி நார்வீக்கை அடைந்த அப்பிரிவில் ஒரு போர்க்கப்பல் மற்றும் ஒன்பது டெஸ்டிராயர்கள் இடம்பெற்றிருந்தன. மேலும் அவற்றுக்குத் துணையாக எச். எம். எசு \"ஃபியூரியசு\" வானூர்தி தாங்கிக் கப்பலின் வானூர்திகளும் உடன் சென்றன. அப்போது நார்வீக் துறைமுகத்தில் எட்டு ஜெர்மானிய டெஸ்டிராயர்கள் நிறுத்தப்பட்டிருந்தன. ஆனால் எரிபொருள் பற்றாக்குறையால் அவை துறைமுகத்துள் முடங்கிப் போயிருந்தன. அடுத்து நிகழ்ந்த கடற்சண்டையில் மூன்று ஜெர்மானிய டெஸ்டிராயர்களும் இரு நீர்மூழ்கிக்கப்பலும் மூழ்கடிக்கப்பட்டன. எஞ்சிய ஐந்து டெஸ்டிராயர்களும் எரிபொருள் மற்றும் பீரங்கி குண்டுகள் தீர்ந்து போனபின்னால் எதிர்தரப்பிடம் சிக்காமல் தவிர்க்க, அவற்றின் மாலுமிகளால் தகர்க்கப்பட்டன. பிரித்தானிய கப்பல்கள் சிலவற்றுக்கு லேசான சேதங்கள் மட்டும் ஏற்பட்டன. நார்வீக்கிலிருந்த ஜெர்மானியக் கடற்படைப்பிரிவு முற்றிலுமாக அழிக்கப்பட்டுவிட்ட போதிலும் நார்வீக் துறைமுகமும், நகரமும், ஜெர்மானியத் தரைப்படைகளின் கட்டுப்பாட்டில் தான் இருந்தன.\n\nஏப்ரல் 13க்குப் பின்னர் நார்வீக் அருகே பெரிய அளவில் கடற்படை மோதல்கள் எதுவும் நிகழவில்லை. நேச நாட்டுக்கப்பல்கள் அவ்வப்போது நார்வீக் துறைமுகத்தின் மீது பீரங்கித் தாக்குதல்களை மட்டும் நிகழ்த்தி வந்தன.\n\nSection::::நிலச் சண்டை.\nநார்வீர்க் நகரமும் துறைமுகமும் ஏப்ரல் 9ம் தேதி கடல்வழியாகத் தரையிறங்கிய ஜெர்மானியப் படைகளால் கைப்பற்றப்பட்டன. இரண்டாம் நார்வீக் கடற்படை சண்டையில் மூழ்கடிக்கப்பட்ட ஜெர்மானியக் கப்பல்களின் மாலுமிகளும் இப்படையினருடன் சேர்ந்து கொண்டனர். மொத்தமாக சுமார் 5000 ஜெர்மானிய வீரர்கள் நார்வீக்கை ஆக்கிரமித்திருந்தனர். நகரைக் கைப்பற்ற நார்வீஜியப் படைகளும், ஐந்து நாடுகளைச் சேர்ந்த (பிரிட்டன், பிரான்சு, போலந்து முதலியன) பெரு முயற்சி செய்தன. சுமார் 25,000 நேச நாட்டுப் படைவீரர்கள் நார்வீக்கைக் கைப்பற்றும் முயற்சியில் ஈடுபட்டனர். ஏப்ரல்-மே மாதங்களில் மெதுவாகப் படிப்படியாக முன்னேறிய நேச நாட்டுப் படைகள் நார்வீக்கை சுற்றி வளைத்தன. மே இறுதியில் நார்வீக்கில் எஞ்சியிருந்த ஜெர்மானியர்கள் சரணடையும் நிலை உருவானது. ஆனால் அப்போது மேற்கு ஐரோப்பாவில் போரின் போக்கு நேச நாடுகளுக்கு எதிராகத் திரும்பியிருந்தது. பெல்ஜியம் சண்டை, நெதர்லாந்து மற்றும் பிரான்சு ஆகிய நாடுகளை ஜெர்மானியப் படைகள் எளிதில் வென்றுவிட்டன. மேற்கு ஐரோப்பாவில் நிலையை சமாளிப்பதற்காக நார்வீக்கிலிருந்த நேச நாட்டுப் படைகள் திருப்பி அழைத்துக் கொள்ளப்பட்டன. இதற்குள் தெற்கு நார்வே முழுவதும் ஜெர்மானியர் வசமாகியிருந்தது. நேச நாட்டுப் படைகள் காலி செய்தபின் தனியாக ஜெர்மானியப் படைகளை சமாளிக்க முடியாது என்பதை உணர்ந்த நார்வே அரசு போரை நிறுத்திக்கொள்ள முடிவு செய்தது. நார்வே அரச குடும்பத்தினரும், அமைச்சரவையும் இங்கிலாந்துக்குத் தப்பிச் சென்று அங்கு நாடு கடந்த அரசொன்றை நிறுவினர். எஞ்சியிருந்த நார்வீஜியப் படைகள் ஜூன் 9 தேதி சரணடைந்தன.\n"}
{"id": "103593", "url": "https://ta.wikipedia.org/wiki?curid=103593", "title": "வெஸ்ட்மின்ஸ்டர் மடம்", "text": "வெஸ்ட்மின்ஸ்டர் மடம்\n\nவெஸ்ட்மின்ஸ்டர் புனித பீட்டரின் விதிபயில் தேவாலயம் (\"Collegiate Church of St Peter at Westminster\") என்ற பெயருடைய, பெரும்பாலும் வெஸ்ட்மினிஸ்டர் மடம் (அபி) (\"Westminster Abbey\") என்றே அழைக்கப்படுகின்ற, இந்த தேவாலயம் ஐக்கிய இராச்சியத்தில் இலண்டனில் வெஸ்ட்மின்ஸ்டர் பகுதியில் வெஸ்ட்மின்ஸ்டர் அரண்மனையை அடுத்து மேற்கில் கோதிக் பாங்கில் அமைந்துள்ளது. இந்த தேவாலயம் மன்னரின் நேரடி ஆட்சியில், பேராயரின் கட்டுப்பாட்டில் இல்லாது அதேநேரம் மறைவழிகளின்படி (canons) வழிபாடுகளை நடத்தும் அரசரடி விதிபயில் தேவாலயமாகும். இங்கு தான் வழமையாக பிரித்தானிய மன்னர்களின் முடி சூட்டும் விழாவும் ஆங்கில, பின்னர் பிரித்தானிய தற்போது பொதுநலவாய மன்னர்களின் அடக்கங்களும் நடைபெறுகின்றன. சிறிதுகாலம், 1546 முதல் 1556 வரை ,இது \"கதீட்ரல்\" (மறைப்பேராயர் வழிநடத்தும் தேவாலயம்) என்ற தகுதி பெற்றிருந்தது. \n\n"}
{"id": "103597", "url": "https://ta.wikipedia.org/wiki?curid=103597", "title": "அரவிந்த் கண் மருத்துவமனை", "text": "அரவிந்த் கண் மருத்துவமனை\n\nஅரவிந்த் கண் மருத்துவமனை (Aravind Eye Hospitals) அரசு மருத்துவராக இருந்து ஓய்வு பெற்ற ஜி. வெங்கடசாமி என்பவரால் தமிழ்நாட்டில் உள்ள மதுரையில் சுமார் 11 படுக்கை வசதிகளுடன் 1976ஆம் ஆண்டில் தொடங்கப்பட்டது. அரவிந்த் கண் மருத்துவமனை நன்கு வளர்ச்சியடைந்து தேனி, திருநெல்வேலி, கோயம்புத்தூர், புதுச்சேரி போன்ற ஊர்களிலும் கிளைகளை அமைத்துக் கொண்டு சிறப்பாகச் செயல்பட்டு வருகிறது. இந்த மருத்துவமனை பல தன்னார்வத் தொண்டு நிறுவனங்களுடன் இணைந்து பல ஊர்களில் இலவசக் கண் சிகிச்சைக்கான கண் புரை நோய் மருத்துவ முகாமை நடத்தி கண்பார்வைக் குறைபாடு உடையவர்களைக் கண்டறிந்து அவர்களுக்கு தேவையான சிகிச்சைகளை அளித்து வருகிறது. மேலும் இந்த மருத்துவமனை 2012ம் வருட கணக்கின்படி, 32 மில்லியன் பார்வை குறைபாடு உள்ளவர்களுக்கு சிகிச்சை அளித்துள்ளது. சுமார் 4 மில்லியன் பேருக்கு கண் அறுவை சிகிச்சை அளித்து நலம் பெறச் செய்துள்ளது. அரவிந்த் கண் பராமரிப்பு மருத்துவமனைகளின் கண் அறுவை சிகிச்சை முறை பாராட்டப்பட்டது மற்றும் உலகம் முழுவதும் ஏராளமான வழக்கு ஆய்வுகளுக்கு ஒரு மாதிரியாக அமைந்துள்ளது குறிப்பிடத்தக்கது. \n\nSection::::கண்புரை நோய்.\nகண்புரை இந்தியாவில் குருட்டுத்தன்மைக்கு ஒரு முக்கிய காரணியாக உள்ளது, ஒவ்வொரு ஆண்டும் குறைந்தது 4 மில்லியன் மக்கள் இந்த நோயால் பாதிக்கப்படுகிறார்கள். இது உலகின் பார்வையற்றவர்களில் கால் பங்கிற்கு சமமாகிறது. சரியான நேரத்தில் கவனித்து சிகிச்சை மற்றும் அறுவை சிகிச்சையின் மூலம் கண்புரை தொடர்பான குருட்டுத்தன்மையைத் தவிர்க்கலாம். \n\nSection::::அரவிந்த் கண் மருத்துவமனையின் வழிமுறை.\nஇந்தியாவில் தேவையற்ற குருட்டுத்தன்மையை ஒழிப்பதே டாக்டர் வெங்கடசாமியின் தொலைநோக்குப் பார்வையாக இருந்தது. மருத்துவர் வெங்கடசாமி,மெக்டொனால்ட்சு துரித உணவின் சேவை செயல்திறனைப் பின்பற்ற விரும்பினார், மேலும் சிகிச்சையளிக்கப்பட்ட நோயாளிகளின் எண்ணிக்கை அதிகரிப்பதை சமாளிக்க கண் பராமரிப்பு முறைக்கு ஏற்ப அதை மாற்ற முயன்றார். பெரிய அளவில் கண் அறுவை சிகிச்சைகள் செய்யத் தொடங்கினார், ஏழைகளுக்கு முற்றிலும் சிகிச்சை இலவசம் அல்லது பணம் செலுத்தும் நோயாளிகளுக்கு ஒரு பகுதித் தொகை மானியமாக வழங்கப்படும் முறையை ஏற்படுத்தினார். மேலும் தொலைதூர கிராமங்களுக்கு, பல தன்னார்வ நிறுவனங்களுடன் இணைந்து மருத்துவர்கள் மூலமாக கண் மருத்துவ முகாம்களை நடத்தினார்.தொண்டு நிறுவனங்கள் முகாம்கள் நடத்துவதற்கும், நோயாளிகளின் பயணச் செலவையும் கவனித்துக் கொள்வதால் அரவிந்த் மருத்துவமனையில் ஏழை மக்களுக்கு இலவசமாக அறுவை சிகிச்சை அளிக்கப்பட்டது. இதன் மூலமாக பலர் பயனடைந்தனர். \n\nஅரவிந்த் மருத்துவமனையில் இலவச மற்றும் கட்டண வார்டுகளுக்கு இடையில் மருத்துவர்கள் சுழற்சி முறையில் பணி செய்வதின் மூலமாக அவர்களின் செயல்திறன் மற்றும் சுகாதாரம் மேம்பாடு அடைகிறது. இதனால் ஊதியம் மற்றும் ஊதியம் பெறாத நோயாளிகளுக்கு செய்யப்படும் அறுவை சிகிச்சைகளுக்கு இடையிலான வேறுபாடுகளை இந்த சுழற்சி முறையிலான பணி அமைப்பு நீக்குகிறது. அரவிந்த் மருத்துவமனையில் நோய்த்தொற்றின் வீதம் ஆயிரம் அறுவை சிகிச்சைக்கு நான்கு ஆகும், இது சர்வதேச விதிமுறையான ஆயிரத்திற்கு ஆறு அறுவை சிகிச்சைகளை விட கணிசமாகக் குறைவாக இருக்கிறது. \nSection::::மருத்துவமனைகள் மற்றும் வசதிகள்.\nஅரவிந்த் மருத்துவமனை முதலில் மதுரையிலும் அதைத் தொடர்ந்து 1985 இல் தேனி மாவட்டத்திலும், 1988இல் திருநெல்வேலி மாவட்டத்திலும் தொடங்கப்பட்டது. கோயம்புத்தூர் மாவட்டத்தில் 1997 இல் நிறுவப்பட்டது. பின்னர் இம் மருத்துவமனை தமிழ்நாட்டின் திருப்பூர், சேலம், திண்டுக்கல், தூத்துக்குடி, உடுமலைப்பேட்டை மற்றும் புதுச்சேரியில் நிறுவப்பட்டது. மருத்துவர் வெங்கடசாமியின் நூற்றாண்டு நினைவாக 2017 செப்டம்பர் மாதத்தில் சென்னையில் அரவிந்த் கண் மருத்துவமனை நிறுவப்பட்டது. 2019 இல், திருமலை திருப்பதி தேவஸ்தானத்தின் உதவியுடன் திருப்பதி யில் இதன் கிளை மார்ச்சு மாதத்தில் தொடங்கப்பட்டது.\n\nSection::::அரவிந்த் கண் வங்கி.\nபன்னாட்டு சுழற் சங்கம் உதவியுடன், நான்கு கண் வங்கி - ரோட்டரி அரவிந்த் பன்னாட்டு கண் வங்கிகளை மதுரை யில் நிறுவியுள்ளது. மேலும், 1998இல், அரவிந்த் - ஐஒபி கண் வங்கியினை கோயம்புத்தூர் மற்றும் திருநெல்வேலி ஆகிய மாவட்டங்களில் ஏற்படுத்தியுள்ளது. புதுச்சேரியில் 2005இல் கண் வங்கி நிறுவப்பட்டது. \n\n"}
{"id": "103599", "url": "https://ta.wikipedia.org/wiki?curid=103599", "title": "சோவியத் ரூபிள்", "text": "சோவியத் ரூபிள்\n\nசோவியத் ரூபிள் அல்லது ரூபிள் () சோவியத் ஒன்றியத்தின் நாணயம் ஆகும். ஒரு ரூபிள் ஆனது 100 கொபெக்குகளாக வகுக்கப்படும். - \"கொபெக்யா\", \"கொபெய்கி\").\n\nசாதாரண வங்கித் தாள்களுக்கு மேலதிகமாக \"வெளிநாட்டு ரூபிள்கள்\" () என்ற வடிவிலும் ரூபிள்கள் வழங்கப்பட்டன. அனேகமான ரூபிள் வடிவங்கள் ஐவன் டுபசோவ் (Ivan Dubasov) என்பவரால் வடிவமைக்கப்பட்டவையாகும்.\n"}
{"id": "103600", "url": "https://ta.wikipedia.org/wiki?curid=103600", "title": "நிலவியல் தோற்றப்பாடுகளின் பட்டியல்", "text": "நிலவியல் தோற்றப்பாடுகளின் பட்டியல்\n\nஒரு நிலவியல் தோற்றப்பாடு என்பது, நிலவியல் சார்ந்த விளக்கங்களைக் கொண்டிருக்கும் ஒரு தோற்றப்பாடு ஆகும். இத்தகைய நிலவியல் தோற்றப்பாடுகள் சிலவற்றைக் கீழேயுள்ள பட்டியலில் காணமுடியும்.\n"}
{"id": "103605", "url": "https://ta.wikipedia.org/wiki?curid=103605", "title": "விச்சிக்கோ", "text": "விச்சிக்கோ\n\nவிச்சிக்கோ சங்ககால மன்னர்களில் ஒருவன். விச்சிமலை நாட்டின் அரசன். விச்சிக்கோ, விச்சிக்கோன், விச்சியர் பெருமகன் என்றெல்லாம் சங்கநூல்களில் இவன் குறிப்பிடப்படுகிறான்.\nSection::::பாரிமகளிரை மணக்க மறுத்தவன்.\nபாரி இறந்தபின் கபிலர் பாரிமகளிரை அழைத்துக்கொண்டு சென்று அவர்களைத் திருமணம் செய்துகொள்ளுமாறு வேண்டினார். விச்சிக்கோ பாரிமகளிரைத் திருமணம் செய்துகொள்ளவில்லை எனத் தெரிகிறது. \n\nSection::::விச்சிக்கோவின் தம்பி இளவிச்சிக்கோ.\nவிச்சிக்கோ தன் தம்பி இளவிச்சிக்கோவுக்குக் கொடைஉள்ளம் இல்லாத நன்னன் ஒருவனின் மகளைத் திருமணம் செய்துவைத்தான். \nSection::::விச்சியர் பெருமகன் வேந்தரோடு போரிட்டது.\nவிச்சியர் பெருமகன் விற்படை வீரர்களை மிகுதியாகப் பெற்றிருந்தான். இவன் வேந்தரை எதிர்த்துப் போரிட்டான். இந்தப் போர் புலியும் காடைப்பறவையும் மோதுவது போல் உள்ளது என்று பேசிக்கொண்டு குறும்பூர் மக்கள் ஆரவாரம் செய்தனர். \n"}
{"id": "103608", "url": "https://ta.wikipedia.org/wiki?curid=103608", "title": "சொரிமணல்", "text": "சொரிமணல்\n\nசொரிமணல் அல்லது புதைமணல் என்பது, மணல், வண்டல் போன்ற மணியுருவான பொருட்களையும், களிமண், உப்புநீர் ஆகியவற்றையும் கொண்டிருக்கும் கூழ் நிலையில் உள்ள நீரேறிய களிப்பொருள் ஆகும். நிலத்தின் கீழ் உருவாகும் நீரோட்டம், பொருத்தமான அளவில் மணல் மற்றும் பிற பொருட்களின் கலவையைக் கொண்ட இடங்களில் குவியக்கூடும். இவ்விடங்களில் நீர் குறித்த மணல் பகுதி வழியே மேலேறி மீண்டும் மெதுவாகக் கீழ் நோக்கி வரும். இம்மணற் பகுதி பார்வைக்குத் திடப்பொருளாகக் காட்சியளிக்கும். ஆனால், நீர் மணல் துணிக்கைகளிடையே உராய்வு நீக்கியாகச் செயல்படுவதால், இம் மணல் பகுதி குறிப்பிடத்தக்க சுமையைத் தாங்க முடியாததாக இருக்கும். இவ்விடங்களில் பொதுவாக நீர் மேற்பரப்புக்குச் செல்வதில்லை ஆதலாலும், மேற்பரப்பில் இலை போன்ற சிறிய, நிறை குறைவான பொருட்கள் தாங்கப்படும் ஆதலாலும், சூழ்வுள்ள நிலப் பகுதிக்கும் இதற்கும் வேறுபாடு காண்பது கடினம். இதனால் இதன்மீது யாராவது நடக்க முயலும்போது மணலுள் புதைய நேரிடுகின்றது.\n"}
{"id": "103610", "url": "https://ta.wikipedia.org/wiki?curid=103610", "title": "மணல்", "text": "மணல்\n\nமணல் என்பது, உடைந்த பாறைத் துண்டுகளையும் கனிமத் துணிக்கைகளையும் கொண்ட, இயற்கையில் கிடைக்கும் மணியுருவான பொருள் ஆகும். மணல் உருவாகும் இடத்தில் உள்ள பாறை வகைகள், பிற நிலைமைகள் என்பவற்றைப் பொறுத்து மணலின் சேர்மானங்கள் பெருமளவு வேறுபட்டுக் காணப்படுகின்றன. எனினும், உள்நாடிய கண்டப்பகுதிகளிலும், வெப்பவலயம் அல்லாத கடற்கரைப் பகுதிகளிலும் மணலின் முக்கியமான கூறு சிலிக்கா (சிலிக்கனீரொட்சைடு) ஆகும். பொதுவாக இது குவாட்சு வடிவில் காணப்படுகின்றது.\n\nநிலவியலாளர்களின் வரைவிலக்கணப்படி மணல் துணிக்கைகள் 0.0625 மில்லிமீட்டர் (அல்லது 1/16 மிமீ அல்லது 62.5 மைக்குரோமீட்டர்கள்) தொடக்கம் 2 மில்லிமீட்டர்கள் வரையான விட்டங்களைக் கொண்டவை. இதற்கு அடுத்த பெரிய துகள்களைக் கொண்டவை சரளைக் கற்கள் எனப்படுகின்றன. சரளைக் கல்லொன்றின் விட்டம் 2 மிமீக்கு மேல் 64 மிமீ வரை இருக்கலாம். நிலவியலில் மணலுக்கு அடுத்துக் குறைவான அளவுள்ள துணிக்கைகளைக் கொண்டது வண்டல் ஆகும். வண்டல் துணிக்கைகளின் அளவு 0.0625 மிமீக்குக் கீழ் 0.004 மிமீ வரை என வரையறுக்கப்படுகின்றது. மணற் துணிக்கைகளின் அளவின் மேலெல்லை கடந்த ஒரு நூற்றாண்டாக மாற்றமின்றி இருந்து வருகிறது. ஆனால், அதன் கீழ் எல்லை வெவ்வேறு அளவினதாகக் கொள்ளப்பட்டிருப்பதைக் காண முடிகின்றது. 20 ஆம் நூற்றாண்டின் தொடக்கத்தில் ஆல்பேர்ட் ஆட்டன்பேர்க் சீர்தரம் மணல் துணைக்கை அளவின் கீழெல்லை 0.02 மிமீ எனக் கொண்டது. அரச நெடுஞ்சாலை மற்றும் போக்குவரத்து அலுவலர்களுக்கான அமெரிக்கக் கழகம் 1953 இல் வெளியிட்ட சீர்தரத்தின்படி மணற் துணிக்கையொன்றின் மிகக் குறைந்த அளவு 0.074 ஆகும். ஐக்கிய அமெரிக்க வேளாண்மைத் திணைக்களத்தின் விபரப் பட்டியல் மணல் அளவின் கீழெல்லையை 0.05 மிமீ எனக் குறித்துள்ளது.\n\n"}
{"id": "103614", "url": "https://ta.wikipedia.org/wiki?curid=103614", "title": "சுஜித் சோமசுந்தர்", "text": "சுஜித் சோமசுந்தர்\n\nசுஜித் சோமசுந்தர் (\" Sujith Somasunder\", பிறப்பு: டிசம்பர் 2 1972, இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் இரண்டில் கலந்து கொண்டுள்ளார். 1996 இல் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}
{"id": "103615", "url": "https://ta.wikipedia.org/wiki?curid=103615", "title": "சிறிதரன் சிறிராம்", "text": "சிறிதரன் சிறிராம்\n\nசிறிதரன் சிறிராம் (\" Sridharan Sriram\", பிறப்பு: பிப்ரவரி 21 1976, இந்தியத் துடுப்பாட்டக்காரர்). இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒருநாள் பன்னாட்டுத் துடுப்பாட்டப் போட்டிகள் எட்டில் கலந்து கொண்டுள்ளார். இவர் 2004 – 2005 ஆண்டுகளில் இந்தியாஅணிக்காக ஒருநாள் பன்னாட்டுத் துடுப்பாட்ட அணியினைப் பிரதிநிதித்துவப் படுத்தியுள்ளார்.\n"}

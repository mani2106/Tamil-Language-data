{"id": "68114", "url": "https://ta.wikipedia.org/wiki?curid=68114", "title": "நகர்வுக் கணிமை", "text": "நகர்வுக் கணிமை\n\nநகர்வுக் கணிமை என்பது, ஒரு நிலையான இடத்தில் நிறுவப்படுகையில் மட்டும் தான் நடைமுறைப் பயன்பாட்டுக்கு பயன்படுத்த முடிகிற கணினிகளுக்கு மாறாக, நகர்வில் இருக்கும் சமயத்திலேயே ஒருவர் இத்தொழில்நுட்பத்தை பயன்படுத்த இயல்வதற்கு பயன்படுத்தப்படுகிற ஒரு பொதுவான பதமாகும்.\n\n1990கள் முதல் நகர்வுக் கணினிகளில் பல வகைகள் அறிமுகமாகி இருக்கின்றன, அவற்றில் பின்வருவன அடக்கம்:\n\n\nநகர்வு இணைய அணுகல் வேகம் பொதுவாக நேரடி கம்பி இணைப்புகள் மூலம் கிடைப்பதைக் காட்டிலும் மெதுவானதாக இருக்கின்றன, \nSection::::நகர்வுக் கணிமையில் தொழில்நுட்ப மற்றும் பிற குறைபாடுகள்.\nஜிபிஆர்எஸ் மற்றும் EDGE, மற்றும் சமீபத்தில் 3ஜி வலைப்பின்னல்கள் ஆகிய தொழில்நுட்பங்களை இவை பயன்படுத்துகின்றன. இந்த வலைப்பின்னல்கள் பொதுவாக வர்த்தகரீதியான நகர்பேசி கோபுரங்களின் எல்லை வரம்புக்குள் கிடைக்கத்தக்கதாய் இருக்கின்றன. உயர் வேக கம்பியற்ற தொடர்புகள் செலவு குறைந்தவையாக இருக்கின்றன, ஆனால் இவை வெகு குறைவான வரம்பினைக் கொண்டிருக்கின்றன.\n\nநகர்வில் பணியாற்றும்போது ஒருவர் பொது நெட்வொர்க்குகளைச் சார்ந்திருப்பதால், விபிஎன்களின் கவனமான பயன்பாடு அவசியமாகிறது.\n\nஒரு மின்சார புள்ளியோ அல்லது போர்டபிள் ஜெனரேட்டரோ இல்லாத சமயத்தில், மொபைல் கம்ப்யூட்டர்கள் முழுக்க பேட்டரி சக்தியை நம்பியே இருக்கின்றன. பல மொபைல் சாதனங்களின் கையடக்க அளவைக் கொண்டு பார்த்தால், இதன் பொருள் என்னவென்றால், அவசியமான பேட்டரி நீடிப்பு காலத்தை பெற அசாதாரண செலவுவைக்கும் பேட்டரிகளை பயன்படுத்தியாக வேண்டியிருக்கிறது.\n\nகாலநிலை, பிராந்தியம் மற்றும் அருகிலிருக்கும் சிக்னல் புள்ளியின் எல்லை வரம்பு இவையனைத்தும் சிக்னல் பெறுவதில் குறுக்கிட முடியும். குகைகள், சில கட்டிடங்கள், மற்றும் கிராமப் பகுதிகளில் பல சமயங்களில் சிக்னல்கள் பரிதாபமான நிலையில் கிடைக்கின்றன.\n\nஅநேக கார் விபத்துகள் ஓட்டுநர்கள் மொபைல் சாதனத்தின் வழியே பேசிக் கொண்டிருக்கும்போது நிகழ்வதாகத் தெரிவிக்கப்படுகிறது. உணர்வுமிகுந்த மருத்துவ சாதனங்களில் செல்போன்கள் குறுக்கிட முடியும். செல்போன் சிக்னல்கள் ஆரோக்கிய பிரச்சினைகளுக்கு காரணமாவதாகவும் குற்றம் சாட்டப்படுகிறது. \n\nதிரைகளும் கீபோர்டுகளும் சிறியதாக இருக்கின்றன என்பதால் அவை பயன்படுத்த கடினமானதாக அமையலாம். பேச்சுவழி அல்லது கையெழுத்து வழியாக அறிந்து கொள்கிற மாற்று உள்ளீட்டு வழிமுறைகளுக்கு பயிற்சி அவசியம்.\n\n\nSection::::மொபைல் கம்ப்யூட்டிங்: இன்-வெகிக்கிள் கம்ப்யூட்டிங் மற்றும் ஃப்ளீட் கம்ப்யூட்டிங்.\nபல வர்த்தக மற்றும் அரசாங்க களப் படைகள் பானாசோனிக் டஃப்புக் போன்ற கரடுமுரடான பயணத்திற்கேற்ற போர்டபிள் கம்ப்யூட்டரையோ அல்லது பெரிய ரேக்கில் அமர்ந்திருக்கும் கம்ப்யூட்டர்களையோ தங்களது வாகன வரிசைகளில் பயன்படுத்துகின்றன. இதில் ஓட்டுநர் பாதுகாப்பு, சாதன பாதுகாப்பு, மற்றும் பயன்படுத்துபவருக்கான வேலைச்சூழல் ஆகியவை கருத்தில் கொள்ளப்பட்டு வாகனத்தில் யூனிட்டுகள் நங்கூரமிடப்படுகின்றன. பெரும் சேவை வாகனங்கள் மற்றும் சாலையிலிருந்து விலகிய ஓட்டல், மற்றும் EMS, நெருப்பு மற்றும் பொதுமக்கள் பாதுகாப்பு போன்ற தொழில்முறை பயன்பாடுகளின் போதான சுற்றுச் சூழ்நிலை தொடர்புடைய தொடர்ந்த கடுமையான அதிர்வுகள் அடிப்படையில் கரடுமுரடுக்கேற்ற கம்ப்யூட்டர்கள் தரம்பிரிக்கப்படுகின்றன.\n\nவாகனத்தில் யூனிட் இயங்க வழி செய்யும் பிற அம்சங்கள்:\n\n\nடச்ஸ்டார் பசிபிக் போன்ற சிறப்பு நிபுணத்துவம் பெற்ற நிறுவல் நிறுவனங்கள், அமர்த்துமிட வடிவமைப்பை உருவாக்குவது மற்றும் முறையான பாகங்களை ஒன்றுசேர்ப்பதிலும், மற்றும் அவற்றை ஏர்பேக்குகள், வாகன HVAC கட்டுப்பாட்டு புள்ளிகள், மற்றும் ஓட்டுநர் கட்டுப்பாட்டு புள்ளிகளிலிருந்து தள்ளியிருக்கும் வகையில் பாதுகாப்பான சீரான வகையில் நிறுவுவதிலும் சிறப்பு நிபுணத்துவம் கொண்டுள்ளன. அநேக சமயங்களில் நிறுவல்கள் WWAN மோடம், திறன் சீரமைப்பு சாதனம், மற்றும் WWAN/WLAN/GPS/போன்றவற்றை உள்ளடக்கியிருக்கும்... டிரான்சீவர் ஆன்டனாக்கள் வாகனத்திற்கு புறத்தே அமர்த்தப்பட்டுள்ளது.\n\nSection::::போர்டபிள் கம்ப்யூட்டிங் சாதனங்கள்.\nபேட்டரிகளில் இயங்கக் கூடிய ஆனால் பொதுவாக மடிக் கம்ப்யூட்டராக வகைப்படுத்தப்படாத பல வகை போர்டபிள் கம்ப்யூட்டிங் சாதனங்கள் உள்ளன: போர்டபிள் கம்ப்யூட்டர்கள், கீபோர்டற்ற டேப்லெட் பிசிக்கள், இன்டர்னெட் டேப்லெட்டுகள், பிடிஏக்கள், அல்ட்ரா மொபைல் பிசிக்கள் (UMPCக்கள்) மற்றும் ஸ்மார்ட்போன்கள்.\n\nஒரு போர்ட்டபிள் கம்ப்யூட்டர் என்பது ஒரு இடத்தில் இருந்து இன்னொரு இடத்திற்கு எளிதாக நகர்த்தத்தக்க பொதுவான பயன்பாடு கம்ப்யூட்டர் தான், ஆனால் இதனை நகர்வின் போது பயன்படுத்த முடியாது, பொதுவாக அதற்கு காரணமாக இருப்பது இதற்கு சில 'அமைவு' மற்றும் ஒரு AC மின்சார ஆதாரம் அவசியமாக இருப்பது தான். மிகப் பிரபலமான உதாரணம் ஆஸ்பார்ன் 1. போர்டபிள் கம்ப்யூட்டர்கள் \"போக்குவரத்து செய்யத்தக்க\" அல்லது \"லக்கேஜாக்கத்தக்க\" கம்ப்யூட்டர் என்றும் அழைக்கப்படுகிறது.\n\nஒரு கீபோர்டு இல்லாதிருக்கும் டேப்லெட் கம்ப்யூட்டரானது (இது ஒரு நான்-கன்வர்டிபிள் டேப்லெட் பிசி என்றும் அழைக்கப்படுகிறது) ஒரு ஸ்லேட் அல்லது பேப்பர் நோட்புக் போன்று வடிவமைக்கப்பட்டுள்ளது, ஸ்டைலஸ் மற்றும் கையெழுத்தை உணர்ந்து கொள்ளத்தக்க மென்பொருளுடனான ஒரு தொடுதிரையைக் கொண்டுள்ளது. தட்டச்சு செய்வதற்கு ஒரு தனி கீபோர்டு தேவைப்படும் பயன்பாடுகளுக்கு டேப்லெட்டுகள் மிக உகந்ததாக இல்லாமல் இருக்கலாம், ஆனால் மற்றபடி இவை ஒரு சாதாரண மடிக் கம்ப்யூட்டர் செய்யக் கூடிய அநேக வேலைகளை செய்யும் திறன் பெற்றதாகும்.\n\nஒரு இன்டர்னெட் டேப்லெட் என்பது டேப்லெட் கம்ப்யூட்டர் வடிவத்தில் உள்ள இன்டர்னெட் பயன்பாட்டு சாதனமாகும். ஒரு டேப்லெட் கம்ப்யூட்டர் அளவுக்கு ஒரு இன்டர்னெட் டேப்லெட்டில் நிறைய கம்ப்யூட்டிங் திறன் இருக்காது, அதன் பயன்பாடுகள் தொகுப்பும் குறைவாகவே இருக்கும், இது ஒரு பொது பயன்பாட்டு கம்ப்யூட்டரை இடம்பெயர்க்க முடியாது. இன்டர்னெட் டேப்லெட்டுகளில் பொதுவாக ஒரு எம்பி3 மற்றும் வீடியோ பிளேயர், ஒரு வெப் பிரவுசர், ஒரு சாட் பயன்பாடு மற்றும் ஒரு பிக்சர் வியூவர் ஆகிய மென்பொருட்கள் இடம்பெற்றிருக்கும்.\n\nஒரு பர்சனல் டிஜிட்டல் அசிஸ்டன்ட் (PDA) என்பது குறைவான செயல்பாட்டு திறன் கொண்ட சிறிய, பொதுவாக பாக்கெட் அளவான கம்ப்யூட்டராகும். இது ஒரு மேஜைக் கம்ப்யூட்டருக்கு துணையாக அமையும் வகையிலும் அதனுடன் ஒத்திசையும் வகையிலும் அமைக்கப்பட்டுள்ளது, தொடர்புகள், முகவரிப் புத்தகம், குறிப்புகள், மின்னஞ்சல் மற்றும் பிற அம்சங்களுக்கு அணுகலளிக்கிறது.\n\nஒரு அல்ட்ரா-மொபைல் பிசி என்பது முழுமையான அம்சங்களுடன், PDA அளவில், பொதுவான பயன்பாட்டு ஆபரேடிங் சிஸ்டத்தில் இயங்கும் கம்ப்யூட்டர் ஆகும்.\n\nஒரு ஸ்மார்ட்போன் என்பது செல்போன் செயல்பாடும் சேர்க்கப்பட்ட ஒரு PDA ஆகும். தற்போதைய ஸ்மார்ட்போன்கள் பரந்த அம்சங்களையும் நிறுவத்தக்க பயன்பாடுகளையும் கொண்டுள்ளன.\n\nஇந்த வகைப்பாடுகளை பிரிக்கிற எல்லைகள் எல்லாம் சமயங்களில் தடுமாறுவதும் உண்டு. உதாரணமாக OQO UMPC ஒரு PDA-அளவிலான டேப்லெட் பிசியும் கூட; ஆப்பிள் இமேட் ஒரு மடிக் கம்ப்யூட்டரின் மடிப்பு வடிவ தோற்றத்தைக் கொண்டிருந்தது, ஆனால் PDA மென்பொருளை இயக்கியது. எச்பி ஓம்னிபுக் மடிக் கம்ப்யூட்டர் வரிசைகள் அல்ட்ரா மொபைல் பிசிக்கள் என்று கூறத்தக்க அளவிலான சிறிய சாதனங்களை அடக்கியதாய் இருந்தன. நோக்கியா 770 இன்டர்னெட் டேப்லெட்டின் வன்பொருளானது அடிப்படையில் சாரஸ் 6000 போன்ற PDA க்களில் இருக்கும் அதே தான்; அது PDA என்று அழைக்கப்படாததற்கான ஒரே காரணம் அது ஒரு PIM மென்பொருளைக் கொண்டிருக்கவில்லை என்பது தான். இன்னொரு பக்கத்தில் 770 மற்றும் சாரஸ் இரண்டுமே ஒரே டெஸ்க்டாப் லினக்ஸ் மென்பொருளில் தான் இயங்குகின்றன, பொதுவாக சில மாற்றங்களுடன்.\n\n"}
{"id": "68115", "url": "https://ta.wikipedia.org/wiki?curid=68115", "title": "என்.ரி.எப்.எசு", "text": "என்.ரி.எப்.எசு\n\nஎன்.ரி.எப்.எசு அல்லது (என்.டி.எப்.எசு) என்பது, விண்டோஸ் NTயின் கோப்பமைப்பு. இதில் விண்டோஸ் 2000, விண்டோஸ் XP, விண்டோஸ் சர்வர் 2003, விண்டோஸ் சர்வர் 2008, விண்டோஸ் விஸ்டா மற்றும் விண்டோஸ் 7 ஆகிய பிந்தைய பதிப்புகளும் அடங்கும்.\n\nNTFS, மைக்ரோசாஃப்டின் விண்டோஸ் இயங்கு தளங்களுக்கு விரும்பத்தக்க கோப்பு அமைப்பாக முன்னேறி FAT கோப்பு அமைப்பின் இடத்தைப் பிடித்திருக்கிறது. மெட்டாடேட்டாவுக்கான மேம்படுத்தப்பட்ட ஆதரவு மற்றும் செயல்பாடு, நம்பகத்தன்மை மற்றும் வட்டு இட பயன்பாட்டினை மேம்படுத்துவதற்கு, முன்னேற்றமடைந்த தரவு கட்டுமானங்களைப் பயன்படுத்துதல் மற்றும் பாதுகாப்பு அணுக்கக் கட்டுப்பாடு பட்டியல்கள் (ACL) மற்றும் ஜர்னலிங் கோப்பமைப்பு போன்ற கூடுதல் விரிவாக்கம் எனப் பல்வேறு மேம்பாடுகளை FAT மற்றும் HPFS (உயர் செயல்பாட்டுக் கோப்பு அமைப்பு)களைக் காட்டிலும் NTFS பல்வெறு மேம்பாடுகளைக் கொண்டிருக்கிறது. \n\nSection::::வரலாறு.\n1980 ஆம் ஆண்டுகளின் மத்தியில், மைக்ரோசாஃப்ட் மற்றும் IBM அடுத்த தலைமுறை விரிவிளக்க இயங்குதள அமைப்பை உருவாக்குவதற்காக ஒரு கூட்டுச் செயல்திட்டத்தை ஏற்படுத்தின. அந்த செயல்முறைத்திட்டத்தின் விளைவு தான் OS/2, ஆனால் இறுதியில் மைக்ரோசாஃப்ட் மற்றும் ஐபிஎம் பல முக்கிய விஷயங்களில் முரண்பட்டுப் பிரிந்துவிட்டன. OS/2 தொடர்ந்து, ஐபிஎம்மின் செயல்முறைத் திட்டமாகவே இருந்தது. மைக்ரோசாஃப்ட், விண்டோஸ் NT இல் பணி செய்யத் துவங்கிவிட்டது. OS/2 கோப்பமைப்பான HPFS பல முக்கிய அம்சங்களைக் கொண்டிருந்தது. மைக்ரோசாஃப்ட் தங்கள் புதிய இயங்குதள அமைப்பை உருவாக்கியபோது, அவர்கள் NTFS க்காக இந்தக் கருத்துப் படிவங்களில் பலவற்றைப் பெற்றுக்கொண்டனர். அநேகமாக இந்தப் பொது மரபின் விளைவாகத்தான் HPFS மற்றும் NTFS ஒரே வட்டுப் பிரிவினை அடையாள வகைக் குறியீடு (07)ஐப் பகிர்ந்துகொள்கிறார்கள். ஒரு அடையாளத்தைப் பகிர்ந்துகொள்வது வழக்கத்திற்கு மாறானது, ஏனெனில் பல குறியீடுகள் கிடைத்துக்கொண்டிருந்தது, மேலும் பெரும் கோப்பமைப்புகள் தங்களுக்கேயான ஒரு குறியீட்டைக் கொண்டிருக்கின்றன. FAT ஒன்பதுக்கும் மேற்பட்டதைக் கொண்டிருக்கிறது (FAT12, FAT16, FAT32, முதலான ஒவ்வொன்றுக்கும் ஒன்று இருக்கிறது). பார்ட்டிஷன் வகை 07 இல் இருக்கும் கோப்பமைப்புகளை அடையாளங்காணும் அல்கோரிதம்கள் கூடுதல் சரிபார்த்தலை நிகழ்த்தவேண்டும். NTFS தன்னுடைய சில கலை வடிவங்களை VMS ஆல் பயன்படுத்தப்படும் கோப்புகள்-11க்கு கடமைப்பட்டிருப்பதும் தெளிவாகிறது. இதில் ஆச்சரியப்படுவதற்கு ஒன்றுமில்லை ஏனெனில் டேவ் கட்லர்தான் VMS மற்றும் விண்டோஸ் NT இரண்டுக்குமான முக்கிய வழிகாட்டியாக இருந்திருக்கிறார்.\n\nSection::::பதிப்புகள்.\nNTFS, ஐந்து வெளியிடப்பட்ட பதிப்புகளைக் கொண்டிருக்கிறது:\n\nV1.0 மற்றும் V1.1 (மற்றும் புதியது) இணக்கமுடையதல்ல: அதாவது, NT 3.5x ஆல் எழுதப்படும் வால்யூம்கள் NT 3.1 ஆல் படிக்கமுடியாது, அதற்கு, NT 3.5x சிடியில் இருக்கும் ஒரு புதுப்பித்தல் NT 3.1 க்குப் பொருத்தவேண்டும், இது FAT நீள கோப்பு பெயர் ஆதரவினையும் கூட சேர்த்துக்கொள்கிறது.\nV1.2 ஸ்ட்ரீம்ஸ் எனப்படும் அழுத்தப்பட்ட கோப்புகள், ACL-ஆதார பாதுகாப்பு முதலானவைகளை ஆதரிக்கிறது.\nV3.0 வட்டு ஒதுக்கீடல்கள், என்க்ரிப்ஷன், அடர்த்தியற்றக் கோப்புகள், ரிபார்ஸ் பாய்ண்ட்கள், புதுப்பிக்கப்பட்ட வரிசை எண் (USN) ஜர்னலிங், நீட்டிக்கப்பட்ட கோப்புரை மற்றும் அதன் கோப்புகள் சேர்த்துள்ளது, மேலும் ஒரே பாதுகாப்பு அமைவுகளைப் பயன்படுத்தும் பல்வேறு கோப்புகள் ஒரே டிஸ்க்ரிப்டர்களை பகிர்ந்து கொள்வதற்காகப் பாதுகாப்பு டிஸ்க்ரிப்டர்களை மாற்றியமைத்துள்ளது.\nV3.1 மாஸ்டர் ஃபைல் டேபில் (MFT) என்ட்ரிகளை சுற்றிவளைத்து MFT பதிவு எண்ணுடன் (சேதமடைந்த MFT கோப்புகளை மீட்டெடுப்பதற்குப் பயன்படும்) விரிவுபடுத்தியது.\n\nவிண்டோஸ் விஸ்டா நடவடிக்கைக்குரிய NTFS, NTFS சிம்பாலிக் லிங்க்குகள், பார்டிஷன் சுருக்குதல் மற்றும் சுய-சிகிச்சை செயல்பாடுகளை அறிமுகப்படுத்தியது, இந்த அம்சங்கள் கோப்பு அமைப்புக்கு அல்லாமல் இயங்குதள அமைப்பில் கூடுதல் செயல்பாட்டுக்கே அதிகம் கடமைப்பட்டிருக்கிறது.\n\nSection::::சிறப்பம்சங்கள்.\nNTFS v3.0 தன்னுடைய முந்தையவகைளைக் காட்டிலும் பல புதிய சிறப்பம்சங்களை உள்ளடக்கியுள்ளது: அரிதாயுள்ள கோப்பு ஆதரவு, வட்டு பயன்பாட்டு ஒதுக்கீடல்கள், ரிபார்ஸ் முனைகள், பகிர்ந்தளிக்கப்பட்ட லிங்க் ட்ராகிங் மற்றும் கோப்பு-நிலை என்க்ரிப்டன், என்க்ரிப்டிங் கோப்பு அமைப்பு (EFS) என்றும் அறியப்படுவது.\n\nSection::::யூஎஸ்என் ஜர்னல்.\nயூஎஸ்என் ஜர்னல் என்பது ஒரு அமைப்பு நிர்வாக அம்சம், இது வால்யூமில் இருக்கும் எல்லா கோப்புகள், ஸ்ட்ரீம்ஸ் மற்றும் டைரக்டரிகளிலும் ஏற்படும் மாற்றங்கள் மற்றும் அவற்றின் பல்வேறு தனிவியல்புகள் மற்றும் பாதுகாப்பு அமைவுகளைப் பதிவு செய்கிறது.\n\nஇது NTFS இன் மிக முக்கியமான செயல்பாடு (FAT/FAT32 வழங்காத ஒரு சிறப்பம்சம்), அமைப்பு திடீரென்று நொடிந்துவிட்டால் அதன் உள்ளுக்குள்ளான கடின தரவுக்கட்டமைப்புகள் (குறிப்பாக வால்யூம் ஒதுக்கீட்டு பிட்மேப் அல்லது டீஃப்ராக்மெண்டேஷன் API களால் நிகழ்த்தப்படும் தரவு நகர்வுகள், MFT பதிவுகள் மற்றும் தனியியல்பு பட்டியல்களில் பாதுகாக்கப்படும் சில நிலையற்ற நீள் தனியியல்புகளின் நகர்வுகள் போன்று MFT பதிவுகளில் மாற்றியமைத்தல்கள், அல்லது பகிர்ந்தளிக்கப்பட்ட பாதுகாப்பு டெஸ்க்ரிப்டர்களில் அல்லது வால்யூமில் ஒப்படைக்கப்பட்ட இறுதி யூஎஸ்என் நடவடிக்கை சேமிக்கப்படும் பூட் செக்டார்கள் மற்றும் அவற்றின் உள் பிம்பங்களுக்கான புதுப்பித்தல்கள்) மற்றும் இன்டிசெஸ்கள் (டைரக்டரிகள் மற்றும் பாதுகாப்பு டிஸ்க்ரிப்டர்களுக்கு) தொடர்ந்து நிலைபேறுடன் இருப்பதை உறுதிப்படுத்துவதற்கும் மீண்டும் வால்யூம் மௌண்ட் செய்யப்படும்போது இந்த முக்கியமான தரவுக் கட்டுமானங்களின் ஒப்படைக்கப்படாத மாற்றங்களை எளிதாக திரும்பக்கொண்டுவருவதற்கு அனுமதிக்கிறது.\n\nவிண்டோசின் பிந்தைய பதிப்புகளில், காபி-ஆன்-ரைட் சிமான்டிக்சுடன் அமைப்புக் கோப்பின் VSS நிழல் நகல்கள் அல்லது ட்ரான்ஸாக்ஷனல் NTFS ஐ நடைமுறைப்படுத்துதல் மற்றும் பகிர்ந்தளிக்கப்பட்ட கோப்பமைப்புகள் (கீழே பார்க்கவும்) போன்ற NTFS கோப்பமைப்பில் இதர பாகங்களின் மீதான இதர பரிவர்த்தனை இயக்கங்களின் நிலையைக் கண்டறிவதற்காக யூஎஸ்என் ஜர்னல் அது முதல் நீட்டிக்கப்பட்டிருக்கிறது.\n\nSection::::கடின இணைப்புகள் மற்றும் சுருக்கக் கோப்புப்பெயர்கள்.\nவிண்டோஸ் NT யின் POSIX உபஅமைப்பை ஆதரிப்பதற்காக துவக்கத்தில் சேர்க்கப்பட்ட கடின இணைப்புகள் டைரக்டரி சந்திப்புகளை ஒத்திருக்கிறது, ஆனால் டைரக்டரிகளுக்குப் பதிலாக கோப்புகளுக்குப் பயன்படுத்தப்படுகிறது. கடின இணைப்புகள் அதே வால்யூமில் இருக்கும் கோப்புகளுக்கு மட்டுமே பொருந்தச் செய்யமுடியும், ஏனெனில் கோப்பின் MFT பதிவில் ஒரு கூடுதல் கோப்புப்பெயர் பதிவு சேர்க்கப்படுகிறது. தனி டைரக்டரி என்ட்ரிகளைக் கொண்டிராதவைகளுக்குக் கூடுதல் கோப்புப்பெயர் பதிவுகளாக சிறு (8.3) கோப்புப் பெயர்களும் கூட நடைமுறைப்படுத்தப்படுகிறது.\n\nSection::::ஆல்டர்நேட் டேட்டா ஸ்ட்ரீம்ஸ் (ADS).\nமாற்றுத் தரவு ஸ்ட்ரீம்கள், கோப்புப்பெயர் வடிவம் \"filename:streamname\" (எ-டு: \"text.txt:extrastream\") ஐப் பயன்படுத்தி ஒரு கோப்புப்பெயருடன் தொடர்பு படுத்துவதற்கு ஒன்றுக்கு மேற்பட்ட தரவு ஸ்ட்ரீமை அனுமதிக்கிறது. மாற்று ஸ்ட்ரீம்கள் விண்டோஸ் எக்ஸ்ப்ளோரரில் பட்டியலிடப்படவில்லை, மேலும் அவற்றின் அளவும் கோப்பு அளவில் சேர்க்கப்படவில்லை. ஒரு கோப்பின் முக்கிய ஸ்ட்ரீம் மட்டுமே அது ஒரு வலைப்பின்னல் பகிர்வு அல்லது FAT ஃபார்மெட் செய்த யூஎஸ்பி ட்ரைவில் நகலெடுக்கப்படும்போது, மின்னஞ்சலில் சேர்க்கப்படும்போது அல்லது ஒரு இணையதளத்தில் பதிவேற்றம் செய்யப்படும்போது சேமிக்கப்படுகிறது. இதன் விளைவாக, முக்கியத் தரவுக்கு மாற்று ஸ்ட்ரீம்களை பயன்படுத்துவதில் சிக்கல்களை ஏற்படுத்தும்.\n\nதன்னுடைய குறியீட்டை மறைப்பதற்கு மால்வேர் மாற்று தரவு ஸ்ட்ரீம்களைப் பயன்படுத்தியுள்ளது; சில மால்வேர் ஸ்கேனர்கள் மற்றும் இதர சிறப்புக் கருவிகள் இப்போது மாற்று ஸ்ட்ரீம்களில் தரவுகளைச் சரிபார்க்கிறது.\n\nவெளிப்புற தளங்களிலிருந்தும் பதிவிறக்கப்பட்ட கோப்புகளைக் குறியிடுவதற்கு இன்டர்நெட் எக்ஸ்ப்ளோர்க்குள்ளே (இப்போது மற்ற இதர உலவிகளிலும் கூட) மிகச் சிறிய ADS களும் கூட சேர்க்கப்படுகிறது: அவற்றை உள்ளுக்குள்ளே இயக்குவது பாதுகாப்பற்றதாக இருக்கலாம் மற்றும் அவற்றைத் திறப்பதற்கு முன்னர் லோக்கல் ஷெல்லுக்குப் பயனரிடமிருந்து உறுதியளிப்பு தேவைப்படலாம். இந்த உறுதியளிப்பு டயலாக் இனிமேற்கொண்டு வேண்டாமென்று பயனர் குறிப்பிடும்போது, பதிவிறக்கம் செய்யப்பட்ட கோப்புகளுக்கான MFT என்ட்ரியிலிருந்து இந்த ADS முற்றிலும் நீக்கப்படுகிறது.\n\nமீடியா கோப்புகளின் செயல்திறமிக்க தரவு பொருளடக்கத்தை மாற்றியமைக்காமலேயே (MPEG மற்றும் OGG கொள்கலன் போன்ற மீடியா கோப்பு வடிவங்களால் ஆதரிக்கப்படும்போது எம்பெட்டெட் டாக்குளைப் பயன்படுத்தி), சேகரிப்புகளை ஒழுங்கமைக்கும் விதமாக, சில மீடியா ப்ளேயர்களும் கூட, விருப்பப்படியான மெட்டாடேட்டாக்களை மீடியா கோப்புகளாக சேமித்துவைப்பதற்காக ADS ஐப் பயன்படுத்த முயற்சித்திருக்கின்றன; இந்த மெட்டாடேட்டாக்கள் விண்டோஸ் எக்ஸ்ப்ளோரரில் கூடுதல் தகவல் பத்தியாகக் காட்சிப்படுத்தப்படலாம், அவற்றை வகைப்படுத்தக்கூடிய ஒரு பதிவுசெய்யப்பட்ட விண்டோஸ் ஷெல் விரிவாக்கத்தின் உதவியால் அவ்வாறு செய்யலாம், ஆனால் பெரும்பாலான மீடியா ப்ளேயர்கள் இத்தகையத் தகவல்களைச் சேகரிப்பதற்காக ADS க்குப் பதிலாக தங்களுடையதே ஆன தனிப்பட்ட தரவுதளத்தைப் பயன்படுத்தவே விரும்புகின்றன (ஏனெனில் தனிப்பட்ட ஒரு-பயனர் பாதுகாப்பு அமைவுடன் நிர்வகிக்கப்படுவதற்கு மற்றும் பயனர் விருப்பத்திற்கேற்ப அவற்றின் மதிப்பீடுகள் விவரிக்கப்படுவதற்கு பதிலாக இந்தக் கோப்புகளைப் பயன்படுத்தும் எல்லோருக்கும் ADS காட்சித்தருவதே இதற்கு முக்கியக் காரணம்).\n\nSection::::அடர்த்தியற்றக் கோப்புகள்.\nஅடர்த்தியற்ற தரவு தொகுப்புகளைக் கொண்டிருக்கும் கோப்புகளே அடர்த்தியற்றக் கோப்புகளாகும், இவற்றின் தரவுகள் பெரும்பாலும் பூஜ்யங்களால் நிரப்பப்பட்டிருக்கும். உதாரணத்திற்கு, தரவுத்தளப் பயன்பாடுகள் சில நேரங்களில் அடர்த்தியற்றக் கோப்புகளைப் பயன்படுத்துகின்றன. இக்காரணங்களால், வெறுமையான (பூஜ்யம்) தரவுகளின் பகுதிகளைக் குறிப்பிடுமாறு ஒரு பயன்பாட்டை அனுமதிப்பதன் மூலம் அடர்த்தியற்றக் கோப்புகளைத் திறனுடன் சேமிப்பதற்கான ஆதரவை மைக்ரோசாஃப்ட் நடைமுறைப்படுத்தியுள்ளது. அடர்த்தியற்றக் கோப்புகளைப் படிக்கும் ஒரு பயன்பாடு, அதைச் சாதாரண முறையில் படிக்கிறது, கோப்பு ஆஃப்செட்டை ஆதாரமாகக் கொண்டு என்ன தரவு திருப்பி அனுப்பப்படவேண்டும் என்று கோப்பு அமைப்பு கணிக்கிறது. சுருக்கப்பட்டக் கோப்புகள் போலல்லாமல், ஒதுக்கீட்டு வரையரைகளை முடிவு செய்யும்போது அடர்த்தியற்றக் கோப்புகளின் அசல் அளவு கணக்கில் எடுத்துக்கொள்ளப்படுவதில்லை.\n\nSection::::கோப்புச் சுருக்கம்.\nLZ77 அல்கோரிதமின் திரிபுருவைப் பயன்படுத்தி NTFS ஆல் கோப்புகளைச் தரவுச் சுருக்கம் செய்ய முடியும் (பிரபல ஜிப் கோப்பு வடிவத்திலும் பயன்படுத்தப்படுகிறது). சுருக்கப்பட்ட கோப்புகளுக்கான ரீட்-ரைட் அணுக்கம் வெளிப்படையாக இருந்தபோதிலும், சர்வர் அமைப்புகள் மற்றும்/அல்லது ரோமிங் சுயவிவரங்களைக் கொண்டிருக்கும் வலைக்கட்டமைப்பு பகிர்வுகளில் சுருக்குவதைத் தவிர்க்குமாறு மைக்ரோசாஃப்ட் பரிந்துரைக்கிறது, ஏனெனில் இவை செயலியில் அதிகமான பளுவை ஏற்றுகிறது.\n\nSection::::வால்யூம் ஷாடோ காபி.\nவால்யூம் ஷாடோ காபி சர்வீஸ் (VSS) கோப்புகள் மற்றும் கோப்புறைகளின் வரலாற்றுக்குரிய பதிப்புகளை NTFS வால்யூம்களில் வைத்திருக்கிறது, இதை பழைய, புதிய-ஒன்றின்மேல் ஒன்று எழுதப்பட்ட தரவிலிருந்து நிழல் நகலாக \"(காபி-ஆன்-ரைட்)\" நகலெடுப்பதன் மூலம் செய்கிறது. முந்தையப் பதிப்பிற்கு திரும்புவதற்குப் பயனர் கோரிக்கை வைத்தவுடன் பழைய கோப்புத் தரவு புதியதன் மீது இடப்படுகிறது. இது கோப்பு அமைப்பினால் தற்சமயம் பயன்படுத்தப்படும் கோப்புகளைக் காப்பகப்படுத்துவதற்குக் கூட தரவு பத்திரப்படுத்தும் நிரல்களை அனுமதிக்கிறது. மிக அதிகமாக ஏற்றப்பட்டுள்ள அமைப்புகளுக்கு, ஒரு தனி வட்டில் நிழல் நகல் வால்யூமை அமைக்க மைக்ரோசாஃப்ட் பரிந்துரைக்கிறது.\nஅமைப்பு திடீரென்று நொடிந்துவிடும் நேரங்களில், உறுதியான மீட்டமைப்பினை உறுதிசெய்வதற்கு, லோக்கல் நடவடிக்கைகளைக் குறியிடவும் NTFS வால்யூம் மீண்டும் மௌண்ட் செய்யப்படும்போது, அமைப்பு மீண்டும் துவங்கியபிறகு அமைப்பு கோப்புக்கான ஒப்படைக்கப்பட்ட மாற்றங்கள் செயல்திறனுடன் மீட்டெடுக்கப்பட்டதை அல்லது புதிய பதிப்பு மாற்றியமைக்கப்பட்ட கோப்பை மூடுவதற்கு முன்னர், உண்மையான ஒப்படைப்பு முழுவதுமாக பதிவு செய்யப்படாமல் இருந்தால் பழைய பதிப்பிற்கே மீண்டும் பாதுகாப்பாகத் திரும்பிவிடுவதை உறுதிசெய்யவும் USN ஜர்னலையும் VSS பயன்படுத்துகிறது. இருந்தாலும், ஒரு நடவடிக்கை ஒருங்கிணைப்பாளரை பயன்படுத்தும்போது தவிர, இந்த VSS நிழல்கள் பல்வகை கோப்புகள் அல்லது வால்யூம்களில் உலகளாவிய ஒருங்கிணைப்பைக் கொண்டிருக்கவில்லை (கீழே பார்க்கவும்). பேக்அப் இயக்கங்களின்போது பழைய பதிப்புகள் தொடர்ந்து அணுக்கம்பெறுவதை உறுதிசெய்வதற்கு அவற்றைப் பயன்படுத்தலாம், இது அந்த பேக்அப்களிலிருந்து நிலையான அமைப்பு பிம்பங்களைப் பெறுவதற்கானது.\n\nSection::::டிரான்சாக்ஷனல் NTFS.\nவிண்டோஸ் விஸ்டாவைப் பொறுத்தவரையில், கோப்புகளுக்கான மாற்றங்களை ஒன்றாக்கி ஒரு நடவடிக்கையாக ஒன்றுகூட்டுவதற்குப் பயன்பாடுகள் டிரான்சாக்ஷனல் NTFS ஐப் பயன்படுத்தலாம். இந்த நடவடிக்கை எல்லா மாற்றங்களும் நிகழ்வதை ஒஅல்லது எதுவும் நிகழாமல் இருப்பதற்கான உத்தரவாதத்தை அளிக்கிறது, மேலும் நடவடிக்கைக்கு வெளியில் இருக்கும் பயன்பாடுகள், பொறுப்பேற்றுக்கொள்ளப்பட்ட குறிப்பிட்ட பொழுதுவரை மாற்றங்களைப் பார்க்காமல் இருப்பதற்கு உத்திரவாதமளிக்கிறது.\n\nஅது வால்யூம் நிழல் நகல்கள் (காபி-ஆன்-ரைட்) பயன்படுத்திய அதே தொழில்நுட்பங்களைப் பயன்படுத்தி, ஒன்றின் மேல் ஒன்று எழுதப்பட்ட தரவு பாதுகாப்பாக மீண்டும் திரும்புவதையும், இன்னமும் பொறுப்பேற்கப்படாத நடவடிக்கைகளைக் குறியிடுவதற்கு UFS ஜர்னலிங் லாக் அல்லது முன்னரே பொறுப்பேற்கப்பட்டவை இன்னமும் முழுமையாக பொருந்தப்படாமல் இருப்பவைகளையும் (ஒரு பங்கேற்பாளரால் பொறுப்பேற்கப்பட்டபோது அமைப்புக்கு நிலைகுலைவு ஏற்படும்போது) உறுதிசெய்கிறது.\n\nஎனினும், ஒரு நடவடிக்கை-செயல்படுத்தப்பட்ட கோப்பமைப்பில், காபி-ஆன்-ரைட் செமான்டிக்சுடன் நிரந்தரமாக குறியிடப்பட்ட மற்றும் தங்களுடையதே ஆன லோக்கல் நடவடிக்கைக்குள் பூரணமாக மாற்றியமைக்கப்பட்ட வெறும் அமைப்புக் கோப்புகளைக் காட்டிலும், நடவடிக்கை பொறுப்பேற்கப்படாத வரையில், எந்த வகையான பார்ட்டிஷனுக்கும் தேவைப்படும் இதர எல்லா கோப்புகளுக்கும் இது தற்காலிகமாகப் பயன்படுத்தப்படலாம்.\n\nஎனினும், செயலுறமிக்க பின்திரும்பல்களை அனுமதிக்கவும், பல பங்கேற்பாளர்களால் பயன்படுத்தப்படுவதற்கு சாத்தியப்படும் கோப்பு அமைப்புகளில் ஃப்ராக்மென்டேஷன் உருவாவதைத் தடுக்கவும், காபி-ஆன்-ரைட் தொழில்திறன் மாற்றியமைக்கப்பட்டுள்ளது: பழைய தரவு உடனடியாக ஓவர்ரைட் செய்யப்படாமல் அது இருக்கும் இடத்திலேயே வைக்கப்படும் (பெரும்பாலும் தன்னுடையதே ஆன நடவடிக்கையில் நிலையான படித்தல்களுக்காக யாரோ ஒருவரால் அது தற்போது லாக் செய்யப்பட்டிருக்கும்போது); அவ்வாறு இருந்தால், பொறுப்பேற்காத புதிய தரவு மட்டுமே ஒரு தற்காலிக நிழலில் வைக்கப்படும் (காபி-ஆன்-ரைட் பழைய தரவுக்கு மாறாய்) இது, நடவடிக்கையை ரைட்டரால் பொறுப்பேற்கப்படும்போது வழக்கமான VSS காபி-ஆன்-ரைட் பயன்படுத்தி இறுதியாகச் செயல்படுத்தப்படும். அத்துடன் புதிய தரவுக்கான இந்த தற்காலிக நிழல்கள், தங்களுடையதே ஆன பொறுப்பேற்காத தரவுகளைக் கொண்டிருக்கும் பங்கேற்கும் செயல்பாடுகளால் மட்டுமே காணக்கூடியது, ஒரு வட்டில் உடனடியாக எழுதப்படும் என்ற கட்டாயம் இல்லை, ஆனால் நினைவகத்தில் வெறுமனே பராமரிக்கப்படும் அல்லது பிந்தைய பொறுப்புகளுக்குப் பண்டமாற்று செய்யப்படும். ட்ரான்சாக்ஷன் NTFS நடவடிக்கைகளை வெறும் லோக்கல் NTFS வால்யூம்களுக்கு மட்டுமே கட்டுப்படுத்துவதில்லை, ஆனால் தனி வால்யூம்களில் பாதுகாக்கப்படும் தரவு, லோக்கல் ரெஜிஸ்ட்ரி அல்லது SQL தரவுத்தளங்கள் அல்லது அமைப்புச் சேவைகள் அல்லது ரிமோட் சேவைகளின் தற்போதைய நிலைகள் போன்று இதர இடங்களில் இருக்கும் ட்ரான்சாக்ஷனல் தரவு அல்லது இயக்கங்களையும் அது உள்ளடக்கியிருக்கிறது.\n\nஇந்த நடவடிக்கைகள் ஒரு வலைபின்னல்-மூலம் ஒருங்கிணைக்கப்பட்டு எல்லா பங்கேற்பாளர்களும் ஒரு குறிப்பிட்ட சேவையான \"Distributed Transactions Coordinator (DTC)\" ஐப் பயன்படுத்தி, எல்லா பங்கேற்பாளர்களும் ஒரே பொறுப்பேற்பு நிலையைப் பெறுவதையும், எந்தவொரு பங்கேற்பாளராலும் மதிப்பபீடளிக்கப்பட்ட மாற்றங்களைச் சேர்ப்பிக்கவும் உறுதிசெய்கிறது (அப்போதுதான் மற்றவர்கள் பழைய தரவுக்கான தங்கள் லோக்கல் கேச்சிகளை வெறுமையாக்கவும் அல்லது நடைமுறையில் இருக்கும் தங்கள் பொறுப்பேற்காத மாற்றங்களைத் திரும்பப்பெறச் செய்வார்கள்). டிரான்சாக்ஷனல் NTFS, உதாரணத்திற்கு வலைபின்னல்-மூலம் நிலையான பகிர்ந்தளிக்கப்பட்ட கோப்பமைப்புகளின், அவற்றின் லோக்கல் லைவ் அல்லது ஆஃப்லைன் கேச்சிகள் உட்பட, உருவாக்கத்தை அனுமதிக்கிறது.\n\nSection::::என்க்ரிப்டிங் ஃபைல் சிஸ்டம் (EFS).\nஒரு NTFS வால்யூமின் எந்தக் கோப்பு அல்லது கோப்புரைக்கும் என்க்ரிப்டிங் கோப்பு அமைப்பு உறுதியான மற்றும் பயனர்-வெளிப்படை என்க்ரிப்ஷனை வழங்குகிறது. EFS சேவை, மைக்ரோசாஃப்டின் CryptoAPI மற்றும் EFS ஃபைல் சிஸ்டம் ரன்-டைம் லைப்ரரி (FSRTL) ஆகியவற்றின் இணைவுடன் EFS பணிபுரிகிறது. பெரும் சிம்மெட்ரிக் கீயினால் (ஃபைல் என்க்ரிப்ஷன் கீ அல்லது FEK என்றும் அறியப்படுகிறது) ஒரு கோப்பை என்க்ரிப்ட் செய்வதன் மூலம் EFS பணிபுரிகிறது, ஒரு அசிமெட்ரிக் கீ சிப்பெர் பயன்படுத்தவதைக் காட்டிலும் அதிக அளவிலான தரவுகளை என்க்ரிப்ட் மற்றும் டிக்ரிப்ட் செய்யக் குறைந்த அளவு நேரத்தையே எடுத்துக்கொள்வதால் அது பயன்படுத்தப்படுகிறது. கோப்பை மறை குறியீட்டகமாகப் பயன்படுத்தப்பட்ட சிம்மெட்ரிக் கீயானது பின்னர் ஒரு பொது கீயால் என்க்ரிப்ட் செய்யப்படுகிறது, இது கோப்பை என்க்ரிப்ட் செய்த பயனருடன் தொடர்புடையது, மேலும் இந்த என்க்ரிப்ட் செய்யப்பட்டத் தரவு, என்க்ரிப்ட் செய்யப்பட்டக் கோப்பின் ஒரு மாற்றுத் தரவு ஸ்ட்ரீமில் பாதுகாக்கப்படுகிறது. கோப்பை டிக்ரிப்ட் செய்வதற்கு, கோப்பு அமைப்புப் பயனரின் தனிப்பட்ட கீயைப் பயன்படுத்தி கோப்பு ஹெட்டரில் பாதுகாக்கப்பட்டிருக்கும் சிம்மெட்ரிக் கீயை டிக்ரிப்ட் செய்கிறது. பின்னர் அது கோப்பை டிக்ரிப்ட் செய்வதற்கு சிம்மெட்ரிக் கீயைப் பயன்படுத்துகிறது. இது கோப்பு அமைப்பு நிலையில் செய்யப்படுவதால், பயனருக்கு வெளிப்படையாகத் தெரிகிறது. அத்துடன் பயனர் தங்கள் கீக்கான அணுக்கத்தை தொலைத்துவிட நேர்ந்தால், ஒரு மீட்டமைக்கும் ஏஜெண்ட் தேவைப்பட்டால் இப்போதும் கோப்பினை அணுகும் வகையில், EFS அமைப்பில் கூடுதல் டிக்ரிப்ஷன் கீகளுக்கான ஆதரவு கட்டமைக்கப்பட்டுள்ளது. NTFS-வழங்கிய என்க்ரிப்ஷன் மற்றும் சுருக்கமானது பரஸ்பரம் தனித்தன்மையிலானது-NTFS ஐ ஒன்றுக்குப் பயன்படுத்தலாம், மற்றொன்றுக்கு மூன்றாம் தரப்புக் கருவியாகப் பயன்படுத்தலாம்.\n\nவிண்டோசின் பேசிக், ஹோம் மற்றும் மீடியா சென்டர் பதிப்புகளில் EFS இன் ஆதரவு கிடைக்கப்பெறுவதில்லை, மேலும் விண்டோசின் ப்ரொஃபெஷனல், அல்டிமேட் மற்றும் சர்வர் பதிப்புகளை நிறுவிய பின்னர் ஆக்டிவேட் செய்யப்படவேண்டும் அல்லது விண்டோஸ் டொமெய்ன்களுக்குள் இருக்கும் என்டர்ப்ரைஸ் டிப்ளாய்மெண்ட் கருவிகளைப் பயன்படுத்தவேண்டும்.\n\nSection::::ஒதுக்கீடுகள்.\nவட்டு ஒதுக்கீடுகள் NTFS v3 இல் அறிமுகப்படுத்தப்பட்டது.NTFS ஐ ஆதரிக்கும் விண்டோஸ் பதிப்பில் இயங்கும் ஒரு கணினியின் நிர்வாகிக்கு, பயனர்கள் பயன்படுத்தக்கூடிய வட்டு இடத்தில் ஒரு துவக்கத்தை ஏற்படுத்த இவை அனுமதிக்கிறது. ஒவ்வொரு பயனரும் எவ்வளவு வட்டு இடத்தை பயன்படுத்துகிறார்கள் என்ற விவரங்களை நிர்வாகிகள் கண்காணிக்கவும் இது அனுமதிக்கிறது. வட்டு இடத்தின் எந்த குறிப்பிட்ட நிலைவரைக்கும் எச்சரிக்கையைப் பெறுவதற்கு முன்னர் ஒரு பயனர் பயன்படுத்தலாம் என நிர்வாகி குறிப்பிடலாம், அதற்குப் பின்னர் பயனர்கள் தங்களுடைய அதிகபட்ச இடத்தைத் தொட்டவுடன் அவர்களுக்கான அணுக்கத்தை மறுக்கலாம். வட்டு ஒதுக்கீடல்கள் NTFS களின் வெளிப்படையான கோப்பு-சுருக்கத்தை, அவை செயல்படுத்தப்பட்டிருந்தால், கணக்கில் எடுத்துக்கொள்ளாது.காலி இடத்தின் அளவை வினவும் பயன்பாடுகள் கூட அவற்றுக்கான ஒதுக்கீடுகள் பொருந்தச் செய்துள்ள பயனருக்கு காலி இட அளவை விட்டுவிடச் செய்யும்.\n\nவிண்டோசின் பேசிக், ஹோம் மற்றும் மீடியா சென்டர் பதிப்புகளில் வட்டு ஒதுக்கீடுகளின் ஆதரவு கிடைக்கப்பெறுவதில்லை, மேலும் விண்டோசின் ப்ரொஃபெஷனல், அல்டிமேட் மற்றும் சர்வர் பதிப்புகளை நிறுவிய பின்னர் ஆக்டிவேட் செய்யப்படவேண்டும் அல்லது விண்டோஸ் டொமெய்ன்களுக்குள் இருக்கும் என்டர்ப்ரைஸ் டிப்ளாய்மெண்ட் கருவிகளைப் பயன்படுத்தவேண்டும்.\n\nSection::::ரிபார்ஸ் பாய்ண்ட்ஸ்.\nஇந்த அம்சம் NTFS v3 இல் அறிமுகப்படுத்தப்பட்டது.ஒரு கோப்பு அல்லது டைரக்டரியின் பயனர் இட பண்புகளில் ஒரு ரிபார்ஸ் டாகைத் தொடர்புபடுத்துவதன் மூலம் பயன்படுத்தப்படுகிறது.பொருள் மேலாண்மை (விண்டோஸ் NT லைன் எக்சிக்யூடிவ் பார்க்கவும்) ஒரு கோப்பமைப்புப் பெயர் தேடும் ஆய்வை செய்யும்போது ஒரு எதிர்ஆய்வு பண்பு எதிர்கொண்டால், விண்டோஸ் 2000 இல் ஏற்றப்பட்டிருக்கும் ஒவ்வொரு கோப்பு அமைப்பு வடிகட்டி இயக்கியும் பயனர் கட்டுப்படுத்திய ரிபார்ஸ் தரவை அனுப்பி அதனால் பெயர் நோக்கை \"ரிபார்ஸ்\" செய்ய அதற்குத் தெரியும்.ஒவ்வொரு வடிகட்டி இயக்கியும் ரிபார்ஸ் தரவைப் பரிசோதித்து, அவை ரிபார்ஸ் பாய்ண்டுக்குத் தொடர்புடையதுதானா என்று சரிபார்க்கிறது, மேலும் அந்த வடிகட்டி இயக்கி ஒரு பொருத்தத்தை முடிவுசெய்தால் அது கோப்பு அமைப்பு அழைப்பை இடைமறித்து அதன் சிறப்பு செயல்பாட்டுத்தன்மையை நிறைவேற்றுகிறது.வால்யூம் மௌண்ட் பாய்ண்ட்கள், டைரக்டரி சந்திப்புகள், ஹைரார்கிகல் சேமிப்பக நிர்வாகம், நேடிவ் ஸ்ட்ரக்சர்ட் ஸ்டோரேஜ், ஒற்றை நிகழ்வு சேமிப்பகம் மற்றும் அடையாளக்குறியீட்டு இணைப்புகளை நடைமுறைப்படுத்த ரிபார்ஸ் பாய்ண்டுகள் பயன்படுத்தப்படுகின்றன.\n\nமற்றொரு வால்யூமில் ஏற்கெனவே இருக்கும் டைரக்டரியின் மீது வால்யூம் மௌண்ட் செய்யப்பட்டவுடன், அந்த டைரக்டரியின் முன்னரே பட்டியலிடப்பட்ட பொருளடக்கங்கள் மறைந்துவிடும் மற்றும் மௌண்ட் செய்யப்பட்ட ரூட் டைரக்டரியின் பொருளடக்கங்களால் மாற்றியிடப்படும்.மௌண்ட் செய்யப்பட்ட வால்யூமுக்கு இப்போதும் தனதே ஆன ஒரு ட்ரைவ் எழுத்து தனியாக ஒதுக்கப்படக்கூடும்.வால்யூம்கள் பரஸ்பரம் ஒன்றன் மீது மற்றொன்று மௌண்ட் செய்ய கோப்பு அமைப்பு அனுமதிக்காது.வால்யூம் மௌண்ட் பாய்ண்ட்கள் தொடர்ந்திருக்கவும் (அமைப்பு ரீபூட் ஆன பிறகு தானாகவே ரீமௌண்ட் ஆவது) அல்லது இல்லாதிருக்கவும் செய்யலாம்.\n\nமௌண்டட் வால்யூம்கள் NTFS அல்லாது வேறு இதரக் கோப்பு அமைப்புகளைப் பயன்படுத்தலாம், குறிப்பாக அவை ரிமோட் பகிர்வு டைரக்டரிகளாகவும் இருக்கலாம், ஒருவேளை அதனுடையதேயான பாதுகாப்பு அமைப்புகள் மற்றும் ரிமோட் கோப்பமைப்பு கொள்கைக்கு ஏற்ப அணுக்க உரிமையை ரீமேப்பிங்க் செய்யப்பட்டவையாகவும் இருக்கலாம்.\n\nSection::::டைரக்டரி சந்திப்புகள்.\nவால்யூம் மௌண்ட் பாய்ண்ட்கள் போலவே, எனினும் டைரக்டரி சந்திப்புகள் இதர வால்யூம்களுக்குப் பதிலாகக் கோப்பு அமைப்புகளின் இதர டைரக்டரிகளைக் குறிப்பிடுகிறது.உதாரணத்திற்கு, டைரக்டரி codice_1 ஒரு டைரக்டரி சந்திப்புப் பண்புடன்codice_2க்கு இணைப்பு கொண்டிருக்கக்கூடிய இது ஒரு பயனர்-முறைமைப் பயன்பாட்டினால் அணுகப்படும்போது தானாகவே codice_2 டைரக்டரிக்குக் குறிப்பிடுகிறது. இந்தச் செயல்பாடு கருத்தியல் ரீதியாக யூனிக்ஸ் இல் இருக்கும் டைரக்டரிகளின் உருமாதிரியான இணைப்புகளைப் போலவே இருக்கிறது, ஆனால் NTFS இன் இலக்கு எப்போது மற்றொரு டைரக்டரியாக இருக்கவேண்டும் (வழமையான யூனிக்ஸ் கோப்பு அமைப்புகள் அடையாள இணைப்பின் இலக்கு எந்த வகையான கோப்பாகவும் இருக்க அனுமதிக்கிறது) மற்றும் ஒரு கடின இணைப்பின் செமாண்டிக்குகளைக் கொண்டிருக்கவேண்டும் (அதாவது அவைகள் உருவாக்கப்படும்போது அவை உடனடியாக தீர்க்கப்படக்கூடியவைகளாக இருக்கவேண்டும்).\n\nடைரக்டரி இணைப்புகள் (இவற்றைக் கட்டளை MKLINK /J junctionName targetDirectory மூலம் உருவாக்கலாம் மற்றும் RMDIR junctionName கன்சோல் ப்ராம்ப்டிலிருந்து நீக்கலாம்) தொடர்ந்து இருக்கக்கூடியதும் சர்வர் பக்கமிருந்து தீர்க்கப்படக்கூடியதுமாகும், இவை முதன்மை வால்யூம் மௌண்ட் செய்யப்பட்டிருக்கும் லோக்கல் அமைப்பு அல்லது டொமைனின் அதே பாதுகாப்புச் செயற்களத்தைப் பகிர்ந்துகொள்வதால் சாத்தியமாகிறது, மேலும் இலக்கு டைரக்டரியின் பொருளடக்கத்தைப் போலவே தன்னுடைய பொருளடக்கத்திற்கும் அதே பாதுகாப்பு அமைவுகளைக் கொண்டிருக்கிறது; எனினும் சந்திப்புக்கென்றே வரையறுக்கப்பெற்ற பாதுகாப்பு அமைவுகள் இருக்கும்.டைரக்டரி சந்திப்பு இணைப்புகளைத் துண்டிப்பதால் இலக்கு டைரக்டரியில் இருக்கும் கோப்புகளை நீக்காது.\n\nகுறிப்பு: முந்தைய விண்டோஸ் பதிப்புகளுடன் ஒத்திசைவதற்கு சில டைரக்டரி சந்திப்புகள் முன்னிருப்பாக விண்டோஸ் விஸ்டாவில் நிறுவப்படுகின்றன, சிஸ்டம் ட்ரைவின் ரூட் டைரக்டரியில் Documents and Settingsபோன்றவை, இவை அதே வால்யூமின் ரூட் டைரக்டரியின் Users பிசிகல் டைரக்டரிக்கு இணைக்கிறது.எனினும் அவை முன்னிருப்பாக மறைக்கப்பட்டிருக்கிறது, மற்றும் அவற்றின் பாதுகாப்பு அமைவுகள், லோக்கல் உள்கட்டமைக்கப்பட்ட அமைப்புப் பயனர் அல்லது லோக்கல் நிர்வாகிகள் குழுவைத் தவிர (இரு பயனர் கணக்குகளும் அமைப்பு மென்பொருள் நிறுவிகளால் பயன்படுத்தப்படுகிறது) ஷெல்லுக்குள்ளிலிருந்து அல்லது பெரும்பாலான பயன்பாடுகளிலிருந்து விண்டோஸ் எக்ஸ்ப்ளோரர் திறப்பதை மறுக்கும்படியாக அமைக்கப்படும்.அநேகமாக பயனர்கள் இணைந்த டைரக்டரிகளில் வெளிப்படையாகக் காணப்படுகின்ற டூப்ளிகேட் கோப்புகளைக் கண்டறிந்து அதைத் தவறாக நீக்குவதைத் தடுப்பதற்காகவே இந்தக் கூடுதல் பாதுகாப்புக் கட்டுப்பாடு செய்யப்பட்டிருக்கிறது, ஏனெனில் டைரக்டரி சந்திப்புகளின் செமான்டிக்குகள் கடின இணைப்புகளைப் போன்றது அல்ல: குறிப்பு எண்ணிக்கை இலக்கு பொருளடக்கத்தில் பயன்படுத்தப்படுவதில்லை மேலும் அவை குறிப்பிடப்பட்ட கொள்களன் மீதும் பயன்படுத்தப்படுவதில்லை.\n\nடைரக்டரி சந்திப்புகள் இலகுவான இணைப்புகள் (இலக்கு டைரக்டரி நீக்கப்பட்டாலும் அவை தொடர்ந்து இருக்கும்) அவை அடையாள இணைப்பின் குறைந்த வடிவாகப் பணிபுரியும் (இலக்கின் இடத்தில் கூடுதல் கட்டுப்பாட்டுடன்), ஆனால் ஒரு உகப்பாக்கப்பட்டப் பதிப்பான இது அவை நடைமுறைப்படுத்தப்பட்ட வகையிலேயே ரிபார்ஸ் பாய்ண்ட்களின் விரைவான செயலாக்கத்தை அனுமதிக்கிறது, மேலும் புதிய NTFS அடையாள இணைப்புகளைக் காட்டிலும் குறைந்த நிர்வாகத்துடன் சர்வர் பக்கமிருந்து தீர்க்கக்கூடியது (அவைகள் ரிமோட் பகிர்வு டைரக்டரிகளில் காணப்படும்போது).\n\nSection::::சிம்பாலிக் லிங்குகள்.\nசிம்பாலிக் லிங்குகள் (அல்லது மென்மையான இணைப்புகள்) விண்டோஸ் விஸ்டாவில் அறிமுகப்படுத்தப்பட்டது. அடையாளக்குறியீட்டு இணைப்புகளை வாடிக்கையாளர் பக்கமிருந்து தீர்க்கப்படுகிறது.எனவே ஒரு அடையாளக்குறி இணைப்பு பகிரப்படும்போது, இலக்கு சர்வரின் மீதில்லாமல் வாடிக்கையாளரின் மீதான அணுக்கக் கட்டுப்பாடுகளுக்கு உள்ளாகிறது.\n\nஅடையாளக்குறியீட்டு இணைப்புகள் கோப்புகளுக்கு (MKLINK symLink targetFilename உடன் உருவாக்கப்பட்டது) அல்லது டைரக்டரிகளுக்கு (MKLINK /D symLinkD targetDirectory உடன் உருவாக்கப்பட்டது) உருவாக்கப்படலாம், ஆனால் இணைப்பின் செமான்டிக் உருவாக்கப்பட்ட இணைப்புடன் தான் வழங்கப்படவேண்டும்.அடையாளக்குறியீட்டு இணைப்புகள் உருவாக்கப்படும்போது இலக்கு இருக்கவேண்டியதில்லை அல்லது கிடைக்கப்பெறவேண்டியதில்லை: அடையாளக்குறியீட்டு இணைப்புகள் அணுக்கம் செய்யப்படும்போது, இலக்கு கிடைக்கப்பெறுவதற்காக பரிசோதிக்கப்படும், NTFS உம் சரியான வகை (கோப்பு அல்லது டைரக்டரி) தானா என்று பரிசோதிக்கும்; உளதாக இருக்கும் இலக்கு தவறான வகையினதாக இருந்தால் அது காணப்பெறாத பிழையைத் திருப்பிஅனுப்பும்.\n\nபகிர்ந்த டைரக்டரிகளுக்குள்ளேயே ரிமோட் ஹோஸ்ட்கள் அல்லது கோப்புகள் மற்றும் சப்டைரக்டரிகளில் பகிர்ந்த டைரக்டரிகளையும் கூட குறிப்பீடு செய்யலாம்: அவற்றின் இலக்குகள் பூட்டின் போது உடனடியாக மௌண்ட் செய்யப்படுவதில்லை, ஆனால் OpenFile() அல்லது CreateFile()API மூலம் அவற்றைத் திறக்கும்போது தேவைக்கேற்ப தற்காலிகமாகச் செய்யப்படுகிறது. அவைகள் உருவாக்கப்படும் NTFS இன் வால்யூமில் அவற்றின் விளக்கங்கள் நிலைத்திருக்கின்றது (எல்லா வகையான அடையாளக்குறியீட்டு இணைப்புகளும் அவைகள் கோப்புகள் போல நீக்கப்படலாம், ஒரு கமாண்ட் லைன் ப்ராம்ப்ட் அல்லது பாட்ச்சிலிருந்து DEL symLink பயன்படுத்தி அவ்வாறு செய்யலாம்).\n\nSection::::சிங்கிள் இன்ஸ்டன்ஸ் ஸ்டோரேஜ் (SIS).\nவெவ்வேறு, ஆனால் ஒத்த, கோப்புகளுடைய பல்வேறு டைரக்டரிகள் இருக்கும்போது, இக்கோப்புகளில் சிலவற்றில் ஒரேமாதிரியான பொருளடக்கம் இருக்கலாம்.சிங்கிள் இன்ஸ்டன்ஸ் ஸ்டோரேஜ் ஒத்த கோப்புகளை ஒரே கோப்பாக இணைக்கவும், அந்த இணைக்கப்பட்ட கோப்புக்கு குறிப்பீடுகளை உருவாக்கவும் அனுமதிக்கிறது.SIS உள்ளடக்கத்தில் கோப்புகளுக்கான நகல்கள், மாற்றங்கள் மற்றும் இணைப்புகளை நிர்வகிக்கக்கூடிய கோப்பு அமைப்பு வடிகட்டியைக் கொண்டிருக்கிறது; மற்றும் ஒரு பயனர் வெற்றிட சேவையும் கொண்டிருக்கிறது (அல்லது \"க்ரோவெலர்\" இது, ஒத்திருக்கும் மற்றும் இணையவேண்டியக் கோப்புகளைத் தேடுகிறது.SIS ரிமோட் நிறுவல் சர்வர்களுக்காக முக்கியமாக வடிவமைக்கப்பட்டது, ஏனெனில் இவை பல ஒத்த கோப்புகளை உள்ளடக்கியிருக்கும் பன்மடங்கு நிறுவல் பிம்பங்களைக் கொண்டிருக்கக்கூடும்; SIS இவற்றை ஒன்றாக்க அனுமதிக்கிறது, ஆனால், உதாரணத்திற்குக் கடின இணைப்புகள் போலில்லாமல், ஒவ்வொரு கோப்பும் தனித்தன்மையுடன் விளங்குகிறது; கோப்பின் ஒரு நகலுக்குச் செய்யப்படும் மாற்றங்கள் மற்ற இதர கோப்புகளில் மாற்றாமல் விட்டுவிடும்.இது காபி-ஆன்-ரைட் போன்றே இருக்கும், இந்தத் தொழில்திறன் மூலம் ஒரு நகல் மாற்றியமைக்கப்படும் வரை நினைவக நகலெடுப்பானது உண்மையிலேயே செய்யப்படுவதில்லை.\n\nSection::::ஹைரார்கிகல் ஸ்டோரேஜ் மேனேஜ்மெண்ட்(HSM).\nஹைரார்கிகல் ஸ்டோரேஜ் மேனேஜ்மெண்ட் என்பது சில குறிப்பிட்ட காலம் வரை பயன்படுத்தப்படாத கோப்புகளைக் குறைந்த மதிப்புடைய சேமிப்பு ஊடகத்துக்கு மாற்றல் செய்யும் ஒரு வழிமுறை.கோப்பு அடுத்ததாக அணுக்கம் செய்யப்படும்போது அந்தக் கோப்பின் ரிபார்ஸ் பாய்ண்ட், அது தேவைப்படுகிறது என்பதை முடிவுசெய்து அதை சேமிப்பிடத்திலிருந்து மீட்டெடுக்கிறது.\n\nSection::::நேடிவ் ஸ்ட்ரக்சர்ட் ஸ்டோரேஜ் (NSS).\nNSS ஒரு ActiveX ஆவண சேமிப்பிட தொழில்திறனாக இருந்துவந்து தற்போது மைக்ரோசாஃப்டால் நிறுத்தப்பட்டுள்ளது. ActiveX உள்ளுக்குள்ளே பயன்படுத்தும் அதே மல்டி-ஸ்ட்ரீம் வடிவில் ActiveX ஆவணங்களைச் சேமித்துவைப்பதற்கு அனுமதித்தது.ஒரு NSS கோப்பு அமைப்பு வடிகட்டி மேலேற்றப்பட்டு, பயன்பாட்டிற்கு வெளிப்படையாக பன்மடங்கு ஸ்ட்ரீம்களை செயல்முறைப்படுத்தப் பயன்படுத்தப்பட்டது, மேலும் கோப்பு NTFS அல்லாத ஃபார்மெடெட் வட்டு வால்யூமுக்கு மாற்றல் செய்யப்படும்போது அது பன்மடங்கு ஸ்ட்ரீம்களை ஒரு ஒற்றை ஸ்ட்ரீமாகவும் மாற்றல் செய்யும்.\n\nSection::::தகவல்களை மாற்றி உபயோகிக்கக்கூடியத் திறன்.\nநடைமுறைப்படுத்துதலில் உள்ளானவைகளின் விவரங்கள் வெளியிடப்படவில்லை, NTFS -ஐக் கையாள்வதற்கானக் கருவிகளை வழங்குவதற்கு மூன்றாம்-தரப்பு விற்பனையாளர்களுக்கு இது கடினமாக்குகிறது.\n\nSection::::லீனக்ஸ்.\nNTFS இல் எழுதுவதற்கும் படிப்பதற்குமான செயற்திறனை NTFS-3G இயக்கி வழங்குகிறது.இது பெரும்பாலான லீனக்ஸ் பகிர்ந்தளிப்புகளில் சேர்க்கப்பட்டுள்ளது.இதர பழம்பாணியிலான மற்றும் பெரும்பாலும் படித்தல்-மட்டும் தீர்வுகளும் இன்னமும் தொடர்ந்து இருக்கின்றன:\n\n\nமூன்று பயனர்இட இயக்கிகளான NTFSMount, NTFS-3G மற்றும் கேப்டிவ் NTFS, ஆகியவை ஃபைல் சிஸ்டம் இன் யூசர்ஸ்பேஸ் (FUSE) இல் கட்டமைக்கப்பட்டுள்ளதைக் கவனிக்கவும், லீனக்ஸ் கெர்னல் மாட்யூலான இது தரவுகளைச் சேமிக்க மற்றும் மீட்டெடுப்பதற்காகப் பயனர்இடம் மற்றும் கெர்னல் குறியீட்டுக்கிடையில் ஒருங்கிணைக்கப் பணிக்கப்பட்டுள்ளது. பெரும்பாலும் மேலே பட்டியலிடப்பட்டுள்ள எல்லா இயக்கிகளும் (பாரகான் NTFS ஃபார் லீனக்ஸ் தவிர்த்து) ஓபன் சோர்ஸ் (GPL) ஆகும்.உள்ளமைவு NTFS கட்டமைப்புகளின் சிக்கலான நிலையின் காரணமாக, பில்ட்-இன் 2.6.14 கெர்னல் இயக்கி மற்றும் FUSE இயக்கி இரண்டும், பழுதடைதலைத் தவிர்க்க, பாதுகாப்பற்றதாகக் கருதப்படும் வால்யூம்களில் மாற்றங்களை அனுமதிப்பதில்லை.\n\nSection::::Mac OS X.\nMac OS X v10.3 மற்றும் பிந்தையது NTFS-ஃபார்மெட்டட் பார்ட்டிஷியன்களுக்குப் படித்தல்-மட்டும் ஆதரவை உள்ளடக்கியுள்ளது.GPL-உரிமம்பெற்ற NTFS-3G, Mac OS X முதல் FUSE வரையிலும் பணி புரிகிறது மற்றும் NTFS பார்ட்டிஷன்களுக்குப் படித்தல் மற்றும் எழுதுதலை அனுமதிக்கிறது.படித்தல்/எழுதுதல் அணுக்கத்துடன் Mac OS X இன் உரிமையாளருக்கானத் தீர்வாக இருப்பது \"பாராகன் NTFS ஃபார் Mac OS X\". NTFS எழுதுதல் ஆதரவு Mac OS X 10.6 இல் கண்டறியப்பட்டுள்ளது, ஆனால் பதிப்பு 10.6.1 பொறுத்தவரையில் செயல்பாட்டுத்தன்மையை இயலச்செய்யக்கூடிய ஹாக்கள் இருந்தபோதிலும், அது செயல்படுத்தப்படவில்லை.\n\nSection::::மைக்ரோசாஃப்ட் விண்டோஸ்.\nவெவ்வேறு NTFS பதிப்புகளின் பெரும்பாலான பகுதிகள் முழுமையாக முன்செல்- மற்றும் பின்செல்-இணக்கம் கொண்டவைகளாக இருந்தாலும், புதிய NTFS வால்யூம்களை மைக்ரோசாஃப்ட் விண்டோஸின் பழைய பதிப்புகளில் மௌண்ட் செய்வதற்குச் சில தொழில்நுட்பப் பரிந்துரைகள் இருக்கின்றது.இது டூயல்-பூடிங், மற்றும் வெளிப்புறக் கையடக்க ஹார்ட் ட்ரைவ்களைப் பாதிக்கிறது.\n\nஉதாரணத்திற்கு, \"பழைய பதிப்பு\" (அதாவது வால்யூம் ஷேடோ காபி மூலம், அதை ஆதரிக்காத ஒரு இயங்குதளத்தில் NTFS பார்டிஷனைப் பயன்படுத்த முயற்சிக்கையில், அந்த முந்தைய பதிப்பின் பொருளடக்கங்கள் காணாமல் போகும்.\n\nSection::::மற்றவைகள்.\neComStation, KolibriOS, மற்றும் FreeBSD ரீட்-ஒன்லி NTFS ஆதரவினை வழங்குகின்றன (eComStation க்கு ரைட்/டிலீட் அனுமதிக்கும் ஒரு பேடா NTFS இயக்கி இருக்கிறது, ஆனால் அது பொதுவாக பாதுகாப்பற்றதாகக் கருதப்படுகிறது).NTFS-3G ஐ ஆதாரமாகக் கொண்டிருந்த, BeOS க்கான இலவச மூன்றாம்-தரப்புக் கருவி, முழு NTFS படித்தல் மற்றும் எழுதுதலை அனுமதிக்கிறது. லீனக்ஸில் FUSE மூலம் வேலை செய்வதோடல்லாமல் Mac OS X, FreeBSD, NetBSD, Solaris மற்றும் Haiku விலும் கூட NTFS-3G வேலை செய்கிறது. \"NTFS4DOS\" என்றழைக்கப்படும் MS-DOS க்கான ஒரு இலவச தனிநபர் பயன் படித்தல்/எழுதுதல் இயக்கியும் உளதாயிருக்கிறது.\n\nSection::::FAT உடன் இணக்கம்.\nமைக்ரோசாஃப்ட் தற்போது HPFS (விண்டோஸ் NT யில் மட்டும்), FAT16 மற்றும், விண்டோஸ் 2000 மற்றும் உயர்வானவைகளை, FAT32 லிருந்து NTFS, ஆக மாற்றுவதற்கு ஒரு கருவியை (convert.exe) வழங்குகிறது, ஆனால் எதிர் மாறாய்ச் செய்ய முடியாது. NTFS பார்டிஷன்களைப் பாதுகாப்பாக மாற்றளவாக்குவதற்குப் பல்வேறு மூன்றாம் தரப்புக் கருவிகள் எல்லாம் திறன் கொண்டிருக்கின்றன. விண்டோஸ் விஸ்டாவுடன் ஒரு பார்டிஷனை சுருக்கவும் விரிவுபடுத்தவும்கூடிய செயற்திறனை மைக்ரோசாஃப்ட் சேர்த்திருந்தது, ஆனால் இது குறைந்த செயற்திறன் கொண்டது ஏனெனில் நகர்த்தப்படமுடியாதவை என குறிப்பிடப்பட்டக் கோப்புகள் மற்றும் பேஜ் ஃபைல் ஃப்ராக்மெண்ட்களை இடப்பெயர்வு செய்யாது, அதனால் ஒரு பார்டிஷனைச் சுருக்கும் திறனை வரையறுக்கிறது.பேஜ்ஃபைல் நகர்த்தமுடியாத கோப்பாக இருந்தால் அதை டீஃப்ராக்மெண்ட் செய்வதற்கு 3ஆம் தரப்புக் கருவியைப் பயன்படுத்தினால் அல்லது பேஜ்ஃபைல் இல்லாமல் ரீபூட் செய்தால் அது சூழ்நிலையை இலகுவாக்கும்.\n\nவரலாற்று ரீதியான காரணங்களால், NTFS ஐ ஆதரிக்காத விண்டோசின் பதிப்புகள் எல்லாம் உள்ளுக்குள்ளான நேரத்தை லோக்கல் மண்டல நேரமாக வைக்கிறார்கள், அதன் காரணமாக விண்டோசின் தற்போதையப் பதிப்புகளால் ஆதரிக்கப்படும் NTFS ஐத் தவிர மற்ற எல்லா கோப்பு அமைப்புகளும் அவ்வாறே செய்கின்றன.இருப்பினும், விண்டோஸ் மற்றும் அதன் வழித்தோன்றல்கள் தங்கள் உள்ளுக்குள்ளான நேரமுத்திரையை UTCஆக வைத்திருக்கிறார்கள், மேலும் காட்சிப்படுத்தும் நோக்கிற்காக பொருத்தமான மாற்றியமைத்தல்களைச் செய்கிறார்கள்.அதனால், NTFS நேரமுத்திரைகள் UTC இல் இருக்கிறது. அப்படியென்றால் NTFS மற்றும் NTFSஅற்ற பார்ட்டிஷன்களுக்கிடையில் கோப்புகள் நகலெடுக்கப்படும்போது அல்லது நகர்த்தப்படும்போது, இயங்குதளங்கள், போகிற போக்கில் நேரமுத்திரைகளை மாற்றம் செய்யவேண்டி இருக்கும்.ஆனால் டேலைட் சேவிங் டைம்(DST) செயல்பாட்டில் இருக்கும்போது சில கோப்புகள் நகர்த்தப்பட்டால் மற்ற இதர கோப்புகள் ஸ்டாண்டர்ட் டைம் செயல்பாட்டில் இருக்கும்போது நகர்த்தப்பட்டால் நேரம் மாற்றியமைத்தல்களில் நிச்சயமற்றத் தன்மைகள் ஏற்படும்.இதன் விளைவாக, குறிப்பாக லோக்கல் மண்டல நேரங்களில் மாற்றங்கள் ஏற்பட்ட பின்னர் ஓரிரு நாட்களில், சில கோப்புகளின் நேரமுத்திரைகள் ஒரு மணி நேரம் வரையில் தவறாக இருப்பதைப் பயனர்கள் கவனிக்கக்கூடும்.வடக்கு மற்றும் தெற்கு அரைக் கோளங்களுக்கிடையே DST யை நடைமுறைப்படுத்துவதில் இருக்கும் வேறுபாடுகள் காரணமாக, எந்தவொரு 12 மாத கால அவகாசத்தில் 4 மணி நேரம் வரையில் செயல்திறமுடனான நேரமுத்திரை பிழை ஏற்படக்கூடும்.\n\nSection::::இன்டர்னல்ஸ்.\nNTFS இல், எல்லா கோப்பு தரவுகளும்-கோப்பு பெயர், உருவாக்கிய தேதி, அணுக்க இசைவுகள் மற்றும் பொருளடக்கங்கள்-மாஸ்டர் கோப்புப் பட்டியலில் மெட்டாடேட்டாவாகச் சேமிக்கப்படுகிறது.இந்தக் கோட்பாட்டு அணுகுமுறை விண்டோஸ் NTயின் உருவாக்கத்தின்போது கோப்பமைப்பின் பண்புகளை எளிமையாகச் சேர்க்க அனுமதித்தது - ஒரு சுவாரஸ்யமான உதாரணம் என்றால் ஆக்டிவ் டைரக்டரி மென்பொருளால் பயன்படுத்தப்படும் இன்டெக்ஸிங்கிற்கானப் புலங்களைச் சேர்த்ததுதான்.\n\nபெயர் என்கோடிங்கிற்காக (கோப்பு பெயர்கள், ஸ்ட்ரீம் பெயர்கள், இன்டெக்ஸ் பெயர்கள், முதலானவை.,) NTFS எந்த 16-பிட் மதிப்பீடுகளின் வரிசைமுறையையும் அனுமதிக்கிறது.இதற்கு, UTF-16 குறியீட்டுப்புள்ளிகள் ஆதரிக்கப்படுகின்றன என்று பொருள், ஆனால் கோப்பமைப்பு ஒரு வரிசைமுறை செல்லுபடியானதுதானா UTF-16 என்று சரிபார்ப்பதில்லை (சிறு மதிப்பிலான எந்த வரிசைமுறையையும் அது அனுமதிக்கிறது, யூனிக்கோட் ஸ்டாண்டர்டில் இருப்பவைகளுக்கு மட்டும் கட்டுப்படுத்தப்படவில்லை).\n\nஉள்ளுக்குள்ளாக, NTFS கோப்பமைப்புத் தரவுகளை இன்டெக்ஸ் செய்வதற்கு B+ treeகளைப் பயன்படுத்துகிறது.நடைமுறைப்படுத்துவதற்குக் கடினமாக இருந்தாலும், பெரும்பாலான சூழ்நிலைகளில் வேகமான கோப்பு பார்க்கும் நேரங்களை இது அனுமதிக்கிறது.கோப்பமைப்பு மெட்டாடேட்டாவின் முழுமைக்கும் உத்திரவாதமளிக்க ஒரு கோப்பமைப்பு ஜர்னல் பயன்படுத்தப்படுகிறது, ஆனால் இது தனிப்பட்ட கோப்புகளின் பொருளடக்கத்திற்கு இல்லை. NTFS ஐப் பயன்படுத்தும் அமைப்புகள் FAT கோப்பமைப்புகளுடன் ஒப்பிடுகையில் மேம்பட்ட நம்பகத்தன்மையைக் கொண்டிருப்பதாக அறியப்படுகிறது.\n\nNTFS வால்யூமில் இருக்கும் ஒவ்வொரு கோப்பு, டைரக்டரி மற்றும் மெடாஃபைல்கள் பற்றிய மெட்டாடேட்டாக்களை மாஸ்டர் ஃபைல் டேபிள் (MFT) கொண்டிருக்கிறது.அவற்றுள் கோப்புப்பெயர்கள், இடங்கள், அளவு மற்றும் இசைவுகள் ஆகியன உள்ளடங்கும்.அதன் கட்டமைப்பு வட்டு ஃப்ராக்மென்டேஷனை குறைத்துக்காட்டும் அல்கோரிதம்களை ஆதரிக்கிறது.ஒரு டைரக்டரி என்ட்ரி, கோப்புப்பெயர் மற்றும் ஒரு \"கோப்பு ஐடி\" யையும் உள்ளடக்கியிருக்கிறது, இதுதான் மாஸ்டர் ஃபைல் டேபிளில் இருக்கும் கோப்பை பிரதிநிதிக்கும் பதிவு எண்.நாள்பட்ட குறிப்புகளைக் கண்டறிவதற்கு ஒரு மறுபயன் கௌண்ட்டையும் கூட கோப்பு ஐடி கொண்டிருக்கிறது. இது Files-11இன் W_FID ஐத் திடமாக ஒத்திருந்தபோதிலும் இதர NTFS கட்டமைப்புகள் தீவிரமாக முரண்படுகிறது.\n\nSection::::மெடாஃபைல்ஸ்.\nகோப்பமைப்பை விவரிக்கவும் ஒழுங்கமைக்கவும் செய்யும் பல்வேறு கோப்புகளை NTFS கொண்டிருக்கிறது.எல்லா முறைகளிலும், பெரும்பாலான இந்தக் கோப்புகள் வேறு பயனர் கோப்பைப் போலவே கட்டமைக்கப்பட்டுள்ளது ($வால்யூம் அவற்றில் மிகவும் தனித்தன்மையுடையது), ஆனால் கோப்பமைப்பு வாடிக்கையாளர்கள் அதில் எந்தவித நேரடி ஆர்வத்தையும் கொண்டிருக்கவில்லை.இந்த மெடாஃபைல்கள், கோப்புகள், பேக்அப் தீவிர கோப்பமைப்புத் தரவு, பஃப்ர் கோப்பமைப்பு மாற்றங்களை விவரிக்கிறது, காலி வெற்றிட ஒதுக்கல்களை நிர்வகிக்கிறது, BIOS எதிர்பார்ப்புகளை நிறைவேற்றுகிறது, கெட்ட அல்லோகேஷன் யூனிட்களைக் கண்காணிக்கிறது மற்றும் பாதுகாப்பு மற்றும் வட்டு இட பயன்பாட்டுத் தகவலைச் சேமிக்கிறது.வேறுவகையாக குறிப்பிடாத வரையில், அனைத்து பொருளடக்கங்களும் ஒரு பெயரிடப்படாத தரவு ஸ்ட்ரீமில் இருக்கிறது.\n\nஇத மெடாகோப்புகள் விண்டோசால் விசேஷமாக கவனிக்கப்படுகிறது மற்றும் அவைகளை நேரடியாக காண்பது கடினம்: விசேஷ நோக்கத்திற்காக-செய்யப்பட்ட கருவிகள் தேவைப்படுகிறது.\n\nSection::::MFT பதிவுகளிலிருந்து பண்புப் பட்டியல்கள், பண்புகள் மற்றும் ஸ்ட்ரீம்ஸ்களுக்கு.\nMFT பதிவில் விவரிக்கப்பட்டுள்ள ஒவ்வொரு கோப்புக்கும் (அல்லது டைரக்டரி), ஸ்ட்ரீம் டிஸ்க்ரிப்டர்களின் லீனியர் ரிபோசிடரி இருக்கிறது (\"ஆட்ரிப்யூட்ஸ்\" என்றும் அழைக்கப்படுவது) ஒரு மாற்றிக்கொள்ளக்கூடிய நீள பதிவில் ஒன்றாக பாக்செய்யப்பட்டு (\"ஆட்ரிப்யூட்ஸ் லிஸ்ட்\" என்றும் அழைக்கப்படுவது), ஒவ்வொரு MFT பதிவுக்கும் நிலையான 1KB அளவை நிரப்புவதற்குக் கூடுதல் பாடிங்குடன் கூடியது, இது அந்த கோப்புடன் தொடர்புடைய செயல்திறமிக்க ஸ்ட்ரீம்ஸ்களை முழுமையாக விவரிக்கிறது.\n\nஒவ்வொரு ஸ்ட்ரீமும் (அல்லது \"ஆட்ரிப்யூட்\" ஒரே ஒரு வகை (சேமிக்கப்பட்ட டிஸ்க்ரிப்டரில் உள்ளுக்குள்ளான வெறும் ஒரு நிலையான-அளவு முழுமைப் பொருள், ஆனால் FileOpen அல்லது FileCreate API அழைப்பில் ஒரு சம மதிப்பிலான சிம்பாலிக் பெயரைப் பயன்படுத்தும் பயன்பாடுகளில் அடிக்கடி கையாளப்படும்) ஒரே ஒரு விருப்பத்தேர்வுக்குரிய ஸ்ட்ரீம் பெயர் (செயல்திறமிக்க கோப்புப்பெயர்களுக்கு முழுமையாக தொடர்பற்றது), மற்றும் அந்த ஸ்ட்ரீமுக்கான விருப்பத்தேர்வுக்குரிய தொடர்புடையத் தரவைக் கொண்டிருக்கிறது.NTFS க்கு, மாற்று தரவு ஸ்ட்ரீம்கள், அல்லது ஸ்டாண்டர்டு பண்புகளுக்கான இதர தரவுகளைக் கையாள்வதைப் போன்றே கோப்புகளின் ஸ்டாண்டர்ட் தரவு, அல்லது டைரக்டரிகளுக்கான இன்டெக்ஸ் தரவுகள் கையாளப்படுகின்றன.அவைகள் வெறுமனே, ஒன்றோ அல்லது பல்வேறு பண்புப் பட்டியல்களில் சேமிக்கப்பட்டிருக்கும் பண்புகளில் ஒன்றாகும்.\n\n\nSection::::குடியிருக்கும் vs. குடியிருக்காத தரவு ஸ்ட்ரீம்கள்.\nமிகச் சிறிய தொடர்புடைய தரவுடன் கூடிய ஸ்ட்ரீம்களின் மிகப் பொதுவான நிலைகளுக்கு சேமிப்புகளைக் கட்டாயமாக்குவதற்கும் I/O நிர்வகிப்பைக் குறைப்பதற்காகவும், தரவுகளைக் கொண்டிருக்கும் க்ளஸ்டர்களைப் பட்டியலிடுவதற்கு MFT என்ட்ரி வெற்றிடத்தைப் பயன்படுத்துவதற்குப் பதிலாக, NTFS இந்தத் தரவை ஸ்ட்ரீம் டிஸ்க்ரிப்டருக்குள் வைக்க விரும்புகிறது (அப்போது ஸ்ட்ரீம் டிஸ்க்ரிப்டரின் அளவு MFT பதிவின் அதிகபட்ச அளவு அல்லது ஒரு குடியிருக்காத ஸ்ட்ரீம் ரிபாசிடரிக்குள் இருக்கும் ஒரு தனி என்ட்ரியின் அதிகபட்ச அளவை மீறாதிருந்தால், கீழே பார்க்கவும்); இந்நிலையில், ஸ்ட்ரீம் டிஸ்க்ரிப்டர் நேரடியாக தரவைச் சேமிக்காது, ஆனால் வால்யூமில் வேறுஇடத்தில் சேமிக்கப்பட்டிருக்கும் அசல் தரவைக் குறிப்பிட்டுக்காட்டும் ஒரு அல்லோகேஷன் மாப்பைச் சேமிக்கும்.ஸ்ட்ரீம் டிஸ்க்ரிப்டருக்குள்ளிருந்து நேரடியாக ஸ்ட்ரீம் தரவுகள் அணுக்கம் செய்யப்படும்போது, அது \"ரெசிடெண்ட் டாட்டா\" என்று கணினி ஆய்வுத்துறை ஊழியர்களால் அழைக்கப்படுகிறது. பொருந்திக்கொள்ளக்கூடிய தரவின் அளவு, கோப்பின் இயல்புகளை மிகவும் சார்ந்திருக்கிறது, நீளமில்லாத கோப்புப்பெயர்கள் மற்றும் ACL கள் இல்லாத தனி-ஸ்ட்ரீம் கோப்புகளுக்கு 700 முதல் 800 பைட்கள் வரை இருப்பது சாதாரணம்.\n\n\nNTFS கோப்பமைப்பு இயக்கி சில நேரங்களில் இந்த குடியிருப்பற்ற ஸ்ட்ரீம்கள் சிலவற்றை ஸ்ட்ரீம்ஸ் ரிபோசிடரிக்குள் மாற்றியிட முயற்சிக்கும், மேலும் முந்துரிமை மற்றும் விருப்பப்படியான கட்டளையிடும் விதிமுறை, மற்றும் அளவுக் கட்டுப்பாடுகளை ஆதாரமாகக் கொண்டு குடியிருப்பற்ற ரிபோசிடரியில் சேமித்து வைக்கப்பட்டிருக்கும் ஸ்ட்ரீம் டிஸ்க்ரிப்டர்களை மீண்டும் MFT பதிவின் ஸ்ட்ரீம் ரிபோசிடரிக்கே மாற்றியிடவும் முயற்சிக்கும்.\n\nகுடியிருப்புக் கோப்புகள் நேரடியாக க்ளஸ்டர்களை (\"அல்லோகேஷன் யூனிட்கள்) ஆக்கிரமிப்பு செய்யாததால், வால்யூமில் க்ளஸ்டர்களைக் காட்டிலும் அதிக கோப்புகளை NTFS வால்யூம் கொண்டிருக்கும் சாத்தியங்கள் இருக்கிறது.உதாரணத்திற்கு, ஒரு 80 GB (74.5 GiB பார்ட்டிஷன் 4 KiB யிலான 19,543,064 க்ளஸ்டர்களுடன் NTFS ஃபார்மெட் செய்கிறது. அமைப்புக் கோப்புகளைக் கழித்துவிட்டு (64 MiB லாக் கோப்பு, ஒரு 2,442,888-பைட் $பிட்மேப் கோப்பு, மற்றும் நிலையான ஓவர்ஹெட்டுக்கு சுமார் 25 க்ளஸ்ட்ர்கள்) கோப்புகள் மற்றும் இன்டிசெஸ்களுக்காக 19,526,158 க்ளஸ்டர்களை வெறுமையாக விடுகிறது.ஒவ்வொரு க்ளஸ்டரிலும் நான்கு MFT பதிவுகள் இருப்பதால், இந்த வால்யூம், கோட்பாட்டளவில், பெரும்பாலும் 4 × 19,526,158 = 78,104,632 குடியிருப்புக் கோப்புகளைக் கொண்டிருக்க முடியும்.\n\nSection::::வரையறைகள்.\nபின்வருவன NTFS இன் சில வரையறைகள்:\n\n\n\n\n\n\n\n\nSection::::உருவாக்கியவர்கள்.\nNTFS உருவாக்கத்தில் இவர்களும் அடங்குவர்:\n\n\n\n\n"}
{"id": "68116", "url": "https://ta.wikipedia.org/wiki?curid=68116", "title": "ஹொங்கொங் டொலர்", "text": "ஹொங்கொங் டொலர்\n\nஹொங்கொங் டொலர் அல்லது ஹாங்காங் டாலர் \"(Hong Kong dollar)\" என்பது ஹொங்கொங்கில் புழக்கத்தில் உள்ள நாணயமாகும். சட்ட அதிகாரத்திற்கு அமைய ஹொங்கொங் நாணயத்தின் நாணயக்குறி ($), சுருக்கக்குறி: (HKD) ஆகும். ஹொங்கொங் டொலர் உலகில் அதிக வணிகப் புழக்கத்தில் உள்ள நாணயங்களில் ஒன்பதாவது (9) நிலையில் உள்ளது. ஆங்கிலத்தில் இதன் சுருக்கக் குறியீடாக, அமெரிக்க நாணயத்தின் சுருக்கக்குறியீட்டையே ($) பயன்படுத்தப்படுகின்றது; அதேவேளை மாற்றீடாக ஆங்கில எழுத்துக்கள் \"HK\" உடன் இணைத்து (HK$) எனவும் பயன்படுத்தப்படுகின்றது. ஒரு ஹொங்கொங் டொலர் என்பது நூறு ஹொங்கொங் சதங்களைக் கொண்டதாகும்.\n\nஅமெரிக்க டொலர் ஒன்றிற்கான ஹொங்கொங் டொலரின் பெறுமதி HK$ 7.80 ஆகும்.\n\n"}
{"id": "68122", "url": "https://ta.wikipedia.org/wiki?curid=68122", "title": "நாகூர் (தமிழ் நாடு)", "text": "நாகூர் (தமிழ் நாடு)\n\nநாகூர் (\"Nagore\"), இந்தியாவின், தமிழ்நாடு மாநிலத்தில், அமைந்துள்ள நாகப்பட்டினம் மாவட்டத்தில் நாகப்பட்டினம் நகராட்சியில் இருக்கும் ஒரு நகரம் ஆகும்.\n"}
{"id": "68125", "url": "https://ta.wikipedia.org/wiki?curid=68125", "title": "கூட்டக நிறுவன ஆளுகை", "text": "கூட்டக நிறுவன ஆளுகை\n\nகூட்டக நிறுவன ஆளுகை (Corporate governance) என்பது ஒரு கூட்டக நிறுவனம் (அல்லது நிறுவனம்) இயக்கப்படும், நிர்வகிக்கப்படும் அல்லது கட்டுப்படுத்தப்படும் விதத்தைப் பாதிக்கக்கூடிய செயலாக்கங்கள், பழக்கவழக்கங்கள், கொள்கைகள், சட்டங்கள் மற்றும் நெடுங்கால நடைமுறைகள் ஆகியவற்றின் தொகுப்பாகும். கூட்டக நிறுவன ஆளுகை என்பது நடுநிலை முதலீட்டாளர்களின் ஈடுபாடு மற்றும் கூட்டக நிறுவனம் இயக்கப்படுவதற்கான இலக்குகள் ஆகியவற்றையும் உள்ளடக்கியது. பங்குதாரர்கள்/உறுப்பினர்கள், நிர்வாகம் மற்றும் இயக்குநர் குழுமம் ஆகியவர்கள் முக்கியமான நடுநிலை முதலீட்டாளர்களாவர். தொழிலாளிகள் (பணியாளர்கள்), வாடிக்கையாளர்கள், வழங்குநர்கள், ஒழுங்குப்படுத்துநர்கள் மற்றும் பெரிய அளவிலான சமூகம் ஆகியோர் பிற நடுநிலை முதலீட்டாளர்களாவர். இலாப நோக்கற்ற கூட்டக நிறுவனங்கள் அல்லது பிற உறுப்பினர் தகுதி நிறுவனங்களுக்கு \"பங்குதாரர்கள்\" என்பது கீழே உள்ள உரையில் \"உறுப்பினர்கள்\" என்பதைக் குறிக்கும் (பொருந்துமானால்). \n\nகூட்டக நிறுவன ஆளுகை என்பது பன்முகத் தன்மை கொண்ட துறையாகும். முதல்வர்-முகவர் சிக்கலைக் குறைக்க அல்லது நீக்க முயற்சிக்கும் இயங்கம்சங்களின் மூலமாக ஒரு நிறுவனத்தின் குறிப்பிட்ட தனிநபர் பொறுப்பை உறுதிசெய்வது என்பது கூட்டக நிறுவன ஆளுகையில் முக்கியமான கருப்பொருளாகும். இதனுடன் தொடர்புடைய தனிப்பட்ட விவாதங்களின் நிலையானது பொருளாதார செயல்திறனில் பெருநிறுவன ஆளுகையின் தாக்கத்தை மையமாகக் கொள்கிறது. இதில் பங்குதாரர்களின் நலம் முக்கியமானதாக வலியுறுத்தப்படுகிறது. நடுநிலை முதலீட்டாளர் பார்வை மற்றும் உலகளவில் உள்ள கூட்டக நிறுவன ஆளுகை மாதிரிகள் ஆகியனவும் பெருநிறுவன ஆளுகைத் துறையின் பிற அம்சங்களாகும் (பிரிவு 9 ஐக் காண்க).\n\n2001 ஆம் ஆண்டிலிருந்து நவீன கூட்டக நிறுவனங்களிடையே பெருநிறுவன ஆளுகையின் நடைமுறைகளைச் செயல்படுத்தும் புதிய ஆர்வம் இருந்து வருகிறது, குறிப்பாக அமெரிக்க ஒன்றியத்தில் இருந்த என்ரான் கார்ப்பரேஷன் (Enron Corporation) மற்றும் MCI இன்க். (முன்னர் WorldCom எனப்பட்டது) போன்ற பெரிய நிறுவனங்களின் வீழ்ச்சியே இதற்குக் காரணமாக இருந்தது. 2002 ஆம் ஆண்டில், அமெரிக்க ஒன்றியத்தின் ஃபெடெரல் அரசாங்கம் சர்பான்ஸ்-ஆக்ஸ்லி (Sarbanes-Oxley)என்ற சட்டத்தைப் பிறப்பித்தது, கூட்டக நிறுவனங்களின் மீதான மக்களின் நம்பிக்கையை மீண்டும் மீட்டு உருவாக்கும் நோக்கத்தில் இச்சட்டம் பிறப்பிக்கப்பட்டது.\n\nSection::::வரையறை.\nஎ போர்டு கல்ச்சர் ஆஃப் கார்ப்பரேட் கவர்னன்ஸ் (A Board Culture of Corporate Governance) எனும் கட்டுரையில், வணிக எழுத்தாளர் கேப்ரியல் ஓ'டொனோவன் (Gabrielle O'Donovan), கூட்டக நிறுவனம் என்பது 'மேலாண்மை செயல்பாடுகளை சிறப்பான வணிகப் பொருள் பொதிந்த விதங்கள், இலக்குத் தன்மை, பொறுப்பு மற்றும் ஒருங்கிணைந்த தன்மை ஆகிய அம்சங்களைக் கொண்டும், கட்டுப்படுத்துதல் மற்றும் இயக்குதலின் மூலம் பங்குதாரர்கள் மற்றும் பிற நடுநிலை முதலீட்டாளர்களின் தேவைகளைப் பூர்த்தி செய்யக்கூடிய வகையிலான கொள்கைகள், செயலாக்கங்கள் மற்றும் நபர்களைக் கொண்டுள்ள ஒரு அமைப்பு என்று விவரித்தார். மேலும் உறுதியான கூட்டக நிறுவன ஆளுகையானது புறச் சந்தை ஈடுபாடு மற்றும் சட்டமியற்றல் மேலும் கூடுதலாக கொள்கைகளையும் செயலாக்கங்களையும் பாதுகாக்கக்கூடிய ஆரோக்கியமான குழுமப் பண்பு ஆகியவற்றையே சார்ந்துள்ளது' என்றும் வரையறுக்கிறார். \n\n'உணரக்கூடியதாக உள்ள ஒரு நிறுவனத்தின் கூட்டக நிறுவன ஆளுகையின் தரமானது அதன் பங்குகளின் விலை மற்றும் அதன் அதிகரிக்கும் மூலதனத்தின் மதிப்பையும் பாதிக்கக்கூடும் என்று ஓ'டொனோவன் மேலும் கூறுகிறார். இந்தத் தரமானது நிதி சந்தைகள், சட்டம் மற்றும் பிற புறச் சந்தை சக்திகளாலும் மேலும் கொள்கை செயலாக்கங்கள் எவ்வாறு செயல்படுத்தப்படுகின்றன மற்றும் நபர்கள் எவ்வாறு வழிநடத்தப்படுகின்றனர் போன்றனவாலும் நிர்ணயிக்கப்படுகிறது. இந்தப் புற சக்திகள் பெருமளவு எந்த ஒரு குழுமத்தின் கட்டுப்பாட்டு வட்டத்திற்கும் அப்பாலுள்ளதாகவே உள்ளன. அகச் சூழல் என்பது முற்றிலும் வேறுபட்ட ஒன்று மேலும் அது நிறுவனங்களுக்கு அவர்களின் குழுமக் கலாச்சாரத்தின் மூலமாக அவர்களது போட்டியாளர்களிடமிருந்து தங்களை வேறுபடுத்திக் காட்டிக்கொள்ளும் வாய்ப்புகளை வழங்குகிறது. அதிக அளவிலான கூட்டக நிறுவன ஆளுகை தொடர்பான விவாதங்கள், மோசடி செயல்பாடுகள் மற்றும் அதிகாரிகள் காரணங்களை விடுத்து வெறும் விளைவுகளையே கையாளச்செய்யும் மறைப்பற்ற தன்மை ஆகியவற்றைத் தடுக்க சட்டக் கொள்கையையே தற்போது வரை மையமாகக் கொண்டுள்ளன'\n\nஇது நிறுவன பங்குதாரர்கள், கடன் வழங்கியவர்கள், பணியாளர்கள், வாடிக்கையாளர்கள் மற்றும் வழங்குநர்கள் ஆகியோரைத் திருப்தி படுத்துவதற்கான தனது நீண்டகால திட்ட இலக்குகளை நிறைவேற்றுவதற்கான ஒரு அமைப்பாகும். மேலும் சுற்றுச்சூழல் மற்றும் சமூக ரீதியான தேவைகள் மட்டுமின்றி சட்ட ரீதியான மற்றும் ஒழுக்கமுறைகள் தொடர்பான தேவைகளுக்கும் இணங்கியிருக்கும்படி செய்வதற்குமான கருத்துடன், அந்நிறுவனத்தைக் கட்டமைத்து இயக்கும் மற்றும் கட்டுப்படுத்தும் ஓர் அமைப்பாகவும் உள்ளது.\n\nநிர்வாகமானது கூட்டக நிறுவனத்தின் பங்குதாரர்களுக்குள்ள உண்மையான உரிமையாளர்கள் என்னும் மாற்றித்தர இயலாத உரிமை மற்றும் பங்குதாரர்களின் சார்பாக பொறுப்பாளர்களாக தங்களுக்குள்ள பொறுப்பையும் ஒப்புக்கொள்வதையே கூட்டக நிறுவன ஆளுகையாக கூட்டக நிறுவன ஆளுகைக்கான SEBI கமிட்டியின் (இந்தியா) அறிக்கையானது வரையறுக்கிறது. இது நன்னடத்தையுள்ள வணிக நடத்தை பற்றிய மதிப்புகளுக்குக் கட்டுப்பட்டு இயங்குவது மற்றும் ஒரு நிறுவனத்தின் நிர்வாகத்தில் உள்ள தனிப்பட்ட மற்றும் கூட்டக நிறுவன நிதிகளை வேறுபடுத்திக் காண்பிப்பது பற்றியதாகும்.” இந்த வரையறையானது காந்திஜி உபதேசித்த பொறுப்பாளர் தகுதி தத்துவம் மற்றும் இந்திய அரசியலமைப்பின் இயக்குத் தத்துவம் ஆகியவற்றிலிருந்து உருவானது. கூட்டக நிறுவன ஆளுகையானது நன்னடத்தைகள் மற்றும் அறம் சார்ந்த கடமையாகவும் பார்க்கப்படுகிறது.\n\nSection::::வரலாறு.\n19 ஆம் நூற்றாண்டில் மாநில கூட்டக நிறுவனச் சட்டங்கள் பெருநிறுவன ஆளுகையை மேலும் செயல்திறன் உள்ளதாக மாற்றுவதற்கு கூட்டக நிறுவனக் குழுமங்கள், சட்ட ரீதியான ஆதாயங்களுக்கு பரிமாற்றாக மதிப்பிடல் உரிமைகள் போன்ற பங்குதாரர்களின் உறுதியான அனுமதியின்றி ஆளுகை செய்வதற்கான உரிமைகளை மேம்படுத்தின. அப்போதிலிருந்து, அமெரிக்க ஒன்றியத்தின் பெரிய பொது வர்த்தக கூட்டக நிறுவனங்கள் பெருநிறுவன நிர்வாக-நட்பு டிலவேர் சட்டத்தின் கீழ்க் கொண்டுவரப்பட்டன. மேலும் அமெரிக்க ஒன்றியத்தின் வளம் பல்வேறு கூட்டக நிறுவனம் மற்றும் இதர அமைப்புகளினால் பாதுகாக்கப்பட்டிருப்பது அதிகரித்து வந்திருப்பதால் தனிப்பட்ட உரிமையாளர்கள் மற்றும் பங்குதாரர்களின் உரிமைகள் வழித்தோன்றல்களாகவும் பிரித்தளிக்கப்பட்டதாகவும் மாறும் நிலை அதிகரித்து வருகிறது. பங்குதாரர்களின், நிர்வாக ஊதியம் மற்றும் பங்கு இழப்புகள் ஆகியவை தொடர்பான கவலைகள் அவ்வப்போது கூட்டக நிறுவன ஆளுகையில் சீர்திருத்தங்கள் தேவை எனும் நிலை உருவாக வழிவகுத்தன. \n20 ஆம் நூற்றாண்டில் 1929 ஆம் ஆண்டின் நால் ஸ்ட்ரீட் வீழ்ச்சி நிகழ்வுக்குப் பின்னர் அடால்ஃப் அகஸ்டஸ் பெர்லே (Adolf Augustus Berle), எட்வின் டாட் (Edwin Dodd) மற்றும் கார்டினர் சி. மீன்ஸ் (Gardiner C. Means) போன்ற சட்டக் கல்வியாளர்கள் சமூகத்தில் நவீன கூட்டக நிறுவனத்தின் மாறக்கூடிய பங்களிப்பைப் பற்றிப் பெரிதும் ஈடுபாடு காட்டினர். பெர்லே மற்றும் மீன்ஸ் ஆகியோரின் ஆவணமான \"த மாடன் கார்ப்பரேஷன் அண்ட் த ப்ரைவேட் ப்ராப்பர்ட்டி\" (The Modern Corporation and Private Property) (1932, மாக்மில்லன்) இன்றளவில் உள்ள மேதைமையான விவாதங்களில் காணப்படும் கூட்டக நிறுவன ஆளுகை தொடர்பான கருத்துகளின் மீது பெருமளவு தாக்கம் கொண்டிருப்பது தொடர்கிறது. \n\nசிகாகோ ஸ்கூல் ஆஃப் எகனாமிக்ஸின் ரொனால்ட் கோஸின் \"த நேச்சுர் ஆஃப் த ஃபர்ம்\" (The Nature of the Firm) (1937) நிறுவனங்கள் ஏன் உருவாக்கப்படுகின்றன மற்றும் அவை தொடர்ந்து எவ்வாறு நடந்துகொள்கின்றன என்பதைப் புரிந்துகொள்வதற்கான பரிமாற்றச் செலவுகளைப் பற்றிய கருத்துகளை அறிமுகப்படுத்தியது. ஐம்பது ஆண்டுகளுக்குப் பின்னர் ஐகன் ஃபாமா மற்றும் மைக்கேல் ஜென்சன் ஆகியோரின் \"த செப்பரேஷன் ஆஃப் ஓனர்ஷிப் அண்ட் கண்ட்ரோல்\" (The Separation of Ownership and Control) (1983 ஆம் ஆண்டின் சட்டம் மற்றும் பொருளாதார இதழ்) முகமைக் கோட்பாட்டை கூட்டக நிறுவன ஆளுகையைப் புரிந்துகொள்ளும் ஒரு வழியாக திடமாக நிறுவினர்: இதன் படி ஒரு நிறுவனம் பல ஒப்பந்தங்களின் தொடர்ச்சியாகப் பார்க்கப்படுகிறது. முகமைக் கோட்பாட்டின் ஆதிக்கம் 1989 ஆம் ஆண்டில் வெளிவந்த கேத்லீன் எய்ஸன்ஹார்ட் (Kathleen Eisenhardt) என்பவர் எழுதிய ஒரு கட்டுரையில் (\"ஏஜென்ஸி தியரி: அன் ஆஸெஸ்மெண்ட் அண்ட் ரிவியூ\", அகாடமி ஆஃப் மேனேஜ்மெண்ட் ரிவியூ) (Agency theory: an assessement and review\", Academy of Management Review) குறிப்பிடப்பட்டிருந்தது.\nஇரண்டாம் உலகப் போருக்குப் பின்னர் பன்னாட்டு கூட்டக நிறுவனங்களின் வளர்ச்சியைக் கொண்டு நிர்வாகப் பிரிவின் வலுப்படுத்தலைச் சாதிக்க முடிந்தது. இதன் விளைவாக பின்னாளில் வந்த ஹார்வார்ட் பிஸினஸ் ஸ்கூலின் மேலாண்மை பேராசிரியர்கள் அவைகளின் முக்கியத்துவத்தை ஆய்வு செய்யும் தாக்கமிக்க ஆவணங்களை வெளியிட்டனர்: மைல்ஸ் மேஸ் (Myles Mace) (தொழில் முனைவோர்த் திறன்), ஆல்ஃப்ரெட் டி. சேண்ட்லர், ஜூனியர். (Alfred D. Chandler, Jr.) (வணிக வரலாறு), ஜே லார்ச் (Jay Lorsch) (நிறுவனம் சார்ந்த நடத்தை) மற்றும் எலிசபெத் மெக்லேவர் (Elizabeth MacIver) (நிறுவனம் சார்ந்த நடத்தை). லார்ச் மற்றும் மெக்லேவர் ஆகியோர் கருத்தில் \"பல பெரிய நிறுவனங்கள் போதிய பொறுப்பின்றி அல்லது தங்கள் இயக்குநர் குழுமத்தின் போதிய கண்காணிப்பின்றி வணிக நிகழ்வுகளில் மேலோங்கிய கட்டுப்பாட்டைப் பெற்றுள்ளன.\" \n\n1970 ஆம் ஆண்டின் இறுதியில் அமெரிக்கா மற்றும் உலகின் பல நாடுகளில் கூட்டக நிறுவன ஆளுகை என்பது விவாதங்களின் முக்கியப் பொருளாக இருந்தது. கூட்டக நிறுவன ஆளுகையினைச் சீர்திருத்துவதற்கு தேவையான உறுதியான முயற்சிகள் எடுக்கப்பட்டுள்ளன. கூட்டக நிறுவன உரிமையாளர் தகுதிக்கான உரிமையைச் செயல்படுத்துவது தங்கள் பங்குகளின் மதிப்புகளை அதிகரித்து அதன் மூலம் தங்கள் செல்வத்தை அதிகரித்தல் போன்றவை தொடர்பான பங்குதாரர்களின் ஆசைகளும், தேவைகளும் பகுதியளவு இதற்குக் காரணங்களாக இருந்தன. கடந்த முப்பது ஆண்டுகளாக கூட்டக நிறுவன இயக்குநர்களின் கடமைகள், அவர்களின் கூட்டக நிறுவனம் மற்றும் பங்குதாரர்களுக்கான வழக்கமான கன்னியத்தின் கடமைக்கு அப்பால் மிகப் பெரிய அளவில் விரிவடைந்துள்ளது.\n\n1990களின் முதல் பாதியில் அமெரிக்காவிலுள்ள கூட்டக நிறுவன ஆளுகையின் விவகாரமானது CEO க்களை குழுமம் நிராகரித்த நிகழ்வின் காரணத்தினால் (எ.கா.: IBM, கொடேக், ஹனிவெல்) பத்திரிகை உலகினிடையே குறிப்பிடத்தக்க அளவு கவனத்தை ஈர்த்தது. கலிஃபோர்னியா பொது பணியாளர்களின் ஓய்வு அமைப்பானது (CalPERS) \"அமைப்பு சார்\" பங்குதாரர்களின் செயல் தன்மைக்கு (இது அதற்கு முன்பு மிகவும் அரிதாகவே காணப்பட்ட ஒன்றாகும்) வழிகோலியது. இது கூட்டக நிறுவன மதிப்புகள் CEO மற்றும் இயக்குநர் குழுமத்தின் (எ.கா., இருப்பு வசதிகளை, கட்டுப்பாடுகளின்றி ஆனால் எப்போதாவது பின் தேதியிட்டு வழங்குவதால்) சுமூகமான பாரம்பரிய உறவுகளால் அழிக்கப்பட்டுவிடாது என்பதை உறுதிப்படுத்தும் விதத்திலமைந்தது. \n\n1997 ஆம் ஆண்டில் கிழக்கு ஆசியாவின் நிதி நெருக்கடியில் தாய்லாந்து, இந்தோனேசியா, தென் கொரியா, மலேசியா மற்றும் பிலிப்பைன்ஸ் ஆகிய நாடுகளின் பொருளாதாரம் உடைமைச் சொத்து வீழ்ச்சிக்குப் பின்னர் அயல்நாட்டு முதலீடுகள் வெளியேறியதால் மிகவும் பாதிக்கப்பட்டது கண்டறியப்பட்டது. இந்த நாடுகளில் இருந்த கூட்டக நிறுவன ஆளுகையிலிருந்த குறையானது அவற்றின் பொருளாதாரத்திலிருந்த அமைப்புகளின் பலவீனத்தைக் குறிப்பிட்டுக் காட்டியது. \n\n2000மாவது ஆண்டுகளின் தொடக்கத்தில் என்ரான் மற்றும் வேர்ல்டுகாம் ஆகிய நிறுவனங்களின் பெரும் திவாலும் (குற்றவியல் ரீதியான நடத்தைகளும்), மேலும் அடெல்ஃபிட்யா கம்யூனிகேஷன்ஸ், AOL, ஆர்த்தர் ஆண்டெர்சன், க்ளோபல் க்ராஸிங், டைக்கோ போன்ற நிறுவனங்களின் குறைந்த அளவில் நிகழ்ந்த கூட்டக நிறுவன வீழ்ச்சிகளும் பெருநிறுவன ஆளுகையில் பங்குதாரர்களுக்கும் அரசாங்கத்திற்கும் உள்ள ஆர்வத்தை அதிகரிக்க வழிவகுத்தன. இது 2002 ஆம் ஆண்டில் சர்பான்ஸ்-ஆக்ஸ்லி சட்டம் பிறப்பிக்கப்பட்ட போது பிரதிபலித்தது. \n\nSection::::கூட்டக நிறுவன ஆளுகையின் தாக்கம்.\nவலுவாக்கப்பட்ட பொருளாதாரமே கூட்டக நிறுவன ஆளுகையினால் வெவ்வேறு நடுநிலையான பங்குதாரர்களுக்கு இறுதியில் விளையக்கூடிய நேர்மறையான விளைவாகும். மேலும் இதனால் கூட்டக நிறுவன ஆளுகையானது சமூக-பொருளாதார மேம்பாட்டுக்கு ஒரு கருவியாக உள்ளது.\n\nSection::::அமைப்பு சார்ந்த முதலீட்டாளர்களின் பங்கு.\nபல ஆண்டுகளுக்கு முன்பு உலகளவில், தங்களின் பங்குகளுக்குரிய கூட்டக நிறுவனத்தில் மாறாத தனிப்பட்ட, உணர்ச்சி ரீதியான ஆர்வம் மிகுந்த பணக்கார வர்த்தகர்கள் அல்லது குடும்பங்கள் போன்ற \"தனிப்பட்ட\" முதலீட்டாளர்களே கூட்டக நிறுவன பங்குகளை வாங்குபவர்கள் மற்றும் விற்பவர்களாக இருந்தனர். காலம் செல்லச் செல்ல சந்தைகள் பெருமளவில் \"அமைப்பு சார்ந்தவையாக்கப்பட்டன\" : இந்த அமைப்புகளே பெருமளவில் வாங்குபவர்களும் விற்பவர்களுமாயினர் (எ.கா., ஓய்வூதிய நிதிகள், பரஸ்பர நிதிகள், மறைப்பு நிதிகள், பரிமாற்று-வர்த்தக நிதிகள், பிற முதலீட்டுக் குழுக்கள்; காப்பீட்டு நிறுவனங்கள், வங்கிகள், தரகர்கள் மற்றும் பிற நிதி நிறுவனங்கள்). \n\nஅமைப்பு சார் முதலீட்டாளர்களின் அதிகரிப்பால் தொழில்முறை கவனமும் உருவானது. இந்தக் கவனம் பங்கு சந்தையின் ஒழுங்குப்படுத்தலை மேம்படுத்துவதாக இருந்தது (ஆனால் இது சிறிய முதலீட்டாளர்கள் அல்லது அதிக அளவு இருந்த சிறிய அமைப்புகள் ஆகியவற்றில் இந்த மாற்றத்தைக் கொண்டுவரவில்லை). இந்தச் செயலானது சந்தையில் \"மறைமுகமாக\" முதலீடு செய்யும் தனிநபர்களின் நேரடி வளர்ச்சியுடன் சேர்ந்தே நிகழ்ந்தது என்பது குறிப்பிடத்தக்கது (எடுத்துக்காட்டுக்கு, தனிநபர்கள் வங்கிக் கணக்கில் பணம் முதலீடு செய்து பெறும் அளவைப் போல இரண்டு மடங்கு பணத்தை பரஸ்பர நிதியில் முதலீடு செய்து பெறுகின்றனர்). இருப்பினும் இந்த வளர்ச்சியானது பிரதானமாக தனிநபர்கள் பரஸ்பர நிதி நிறுவனங்கள் போன்ற தொழில்முறை நிபுணர்களிடம் தங்கள் பணத்தை ஒப்படைத்து அதைப் பெருக்க முயற்சிக்கும் செயலின் பக்கவிளைவாகவே நிகழ்ந்தது. இவ்விதமாக பெருமளவு நிதி தனிநபர்களின் ஆதாயத்திற்காகவே என இருப்பினும் பெரும்பாலான முதலீடுகள் தற்போது \"அமைப்பு சார் முதலீடுகள்\" என்றே விவரிக்கப்படுகின்றன.\n\nஅமைப்பு சார் வர்த்தகத்தின் சிறப்பு அம்சமான ப்ரோக்ராம் ட்ரேடிங், 2007 ஆம் ஆண்டின் சில மாதங்களில் NYSE இன் வர்த்தகங்களின் சராசரியில் 80% ஐச் சாதித்தது. (மேலும், 'பனிப்பாறை' ஆணைகள் என்னும் கட்டுப்பாட்டின் காரணத்தால் இந்தப் புள்ளிவிவரங்கள் நடைமுறையின் முழு வடிவத்தையும் வெளிப்படுத்திக் காண்பிக்கவில்லை. இறுதிக் குறிப்பில் \"அளவு மற்றும் காட்சிப்படுத்தல் வழிமுறைகள்\" என்பதைக் காண்க.)\n\nதுரதிருஷ்டவசமாக பெரிய கூட்டக நிறுவனங்களின் மேற்பார்வையில் அதேநேரத்திலான கவனக்குறைவினால் பிழைகளும் ஏற்பட்டுள்ளன, இதனால் அவை இப்போது பெரிய அமைப்புகளுக்குச் சொந்தமாக உள்ளன. பெரிய கூட்டக நிறுவனங்களின் இயக்குநர் குழுமமானது அதன் முக்கிய பங்குதாரர்களினாலேயே தேர்ந்தெடுக்கப்பட்டு வந்தது. அவர்கள் வழக்கமாக நிறுவனத்தில் (think Ford) உணர்ச்சி ரீதியான மற்றும் பண ரீதியான முதலீடுகளைச் செய்தவர்களாகவும் இருந்தனர். அந்தக் குழுமமானது நிறுவனம் மற்றும் அதன் முக்கிய செயலதிகாரிகளின் மேல் எப்போதும் ஒரு கண் வைத்தவாறே இருக்கும். (வழக்கமாக அவை தலைவர் அல்லது தலைமைச் செயலக அதிகாரி— CEO போன்றவர்களைப் பணியமர்த்துவதும் வெளியேற்றுவதுமாக இருந்தன).\n\nக்ரெடிட் சுசி நிறுவனத்தின் சமீபத்திய ஆய்வில் \"\"ஒரு நிறுவனத்தின் முதலீட்டில் 10% க்கும் அதிகமான பங்குகளைக் கைப்பற்றி வைத்துள்ள நிறுவனர் குடும்பங்களே தங்கள் துறையினைச் சேர்ந்த பிற நிறுவனங்களைக் காட்டிலும் அதிக செயல்திறனைப் பெற்றுள்ளன\"\" எனக் கண்டறியப்பட்டுள்ளது. 1996 ஆம் ஆண்டிலிருந்து இந்த அதிக செயல்திறனானது ஆண்டுக்கு 8% என அதிகரித்து வருகிறது. பிரபலமான CEO ஐ மறப்போம். \"\"\" \"சிக்ஸ் சிக்மா மற்றும் சமீபத்திய தொழில்நுட்ப ஆர்வம் ஆகியவற்றுக்கு அப்பால் செல்லுங்கள். \" \"ஒரு நிறுவனத்திற்கான மிகப் பெரிய உத்தியியல் நன்மை, [பிஸினஸ் வீக் கண்டறிந்தது] வாரிசுகள் சார்ந்ததாகும்.\"\" கடைசி ஆய்வில், \"\"அதீத செயல்திறனுக்குப் பங்களிக்கும் முக்கியமான ஐந்து அம்சங்களை BW கண்டறிந்தது. \" \"அனைத்துத் தரங்களும் நீடித்த குடும்ப ஆர்வத்துடன் உள்ள முனைவகங்களுக்கு தனித்துவமானவை அல்ல. \"\"ஆனால் வழிகாட்டி நிலையில் அல்லது திரைக்குப் பின்னால் செயல்படும் நிலையில் பங்குகள் சார்ந்த பின்வாங்கல் தொடர்பான பார்வை மற்றும் ஒன்றுக்கு மேற்பட்ட ஊதியக் காசோலைகளைக் கொண்டுள்ள ஒருவரின் உதவியைப் பெற அது ஏன் உதவுகிறது என்பதை விளக்க அவர்கள் மிகவும் ஆழமாகச் செல்கின்றனர்.\"\" ஆலன் முர்ரேயின் \"ரிவால்ட் இன் த போர்டுரூம் (Revolt in the Boardroom),\" என்பதையும் காண்க.\n\nதற்காலத்தில் தலைவர்/CEO நிறுவனத்தைச் சொந்தமாக வைத்திருக்கும் அமைப்புகள் அல்லது செய்கைகளை விரும்பாதபட்சத்தில் அவர்களை பணியிலிருந்து அகற்றுவது செலவு அதிகமான செயலாகவும் (\"ஓய்வு பெறுவதற்கான வாழ்த்து\" போல) மற்றும்/அல்லது நேரம் செலவாகும் நிகழ்வாகவும் இருக்கும் என அவர்கள் எண்ணினால் அவர்கள் எளிதாக அவர்களின் ஆர்வத்தைச் சிதைத்துவிடுவர். தற்போது குழுமமானது பெரும்பாலும் தலைவர்/CEO ஆகியோராலேயே \"தேர்வு செய்யப்படுகிறது\". மேலும் கூட்டக நிறுவனத்தின் அதிகாரிகள் அல்லது அவர்களின் வணிக சகாக்கள் போன்ற அவர்களது நண்பர்கள் மற்றும் தொடர்புடையவர்களையே பிரதானமாகக் கொண்டுள்ள வகையில் அமைக்கப்படுகிறது. (அமைப்பு சார்) பங்குதாரர்கள் அரிதாகவே எதிர்ப்பதால் தலைவர்/CEO பொதுவாக அவர்களே குழுமத்தின் தலைமைப் பொறுப்பையும் கைப்பற்றிக்கொள்கின்றனர் (இதனால் அமைப்பு சார் உரிமையாளர்கள் அவர்களைப் பணி நீக்கம் செய்வது மேலும் கடினமான செயலாகிறது). எப்போதாவது ஆனால் அரிதாக அமைப்பு சார் முதலீட்டாளர்கள் செயலதிகாரி ஊதியம் மற்றும் \"பாய்சன் பில்\" (poison pill) நடவடிக்கைகள் என்றும் அழைக்கப்படும் கைமாற்றத்திற்கு எதிரான நடவடிக்கைகள் போன்ற விவகாரங்களில் பங்குதாரர்களின் தீர்மானத்தை ஆதரிக்கின்றனர். \n\nஇறுதியாக முதலீடு செய்யப்பட்டுள்ள பணத்தைக் கொண்டுள்ள மிகப்பெரிய நிறுவனங்கள் ('வான்கார்டு 500' போன்ற பரஸ்பர நிதி நிறுவனம் அல்லது கூட்டக நிறுவனங்களுக்கான பெரிய நிதி மேலாண்மை நிறுவனமான ஸ்டேட் ஸ்ட்ரீட் கார்ப். போன்றவை) எளிதில் மாற்றத்தக்க தன்மையுடன் எண்ணற்ற வெவ்வேறு நிறுவனங்களில் முதலீடு செய்வதற்காக என்றே உருவாக்கப்பட்டுள்ளன. இந்த உத்தியானது பெருமளவில் தனிப்பட்ட நிறுவனம் சார்ந்த நிதியியல் அல்லது பிற ஆபத்துகளை நீக்கும் என்ற கருத்தின் அடிப்படையில் அமைந்துள்ளது. இதனால் முதலீட்டாளர்கள் ஒரு குறிப்பிட்ட நிறுவனத்தின் ஆளுகையில் அவ்வளவாக ஆர்வம் காட்டிக்கொள்வதில்லை. \n\n1990களிலிருந்து இணையப் பரிமாற்றங்களைப் பயன்படுத்துவது குறிப்பிடும்படி அதிகரித்திருப்பதால் தனிநபர் மற்றும் உலகளவில் உள்ள பங்கு முதலீட்டாளர்கள் கூட்டக நிறுவனங்களின் நேரடி அல்லது மறைமுக உரிமையிலும் சந்தையிலும் ஒரு ஆற்றல் மிக்க பெரிய (குறுகிய காலத்திற்கு) புதிய வகை சக்தியாகவும் மாறியுள்ளனர். மேலும் இவர்கள் எளிய பங்காளர்கள் ஆகின்றனர். ஏதேனும் ஒரு கூட்டக நிறுவனத்தில் தனிநபர் முதலீடு குறைவதால் தனிப்பட்ட பங்குகள் வாங்கப்படுவது குறைந்தாலும் கூடுதல் (எ.கா., பரிமாற்ற வர்த்தக நிதிகள் (ETFகள்), பங்கு சந்தை விருப்பத்தேர்வுகள் , போன்றவை) விரைவாக அதிகரிக்கிறது. ஆகவே பெரும்பாலான முதலீட்டாளர்களின் வட்டிவீதங்கள் தற்போது தனிப்பட்ட கூட்டக நிறுவனங்களின் அதிருஷ்டத்துடனே தொடர்புடையதாக இருப்பது அதிகரித்து வருகிறது. \n\nஆனால் உலகளவில் பங்குகளின் உரிமையானது மாறக்கூடியதாக உள்ளது; எடுத்துக்காட்டாக, ஜப்பானிய சந்தையின் பெருமளவு பங்குகள் நிதி நிறுவனங்கள் மற்றும் தொழிற்துறைக் கூட்டக நிறுவனங்களின் கையகத்தே உள்ளன (ஜப்பானிய கெய்ரெட்சு கூட்டக நிறுவனங்கள் மற்றும் எஸ். கொரியன் சேபோல் 'குழுக்கள்' போன்ற நிறுவனங்களிடையே அதிக அளவு குறுக்குப் பிடிப்பு உள்ளது) , அதே நேரத்தில் அமெரிக்கா ஒன்றியம் அல்லது ஐக்கிய இராச்சியம் மற்றும் ஐரோப்பாவில் பரவலான உரிமையின்கீழ் உள்ளன இருப்பினும் இங்கும் ஓரளவு பங்குகளை பெரிய தனிநபர் முதலீட்டாளர்களும் வைத்துள்ளனர்.\n\nSection::::கூட்டக நிறுவன ஆளுகை தரப்பினர்கள்.\nகூட்டக நிறுவன ஆளுகையின் பல தரப்புகளில் ஒழுங்குப்படுத்தல் பிரிவும் அடங்கும் (எ.கா. தலைமைச் செயலதிகாரி, இயக்குநர் குழுமம், நிர்வாகம்,பங்குதாரர்கள் மற்றும் கணக்குத் தணிக்கையாளர்கள்). இதில் பங்குபெறும் பிற நடுநிலை முதலீட்டாளர்களில் வழங்குநர்கள், கடன் வழங்குநர்கள், பணியாளர்கள், வாடிக்கையாளர்கள் மற்றும் பெரிய அளவில் சமூகம் ஆகியோரும் அடங்குவர்.\n\nகூட்டக நிறுவனங்களில் பங்குதாரர் அசலுக்கான சிறந்த வட்டிகளைப் பெற்றுத் தரும் வகையில் செயல்படுவதற்கான செயல்களில் தனது முடிவெடுக்கும் உரிமைகளை மேலாளருக்கு வழங்குகிறார். இவ்வாறு கட்டுப்பாட்டிலிருந்து உரிமையைப் பிரிக்கும் நிகழ்வு நிர்வாகம் தொடர்பான முடிவுகளில் பங்குதாரர்களுக்குள்ள செயல்திறன் மிக்கக் கட்டுப்பாட்டினை இழப்பதைக் காட்டுகிறது. இரு தரப்பினருக்குமிடையே உள்ள பிரிப்பானது பகுதியளவு பங்குதாரர்களின் ஊதியப் படிகளுடன் மேலாளர்களின் ஊதியப் படிகளைப் பொருத்திச் சரிசெய்வதற்கு உதவியாக இருக்கும் வகையில் கூட்டக நிறுவன ஆளுகையின் கட்டுப்பாடு செயல்படுத்தப்படும் ஒரு முறையாக உள்ளது. முதலீட்டாளர்களின் பங்கு பிடிப்பு குறிப்பிடுமளவு அதிகரிக்கும் போது உரிமைத் தகுதியானது அதிகமாக இழக்கப்படாததால் உரிமைத் தகுதி மற்றும் கட்டுப்பாட்டு பிரிப்புக்கு எதிரான நிகழ்வுக்கான வாய்ப்பும் இருந்துள்ளது.\n\nகூட்டக நிறுவன ஆளுகையில் இயக்குநர் குழுமமும் முக்கியப் பங்கு வகிக்கிறது. நிறுவனத்தின் உத்தியை ஆதரித்து இயங்குவது, இயக்கக் கொள்கையை உருவாக்குவது, மூத்த அதிகாரிகளைப் பணியமர்த்துதல், மேற்பார்வையிடல் மற்றும் அவர்களுக்கு ஊதியம் வழங்குதல் மற்றும் நிறுவனத்தின் உரிமையாளர்கள் மற்றும் அதிகாரிகள் போன்றோருக்குரிய நிறுவனத்தின் பொறுப்பை உறுதிசெய்வது போன்றவை இயக்குநர் குழுமத்தின் பொறுப்புகளாகும்.\n\nஅமெரிக்க ஒன்றியத்தில் கூட்டக நிறுவன செயலர் என்றும் சில நேரங்களில் பட்டயச் செயலர் என்றும் அழைக்கப்படும் நிறுவன செயலர் இன்ஸ்டிடியூட் ஆஃப் சார்ட்டெட் செக்ரடரிஸ் அண்ட் அட்மினிஸ்ட்ரேட்டர்ஸ் (Institute of Chartered Secretaries and Administrators) (ICSA) அமைப்பின் மூலம் தகுதி வழங்கப்படுகின்றார். அவர்கள் கூட்டக நிறுவன ஆளுகை, செயல்திறன் மிக்க செயல்பாடுகள், இணக்கத்தன்மை மற்றும் நிர்வாகம் தொடர்பான உயர் நிலை தரநிலைகளைத் தொடர்ந்து நிலைநிறுத்திப் பயிற்சி பெற்ற உயர் தர தொழில்முறை வல்லுநர் ஆவர். \n\nகூட்டக நிறுவன ஆளுகையில் பங்களிக்கும் அனைத்துத் தரப்பினருக்கும் நிறுவனத்தின் விளைவுத்திறன் மிக்க செயல்பாட்டில் ஓர் ஆர்வம் உள்ளது. அது நேரடியானதாக அல்லது மறைமுகமானதாக இருக்கலாம். இயக்குநர்கள், பணியாளர்கள் மற்றும் நிர்வாகம் ஆகிய தரப்பினர் ஊதியம் பெறுவர். ஆனால் பங்குதாரர்கள் மூலதனத்தின் மீதான இலாபத்தைப் பெறுவர். வாடிக்கையாளர்கள் பொருள்களையும் சேவைகளையும் பெறுவர்; வழங்குநர்கள் அவர்களின் பொருள்கள் மற்றும் சேவைகளுக்கு ஈட்டுத்தொகைப் பெறுவர். இதற்கு மாற்றாக இத்தனிநபர்கள் இயற்கை, மனித, சமூக மற்றும் பிற வடிவ மூலதனங்களை வழங்குகின்றனர்.\n\nஒரு தனிநபர் நிதி மூலதனத்தை வழங்குவது போன்ற செயல்களின் மூலம் ஒரு நிறுவனத்தில் பங்கு பெறுவது என முடிவெடுத்து, அந்நிறுவனம் தனது இலாபங்களில் தனக்குப் பங்கு வழங்கும் என நம்புவது ஒரு முக்கியக் காரணியாகும். சில தரப்பினர் எதிர்பார்த்ததைக் காட்டிலும் அதிக இலாபத்தைப் பெற்றால், நிறுவனத்திற்கான பங்களிப்பைத் தொடர விரும்பாமல் கைவிடலாம் இது நிறுவனம் வீழ்ச்சியடையக் காரணமாகிறது.\n\nSection::::தத்துவங்கள்.\nசிறந்த கூட்டக நிறுவன ஆளுகைத் தத்துவத்தின் முக்கியக் கூறுகளில் பின்வருவன அடங்கும்: நேர்மை, நம்பிக்கையும் முழுமைத்தன்மை, வெளிப்படையான தன்மை, செயல்திறன் சார்புத் தன்மை, கடமை மற்றும் குறிப்பிட்ட கடமைக்கான பொறுப்பு, பரஸ்பர மரியாதை மற்றும் நிறுவனத்திற்கான அர்ப்பணிப்பு.\n\nஇயக்குநர்களும் நிர்வாகமும், கூட்டக நிறுவனத்தில் பங்கேற்றுள்ளவர்களின் மதிப்பைச் சரியான நிலையில் வைக்கக்கூடிய ஓர் ஆளுகை மாதிரியை உருவாக்கும் விதம் மற்றும் இம்மாதிரியின் செயல்திறனைச் சோதிக்கும் வகையில் குறிப்பிட்ட காலத்திற்கு ஒரு முறை அதனை மதிப்பீடு செய்தல் ஆகியனவும் இதில் முக்கியமானவையாகும். குறிப்பாக மூத்த செயலதிகாரிகள் நேர்மையாகவும் நன்னடத்தை நெறிபடியும் குறிப்பாக உண்மையில் உள்ள அல்லது உள்ளதாகத் தெரிகின்ற ஆர்வ முரண்பாடுகள் விவகாரங்களிலும் நிதி சார்ந்த அறிக்கைகளை வெளியிடுவதிலும் தங்களைத் தாங்களே கட்டுப்படுத்தி நடந்துகொள்ள வேண்டும்.\n\nபின்வருபவை, பொதுவாக ஏற்றுக்கொள்ளப்பட்ட கூட்டக நிறுவன ஆளுகையின் தத்துவங்களாகும்:\n\n\nகூட்டக நிறுவன ஆளுகைத் தத்துவங்கள் தொடர்பாக உள்ள விவகாரங்களில் பின்வருபவையும் அடங்கும்:\n\n\nஇருப்பினும் \"கூட்டக நிறுவன ஆளுகை,\" பல தரப்பினரிடமிருந்து வந்த பலவீனமான சில முயற்சிகளுக்குப் பின்னரும், பலவிதமாகப் புரிந்துகொள்ளக்கூடிய ஒரு விஷயமாகவும் பெரும்பாலும் தவறாகப் புரிந்துகொள்ளப்படும் வாக்கியமாகவும் உள்ளது. சில நேரங்களில் அது கூட்டக நிறுவன மேலாண்மைக்கு மட்டுமே என்று வரம்புக்குட்படுத்தப்பட்டும் இருந்தது. ஆனால் அது அவ்வாறானதன்று. அது இன்னும் பரந்து விரிந்தது, அதற்கு சரியான அளவில் விளைவுத்திறன் மிக்க மற்றும் வெளிப்படையான நிர்வாகம் மற்றும் சிறப்பாக வரையறுக்கப்பட்ட எழுத்துப்பூர்வமான இலக்குகளை அடைவதற்கான சிரத்தைகளும் தேவைப்படுகின்றன. கூட்டக நிறுவன ஆளுகை என்பது சட்டத்திற்கப்பால் செல்ல வேண்டும். நிதியியல் மற்றும் நிர்வாகம் தொடர்பான தகவல் வெளிப்படுத்துதலின் அளவு, தரம் மற்றும் நிகழ்வதிர்வெண், இயக்குநர் குழுமத்தினர் (BOD) தங்கள் \"பொறுப்பாளர்\" நிலைக்கான பொறுப்புகள் (பெரிதளவில் \"நன்னெறி சார்ந்த \" அர்ப்பணிப்பு) மற்றும் வெளிப்படைத் தன்மை கொண்ட நிறுவனத்தை நடத்துதலுக்கான அர்ப்பணிப்பையும் எந்த அளவுக்கு செயல்படுத்துகின்றனர் போன்ற இந்தப் பண்புகள் தொடர்ந்து மேம்படுத்தப்பட்டவாறு இருப்பது அவசியம். இதற்கு கூட்டக நிறுவனத் துறையினைச் சார்ந்த மிகவும் முன்னேற்றமிக்க/பொறுப்பு மிக்க கூறுகள் மற்றும் பல காரணிகளின் இடைசெயலாக்கமே காரணமாகும். இந்தியாவில் ஒவ்வொரு கூட்டக நிறுவனமும் அதற்குரிய நன்னடத்தை நெறியை எழுதி செயல்படுத்த வேண்டும் என்ற பலத்த கோரிக்கை எழுவது அதிகரித்து வருகிறது.\n\nSection::::இயங்கியலும் கட்டுப்பாடுகளும்.\nகூட்டக நிறுவன ஆளுகை இயங்கியல்களும் கட்டுப்பாடுகளும் காப்பற்ற தன்மை மற்றும் எதிர் தேர்ந்தெடுப்பு போன்றவற்றால் விளையும் செயல்திறன் இழப்புகளைக் குறைக்கும் வகையில் உருவாக்கப்படுகின்றன. எடுத்துக்காட்டாக, மேலாளர்களின் நடத்தையைக் கண்காணிப்பதற்காக முதலீட்டாளர்களுக்கு நிர்வாகம் வழங்கும் தகவல்களுக்கு ஒரு தனிப்பட்ட மூன்றாம் தரப்பினர் (வெளித் தணிக்கையாளர்) சான்றளித்து அதன் துல்லியத்தன்மையை உறுதிப்படுத்துகிறார். ஒரு சிறந்த கட்டுப்பாட்டு முறைமையானது ஊக்கப்படுத்தல் மற்றும் திறனையும் ஒழுங்குப்படுத்துவதாக இருக்க வேண்டும்.\n\nSection::::அகக் கூட்டக நிறுவன ஆளுகைக் கட்டுப்பாடுகள்.\nஅகக் கூட்டக நிறுவன ஆளுகைக் கட்டுப்பாடுகள் நடவடிக்கைகளைக் கண்காணித்து நிறுவனத்தின் குறிக்கோள்களை அடையும் வகையில் அவற்றைச் சரிசெய்யும் செயலைச் செய்கின்றன. பின்வருவன இதற்கு எடுத்துக்காட்டுகளாகும்:\n\n\nSection::::புறக் கூட்டக நிறுவன ஆளுகைக் கட்டுப்பாடுகள்.\nபுறக் கூட்டக நிறுவன ஆளுகைக் கட்டுப்பாடுகளில் புற நடுநிலை முதலீட்டாளர்கள் நிறுவனத்தின் மீது செலுத்தும் கட்டுப்பாடுகள் அடங்கும். பின்வருவன இதற்கு எடுத்துக்காட்டுகளாகும்:\n\n\n\nSection::::கணக்காளரின் பங்கு.\nநிதி அறிக்கையிடல் என்பது கூட்டக நிறுவன ஆளுகை முறைமைகள் செயல்திறன் மிக்க விதத்தில் இயங்குவதற்கு அவசியமான அம்சமாகும். கணக்காளர்களும் தணிக்கையாளர்களும் முதலீட்டுச் சந்தைப் பங்கேற்பாளர்களுக்கு தகவல் வழங்கும் முக்கிய நபர்களாவர். நிறுவனத்தின் இயக்குநர்கள், நிர்வாகமானது சட்ட ரீதியான மற்றும் நன்னெறி சார்ந்த கடமைகளுக்கு இணங்கியும் தணிக்கையாளர்களின் அங்கீகரிக்கப்பட்ட தரத்துடனும் இணக்கமாக நிர்வாகமானது நிதி தொடர்பான அறிக்கைகளைத் தயாரிக்க வேண்டும் என எதிர்பார்க்கும்படி அமைக்கப்பட்டிருக்க வேண்டும்.\n\nதற்போதைய கணக்கீட்டு நடைமுறையானது அளவீட்டு முறைகளைத் தீர்மானித்தல், அங்கீகரிப்புக்கான தேர்வளவைகள் மற்றும் சில நேரம் கணக்கீட்டு முழுமை அமைப்புக்கான வரையறை ஆகியவற்றில் ஓரளவு விருப்பத் தேர்வையும் வழங்குகிறது. புலப்படக்கூடிய செயல்திறனை (பொதுவாக படைப்புத் திறன் மிக்கக் கணக்கியல் எனப்படுவது) மேம்படுத்துவதற்காக இந்த விருப்பத் தேர்வு வசதியைப் பயன்படுத்துவதால் பயனர்களின் தகவல் தொடர்பான செலவுகள் அதிகரிக்கின்றன. அதீதமாகச் செல்லும் போது இதனால் தகவல்கள் வெளிப்படுத்தப்படாமல் போகும் நிகழ்வுகள் உருவாகலாம்.\n\nகணக்கீட்டு நிறுவனங்கள் சுயசார்புள்ள தணிக்கையாளர்களாகவும் அதே சமயம் அவர்கள் தணிக்கை செய்யும் நிறுவனத்திற்கான நிர்வாகத்தின் ஆலோசகராகவும் இருக்கிறார்களா என்பது ஒரு விவகாரமாக இருக்கும் விஷயமாகும். இதனால் ஆர்வத்தில் முரண்பாடுகள் தோன்றலாம். மேலும் அதன் விளைவாக நிர்வாகத்திற்கு ஆதரவாக இருக்கும்படி வாடிக்கையாளர் வற்புறுத்துவதன் காரணத்தால் நிதி அறிக்கைகளின் முழுமைத் தன்மை சந்தேகத்திற்கு உள்ளாகலாம். நிர்வாக ஆலோசனை சேவைகளைத் தொடங்கவும், நிறுத்தவும் மேலும் அடிப்படையாக கணக்கீட்டு நிறுவனங்களைத் தேர்ந்தெடுக்கவும் ஒரு சுயசார்புள்ள தணிக்கையாளருக்குரிய அம்சங்களிலிருந்து பிறழும் நிறுவனங்களை பணியிலிருந்து அகற்றவும் ஒரு கூட்டக நிறுவன வாடிக்கையாளருக்கு அதிகாரம் உள்ளது. சர்பான்ஸ்-ஆக்ஸ்லி (Sarbanes-Oxley) சட்டத்தின் மூலமாக (கீழே குறிப்பிட்டபடி என்ரான் சூழ்நிலைக்கு எதிர்வினையாக) அமெரிக்க ஒன்றியத்தில் சில மாற்றங்கள் ஏற்படுத்தப்பட்டன. அது கணக்கீட்டு நிறுவனங்கள் தணிக்கை மற்றும் நிர்வாக ஆலோசனை ஆகிய இரண்டு சேவைகளையும் வழங்குவதைத் தடை செய்தது. இதே போன்ற விதிகள் இந்தியாவின் SEBI சட்டத்தின் சரத்து 49 இன் கீழும் உள்ளன.\n\nதவறான விளைவை ஏற்படுத்தும் நிதி அறிக்கையிடலுக்கு என்ரால் வீழ்ச்சி ஓர் எடுத்துக்காட்டாகும். ஒப்பந்தப்படி ஒரு மூன்றாம் தரப்பினரே இழப்புகளுக்கான ஈட்டுத்தொகையை வழங்க வேண்டியுள்ளது என்பது போன்ற கதைகளைக் கூறி தனது பெரிய இழப்பை மறைத்துவிட்டது. கணிசமான பொருளாதாரப் பங்கைக் கொண்டிருந்த என்ரான் நிறுவன அமைப்பில் அந்த மூன்றாம் தரப்பினரும் ஒரு அமைப்பு ஆகும். தணிக்கை அதிகாரியான ஆர்த்தர் ஆண்டர்சனுடனான கணக்கியல் நடைமுறைகள் குறித்த கலந்துரையாடலில் வெளிவந்த கருத்துகள் வாடிக்கையாளர் ஆதிக்கத்தை உணர்த்தின.\n\nஇருப்பினும் சிறந்த நிதியியல் அறிக்கையிடுதல் என்பது பயனர் அதைப் பயன்படுத்தாவிட்டாலோ அல்லது அதிக செலவுகளின் காரணமாக தகவல் தெரிவிக்கப்பட்ட பயனர் தனது பங்கைக் கண்காணிக்க முடியாமல் போனாலோ, கூட்டக நிறுவன ஆளுகையின் விளைவுத்திறனுக்கு அது போதுமானதாக இருக்காது (மேலேயுள்ள \"கூட்டக நிறுவன ஆளுகையின் அமைப்பு ரீதியான சிக்கல்கள்\" பிரிவைக் காண்க).\n\nSection::::கட்டுப்பாட்டு விதிமுறைகள்.\nSection::::விதிகளும் தத்துவங்களும்.\nபொதுவாக தத்துவங்களைக் காட்டிலும் விதிகள் எளிதாகப் பின்பற்றக்கூடிய வகையில் இருப்பதாகக் கருதப்படுகிறது. இந்தச் சூழலில் ஏற்கத்தக்க மற்றும் ஏற்கத்தகாத நடத்தைகள் தெளிவாகப் பிரித்துக்காட்டப்படுகின்றன. தனிப்பட்ட மேலாளர்கள் அல்லது தணிக்கையாளர்களின் சுய விருப்பு வெறுப்புக்குட்பட்டு இயங்கும் தன்மையை விதிகள் குறைக்கவும் செய்கின்றன.\n\nநடைமுறையில் விதிகள் தத்துவங்களைக் காட்டிலும் பின்பற்றுவதற்கு சிக்கலானவையாக உள்ளன. அவை நெறிமுறைகளுக்குள் அடங்காத பரிவர்த்தனைகளைக் கையாள்வதற்கான போதிய வசதிகளைக் கொண்டில்லாமல் இருக்கலாம். அனைத்திற்கும் மேலாக தெளிவான விதிகள் பின்பற்றப்பட்டாலும் அவற்றின் அடிப்படை நோக்கங்களைத் தவிர்க்க ஒருவர் வழிகளைக் கண்டுபிடிக்க முடியும் - ஒருவர் பரந்துவிரிந்த தத்துவத்துக்கு உள்ளடக்கப்பட்டால் இதைச் செய்வது கடினம்.\n\nஆனால் தத்துவங்களோ ஒரு வகை சுயக் கட்டுப்பாடுகளாகும். இந்தத் தத்துவங்கள் ஒரு பிரிவு எந்தத் தரநிலைகள் ஏற்கத்தக்கவை மற்றும் எவை ஏற்கத்தகாதவை எனத் தீர்மானிக்க அனுமதிக்கின்றன. இவை நடைமுறைக்கு ஏற்றதாக இல்லாமல் இருக்க வாய்ப்புள்ள ஆர்வத்தால் இயற்றப்படும் சட்டங்களின் ஆதிக்கத்தைத் தடுக்கின்றன.\n\nSection::::அமலாக்கம்.\nஅமலாக்கம் என்பது ஓர் ஒழுங்குப்படுத்தல் அமைப்பின் ஒட்டுமொத்த நம்பகத்தன்மையையும் பாதிக்கலாம். அவை தீய செயல்பாடுகளை கட்டுப்படுத்தவும் அதே வேளையில் போட்டிமிகு இயங்குப் புலத்தின் மட்டத்தைச் சரிசெய்யவும் செய்கின்றன. இருப்பினும், அதீத அமலாக்கம் என்பது எப்போதுமே சிறந்ததில்லை, அதிக அளவு அதைப் பயன்படுத்தும் போது மதிப்பதிகமுள்ள இடர்-சந்தித்தலைப் புலப்படாதபடி செய்யக்கூடும். இருப்பினும் நடைமுறையில், பெரும்பாலும் இது நடைமுறை ஆபத்தைப் போலன்றி இருக்கும் ஒரு வகைக் கோட்பாடு ரீதியான ஆபத்தாகவே உள்ளது.\n\nSection::::பொறுப்புக்கப்பாற்பட்ட செயல்பாடு.\nமுதிர்ச்சியடைந்த குழுமங்கள் நிறுவனத்தை நடத்துவதில் நிர்வாகத்திற்கு உதவுவதே அவர்களின் நோக்கம் எனக் குறிப்பிடுகின்றன. அவர்கள் பெரும்பாலும் மூத்த மேலாளர் அணிக்கு ஆதரவானவர்களாகவே இருக்கின்றனர். முதிர்ச்சியடைந்த இயக்குநர்கள் நிறுவனம் தனது எதிர்காலத்தில் எவ்வாறு செயல்பட வேண்டும் என்பது பற்றிய அறிவார்ந்த பகுப்பாய்வில் ஈடுபடுவது அவர்களின் கடமை எனத் திடமாக நம்புகின்றனர்.\nபெரும்பாலான சமயங்களில் நிறுவனம் சந்த்திக்கும் முக்கியமான சிக்கல்களுடன் இந்த முதிர்ச்சியடைந்த குழுமம் தொடர்புடையதாக உள்ளது.\n\nவழக்கமான குழுமங்களைப் போலன்றி இந்த முதிர்ச்சியடைந்த குழுமங்கள் சர்பான்ஸ்-ஆக்ஸ்லி சட்டத்தின் விதிமுறைகள் மற்றும் கட்டுப்பாடுகளினால் தடுக்கப்படுவதாக உணர்வதில்லை. கட்டுப்பாட்டு விதிமுறைகளுக்கு இணங்கியபடி நடந்துகொள்ளும் நோக்கம் கொண்ட வழக்கமான குழுமங்களைப் போலன்றி இந்த முதிர்ச்சியடைந்த குழுமங்கள் குழுமச் செயல்திறனின் அடிப்படைக் கோடாகவே இந்தக் கட்டுப்பாட்டு விதிமுறைகளின் இணக்கத்தைக் குறிப்பிடுகின்றன. முதிர்ச்சியடைந்த இயக்குநர்கள் கருதப்பட வேண்டியவைகளின் ஒரு பட்டியல் படி செயல்களை நிறைவேற்றுவதையும் தாண்டி மிகவும் அப்பால் செல்கின்றனர். அவர்கள் மதிப்புகளையும் நன்னெறிகளையும் பாதுகாக்கின்றனர் அல்லது CEO இன் செயல்திறனைக் கண்காணிக்கின்றனர் என்பதைக் கட்டாயமாக்கக்கூடிய சர்பான்ஸ்-ஆக்ஸ்லி சட்டமும் அவர்களுக்குத் தேவைப்படுவதில்லை. \n\nஅதே நேரத்தில் முதிர்ச்சியடைந்த இயக்குநர்கள் கூட்டக நிறுவனத்தின் தினசரி நடவடிக்கைகளில் ஈடுபடுவது அவர்களின் பொறுப்பல்ல என நினைக்கின்றனர். அவர்கள் எடுத்துக்காட்டுகளின் மூலம் வழிநடத்துகின்றனர். மொத்தத்தில் வழக்கமான மற்றும் தரநிலையான இயக்குநர்களிலிருந்து இந்த முதிர்ச்சியடைந்த இயக்குநர்களை மிகவும் வேறுபடுத்திக் காண்பிப்பது தினசரி சாவல்களில் ஈடுபடுவது, நிறுவனத்தின் திட்டமிடல் செயல்களில் பங்குபெறுவதில் அவர்களுக்கு இருக்கும் அலாதியான ஆர்வமே ஆகும். முதிர்ச்சியடைந்த குழுமங்கள் மிகவும் பெரிய, கூட்டுத் தன்மை கொண்ட நிறுவனங்கள் மற்றும் சிறிய நிறுவனங்கள் ஆகிய இரண்டு வகை நிறுவனங்களிலும் காணப்படலாம்.\n\nSection::::உலகளவில் காணப்படும் கூட்டக நிறுவன ஆளுகை மாதிரிகள்.\nஅமெரிக்க ஒன்றியத்தின் கூட்டக நிறுவன ஆளுகை மாதிரி மிகவும் பிரபலமானதாக இருப்பினும், உலகளவில் காணப்படும் கூட்டக நிறுவன ஆளுகை மாதிரிகளில் கணிசமான வேறுபாடுகள் உள்ளன. ஜப்பானில் உள்ள கெய்ரெட்சுகளின் மறைமுக பங்கு அமைப்புகள் ஜெர்மனியின் நிறுவனங்களிலும் தென் கொரியாவில் உள்ள சேபோல்களிலும் வங்கிகளுக்குள்ள அதிக சமப்பங்கு மற்றும் இது போன்ற பல நிலைகள் அமெரிக்க ஒன்றியத்தில் உள்ளதைப் போன்று உள்ள கூட்டக நிறுவன ஆளுகை சவால்களைக் கையாள முயற்சிக்கும் அமைப்புகளுக்கு எடுத்துக்காட்டுகளாகும்.\n\nஅமெரிக்காவில் பரந்து விரிந்து பரவியுள்ள பங்குதாரர்கள் மற்றும் அதிகாரமிக்க மேலாளர்கள் ஆகிய இரு தரப்பினருக்கும் இடையே உள்ள ஆர்வ முரண்பாடே முக்கியமான சிக்கலாகும். ஐரோப்பாவில், வாக்களிக்கும் உரிமையானது பிரமிடு உரிமைத் தகுதி மற்றும் இரட்டைப் பங்குகள் (வாக்களித்தல் மற்றும் வாக்களிக்காமை) போன்ற அம்சங்களின் மூலமாக குடும்பங்களால் கைப்பற்றப்பட்டிருப்பதே ஆகும். இதனால் கட்டுப்படுத்தும் இந்தக் குடும்பங்கள் தங்களுக்கு பணப்புழக்கத்தில் அதிக உரிமைகள் எந்தத் துணை நிறுவனத்தில் உள்ளதோ அந்த நிறுவனங்களையே நாடும் நிலையான \"சுயக் கையாளுகை\" எனும் நிலை ஏற்படுகிறது.\n\nSection::::ஆங்கிலோ-அமெரிக்கன் மாதிரி.\nஉலகெங்கிலும் கூட்டக நிறுவன ஆளுகையின் பல வேறுபட்ட மாதிரிகள் உள்ளன. இவை பயன்படுத்தப்படும் மூலதனவியலின் வகையைச் சார்ந்து வேறுபடுகின்றன. சுதந்திரப் பொருளாதார மாதிரியானது ஆங்கிலோ-அமெரிக்க நாடுகளில் பொதுவானதாக உள்ளது. இது பங்குதாரர்களின் ஆர்வத்திற்கே முன்னுரிமை வழங்குகிறது. காண்டினெண்டல் ஐரோப்பா மற்றும் ஜப்பான் ஆகிய பகுதிகளில் காணப்படும் ஒருங்கமைக்கப்பட்ட விதத்தில் பயன்படுத்தப்படும் மாதிரியானது பணியாளர்கள், மேலாளர்கள், வழங்குநர்கள், வாடிக்கையாளர்கள் மற்றும் சமூகம் ஆகிய அனைத்து சாராரின் ஆர்வத்தையும் கருத்தில் கொள்கிறது. ஒவ்வொரு மாதிரியிலும் அதற்கே உரித்தான தனித்துவமான போட்டித் தன்மை கொண்ட நன்மைகள் உள்ளன. கூட்டக நிறுவன ஆளுகையின் சுதந்திரப் பொருளாதார மாதிரியானது வரம்புக்கப்பாலான கண்டுபிடிப்புகளை ஊக்குவிக்கிறது. ஒருங்கமைக்கப்பட்ட விதத்தில் பயன்படுத்தப்படும் கூட்டக நிறுவன ஆளுகை மாதிரியானது அதிகரிக்கும்படியான கண்டுபிடிப்பு மற்றும் தரப் போட்டி ஆகியவற்றுக்கான வசதியை வழங்குகிறது. இருப்பினும் ஆளுகையின் விவகாரங்களைக் கையாள அமெரிக்கா பயன்படுத்திய சமீபத்திய அணுகுமுறைக்கும் ஐக்கிய இராச்சியத்தில் நடந்ததற்கும் முக்கிய வேறுபாடுகள் உள்ளன. அமெரிக்காவில் ஒரு கூட்டக நிறுவனமானது இயக்குநர் குழுமத்தால் ஆளுகை செய்யப்படுகிறது. இந்தக் குழுமத்திற்கு வழக்கமாக மூத்த செயலதிகாரி எனப்படும் செயலதிகாரியைத் தேர்வு செய்யும் அதிகாரம் உள்ளது. தினசரி நிகழ்வுகளின் அடிப்படையில் கூட்டக நிறுவனத்தை நிர்வகிக்கும் பெரும் அதிகாரம் CEO க்கு உள்ளது. ஆனால் அவருக்கான உதவியாளர்களைப் பணியமர்த்துதல், நிதி திரட்டுதல், மற்றொரு நிறுவனத்தைக் கையகப்படுத்தல், முக்கியமான முதலீட்டு விரிவாக்க செயல்கள் அல்லது பிற செலவு மிக்க திட்டப்பணிகள் போன்ற சில பெரிய செயல்களுக்கு இயக்குநர் குழுமத்தின் ஒப்புதல் பெற வேண்டியது அவசியம். கொள்கை அமைத்தல், முடிவெடுத்தல், நிர்வாகத்தின் செயல்திறனைக் கண்காணித்தல் அல்லது கூட்டக நிறுவனத்தின் கட்டுப்பாடு ஆகியவை குழுமத்தின் பிற கடமைகளில் அடங்கும்.\n\nஇயக்குநர் குழுமமானது பெயருக்காகத் தேர்ந்தெடுக்கப்படுகிறது. மேலும் அதன் பங்குதாரர்களுக்கு அதுவே பொறுப்பாகும். ஆனால் பல நிறுவனங்களின் துணை விதிகள் பெரிய பங்குதாரர்களைத் தவிர்த்து பிற அனைவரும் குழுமத்தின் உருவாக்கத்தைப் பாதிக்கும் வகையில் இருப்பதைக் கடினமாக்குகின்றன; இயல்பாக, குழும போட்டியிடுபவர்களைத் தேர்வு செய்யும் வாய்ப்பு கொடுக்கப்படுவதில்லை. மாறாக முன்னரே அமைக்கப்பட்ட போட்டியாளர்களுக்காக இரப்பர் முத்திரைகளை வழங்குமாறு மட்டுமே கேட்கப்படுகின்றனர். வக்கிரமமான ஊக்கத்தொகைகள் முன்னேறிய உலகின் பல கூட்டக நிறுவனக் குழுமங்களில் பரவியுள்ளது. இதனால் குழும உறுப்பினர்கள் அவர்கள் மேற்பார்வையிட வேண்டிய செயலதிகாரிகளின் கட்டுப்பாட்டில் வந்துவிடுகின்றனர். பெரும்பாலான நேரங்களில் கூட்டக நிறுவனத்தின் CEOகளே குழுமத்தின் உறுப்பினர்களாக இருக்கின்றனர், இதை சிலர் ஆர்வ முரண்பாடாகக் காண்கின்றனர்.\n\nSection::::நெறிமுறைகளும் வழிகாட்டல்களும்.\nகூட்டக நிறுவன ஆளுகைத் தத்துவங்களும் நெறிமுறைகளும் பல நாடுகளிலிருந்து உருவானவை. மேலும் அவை பங்கு பரிவர்த்தனையகங்கள், கூட்டக நிறுவனங்கள், அமைப்பு ரீதியான முதலீட்டாளர்கள் அல்லது அரசாங்கம் மற்றும் சர்வதேச நிறுவனங்களின் ஆதரவுள்ள இயக்குநர் மற்றும் மேலாளர் சங்கங்கள் (அமைப்புகள்) ஆகியவற்றினால் வழங்கப்படுகின்றன. இந்த ஆளுகைப் பரிந்துரைகளுக்கு இணங்கி இருக்க வேண்டும் என்று ஒரு விதியாக சட்டப்பூர்வ கட்டாயங்கள் எதுவும் இல்லை. இருப்பினும் பங்கு பரிவர்த்தனையக பட்டியலிடுதல் தேவைகளுடன் தொடர்புடைய இந்த நெறிமுறைகள் ஆற்றல் மிக்க விளைவுகளை வழங்கக்கூடும்.\n\nஎடுத்துக்காட்டாக, லண்டன் மற்றும் டொராண்டோ பங்குப் பரிவர்த்தனையகங்களில் விலைப்புள்ளியிடப்பட்ட நிறுவனங்கள் அவற்றுக்குரிய நாடுகளின் தேசிய நெறிமுறைகளின் பரிந்துரைகளை முறையாகப் பின்பற்ற வேண்டும் என்ற அவசியம் இல்லை. இருப்பினும், அவை அந்த ஆவணங்களில் அந்த நெறிமுறைகளைப் பின்பற்றுகின்றனவா இல்லையா எனத் தெரியப்படுத்துவதும் அவற்றிலிருந்து விலகிச் செயல்படும்பட்சத்தில் அது தொடர்பான விளக்கத்தைத் தெரிவிப்பதும் கட்டாயமாகும். இந்த வெளிப்படுத்தல் கட்டாயங்கள் அந்நிறுவனங்கள் பொதுவான நெறிமுறைகளுக்கு இணங்கி நடக்க வேண்டிய அழுத்தத்தைக் கொடுக்கின்றன.\n\nஅமெரிக்காவில் நிறுவனங்கள் பெரும்பாலும் அவை அமைந்துள்ள மாகாணத்தின் விதிகளாலேயே கட்டுப்படுத்தப்படுகின்றன, இருப்பினும் பங்குப் பரிவர்த்தனையைப் பொறுத்தவரை அவைப் பொது நிறுவனமாக இருக்கும்பட்சத்தில் அவை ஃபெடரல் அரசாங்கத்தாலும் கட்டுப்படுத்தப்படும். ஃபார்ச்சுன் 500 பட்டியலில் இருக்கும் பாதிக்கும் அதிகமான நிறுவனங்கள் டெலவேரில் (Delaware) அமைந்துள்ளன. டெலவேரின் கூட்டக நிறுவனத்திற்குத் தோதான சட்டச் சூழலும் வணிக ரீதியான விவகாரங்களுக்கென ஒதுக்கப்பட்ட தனிப்பட்ட மாகாண நீதிமன்றங்கள் (டெலவேர் நீதிமன்ற துணை சேவையகம்) இருப்பதுமே இதற்குக் காரணமாகும்.\n\nபெரும்பாலான மாகாணங்களின் கூட்டக நிறுவனச் சட்டங்கள் பொதுவாக அமெரிக்க வழக்கறிஞர்கள் சங்கத்தின் மாதிரி வணிகக் கூட்டக நிறுவனச் சட்டத்தையே பின்பற்றுகின்றன. ஆனால் டெலவேர் அந்தச் சட்டத்தைப் பின்பற்றவில்லை. அது இன்னும் அதன் கூற்றுகளைப் பரிசீலித்து வருகிறது. மேலும் டேலவேர் உச்சநீதிமன்ற தலைமை நீதிபதி ஈ. நார்மன் வீசே உட்பட டெலாவேரின் பல பிரபல நீதிபதிகள் ABA ஆணையங்களில் பங்குகொண்டவர்களாவர்.\n\n2005 ஆம் ஆண்டில் ஏற்பட்ட டிஸ்னீ தீர்மானத்திலிருந்து நிறுவனங்கள் தங்கள் ஆளுகையின் பொறுப்புகளை எந்த அளவுக்கு நிர்வகிக்க வேண்டும் என்ற ஒரு விவகாரம் எழுந்தது; வேறொரு விதத்தில் சொல்வதானால் அவை வெறுமென சட்ட ரீதியான ஒரு மாற்றத்தை இடமாற்ற முயற்சிக்க வேண்டுமா அல்லது சிறந்த நடைமுறைகளுக்கு மேம்படக்கூடிய வகையிலான ஆளுகை வழிகாட்டல்களை உருவாக்க வேண்டுமா என்பதாகும். எடுத்துக்காட்டுக்கு, இயக்குநர் சங்கங்கள் (மேலே உள்ள பிரிவு 3 ஐக் காண்க), கூட்டக நிறுவன மேலாளர்கள் மற்றும் தனிப்பட்ட நிறுவனங்கள் ஆகியவற்றால் வழங்கப்பட்ட வழிகாட்டல்கள் அனைத்தும் தன்னிச்சையானதாக உள்ளன. எடுத்துக்காட்டுக்கு, GM குழும வழிகாட்டல்கள் நிறுவனத்தின் ஆளுகைத் திறனை மேம்படுத்துவதற்கான நிறுவனத்தின் முயற்சிகளையே பிரதிபலிக்கின்றன. இருப்பினும் அது போன்ற ஆவணங்கள் பிற நிறுவனங்களும் அது போன்ற ஆவணங்களையும் சிறந்த நடைமுறைக்கான தரநிலைகளையும் பின்பற்றுமாறு கேட்கும் பெருகக்கூடிய விளைவுகளைக் கொண்டிருக்கலாம்.\n\nகூட்டக நிறுவன ஆளுகைக்கான 1999 ஆம் ஆண்டின் OECD தத்துவம் மிகவும் தாக்கம் கொண்ட வழிகாட்டல்களில் ஒன்றாக இருந்தது. இது 2004 ஆம் ஆண்டில் மறுஆய்வு செய்யப்பட்டது. உலகம் முழுவதும் கூட்டக நிறுவன ஆளுகைத் தத்துவங்களை முன்மொழிந்த அம்சமாக OECD தொடர்ந்து திகழ்கிறது.\n\nOECD இன் வழிகாட்டல் தொடர்பான பணிகள் பிற சர்வதேச நிறுவனங்கள், தனியார் துறை அமைப்புகள் மற்றும் 20 க்கும் மேற்பட்ட தேசிய கூட்டக நிறுவன ஆளுகை நெறிமுறைகள் ஆகியவற்றின் அடிப்படையில் ஐக்கிய நாடுகள் சபையின் கணக்குப்பதிவு மற்றும் அறிக்கையிடலிலான சர்வதேச தரநிலைகளில் வல்லுனர்களின் பன்னாட்டுப் பணிக்குழுவானது (ISAR) தன் விருப்பத்தின் பேரில் கூட்டக நிறுவன ஆளுகை வெளிப்படுத்தலுக்கான சிறந்த நடைமுறைகள் பற்றிய வழிகாட்டல்களை வெளியிட்டுள்ளது. சர்வதேச அளவில் ஒப்புக்கொள்ளப்பட்ட தரநிலைக் குறிப்பீட்டில் ஐந்து பெரிய வகைகளிலான ஐம்பதுக்கும் மேற்பட்ட தனித்துவமான வெளிப்படுத்தல் படிகள் உள்ளன:\n\n\nநீடித்திருக்கக்கூடியதான மேம்பாட்டு உலக வணிகக் கவுன்சில் WBCSD, கூட்டக நிறுவன ஆளுகை பற்றிய பணிகளில் குறிப்பாக பொறுப்பு மற்றும் அறிக்கையிடல் பற்றிய பணிகளில் ஈடுபட்டு 2004 ஆம் ஆண்டில் சிக்கல் மேலாண்மைக் கருவி: கூட்டக நிறுவனப் பொறுப்பு நெறிகள், தரநிலைகள் மற்றும் சட்டமைப்புகளைப் பயன்படுத்துவதில் வணிகத்திற்குள்ள உத்தியியல் சவால்கள் எனும் ஆவணத்தை உருவாக்கி வெளியிட்டது. இந்த ஆவணமானது பொதுவான தகவல் வழங்குவதை நோக்கமாகக் கொண்டுள்ளது. அதாவது அது நீடித்திருக்கும் தன்மையின் நிகழ்ச்சி நிரலுடன் தொடர்புள்ள முக்கிய நெறிகள், தரநிலைகள் மற்றும் சட்டமைப்புகள் ஆகியவற்றைப் பற்றிய ஒரு பரந்த காட்சியின் \"நொடிப்புக் காட்சியையும்\" சிந்தனை மற்றும் கொள்கை உருவாக்க தொழில்முறை வல்லுனர்களின் அமைப்புகளின் கோணத்திலான கருத்தையும் வழங்குகிறது.\n\nSection::::உரிமைத்தகுதிக் கட்டமைப்புகள்.\nஉரிமைத்தகுதிக் கட்டமைப்புகள் என்பவை குறிப்பிட்ட நிறுவனங்களின் குழுக்களைப் பொறுத்து பங்குதாரர்கள் எவ்வாறு அமைக்கப்பட்டுள்ளனர் என்ற அமைப்பு வகைகளைக் குறிக்கிறது. ஒரு நாட்டுக்குட்பட்டு அல்லது வணிகக் குழுவிற்குட்பட்டு கூட்டக நிறுவன ஆளுகையினைப் பகுப்பாய்வு செய்வதற்கான ஒரு கருவியாக கொள்கை உருவாக்குநர்களாலும் ஆராய்ச்சியாளர்களாலும் அதிகமாகப் பயன்படுத்தப்படுகிறது.\n\nபொதுவாக, உரிமைத்தகுதிக் கட்டமைப்புகள் உரிமைத்தகுதிச் செறிவின் (அதாவது செறிவு விகிதங்கள்) கவனிக்கத்தக்க சில அளவீடுகளைப் பயன்படுத்தி பின்னர் அதன் காட்சியியல் விளக்கத்தை வழங்கும் படங்களை வரைந்து கண்டறியப்படுகின்றன. பங்குதாரர்கள், நிறுவனங்களுடன் இடைசெயல் புரியும் விதத்தைப் புரிந்துகொள்ளத்தக்கதாக மாற்றுவதும் வாய்ப்புள்ள போது நிறுவனத்தின் குறிப்பிட்ட குழுக்களின் உரிமையாளரைக் கண்டறிவதுமே உரிமைத்தகுதிக் கட்டமைப்புகளின் பின்னணியிலுள்ள கருத்தாகும். பிரமிடுகள், குறுக்கு-பங்கு பிடிப்புகள், வளையங்கள் மற்றும் வலைகள் போன்றவை உரிமைத்தகுதிக் கட்டமைப்புகளுக்கான சில எடுத்துக்காட்டுகளாகும்.\n\nSection::::கூட்டக நிறுவன ஆளுகை மற்றும் நிறுவன செயல்திறன்.\n2000 ஆம் ஆண்டின் முதலில் சுமார் 200 அமைப்பு சார் முதலீட்டாளர்களிடையே நிகழ்த்தப்பட்டு பின்னர் 2002 ஆம் ஆண்டில் புதுப்பிக்கப்பட்ட மிக்கென்சி நிறுவனத்தின் 'உலகளாவிய முதலீட்டாளர் கருத்து கணக்கெடுப்பில்', பதிலளித்தவர்களில் 80% பேர் சிறப்பாக ஆளுகை செய்யப்படும் நிறுவனங்களுக்கு பிரீமியம் செலுத்த விரும்புவதாகக் கண்டறியப்பட்டது. அவர்கள் பெரும்பாலும் புற இயக்குநர்களை கொண்டுள்ள நிர்வாகக் கூட்டு ஏதும் இல்லாத, தனது இயக்குநர்களுக்கான முறையான மதிப்பீடுகளை நிகழ்த்தக்கூடிய மற்றும் ஆளுகை விவகாரங்கள் தொடர்பாக முதலீட்டாளர்கள் கேட்கும் தகவல்களை உடனடியாக வழங்கக்கூடிய நிறுவனத்தையே ஒரு சிறப்பாக ஆளுகை செய்யப்படும் நிறுவனம் என வரையறுத்தனர். பிரீமியத்தின் அளவானது சந்தையைப் பொறுத்து மாறுபடுகிறது. இது கனடாவின் நிறுவனங்களுக்கு 11% என்பதிலிருந்து கட்டுப்பாட்டு ஒழுங்குப்படுத்தல் குறைகள் மிகவும் குறைவாக (மொராக்கோ, எகிப்து மற்றும் ரஷ்யா போன்ற நாடுகளில் உள்ள நிறுவனங்கள்) உள்ள நிறுவனங்களுக்கு 40% எனவும் மாறுகிறது.\n\nபிற ஆய்வுகள் நிறுவனங்களின் பங்கு விலை செயல்திறனுடன் மிகப் பரந்த தர அம்சங்களைத் தொடர்புபடுத்தியுள்ளன. ஐந்தாண்டு தொடர் இலாபங்களைக் கொண்டு ஃபார்ச்சுன் பத்திரிகை நிகழ்த்திய 'மிகவும் பாராட்டப்படும் நிறுவனங்கள்' பற்றிய கணக்கெடுப்பில், அண்டுனோவிச் மற்றும் பலர் \"மிகவும் பாராட்டப்படும்\" அந்த நிறுவனங்கள் 125% சராசரி இலாபத்தைக் கொண்டுள்ளன, ஆனால் 'குறைவாகப் பாராட்டப்படும்' நிறுவனங்கள் 80% சாரசரி இலாபத்தைக் கொண்டுள்ளன எனக் கண்டறிந்தனர். ஒரு தனி ஆய்வில், பிஸினஸ் வீக் சிறந்த மற்றும் மோசமான ஆளுகை கொண்டுள்ள குழுமங்களை வேறுபடுத்த உதவியாக அமைப்பு சார் முதலீட்டாளர்களையும் 'நிபுணர்களையும்' பட்டியலிட்டு உயர் தரங்களைக் கொண்ட நிறுவனங்களே அதிக நிதியியல் இலாபத்தைப் பெற்றுள்ளன எனக் கண்டறிந்தது.\n\nமற்றொரு புறம், தனித்தன்மை வாய்ந்த கூட்டக நிறுவன ஆளுகைக் கட்டுப்பாடுகள் மற்றும் நிறுவன செயல்திறன் ஆகியவற்றுக்கிடையே உள்ள தொடர்பு பற்றிய ஆராய்ச்சியானது பலதரக் கலப்பைக் கொண்டதாகவும் பெரும்பாலான சமயத்தில் பலவீனமானதாகவும் உள்ளது. பின்வரும் எடுத்துக்காட்டுகள் இதை விளக்கக்கூடும்.\n\nSection::::குழுமத்தின் இயைபு.\nசில ஆராய்ச்சியாளர்கள் சந்திப்புகளின் எண்ணிக்கையை அதிகரிப்பதற்கும் இலாபத்தன்மைக்கும் தொடர்பு இருப்பதற்கு ஆதரவான கருத்துகளை கண்டறிந்து வழங்கியுள்ளனர். பிறர் புற இயக்குநர்களின் எண்ணிக்கைக்கும் நிறுவன செயல்திறனுக்கும் இடையே எதிர் விகிதத் தன்மை இருப்பதைக் கண்டறிந்துள்ளனர். இன்னும் சிலர் புற குழும உறுப்பினர் தகுதிக்கும் செயல்திறனுக்கும் தொடர்பில்லை எனக் கண்டறிந்துள்ளனர். சமீபத்திய வெளியீடு ஒன்றில், பகத் மற்றும் ப்ளாக் ஆகியோர் அதிக சார்பிலா குழுமங்களைக் கொண்டுள்ள நிறுவனங்கள் பிற நிறுவனங்களைக் காட்டிலும் சிறப்பாக செயல்படுவதில்லை எனக் கண்டறிந்துள்ளனர். குழுமத்தின் இயைபானது நிறுவன செயல்திறனை நேரடியாக பாதிப்பதாகத் தெரியவில்லை.\n\nSection::::ஊதியம்/ஈட்டுத்தொகை.\nநிறுவன செயல்திறனுக்கும் செயலதிகாரிகளின் ஈட்டுத்தொகைக்கும் உள்ள தொடர்பைப் பற்றிய முந்தைய ஆராய்ச்சிகளின் முடிவுகள் செயல்திகாரிகளின் ஊதியத்திற்கும் நிறுவனத்தின் செயல்திறனுக்கும் உள்ள குறிப்பிடத்தக்க மற்றும் இசைவான தொடர்பைக் கண்டறிந்து கூறத் தவறிவிட்டன. ஊதியம்-செயல்திறன் அமைப்பு குறைவான சராசரியுடன் இருப்பதால் ஒரு நிறுவன ஆளுகை செயல்திறனற்றது என்று குறிப்பிடுவதாகக் கருத முடியாது. அனைத்து நிறுவனங்களும் ஒரே அளவிலான முகமை முரண்பாட்டு சிக்கல்களை எதிர்கொள்வதில்லை. மேலும் புற மற்றும் அகக் கண்காணிப்பு முறைகள் மற்றவர்களை விட சிலருக்கு அதிக செயல்திறன் மிக்கதாக இருக்கலாம்.\n\nசில ஆராய்ச்சியாளர்கள் மிகப் பெரிய CEO செயல்திறன் ஊக்கத்தொகைகள் நிறுவனங்களின் பங்கு உரிமைத் தகுதியிலிருந்து வருகின்றன எனக் கண்டறிந்துள்ளனர். ஆனால் பிற ஆராய்ச்சியாளர்கள் பங்கு உரிமைத்தகுதி மற்றும் நிறுவன செயல்திறனுக்கிடையே உள்ள தொடர்பானது உரிமைத்தகுதியின் அளவைச் சாராத அம்சமாகும் எனக் கண்டறிந்துள்ளனர். இந்த முடிவுகள் 20% க்கு மேல் உரிமைத்தகுதி அதிகரிப்பதால் நிர்வாகம் அதிகமாக உறுதிப்படுவதாகவும் அதன் பங்குதாரர்களின் மீதான ஆர்வம் குறைவதாகவும் கூறுகின்றன.\n\nநிறுவன செயல்திறனானது பங்கு விருப்பத்தேர்வுகள் திட்டத்துடன் நேர்மறைத் தொடர்புடையவை. மேலும் இந்தத் திட்டங்கள் மேலாளர்களின் ஆற்றலை இயக்குகின்றன மற்றும் அவர்களின் முடிவெடுக்கும் எல்லைகளை குறைந்த காலத்திற்குரிய செயல்திறன் என்ற நிலையிலிருந்து நிறுவனத்தின் நீண்ட காலத்திற்குரிய செயல்திறன் என்ற நிலைக்கு விரிவாக்குகிறது எனவும் சிலர் வாதிடுகின்றனர். இருப்பினும், தோராயமாக பரஸ்பர நிதிகளின் காலப் பகுதிகள் உள்ளிட்ட பல்வேறு பாதுகாப்பு தொடர்பான கிசுகிசுக்கள் எழுந்தது. மேலும் யுனிவெர்சிட்டி ஆஃப் லோவா அகாடமிக் எரிக் லை ஆவணப்படுத்திய படியும் குறிப்பாக வால் ஸ்ட்ரீட் ஜர்னலின் சார்லஸ் ஃபோரெல் குறிப்பிட்ட படியும் அந்த விருப்பங்கள் வழங்கும் அனுமதிகளைப் பின்தேதியிடுதல் போன்றவை தொடர்பாக விளைந்த விமர்சனங்களின் அடிப்படையிலேயே இந்தக் கருத்துக் கோணம் உருவானது. \n\nஅதற்கு முன்பும் 2006 ஆம் ஆண்டில் ஏற்பட்ட பின்தேதியிடல் கிசுகிசுவினால் பொதுக் கருத்தில் எதிர்மறைத் தாக்கம் ஏற்பட்டது. அந்த விருப்பத்தேர்வைப் பயன்படுத்துவது பல்வேறு விமர்சனங்களுக்குள்ளானது. குறிப்பாக அதிக சக்தியுடனும் நீண்டகாலமாக தொடர்ந்து கொண்டிருக்கும் விவாதமானது கூட்டக நிறுவனத்தின் பங்கு மறுவாங்குதல் திட்டங்களுடன் செயலதிகாரிகளின் விருப்பத்தேர்வுகள் கொண்டுள்ள இடைசெயல்பாடுகளைப் பற்றியதாக உள்ளது. பங்குதாரரின் ஆர்வத்திற்கு எதிரான விதத்தில் இந்த விருப்பத்தேர்வுகள் பங்குகளை மீண்டும் வாங்குதல் திட்டத்துக்காகப் பயன்படுத்தப்படலாம் என எண்ணற்ற அதிகாரிகள் (அமெரிக்க ஒன்றியத்தின் ஃபெடரல் ரிசர்வ் போர்டு பொருளியலாளர் வெயிஸ்பென்னர் உட்பட) தீர்மானித்தனர். இந்த ஆசிரியர்கள் இந்த விருப்பத்தேர்வு தாக்கத்தின் காரணத்தால் அமெரிக்க ஒன்றியத்தின் ஸ்டாண்டர்ட் & புவர்ஸ் 500 நிறுவனங்களுக்கான பங்கு மறுவாங்குதல்கள், 2006 ஆம் ஆண்டின் இறுதியில் துரிதமாக $500 பில்லியன் ஆண்டு வீதம் அதிகரித்தது என வாதிட்டனர். விருப்பத்தேர்வு/மறுவாங்குதல் விவகாரம் தொடர்பான பல கருத்துப் பணிகளின் தொகுப்பானது 2006 ஆம் ஆண்டில் ஆசிரியர் எம். கம்போர்ட் வெளியிட்ட \"ஸ்காண்டல்\" என்னும் ஆய்வில் சேர்க்கப்பட்டிருந்தது. \n\nகணக்கியல் மாற்றங்களும் ஆளுகை விவகாரங்களும் சேர்ந்து 2006 ஆம் ஆண்டில் இந்த விருப்பத்தேர்வுகளை ஊதியம் வழங்குவதற்கான பிரபலமல்லாத ஒரு வழியாக மாற்றின. மேலும் மறுவாங்குதல்களின் பல்வேறு செயல்படுத்தல் முறைகள் மிகவும் விரும்பப்படும் பங்கு மறுவாங்கல் திட்டத்திற்கான சிறந்த வழியாக உருவாகி, \"திறந்த நிலைச் சந்தை\" ரொக்க மறுவாங்குதல்களுக்கு சாவாலாக நின்றன.\n\n\n\n"}
{"id": "68126", "url": "https://ta.wikipedia.org/wiki?curid=68126", "title": "ரன்பீர் கபூர்", "text": "ரன்பீர் கபூர்\n\nரன்பீர் கபூர் (, , இந்தியாவின் மகாராஷ்டிரா மாநிலத்தின் மும்பையில், 1982 ஆம் ஆண்டு செப்டம்பர் 28 அன்று பிறந்தார்) பாலிவுட் திரைப்படங்களில் நடிக்கும் ஒரு இந்திய நடிகராவார். அவர் 2007 ஆம் ஆண்டு வெளிவந்த \"சாவரியா\" என்னும் திரைப்படத்தில் அறிமுகமானார். இப்படத்திற்காக அவர் சிறந்த அறிமுக நடிகருக்கான பிலிம்பேர் விருதை வென்றார்.\n\nSection::::ஆரம்பகால வாழ்க்கை.\nரன்பீர் கபூர், நடிகர்களான ரிஷி கபூர் மற்றும் நீத்து சிங் தம்பதியருக்குப் பிறந்தார். இவர் ப்ரித்திவிராஜ் கபூரின் கொள்ளுப்பேரனும், நடிகரும் திரைப்பட இயக்குனருமான ராஜ் கபூரின் பேரனும் ஆவார். ரன்பீர் ரித்திமா கபூரின் சகோதரராவார். ரந்தீர் கபூர் மற்றும் ராஜீவ் கபூர் ஆகியோர் அவருடைய சித்தப்பாக்கள். கரீஷ்மா கபூர், கரீனா கபூர் மற்றும் நிகில் நந்தா உள்ளிட்டவர்கள் அவரது பிரபல உறவினர்கள் ஆவர்.\nரன்பீர் குழந்தைப்பருவத்தில் மும்பையின் மாஹிம் என்ற இடத்திலுள்ள பாம்பே ஸ்காட்டிஷ் பள்ளியில் பயின்றார். பின்னர் நியூயார்க்கில் உள்ள லீ ஸ்ட்ராஸ்பெர்க் தியேட்டர் அண்ட் பிலிம் இன்ஸ்டியூட்டில் மெத்தட் ஆக்டிங் என்னும் நடிப்பு முறையைக் கற்றுக்கொண்டார்.\n\nSection::::தொழில் வாழ்க்கை.\nரன்பீர் நடிகராகும் முன்பு இயக்குநர் சஞ்சய் லீலா பன்சாலியிடம் உதவியாளராகப் பணிபுரிந்தார். அப்போது அவர் \"பிளாக்\" (2005) திரைப்படத்தின் உருவாக்கத்தில் ஈடுபட்டார். பின்னர் சஞ்சய் லீலா பன்சாலியின் இயக்கத்தில் 2007 ஆம் ஆண்டு நவம்பரில் வெளியான \"சாவரியா (Saawariya)\" திரைப்படத்தில் ரன்பீர் அறிமுகமானார். அப்படத்தில் ரன்பீர் புதுமுக நடிகை சோனம் கபூருடன் நடித்தார். அத்திரைப்படம் வசூலில் வெற்றிபெறாவிட்டாலும், காதல் வயப்பட்ட பாடகர் ரன்பீர் ராஜ் கதாப்பாத்திரத்தில் நடித்ததற்காக பாராட்டு விமர்சனங்களைப் பெற்றார். விமர்சகர் தரன் ஆதர்ஷ் \"ரன்பீர் கபூர் மிகத்திறமை வாய்ந்தவர், இதில் மாற்றுக்கருத்தில்லை. ஆம், அவர் அழகாக இருக்கிறார், ஆனால் நீங்கள் திரைப்படம் முடிந்து திரும்பும்போது அவரது நடிப்பு மட்டுமே உங்கள் மனதில் நிற்கும். இவர் அறிமுகத் திரைப்படத்திலேயே இவ்வளவு சிறப்பாக நடித்திருக்கிறார் என்றால், இவர் தான் வரும் ஆண்டுகளில் கபூர் குடும்பத்திற்குப் பெருமை சேர்க்கப்போகிறார். ஓர் அறிமுக நடிகருக்கு இது குறிப்பிடத்தக்க ஒன்றாகும்.\"\n\nரன்பீர், சித்தார்த் ஆனந்தின் \"பச்னா ஏ ஹசீனோ\" என்ற காதல் நகைச்சுவைத் திரைப்படத்தில் பிபாஷா பாசு, மினிஸ்ஷா லம்பா மற்றும் தீபிகா படுகோனே ஆகியோருடன் நடித்தார். 2008 ஆம் ஆண்டு ஆகஸ்ட் 15 அன்று வெளிவந்த அத்திரைப்படம் வசூலில் ஓரளவு வெற்றி பெற்றது. 2009 ஆம் ஆண்டு அக்டோபர் 2 ஆம் தேதி வெளியான அவரது அடுத்த திரைப்படமான \"வேக் அப் சித்\", இந்தியாவிலும் அதேபோல வெளிநாடுகளிலும் சிறந்த வரவேற்பைப் பெற்றது. அக்டோபர் 15 ஆம் தேதி கணக்கின்படி, அப்படத்தின் முதல் வாரயிறுதி வசூல் ரூ. 215 மில்லியன் (ரூ. 21.5 கோடி) ஆகும். அதில் இந்தியாவில் மட்டும் ரூ. 170 மில்லியன் (ரூ. 17 கோடி) வசூலானது. ஐக்கிய இராச்சியத்தில் 165,934 டாலர் வசூலித்த இத்திரைப்படம் அமெரிக்க ஒன்றியத்தில் 355,532 டாலர் வசூலைப் பெற்றது. கரன் ஜோஹர் தயாரித்த இத்திரைப்படத்தை அய்யன் முகர்ஜி இயக்கினார்.\n\nரன்பீர், கத்ரீனா கைஃப்புடன் இணைந்து நடிக்கும் \"அஜாப் ப்ரேம் கி காசப் கஹானி\" என்ற ராஜ்குமார் சந்தோஷியின் திரைப்படத்திற்கான படப்பிடிப்பு முடிந்திருந்தது. ஷிமித் அமீனின் ராக்கெட் சிங்: சேல்ஸ்மேன் ஆஃப் த இயர், அஜய் தேவ்கன் மற்றும் கத்ரீனா கைஃப்புடன் இணைந்து நடிக்கும் பிரகாஷ் ஷாவின் ராஜ்னீதி மற்றும் பிரியங்கா சோப்ராவுடன் நடிக்கும் சித்தார்த் ஆனந்தின் அடுத்த படமான அஞ்சானா அஞ்சானி ஆகியவை அவரின் எதிர்காலத் திரைப்படங்களாகும்.\n\nரன்பீர் தான் இதுவரை நடித்ததிலேயே சித் பாத்திரமே நடிப்பதற்குக் சவாலான பாத்திரமாக இருந்தது என்று கூறுவார். தான் நிஜ வாழ்க்கையில் சித் கதாப்பாத்திரம் போல இல்லை என்பது நம்பமுடியாவிட்டாலும் அதுவே உண்மை என்றும் கூறினார்.\n\nSection::::விருதுகளும் பரிந்துரைகளும்.\nSection::::பிலிம்பேர் விருதுகள்.\nவெற்றி பெற்றது\n\n\nSection::::ஸ்டார் ஸ்கிரீன் விருதுகள்.\nவெற்றியாளர்\n\n\nபரிந்துரைக்கப்பட்டது\n\n\nSection::::ஜீ சினி விருதுகள்.\nவெற்றியாளர்\n\n\nSection::::IIFA விருதுகள்.\nவெற்றியாளர்\n\n\nSection::::ஸ்டார்டஸ்ட் விருதுகள்.\nவெற்றியாளர்\n\n\nSection::::\"அப்சரா திரைப்பட & தொலைகாட்சி தயாரிப்பாளர்களின் சங்க விருதுகள்\".\nவெற்றியாளர்\n\n\n\nSection::::சொந்த வாழ்க்கை.\nரன்பீர் தற்போது தனது பெற்றோருடன் மஹாராஷ்டிரா மாநிலத்தின் மும்பையிலுள்ள பாலி ஹில் என்ற இடத்தில் வசித்து வருகிறார். அவர் பாலிவுட் நடிகை தீபிகா படுகோனேவுடன் டேட்டிங்கில் இருக்கிறார். எதிர்காலத்தில் திரைப்படங்களை இயக்கவும் தயாரிக்கவும் விருப்பமுள்ளதாகக் கூறியுள்ளார்.\n"}
{"id": "68128", "url": "https://ta.wikipedia.org/wiki?curid=68128", "title": "ஸ்கைட்ரெக்ஸ் விருது", "text": "ஸ்கைட்ரெக்ஸ் விருது\n\nஸ்கைட்ரெக்ஸ் (Skytrax) ஐக்கிய இராச்சியத்தில் உள்ள ஒரு நிறுவனமாகும். இது உலகின் விமான நிலையங்கள் வழங்கும் சிறந்த சேவைகளின் தர நிர்ணய நிறுவனமாகும். இந்நிறுவனம் வர்த்தகப் போக்குவரத்து விமான நிலையங்கள் வழங்கும் விமானப் போக்குவரத்து வசதிகள், விமானப் பணியாளர்களின் நிறைவான அணுகுமுறை, பயணத்தின் போது பொழுதுபோக்கு போன்ற பல்வேறு விடயங்களை ஆராய்ந்து பெறப்படும் பயணிகளின் மனநிறைவுத்தன்மை அடிப்படையில், பயணிகளிடம் இருந்து பெறப்படும் தரவுகள் ஊடாகவே கணிப்பிடுகின்றது. இவ்வாறு கணிப்பீடுகளூடாக பெறப்படும் தரவுகளின் அடிப்படையில் ஒவ்வொரு ஆண்டும் உலகின் சிறந்த விமானச் சேவையை வழங்கும் விமான நிலையத்தின் ஆய்வு அறிக்கையையும் வெளியிட்டு வருகின்றது. அத்துடன் தேர்ந்தெடுக்கும் சிறந்த விமான நிலையத்திற்கு; உலகின் சிறந்த விமான நிலையத்திற்கான விருதாக ஸ்கைட்ரெக்ஸ் விமான நிலைய விருது வழங்கப்பட்டு வருகின்றது.\n\n"}
{"id": "68139", "url": "https://ta.wikipedia.org/wiki?curid=68139", "title": "உலகைச் சுத்தமாக்குங்கள்", "text": "உலகைச் சுத்தமாக்குங்கள்\n\nஉலகைச் சுத்தமாக்குங்கள் (Clean Up the World) என்பது, சமுதாய அடிப்படையிலான ஒரு சூழல் தொடர்பான இயக்கம் ஆகும். இது உலகம் முழுவதிலும் உள்ள சமுதாயங்கள் தமது சூழல்களைச் சுத்தமாக்குவதற்கும், திருத்துவதற்கும், காப்பதற்கும் ஊக்கமளிக்கிறது. இந்த இயக்கத்தின் முதன்மையான நிகழ்வு உலகைச் சுத்தமாக்குங்கள் கிழமையிறுதி ஆகும். இது ஒவ்வோராண்டும் செப்டெம்பர் மாதத்தின் மூன்றாவது கிழமை இறுதியில் நிகழ்கின்றது. எனினும் இவ்வியக்கம், ஆண்டு முழுவதும் இத்தகைய நடவடிக்கைகளை முன்னெடுப்பதற்குத் தனது ஆதரவாளர்களை ஊக்குவிக்கிறது.\n\n1993 ஆம் ஆண்டில் ஆசுத்திரேலியாவைச் சுத்தமாக்குங்கள் இயக்கத்தின் நிறுவனர்களான இயன் கியெர்னனும் கிம் மக்கேயும் தமது இயக்கத்தை உலக அளவில் எடுத்துச் செல்வதற்காக ஐக்கிய நாடுகள் சூழல் திட்டத்தை அணுகியபோது உலகைச் சுத்தமாக்குங்கள் இயக்கம் தொடங்கியது. இதனால் உருவான கூட்டு முயற்சி, ஆண்டு தோறும் 120 நாடுகளைச் சேர்ந்த 35 மில்லியன் தன்னார்வலர்களை இந்த இயக்கத்தில் ஈடுபடுத்தும் அளவுக்கு வளர்ந்துள்ளது. இதனால் இது சமுதாய அடிப்படையிலான உலகின் மிகப்பெரிய இயக்கங்களுள் ஒன்றாக விளங்குகின்றது.\n\nஐக்கிய நாடுகள் சூழல் திட்டம், உலகைச் சுத்தமாக்குங்கள் இயக்கத்தை முன்னெடுப்பதற்கு உதவுவதுடன், தனது உலகளாவிய அமைப்புக்கள் மூலம் ஆர்வலர்கள் பங்குபற்றுவதற்கு ஊக்கமளித்தும் வருகிறது. உலகைச் சுத்தமாக்குங்கள் இயக்கம், ஐக்கிய நாடுகள் சபையினால் அடையாளம் காணப்பட்டுள்ள ஆறு உலகப் பகுதிகளில், ஆங்கிலம், பிரெஞ்சு, எசுப்பானியம் ஆகிய மூன்று மொழிகளில் பணியாற்றுகின்றது.\n\n1998 ஆம் ஆண்டில், அவரது தொலை நோக்கிற்காகவும், உலகளாவிய இச் சூழல் இயக்கத்தை நடைமுறைப் படுத்தியதற்காகவும் இயன் கியெர்னனுக்கு ஐக்கிய நாடுகள் சூழல் திட்டத்தின் சசக்காவா சூழல் பரிசு வழங்கப்பட்டது.\n"}
{"id": "68142", "url": "https://ta.wikipedia.org/wiki?curid=68142", "title": "கீழ் பவானி திட்ட கால்வாய்", "text": "கீழ் பவானி திட்ட கால்வாய்\n\nகீழ் பவானி திட்ட கால்வாய் என்பது பவானி ஆற்றின் குறுக்கே கட்டப்படுள்ள பவானிசாகர் அணையிலிருந்து செல்லும் 125 மைல் நீளமுடைய பாசன வாய்க்காலாகும். இதனால் ஈரோடு மற்றும் கரூர் மாவட்டங்கள் பயன் பெறுகின்றன. இக்கால்வாயின் மூலம் 2.07 லட்சம் ஏக்கர் நிலங்கள் பாசன வசதி பெறுகின்றன. \n\nமுதன்மை கால்வாய் அதிகபட்சமாக 2300 கன அடி நீரை கொண்டு செல்லும் வகையில் வடிவமைக்கப்பட்டுள்ளது. முதன்மை கால்வாயிலிருந்து நீரை வயல்களுக்கு கொண்டு செல்லும் வாய்க்கால்களின் மதகு கன அடிக்கு 60 ஏக்கர் பயன்படுமாறு வடிவமைக்கப்பட்டுள்ளது. \n\nஇக்கால்வாய் ஆண்டுக்கு இரு முறை நீர் பெறுகிறது. பொதுவாக ஆகஸ்ட் 15 முதல் டிசம்பர் 15 வரை ஒரு முறையும் ஜனவரி 1 முதல் ஏப்ரல் 15 வரை மற்றொரு முறையும் நீர் பெறுகிறது. அணையின் நீர் இருப்பை கணக்கில் கொண்டு நீர் திறக்கப்படும் தேதி மாற்றத்துக்குள்ளாகும். \n\nSection::::பைஞ்சுதை.\nகீழ் பவானி கால்வாயில் கான்கரிட் தளம் அமைப்பதற்கு விவசாசிகளிடையே ஆதரவும் எதிர்ப்பும் கிளம்பியுள்ளது.காவிரி நடுவர் மன்ற தீர்ப்பின் காரணமாக கீழ்பவானி வாய்க்காலில் விநியோகிக்கப்படும் நீரின் அளவு குறைக்கப்பட்டதால் எதிர்காலத்தில் கான்கிரீட் கால்வாய் அமைத்தால் மட்டுமே கடைமடைக்கும் நீர் விரைவா சென்றடையும் என்பதால் இத்திட்டத்திற்கு ஆதரவு தெரிவிப்பதாக கீழ்பவானி முறைநீர் பாசன சங்கங்களின் கூட்டமைப்பு மற்றும் தமிழக விவசாயிகள் சங்கம் தெரிவித்துள்ளது.\nSection::::வெளி இணைப்பு.\nhttp://www.jalaspandana.org/node/21\n"}
{"id": "68153", "url": "https://ta.wikipedia.org/wiki?curid=68153", "title": "ஐக்கிய நாடுகள் சூழல் திட்டம்", "text": "ஐக்கிய நாடுகள் சூழல் திட்டம்\n\nஐக்கிய நாடுகள் சூழல் திட்டம் (United Nations Environment Programme) என்பது, ஐக்கிய நாடுகள் அவையின் சூழல் தொடர்பான நடவடிக்கைகளை ஒருங்கிணைப்பதற்கான ஒரு அமைப்பு ஆகும். இது வளர்ந்துவரும் நாடுகள் சூழல் தொடர்பில் பயனுள்ள கொள்கைகளை நிறைவேற்றுவதற்கு உதவுவதுடன், முறையான சூழல்சார் செயல்முறைகள் ஊடான தாங்கு வளர்ச்சியையும் ஊக்குவித்து வருகிறது. கெனியாவின் தலைநகரான நைரோபியில் தலைமையகத்தைக் கொண்டிருக்கும் இந்த அமைப்பு, மனிதச் சூழல் தொடர்பான ஐக்கிய நாடுகள் மாநாட்டைத் தொடர்ந்து 1972 யூன் மாதத்தில் நிறுவப்பட்டது. ஐக்கிய நாடுகள் சூழல் திட்டத்துக்கு ஆறு உலகப்பகுதி அலுவலகங்களும், பல நாடுகளுக்கான அலுவலகங்களும் உள்ளன.\n\nஉலகம், உலகப்பகுதிகள் ஆகிய மட்டங்களில் சூழல்சார் விடயங்களுக்கான அதிகாரம் அளிக்கப்பட்ட ஐக்கிய நாடுகள் அமைப்பு இதுவே. சூழல் தொடர்பான ஒருமனதான கொள்கைகளின் உருவாக்கத்தை ஒருங்கிணைப்பதற்கான ஆணை இதற்கு வழங்கப்பட்டுள்ளது. உலகம் தழுவிய சூழலைத் தொடர்ச்சியான மீளாய்வுக்கு உட்படுத்துவதன் மூலமும், புதிதாக உருவாகக்கூடிய பிரச்சினைகளை அரசுகளினதும், உலக சமுதாயத்தின் கவனத்துக்குக் கொண்டுவருவதன் மூலமும் இப்பணியை ஐக்கிய நாடுகள் சூழல் திட்டம் செய்து வருகிறது. ஐக்கிய நாடுகள் சூழல் திட்டத்துக்கான ஆணையும் அதன் குறிக்கோள்களும், ஐக்கிய நாடுகள் அவையின் பொதுச்சபையில் நிறைவேற்றப்பட்ட தீர்மானங்களையும், அறிவிப்புகளையும் அடிப்படையாகக் கொண்டவை. 1972 ஆம் ஆண்டு டிசம்பர் 15 ஆம் தேதி ஐக்கிய நாடுகள் பொதுச் சபையில் நிறைவேற்றப்பட்ட தீர்மானம் 2997 (XXVII), அதற்கு 1992 இல் செய்யப்பட்ட திருத்தங்கள், ஐக்கிய நாடுகள் சூழல் திட்டத்தின் ஆட்சிக் குழுவின் 19 ஆவது அமர்வில் ஏற்றுக்கொள்ளப்பட்ட ஐக்கிய நாடுகள் சூழல் திட்டத்தின் பங்கும் ஆணையும் தொடர்பான நைரோபி அறிக்கை, 2000 ஆண்டு மே 31 ஆம் தேதி வெளியிடபட்ட மால்மோ அமைச்சக அறிக்கை என்பன இவையாகும்.\n\nஇவ்வமைப்பின் நடவடிக்கைகள் வளிமண்டலம், கடல்சார்ந்தனவும், நிலம்சார்ந்தனவுமான சூழ்நிலை மண்டலங்கள் என்பன சார்ந்த விடயங்களோடு தொடர்புபட்டவை. பன்னாட்டுச் சூழல் மரபொழுங்குகளை உருவாக்குவதிலும்; சூழல் அறிவியல், தொடர்பான தகவல்கள், கொள்கைகளில் அவற்றின் பங்குகள் குறித்து விளக்குதல்; கொள்கைகளை உருவாக்குதல் அவற்றை நடைமுறைப்படுத்துதல் தொடர்பில் நாட்டு அரசுகளுடனும், உலகப்பகுதி அமைப்புக்களுடனும் பணியாற்றுதல்; சூழல்சார் அரசுசாரா அமைப்புக்களுடன் சேர்ந்து பணியாற்றுதல் ஆகியவற்றில் இவ்வமைப்புக் குறிப்பிடத்தக்க பங்கு ஆற்றியுள்ளது.\n"}
{"id": "68159", "url": "https://ta.wikipedia.org/wiki?curid=68159", "title": "புறக்கருவி இடைமுகம்", "text": "புறக்கருவி இடைமுகம்\n\nPCI என்பது கணினிகளில் காணப்படும் பரவலான இடைமுகம் ஆகும். PCI என்பது Peripheral Component Interface, அதாவது புறக்கருவி இடைமுகம் என்பதற்கு சுருக்கம். PCI 1990களில் உருவாக்கப்பட்டு, 1995இல் முதன்முறை செந்தரம் வெளியிடப்பட்டது. முன்பு தனிநபர் கணினிகளில் புழக்கத்தில் இருந்த வேகக்குறைவான் ISA (Industry Standard Architecture-தொழிலக நெறி கட்டமைப்பு) பாட்டையை கொஞ்சங்கொஞ்சமாக நீக்கிவிட்டது. முதலில் சேவையகங்களில் (Servers) EISA (Extended ISA/தொழிலக நெறி விரிவு கட்டமைப்பு) பாட்டையை நீக்கி PCI இடம்பெற்றது. பிறகு தனிநபர் கணினிகளில் ISAக்கு மாற்றாகிவிட்டது.\n\nPCI ஒரு இணைநிலை பாட்டையாக (parallel bus) 32-துணுக்கு/33 MHz, 64-துணுக்கு/32 MHz, 32-துணுக்கு/64 MHz (3.3V மட்டும்), 64-துணுக்கு/64 MHz ஆகிய ஆக்கநிலைகளில் உள்ளது. PCI-X பதி 2.0 செந்தரத்தால் PCI பாட்டை 533 MHz ஆகிய வேகத்திற்கு மேம்படுத்தப்பட்டது. PCI-X பாட்டை PCI பாணியில் இயங்கும் போது,\n\n\"அடிப்படைகள்\"\n\nPCI ஒரு ஏற்றம்-சேமிப்பு கட்டமைப்பு (load store architecture) அடிப்படையில் அமைந்த பாட்டையாகும். ஒரு PCI அமைப்பில் பல முகவர்கள் ஒரே பாட்டையை பகிர்கின்றனர். ஒரு PCI பாட்டையில் மூன்று வகைகளான முகவர்கள் உள்ளன—புரவன்-இணைவி (initiator), இலக்கு (target) மற்றும் துவக்கி (target).\n"}
{"id": "68163", "url": "https://ta.wikipedia.org/wiki?curid=68163", "title": "இராப்பாடி", "text": "இராப்பாடி\n\nஇராப்பாடி என்னும் (nightingale) பறவை தேன்சிட்டு என்றும் வானம்பாடி என்றும் அழைக்கப்படுகிறது. இது ஒரு அழிந்து வரும் பறவை இனம். இது இரவு நேரங்களில் பாடுவதால் இது இராப்பாடி என்று அழைக்கப்படுகிறது.\n\nஇது ஒரு இடம்பெயரும், பூச்சியுண்ணும் இனமாகும். ஐரோப்பிய, தென்மேற்கு ஆசிய நாடுகளில் காடுகளில் இனம்பெருக்கி வளர்கின்றது. பொதுவாக அமெரிக்காவில் இயற்கையில் இருப்பதில்லை.\n"}
{"id": "68173", "url": "https://ta.wikipedia.org/wiki?curid=68173", "title": "யூ.என்.ஈ.பி சசக்காவா பரிசு", "text": "யூ.என்.ஈ.பி சசக்காவா பரிசு\n\nயூ.என்.ஈ.பி சசக்காவா பரிசு (UNEP Sasakawa Prize) என்பது, சூழல் தொடர்பில் சிறப்பான சாதனைகளைச் செய்த ஒருவருக்கு வழங்கப்படும் ஒரு பரிசு ஆகும். ஐக்கிய நாடுகள் சூழல் திட்டத்தின் கொள்கைகளுக்கும் குறிக்கோள்களுக்கும் ஒத்த வகையில், சூழல் பாதுகாப்பு அதன் மேலாண்மை போன்றவற்றுக்குப் பங்களிப்புச் செய்யக்கூடிய சாதனைகளைச் செய்பவர்களே இப் பரிசைப் பெறுவதற்குத் தேர்ந்து எடுக்கப்படுகின்றனர். இது 200,000 அமெரிக்க டாலர் பரிசுத்தொகையையும் உள்ளடக்கியது. இதனால் இப்பரிசைப் பெறுவது இத்துறையில் ஒரு மிகப் பெரிய மதிப்பாகவும், தமது சாதனைகளை மேலும் வளர்த்தெடுப்பதற்கான நிதியை வழங்குவதாகவும் அமைகின்றது. \n\n1984 ஆம் ஆண்டில் முதன்முதலாக வழங்கப்பட்ட இப் பரிசு 2003 ஆம் ஆண்டுவரை 30 பேர்களுக்கு வழங்கப்பட்டது. 2004 ஆம் ஆண்டு இப் பரிசைப் பெற்ற அனைவரையும் பீஜிங்குக்கு வரவழைத்து அப்பரிசின் 20 ஆவது ஆண்டு நிறைவைக் கொண்டாடினர். 2005 ஆம் ஆண்டில் ஐக்கிய நாடுகள் சூழல் திட்டமும், நிப்பான் பவுண்டேசனும் இணைந்து இப் பரிசைப் புதிய முறையில் வழங்கத் தொடங்கினர். இப் புதிய முறையின் கீழ் ஒவ்வொரு ஆண்டும் பரிசுக்குரிய கருப்பொருள் மாற்றப்படுகின்றது. 2010 ஆம் ஆண்டுப் பரிசுக்குரிய கருப்பொருளாக \"தட்பவெப்ப மாற்றத்தைத் தடுப்பதற்கான பசுமைத் தீர்வுகள்\" என்பதாகும். \n\n"}
{"id": "68175", "url": "https://ta.wikipedia.org/wiki?curid=68175", "title": "எடீ ஹேசல்", "text": "எடீ ஹேசல்\n\nஎடீ ஹேசல் ( ஏப்ரல் 10, 1950 – டிசம்பர் 23, 1992 ) அமெரிக்காவின் தொடக்க-கால ஃபங்க் இசை வல்லுனர்.\n\nSection::::மேகட் ப்ரேன் \"(Maggot Brain\").\nமேகட் ப்ரேன் என்ற பாடலுக்கு அவர் இசைத்த பத்து நிமிட கிதார் தனியிசை, சில இசைத் திறனாய்வாளர்களால் மிகச்சிறந்த கிதார் தனியிசை என்று தர வரிசைப்படுத்தப்பட்டுள்ளது; இன்னும் சில திறனாய்வாளர்கள், கிதார் இசையில் முடிசூடா மன்னனான ஜிமி எண்ட்ரிக்சுக்கு நிகராக ஹேசலை நிறுத்துகின்றனர்.\n"}
{"id": "68178", "url": "https://ta.wikipedia.org/wiki?curid=68178", "title": "வில்லியம் ஆர்வி", "text": "வில்லியம் ஆர்வி\n\nவில்லியம் ஆர்வி (\"William Harvey\"; வில்லியம் ஹார்வி, ஏப்ரல் 1, 1578 - சூன் 3 1657) என்பவர் ஆங்கிலேய மருத்துவ ஆராய்ச்சியாளர். உடற்கூற்றியல், உடலியங்கியல் ஆகிய துறைகளில் பெரும் பங்களிப்பை வழங்கியவர். குருதி இதயத்திலிருந்து தொடங்கி மனித மூளை உட்பட உடலின் பல பகுதிகளுக்கும் சென்று திரும்பவும் தொடங்கிய இடமான இதயத்திற்கே வந்து சேருகிறது என்ற குருதிச் ஓட்டம் பற்றிய புதிய தகவலை தம் ஆராய்ச்சியின் மூலம் முதன் முதலாக வெளியிட்டார். இந்தக் கண்டுபிடிப்பு மருத்துவத்துறையில் மேலும் பல முன்னேற்றங்கள் ஏற்பட உதவியாக இருந்தது என்று மருத்துவ உலகில் கருதப்படுகிறது.\n\nஇங்கிலாந்தில் 1578 ஆம் ஆண்டில் பிறந்தார். இவர் தமது பதினைந்தாம் வயதில் கேம்பிரிட்ஜ் பல்கலைக்கழகத்தில் சேர்ந்தார். கேம்பிரிட்ஜ் பல்கலைக்கழகத்தில் பயின்ற பின்பு இத்தாலியிலுள்ள பாதுவா பல்கலைக்கழகத்திற்குச் சென்று பயின்றார். அதே பல்கலைக்கழகத்திலேயே பேராசிரியராகவும் ஆனார். வில்லியம் ஹார்வி முதலாம் சார்லஸ் மன்னரின் அபிமானத்துக்குரிய மருத்துவராக பணியாற்றினார். \nSection::::பிறப்பும் படிப்பும்.\nஆர்வி இங்கிலாந்தில் கென்டில் உள்ள போக்ச்டன் என்னும் ஊரில் பிறந்தார். தமது 15 ஆம் அகவையில் 1593 இல் கேம்பிரிச்சுப் பல்கலைக்கழகத்தில் சேர்ந்து கலையையும் மருத்துவத்தையும் பயின்றார். 1597 இல் இளங்கலைப் பட்டம் பெற்று வெளியேறினார். பின்னர் அவர் பிரான்சு, ஜெர்மனி ஆகிய நாடுகளுக்குப் பயணம் மேற்கொண்டு இத்தாலி வந்தடைந்தார். அங்கு 1599 இல் பாதுவா பல்கலைக்கழகத்தில் மருத்துவம் பயின்றார். 1602 ஆம் ஆண்டில் மருத்துவப் பட்டம் பெற்றார்.\nஉடற் கூறுப் பேராசிரியர் பெப்ரிசியஸ் என்பவர் மிகவும் புகழ் பெற்ற மருத்துவ அறிஞர்.அவரிடம் வில்லியம் ஆர்வி படித்தார் என்பது குறிப்பிடத்தக்கது. 1602 இல் பட்டம் பெற்ற பிறகு இங்கிலாந்துக்குத் திரும்பினார். கேம்பிரிச்சுப் பல்கலைக் கழகத்தில் சேர்ந்து மற்றொரு\nமருத்துவப் பட்டமும் பெற்றார்.\n\nSection::::திருமணம்.\n1604 ஆம் ஆண்டில் எலிசபெத் பிரவுன் என்பவரைத் திருமணம் செய்து கொண்டார். அவர்களுக்குக் குழந்தைகள் இல்லை.\n\nSection::::தொழிலும் ஆராய்ச்சியும்.\n1607 இல் வில்லியம் ஆர்வி இலண்டனில் உள்ள ராயல் மருத்துவர் கல்லூரியில் சேர்ந்தார். மருத்துவர் தொழிலைச் செய்துகொண்டே தமக்குப் பிடித்தமான குருதி ஓட்டம் பற்றிய ஆராய்ச்சியைத் தொடர்ந்தார்.\n1616 இல் தாம் செய்து வந்த குருதி ஓட்டம் பற்றியும் இதயம் தமனிகள் சிரைகள் முதலியவற்றின் செயல்பாடுகள் குறித்து விளக்க\nமாகவும் விரிவாகவும் மருத்துவ மாணவர்களிடம் கூறி வந்தார்.\nஇதயம் சுவாசக்கோசங்களின் உதவியுடன் குருதியை ஏற்றுக்கொண்டு மறுபடியும் வெளியே அனுப்புகிறது என்றும் இரத்த ஓட்டம் என்பது தடைபெறாமல் நடைபெறும் ஒரு சுழற்சி என்றும் இதைத் இதயத் துடிப்பு மூலம் உணரலாம் என்றும் கூறினார். இந்தக் கருத்துகளைக் கேட்டுக் கேலி செய்து சக மருத்துவர்கள் நகைத்தனர். ஆனால் தளர்ச்சி அடையாமல் தமது ஆராய்ச்சியைத் தொடர்ந்தார்.\n\n1628 இல் 'இதயம் இரத்தம் -இவற்றின் இயக்கம்' என்னும் ஓர் ஆராய்ச்சி நூலை எழுதி வெளியிட்டார். இதற்குப் பிறகு ஆர்வியின் ஆய்வுகளை உண்மையென மற்ற மருத்துவர்கள் ஒப்புக்கொண்டனர். இதயம் என்பது ஒரு பம்பு போல வேலை செய்து குருதியைத் தமனிகள் மூலம் உடலெங்கும் உந்தித் தள்ளி அனுப்புகிறது. இந்தக் குருதி தமனிகளிலிருந்து சிரைக்கு மாறி மீண்டும் இதயத்துக்கு வருகிறது. குருதிக் குழல்களில் உள்ள குருதி பின்னோக்கிச் செல்லாமல் இருக்க வால்வுகள் உதவுகின்றன.அதாவது குருதி ஓட்டம் எப்போதும் இதயத்தை நோக்கியே இயங்குகிறது என்று சான்றுகளுடன் ஆர்வி விளக்கினார். தம் கருத்துகளைத் தக்கச் சான்றுகளுடன் மெய்ப்பிக்க, இறந்த விலங்குகளின் உடல்களையும் மனித உடல்களையும் வெட்டிச் சோதனை செய்தார். 1651 ஆம் ஆண்டில் 'விலங்குகளின் தலைமுறைகள்' என்னும் தலைப்பில் மற்றொரு நூலை எழுதி வெளியிட்டார். இந்நூல் இக்கால 'கரு' ஆராய்ச்சிக்கு அடிப்படையாக உள்ளது. சிறந்த மருத்துவராகப் பலராலும் பாராட்டப்பட்டவர் வில்லியம் ஆர்வீ ஆவார். அவர் முதலாம் ஜேம்ஸ், முதலாம் சார்லஸ் ஆகிய ஆங்கில மன்னர்களுக்கு மருத்துவராக இருந்தார் என்பது குறிப்பிடத்தக்கது.\n\nஇதயம் ஒவ்வொரு முறையும் துடிக்கும்போது இரண்டு அவுன்ஸ் ரத்தம் வெளியேற்றப்படுவதையும் நிமிடத்திற்கு எழுபத்திரண்டு முறை துடிப்பதையும் ஒரு நாளைக்கு ஆயிரத்து ஐநூறு காலன் ரத்தம் அதன் வழியாக செல்வதையும் வில்லியம் ஹார்வி கண்டறிந்தார். இதயத்திலிருந்து ரத்தம் தமனிகளின் மூலமாக வெளிச்சென்று சிரைகளின் மூலமாய் அது மீண்டும் இதயத்தை அடைகிறது என்பதையும் வில்லியம் ஹார்வி கண்டறிந்து உலகிற்குச் சொன்னார்.\n\n\n"}
{"id": "68179", "url": "https://ta.wikipedia.org/wiki?curid=68179", "title": "ஓமந்தூர் ராமசாமி", "text": "ஓமந்தூர் ராமசாமி\n\nஓமந்தூர் ராமசாமி ரெட்டியார், இந்திய தேசிய காங்கிரசைச் சேர்ந்த ஒரு தமிழகவார். சென்னை மாகாணம் மற்றும் சென்னை மாநிலத்தின் முதல்வராகப் பணியாற்றியவர். அவரது ஆட்சியின் போது மடங்கள், ஆதீனங்கள், கோயில்களின் சொத்துக்களை சிலர் மட்டுமே சுரண்டி வருவதைத் தடுக்க சட்டம் கொண்டுவந்தார். ஜமீன்தார் இனாம் முறையை ஒழித்தார், ஊழலுக்கு எதிராக நடவடிக்கை எடுத்தார். பூரண மதுவிலக்கை அமல்படுத்தினார்.\n\nSection::::ஆரம்ப வாழ்க்கை.\nஓமந்தூர் ராமசாமி ரெட்டியார் அவர்கள் சென்னை மாகாணத்தின், தென் ஆற்காடு மாவட்டத்தில் உள்ள திண்டிவனத்துக்கு அருகில் அமைந்துள்ள ஓமந்தூர் கிராமத்தில் 1895 ஆம் ஆண்டு பிறந்தார். அவர் தமிழ் நாட்டில் குடியேறிய ஒரு தெலுங்கு ரெட்டியார் குடும்பத்தில் பிறந்தார். அவர் வால்டர் சுடர் பள்ளியில் தனது பள்ளிப்படிப்பை பயின்றார். தன் இளவயதிலேயே இந்திய விடுதலை இயக்கத்தில் தன்னை ஈடுபடுத்தி கொண்டார்.\n\nSection::::முதலமைச்சராக.\nராமசாமி ரெட்டியார் அவர்கள் சென்னை மாகாணத்தின் முதலமைச்சராக மார்ச் 23, 1947 முதல் ஏப்ரல் 6, 1949 வரை பதவியில் இருந்தார். சுதந்திர இந்தியாவின் சென்னை மாகாணத்தின் முதல் முதலமைச்சராவர். இவரது பதவிக் காலத்தில், சென்னை கோயில் நுழைவு அதிகாரமளிப்புச் சட்டம் 1947 இயற்றப்பட்டது. இந்தச் சட்டத்தின் மூலம் தலித்துகள், தாழ்த்தப்பட்டோர் இந்து கோயில்களுக்குள் செல்ல உரிமையளிக்கப்பட்டது. அவரது ஆட்சியின் போது மடங்கள், ஆதீனங்கள், கோயில்களின் சொத்துக்களை சிலர் மட்டுமே சுரண்டி வருவதைத் தடுக்க சட்டம் கொண்டுவந்தார். ஜமீன்தார் இனாம் முறையை ஒழித்தார், ஊழலுக்கு எதிராக நடவடிக்கை எடுத்தார். பூரண மதுவிலக்கை அமல்படுத்தினார்.இந்து சமய அறநிலையத்துறைச் சட்டம் மற்றும் தேவதாசி முறை ஒழிப்பு சட்டம் ஆகியவற்றை இயற்றினார்\n\nSection::::ஹைதராபாத் இணைப்பு.\nஹைதராபாத் சமஸ்தானத்தை இந்திய நாட்டுடன் இணைப்பதில் பெரும் பங்காற்றினார். பாகிஸ்தானில் இருந்து ஹைதராபாதுக்கு விமானம் மூலம் ஆயுதங்கள் கொண்டுவரப்படுகின்றன என படேலுக்கு ஒமந்தூரார் எச்சரிக்கை செய்தார். அதன் பின்னரே ஹைதராபாத் மீது இராணுவ நடவடிக்கை மேற்கொள்ளப்பட்டு இந்திய தேசத்துடன் இணைக்கப்பட்டது. இந்த அரும்பணிக்காக படேல் அவர்கள் ஒமந்தூராரை மனம் திறந்து பாராட்டினார். ஆனால் பின்நாளில் எழுதப்பட்ட வரலாற்றில் ஒமந்தூராரின் பங்களிப்புகள் இருட்டடிப்பு செய்யப்பட்டுள்ளன.\n\nSection::::இறுதி வாழ்வு.\nமுதலமைச்சர் பதவியிலிருந்து விலகியபின், ஒமந்தூராரின் மனம் முழுமையாக ஆன்மீகத்தில் லயித்தது. அரசியலில் இருந்து விலகி வடலூரில் விவசாயப் பணியை மேற்கொண்டார். வடலூரில் சுத்த சன்மார்க்க நிலையத்தை நிறுவினார். இவர் வள்ளலார் குருகுலப் பள்ளி, அப்பர் அநாதைகள் மற்றும் ஏழை மாணவர் இல்லம், அப்பர் சான்றோர் இல்லம், இராமலிங்க தொண்டர் இல்லம் என பலநிறுவனங்களை தொடங்கினார். இவர் ஆகத்து 25, 1970 இல் உடல்நலக் குறைவால் மறைந்தார்.\n\n\n"}
{"id": "68186", "url": "https://ta.wikipedia.org/wiki?curid=68186", "title": "ஆனந்த், குசராத்", "text": "ஆனந்த், குசராத்\n\nஆனந்த் (, ) என்பது இந்திய மாநிலமான குசராத்தில் ஆனந்த் மாவட்டத்திலுள்ள நகராட்சி அமைப்பு ஆகும்.\nஆனந்த் நகரைத் தலைமை இடமாகக் கொண்டு இந்தியாவின் புகழ்பெற்ற அமுல் எனப்படும் ஆனந்த் கூட்டுறவு பால் உற்பத்தியாளர்கள் இணையம் இயங்கி வருகிறது.\nஇந்தியாவின் வெண்மைப் புரட்சிக்கு வித்திட்ட இடமும் ஆகும்.\n\n"}
{"id": "68191", "url": "https://ta.wikipedia.org/wiki?curid=68191", "title": "திருநாகேசுவரம் நாகநாதசுவாமி கோயில்", "text": "திருநாகேசுவரம் நாகநாதசுவாமி கோயில்\n\nதிருநாகேசுவரம் நாகநாதசுவாமி கோயில் சம்பந்தர், அப்பர், சுந்தரர் மூவராலும் பாடப் பெற்ற சிவாலயமாகும். இதனால் \"பாடல் பெற்ற தலம்\" என்ற சிறப்புப் பெற்றுள்ளது. தேவாரப்பாடல் பெற்ற சோழ நாடு காவிரி தென்கரைத்தலங்களில் 29ஆவது சிவத்தலமாகும். தஞ்சை மாவட்டத்தில் கும்பகோணத்தில் இருந்து தென்கிழக்கில் காரைக்கால் செல்லும் நெடுஞ்சாலையில் 6 கி.மி. தொலைவில் திருநாகேஸ்வரம் தலம் அமைந்துள்ளது.\n\nஇத்தலத்தின் அருகில் வைணவத் தலமான திருவிண்ணகர் (ஒப்பிலியப்பன்) திருக்கோயிலும் உள்ளது.\n\nSection::::கோயிலின் சிறப்பு.\nஇது சேக்கிழார் திருப்பணி செய்த தலம்.திருநாகேஸ்வரம், இங்கு திருப்பணிகள் செய்த சேக்கிழார், தான் பிறந்த சென்னை - குன்றத்தூரிலும் இதே பெயரில் ஒரு கோயிலை கட்டி அதற்கு திருநாகேஸ்வரம் என்று பெயர் சூட்டினார் என்றால், அவருக்கு இந்த ஆலயத்தின் மீது எந்த அளவுக்கு பக்தியும் மரியாதையும் இருந்திருக்கும் என்பதை உணரலாம். நவக்கிரகத் தலங்களில் ராகு பகவானுக்குரிய விசேட தலம் என்ற பெருமை உடையதாகும். சண்பக மரங்கள் நிறைந்து காணப்பட்டதால் இந்தப் பகுதி சண்பகாரண்ய க்ஷேத்திரம் என்று அழைக்கப்பட்டு வந்தது. பாதாள லோகத்திலிருந்து நாகங்களின் தலைவனான ஆதிசேஷன் ஒருமுறை சிவபெருமானை வேண்டித் தொழுவதற்காக இந்த சண்பகவனம் வந்தான். இங்கு ஒரு தீர்த்தம் ஏற்படுத்தி, அதன் கரையில் அமர்ந்து கடும் தவம் செய்தான். ஆதிசேஷனின் இடையறாத தவத்தில் மகிழ்ந்த சிவபெருமான் அவனுக்கு காட்சியளித்தார். எனவே நாகராஜனுக்கு அருளிய மூலவர் நாகநாதசுவாமி என அழைக்கப்பட்டார். அவன் உருவாக்கிய தீர்த்தம் நாகதீர்த்தம் ஆனது. இராகு, தட்சகன், கார்கோடகன், ஆதிசேஷன், வாசுகி வழிபட்ட தலம். நாக தோஷம் உள்ளவர்கள் இங்கு வந்து பரிகாரம் செய்து கொள்ளலாம். சிறந்த சிவபக்த கிரகமாகிய இராகு சில இடங்களில் மேன்மை பெற்று விளங்கிய போதிலும் நாகநாதசுவாமி கோயிலின் இரண்டாவது பிரகாரம் தென்மேற்கு மூலையில் நாகவல்லி, நாக்கன்னி ஆகிய தன் இரு தேவிமாருடன் மங்கள ராகுவாக தனிக்கோயிலில் அமர்ந்து காட்சி அளிக்கின்றார். இவருக்குகந்த நிறம் நீலம் என்பதால் அணிகின்ற ஆடை மட்டுமல்ல, இவருக்குச் செய்கின்ற பாலாபிஷேகத்தின்போது தலை மீது ஊற்றும் பால் தலையிலிருந்து வழிந்து உடல் மீது வரும் போது பாலின் நிறமும் நீலமாகி விடுகின்ற அதிசயத்தைப் பார்க்கலாம். இவருக்கு உகந்த மலர் மந்தாரை. 1986ஆம் ஆண்டு பிப்ரவரி மாதம் 16ஆம் நாள் ராகு பகவானின் மீது ஐந்தரை அடி நீளமுள்ள நாகமானது தனது சட்டையை மாலையாக இராகு பகவானுக்கு அணிவித்து இவரது பெருமையை உலகிற்கு உணர்த்தியது. இது இறைவனைத் தரிசிக்க வரும் பக்தர்கள் பார்வைக்குக் காட்சிப் பொருளாக கண்ணாடிப் பேழைக்குள் வைக்கப்பட்டுள்ளது.இது பஞ்சகுரோசத்தலங்களில் ஒன்றாகும். பெரிய கோயில். நான்கு வாயில்கள். இறைவனுக்கு அருகில் உள்ளது பிரையணிநுதலாள் சந்நிதி. கிரிகுஜாம்பிகை சந்நிதி, தனிக்கோயிலாக விளங்குகிறது. சுதை உருவம். எனவே அபிஷேகம் கிடையாது. தை மாதத்தில் மட்டும் புனுகு சாத்தப்படுகிறது.\n\nSection::::தொன்மை.\nராகுவின் பிறப்பு வரலாறும் கிரகச்சிறப்பும் சுவை நிரம்பியவை. ராஜவம்சத்து மன்னன் ஒருவனுக்கும் அசுரகுலப் பெண்ணொருத்திக்கும் மகனாகப் பிறந்தவன் ராகு. தேவர்களும் அசுரர்களும் பாற்கடலைக் கடையும்போது அசுரனாகிய ராகு உருமாறி தேவர்கள் வரிசையில் சேர்ந்து மகாவிஷ்ணுவிடமிருந்து அமிர்தத்தைப் பெற்று உண்டு விட்டான். உண்மை அறிந்த மகாவிட்ணு கையிலிருந்த அகப்பையால் அவனது மண்டையில் அடிக்க தலை வேறு உடல் வேறாகி விழுந்தான். ஆனாலும் அமிர்தம் உண்ட மகிமையால் அவன் தலைப்பகுதியில் உயிர் இருந்தது. ராகுவும் தவறுக்கு வருந்தி இறைவனை வேண்டி நிற்க இறைவன் பாம்பின் உடலை அவனுக்குக் கொடுத்து அவனை ஒரு நிழல் கிரகமாகவும் ஆக்கினார்.\n\nSection::::சிவராத்திரி தொடர்பு.\nநாகராஜனான வாசுகியும், இன்னும் சில பாம்புகளும் ஒரு மகாசிவராத்திரி இரவில் முதல் காலத்தில் கும்பகோணம் நாகேஸ்வரர் கோயிலிலும், இரண்டாம் காலத்தில் திருநாகேஸ்வரத்திலும், மூன்றாம் காலத்தில் திருப்பாம்புரத்திலும், நான்காம் காலத்தில் நாகூரிலும் வழிபட்டு பலன் அடைந்ததாகத் தலபுராணங்கள் கூறுகின்றன.\n\nSection::::புத்தமதம்.\nசெண்பகராண்யேவரர் கோயில் என்றும் அழைக்கப்படும் இக்கோயிலில் உள்ள அம்மன் சன்னதியின் வெளிப்பிரகாரத்தில் இரு சிலைகள் உள்ளதை களப்பணியின்போது காணமுடிந்தது. அவற்றில் ஒரு சிலை புத்தர் சிலையாகும். அச்சிலை அமர்ந்த நிலையில் தியான கோலத்தில் சிலையில் மேல் காணப்படும் ஆடையமைப்பை வைத்து அச்சிலை புத்தர் எனக் கொள்ளலாம். தமிழகத்தில் பிற இடங்களில காணப்படுகின்ற புத்தர் சிலைகளைப் போல சிறந்த வேலைப்பாடு இச்சிலையில் காணப்படவில்லை. மற்றொரு சிலை சமண தீர்த்தங்கரர் சிலையாகும். இச்சிலையும் அமர்ந்த நிலையில் உள்ளது.\n\nSection::::திருநீலக்குடி சப்தஸ்தானம்.\nதிருநீலக்குடி சப்தஸ்தானத்தில் திருநீலக்குடி, இலந்துறை, ஏனாதிமங்கலம், திருநாகேஸ்வரம், திருபுவனம், திருவிடைமருதூர் மற்றும் மருத்துவக்குடி ஆகிய ஏழூர்த் தலங்கள் அடங்கும்.\n\n\n"}
{"id": "68204", "url": "https://ta.wikipedia.org/wiki?curid=68204", "title": "அண்டவிய மதிப்பு", "text": "அண்டவிய மதிப்பு\n\nஅண்டவிய மதிப்பு என்பது அனேகமாக எல்லா மனிதருக்கும் ஒரேமாதிரி மதிப்பு அல்லது பொருள் தரக்கூடிய ஒன்று. இந்தக் கருத்துரு குறிப்பிட்ட சமயம், நாடு, இனம், மொழி, பொருளாதார நிலை, பாலிய அமைவு ஆகியவற்றைக் கடந்து பொருள் தரக் கூடியவற்றைக் குறிக்கிறது. பல தரப்பட்டவை அண்டவிய மதிப்புக் கொண்டவை என்று கோரப்படுகின்றன. எ.கா மனித உரிமைகள் அண்டவிய மதிப்பு உடையவை என்று பலராலும் கருதப்படுகிறது. எனினும் இவை அண்டவிய மதிப்புப் பெற்றவை, மற்றயவை அல்லது என்று துல்லியமாகக் கூற முடியாது.\n\nஅண்டவிய மதிப்பு என்பது நோக்கி பல வரையறைகள் உள்ளன. ஐசையா பேர்லின் எல்லோரும் ஒன்றை மதித்தால், அதற்கு அண்டவிய மதிப்பு உள்ளது என்று கூறலாம் என்கிறார். எல்லோரும் ஒன்றை அண்டவிய மதிப்பாக கருத காரணங்கள் உண்டு என்றால், அதை அண்டவிய மதிப்பு என்று கூறலாம் என்று அமர்த்தியா சென் கூறுகிறார்.\n"}
{"id": "68206", "url": "https://ta.wikipedia.org/wiki?curid=68206", "title": "2000கள் தமிழர் பார்வையில்", "text": "2000கள் தமிழர் பார்வையில்\n\nSection::::அரசியல்.\nSection::::தமிழீழம்.\n2002 ஆம் ஆண்டு நேர்வே அரசின் அணுசரையுடன் விடுதலைப் புலிகளுக்கும் ஐக்கிய தேசியக் கட்சி இலங்கை அரசுக்கும் ஒரு போர் நிறுத்த உடன்படிக்கை செய்யப்பட்டது. அப்போது ஈழப்பிரச்சினை ஒரு தீர்வை நோக்கி வரும் என்று பெரும் எதிர்பார்ப்பு இருந்தது. ஆனால் 2008 ஆம் ஆண்டு சுதந்திரக் கட்சித் தலைமையில் அமைந்த இலங்கை அரசு அந்த உடன்படிக்கையில் இருந்து உத்யோகபூர்வமாக விலகிக் கொண்டது. இதைத் தொடர்ந்டு உக்கிரமடைந்த் போரில் விடுதலைப் புலிகள் தோற்கடிக்கப்பட்டனர். விடுதலைப் புலிகளின் தலைவர் பிரபாகரன் மே 19, 2009 கொல்லப்பட்டார். இதைத் தொடர்ந்து 300 000 வரையான தமிழ் மக்கள் வன்னி தடுப்பு முகாங்களில் அடைத்து வைக்கப்பட்டனர். \n\nSection::::கல்வி.\n2008 ஆண்டு தமிழ்நாட்டின் 100% மாணவர்கள் ஆரம்ப கல்வி பெறும் வசதி பெற்றனர், இருப்பினும் படிப்பறிவு ~74 மட்டுமே இருந்தது.\n\n\nSection::::இசை.\n2000 களின் தொடக்கத்தில் தமிழ் திரையிசையில் ஏ. ஆர். ரகுமான் முன்னிலையில் இருந்தார். \nதமிழ் ராப் இசை வடிவம் கண்டது. \n\n\nSection::::விளையாட்டு.\nசதுரங்கத்தில் தமிழ்நாட்டை சேர்ந்த ஆனந் உலக வெற்றிவீரர் ஆனார். .\n\nஇளவழகி, சென்னை வியாசர்பாடியைச் சேர்ந்த உலக கேரம் விளையாட்டு வீரர் ஆவார். பெப்ரவரி 17, 2008ல் பிரான்ஸ் நாட்டில் நடைபெற்ற ஐந்தாவது உலக கேரம் விளையாட்டுப் போட்டியில் பெண்கள் பிரிவில் பட்டம் வென்றுள்ளார்.\n\nSection::::ஊடகங்கள்.\nSection::::தொலைக்காட்சி.\nநகைச்சுவைத் நிகழ்ச்சிகள் அறிமுகமாகி மிகுந்த வரவேற்பைப் பெற்றன. கலக்கப் போவது யாரு, அசத்தப்போவது யாரு ஆகியவை பல தமிழ் stand up நகைச்சுவையாளர்களை அறிமுகப்படுத்தின.\n\n"}
{"id": "68211", "url": "https://ta.wikipedia.org/wiki?curid=68211", "title": "கூகிள் நூலகத் திட்டம்", "text": "கூகிள் நூலகத் திட்டம்\n\nகூகிள் நூலகத் திட்டம் என்பது உலகில் இருக்கும் எல்லா நூல்களையும் எண்மிய முறையில் இணையத்தில் பகிரும் திட்டம் ஆகும். இத் திட்டம் கூகிள் நிறுவனத்தால், பல்வேறு பல்கலைக்கழங்களின் கூட்டுழைப்போடு செய்யப்படுகிறது. இத் திட்டம் 2002 தொடங்கப்பட்டது. இன்று வரை 10 மில்லியன் வரையான நூல்கள் வருடப்பட்டுள்ளன.\n"}
{"id": "68212", "url": "https://ta.wikipedia.org/wiki?curid=68212", "title": "கூகிள் நலம்", "text": "கூகிள் நலம்\n\nகூகிள் நலம் (Google Health) என்பது 2008 ஆம் ஆன்டில் கூகுள் நிறுவனத்தால் ஏற்படுத்தப்பட்ட தனிநபர் சுகாதார சேவை தகவல் மையம் ஆகும். இந்தச் சேவையானது 2011 ஆம் ஆண்டில் கூகிள் நிறுவனத்தால் நிறுத்தப்பட்டது. இந்த சேவையினை கூகிள் பயனர்கள் தன்னார்வத்தின் அடிப்படையில் கைமுறையாகவோ அல்லது சேவை பங்குதாரர்களின் சேவையாளர் கணக்கில் புகுபதிகை செய்வதன் மூலமோ தங்களது உடல்நலன் பற்றிய அனைத்துத் தகவல்களையும் ஒரே இடத்தில் ஒழுங்கமைத்துப் பகிர கூகிள் நலம் வழிவகை செய்கிறது. \n\nஇந்த தன்னார்வ அடிப்படையில் வழங்கப்படும் தகவல்களில் அவர்களின் உடல்நிலை, அவர்கள் எடுத்துக்கொள்ளும் மருந்துகளின் விவரம், ஒவ்வாமைகள் மற்றும் ஆய்வு முடிவுகள் ஆகியவை அடங்கும்.\n\nSection::::வரலாறு.\nகூகிள் நலம் 2006 ஆம் ஆண்டின் மத்தியில் குறைவளர்ச்சி நிலையிலிருந்தது. பின் 2008 இல் இரண்டுமாத சோதனைத்திட்ட அடிப்படையில் 1600 நோயாளிகளுக்கு இந்தச் சேவையானது தெ கிலேவ்லேண்ட் மருந்தகத்தில் நடைபெற்றது. மே 20, 2008 இல் பொதுமக்களின் பயன்பாட்டிற்கு இரண்டாம்நிலைச் சோதனையாக கூகிள் நிறுவனம் வழங்கியது. \n\nசெப்டம்பர் 15, 2010 இல் கூகிள் நிறுவனம், கூகிள் நலத்திற்கான இற்றையாக்கத்தை (அப்டேட்) அளித்தது. இந்த இற்றையாக்கம் தோற்றம் மற்றும் உணர்தலில் மாற்றத்தைக் கொண்டிருந்தது.\n\nசூன் 24, 2011 இல் கூகுள் நிறுவனம் தங்களின் கூகிள் நல சேவையினை சனவரி 1, 2012 அன்று முதல் திரும்பப் பெறுவதாக அறிவித்தது. சனவரி 1, 2013 முதல் கணினிக் கோப்புகளைப் பதிவிறக்கம் செய்யலாம் எனவும் அறிவித்தது. போதிய வரவேற்பு இல்லாததால் இந்தத் திட்டத்தை கைவிடுவதாக கூகுள் அறிவித்தது. \n\nSection::::பங்குதாரர்கள்.\nகூகிள் நலமும் மற்ற கூகிளின் சேவைகளைப் போலவே வாடிக்கையாளர்கள் இலவசமாக பயன்படுத்திக்கொள்ள அனுமதிக்கிறது. ஆனால் கூகிள் நலத்தில் எந்தவிதமான விளமபரங்களும் இடம்பெறவில்லை. இந்தச் சேவையின் மூலம் எவ்வாறு பணம் ஈட்டத் திட்டமிட்டுள்ளது என்பதனை கூகுள் நிறுவனம் தெரிவிக்கவில்லை. ஆனால் வால்ஸ்ட்ரீட் இதழின் கட்டுரையில் கூகுள் எதிர்காலத்திலும் விளமபரங்களில் ஈடுபடாது எனத் தெரிவித்தது. \n\nகூகிள் நலம், பின்வரும் பங்குதாரர் நிறுவனங்களிடமிருந்து நோயாளிகளின் மருந்துக் குறிப்பு முதலிய தகவல்களை தரவு இறக்குமதி செய்கிறது. ஆல்ஸ்கிரிப்ட்சு, அன்விதாஹெல்த், தெ கிலெவ்லண்ட், சி வி எஸ் கேர்மார்க், மருந்து.காம்.\n\nSection::::போட்டியாளர்கள்.\nகூகிள் நலம் என்பது தனிப்பட்ட சுகாதரப் பதிவுகள் சேவை ஆகும். அமெரிக்க ஐக்கிய நாட்டில் இதனுடைய முதன்மைப் போட்டியாளர்களாக மைக்ரோசாப்ட் நலக் காப்பறை (ஹெல்த் வால்ட்) மற்றும் திறவூற்று மூல நிரல் இன்டிவோ திட்டம் ஆகியவை கருதப்படுகிறது. மேலும் பல திறவூற்று மூல நிரல் திட்டங்கள் மற்ற நாடுகளிலும் இந்தச் சேவைக்குப் போட்டியாகத் திகழ்கின்றது. \n\nசூலை 18, 2011 ஆம் ஆண்டில் மைக்ரோசாப்ட் நிறுவனம் ஒரு கருவியை வெளியிட்டது. அந்தக் கருவியின் மூலம் கூகிள் நலத்தின் பயனாளர்கள் , தங்களுடைய தனிப்பட்ட சுகாதாரத் தகவல்களை மைக்ரோசாப்ட் நலக் காப்பறைக் கணக்கிற்கு இடமாற்றம் செய்ய உதவுகிறது. டிசம்பர் 7, 2011 இல் மெடிகனெக்ட் குளோபல் நிறுவனமும் மை மெடி கனெக்ட் எனும் வலைத்தளத்தில் கூகிள் நலப் பயனர்கள் தங்களுடைய தனிப்பட்ட சுகாதாரத் தகவல்களை இடமாற்றம் செய்ய வழிவகை செய்தது.\n\nSection::::இடைநிறுத்தம்.\nசூன் 24, 2011 இல் கூகிள் நிறுவனம் தனது கூகிள் நலம் திட்டத்தினை இடைநிறுத்தம் செய்வதாக அறிவித்தது. அந்த அறிவிப்பில் பின்வருமாறு தெரிவித்திருந்தது\n"}
{"id": "68216", "url": "https://ta.wikipedia.org/wiki?curid=68216", "title": "மைக்கேல் கிரைட்டன்", "text": "மைக்கேல் கிரைட்டன்\n\nமைக்கேல் கிரைட்டன் (\"Michael Crichton\", அக்டோபர் 23, 1942 – நவம்பர் 4, 2008) பல நூல்களை எழுதிய எழுத்தாளர். அவர் ஒரு தயாரிப்பாளர், இயக்குனர், வைத்தியரும் ஆவார். திரைப்படத் தொடராக்கப்பட்ட யூராசிக் பார்க் நூலிற்காக இவர் நன்கறியப்படுகிறார். பிறே, லொஸ்ற் வேர்ல்ட் போன்ற நூல்களையும் எழுதியுள்ளார் கிரிச்ரன் ஈ. ஆர் தொலைக்காட்சி நிகழ்ச்சியையும் உருவாக்கியுள்ளார். அவர் 6'9\" உயரமானவர். ஐந்து தடவை திருமணம் செய்த அவருக்கு நான்காவது திருமணத்தின் மூலம் ஒரு பெண் குழந்தை கிடைத்தது. நவம்பர் 2008 இல், 66 வயதில் தொண்டைப் புற்றுநோயால் அவர் இறந்தார். அவரது இறப்பின் பின்னர் பெப்ரவரி 2009 இல் அவரது ஐந்தாவது மனைவி அவரது ஒரே ஆண் குழந்தையைப் பெற்றெடுத்தார்.\n"}
{"id": "68217", "url": "https://ta.wikipedia.org/wiki?curid=68217", "title": "ரஷ்மோர் மலைத்தொடர்", "text": "ரஷ்மோர் மலைத்தொடர்\n\nஅமெரிக்காவில் ரஷ்மோர் என்னும் மலைத்தொடர் உள்ளது. இங்குதான் புகழ்பெற்ற ‘கருங்குன்றம்’ என்ற சிகரம் உள்ளது. இந்த கருங் குன்றில், முன்னால் அமெரிக்க ஜனாதிபதிகளான ஜார்ஜ் வஷிங்டன், தாமஸ் ஜெபர்சன், தியோடர் ரூஸ்வெல்ட், ஆபிரகாம் லிங்கன் ஆகியோரது முகங்களை சிலைகளாக வடித்துள்ளனர் அமெரிக்க சிற்பிகள். ஒவ்வொரு முகமும் 60 அடி உயரம் கொண்டது. ஆபிரகாம் லிங்கனின் கண்ணில் மட்டும் ஆறடி மனிதன் நிற்கலாம். இந்த சிலைகளை வடிக்க மிகுந்த முயற்சி செய்தவர் டெக்சாஸ் மாநில வரலாற்றுக் கழகத்தின் மேலாளராக இருந்த ஜோனோதன் ராபின்சன் ஆவார். சிலைகளை வடிக்க ஜான்காட்சன் போர்லம் என்ற சிற்பி தேர்ந்தெடுக்கப்பட்டார். இந்த வேலைக்காக 21/2 லட்சம் டாலர்களை அனுமதித்தது அமெரிக்க அரசு. போர்லம் இந்தப் பணியைத் தொடங்கிய போது அவருக்கு வயது 60. அந்த வயதிலும் சுமார் 2 ஆயிரம் மீட்டர் உயரமான கருங் குன்றின் மீது ஏறி பணியினைச் செய்தார்.\n"}
{"id": "68220", "url": "https://ta.wikipedia.org/wiki?curid=68220", "title": "பாறை மீன்", "text": "பாறை மீன்\n\nபாறை மீன்(\"Rockfish\") என்பது பாறைகளில் மறைந்து கொள்ளும் திறன் கொண்ட பல்வேறு வகையான மீன் இனங்களைக் குறிக்கும் பொதுப் பெயராகும். உணவிற்குப் பயன்படும் பல்வேறு மீன்களைக் குறிக்கவும் பாறை மீன் என்ற பெயர் பயன்படுத்தப்படுகிறது. \n\nபாறை மீன் என்று அழைக்கப்படும் சில மீன் இனங்கள்:\n\n"}
{"id": "68221", "url": "https://ta.wikipedia.org/wiki?curid=68221", "title": "சோமாலிய காட்டுக் கழுதை", "text": "சோமாலிய காட்டுக் கழுதை\n\nசோமாலி எனப்படும் காட்டுக் கழுதை ஆப்பிரிக்காவில் காணப்படுகிறது.மிகச் சிறிய கழுதை. இதன் உயரம் 1.2 மீட்டர். எடை 270 கிலோ. குதிரை மற்றும் வரிக்குதிரை குடும்பத்தைச் சேர்ந்தது.\n\nபார்ப்பதற்கு அழகான சாம்பல் மற்றும் வெள்ளை நிற வயிருடன் கிழக்கு ஆப்பிரிக்காவின் மலைப்பாங்கான பாலைவனங்களில் காணப்படும். பின்னங்கால்களில் மெல்லிய கறுப்பு நிற கோடுகள் வளையம் வளையமாகக் காணப்படும். சோமாலி கழுதைக்கு நிறைய ஆபத்துகள் உண்டு. உடல் உறுப்புகள் மருந்தாக பயன்படுகிறது. இதன் தோல் லெதர் பைகள் செய்யபயன்பட்டன. பழங்காலத்தில் இந்தக் கழுதைகளை வேட்டையாடுபவர்களின் கைகள் வெட்டப்படும் என்று ராஜாக்கள் உத்தரவிட்டிருந்தனர்.\n"}
{"id": "68223", "url": "https://ta.wikipedia.org/wiki?curid=68223", "title": "கடற்பசு", "text": "கடற்பசு\n\nகடல் பசு () என்பது கடலில் மீன் பிடிப்பகுதிகளில் காணப்படும் தாவரங்களைத்தின்று வாழும் ஒரு உயிரினம் ஆகும். மீனவர்கள் \"ஆவுளியா\" என்று அழைக்கிறார்கள். மன்னார் வளைகுடாப் பகுதியில் ஒரு காலத்தில் கடல் பசுக்கள் அதிகம் வாழ்ந்தன. இன்று குறைந்துவிட்டன. கடல் பசுவின் இறைச்சி சுவைமிக்கதாக இருப்பதால் சந்தையில் கிராக்கி அதிகம். இவற்றின் பற்களைப் பொடி செய்து நச்சு முரிவு மருந்து தயாரிக்கின்றனர். தலையை வேக வைத்து தலைவலி தைலமும், துடுப்புகளிலிருந்து மலச்சிக்கல் மருந்தும் தயாரிக்கின்றனர். தோலை உரித்து செருப்பு செய்கின்றனர். கடல் பசுக்கள் அலைகளற்ற அமைதியான கடலில் வாழ்வதாலும், அடிக்கடி கரையோரம் வருவதாலும் வேட்டையாடுவது எளிது. 3 மீற்றர் நீளமும் 400 கிலோ நிறையும் உள்ள கடற்பசு கிட்டத் தட்ட தரை விலங்கான யானையின் பருமனுக்கு சமனானது.\n\nஇது நீர்நிலைகளில் உள்ள தாவங்களை மட்டுமே தின்று வாழ்பவை. நாள் ஒன்றுக்குச் சுமார் 45 கிலோ எடை கொண்ட தாவரங்களை உண்ணும். \n\nகடல் பசு வகையைச் சேர்ந்த மேனிட்டிகள் இன்று அழியும் நிலைக்கு வந்துவிட்டன. கடலில் வாழ்ந்த போதிலும் கழிமுகம் வழியே நதிக்கு நீந்தி வருவதுண்டு. படகுகளைக் கண்டால் சுற்றி சுற்றி நீந்தி வருமே தவிர எந்த விதத்திலும் எதிர்ப்பைக் காட்டாது. பயந்த சுபாவமுடைய விலங்கு ஆகும். கடல் பாசிகளையும், கடலுக்கு அடியில் காணப்படும் நீர் தாவரங்களையும் விரும்பி உண்ணும். பத்து கடல் பசு ஒரு பெரிய ஏரியில் இருந்தால் அந்த ஏரியில் உள்ள நீர் தாவரங்களை எளிதில் அழித்து விடலாம். கடல் பசு இறைச்சிக்காகவும், தோலிற்காகவும் அதிகம் வேட்டையாடப்படுகின்றன. கடல் பசுவின் பிறந்த குட்டி 3 அடி நீளம் இருக்கும். இதன் எடை 60 பவுண்ட். அமெரிக்காவில் இந்த இனத்தை பாதுகாப்பதற்காக தனிச் சட்டம் இயற்றப்பட்டுள்ளது. \n\nகடல் பசு அந்தமான் மற்றும் நிக்கோபர் தீவுகளின் மாநில விலங்கு ஆகும். கடல் பசு பார்ப்பதற்கு டால்பின்கள் போல் இருந்தாலும் இவற்றிற்கு முதுகுத்துடுப்பு இல்லை, இதனால் இது தண்ணிருக்கு வெளியே தாவும் திறன் அற்றுள்ளது.\n\n\n"}
{"id": "68224", "url": "https://ta.wikipedia.org/wiki?curid=68224", "title": "ஐ.என்.எஸ்.சக்ரா", "text": "ஐ.என்.எஸ்.சக்ரா\n\nசார்லி வகுப்பு நீர்மூழ்கி கப்பல் அணு ஆற்றல் நீர்மூழ்கிக் கப்பல் ஆகும். இது முதலில் சோவியத் ஒன்றியத்தின் கப்பற்படையாலும் பின்னர் ரஷ்ய கப்பற்படையாலும் உபயோகிக்கப்பட்டது. 1988ம் ஆண்டிலிருந்து 1991 வரை அப்போதைய சோவியத் யூனியனிடமிருந்து இந்தியாவில் ஐ.என்.எஸ். சக்ரா என பெயரிடப்பட்ட அணுகுண்டு ஏந்திச் செல்லும் திறன் கொண்ட சார்லி வகுப்பு நீர்மூழ்கிக் கப்பலை இந்தியா குத்தகைக்கு வாங்கியது. ஐ.என்.எஸ்.சக்ரா இந்தியாவின் முதல் அணு ஆற்றல் நீர்மூழ்கிக் கப்பல் ஆகும்.\n"}
{"id": "68226", "url": "https://ta.wikipedia.org/wiki?curid=68226", "title": "செயற்கை மணல்", "text": "செயற்கை மணல்\n\nசமீபத்தில் சோவியத் விஞ்ஞானிகள் ஒரு வித செயற்கை மணலை உருவாக்கி இருக்கிறார்கள். 2 சதவீதம் வரை அயனிப் பொருட்களைக் கலந்து அதனுடன் 15 வகை ஊட்டச் சத்துக்களை சேர்த்து இந்த மண் தயாரிக்கப்பட்டு இருக்கிறது. இது பார்ப்பதற்கு மஞ்சள் நிறத்தில் காணப்படுகிறது.\n\nஅண்டவெளியில் ஓராண்டு காலம் பிரயாணம் செய்த சோவியத் விண்கல விஞ்ஞானிகள் தங்களுக்கு வேண்டிய பச்சைக் காய்கறிகளை இந்த மண்ணில் பயிரிட்டு பெற்றுக் கொண்டனர். அதன் பிறகு இந்த மண் \"அண்டவெளி மண்\" என்ற சிறப்பு பெயரையும் பெற்றது.\n\nபூமியில் உள்ள மணலை விட இதற்கு பல சிறப்புத் தன்மைகளும் உண்டு. உதாரணமாக ஒரு புது ரகத் தாவர இனத்தை உருவாக்க வேண்டுமெனில், இயற்கை மண்ணை விட ஐந்தில் ஒரு பங்கு காலமே இந்த செயற்கை மண்ணுக்கு போதுமானது.\n"}
{"id": "68228", "url": "https://ta.wikipedia.org/wiki?curid=68228", "title": "எண்ணிம இடைவெளி", "text": "எண்ணிம இடைவெளி\n\nஎண்ணிம இடைவெளி (\"Digital divide\") என்பது எண்ணிம, தகவல் தொழில்நுட்ப வளங்கள் பயன்பாட்டுக்குக் கிடைப்பதில் உள்ள ஏற்றத் தாழ்வினைக் குறிக்கின்றது. கணினி உபகரணங்கள், இணைய இணைப்பு, போதிய எண்ணிம உள்ளடக்கம் போன்றவை கிடைக்காமை, தகவல் அறிதிறன் இன்மை, கல்வியறிவின்மை உள்ளிட்ட பல காரணங்களால் எண்ணிம இடைவெளி அதிகரிக்கின்றது. பொருளாதார நிலை, பால், இனம், வாழும் பிரதேசம் போன்ற காரணிகளும் எண்ணிம இடைவெளியின் அளவில் செல்வாக்குச் செலுத்துகின்றன.\n"}
{"id": "68230", "url": "https://ta.wikipedia.org/wiki?curid=68230", "title": "ஒருமுனைக் காந்தம்", "text": "ஒருமுனைக் காந்தம்\n\nகாந்தம் என்பது வடமுனை-தென்முனை ஆகிய இரண்டும் சேர்ந்தே இருப்பது. ஆனால் மின்சாரத்தில் நேர்மின்மம், எதிர்மின்மம் என்று தனித்தனியாக இருப்பது போல காந்தத்திலும் ஒருமுனையான காந்தத் துகள் அல்லது இயக்கம் தனியாக இருக்குமா எனப் பல பத்தாண்டுகளாக அறிவியலாளர் தேடி வந்துள்ளனர். 1931 ஆம் ஆண்டில் பால் டிராக் (Paul Dirac) என்னும் புகழ்பெற்ற இயற்பியலாளர் அப்படிப்பட்ட தனியான ஒருமுனைக் காந்தம் கருத்தியலாக இருக்கக்கூடும் என்று கணித்து நிறுவியுள்ளார். ஆனால் முதன்முதலாக ஓர் இயல்பொருளில் ஒருமுனைக் காந்தம் இருப்பதாக செப்டம்பர் 4, 2009 ஆம் நாளன்று வெளியான சயன்சு (Science) என்னும் ஆய்விதழில் ஆய்வாளர்கள் அறிவித்துள்ளார்கள்.\n. செருமனியில் உள்ள பொருளறிவியல், ஆற்றல் பற்றிய ஆய்வுக்கான பெர்லின் எல்மோட்ஃசு நடுவகம் (Helmholtz-Zentrum Berlin für Materialien und Energie (HZB)) என்னும் நிறுவனத்தைச் சேர்ந்த யோனதன் மோரிசு (Jonathan Morris), ஆலன் டென்னன்ட் (Alan Tennant) என்பவர்கள் மற்ற ஆய்வக ஆய்வாளர்களுடன் சேர்ந்து ஒருமுனைக் காந்தத்தை டிசுப்புரோசியம் டைட்டனேட் (Dysprosium Titanate) என்னும் படிகப்பொருளில் கண்டுபிடித்துள்ளார்கள். இப்பொருளானது ஒருப்படாமல் முரணுறும் காந்தத்தன்மை கொண்ட பொருளின் மீது வைத்த சுழனிய உறைபனி (spin ice)என்னும் வகையான பொருளில் கண்டுபிடிக்கப்பட்டுள்ளது. இதன் பயனாய் மின்சாரம், மின்னோட்டம் என்பது போல காந்தமம், காந்தவோட்டம் முதலான புதுத் துறைகள் வளர வாய்ப்புள்ளது. ஆங்கிலத்தில் மின்சாரத்தைக் குறிக்கும் எலக்ட்ரிசிட்டி (electricity) என்பது போல மாக்னட்ரிசிட்டி (magnetricity) என்னும் ஒரு புதுச்சொல்லும் உருவாகி உள்ளது.\n"}
{"id": "68231", "url": "https://ta.wikipedia.org/wiki?curid=68231", "title": "தகவல் அறிதிறன்", "text": "தகவல் அறிதிறன்\n\nதகவல் அறிதிறன் (\"Information Literacy\") என்பது ஒருவர் தமக்குத் தேவையான தகவல்களைத் தேவைப்படும் வேளையில் கண்டடைந்து வினைத்திறனுடன் பயன்படுத்திக் கொள்ளும் திறமையைக் குறிக்கின்றது எனலாம்.\n\nSection::::வரையறைகள்.\nதகவல் அறிதிறன் எனப்படுவது பரலாலும் பல விதங்களிலும் வரையறுக்கப்படுகின்றது. தேவைப்படும் தகவல்களைத் தேடியடைந்து, அவற்றை ஆராய்ந்து, பொருத்தமான விதத்தில் பயன்படுத்துவதற்கான திறமை எனச் சுருக்கமாக வரையறுக்கலாம்.\n\nஅமெரிக்க நூலகச் சம்மேளனத்தின் அறிக்கையொன்று \"தகவலின் தேவையை தேவைப்படுகையில் உணர்ந்து, தேவையான தகவல்களைக் கண்டடைந்து அவற்றின் தரமறிந்து பயன்படுத்திக் கொள்பவர் தகவல் அறிதிறனுடையவர்\" என வரையறுக்கிறது.\n\nதகவல் அறிதிறன் என்பதை \"மனித வாழ்வின் எல்லா நிலைகளிலும் அவர்களது தனிப்பட்ட, சமூக, தொழில்ரீதியான, கல்விசார்ந்த இலக்குகளை அடைவதற்குத் தகவல்களை வினைத்திறனாக நாடவும் சீர்தூக்கிப் பார்க்கவும் பயன்படுத்தவும் உருவாக்கவும் வாய்ப்பளிக்க உதவும் ஒரு வழிவகை\" என அலெக்சாந்திரியாப் பிரகடனம் வரையறுக்கிறது.\n\nஇக்கருத்துரு அண்மைக்காலத்தில் பிரபலமாகி வருகின்றதென்றாலும் பல்லாண்டுகளாகப் பயன்படுத்தப்படும் ஒன்றுதான். தகவல்களைப் பெற நூலகங்களை வினைத்திறனுடன் பயன்படுத்தும் திறமையே ஆரம்பத்தில் அடையாளங் காணப்பட்டதெனலாம். அவ்வகையில் பத்தொன்பதாம் நூற்றாண்டின் நூலக வழிகாட்டற் பயிற்சிநெறிகள் தகவல் அறிதிறனையும் கற்பித்தன என்கின்றனர் ஒருசாரார். இருபதாம் நூற்றாண்டின் ஆரம்பத்திலேயே இக்கருத்துரு உருவானதென்கின்றனர் இன்னொரு சாரார். Patricia Knapp (1956), Ernest Roe (1965) போன்ற பலரும் நூலகப் பயன்பாடு தொடர்பிலானதாக குறிப்பிடத்தக்க கருத்துக்களைத் தெரிவித்து வந்த போதிலும் 1974 இல் Paul Zurkowski என்பவரே தகவல் அறிதிறன் என்ற பதத்தை முதன்முதலில் பயன்படுத்தினார். \"உருவாகிவரும் தகவற் சமுதாயத்தில் போட்டியிடவும் நிலைக்கவும் அனைவரும் தகவல் அறிதிறனுள்ளவர்களாக இருக்க வேண்டும்\" என்று அவர் தனது ஆய்வுக் கட்டுரையொன்றில் குறிப்பிட்டார்.\n\nதகவல் அறிதிறனானது மனிதர் தகவல், தொடர்பாடற் தொழினுட்பத்தை வினைத்திறனுடன் பயன்படுத்த மிகவும் அத்தியாவசியம் எனக் கருதப்படுகிறது. படங்கள், ஒலி, தகவல் ஆகியனவற்றின் உருவாக்கம், பரிமாற்றம், பயன்படுத்தல், சேமித்தல் போன்றவற்றை கணினியும் இணையமும் கையடக்கக் கம்பியில்லாச் சாதனங்களும் பெருமளவில் மாற்றியமைத்திருக்கின்றன என்பதை எல்லோரும் ஏற்றுக்கொள்கிறார்கள். அதேநேரம் உலக அறிவுச் சமுதாயத்தின் முழுப்பயனை நாடுகளும், நிறுவனங்களும், மனிதர்களும் பெற கணினி, ஊடகத் தொழிநுட்பங்களை மட்டும் கற்றல் போதாது என்பதும் ஏற்றுக் கொள்ளப்படுகிறது.\n\nஇந்த எண்ணிய உலகின் சவால்களை எதிர்கொள்ள தொழிநுட்பத்தை விளங்கிக் கொள்வது மட்டும் போதாது. பலதரப்பட்டதும் வினைத்திறன்மிக்கதுமான புதிய தொழிநுட்பங்களை வினைத்திறனாகவும் ஆக்கபூர்வமாகவும் பயன்படுத்தித் தகவல்களைத் தேடிப் பெற்று, ஒழுங்குபடுத்தி, பகுப்பாய்வு செய்து, சீர்தூக்கிப் பார்த்துப் பின்னர் அவற்றை குறித்த முடிவெடுத்தல்களிலும் பிரச்சினை தீர்த்தலிலும் பயன்படுத்தவும் ஒவ்வொருவரும் கற்றக் கொள்வதும் அவசியமானதாகும்.\n\nSection::::படிநிலைகள்.\nதகவல் அறிதிறன் என்பது பலவிதமாக வரையறுக்கப்படுவது போலவே தகவலறிதிறனின் படிநிலைகளும் விதமாக வரையறுக்கப்படுகின்றன. யுனெஸ்கோ வெளியிட்ட Understanding Information Literacy: A Primer என்ற நூல் பதினொரு படிநிலைகளைக் கொண்டதாக தகவல் அறிதிறன் வாழ்க்கை வட்டத்தினை வரையறுக்க்கிறது.\n\n\nவிரிவான விளக்கமளித்தலை நோக்கமாகக் கொண்டே இப்படிநிலைகள் வரையறுக்கப்பட்டிருப்பதாகத் தெரிகிறது. இவற்றைச் சுருக்கியும் விரித்துரைத்தும் மேலும் சில அம்சங்களை உள்ளடக்கியவையுமாகவும் என பலரால் பலவிதமான வரையறைகள் வெளியிடப்பட்டுள்ளன.\n\n"}
{"id": "68241", "url": "https://ta.wikipedia.org/wiki?curid=68241", "title": "ஒரு நாடு இரு கொள்கைகள்", "text": "ஒரு நாடு இரு கொள்கைகள்\n\nஒரு நாடு இரு கொள்கைகள் (One country, two systems) என்பதன் மூலப்பொருள் சீன மக்கள் குடியரசு தமது சோசலிசக் கொள்கையைத் தொடர்ந்து பேணியப்பொழுதும், ஹொங்கொங், மக்காவ் மற்றும் தாய்வான் முதலாளித்துவக் கொள்கையைப் பேணமுடியும் என்பதாகும். இங்கே இந்நாடுகள் தமது தனித்துவமான கொள்கைகளைக் கொண்டிருந்தாலும் \"ஒரு நாடு\" எனும் கொள்கையை முதன்மைப்படுத்தியதாகும். அதாவது \"ஒரே நாடு\" என்பது \"ஒரே சீனா\" என்பதைக் குறிக்கும்.\n\n\"ஒரு நாடு இரு கொள்கைகள்\" எனும் ஆட்சி முறைமை பற்றிய எண்ணக்கருவை மக்கள் சீனக் குடியரசிடம் (PRC) முதலில் முன்மொழிந்தவர் டேங் சியோபிங் என்பவராவர். 1980 ஆம் ஆண்டு காலப்பகுதியில் ஹொங்கொங் மற்றும் மக்காவ் பகுதிகளை மீண்டும் சீனாவுடன் ஒன்றினைப்பதற்கான பேச்சு வார்த்தைகள் நடைபெற்றுக்கொண்டிருந்தப் பொழுதே அவர் தனது எண்ணத்தை வெளிப்படுத்தினார். அதேவேளை சீனா சோசலிச சிறப்பியல்பு கொள்கைகளைக் கொண்டிருந்தாலும், ஹொங்கொங், மக்காவ் மற்றும் தாய்வான் போன்றவைகள் தமக்கெனெ தனித்துவமான முதாலாளித்துவ பொருளாதார மற்றும் அரசியல் கொள்கைகளைக் கொண்டிருக்க முடியும் எனும் கருத்தைத் தெரிவித்தார். இத்தீர்மாணத்தின் கீழ் தாய்வான் தொடர்ந்தும் தமது தனித்துவமான அரசியல், சட்டம், இராணுவம், பொருளாதாரம், நிதி பரிபாலன விவகாரம் உட்பட வெளிநாடுகளுடனான வர்த்தக மற்றும் பண்பாட்டு விடயங்களிலும் தனித்துவமான உடன்படிக்கைகளை மேற்கொண்டு வெளிவிவகார உறவை பேணமுடியும். அத்துடன்\n\n"}
{"id": "68262", "url": "https://ta.wikipedia.org/wiki?curid=68262", "title": "கடையர்", "text": "கடையர்\n\nகடையர் (\"Kadaiyar\") எனப்படுவோர் தமிழ்நாடு மற்றும் இலங்கையில் வாழும் ஒரு பட்டியல் சாதியினர் ஆவர். இச்சமூகம் பள்ளர் சமுதாயத்தின் ஒரு உட்பிரிவாக கருதப்படுகின்றனர். இவர்கள் \"கடைசியர்\" என்றும் அழைக்கப்படுகின்றனர்.\n\nSection::::சொற்பிறப்பியல்.\n\"கடையர்\" என்பது \"குறைந்த\" அல்லது \"குறைந்தது\" என்று பொருள்படும். இது \"கடை\" என்ற தமிழ் வார்த்தையிலிருந்து பெறப்பட்டது.\n\nSection::::வரலாறு.\nகல்வெட்டுகளிலும் பட்டயங்களிலும் கடையர், கடைசியர், கடசர், கடைஞர் என இம்மக்கள் அழைக்கப்பட்டுள்ளனர். இந்த மக்களுக்கு \"பட்டங்கட்டியர்\" என்ற குலப்பெயரும் உண்டு. பாரம்பரியமாக மருத நிலத்திலும், ஆறுகளின் கடைமடைப் பகுதிகளில் மீன்பிடித்து வாழ்ந்த இம்மக்கள், தங்கள் நாடோடிப் பண்பால் கடற்புரம் நோக்கி நகர்ந்திருக்க வேண்டும் என கருதப்படுகின்றனர்.\n\nSection::::தொழில்.\nஇவர்கள் பாரம்பரியமாக கரையோர மீன்பிடித்தலோடு, முத்துக் குளித்தல், சங்கு குளித்தல், கடற்பாசி சேகரித்தல், சுண்ணாம்பு நீற்றல், கடலோர விவசாயம், சுண்ணாம்பு எடுத்தல் மற்றும் சங்கு தொடர்பான தொழில்கள், கடல் பூச்சிகளை காயவைத்து விற்பனை செய்தல் போன்ற கடலோர தொழில்களில் ஈடுபட்டுள்ளனர்.\n\nSection::::ஊர்களும் சமயங்களும்.\nஆதிக் கிறித்தவர்களாக வேர்க்கோடு, ஓலைக்குடா, ஆத்தக்காடு, செம்மடம், அரியான்குண்டு, நொச்சிவாடி, தங்கச்சிமடம், அக்காள்மடம், தண்ணீர்ஊற்று, போன்ற ஊர்களில் வாழ்ந்து வருகின்றனர். \n\nமேலும் இராமநாதபுரம் மாவட்டத்தில் திருப்பாலைக்குடி, மோர்ப்பண்ணை, முள்ளிமுனை, க. கொ. பட்டிணம், மு. வ. பட்டிணம், தொண்டி, தீா்த்தாண்டதாணம் ஆகிய ஊர்களில் இந்து மதத்தை தழுவி வாழ்ந்து வருகின்றனர்.\n\nகாரங்காடு கிராமத்தில் கிறித்தவர்களாக வாழ்ந்து வருகின்றனர். காரங்காடு கிராமத்திலிருந்து இடம் பெயர்ந்து கண்கொள்ளான் பட்டிணம் மற்றும் தஞ்சை மாவட்டம் கொள்ளிக்காடு கிராமத்திலும் வசித்து வருகின்றனர்.\n\nSection::::உட்பிரிவில் சேர்க்க எதிர்ப்பு.\nஇவர்கள் பள்ளர் சாதியில் ஒரு பிரிவினர் எனக்கூறி இம்மக்களின் ஒப்புதல் இல்லாமலேயே, தேவேந்திர குல வேளாளர் பிரிவில் இணைப்பதற்கான முயற்சியில் சில மாற்றுச் சமூகத்தலைவர்கள் பரிந்துரைத்துள்ளதாகவும், அரசும் இந்த இணைப்பை பரிசீலனை செய்து வருவதை இம்மக்கள் எதிர்த்து வருகின்றனர்.\n"}
{"id": "68264", "url": "https://ta.wikipedia.org/wiki?curid=68264", "title": "வைணு பாப்பு", "text": "வைணு பாப்பு\n\nமணாலி கல்லாட் வைணு பாப்பு (\"Manali Kallat Vainu Bappu\", ஆகஸ்ட் 10, 1927 - ஆகஸ்ட் 19, 1982) நிசாமையா வானாய்வகத்தில் பணிபுரிந்து வந்த ஒரு அனுபவம்-வாய்ந்த வானியலாளரான சுனன்னா பாப்புவின் மகன் ஆவார். தமிழ்நாட்டின் காவலூரில் அமைக்கப்பட்டுள்ள வைணு பாப்பு வானாய்வகத்தை நிருவுவதற்கு முக்கிய காரணமாவார்.\n\nSection::::படிப்புப் பருவம்.\nபள்ளிப்படிப்பின் போது அவரது மேடைப் பேச்சாற்றலால் அனைவரையும் கவர்ந்தார். கல்லூரியில் அறிவியல் குழுவைத் தொடங்கினார்; கல்லூரி இதழின் ஆசிரியராக இருந்தார். 1943-இல் வைணு பாப்பு பயின்ற கல்லூரியில் சொற்பொழிவாற்ற ச. வெ. இராமன் வந்திருந்தார். அப்போது வைணு, தினமும் 16 மைல் சைக்கிளில் பயணித்து, ஒரு நாளும் தவறாது சொற்பொழிவைக் கேட்டாராம்! டென்னிசு, கிரிக்கெட் ஆகிய விளையாட்டில் ஆர்வம் கொண்டிருந்தார். ஒரு விமான ஓட்டுநராக வேண்டுமென்ற விருப்பம் வைத்திருந்தார் வைணு.\n\nSection::::பிற விருப்பங்கள்.\nவைணு பாப்பு ஒரு தொழில்முறை அல்லாத ஓவியர்; பழங்காப்பியங்களில் அதிகம் விருப்பம் கொண்டிருந்தவர். ஆங்கில, உருது கவிகளில் அதிக நாட்டம் கொண்டிருந்தார். அவருக்குப் பிடித்த கவிஞர் மிர்சா காலிப். The Spirit of St Louis என்ற நூல் அவருக்கு மிகவும் பிடித்ததாகும்.\n"}
{"id": "68269", "url": "https://ta.wikipedia.org/wiki?curid=68269", "title": "அறிதுயில்", "text": "அறிதுயில்\n\nஓர் உயிரினம் வாழ்வியலுக்கு சாதகமான சூழல் இல்லாத காலங்களில் தனது செயல்பாடுகளை குறைத்துக்கொண்டு நீண்ட உறக்கத்தில் ஆழ்வதனைப் பொதுவாகப் அறிதுயில், பனிக்கால உறக்கம் அல்லது குளிர்கால ஒடுக்கம் (hibernation) என்பார்கள். இளஞ்சூட்டுக் குருதியுடைய உயிரினங்கள் குளிர்காலத்தில் மேற்கொள்ளும் நீண்ட குளிர் உறக்கமே இது. குளிர்காலம் வரும் முன்னரே முடிந்த வரை அதிகம் உணவினை உண்டு உடல் எடையை அதிகரித்துக் கொள்ளும். இதனால் உடலில் கூடுதல் கொழுப்பு சேரும். இந்த கொழுப்பு தான் நீள் உறக்கத்தின் போது உயிர் வாழ சக்தி அளிக்கும். அவ்வாறு தேவையான கொழுப்பு சேமிப்பை முடித்ததும் எதிரிகள் வராத பாதுகாப்பான ஒரு இடத்தினைத் தேர்வு செய்து உடலினைச் சுருட்டிக்கொண்டு தூங்க ஆரம்பித்து விடும். இவ்வாறு தூங்கும் போது கிட்டத்தட்ட இறந்தவை போன்றே காணப்படும், உடனே எழுந்திருக்க முடியாது, எழுந்தாலும் நடக்கவோ ஓடவோ முடியாது. இந்த நிலையில் எதிரிகள் கண்ணில் பட்டால் எளிதாக அவற்றின் தாக்கத்திற்குள்ளாகும்.\n\nநீள் உறக்கத்தின் போது இதயத் துடிப்பு, இரத்த ஓட்டம், சுவாசம் ஆகியவை மிகக்குறைந்த அளவே நடக்கும். இதுபோன்ற உறக்கத்தின்போது சிறுநீர் கழிப்பதில்லை. மலம் கழிப்பதில்லை. உடல் வளர்சிதை மாற்றங்களும் இருக்காது. உயிரினை உடலில் தக்க வைத்துக்கொள்ளும் அளவுக்கே உள் உறுப்புகள் செயல்படும். குளிர் காலத்தில் புற வெப்பம் 30-40 டிகிரி இருந்தால் அதே வெப்ப நிலைக்கு உடலினைக் கொண்டு வரவே இந்த செயல்பாடுள். சாதாரணமாக வெப்ப இரத்த உயிரினங்களின் வெப்பம் 98.6 பாகையில் இருக்கும்.\n"}
{"id": "68270", "url": "https://ta.wikipedia.org/wiki?curid=68270", "title": "பல்லிணை சில்லு அமைப்பு", "text": "பல்லிணை சில்லு அமைப்பு\n\nஒரு நான்கு சக்கர மோட்டார் வாகனத்தின் செலுத்தும் சக்கரங்கள் கொண்ட அச்சு வெளியில் பார்ப்பதற்கு ஒரே அச்சு போல தெரிந்தாலும், உட்புறம் இடம், வலது என்று இரண்டு அச்சுகள் இருக்கும். இந்த இரண்டு அச்சுக்களின் மையத்தில் செலுத்தும் தண்டுடன்(driver shaft) இணைத்து சுழல வைக்க ஒரு மாறு படு பல்லிணை சக்கர அமைப்பு (differential gear) இருக்கும்.\n\nபொறியில் இருந்து வரும் செலுத்து தண்டு ஒரு வளைய பல்லிணைசக்கரத்துடன் பொருந்தி இருக்கும், இது பெரியதாக இரண்டு அச்சுக்களின் முனையில் இருக்கும் பல்லிணை விட பெரியதாக இருக்கும் வளையச்சக்கரம் பிளானட்டரி வகை பற்சில்லு ஆகும், இதனுள் மற்றொரு சிறிய பற்சில்லு ஒரே பொது அச்சில் சுழலும் வண்ணம் இருக்கும். வழக்கமாக ஒரு பற்சில்லு ,மற்றொன்றுடன் வெளிப்புறமாக பொருந்தி சுழலும், ஆனால் பிளானட்டரி என்றால் உட்புறமாக ஒரே பொது அச்சில் இணைந்து சுழலும். இந்தமைப்பில் வெளிப்புற வளைய பல்லிணை பெரிதாகவும், உள்ளே இருப்பது சிறிதாகவும் இருக்கும்.\n\nஇப்போது வலப்புற அச்சினை A எனவும் அதன் வேகம் 1 அலகு எனவும் வைத்துக்கொள்வோம்.\n\nஅதே போல இடப்புற அச்சினை B எனவும், அதன் வேகமும் 1 அலகு என வைத்துக்கொள்வோம்.\n\nஇந்த இரண்டு அச்சுடன் இணைந்த பிளானட்டரி வகை வளையப்பல்லினை சக்கரம், பொறியின் செலுத்தும் தண்டுடன் இணைந்து இருக்கும். இப்போது இந்த பிளானட்டரி பற்சில்லின் வேகம் 2 அலகு ஆக இருப்பது போல வடிவமைத்து இருப்பார்கள்.மேலும் இந்த பிளானட்டரி பற்சில்லுடன் ஒரே பொது அச்சில் இணைந்த ஒரு மற்றொரு சிறிய பல்லிணை இருக்கும். அதன் வேகம் 1 அலகு இருப்பது போலவே வடிவமைத்து இருப்பார்கள். அதன் மூலமே வழக்கமாக வாகனம் இயங்கும் போது பொறி சக்தி இரண்டு சக்கரத்திற்கும் செலுத்தப்படும்.\n\nடிபரென்ஷியல் இயங்கும் விதத்தினைப்புரிந்து கொள்ள முதலில் கிளட்ச் எப்படி செயல்படுகிறது எனதெரிய வேண்டும்.\n\nகிளட்ச் என்ற பெயரினை அனைவரும் கேள்விப்பட்டு இருப்பீர்கள், எஞ்சின் சக்கரங்களுக்கு செலுத்தும் சக்தியை தற்காலிகமாக விடுவிக்க, மீண்டும் வழங்க எனப்பயன் படுவது.இது உராய்வு மூலம் செயல் படும் அமைப்பு, எஞ்சினில் இருந்து வரும் கிராங்க் ஷாப்ட், நேரடியாக கியர் உடன் இணைந்து இருக்காது கிளட்ச் வழியாக தான் இணைந்து இருக்கும் .திடிரென்று பிரேக் போடுகிறோம் சக்கரம் சுழல்வது நின்று விடுகிறது , ஆனால் எஞ்சின் நிற்காது , ஏன் ? அப்படி நிற்கவிலலை எனில் எஞ்சின் சேதம் ஆகிவிடும். எனவே தான் கிளட்ச் பயன் படுத்தப்படுகிறது.\n\nஇதில் இரண்டு சொரசொரப்பான தகடுகள் ஒன்றோடு ஒன்று அழுத்தமாக பொருந்தி இருக்கும் , அதன் மூலம் ஒன்றாக இணைந்து சுழலும், அதன் பிடிமானத்தை விட அதிகம் அழுத்தம் தரப்பட்டால் ஒரு முனை விடுப்பட்டு சுழலாமல் நிற்கும், மறு முனை மட்டும் சுழலும்.\n\nசரி இதை எதற்கு இப்போது சொல்லி குழப்ப வேண்டும் என்று முறைக்காதீர்கள், கிளட்ச் போன்ற ஒரு அமைப்பும் , இந்த டிபரன்ஷியல் கியர் உள்ளே இருக்கும்.இதில் ஹைட்ராலிக், காற்று, மெக்கானிக்கல் என பல வகை டிபரென்ஷியல் கிளட்ச்கள் உள்ளது.\n\nவாகனம் நேராக செல்லும் போது பிளானட்டரி கியரில் உள்ள ஒரு அலகு வேகத்தில் உள்ள கியர் மூலம் மட்டும் இரண்டு அச்சுகளும் இயங்கும். ஏதேனும் ஒரு அச்சில் அதிக அழுத்தம் வந்து கிளட்ச் அமைப்பு போன்ற விடுவிக்கும் அமைப்பால் ஒரு அச்சு சுழலாமல் நின்றால் அப்பொழுது பிளானட்டரி கியரில் உள்ள இரண்டு அலகு வேகத்தில் இயங்கும் கியர் தானே இயங்க ஆரம்ப்பிக்கும்,அதன் மூலம் , மற்றொரு அச்சு செலுத்தப்படும்.சக்கரங்களில் ஏற்படும் அழுத்தத்திற்கு ஏற்ப \" lock & unlock \" ஆகிக்கொள்ளும்.\n\nஇப்போது , வலப்புறமாக வாகனம் திரும்ப்புகிறது. என வைத்துக்கொள்வோம், உட்புற சக்கரம் குறைவான தூரம் செல்லும், திரும்பும் போது ஏற்படும் அழுத்தம் உட்புற சக்கரத்தில் அதிகமாக இருக்கும், எனவே அதன் காரணமாக வலப்புற அச்சுடன் இணைந்த டிபரென்ஷியல் கியரில் அழுத்தம் உணரப்படும் , ஏற்கனவே கிளட்ச் போன்ற அமைப்பு உள்ளது என்று பார்த்துள்ளோம் அதன் காரணமாக வலப்புற அச்சு சுழலாமல் விடுபடும், அதே நேரம் பிளானட்டரி கியரில் உள்ள 2 அலகு வேகத்தில் சுழலக்கூடிய பல்லிணை சக்கரம் மட்டும் இயங்கும் வண்ணம் இப்போது மாறிவிடும், எனவே அதனுடன் இணைந்த இடப்புற அச்சு இரண்டு மடங்கு வேகத்துடன் சுழலும். எனவே வளைவில் அதிக தூரம் கடக்க ஒரே நேரத்தில் இயலும்.\n\nஎளிய உதாரணத்திற்காக ஒரு அலகு வேகம் , இரண்டு அலகு வேகம் என சொல்லப்பட்டுள்ளது.\n\nரொம்ப சிக்கலாக தோன்றும் இந்த அமைப்பு தேவையா? என்று தோன்றலாம்.\n\nஇப்போது ஒரே முழு அச்சாக வைத்து இயக்கும் போது , வளைவில் ஒரு சக்கரம் சுழலவில்லை எனில் அடுத்த சக்கரமும் சுழலாது இழுபடும் இதனால் வாகனம் நிலை குலையும். சமயத்தில் கவிழவும் நேரலாம்.\n\nவளைவில் சக்கரங்கள் சுழல வேண்டும் , சுழலாமல் இழுபட்டால் வாகனம் நிலை தடுமாறி , விபத்து ஏற்படும், அவ்வாறு சக்கரம் சுழலாமல் இழுபடுவதை தடுக்க தான் ABS , Anti Brake lock system என்ற ஒன்றினை நவீன வகைக்கார்களில் வைத்துள்ளார்கள்.வளைவில் பிரேக் போட்டு சக்கரம் இழுபட்டாலோ, அல்லது தானாகவே சக்கரங்களில் அழுத்தம் ஏற்பட்டு இழுபட்டாலோ மின்னனு கருவி மூலம் உணர்ந்து , டிபரென்ஷியல் கியரில் உள்ள கிளட்ச் அமைப்பு தானாகவே விடு பட்டு விடும். சக்கரங்களும் சுழலும்.\n\nபொதுவாக வாகனங்கள் குறைவான டர்னிங் ரேடியஸ் பெற்றதாக இருக்க வேண்டும், பல வாகனத்தயாரிப்பாளர்களும் அவர்கள் வாகனம் தான் குறைவானது என்று சொல்லிக்கொள்வார்கள்,எல்லா வாகனத்திலும் ஒரே போல ஸ்டியரிங்க் தானே எப்படி வளைவு தூரம் மாறும் என்றால், இந்த டிபரென்ஷியலின் திறனைப்பொருத்தும் வளைவு தூரம் மாறும், நன்கு வடிவமைக்கப்பட்ட டிபரென்ஷியல், ஸ்டியரிங்க் இருந்தால் குறைவான தூரத்திலேயே வளைத்து ஓட்டலாம்.\n\nk= 1+T/R\n\nK= turning radious,and track width,\nT= constant\nR= velocity of the inner wheel\n\nஇந்த சூத்திரத்தின் மூலம் ஒரு கார் வளைய எவ்வளவு இடம் தேவை எனக்கணக்கிடலாம்.\n"}
{"id": "68272", "url": "https://ta.wikipedia.org/wiki?curid=68272", "title": "ஒலிக்குறைப்பான்", "text": "ஒலிக்குறைப்பான்\n\nஒலிகுறைப்பான் ((muffler) என்பது ஒரு இயந்திரத்தின் செயற்பாட்டில் இருந்து உற்பத்தியாகும் ஒலியைக் குறைக்கப் பயன்படும் கருவி ஆகும். \n\nSection::::விபரிப்பு.\nஒரு வாகன பொறியில் அதிக அழுத்தத்தில் காற்றுடன் எரிபொருள் கலக்கப்பட்டு பற்ற வைக்கப்படுகிறது. அதன் மூலம் கிடைக்கும் விசையே வாகனம் ஓடப்பயன்படுகிறது. எரிபொருள்-காற்றுக்கலவை பற்றவைக்கும் போது அது கிட்டத்தட்ட ஒரு வெடிகுண்டு போல சத்தம் எழுப்பும். எரிந்ததும் வரும் புகையை வெளியேற்றினால் தான் அடுத்த சுற்றுக்கு எஞ்சின் தயாராகும். அந்த புகை கிட்ட தட்ட 1200 செல்சியசு வெப்ப நிலையில் இருக்கும். அதிக அழுத்தத்துடன் வெளிவரும் புகை விரிவடைவதால் பலத்த சத்தத்துடன் புகை வெளிவரும். இந்த ஓசையுடன் வாகனத்தை ஓட்ட முடியாது என குறைக்கப் பயன்படுவதுதான் புகைப்போக்கி ஒலி குறைப்பான்.\n\n\nSection::::செயல்படும்விதம்.\nஇந்த மூன்றில் ஏதேனும் ஒன்றோ, இரண்டோ, அல்லதும் மூன்றும் இணைந்தோ ஒரு ஒலிக்குறைப்பான் செய்யப்படும். அது வாகனத்தின் தன்மை, செலவிடும் தொகைக்கு ஏற்ப மாறும். ஒரு சிலிண்டர், பல சிலிண்டர்கள் உள்ள எஞ்சின்கள் உள்ளது, அவற்றை ஒரு குழாய் மூலம் ஒன்றாக இணைத்து (exhaust port and manifold) ஒலிக்குறைப்பானுடன் இணைக்கபட்டிருக்கும்.\n\nஒலிக்குறைப்பான் உள்ளே ஒரு குழாயில் சிறு துளைகள் இட்டு அதன் மீது கண்ணாடி இழைகள் (glasswool) கொண்டு சுற்றி அதன் மூலம் புகையை வர வைப்பார்கள். ஒலியை கண்ணாடி இழை உறிஞ்சி குறைக்கும், மேலும் புகையின் அழுத்தம் குறைவிக்கப்படும். அதன் பின்னர் புகை வெளியேற்றப்படும். இதில் நேரானப்பாதை, எதிர்ப்பாதை வெளியேற்றம் என்ற இரண்டு முறை இருக்கிறது.\n\nஓரே குழல் மூலம் புகை உள்ளே வந்து வெளியேருவது நேரானாது. ஒரு குழல் மூலம் வந்த புகை, அதனுடன் தொடர்பில்லாத மற்றொரு குழல் மூலம் வெளியேற்றப்படுவது. இதில் புகை சுற்றுப்பதையில் செல்வதால் ஒலியின் வலிமை அதிகம் குறையும்.\n\nமேற்சொன்ன முறையில் ஒலி உறிஞ்சுதல், தடுத்தல் என்ற இரண்டும் பயன்படுத்தப்பட்டு இருக்கும்.\n\nகண்ணாடி இழையை விட அதிக பயன் உள்ள ஒலிக்குறைப்பான், ரெசனோட்டர் (resonator) வகை ஒலி எதிரொலித்தல் ஒலிக்குறைப்பான் ஆகும்.\n\nஇதில் புகை சிறு துளைகள் உள்ள குழாய் மூலம் ரெசனோட்டர் அறை என்ற ஒன்றின் உள் செலுத்தப்படும், அந்த அறையில் சில பள்ளங்கள்/புடைப்புகள் இருக்கும் அதில் பட்டு எதிரொலிக்கும் ஒலி சரியாக உள்ளே வரும் ஒலியின் கட்டத்திற்கு (phase) எதிரான கட்டத்தில் உள்ள ஒலியாக (opposite phase) இருக்கும். இரண்டு ஒலி அலைகளும் ஒன்றின் மீது ஒன்று மோதி வலுவிழந்து விடும். பின்னர் புகை அடுத்த அறைக்கு எடுத்து செல்லப்பட்டு நேர் குழல் அல்லது எதிர்ப்பாதை குழல் வழியாக வெளியில் எடுத்து செல்லப்படும்.\n\nஎல்லா வகை ஒலிக்குறைப்பானிலும் குறுகிய குழாயில் வரும் புகை அகன்ற ஒலிக்குறைப்பானுக்கு வரும் போது மெதுவாக விரிவடைய வைப்பதன் மூலம் அழுத்தம் வெப்பம் குறையும், மேலும் ஒலியை வலுவிழக்க செய்ய சுற்றுப்பாதை , ஒலி உறிஞ்சும் பொருள், எதிர்க்கட்ட ஒலியை கொண்டு ஒலியை குறைத்தல் ஆகியவற்ற்றின் அடிப்படையில் தான் எல்லாவகை ஒலிக்குறைப்பான்களும் செயல் படுகிறது.\n\nஎஞ்சினின் திறனுக்கு ஏற்ப ஒலிக்குறைப்பானின் குழல் நீளம், அதில் பயன்படுத்தப்படும் பொருட்கள்,வடிவம் மாறும் , இல்லை எனில் ஒரு எதிர் அழுத்தம் (back pressure) ஏற்பட்டு புகை மீண்டும் எஞ்சினுள் செல்லும், அது எஞ்சினைப்பாதிக்கும். அப்படி எதிர் அழுத்தம் ஏற்படாமல் இருக்க எஞ்சினின் சக்தியைக்கொண்டு ஒரு விசையை ஒலிக்குறைப்பானுக்கு தருவதை டர்போ சார்ஜிங் என்பார்கள்.\n\nசிறிய வாகனங்களில் ரெசனோட்டர் அறை, எல்லாம் ஒரே குழல் உள்ளேயே வைத்து இருக்கும். கார் போன்ற வாகனங்களுக்கு தனியே அடுத்தடுத்து புகைப்போக்கியின் பாதையில் இருக்கும்.வெளிநாட்டுக்கார்கள் சத்தம் குறைவாக இயங்க காரணம் அவர்கள் பொருத்தும் ரெசனோட்டரின் தரம் தான் காரணம்.\n\nதற்போது ரெசனோட்டரில் எதிரொலி மூலம் ஒலியை மட்டுப்படுத்துவதற்கு பதில் ஒரு மின்னணு கருவி மூலம் ஒரு எதிர்க்கட்ட ஒலியை உருவாக்கி புகை, ஒலி வரும் திசைக்கு எதிரில் அனுப்பி ஒலியை வலுவிழக்க செய்து குறைக்கலாம் எனக் கண்டுபிடித்துள்ளார்கள். இம்முறை இன்னும் வாகனங்களில் நடைமுறைக்கு வரவில்லை.\n"}
{"id": "68277", "url": "https://ta.wikipedia.org/wiki?curid=68277", "title": "குண்டுதுளைக்காத கண்ணாடி", "text": "குண்டுதுளைக்காத கண்ணாடி\n\nதுப்பாக்கி குண்டினை தாங்கும் வலிமைக்கொண்ட கண்ணாடி தாக்குதலில் இருந்து தப்பிக்க பயன்படுகிறது. துப்பாக்கி குண்டினை தாங்கும் வலிமைக்கொண்ட கண்ணாடி ஒரேக்கண்ணாடிக்கிடையாது, பல மெல்லிய கடினமாக்கப்பட்ட கண்ணாடி ஏடுகளை ஒன்றன் மீது ஒன்றாக படியவைத்து தயாரிக்கப்படுவது. \n\nஒவ்வொருக்கண்ணாடிப்படிமத்தின் இடையிலும் பாலிக்கார்பனேட் என்ற பிளாஸ்டிக் படிமம் வைக்கப்படும்.எனவே குண்டு துளைக்காத கண்ணாடியில் ஒரு ஏடு கண்ணாடி, அடுத்த ஏடு பாலிகார்பனேட் என அடுத்தடுத்து இருக்கும். பாலிக்கார்பனேட் என்பது ஒளி ஊடுருவும் பிளாஸ்டிக் ஆகும். துப்பாக்கியின் சக்திக்கு ஏற்ப கண்ணாடியின் தடிமன் வேறுபடும்.அதிகப்பட்சமாக 50 மி.மீ தடிமன் கண்ணாடிப்பயன்படுத்தப்படுகிறது.\n\nSection::::பாலிக்கார்பனேட்டின் ரசாயான மூலங்கள்.\nபிஸ்பினால் -A (bisphenol-A), சோடியம் ஹைட்ராக்சைடு(NAOH), பாஸ்ஜீன்(phosgene) ஆகியவற்றை வினைபுரியவைத்து கிடைப்பது தான் பாலிக்கார்பனேட்,இதனை பிஸ்பீனால் பாலிக்கார்பனேட் என்பார்கள்.\n\nமற்றொரு வகை பாலிக்கார்பனேட் பாலி மெத்தில் மெத்தாகிரைலேட் (poly methyl-methacrylate)ஆகும்.\n\nSection::::குண்டு துளைக்காத கண்ணாடி செயல்படும் விதம்.\nதுப்பாக்கி குண்டு மோதியதும் கண்ணாடியின் மேற்பரப்பில் உள்ள ஏடு மட்டும் விரிசல் விடும் இதன் மூலம் துப்பாக்கி குண்டின் விசை பல திசைகளிலும் பரவி குறையும், அதற்கு அடுத்துள்ள பாலிக்கார்பனேட் ஏடு குண்டினால் ஏற்படும் விசையின் அதிர்வை மட்டுப்படுத்தும், இதனால் வேகம் குறையும் குண்டு துளைக்கும் சக்தி இழக்கும்.\n\nகண்ணாடி என்பது கடினமான ஒரு பொருள், இடையில் உள்ள பாலிக்கார்பனேட் பிளாஸ்டிக் , இரப்பர் போன்று அதிர்வுகளை உள்ளிழுத்துக்கொள்ளும்.\n\nவழக்கமான குண்டு துளைக்காத கண்ணாடி மிக கனமாக இருக்கும் இதனால் இக்கண்ணாடிப்பொறுத்தப்பட்ட வாகனத்தின் செயல் திறன்ப்பாதிக்கப்படும் , இதனைக்குறைக்க தற்சமயம் நவீன வகையிலான லேசான எடைக்கொண்ட ஒருக்கண்ணாடிப்பயன்படுத்தப்படுகிறது. இக்கண்ணடியில் சிலிக்காவுடன் அலுமினியம் ஆக்சைடு, நைட்ரேட் ஆகியவை கலந்து இருக்கும், இதனால் அது குறைந்த எடையில் அதிக கடினமாக இருக்கும்.இக்கண்ணாடியை அலுமினியம் ஆக்சிநைட்ரைட் கண்ணாடி என்பார்கள்.\n\nஒரு குண்டு துளைக்காதக்காரில் , குண்டு துளைக்காத கண்ணாடி, அதன் உலோகப்பகுதியில் உள்ப்புறமாக இன்னும் தடிமனான இரும்பு தகடுகளும் பொறுத்தப்பட்டு இருக்கும், காரின் அடிப்பகுதியில் \"fibre reinforced plastic\" பொறுத்தி இருப்பார்கள்.\n"}
{"id": "68278", "url": "https://ta.wikipedia.org/wiki?curid=68278", "title": "கடல் உயிர் தொகைக்கணக்கீடு", "text": "கடல் உயிர் தொகைக்கணக்கீடு\n\nகடல் உயிர் தொகைக்கணக்கீடு என்பது கடல் உயிரங்களைப் பற்றி ஆய்வு செய்யும் 80 நாடுகளுக்கு மேற்பட்ட நாடுகள் சேர்த ஒரு உலகளாவிய ஆராய்ச்சியாளர் வலைப்பின்னல். பத்தாண்டு திட்டமான இது, கடல் வாழ் உயிரினங்கள், அவற்றின் பல்வகைத்தன்மை, பரவல் போன்ற தகவல்களை ஒருங்கிய முறையில் சேகரித்து, ஒரு பொது தரவுத்தளத்தில் பகிர்வததை நோக்காகக் கொண்டது. இத் திட்டத்தின் முடிவுகள் 2010 இல் இலண்டலின் வெளியிடப்படும். இந்த திட்டத்தில் பல நூற்றுக்கணக்கான இதுவரை அறியப்படாத கடல் உயிர்கள் கண்டறியப்பட்டுள்ளன.\n\n"}
{"id": "68281", "url": "https://ta.wikipedia.org/wiki?curid=68281", "title": "பிரித்தானிய முடிக்குரிய குடியேற்றநாடுகள்", "text": "பிரித்தானிய முடிக்குரிய குடியேற்றநாடுகள்\n\nபிரித்தானிய முடிக்குரிய குடியேற்றநாடுகள் (British Crown Colonies) என்பது பிரித்தானியப் பேரரசின் கீழ் குடியேற்றப் பகுதிகளாக அல்லது நாடுகளாக இருந்த ஆட்சிப் பகுதிகளைக் குறிக்கும். இவற்றின் ஆட்சிப் பொறுப்பு பிரித்தானியப் பேரரசினால் நியமிக்கப்படும் ஆளுநர்களிடம் பொறுப்பளிக்கப்படும்.\n\nஇவ்வாறு பிரித்தானிய முடிக்குரிய குடியேற்றநாடுகளாக; உலகின் பல நாடுகள் இருந்துள்ளன. அவற்றில் ஹொங்கொங் 1842 ஆம் ஆண்டிலிருந்து 1997 வரை, (கிட்டத்தட்ட 155 ஆண்டுகள்) பிரித்தானிய முடிக்குரிய குடியேற்றநாடாக இருந்தது.\n"}
{"id": "68286", "url": "https://ta.wikipedia.org/wiki?curid=68286", "title": "முதலாம் அபினிப் போர்", "text": "முதலாம் அபினிப் போர்\n\nமுதலாம் அபின் போர் (First Opium War) என்பது அபின் எனும் போதைப்பொருள் வணிகச் சந்தையை சீனாவிற்குள் பலவந்தமாகத் திறப்பதற்கு பிரித்தானியா சீனாவிற்கு எதிராகத் தொடுத்தப் போராகும். இப்போரின் பின்னரே பிரித்தானியப் படைகள் ஹொங்கொங் தீவை கைப்பற்றிக்கொண்டது. இப்போரை முதலாம் ஆங்கிலோ- சீனப் போர் (First Anglo-Chinese War) என்றும் அழைப்பர். இப்போரின் போது தென்சீனாவின் குவாங்தோவ் மாகாணத்தின் கெண்டன் துறைமுகம் மற்றும் அதனை அண்டியப் பகுதிகள் பிரித்தானியப் படைகளால் அழித்தொழிக்கப்பட்டன. அதனைத் தொடர்ந்து பிரித்தானியப் படைகள் ஹொங்கொங் தீவில் நிலைக்கொண்டன. அதன் பின்னர் நாஞ்சிங் உடன்படிக்கை எனும் உடன்படிக்கையின் படி சீனாவிடம் இருந்து ஹொங்கொங்கை பலவந்தமாக ஒப்புதல் மூலம் பிரித்தானியா பெற்று, பிரித்தானிய முடிக்குரிய குடியேற்றநாடுகளில் ஒன்றாக பிரகடனப் படுத்திக்கொண்டது.\n\nSection::::முதலாம் அபின் போர் வரலாறு.\n19 ஆம் நூற்றாண்டின் ஆரம்ப காலம். பிரித்தானிய வணிக நிறுவனமான பிரித்தானியக் கிழக்கிந்தியக் கம்பனி சீனாவுடனான வணிகத் தொடர்பைக் கொண்டிருந்தது. தென்சீனப்பகுதியான குவாங்தோவ் மாகாணத்தில் அமைந்திருந்த கெண்டன் துறைமுகத்தின் ஊடாகவே தமது வணிகத்தொடர்பைக் கொண்டிருந்தது. உலகிற்குத் தேயிலையை அறிமுகப்படுத்தியவர்கள் சீனர்களாவர். சீனாவிடம் இருந்து தேயிலை கொள்முதல் செய்து ஐரோப்பிய நாடுகளில் விற்பனை செய்வதல் பிரித்தானியாவின் முதன்மை வணிகங்களில் ஒன்றாக இருந்தது. குளிர் நாடுகளான ஐரோப்பிய நாடுகளில் தேயிலைக்கு பெரும் செல்வாக்கு இருந்தது. சீனாவில் இருந்து பெருமளவிலான தேயிலையை ஏற்றுமதி செய்துவந்த பிரித்தானியா, அதற்கு ஈடாக கைக்கடிகாரம், மணிக்கூடு போன்ற ஆடம்பரப் பொருட்களை சீனாவிற்குள் இறக்குமதி செய்தது. இந்த வணிகத்தில் சீனாவின் கைமேலோங்கி இருந்தது. சீனாவிடமிருந்து கொள்முதல் செய்யும் தேயிலையின் பெருமதிக்கு ஏற்றவாறு பிரித்தானியாவின் பொருட்களை சீனாவில் இறக்குமதி செய்ய முடியாத நிலை தோன்றியது. எனவே தேயிலையைச் சீனாவிடம் இருந்து கடன் வாங்கும் நிலை பிரித்தானியாவிற்கு தோன்றியது. இதனை ஈடு செய்யும் முகமாக இந்தி்யாவில், வங்காள தேசம் பகுதிகளில் அபின் போதைப்பொருள் உற்பத்தியைப் பெருக்கி அவற்றை சட்டவிரோதமான முறையில் சீனாவில் இறக்குமதி செய்தது. இந்த சட்டவிரோதமான கடத்தல் போதைப்பொருள் வணிகத்தில் பிரித்தானியா அதிக இலாபம் ஈட்டத்தொடங்கியது. அதேவேளை சீனாவில் பொதுமக்கள் இப்போதைப் பொருளுக்கு அடிமையானதுடன் பல சமூக சீர்கேடுகளும் எழத்தொடங்கின. இவ்வாறான அவலங்கள் குறித்தோ, அழிவுகள் குறித்தோ பிரித்தானியா எந்த அக்கறையும் கொள்ளவில்லை. அதன் நோக்கம் எப்படியாயினும் வெள்ளிக்காசுகளை குவிப்பதாகவே இருந்தது. அப்போது சீனாவில் குவிங் வம்ச பேரரசு ஆட்சியில் இருந்தது. சீனாவுக்குள் நடைபெற்று வரும் இந்த சட்டவிரோதமானதும் பொது மக்களுக்கும் தீங்கானதுமான போதைப்பொருள் வணிகத்தை குவிங் சீனப்பேரரசு அதிகார பூர்வமாகத் தடைசெய்தது. இருப்பினும் பிரித்தானியாவால் தொடர்ந்து மேற்கொண்டுவரும் போதைப் பொருள் வணிகத்தை குவிங் பேரரசால் தடுத்து நிறுத்த முடியவில்லை.\n\nSection::::குவாங்தோவ் சிறப்பு ஆளுநர்.\nஅப்போது லின் சீசு (Lin Ze-xu) என்பவர் குவிங் பேரரசின், குவங்தோவ் மாகாணத்தின் சிறப்பு ஆளுநராகப் (Special Commissioner of Guangzhou) பதவியேற்றார். இவர் சீனாவிற்குள் சட்டவிரோதமாக நடைபெற்றுவந்த போதைப்பொருள் வணிகத்தை தடுத்து நிறுத்துவதற்காக கடும் நடவடிக்கைகளை மேற்கொண்டார். அதேவேளை பிரித்தானியா தமது நாட்டிற்குள் அபின் புகைத்தலை தடைச் செய்திருந்தது. பிரித்தானியா தமது நாட்டில் அபின் போதைப்பொருள் பாவனையை தடைச்செய்துக்கொண்டு, அதனையே சீனாவிற்குள் சட்டவிரோதமாக விணியோகித்து அப்பாவி சீன மக்கள் அழிவுக்குள்ளாவதைக் கண்டு ஆத்திரமுற்றார். இந்தச் சட்டவிரோத அபின் வணிகத்தை உடனடியாக நிறுத்தும்படி விக்டோரியா மகாராணிக்கு எழுத்து மூலமாக அறிவித்தார். குவிங் வம்ச சீனப்பேரரசும் மீண்டும் மீண்டும் தடை உத்தரவுகளை பிறப்பித்தவண்ணமே இருந்தது. ஆனால் இவை எதனையும் பிரித்தானியா ஒரு பொருட்டாகக்கொள்ளவில்லை. சீனப்பேரரசின் தடை உத்தரவுகளை மீறி தொடர்ந்து அபினி இறக்குமதியை சீனாவுக்குள் சட்டவிரோதமாக தொடர்ந்த வண்ணமே இருந்தது.\n\nSection::::லின் சீசுவின் கடும் நடவடிக்கைகள்.\nகுவாங்தோவ் சிறப்பு ஆளுநரான லின் சீசு இப்போதைப்பொருள் புகைப்போருக்கும், விற்பனை செய்வோருக்கும் எதிராக கடுமையான சட்டங்களை உருவாக்கி தண்டித்தார். இப்போதைப்பொருள் ஏற்படுத்தும் பாதிப்புகளையும், பக்கவிளைவுகளையும் மக்களுக்கு எடுத்துக்கூறி விழிப்புணர்வு நடவடிக்கைகளையும் மேற்கொண்டார். இவை எதுவும் நடைமுறைச் சாத்தியமாகவில்லை. பிரித்தானியாவின் போதைப்பொருள் கல்லக்கடத்தல் வணிகம் மேலும் மேலோங்கிக்கொண்டேப் போனது. இதனால் லின் சீசுவின் நடவடிக்கைகளும் கடுமையாகியது. குவாங்தொவ் மாகாணத்தில் களஞ்சியப்படுத்திருந்த அபின்களை எல்லாம் தேடி தேடி அழிக்கத் தொடங்கினார். அபின் வணிகத்தில் ஈடுப்பட்டோருக்கு எதிராக கடுமையான நடவடிக்கைகளை எடுத்தார். அபின்கள் ஏற்றி வந்த கப்பல்களும் தாக்கப்பட்டன. அத்துடன் வெளிநாட்டு வணிகம் அனைத்தையும் இடைநிறுத்தினார்.\n\nஇதனை எதிர்த்தும் சீனாவிற்குள் பலவந்தமாக அபின் வணிகச் சந்தையை திறப்பதற்கும் பிரித்தானியா, பிரித்தானியக் கிழக்கிந்தியக் கம்பனி படைகளைக் கொண்டு சீனாவுக்கு எதிராகப் போர் தொடுத்தது. இதுவே முதலாம் அபின் போர் என்றழைக்கப்படுகின்றது. உலகில் போதைப்பொருள் வணிகத்திற்காக நடந்த முதல் போரும் இதுவே ஆகும்.\n\nSection::::போரின் முடிவு.\nபோரின் முடிவு பிரித்தானியப் துருப்புகள் வெற்றிபெற்றன. அதனைத் தொடர்ந்து பிரித்தானியப் படைகள் ஹொங்கொங் தீவைக் கைப்பற்றிக்கொண்டது. அதன் பின் நாஞ்சிங் உடன்படிக்கை எனும் உடன்படைக்கையில், சீனப்பேரரசை பலவந்தமாகப் பணியவைத்து பலவந்தமாக ஒப்புதல் பெறப்பட்டது. அந்த ஒப்பந்தங்களில் ஒன்று ஹொங்கொங் தீவை சீனப்பேரரசு பிரித்தானியாவிற்கு கையளித்தலாகும்.\n\n"}
{"id": "68287", "url": "https://ta.wikipedia.org/wiki?curid=68287", "title": "மதன் கார்க்கி", "text": "மதன் கார்க்கி\n\nமதன் கார்க்கி வைரமுத்து, இந்தியாவை சேர்ந்த ஒரு பாடலாசிரியர், திரைக்கதை ஆசிரியர், ஆராய்ச்சி நிபுணர், மென்பொருள் பொறியாளர் மற்றும் தொழில்முனைவர். குவின்ஸ்லாந்து பல்கலைக்கழகத்தில் கணிணி அறிவியல் துறையில் முனைவர் பட்டம் பெற்றிருக்கும் கார்க்கி, கிண்டியில் உள்ள பொறியியல் கல்லூரியில் துணைப் பேராசிரியராக தன்னுடைய தொழில்முறைப் பணிவாழ்க்கையைத் தொடங்கினார், விரைவில் அவர் தமிழ்த் திரையுலகுக்குள் நுழைந்தார், அங்கு பாடலாசிரியராக, வசனகர்த்தாவாகப் பணியாற்றத் தொடங்கினார். 2013ன் தொடக்கத்தில் அவர் தன்னுடைய ஆசிரியப் பணியைத் துறந்தார், திரைத்துறையில் முழு நேரமாகப் பணியாற்றத் தொடங்கினார், அதேநேரத்தில் அவர் கார்க்கி ஆராய்ச்சி அறக்கட்டளை (KaReFo) என்ற மொழிக் கணிமை மற்றும் மொழிக் கல்வியறிவு ஆகியவற்றில் முதன்மையாகக் கவனம் செலுத்தும் ஒரு கல்வி ஆராய்ச்சி நிறுவனத்தையும் தொடங்கினார். அவர் மெல்லினம் கல்வி நிறுவனத்தை தோற்றுவித்தார், இந்த நிறுவனம் குழந்தைகள் மத்தியில் கற்றலைப் பரவச்செய்வதற்காக வடிவமைக்கப்பட்ட கல்வி விளையாட்டுகள் மற்றும் கதைப் புத்தகங்களை உருவாக்குகிறது. அவர் உருவாக்கிய இன்னொரு நிறுவனம், டூபாடூ (DooPaaDoo) இந்த இணையம் சார்ந்த இசைத்தளமானது திரைப்பட இசை அல்லாத தனியிசையை முன்னிறுத்துகிறது, திரைப்பட இசைத் தொகுப்புகளை விநியோகிக்கும் ஓர் அமைப்பாகவும் செயல்படுகிறது.\n\nSection::::ஆரம்பகால வாழ்க்கை.\nஏழு முறை தேசிய விருது வென்ற பாடலாசிரியராகிய வைரமுத்து மற்றும் தமிழ் அறிஞர், மீனாட்சி பெண்கள் கல்லூரியின் மூத்த பேராசிரியரான பொன்மணி ஆகியோரின் மூத்த மகன் கார்க்கி. அவருடைய இளைய சகோதரர் கபிலன், நாவல்களை எழுதி வருகிறார், தமிழ்த் திரைப்படங்களில் பாடலாசிரியராகவும் வசனகர்த்தாவாகவும் பணியாற்றுகிறார்.\n\nSection::::கல்வி.\nகார்க்கி சென்னையில் வளர்ந்தவர், கோடம்பாக்கத்தில் உள்ள லயோலா மெட்ரிகுலேஷன் பள்ளியில் கல்வி கற்றவர். பள்ளியில் தான் ஒரு நல்ல மாணவராக இருக்கவில்லை என்று தானே ஒப்புக்கொள்ளும் கார்க்கி, முதன்மையாகத் தமிழ் மற்றும் ஆங்கிலத்தில்மட்டும்தான் சிறந்து விளங்கினாராம். உயர்நிலைப் பள்ளியில் படித்துக்கொண்டிருந்தபோது அவருக்குக் கணிணி அறிவியலில் ஓர் ஆர்வம் ஏற்பட்டது, அண்ணா பல்கலைக்கழகத்துடன் இணைந்துள்ள கிண்டி பொறியியல் கல்லூரியில் (CEG) அவருக்கு இடம் கிடைத்தது. 1997ம் ஆண்டில் கணிணிப் பொறியியல் துறையில் அவர் தன்னுடைய இளநிலைக் கல்வியைத் தொடங்கினார்.\nCEGல் படித்துக்கொண்டிருந்தபோது, தன்னுடைய இறுதி ஆண்டுப் பணித்திட்டத்தின் ஒரு பகுதியாகத் \"தமிழ் ஒலி எந்திரம்\" என்ற நிரலியை உருவாக்கினார் கார்க்கி, இது பேராசிரியர் T.V. கீதா அவர்களுடைய நேர்பார்வையின்கீழ் நிறைவுசெய்யப்பட்டது. இந்தத் திட்டத்தின் நோக்கம், தமிழ் மொழிக்கான \"உரையிலிருந்து பேச்சை உருவாக்கும்” ஓர் இயந்திரத்தை உருவாக்குவதாகும். இந்தத் திட்டம் பற்றிய ஆராய்ச்சிக் கட்டுரையானது மலேசியாவில் உள்ள கோலாலம்பூரில் நடைபெற்ற தமிழ் இணைய மாநாட்டில் அதிகாரப்பூர்வமாகத் தேர்ந்தெடுக்கப்பட்டது.\n\nஇந்தக் காலகட்டத்தில் அவர் பணியாற்றிய பிற திட்டங்கள்: \"பெயர் உருவாக்கி\", இது படைப்புணர்வு, புதுமைச் சிந்தனை, புதிய பொருள்களை உருவாக்குவதுபற்றிய அவருடைய பாடத்தின் ஒரு பகுதியாகச் செய்யப்பட்டது, இதன் நோக்கம் இந்திய ஒலிப்பியலின்படி ஒலிக்கக்கூடிய பெயர்களை வரிசைமுறையற்று உருவாக்குவதாகும், ஒரு \"தொகுப்பு வடிவமைப்பு\", இதற்காக ஓர் உயர் நிலை நிரல் எழுதுதல் மொழியைச் சிந்தித்தார் கார்க்கி, இதன் நோக்கம், மொழி சார்ந்த விதிமுறைகள், இலக்கண விதிமுறைகளை முறையாக்க குறிப்பிடுதல் மற்றும் புரிந்துகொள்ளுதல்.\n\n\"சென்னைக் கவிகள்\"க்காக, தமிழ்ச் சொல் செயலிக்கான எழுத்துப்பிழையைச் சரிபார்க்கும் ஒரு நிரலியையும் அவர் உருவாக்கினார். இந்தத் திட்டத்தில் நிறைய இயற்கை மொழிச் செயல்படுத்துதல் அம்சங்கள் நிறைந்திருந்தன, இவை தமிழ் மொழிக்கான உருவவியல் பகுப்பாய்வு ஒன்றின் பகுதியாக உருவாக்கப்பட்ட ஓர் வேர் அகரமுதலியின் அடிப்படையில் அமைந்தன. இந்தத் திட்டத்தின் நோக்கம், ஒரு சொல் சரியானதா, இல்லையா என்பதைக் கண்டறிதலாகும்.\n\n2001ல் தன்னுடைய இளநிலைப் பட்டப்படிப்பை நிறைவுசெய்த கார்க்கி, 2003ம் ஆண்டில் குவின்ஸ்லாந்து பல்கலைக்கழகத்தில் தன்னுடைய முதுநிலைப் பட்டப்படிப்பைத் தொடங்கினார். அங்கு அவர் கணக்கிடுதல் கோட்பாடு மற்றும் வலுவான கணிதத்தில் அடிப்படையில் அமைந்த ஒரு திட்டத்தை உருவாக்கினார் (இது டாக்டர் ஜார்ஜ் ஹாவாஸ் அவர்களுடைய மேற்பார்வையின்கீழ் நிகழ்த்தப்பட்டது) இந்தத் திட்டமானது எந்த ஓர் அணி வடிவமைப்பையும் ‘ஹெர்மைட் இயல்பு வடிவம்’ என்கிற பொதுவான ஒரு வடிவத்துக்குக் (இது ஓர் அலகு மேல் முக்கோண அணி ஆகும்) குறைப்பதற்கான ஏற்கனவே உள்ள ஒரு செயல்முறையை ஆராய்வதில் கவனம் செலுத்தியது.\n\nஇந்தக் கல்வியின்போது அவருடைய வேறு சில திட்டங்கள்: \"ஒழுங்குமுறைப்படுத்தப்பட்ட மென்பொருள் செயல்முறைத் திட்டம்\" (இதன் நோக்கம், தனிப்பட்ட மென்பொருள் செயல்முறை என்கிற தனிநபர்களுக்கான மென்பொருள் உருவாக்கச் செயல்முறையை அறிமுகப்படுத்திப் பின்பற்றுதலாகும்), \"இணையக் கலைப்பொருள் கடை இணையத்தளம்\" (இதற்காக இணையத்தின்வழியே ஓவியங்களை வர்த்தகம் செய்கிற ஓர் இணையத்தளம் உருவாக்கப்பட்டது) மற்றும் \"எழுத்து அடிப்படையிலான ஒலி அரட்டை\" (இதற்காக முதன்மையான கணக்கிடல் அம்சங்களை உள்ளடக்கிய ஒரு பதிலி ஒலி அரட்டை அமைப்பு அமைக்கப்பட்டு விஷுவல் பேஸிக்கில் உருவாக்கப்பட்டது.)\n\nதன்னுடைய கற்றல் பணிகளுடன் கார்க்கி பல்கலைக்கழகத்தில் ஓர் கல்வியியல் ஆசிரியராகவும் பணியாற்றினார். தொடர்புடைய தரவுத்தள அமைப்புகள் மற்றும் நிரலெழுதும் மொழிகள் போன்ற பாடங்களில் அவர் வகுப்பறைப் பயிற்சிகள் மற்றும் ஆய்வக நிகழ்வுகளை நடத்தினார்.\n\nதகவல் தொழில்நுட்பத்தில் தன்னுடைய PhD திட்டத்தின் ஒரு பகுதியாக அவர் ஜாவா அடிப்படையிலான ஓர் உருவகப்படுத்தும் தளத்தை உருவாக்கினார், \"SENSE\" (வலைப்பின்னலாக்கப்பட்ட உணர்விப் பரிசோதனைகளின் உருவகப்படுத்தப்பட்ட சூழல்) என்று பெயரிடப்பட்ட இந்தத் தளம் பலவிதமான பட்டறிவுகளைப் பரிசோதிப்பதற்காக உருவாக்கப்பட்டது. இந்தத் திட்டமானது டாக்டர் மரியா ஒர்லோஸ்கா மற்றும் டாக்டர் ஷாஜியா சாதிக் ஆகியோருடைய வழிகாட்டுதலின்கீழ் நிறைவுசெய்யப்பட்டது. அவருடைய ஆய்வுக் கட்டுரையின் தலைப்பு, “கம்பியில்லாத உணர்வி வலைப்பின்னல்களில் கேள்விப் பரவலுக்கான வடிவமைப்புக் கருத்தாய்வுகள்”.\n\nSection::::ஆசிரியப் பணி.\nதன்னுடைய முதுநிலைப் படிப்பை நிறைவுசெய்துவிட்டு இந்தியா திரும்பிய கார்க்கி, டிசம்பர் 2007ல் CEG அண்ணா பல்கலைக்கழகத்துக்குத் திரும்பினார். அடுத்த ஆறு மாதங்களுக்கு அவர் மூத்த ஆராய்ச்சி நிபுணராகப் பணியாற்றினார், ஆராய்ச்சித் திட்டங்கள் மற்றும் இளநிலை மற்றும் முதுநிலை அளவிலான மாணவர் திட்டங்கள் பலவற்றைக் கையண்டார். இவற்றுடன், அவர் முதுநிலைப் படிப்பு மாணவர்களுக்குப் பாடங்களையும் ஆய்வகங்களையும் கையாண்டார். ஜூலை 2008முதல் ஜூலை 2009வரை அவர் ஒரு திட்ட அறிவியலாளராகவும் பணியாற்றினார், ஆராய்ச்சிக் குழுக்கள், ME & MBA மாணவர்களுடைய திட்டங்களைக் கையாண்டார்.\n\nஆகஸ்ட் 2009லிருந்து அவர் அங்கு துணைப் பேராசிரியராகப் பணியாற்றத் தொடங்கினார். அவர் இளநிலை மற்றும் முதுநிலைப் பட்டப்படிப்புகளுக்காக அங்கு சேர்ந்திருந்த கணிணி அறிவியல் மாணவர்களுக்கு விரிவுரைகளை நிகழ்த்தினார், பல்கலைக்கழகத்தின் தமிழ்க் கணிமை ஆய்வகத்தையும் ஒருங்கிணைத்தார். அவர் NRI மற்றும் வெளிநாடுகளைச் சேர்ந்த மாணவர்களுக்கான ஓர் ஆலோசகராகவும் பணியாற்றினார், கணிணி அறிவியல் பொறியியல் கழகத்தின் ஊழியர் காசளராகவும் பணியாற்றினார். அவர் பயிற்றுவித்த சில பாடங்கள்: மேம்பட்ட தரவுத்தளங்கள், பொறியாளர்களுக்கான நெறிமுறைகள், நிரலெழுதுதல் மொழிகளின் கொள்கைகள், சுற்றுச்சூழல் அறிவியல் மற்றும் தமிழ்க் கணிமை (PhD மாணவர்களுக்கு).\n\nSection::::குடும்பம் மற்றும் தனிப்பட்ட வாழ்க்கை.\nஜூன் 22, 2008ல் கார்க்கி, நந்தினி ஈஸ்வரமூர்த்தியை மணந்தார், இவர் அண்ணா பல்கலைக்கழகத்தில் அவருடன் படித்தவர் ஆவார். நந்தினி கார்க்கி இப்போது தமிழ்த் திரைப்படத்துறையில் திரைப்படங்கள் மற்றும் ஆவணப்படங்களுக்கான துணைத் தலைப்புகளை உருவாக்குபவராகப் பணியாற்றுகிறார். 2009ல் இவர்களுக்கு ஹைக்கூ கார்க்கி என்ற மகன் பிறந்தார்.\n\nSection::::திரைத்துறை அனுபவம்.\nSection::::அறிமுகம்.\nகார்க்கி அண்ணா பல்கலைக்கழகத்தில் ஆசிரியராகப் பணியாற்றிக்கொண்டிருந்த நேரத்தில் அவர் தமிழ்த் திரைத்துறையிலும் தன்னுடைய பணியைத் தொடங்கினார், அவருடைய அறிமுகம், இயக்குநர் ஷங்கருடைய மாபெரும் படைப்பாகிய \"எந்திரன்\" (2010) என்ற அறிவியல் புனைகதைத் திரைப்படத்தில் தொடங்கியது. கார்க்கி தான் எழுதிய சில பாடல்களுடன் இந்த இயக்குநரை 2008ல் அணுகியிருந்தார், இந்தத் திரைப்படத்தின் வசனங்களில் உதவுவதற்காக அவர் அழைக்கப்பட்டார், குறிப்பாக, தொழில்நுட்பச் சொற்கள் சார்ந்த குறிப்புகளை அவர் வழங்கினார். அநேகமாக இந்தத் திரைப்படத்தின் ஒவ்வொரு காட்சிக்கும் மூன்றுவகையான வசனங்கள் எழுதப்பட்டதாக குறிப்பிட்டார் அவர்; இவற்றில் ஒரு வசனம் ஷங்கரால் எழுதப்பட்டது, இன்னொரு வசனம் கார்க்கியால் எழுதப்பட்டது, மூன்றாவது வசனம் மறைந்த சுஜாதா ரங்கராஜனால் எழுதப்பட்டது, இந்த இயக்குநருடன் அடிக்கடி இணைந்து பணியாற்றியுள்ள சுஜாதா, இந்தத் திரைப்படத்தின் முன்தயாரிப்பின் ஆரம்ப காலகட்டத்தில் இறந்துவிட்டார். ஷங்கர் மூன்று வரைவுகளையும் வாசித்தார், அவற்றில் எது நன்றாகப் பொருந்தியதோ, அதை பயன்படுத்திக்கொண்டார். இந்தத் திரைப்படத்தின் உச்சக்காட்சியில்மட்டும்தான் பல வசனகர்த்தாக்கள் சேர்ந்து பணிபுரியவில்லை, அக்காட்சிக்கான வசனங்களை கார்க்கிமட்டுமே எழுதினார்.\n\nவசனங்களை எழுதியதுடன் இந்தத் திரைப்படத்தில் கார்க்கி இரண்டு பாடல்களையும் எழுதினார் : “இரும்பிலே ஒரு இருதயம்” (அவருடைய திரைப்படப் பணி வாழ்க்கையின் முதல் பாடல், இதனை A.R. ரஹ்மான் பகுதியளவு பாடியிருந்தார்) மற்றும் “பூம் பூம் ரோபோ டா”. அதேசமயம், \"கண்டேன் காதலை\" (2009) என்ற திரைப்படத்தில் அவர் எழுதிய ”ஓடோடிப் போறேன்” என்ற பாடல்தான் அவருடைய முதல் வெளியீடானது. \"எந்திரன்\" திரைப்படத்தில் கார்க்கி ஆற்றிய பணிக்காக, 2011 விஜய் விருதுகளில் ”இந்த ஆண்டின் சிறந்த கண்டுபிடிப்பு” என்கிற கெளரவத்தைப் பெற்றார் கார்க்கி.\n\nSection::::பாடலாசிரியர்.\n\"எந்திரன்\" திரைப்படத்தில் அவருடைய பணியைத் தொடர்ந்து, தமிழ்த் திரைத்துறையில் மிகவும் நாடப்படுகின்ற பாடலாசிரியர்களில் ஒருவரானார் கார்க்கி, அவர் பல இசையமைப்பாளர்களுடன் திரும்பத் திரும்ப பணியாற்றினார்: A.R ரஹ்மான், ஹாரிஸ் ஜயராஜ், D.இமான், M.M. கீரவாணி, யுவன் ஷங்கர் ராஜா, S. தமன், சஞ்சய் லீலா பன்சாலி, அனிருத் ரவிச்சந்தர் மற்றும் சாம் CS. தன்னுடைய தாய்மொழியான தமிழுடன், வேறு பல மொழிகளிலும் பாடல் எழுதிப் புகழ் பெற்றுள்ளார் கார்க்கி; அவற்றில் சில: \"நண்பன்\" திரைப்படத்திலிருந்து ”அஸ்க்கு லஸ்க்கா” (இதில் 16 வெவ்வேறு மொழிகள் இடம் பெற்றிருந்தன), \"ஏழாம் அறிவு\" திரைப்படத்தில் வரும் \"தி ரைஸ் ஆஃப் டாமோ” (மாண்டரின் மொழியில் எழுதப்பட்டது). \"நூற்றெண்பது\" திரைப்படத்திலிருந்து “கன்டினியூவா” (போர்ச்சுகீசு மொழியில்). அவருடைய பணியின் இன்னொரு முக்கியமான அம்சம், அன்றாடப் பேச்சில் இயல்பாக இடம்பெறாத அபூர்வமான தமிழ்ச் சொற்களைத் தன்னுடைய பாடல் வரிகளில் நுழைப்பது, எடுத்துக்காட்டாக \"கோ\" திரைப்படத்தில் “குவியமில்லாக் காட்சிப் பேழை” மற்றும் \"ஐ\" திரைப்படத்தில் “பனிக்கூழ்”. தமிழ்த் திரைப்பட உலகின் முதல் மாலை மாற்றுப் பாடலையும் அவர் எழுதினார், இது \"விநோதன்\" என்ற திரைப்படத்தில் இடம்பெற்றது. 2018ம் ஆண்டின் நிறைவில் அவர் 600க்கும் மேற்பட்ட பாடல்களை எழுதியுள்ளார்.\n\nகார்க்கியின் மிகப்பிரபலமான பாடல்களில் சில: “இரும்பிலே ஒரு இருதயம்” (\"எந்திரன்\"), “என்னமோ ஏதோ” (\"கோ\"), ”நீ கூறினால்” (\"நூற்றெண்பது\"), “அஸ்க்கு லஸ்க்கா” (\"நண்பன்\"), ”கூகுள் கூகுள்” (\"துப்பாக்கி\"), ”எலே கீச்சான்” (\"கடல்\"), “ஒசாக்கா” (\"வணக்கம் சென்னை\"), “செல்ஃபி புள்ள” (\"கத்தி\"), ”பூக்களே சற்று ஓய்வெடுங்கள்” (\"ஐ\"), “மெய் நிகரா” (\"24\"), “அழகியே” (\"காற்று வெளியிடை\"), “எந்திர லோகத்துச் சுந்தரியே” (\"2.0\") மற்றும் “குறும்பா” (\"டிக் டிக் டிக்\").\n\nSection::::வசனகர்த்தா.\n\"எந்திரன்\" வெற்றியைத் தொடர்ந்து இயக்குநர் ஷங்கருடைய \"நண்பன்\" திரைப்படத்திலும் கார்க்கி அவருடன் வசனகர்த்தாவாக இணைந்து பணியாற்றினார். ஹிந்தியில் பெரும் வெற்றியடைந்த \"3 இடியட்ஸ்\" திரைப்படத்தின் அடிப்படையில் எடுக்கப்பட்ட இந்தத் திரைப்படத்தில் அவர் கல்லூரி வாழ்க்கையைச் சற்று வித்தியாசமாகம் காட்டுவதற்காக வசனங்களில் ஒரு புதுமையை நுழைத்தார். \"2.0\" (\"எந்திரன்\" திரைப்படத்தின் அடுத்த பகுதி) படத்திலும் அவர் ஷங்கருடன் தொழில்நுட்ப ஆலோசகராக இணைந்து பணியாற்றினார், இது இந்தியத் திரைப்படங்களிலேயே மிகவும் அதிகப் பொருட்செலவில் தயாரானதாகும்.\n\nதெலுங்கு இயக்குநர் S.S. ராஜமெளலியுடைய இரு பகுதிப் பிரமாண்டத் திரைப்படமாகிய \"பாகுபலி\"யிலும் கார்க்கி அவருடன் இணைந்து பணியாற்றியுள்ளார், அதற்காக அவர் மிகுந்த பாராட்டைப் பெற்றார், இந்தத் திரைப்படத்தின் இரண்டாம் பகுதி, தென்னிந்தியாவிலேயே மிக அதிக லாபம் சம்பாதித்த ஒரு திரைப்படமாகும், அடுத்து வரவிருக்கும் \"RRR\" திரைப்படத்திலும் அவர்கள் இணைந்து பணியாற்றுகிறார்கள். வசன எழுத்தாளராக அவருடைய பிற குறிப்பிடத்தக்க திரைப்படங்கள்: கோகுலின் \"இதற்குத்தானே ஆசைப்பட்டாய் பாலகுமாரா\", வெங்கட் பிரபுவின் \"மாசு என்கிற மாசிலாமணி\" மற்றும் நாக் அஷ்வினின் \"நடிகையர் திலகம்\" (புகழ்பெற்ற தென்னிந்தியத் திரைப்பட நடிகை சாவித்திரியின் வாழ்க்கை அடிப்படையில் எடுக்கப்பட்ட திரைப்படம்).\n\nSection::::மொழி நிபுணர்.\n\"பாகுபலி\" வரிசைக்காகக் கார்க்கி “கிளிக்கி” என்ற மொழியை உருவாக்கினார், திரைப்படத்தில் காலகேயா பழங்குடியினர் இந்த மொழியைப் பேசுகிறார்கள். கார்க்கி ஆஸ்திரேலியாவில் இருந்தபோது இந்த மொழி அவருக்குள் உருவானது, அங்கு அவர் பகுதி நேரமாகக் குழந்தைகளைக் கவனித்துக்கொள்பவராகவும் பணியாற்றினார், குழந்தைகளோடு ஒரு புதிய மொழியை உருவாக்கும் நோக்கத்துக்காக “க்ளிக்” என்ற மொழியை உருவாக்கினார். அச்சத்தை உண்டாக்குகிற ஒரு மொழியை உருவாக்கவேண்டும் என்பதற்காக இயக்குநர் ராஜமெளலி இவரை அணுகியபோது, தானே ஒரு மொழியை உருவாக்கினார் கார்க்கி. ”க்ளிக்” மொழியை ஓர் அடிப்படையாகக் கொண்டு, சுமார் 750 சொற்கள் மற்றும் 40 இலக்கண முறைகளைச் சேர்த்து உருவாக்கிய இந்தப் புதிய மொழிக்கு “கிளிக்கி” என்று பெயர் சூட்டினார் கார்க்கி. இந்த மொழியில் ‘இச்’ மற்றும் ‘இஸ்க்’ போன்ற சொல்ரீதியிலான க்ளிக்குகள் காலம் மற்றும் பன்மையைக் காட்டும் குறியீடுகளாகப் பயன்படுத்தப்படுகின்றன. எதிர்ச் சொற்களுக்கு ஒலியியல் திருப்புதல்களும் அதிகமாகப் பயன்படுத்தப்பட்டன (’மின்’ என்பது ”நான்” என்பதற்கு எதிர்ச் சொல்லானது, ‘நிம்’ என்பது “நீ” என்பதற்கு எதிர்ச் சொல்லானது). இந்த மொழியில் வருத்தத்தைக் குறிப்பதற்கு எந்தச் சொற்களும் இல்லை, ஏனெனில், திரைப்படத்தில் இந்த மொழியைப் பேசும் பாத்திரங்கள் வருத்தம் என்கிற பண்பை வெளிப்படுத்துவதில்லை.\n\nSection::::பெரு வெற்றியடைந்த திரைப்படங்கள்.\nபாடலாசிரியர் மற்றும் வசனகர்த்தாவாகத் தன்னுடைய முதல் பத்தாண்டில் நவீன இந்தியத் திரைப்படத்துறையின் மிகப்பெரிய வெற்றியடைந்த திரைப்படங்கள் சிலவற்றில் பணியாற்றியிருக்கிறார் கார்க்கி, எடுத்துக்காட்டாக: \"எந்திரன்\" (2010), \"கோ\" (2011), \"நான் ஈ\" (2012), \"துப்பாக்கி\" (2012), \"கத்தி\" (2014), \"ஐ\" (2015), \"பாஜிராவ் மஸ்தானி\" (2015), \"பாகுபலி\" வரிசை (2015; 2017), \"நடிகையர் திலகம் (திரைப்படம்)|நடிகையர் திலகம்]]\" (2018), \"பத்மாவத்\" (2018) மற்றும் \"2.0\" (2018).\n\nSection::::பிற முயற்சிகள்.\nSection::::\"கார்க்கி ஆராய்ச்சி நிறுவனம்\".\n2013 ஜனவரியில் அண்ணா பல்கலைக்கழகத்தில் கார்க்கி தன்னுடைய ஆசிரியப் பணியைத் துறந்த பின்னர், தன்னுடைய மனைவி நந்தினி கார்க்கியுடன் இணைந்து \"கார்க்கி ஆராய்ச்சி நிறுவனம்\" (\"KaReFo\"), என்கிற அறக்கட்டளையைத் தோற்றுவித்தார். லாப நோக்கில்லாத கல்வி ஆராய்ச்சி நிறுவனமான இது, மொழிக் கணிமை மற்றும் மொழிக் கல்வியில் கவனம் செலுத்துகிறது. அவர் இந்த நிறுவனத்தின் ஆராய்ச்சித் தலைவராகப் பணியாற்றுகிறார்.\n\n\"KaReFo\" உருவாக்கியுள்ள சில திட்டங்கள்: “சொல்” (இணையத்தில் ஒரு தமிழ்-ஆங்கிலம்-தமிழ் அகரமுதலி), “பிரிபொறி” (தமிழுக்கான ஓர் உருவவியல் பகுப்பாய்வு மற்றும் கூட்டுச்சொல் பிரிப்பான்) “ஒலிங்கோ” (ஓர் ஒலிபெயர்ப்புக் கருவி), ”பேரி” (தமிழ் ஒலிப்பியலின் அடிப்படையில் சுமார் 9 கோடி ஆண்/பெண் பெயர்களை உருவாக்கும் ஒரு பெயர் உருவாக்கி), “எமோனி” (எதுகை,மோனை போன்றவற்றைக் கண்டறியும் கருவி), “குறள்” (திருக்குறளுக்கான ஓர் இணையத்தளம்), “எண்” (எண்களை எழுத்துகளாக மாற்றும் ஒரு கருவி), “பாடல்” (பாடல் வரிகளை ஆராய்வதற்கும் வாசிப்பதற்கும் தமிழ்ப் பாடல் வரிகளைத் தொகுத்துத் தரும் ஓர் இணையத்தளம்) மற்றும் ”ஆடுகளம்” (சொல் விளையாட்டுகளுக்கான ஓர் இணையத்தளம்).\n\nSection::::\"மெல்லினம் கல்வி நிறுவனம்\".\n2008 நவம்பரில் கார்க்கி \"மெல்லினம் கல்வி\" நிறுவனத்தைத் தோற்றுவித்தார், அதன் இயக்குநராகப் பணியாற்றுகிறார். இந்த நிறுவனம் குழந்தைகளுக்கான கல்விக் கருவிகளான புத்தகங்கள், விளையாட்டுகள், போன்றவற்றின் உள்ளடக்கங்களை உருவாக்குவதில் சிறப்புக் கவனம் செலுத்துகிறது, இந்தக் கல்விக் கருவிகள் குழந்தைகளுக்குத் தமிழ் மொழியை அறிமுகப்படுத்துவதையும், குழந்தைகள் தமிழ் இலக்கியத்தில் அறிவியல் மற்றும் புதுமைச்சிந்தனைகளை ஆராய்வதற்கான ஆர்வத்தை உண்டாக்குவதையும் நோக்கங்களாகக் கொண்டுள்ளது.\n\nஇந்நிறுவனத்தின் தயாரிப்புகள் “ஐபாட்டி” என்ற வணிகப்பெயரில் தயாராகின்றன, பாடல் புத்தகங்கள், கதைகள், சொல் விளையாட்டுகள் மற்றும் குழந்தைகளுக்கான சொற்றொடர் விளையாட்டுகள் போன்றவை இந்த வரிசையில் வெளியாகின்றன. இந்நிறுவனம் இப்போது பொம்மைகள் மற்றும் எலக்ட்ரானிக் விளையாட்டுகளைத் தயாரிக்கும் பணியில் ஈடுபட்டுள்ளது. \nஇண்டீ இசைக்கான பங்களிப்பு.\n\nSection::::\"டூபாடூ\".\nஏப்ரல் 2016ல் கார்க்கி தன்னுடைய நண்பரான கௌந்தேயாவுடன் இணைந்து \"டூபாடூ\" என்ற இணைய இசைத்தளத்தைத் தொடங்கினார், சுதந்தரமான, மற்றும் திரைப்படம் சாராத இசையை முன்னிறுத்தும் நோக்கத்துடன் தொடங்கப்பட்ட இணையத்தளம் இது. அவருடைய நோக்கம், திரைப்படங்களுக்காக உருவாக்கப்படாத இசைத்தொகுப்புகளைக் கொண்ட ஒரு பாடல் வங்கியை உருவாக்குவது, இந்த வங்கியைத் தயாரிப்பாளர்கள் மற்றும் இயக்குநர்களுக்கு வழங்குவது, அவர்கள் இதிலிருந்து தங்களுடைய திட்டங்களுக்குப் பொருந்துகிற பாடல்களைத் தேர்ந்தெடுத்துக்கொள்ளலாம். சுதந்தர இசையை வெளியிடும் ஓர் இசை நிறுவனமாகப் பணியாற்றுகிற \"டூபாடூ\", தமிழ்த் திரைப்படங்களுக்கான பாடல்களை விநியோகிக்கும் ஓர் அமைப்பாகவும் செயல்படுகிறது.\n\nஇந்தத் தளத்தில் வெளியிடப்பட்ட முதல் பாடலுக்கு இசையமைத்தவர், M.S விஸ்வநாதன் அவர்கள். இந்தத் தளத்துக்கான உள்ளடக்கங்களை வழங்குவதற்காக, தமிழ்த் திரைத்துறையைச் சேர்ந்த அறுபதுக்கும் மேற்பட்ட இசையமைப்பாளர்கள் இதில் இணைக்கப்பட்டார்கள், இந்தத் தளம் நாள்தோறும் ஒரு பாடலை வெளியிடும் நோக்கத்துடன் செயல்படத்தொடங்கியது.\n\nபிக் FM 92.7 வானொலி நிலையத்தில் \"பிக் டூபாடூ\" என்ற நிகழ்ச்சிக்கான வானொலித் தொகுப்பாளராகவும் கார்க்கி பணியாற்றினார். இந்த நிகழ்ச்சி சனிக்கிழமைகளில் மாலை 6மணிமுதல் 9மணிவரை ஒலிபரப்பானது.\n\n\"டூபாடூ\"வின் இயக்குநராகப் பணியாற்றுகிற அதே நேரத்தில், இந்தத் தளத்துக்காகத் தனிப்பட்ட முறையில் பல பாடல்களை எழுதியுள்ளார் கார்க்கி, இசைத்துறையின் முன்னணி மற்றும் சுதந்திரமான பல ஆளுமைகளுடன் இணைந்து பணியாற்றியுள்ளார், எடுத்துக்காட்டாக ஸ்ரீநிவாஸ், கார்த்திக், அனில் ஸ்ரீனிவாசன், ரிஸ்வான், கார்த்திகேய மூர்த்தி, விஜய் பிரகாஷ், ஆன்டிரியா ஜெர்மியா, அஜ் அலிமிர்ஜக், மற்றும் இயக்குநர் கெளதம் வாசுதேவ் மேனன் (இவர் கார்க்கி எழுதிய பாடல்களுக்கான மூன்று இசை ஒளிப்படங்களையும் இயக்கினார், இவற்றில் டொவினொ தாமஸ், திவ்யதர்ஷினி, ஐஷ்வர்யா ராஜேஷ் மற்றும் அதர்வா ஆகிய நடிகர்கள் பங்கேற்றார்கள்). கார்க்கி எழுதிய சில முக்கியமான இண்டீ பாடல்கள்: “உலவிரவு”, “கூவா”, “போதை கோதை”, ”யாவும் இனிதே”, ”ஏதோ ஓர் அறையில்”, ”காதல் தோழி மற்றும் “பெரியார் குத்து”.\n\nSection::::\"அனில் மற்றும் கார்க்கியுடன் ஞாயிற்றுக்கிழமைகள்\".\nபியானோ இசைக் கலைஞர் அனில் ஸ்ரீநிவாசனுடன் இணைந்து \"அனில் மற்றும் கார்க்கியுடன் ஞாயிற்றுக்கிழமைகள்\" என்கிற இசை சார்ந்த மெய்ம்மை உரையாடல் நிகழ்ச்சியையும் கார்க்கி தொகுத்து வழங்கினார், இது டிசம்பர் 2017ல் தொடங்கி ஏப்ரல் 2018வரை ஜீ தமிழ் HDயில் 13 பகுதிகளாக ஒலிபரப்பானது. இந்த நிகழ்ச்சியில் இசை, மற்ற பொழுதுபோக்குத் துறைகளைச் சேர்ந்த புகழ்பெற்ற விருந்தினர்கள் பங்கேற்றார்கள், இசையமைத்தல் மற்றும் நிகழ்த்துதல் ஆகியவை காட்சிப்படுத்தப்பட்டன. இந்த நிகழ்ச்சியில் பங்கேற்ற சில முக்கிய விருந்தினர்கள்: இசையமைப்பாளர்கள் சீன் ரால்டன், G.V பிரகாஷ் குமார் மற்றும் ஸ்ரீநிவாஸ்; இயக்குநர்கள் வெங்கட் பிரபு, வசந்த், கெளதம் மேனன் மற்றும் ராஜீவ் மேனன்; நடிகர்கள் சித்தார்த், RJ பாலாஜி மற்றும் குஷ்பூ; மற்றும் பாடகர்கள் கார்த்திக், ஆன்டிரியா ஜெர்மியா, கானா பாலா மற்றும் சைந்தவி.\n\nSection::::ஆர்வங்கள்.\nசிறுவயதிலிருந்தே கார்க்கிக்குப் புகைப்படக் கலையின்மீது பேரார்வம் உண்டு, சிறுவயதிலிருந்து தான் எடுத்த புகைப்படங்களைப் பெரிய தொகுப்பாகச் சேர்த்துவைத்திருக்கிறார். இந்தக் கலையின் நுட்பங்களை அவர் யூடியூப் வழியாகக் கற்றுக்கொண்டார். குறிப்பாக, வழக்கத்துக்கு மாறுபட்ட உணர்வுகளின் ஒளிவுமறைவற்ற கணங்களைக் காட்சிப்படுத்துதலில் அவர் சிறப்புக் கவனம் செலுத்துகிறார், குழந்தைகளைப் புகைப்படமெடுப்பதுதான் தனக்கு மிகவும் பிடிக்கும் என்கிறார். பயணம் செய்வதையும் தன்னுடைய ஒரு மிகப்பெரிய பேரார்வமாக அவர் குறிப்பிடுகிறார், இந்தியாவுக்கு வெளியே, இந்தியாவுக்குள் தமிழ்நாட்டுக்குள் இதற்குமுன் செல்லாத இடங்களுக்குச் செல்வதற்காக ஒவ்வொரு ஆண்டும் மூன்று பொழுதுபோக்குப் பயணங்களை மேற்கொள்கிறார். அவர் ஏழு கண்டங்களுக்கும் பயணம் செய்துள்ளார், 2018ல் அன்டார்க்டிகாவுக்கும் சென்று வந்துள்ளார். அவருடைய பிற பொழுதுபோக்குச் செயல்பாடுகள், சமைத்தல், ஜாவாவில் நிரல் எழுதுதல் மற்றும் இறகு பந்து விளையாடுதல். அவர் பல ஆராய்ச்சிகளைச் செய்துள்ளார், இந்த ஆராய்ச்சிகள் பாடல் வரிகள் சார்ந்தவையாகமட்டும் அமையாமல் தமிழ் தொடர்பான மற்ற தலைப்புகளிலும் அமைந்துள்ளன, ஆராய்ச்சிக் கட்டுரைகளைத் தொடர்ந்து வெளியிட்டுவருகிறார்.\n\n\n\n"}
{"id": "68288", "url": "https://ta.wikipedia.org/wiki?curid=68288", "title": "லின் சீசு", "text": "லின் சீசு\n\nலின் சீசு (Lin Ze-xu) என்பவர் குவிங் பேரரசின், குவங்தோவ் மாகாணத்தின் சிறப்பு ஆளுநராக (Special Commissioner of Guangzhou) 19ம் நூற்றாண்டில் இருந்தவராவர். இவர் பிரித்தானியாவினால், சீனாவிற்குள் சட்டவிரோதமாக நடைபெற்றுவந்த அபின் போதைப்பொருள் வணிகத்திற்கு எதிராக கடும் நடவடிக்கைகளை மேற்கொண்டவர் ஆவார். இதனால் ஏற்பட்ட முதலாம் அபின் போரிற்கு காரணமானவரும் ஆவர். இன்றும் சீன மக்களால் மாவீரனாகப் போற்றப்படுபவரும் ஒருவரும் ஆவார்.\n\nSection::::போதைப்பொருள் வணிகத்திற்கு எதிரான நடவடிக்கைகள்.\nபிரித்தானியா தமது நாட்டிற்குள் அபின் போதைப்பொருள் வணிகத்தையும் பயன்படுத்துவதனையும் சட்டவிரோதமானதாக அறிவித்து தடைசெய்துக்கொண்டு, அதே சட்டவிரோதமான அபின் வணிகத்தை சீனாவின் தடையுத்தரவையும் மீறி தொடர்ந்து மேற்கொண்டு வந்தமையைக் கண்டித்து, அதனை இடைநிறுத்தக் கடும் முயற்சிகளை எடுத்தவராவர். பிரித்தானியரின் ஆதரவுடனும், அதிக இலாபம் ஈட்டும் நோக்கில் அபின் வணிகத்தில் ஈடுப்பட்டோரின், அபின் போதைப்பொருள் கிடங்குகளைத் தேடித் தேடி அழித்ததுடன், இப்போதைப்பொருள் வணிகத்தில் ஈடுபட்டோருக்கு எதிராகவும் கடும் நடவடிக்கைகளை மேற்கொண்டார். அத்துடன் அபின் போதைப் பொருட்களை ஏற்றிவரும் பிரித்தானியப் போதைப்பொருள் கப்பல்களையும் தாக்கியழித்தார்.\n\nSection::::மக்கள் செல்வாக்கு.\nஇவரது அதிரடி நடவடிக்கைகளால் சீனப் பொது மக்களிடையே லின் சிசு ஒரு துணிச்சல் மிக்க மாவீரராக மதிப்பு பெற்றார். இன்றும் இவரைச் சீன மக்கள் இன்றும் ஒரு வரலாற்று வீரனாகவே போற்றி வருகின்றனர். இவரது பெயரிலேயே இவரது துணிகர நடவடிக்கைகளை விவரிக்கும் வண்ணம் திரைப்படமும் எடுக்கப்பட்டுள்ளது.\n\nSection::::லின் சீசுவின் நினைவுச் சிலைகள்.\nலின் சீசுவின் உருவச் சிலைகளும் நினைவு மண்டபங்களும் சீனாவில் பல இடங்களில் எழுப்பப்பட்டன. அமெரிக்கா, நியூ யோர்க் நகரிலும் இவருக்கு ஒரு சிலை எழுப்பப்பட்டுள்ளது. குவிங் பேரரசு பிரித்தானியாவின் படை நடவடிக்கைகளுக்குப் பணிந்து செயல்பட்டதால், சீன மக்களிடையே குவிங் பேரரசு செல்வாக்கு இழந்தபோதும்\n, சீன மக்களிடையே லின் சீசு ஒரு மாவீரனாக இன்றும் போற்றப்பட்டு வருகின்றார். சீனாவில் மட்டுமன்றி சீனர்கள் வாழும் நாடுகளிலும் ஒவ்வொரு ஆண்டும், இவரை ஒரு வரலாற்று வீரனாக நினைவுக்கூறி வருவது குறிப்பிடத்தக்கது.\n\n"}
{"id": "68292", "url": "https://ta.wikipedia.org/wiki?curid=68292", "title": "ஐ.எசு.ஓ 3166-1", "text": "ஐ.எசு.ஓ 3166-1\n\nநாடுகளின் பட்டியல் ISO 3166-1\n"}
{"id": "68296", "url": "https://ta.wikipedia.org/wiki?curid=68296", "title": "திருச்செந்தூர், வந்தவாசி இடைத்தேர்தல்", "text": "திருச்செந்தூர், வந்தவாசி இடைத்தேர்தல்\n\nஇந்திய மாநிலமான தமிழகத்தில், தூத்துக்குடி மாவட்டம் திருச்செந்தூர் மற்றும் திருவண்ணாமலை மாவட்டம் வந்தவாசி (தனி) ஆகிய சட்டமன்ற தொகுதிகளுக்கான இடைத்தேர்தல் தேதி அறிவிக்கப்பட்டுள்ளது.\n\nஅதன்படி இவ்விருத் தொகுதிகளுக்கான இடைத்தேர்தல் 19 டிசம்பர் 2009 அன்று நடைபெறும்.\n\nகடந்த 21 நவம்பர் 2009 அன்று தமிழக தலைமை தேர்தல் அதிகாரி நரேஷ் குப்தா இந்த அறிவிப்பை வெளியிட்டார்.\nதிருச்செந்தூர் சட்டமன்ற தொகுதி உறுப்பினர் அனிதா ராதாகிருஷ்ணன், அ.தி.மு.க.வில் இருந்து நீக்கப்பட்டதால் தி.மு.க வில் இணைந்ததால் தனது உறுப்பினர் பதவியிலிருந்து விலகினார்.\n\nவந்தவாசி சட்டமன்ற தொகுதி உறுப்பினர் எஸ்.பி.ஜெயராமன் உடல்நலக் குறைவால் சமீபத்தில் காலமானார்.\n\nஅதன்படி இவ்விருத் தொகுதிகளும் காலியானதாக அறிவிக்கப்பட்டது குறிப்பிடத்தக்கது.\n\n"}
{"id": "68314", "url": "https://ta.wikipedia.org/wiki?curid=68314", "title": "இலைக்காம்பு", "text": "இலைக்காம்பு\n\nஒரு இலைகளின் தண்டு, பேயலை இணைக்கும் பெட்டியலை (தாவரவியல்)Petiole (பூச்சி உடற்கூறியல்), ஒரு கட்டுப்படுத்தப்பட்ட வயிற்றுப் பகுதியால் உருவான தண்டு, suborder உள்ள மண்டலம் (மீதமுள்ள அடிவயிற்று பகுதிகள்)Disambiguation icon இந்தப் பக்கத்தின் பெயர் பெரோலியோவுடன் தொடர்புடைய கட்டுரைகளை பட்டியலிடுகிறது.\n"}
{"id": "68317", "url": "https://ta.wikipedia.org/wiki?curid=68317", "title": "இலைப்பரப்பு", "text": "இலைப்பரப்பு\n\nஇலைப்பரப்பு (leaf lamina; blade) என்பது இலையின் பரந்து விரிந்த அமைப்பாகும். பெரும்பாலும் இங்குதான் ஒளிச்சேர்க்கை நடைபெறுகிறது. எவ்விதம் இலைப்பரப்பு அமைந்திருக்கிறது என்பதைப் பொருத்து இலைகளை இரண்டு அடிப்படையான வகைகளாகப் பிரிக்கலாம்.\nதனி இலையில் இலைப்பரப்பானது பிரிவுபடாமல் இருக்கும். என்றாலும், இலையின் வடிவம் சோணைகளாக (lobes) உருவாகியிருந்தாலும், சோணைகளுக்கிடையேயான இடைவெளி முக்கிய நரம்புகளைப் போய் சேராதிருக்கும். கூட்டிலையில் இலைப்பரப்பு முழுவதுமாகப் பகுக்கப்பட்டிருக்கும். இலைப்பரப்பின் ஒவ்வொரு குருத்திலைகளும் முதன்மையான அல்லது இரண்டாம்பட்ச நரம்புகளுடன் பிரிக்கப்பட்டிருக்கும். \n"}
{"id": "68319", "url": "https://ta.wikipedia.org/wiki?curid=68319", "title": "இலையடிச் செதில்", "text": "இலையடிச் செதில்\n\nசிறிய இலை போன்றதான திசு இலைக்காம்பின் அடியில் காணப்படும் இலையடிச் செதில் (stipule), இலைத்தண்டில் இணைக்கப்படும் இடத்தில் அமைந்துள்ளது. இது இலை போன்றது அல்லது அதைவிட சிறியது. இதைக் காண்பது அரிது அல்லது இது விழுந்துவிடும் சில நேரங்களில் தழும்பை விட்டுச்செல்லும்.\n"}
{"id": "68329", "url": "https://ta.wikipedia.org/wiki?curid=68329", "title": "ஒரத்தநாடு", "text": "ஒரத்தநாடு\n\nஒரத்தநாடு (), இந்தியாவின் தமிழ்நாடு மாநிலத்தில் அமைந்துள்ள தஞ்சாவூர் மாவட்டத்தில், ஒரத்தநாடு வட்டத்தில் உள்ள பேரூராட்சி ஆகும். இது முத்தம்பாள்புரம் எனவும் முத்தம்பாள்சத்திரம் எனவும் அழைக்கப்படுகிறது. ஒரத்தநாடு பேரூராட்சி, ஒரத்தநாடு வட்டம், ஒரத்தநாடு ஊராட்சி ஒன்றியம் ஆகியவற்றுக்கு நிர்வாகத் தலைமையிடமாக உள்ளது. \n\nSection::::பெயர்க்காரணம்.\nஒரத்தநாடு எனும் பெயர் உறந்தைநாடு என்பதிலிருந்து வந்ததாகும். உறந்தை என்பது பண்டைச் சோழநாட்டுத் தலைநகரான உறையூரைக் குறிக்கும். சோழனை உறந்தையர்கோன் என்று அழைத்தனர். உறந்தைநாடு என்பதே உறத்தநாடு என்றாகிப் பின்னர் உரத்தநாடாகி பின்னும் மருவி ஒரத்தநாடு ஆகியது.\n\nSection::::அமைவிடம்.\nதஞ்சாவூர் - பட்டுக்கோட்டை செல்லும் சாலையில், தஞ்சாவூரிலிருந்து 23 கிமீ தொலைவில் ஒரத்தநாடு உள்ளது. இதன் கிழக்கில் மன்னார்குடி 23 கிமீ; மேற்கில் புதுக்கோட்டை 28 கிமீ; தெற்கில் பட்டுக்கோட்டை 24 கிமீ; வடக்கில் தஞ்சாவூர் 23 கிமீ தொலைவில் உள்ளது.\nSection::::பேரூராட்சியின் அமைப்பு.\n7.20 சகிமீ பரப்பும், 15 வார்டுகளும், 70 தெருக்களும் கொண்ட இப்பேரூராட்சி ஒரத்தநாடு (சட்டமன்றத் தொகுதி)க்கும், தஞ்சாவூர் மக்களவைத் தொகுதிக்கும் உட்பட்டது.\n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 2,633 வீடுகளும், 10,247 மக்கள்தொகையும் கொண்டது.\nSection::::தொழில்.\nஒரத்தநாட்டைச் சுற்றியுள்ள ஊர்களின் இளைஞர்கள் பலர் தங்கள் பள்ளிப் படிப்பை முடித்து தொழிற்கல்வி கற்று, மலேசிய தீபகற்ப நாடுகளிலும், அரபு நாடுகளிலும் பணிபுரிகின்றனர். பலர் தங்கள் மேற்படிப்பைத் தொடர ஒரத்தநாட்டு கல்லூரிகளிலோ, தஞ்சாவூர் மாவட்டக் கல்லூரிகளிலோ, சென்னையிலுள்ள கல்லூரிகளிலோ பயில்கின்றனர். உழவுத் தொழில் முதன்மையானது.\n\nSection::::விளையாட்டு.\nதுடுப்பாட்டம், கால்பந்தாட்டம், கைப்பந்தாட்டம், கபடி ஆகிய விளையாட்டுகள் விளையாடப்படுகின்றன. உள்ளூர் அளவிலான விளையாட்டுப் போட்டிகளும் அதிகரித்திருக்கின்றன. விழாக்காலங்களில் பரிசுப் போட்டிகளும் நடத்தப்பெறுகின்றன.\n\n\nSection::::ஆலயம்.\nஇங்கு அமைந்துள்ள விசாலாட்சி அம்மன் கோயில், நான்கு திசைகளிலும் வாசல் கொண்டுள்ளது. இது ஆலயமாக, 100 ஆண்டுகளுக்கு முந்தைய அழகிய கலைநயத்துடன் அமைந்துள்ளது சிறப்பாகும்.\n\nSection::::ஆட்சி.\nஒரத்தநாடு வட்டத்தின் அரசுத் தலைமையகம் ஒரத்தநாட்டில் அமைந்துள்ளது. வட்டாட்சியர் அலுவலகத்தின் அனைத்துப் பிரிவுகளும் இங்கு அமைந்துள்ளன.\n\nSection::::போக்குவரத்து.\nஓரத்தநாட்டிலிருந்து தஞ்சாவூருக்கும், பட்டுக்கோட்டைக்கும் ஐந்து நிமிடங்களுக்கு ஒரு தனியார் பேருந்து இயக்கப்படுகிறது. மேலும் மன்னார்குடி, கறம்பக்குடி, கந்தர்வக்கோட்டை, புதுக்கோட்டை, திருச்சி, சென்னை, அம்மாபேட்டை போன்ற ஊர்களுக்கும் அதிக பேருந்துகள் இயக்கப்படுகின்றன. ஒரத்தநாட்டை பொருத்த வரை அதிகப் படியாக தனியார்ப் பேருந்துகளே இயக்கப்படுகின்றன. சுற்றியுள்ள கிராமங்களுக்குச் சிற்றுந்துகள் இயக்கப்படுகின்றன. ஒரத்தநாடு நகரில் அரசுப் பேருந்து பணிமனை அமைத்துள்ளது.\n\n"}
{"id": "68330", "url": "https://ta.wikipedia.org/wiki?curid=68330", "title": "மணிமுத்தாறு (ஆறு)", "text": "மணிமுத்தாறு (ஆறு)\n\nமணிமுத்தாறு நெல்லை (திருநெல்வேலி) மாவட்டத்தில் உள்ள ஒரு ஆறு மற்றும் அணைக்கட்டு ஆகும். இயற்கையாகவே மணிமுத்தாறு தாமிரபரணி ஆற்றின் கிளை ஆறாக இருப்பதாலும் அணைக்கட்டு அதன் குறுக்கே கட்டப்பட்டிருப்பதாலும் மேற்கண்டவாறு வழங்கப்படுகிறது. இது மேற்குத் தொடர்ச்சி மலையில் தொடங்கி கல்லிடைக்குறிச்சி மற்றும் அம்பாசமுத்திரம் அருகே தாமிரபரணி ஆற்றில் கலக்கிறது. இதன் இன்னொரு கிளை கோதை ஆறாக கன்னியாகுமரி மாவட்டத்தின் மேற்கு பகுதிகளில் பாய்ந்து அரபிக்கடலில் கலக்கிறது. \n\nSection::::மணிமுத்தாறு அணைக்கட்டு.\nநெல்லை மாவட்டம் களக்காடு மலைப் பகுதியில் செங்காந்தேரி அருகே பச்சையாறின் பிறப்பிடத்திலிருந்து தனியாக பிரிந்து மணிமுத்தாறு அருவியாக மணிமுத்தாறு அணைக்கட்டில் வந்து விழுகிறது. சாதாரண காலங்களில் இந்த நீரின் அளவை தாமிரபரணியுடன் ஒப்பிடும்பொழுது மிகவும் குறைவு என்பதால் இது வெறும் மழைக்கால வெள்ளநீர் வெளியேற்று ஆறாகவே இருந்து வந்தது. எனவே மழைக்காலங்களில் இந்த வெள்ளநீர் தாமிரபரணியில் கலந்து வீணாக கடலில் கலப்பதை தடுக்க காமராசரால் கொண்டு வரப்பட்ட திட்டமே மணிமுத்தாறு அணைக்கட்டுத் திட்டம். இதன் மூலம் சேமிக்கப்படும் நீர் நெல்லை மாவட்டத்தின் வறட்சிப் பகுதிகளான தெற்கு வீரவநல்லூர், கரிசல்பட்டி மற்றும் பச்சையாறு பாசனம் பெறாத நாங்குநேரி தாலுகாவின் வடக்குப் பகுதிகள் வழியாக மிகவும் வறட்சிப் பகுதிகளான திசையன்விளை மற்றும் அதன் சுற்று வட்டாரப் பகுதிகளுக்கு குடிநீராகவும் விவசாயத்திற்கும் பயன்படுகிறது.\n\nSection::::மணிமுத்தாறு பேரூராட்சி.\nஅணைக்கட்டு மற்றும் அருவி நல்ல சுற்றுலாத் தலங்களாக அமைகிறது. மேலும் தமிழ்நாடு காவல்துறையின் இரண்டு காவலர் பயிற்சி பள்ளிகள் இங்கு செயல்படுகின்றன. பொதுமக்கள் இங்கு சிறிதளவே வாழ்கின்றனர். மலைப் பகுதியான மாஞ்சோலை மற்றும் கோதையாறுக்கு மணிமுத்தாறே நுழைவு வாயில் என்பதால் மணிமுத்தாறு, மாஞ்சோலை, கோதையாறு பகுதிகளை இணைத்து மணிமுத்தாறு சிறப்புநிலை பேரூராட்சி அமைக்கப்பட்டுள்ளது.\n\n"}
{"id": "68334", "url": "https://ta.wikipedia.org/wiki?curid=68334", "title": "கெவ்லார் இழை", "text": "கெவ்லார் இழை\n\nகெவ்லார் இழை (\"Kevlar\") குறுக்கு வெட்டு அளவு மைக்ரோ அளவில் (Micro) இருக்கும். இழையாக இருக்கும் போது எந்த பொருளும் அதிக உறுதியுடன் இருக்கும். கண்ணாடி இழை மூன்றில் குறைந்த விலை, அதற்கேற்ற தரம். கெவ்லார் இழை தண்ணீரை விட அடர்த்தி குறைந்தது. ஆனால் மிக சிறந்த தடுப்பானாக செயல்பட கூடியது. எனவேதான் குண்டு துளைக்காத ஆடைகள், வாகனங்கள், தலைக் கவசம் ஆகியவற்றில் பயன்படுத்தப் படுகிறது. கார்பன் இழை விலை மிக அதிகம். அதற்கேற்ற உயர் தரம். எஃப் 1 பார்முலா வாகனங்களில் பயன்படுத்தப்படுகிறது.\n"}
{"id": "68357", "url": "https://ta.wikipedia.org/wiki?curid=68357", "title": "பாண்டித்துரைத் தேவர்", "text": "பாண்டித்துரைத் தேவர்\n\nபாண்டித்துரைத் தேவர் (மார்ச் 21, 1867 - டிசம்பர் 2, 1911; பாலவநத்தம், மதுரையில் நான்காம் தமிழ்ச் சங்கம் அமைத்த அமைப்பாளர்களில் ஒருவரும், தமிழறிஞரும் ஆவார். இவரே நான்காம் தமிழ்ச் சங்கத்தின் முதல் தலைவராகப் பணியாற்றினார். இவர் \"செந்தமிழ் (இதழ்)\" என்னும் இதழ் வெளியிடவும், 'கப்பலோட்டிய தமிழர்' வ.உ.சி யின் சுதேசிக் கப்பல் விடும் பணிக்கும் பொருள் உதவி நல்கினவர்.\n\nபாண்டித்துரைத் தேவர் பாலவநத்தம் ஜமிந்தார் என்றும், மதுரைத் தமிழ்ச்சங்கத் தலைவர் என்றும், தலைமைப் புலவர் என்றும், செந்தமிழ்கலாவிநோதர் என்றும், செந்தமிழ் பரிபாலகர் என்றும், தமிழ் வளர்த்த வள்ளல் என்றும், பிரபுசிகாமணி என்றும், செந்தமிழ்ச் செம்மல் என்றும் அழைக்கப்பட்டவர். மூவேந்தரும் போய் முச்சங்கமும் போய்ப் பாவேந்தருங் குறைந்து பழைய நூலுரைகளும் மறைந்து படிப்பாருமின்றிக் கேட்பாருமின்றித் தமிழ்க் கல்வி மழுங்கிவரும் காலகட்டத்தில் மதுரை மாநகரில் தமிழ்ச்சங்கங் கூட்டியும், அருந்தமிழ் நூல்களை ஈட்டியும், படித்து வல்லவராவர்க்கு பரிசில் கொடுத்தும், செந்தமிழ் என்னும் மாசிக வாசிக பத்திரிகையை வெளிவிடுத்தும், இப்படிப் பலவாறான தமிழ்த் தொண்டினை திறம்படச் செய்த செந்தமிழ் ஆர்வலராவார்..\n\nSection::::பிறப்பு.\nதேவர் மரபில் தோன்றிய பொன்னுசாமித் தேவருக்கும் முத்து வீராயி நாச்சியாருக்கும் மூன்றாவது மகனாக 1867ஆம் ஆண்டு பங்குனி 21ஆம் நாள் பிறந்தார்.பொன்னுசாமித் தேவரவர்கள் இராமநாதபுர மன்னருக்கு அமைச்சராகயிருந்தவர்.இவர் சிறுவராக இருக்கும் போதே தந்தையை இழந்தமையால், சேஷாத்திரி ஐயங்கார் என்பவரின் மேற்பார்வையில் வளர்ந்தார். இக்காலகட்டத்தில் அழகர் ராஜ் என்ற தமிழ்ப் புலவர் இவரின் தமிழ் ஆசானாகவும் மற்றும் வழக்குரைஞர் வெங்கடேஸ்வர சாஸ்த்திரி இவரின் ஆங்கில ஆசிரியராகவும் இருந்தனர். இவர்களிடம் இருந்து மிக்க ஆர்வத்தோடு கற்ற தேவர், இரு மொழியிலும் நல்ல தேர்ச்சி எய்தி இராமநாதபுரத்தில் சிவர்டிஸ் என்ற ஆங்கிலேயாரால் நடத்தப்பட்ட உயர்பள்ளியில் மேல்கல்வி கற்றார்.\n\nசேஷாத்திரி ஐயங்காரால் மேற்பார்வை செய்யப்பட்ட தேவரின் சொத்துக்கள் எல்லாம் இவர் பதினேழு வயதை அடைந்ததும் இவரிடமே கையளிக்கப்பட்டன. இச்சொத்துக்களில் பாலவநத்தம் ஜமீனும் அடங்கும். இளம் வயதில் தமிழில் நல்ல தேர்ச்சியும் ஆர்வமும் பெற்றிருந்த தேவர், அதன் வளர்ச்சிக்காக தன் உடல், உயிர், பொருள் எல்லாவற்றையும் அர்ப்பணித்தார் என்றால் மிகையாகாது. இக்காலகட்டத்தில் தேவரின் நெருங்கிய உறவினராகிய பாஸ்கர சேதுபதி அவர்கள் இராமநாதபுர அரியணையில் அமர்ந்து, இவரின் தொண்டுகளுக்கு துணை புரிந்தார் என்பர்.\n\nSection::::தமிழ்த் தொண்டு.\nஅக்காலத்தில் அரிய தமிழ் நூல்களைக் கண்டெடுத்து, அவை அழியா வண்ணம் அச்சிட்டு வந்த சாமிநாதையருக்கு உதவும் பொருட்டு தேவர் அவர்கள், அவரை இராமநாதபுரம் வரவழைத்துக் கௌரவித்து மணிமேகலை, புறப்பொருள் வெண்பாமாலை போன்றவற்றை அச்சிட பொருளுதவி செய்தார். தனது ஆசிரியர் ஒருவரான இராமசாமிப்பிள்ளை என்றழைக்கப்படும் ஞான சம்பந்தப்பிள்ளை மூலம் தேவாரத் தலைமுறை பதிப்பையும், சிவஞான சுவாமிகள் பிரபந்தத் திரட்டையும் பதிப்பித்து வெளியிட்டார். பிற மதத்தவரின் சைவ எதிர்ப்புப் போக்கை மறுக்கும் பொருட்டு கோப்பாய் சபாபதி நாவலர் மூலம் மறுப்பு நூல்கள் வெளியிட்டார். மேலும் தண்டியலங்காரம் போன்ற சுன்னாகம் குமாரசுவாமிப்புலவர் அவர்களின் நூல்களுக்கும், தேவர் அவர்கள் பதிப்பிக்கும் பொருட்டு உதவி புரிந்திருந்தார். குமாரசுவாமிப்புலவர், தேவரால் தொகுக்கப்பட்ட சைவமஞ்சரிக்கு வழங்கிய சிறப்புப்பாயிரம் இவரின் சிறப்பை நன்கு புலப்படுத்தும். \n\nSection::::நான்காம் தமிழ்ச் சங்கம்.\nமதுரை மாநகரில் தேவர் தங்கியிருந்த போது, அவ்வூர் அறிஞர்கள் \"தமிழ்ச் சிறப்பு\" பற்றி சொற்பொழிவாற்றும்படி வேண்டிக் கொண்டனர். இதற்கு இணங்கிய தேவர், உரைக்கு வேண்டிய ஆராய்ச்சி செய்யும் பொருட்டு, திருக்குறள், கம்பராமாயணம் போன்ற நூல்களை ஈட்ட முயற்சித்த போது, \nஅங்காடிகள், நூலகங்கள் மற்றும் அறிஞர்களின் மனைகளிலிருந்தும் பெற முடியவில்லை. இந் நிகழ்வு தேவரின் உள்ளத்தை மிக கடுமையாகப் பாதித்தது. \nபண்டைக்காலம் முதல் தமிழ்ச் சங்கங்கள் கூடிய மதுரை மூதூருக்கும், அங்கு வளர்ந்த தமிழுக்கும் ஏற்பட்ட துன்பியல் நிலையை எண்ணி இவர் உள்ளம் வேதனையுற்றது. இந் நிலையை மாற்றும் நோக்குடன் மதுரையில் நான்காம் தமிழ்ச் சங்கத்தை நிறுவத் திட்டமிட்ட தேவர் அவர்கள், தனது திட்டத்தை 1901 ஆம் ஆண்டு வைகாசி மாதம் சென்னையில் கூடிய மாகாண அரசியல் மாநாட்டில் அவையோர் முன் வேண்டுகோளாக முன்வைத்தார். அம்மாநாட்டில் நான்காம் தமிழ் சங்கம் மதுரையில் நிறுவுவது என்று திர்மானம் நிறைவேற்றப்பட்டது. இதன் அடிப்படையில் உடனடியாகவே நான்காம் தமிழ் சங்கம் நிறுவப்பட்டு செயல்பட தொடங்கியது. இத் தமிழ் சங்கதிற்கு தலைவராக தேவரே பொறுப்பேற்று சங்கத்தை கட்டியெழுப்பும் பொருட்டு அயராது செயல்பட்டார். மேலும் தமிழகம் மற்றும் ஈழம் முதலிய நாடுகளிலிருந்து தமிழ் வல்லுனர்களை அழைத்து, சங்கத்தில் அங்கத்தவராக்கி எதிர்கால தமிழ் வளர்ச்சிக்கு வழிவகுத்தவர் தேவராவார்.தமிழன்னைக்கு மேல் கூறிய தொண்டுகள் மட்டுமல்லாது, செய்யுள் இயற்றித் தொண்டாற்றும் புலமையும் ஆற்றலும் தேவரவர்களிடம் இருந்தது, இதற்கு சான்றாக சிவஞானபுர முருகன் காவடிச்சிந்து, சைவ மஞ்சரி, இராஜராஜேஸ்வரிப் பதிகம், பன்னூல் திரட்டு மற்றும் பல தனி நிலைச் செய்யுள்களும் பல சிறப்பாயிரங்களும் திகழ்கின்றன. தமிழுக்கு மட்டும் அல்லாது பிற நற்பணிகளுக்கும் பொருளுதவி செய்யும், வழக்கம் உடைய வள்ளலாக வாழ்ந்த தேவரவர்கள், வ. உ. சிதம்பரம்பிள்ளை அவர்கள் சுதேசி நாவாய்ச் சங்கம் நிறுவதற்கு ஒரு லட்சம் ரூபாய் கொடுத்து உதவியது குறிப்பிடத்தக்கது. தமிழின் உயர்வுக்காக உறங்காது உழைத்த உத்தமர், 1911ஆம் ஆண்டு மார்கழி மாதம் இரண்டாம் நாள் வள்ளல் பாண்டித்துரைத் தேவர், உயிர் துறந்ததை எண்ணி தமிழ் உலகம் வருந்தியபோதும், அவரால் உருவாக்கப்பட்ட நான்காம் தமிழ் சங்கம் நூறாண்டுகளுக்கு மேலாக தமிழ்த் தொண்டாற்றி வருவது தேவரவர்களின் உண்மைத் தமிழ்ப் பற்றுக்கு ஓர் எடுத்துக்காட்டாகும்..\n\n\n"}
{"id": "68358", "url": "https://ta.wikipedia.org/wiki?curid=68358", "title": "சின்னமருமகள்", "text": "சின்னமருமகள்\n\nசின்ன மருமகள் 1992 ஆம் ஆண்டு வெளிவந்த தமிழ்த் திரைப்படமாகும். பிரசாந்த்குமாரின் இயக்கத்தில் வெளிவந்த இத்திரைப்படத்தில் சிவாஜி கணேசன், மோகினி, வடிவுக்கரசி, மற்றும் பலரும் நடித்துள்ளனர். பாடல்களுக்கு எம்.எஸ்.ஸ்ரீராஜ் இசையமைத்திருந்தார்.\n"}
{"id": "68365", "url": "https://ta.wikipedia.org/wiki?curid=68365", "title": "செயற்கை மழை", "text": "செயற்கை மழை\n\nசெயற்கை மழை என்பது செயற்கையாக மழை உண்டாக்கும் செயல்முறை. இது பல முறைகளில் செய்யப்படுகிறது.\n\nஇதை ஒரு தொடர் முயற்சியாக தான் மேற்கொள்ள வேண்டும். மழை பெய்யக்கூடிய உத்திகளை வடிவமைப்பது. செயல்படுத்துவது, கண்காணிப்பது மற்றும் திறனாய்வு செய்வது போன்ற பல வழிமுறைகள் இதில் அடங்கியிருக்கினறன. இந்த வழிமுறைகளில் கணினியை பயன்படுத்தி மேகங்கள் ஒன்றாக கூடுவதை ஆய்வுசெய்யும் முயற்சிகளும் அடக்கம். செயற்கை மழை என்பது செயற்கையாக மேகத்தை உருவாக்கி மழை பெய்ய செய்வதல்ல. வளிமண்டலத்தில் இருக்கின்ற மேகங்கள், நாம் மழை பெய்ய வேண்டும் என்று நினைக்கின்ற இடத்திற்கு நேர் மேலே வரும்போது வேதிப்பொருட்களை தூவி மழை மேகங்களாக்கி மழை பெய்ய செய்வதாகும். இதை தான் cloud seeding அதாவது மேக விதைப்பு முறை என்று அழைக்கின்றனர். ஐம்பது ஆண்டுகளுக்கு மேலாக இவ்வாறு தான் செயற்கை மழையை உருவாக்கி வருகிறார்கள்.\n\nSection::::செயல்முறை.\nசெயற்கை மழை பெய்ய செய்வதில் மூன்று படிநிலைகள் உள்ளன.\n\n\nSection::::காற்றழுத்தத்தை உருவாக்குதல்.\nமுதலில் காற்றழுத்தத்தை உருவாக்குவது. எந்த இடத்தில் மழையை பெய்யச் செய்ய வேண்டும் என விரும்புகிறோமோ அந்த இடத்தில் காற்றழுத்தத்தை ஏற்படுத்த வேண்டு்ம். அதன் மூலம் மழை மேகங்களை ஒன்றுகூட செய்வதே முதல் நிலை. கேல்சியம் கார்பைடு, கேல்சியம் ஆக்ஸைடு, உப்பும் யூரியாவும் கலந்த கலவை அல்லது யூரியாவும் அமோனியம் நைட்ரேடும் கலந்த கலைவையை மேகங்களில் தூவினால், அவை காற்றில் உள்ள ஈரத்தன்மையை உறிஞ்சி மழை மேகத்தை உருவாக்க உதவுகின்றன.\n\nSection::::மழை மேகங்களை அதிகரித்தல்.\nஇரண்டாவது நிலையில் மழை மேகங்களை அதிகரிக்க செய்யும் முயற்சிகள் மேற்கொள்ளப்படும். சமையல் உப்பு, யூரியா, அமோனியம் நைட்ரேட், உலர் பனி ஆகியவற்றை தூவி அதிக அளவிலான மழை மேகங்களை ஒன்றுகூட செய்ப்படுகிறது. இவ்வாறு செய்ய கால்சியம் குளோரைடும் சிலநேரங்களில் பயன்படுத்தப்படுவதுண்டு. உலர் பனி என்பது கார்பன் டை ஆக்ஸைடை அமுக்கி சுருக்கப்பட்ட பனிக்கட்டி பொடியாகும்.\n\nSection::::மழை மேகங்களை குளிரச் செய்தல்.\nமூன்றாவது நிலையில் மழை மேகங்களை குளிரச் செய்து அதிக அளவு மழை பெய்யச் செய்கின்ற வேதியல் பொருட்களை தூவுவது . இந்த நேரத்தில் வெள்ளி அயோடைடு மற்றும் உலர் பனி ஆகியவற்றை மேகங்களில் தூவுகின்றனர். அவற்றை மேகங்களின் மேல் தூவினால் அவை குளிர்ந்துவிடுகின்றன. மழை மேகங்கள் குளிர்ந்தவுடன் நீர் துளிகளாக மழை பெய்ய தொடங்குகிறது.\n\nசிலநேரங்களில் மழை வருவது போன்று மேகங்கள் கறுத்து இருண்டிருக்கும். ஆனால் மழை பெய்யாது. இதை மேகங்கள் அதிகளவு குளிரடைந்த நிலை என்று கூறுவர். இவ்வாறு தோன்றினால், மேகங்களிலுள்ள ஈரப்பதம் நீராக மாற இயலாமல் இருப்பதை குறிக்கும். இந்த வேளையில் சிறிய விமானம் மூலம் வெள்ளி அயோடைடு மற்றும் உலர் பனி தூவப்பட்டால் குளிரடைந்த நிலை கலைக்கப்பட்டு மழை பெய்ய தொடங்கிவிடும். இந்நேரங்களில் மூன்றாவது படிநிலை மட்டுமே பயன்படுகிறது. சிலவேளைகளில் வெள்ளி அயோடைடு குச்சிகளை ஏவுகணை குண்டுகள் மூலம் இந்த மேகங்களின் நடுவில் வீசுவதும் உண்டு. இவ்வாறு மேற்கொள்ளப்படுகின்ற ஒவ்வொரு நிலைகளிலும், உத்திகளை வடிவமைப்பது. செயல்படுத்துவது, கண்காணிப்பது மற்றும் திறனாய்வு செய்வது போன்றவை வழிமுறைகள் அடங்கியுள்ளது குறிப்பிடத்தக்கது. சிலநேரங்களில் இந்த முயற்சிகள் தோல்வியில் முடிவதும் உண்டு.\n"}
{"id": "68367", "url": "https://ta.wikipedia.org/wiki?curid=68367", "title": "காற்று குளிர்வித்தல்", "text": "காற்று குளிர்வித்தல்\n\nகாற்று குளிர்வித்தல் அமைப்பி உருளையின் வெளிபுறத்தில் வெளிகாற்று நன்கு படும்படி அமைப்பதின் மூலம் உள் எரி பொறி குளிர்விக்க படுகிறது. இதற்கு ஏற்றாற்போல உருளையின் வெளிபுற சுவர்களில் காற்று தொடர்பு பரப்பு அதிகரிக்க fins பொருத்தப்பட்டிருக்கும். இது போன்ற அமைப்பு பெரும்பாலான இரு சக்கர வாகனங்க்ளிலும் விமானங்களிலும் பயன்படுத்த படுகிறது.\n"}
{"id": "68370", "url": "https://ta.wikipedia.org/wiki?curid=68370", "title": "தாலவிலாசம்", "text": "தாலவிலாசம்\n\nதாலவிலாசம் என்பது, பனையின் பெருமைகளைக் கூறுவதற்காகச் செய்யுள் வடிவில் எழுதப்பட்ட ஒரு நூலாகும். நானூறுக்கு மேற்பட்ட அடிகளைக் கொண்ட கலிவெண்பாப் பாவகையால் அமைந்த இந்த நூலை யாழ்ப்பாணத்தின் நவாலி என்னும் ஊரைச் சேர்ந்த சோமசுந்தரப் புலவர் இயற்றினார். 1940 ஆம் ஆண்டு அல்லது அதற்கு முன்னர் எழுதப்பட்ட இந்நூலை 1940 ஆண்டில் தொல்புரம் பனைத்தொழில் விருத்தி ஐக்கிய சங்கம் என்னும் அமைப்பு அச்சிட்டு வெளியிட்டது.\n\nSection::::நோக்கம்.\nபனையின் பெருமைகளைக் கூறுவதே இந்நூலின் நோக்கம் என்பது, \"மன்னுநீர் ஞாலத்து வான்பனையின் மேன்மையெல்லாம் பன்னுகலி வெண்பாவாற் பாடவே ...\" என்று வரும் இதன் காப்புச் செய்யுள் அடிகளில் இருந்து விளங்கும். எனினும் இந்நூலின் அடிப்படை நோக்கம் அக்காலத்துச் சமூகத் தேவை சார்ந்து எழுந்தது என்று கூறுவது பொருந்தும். யாழ்ப்பாணம் பிரித்தானியரின் ஆட்சிக் காலத்தில் இருந்தபோது இந்த நூல் எழுதப்பட்டது. அண்டை நாடான இந்தியாவில் நிகழ்ந்த விடுதலைப் போராட்டத்தின் தாக்கமும், முந்திய நூற்றாண்டின் பிற்பகுதியில் இருந்து ஆறுமுக நாவலர் போன்றவர்கள் கல்வி, சமயம் ஆகிய துறைகளில் ஏற்படுத்திய விழிப்புணர்ச்சியும், யாழ்ப்பாணத்தில் தேசிய உணர்வுகளை ஏற்படுத்தியிருந்த காலம் அது. அந்நியர் ஆட்சிக்காலத்தில் பிறநாட்டுப் பொருட்களின் மீது மக்களுக்கு ஏற்பட்டிருந்த விருப்பினால், உள்நாட்டுப் பொருட்களுக்குரிய பெருமைகள் குறைத்து மதிப்பிடப்பட்டன. இந்நிலையை மாற்றுவதற்குப் பல்வேறு குழுக்களும் தனிப்பட்டவர்களும் முயன்றுவந்தனர். இதன் ஒரு பகுதியாகவே யாழ்ப்பாணத்தில் பல நூற்றாண்டுகளாகப் பயன்பாட்டில் இருந்து வந்த பனம் பொருட்களுக்கு மீண்டும் மதிப்பை உண்டாக்குவதற்கான முயற்சிகள் மேற்கொள்ளப்பட்டு வந்தன. சோமசுந்தரப் புலவரும் இத்தகைய கருத்துக்களைக் கொண்டிருந்தது அவரது பிற பாடல்கள் மூலம் விளங்கும். குழந்தைகளுக்காக அவர் இயற்றிய பனை தொடர்பான கும்மிப் பாடலிலே, \n\nஎன்று மக்கள் பனம்பழத்தைக் குறைவாக மதிப்பிடுவதைக் குறை கூறுவதுடன், அதே பாடலின் இன்னொரு பகுதியில்,\n\nஎன்று மக்களின் பிற நாட்டுப் பொருட்களின் மீதான விருப்பைச் சாடுவதையும் காணலாம். இந்த உணர்வுகளின் அடிப்படையிலேயே தாலவிலாசம் நூலின் நோக்கத்தை விளங்கிக் கொள்ளவேண்டும்.\n\nSection::::மூல நூல்களும் தகவல்களும்.\nநூலின் இறுதியிலே இந் நூலுக்கு மூலமாக அமைந்தவற்றைப் பற்றிப் புலவர் குறிப்பிட்டுள்ளார். \"\"இப்பனையின் மெய்ப்புகழை ஆதியிலே ஆதியிலே தாலவிலாசமெனச் செப்பினார் செந்நாப்புலவர்\" \" என்று குறிப்பிட்டுள்ளதனால், இப்பெயரில் முற்காலத்து நூலொன்று இருந்திருக்க வேண்டும் என்பது புலனாகின்றது. அத்துடன் வேக்குசன் என்பவர் ஆங்கிலத்தில் எழுதிய நூலொன்று இருந்ததாகவும் குறிப்பிடப்பட்டுள்ளது. இவ்விரு நூல்களும் தனக்கு மூல நூல்களாகப் பயன்பட்டதாகப் புலவர் குறித்துள்ளார். இவை தவிர, தமது தந்தையார் முந்தைய நூல்களில் இருந்து கற்றுத் தனக்குச் சொன்ன விடயங்களையும், அக்கால உலக வழக்கையும் பயன்படுத்தியே இந்நூலை எழுதியதாகப் புலவர் தமது நூலில் குறிப்பிட்டுள்ளார்.\n\nSection::::அமைப்பு.\nதமிழின் செய்யுள் நடை மரபுக்கு அமைய பிள்ளையாரை வணங்கி, வெண்பா வகையில் அமைந்த காப்புப்பாடலுடன் இந்நூல் தொடங்குகிறது. இதன் பின்னர் \"நூல்\" என்ற தலைப்புடன் நூல் பகுதி தொடங்குகிறது. இதிலும் முதலில் கடவுள் வணக்கமாக ஒரு வெண்பாப் பாடல் உள்ளது. பின்னர் 400 க்குச் சிறிது மேற்பட்ட அடிகளுடன் கூடிய கலிவெண்பாப் பாடல் அமைந்துள்ளது. இறுதியில், மழை, பூமி, உயிர்கள், அறம், பனை, தமிழ் ஆகியவற்றை வாழ்த்தும் நான்கு அடிகளைக் கொண்ட ஒரு வெண்பாவுடன் நூல் நிறைவடைகிறது.\n\nSection::::உள்ளடக்கம்.\nநூலின் உள்ளடக்கம் பெரும்பாலும் பனையின் பயன்களை விவரிப்பதாக அமைகின்றது. பனையின் வேரில் இருந்து குருத்து வரையான எல்லாப் பகுதிகளில் இருந்தும் மக்களுக்குக் கிடைக்கும் நூற்றுக்கு மேற்பட்ட பயன்கள் எடுத்துக் கூறப்படுகின்றன. வெறுமனே பயன்களைக் கூறாது, பல இடங்களிலே, குறித்த பொருட்கள் கிடைக்கும் காலம், அவற்றிலிருந்து பயன்படு பொருட்களைச் செய்யும் விதம், அவற்றினால் விளையும் நன்மைகள், பனையின் பகுதிகளைக் குறிப்பிடத் தமிழில் வழங்கும் சொற்கள் போன்ற பல தகவல்கள் செய்யுள் வடிவில் தரப்பட்டுள்ளன. நூலின் முக்கிய நோக்கம் பனையின் மேன்மைகளைக் கூறுவதும் அதன்பால் மக்களுக்கு விழிப்புணர்ச்சியை ஏற்படுத்துவதுமே ஆயினும், நூல் கவி நயங்களுடன் ஆக்கப்பட்டுள்ளது. பல்வேறு சுவைகளுடன் கூடிய உவமைகளும் பல இடங்களிலே எடுத்தாளப்பட்டுள்ளன.\n\nSection::::தோற்றம் பற்றிய கதை.\nநூலுக்குச் சுவை கூட்டுவதற்காகவும், பனையின் முக்கியத்துவத்தை விளக்குவதற்காகவும் அதன் தோற்றம் பற்றி ஒரு கதையையும் புலவர் கற்பனையாகப் புனைந்துள்ளார்.\n\nSection::::உவமை நயம்.\nதாலவிலாசம் நூலில் சுவை தரக் கூடிய உவமைகள் பரவலாகக் காணப்படுகின்றன. பனையினதும் அதன் வழியாகக் கிடைக்கும் பொருட்களினதும் பயன்களையும், அவற்றின் இயல்புகளையும் எடுத்துக் கூறும்போது உவமைகளைப் பெருமளவில் கையாண்டுள்ளார் புலவர். சாதாரண விடயங்கள் முதல் சமயத் தத்துவங்கள் வரை இவ்வுவமைகளுக்குக் கருப்பொருள் ஆவதையும் நூலில் காணமுடிகின்றது.\n\nSection::::எடுத்துக்காட்டுகள்.\nபனம்பழத்தின் களியைப் பாயில் பரவிக் காயவிட்டுப் பனாட்டுச் செய்வர். பனாட்டு மெல்லிய தகடாகப் பாயில் ஒட்டிக்கொண்டிருக்கும். அதை உழவாரம் போன்ற ஒரு கருவியால் கவனமாக உரித்து எடுக்க வேண்டும். அல்லது பாயைக் கிழித்துவிடும். இதனைக் கூறும்போது,\n\nஎன்று இச்செயலுக்கு கெட்டவர்களை நாசூக்காகப் புகழ்ந்து அவர்களிடம் இருந்து தந்திரமாகப் பொருள் பெறுவதை உவமையாகக் காட்டுகிறார்.\n\nபனையின் விதை முளைவிட்டு, ஆடு மாடுகளுக்குத் தப்பி வளர்ந்துவிட்டால், அது பொய்யாமல் நீண்டகாலம் பயன் கொடுக்கும் என்பதை,\n\nஎன்று பனை, முனிவர்களுடைய வாய்மொழி என்றென்றும் உண்மையாக விளங்கிப் பயன் தருவதுபோல் பயன் தரும் என்று பனைக்கு முனிவர்களது வாய்மொழியை உவமையாகக் கூறுகிறார்.\n\nபனம் மட்டை எனப்படும் பனையின் ஓலையின் காம்பின் இரு புறமும் கருக்கு எனப்படும் கூரான விளிம்பு கொண்டு இரு புறமும் கூரான வாள் போல் தோற்றமளிக்கும். இதனையும், வேண்டியன அளித்து மக்களைக் காப்பதையும் கூறும்போது,\n\nபகை ஒழித்து வெண் கொற்றக் குடையின் கீழ் ஆட்சி செய்யும் உருக்கினால் ஆன வாளை ஏந்திய வேந்தனைப் பனைக்கு உவமையாகக் கூறுகிறார் புலவர்.\n\nSection::::பழமொழிகள்.\nயாழ்ப்பாணத்தில் வழங்கிய பழமொழிகள் சிலவற்றையும் தேவைக்கேற்ப ஆங்காங்கே செய்யுள் நடைக்கு அமையப் புகுத்தியுள்ளார் புலவர். பத்து ஆண்டுகளில் பனை பயன் கொடுக்கத் தொடங்கும் என்பதைக் கூறும்போது பெண் பிள்ளைகளையும், பனையையும் ஒப்பிட்டுக் கூறும் பழமொழியை \"\"பெண்பிளையும் தண்பனையும் பேணிவளர்த்தால் வருடம் பண்பிலொரு பத்தில் பயன் கொடுக்கும்\" \" என்கிறது தாலவிலாசம்.\n\nபனை இருந்தாலும் நீண்ட காலம் வாழ்ந்து பயன்கொடுக்கும், வெட்டி வீழ்த்திய பின்னும் தூண், துலா, வளை போன்ற பல்வேறு பொருட்களாக நீண்டகாலம் பயன் கொடுக்கும் என்பதைக் குறிக்கும் பழமொழியை, \"\"நட்டாயிரம் வருடம் நானிலத்தில் காய்த்து நிற்கும் பட்டாயிரம் வருடம் பாழ்போகா\" \" என்று நூலில் புகுத்தியுள்ளார் புலவர்.\n\nSection::::சொற்கள்.\nதாலவிலாசத்தில் பல பனையோடு தொடர்புள்ள சொற்கள் காணப்படுகின்றன. இவற்றுட் சில பனையின் உறுப்புக்களைக் குறிப்பவை. வேறு சில பனையிலிருந்து செய்யப்படும் பொருட்களைக் குறிப்பவை. இன்னும் சில பனை தொடர்பில் செய்யப்படும் செயற்பாடுகளைக் குறிப்பவை. இவற்றுட் சிலவற்றைக் கீழ்வரும் பட்டியலில் காணலாம்.\n\n\n"}
{"id": "68377", "url": "https://ta.wikipedia.org/wiki?curid=68377", "title": "தியாகத் திருநாள்", "text": "தியாகத் திருநாள்\n\nதியாகத் திருநாள் (\"Eid al-adha\", அரபு: \"عيد الأضحى\" \"ஈத் அல்-அதா\") அல்லது பக்ரித் பண்டிகை, உலக அளவில் இஸ்லாமியர்களால் கொண்டாடப்படும் முக்கிய பண்டிகை ஆகும். இந்த பண்டிகை ஹஜ் பெருநாள் எனவும் அழைக்கப்படுகின்றது. இறைவனின் தூதரான இப்றாகீம் நபியின் தியாகத்தை நினைவுகூறும் விதமாக, ஒவ்வொரு ஆண்டும் இசுலாமிய நாட்காட்டியின் பன்னிரண்டாவது மாதமான துல் ஹஜ் மாதம் (\"Dul Haji\") 10 ஆம் நாள் இது கொண்டாடப்படுகின்றது.\n\nவசதியுள்ள முஸ்லிம்கள் ஹஜ் செய்வது என்பது அடிப்படை கடமைகளில் ஐந்தாவது கடமையாகும்.. ஹஜ் செய்வது என்பது புனிதப் பயணமாக மெக்கா செல்வதாகும். இப்புனிதப் பயணக் கிரியைகள்/கடமைகளில் கடைசியானது இறைவனுக்காக பலியிடுதலாகும். இது ஹஜ் மாதம் பத்தாம் நாள் நடைபெறும். இது பெருநாள் தொழுகை நடைபெற்றபின் ஆரோக்கியமான ஆடு, மாடு, ஒட்டகம் போன்றவற்றை பலியிட்டுக் கொடுக்கப்படுகிறது. பெரும்பாலும் உலகம் முழுவதும் இந்த பண்டிகை தியாகப் பெருநாள் என பொருள்படும் அரபிய பதமான \"ஈத் அல்-அதா\" என்றே அழைக்கப்பட்டாலும், தமிழ் நாட்டில் ஆட்டை பலியிடுவதை அடிப்படையாக கொண்டு பக்ரித் (\"பக்ரித் \"ஈத்\"-அல் -தா-பெருநாள்) என்ற உருது பதத்தில் அழைக்கப்படுகின்றது.\n\nSection::::பண்டிகை வரலாறு.\nஇறைவனின் தூதர்களாக இஸ்லாமியர்களால் நம்பப்படுபவர்களில் ஒருவர் இப்ராகிம். இவர் சுமார் 4000 ஆண்டுகளுக்கு முன்பு இன்றைய \"ஈராக்\"கில் வாழ்ந்து வந்தார். நெடுநாட்களாக குழந்தை பாக்கியம் இல்லாமல் இருந்து வந்த இவருக்கு, இறுதியில் இவரின் இரண்டாவது மனைவி ஃஆசரா மூலம் ஒரு ஆண் மகவு பிறந்தது. இஸ்மாயீல் என பெயரிடப்பட்ட அந்த குழந்தையின் வழி வந்தவர்களே இன்றைய அராபியர்கள். இஸ்மாயீல் பால்ய பருவத்தை எட்டியிருந்த பொழுது, அவரை தனக்கு பலியிடுமாறு கடவுள், இப்ராஹிம் அவர்களுக்கு கனவின் மூலம் கட்டளையிட்டான். இதைப்பற்றி இஸ்மாயீலிடம் கூறிய இப்ராஹிம், அவரின் அனுமதியுடன் பலியிட துணிந்தபொழுது, சிஃப்ரயீல் எனப்படும் வானவரை அனுப்பி இறைவன் அதை தடுத்தான். மேலும் ஓர் ஆட்டை இறக்கிவைத்த இறைவன், இஸ்மாயீலுக்கு பதில் அந்த ஆட்டை அறுத்து பலியிடுமாறு இப்ராஹிமிற்கு கட்டளையிட்டான். \n\nமேற்கூறிய இந்த சம்பவத்தின் அடிப்படையிலேயே தியாகத்திருநாள் கொண்டாடப்படுகின்றது. இப்ராஹிமின் தியாகத்தை நினைவு கூரும் வகையில், இஸ்லாமியர்கள் தங்கள் வீட்டில் ஆடுகளை பலியிட்டு இந்த பண்டிகையை கொண்டாடுகின்றனர்.\n\nSection::::திருநாள் கொண்டாட்டம்.\nSection::::சிறப்புத் தொழுகை.\nசிறப்புத்தொழுகைகள் நடத்தப்படுவது தியாகத்திருநாளின் முக்கிய அம்சம் ஆகும். உலகம் முழுவதும் இசுலாமியர்கள் இந்த நாளில் புத்தாடை அணிந்து இந்த தொழுகைகளில் கலந்து கொள்கின்றனர். பெரும்பாலும் இந்த தொழுகை திடல் போன்ற திறந்த வெளிகளிலேயே நடத்தப்படுகின்றன. \n\nSection::::பலியிடல்.\nபலியிடல் தியாகத் திருநாளின் ஒரு சிறப்பம்சம் ஆகும். இந்த நாளில் இசுலாமியர்கள் தங்கள் வீட்டில் \"ஆடு\", \"மாடு\", \"ஒட்டகம்\" போன்றவற்றை இறைவனின் பெயரால் பலியிடுகின்றனர். பின்னர் அதன் இறைச்சியை மூன்று சம பங்குகளாக பிரித்து, ஒரு பங்கை அண்டை வீட்டார் மற்றும் நண்பர்களுக்கும் மற்றொரு பங்கை ஏழைகளுக்கும் கொடுத்துவிட்டு மூன்றாவது பங்கை தங்கள் தேவைகளுக்கு பயன்படுத்துகின்றனர். இவ்வாறு பலியிடப்படும் விலங்கு ஊனம் இல்லாமலும், குறைந்தபட்சம் ஒரு வயது பூர்த்தியானதாகவும் இருக்குமாறு பார்த்துக்கொள்ளப்படுகின்றது.\n\n"}
{"id": "68384", "url": "https://ta.wikipedia.org/wiki?curid=68384", "title": "பேண்தகைமை அளவீடு", "text": "பேண்தகைமை அளவீடு\n\nபேண்தகைமை அளவீடு (Sustainability measurement) என்பது, கணிய அடிப்படையிலான பேண்தகைமை மேலாண்மையில் பயன்படும் அளவீடுகளைக் குறிக்கும். சூழல், சமூக, பொருளாதாரப் பேண்தகைமைகளைத் தனித்தனியாகவும் பல்வேறு சேர்க்கை நிலைகளிலும் அளவிடுவதற்கான அளவீட்டு முறைகள் இன்னும் உருவாகிக்கொண்டே இருக்கின்றன. இவை குறிகாட்டிகள், benchmarks, தணிக்கை, சுட்டெண்கள் மற்றும் கணக்கு வைத்தல், என்பவற்றுடன், மதிப்பீடு, appraisal மற்றும் பிற முறைகளையும் உள்ளடக்குகின்றன.. இவை பல்வேறு வெளி, காலம் என்பவற்றைச் சார்ந்த அளவுத்திட்டங்களில் பயன்படுத்தப்படுகின்றன.\n\nசூழல் சார் நோக்கிலிருந்து பார்க்கும்போது பேண்தகைமை அளவீடு என்பதை சூழ்நிலை மண்டலச் சேவைகள் மீதான கேள்வியையும், கிடைக்கக்கூடிய அவற்றின் வழங்கலையும் ஒப்பிடுவதற்கான வள மேலாண்மையின் கணிய அம்சமாகக் கருதப்படலாம்.\n\nSection::::பேண்தகைமைக் குறிகாட்டிகளும் அவற்றின் செயற்பாடுகளும்.\nபேண்தகைமைக் குறிகாட்டிகளின் முதன்மை நோக்கம், பேண்தகைமை ஆளுகை வழிமுறையின் ஒரு பகுதியான பொதுக் கொள்கை உருவாக்கத்துக்குத் தகவல்களை வழங்குவதாகும்.\nபேண்தகைமைக் குறிகாட்டிகள் சமூக-பொருளாதார நடவடிக்கைகளுக்கும், சூழலுக்கும் இடையிலான எந்தவொரு ஊடுதொடர்பு அம்சங்கள் தொடர்பான தகவல்களையும் வழங்கக்கூடியன. உத்திசார் குறிகாட்டித் தொகுதிகளின் உருவாக்கம் பொதுவாக, என்ன நடக்கிறது? (விளக்கக் குறிகாட்டிகள்), இது தேவையா குறிக்கோள்களை எட்டுகிறோமா? (செயற் குறிகாட்டிகள்), மேம்படுகின்றோமா? (செயற்றிறன் குறிகாட்டிகள்), நடவடிக்கைகள் சரியாகச் செயற்படுகின்றனவா? (கொள்கைப் பயன் குறியீடு), முன்னரிலும் மேம்பட்டு இருக்கிறோமா? (மொத்தப் பொதுநலக் குறிகாட்டிகள்) போன்ற சில எளிமையான கேள்விகளைக் கையாள்கிறது. ஐரோப்பிய சூழல் முகமை பயன்படுத்தும் ஒரு பொதுக் கட்டமைப்பு, பொருளாதாரக் கூட்டுறவு மற்றும் வளர்ச்சி நிறுவனம் உருவாக்கிய DPSIR முறைமையில் சிறிது மாற்றம் செய்த முறையாகும். இது சூழல்சார் தாக்கங்களை ஐந்து கட்டங்களாகப் பிரிக்கின்றது.\n\n(முன்னைய பேண்தகு பொருளாதாரப் பொதுநலச் சுட்டெண்)\n\n"}
{"id": "68388", "url": "https://ta.wikipedia.org/wiki?curid=68388", "title": "வாசெக்டமி", "text": "வாசெக்டமி\n\nவாசெக்டமி (\"Vasectomy\") என்பது விந்து வெளியேறுவதைத் தடுக்க ஆணின் விந்துக்குழாய் அல்லது விந்துநாளத்தைத் துண்டித்து, கட்டி வைத்து அல்லது அடைப்பிட்டு மூடி செய்யப்படும் நவீன, எளிய மற்றும் சிறிய அறுவை சிகிச்சை அகும்.\n\nஇது ஆண்களுக்கானக் கருத்தடைச் சிகிச்சை அல்லது குடும்ப நல அறுவைச் சிகிச்சை அல்லது குடும்பக் கட்டுப்பாட்டு அறுவை சிகிச்சை என்றும் அழைக்கப்படுகிறது.\n\nகுறிப்பாகப் பெண்களுக்கானக் கருத்தடை அறுவைச சிகிச்சையை விட இது மிக எளிமையானது.\n\nSection::::சிகிச்சை முறை.\nபொதுவாக இந்த எளிய பாதுகாப்பான சிகிச்சைக்கு மயக்க மருந்து தேவை இல்லை, குறிப்பிட்ட பகுதியை உணர்விழக்கச் செய்யும் மருந்து மட்டுமே கொடுக்கப்படுகிறது. தையலோ தழும்போ இல்லை.\n\nமருத்துவமனையில் தங்க வேண்டியத் தேவை இல்லை. புறநோயாளியாகச் சிகிச்சை பெற்றுக் கொண்டு, சிகிச்சை முடிந்தவுடன் வீட்டுக்குப் போகலாம்.\nசிகிச்சை முடிந்த 2 மணி நேரத்துக்குப் பிறகு வீட்டில் செய்யும் சாதாரண வேலைகளைத் தொடரலாம்.\n\nSection::::பக்க விளைவுகள்.\nபொதுவாக எந்த பக்க விளைவுகளும் கிடையாது.\n\n\n"}
{"id": "68389", "url": "https://ta.wikipedia.org/wiki?curid=68389", "title": "தள்ளு மின்னஞ்சல்", "text": "தள்ளு மின்னஞ்சல்\n\nதள்ளு மின்னஞ்சல் (\"Push e-mail\") என்பது அஞ்சல் வழங்கிக்கு வரும் ஒருவரின் மின்னஞ்சல்களை அவரின் கருவிகளுக்கு தள்ளி விடும் ஏற்பாட்டைக் குறிக்கிறது. பொதுவாக கைக் கருவிகளுக்கு கம்பியற்ற முறையில் மின்னஞ்சல்கள் தள்ளி அனுப்பப்படுகின்றன. இந்த முறையைக் கொண்டு அமைந்த ஃபிளக்பேரி, பயனர்களின் பரந்த வரவேற்பைப் பெற்றது.\n"}
{"id": "68391", "url": "https://ta.wikipedia.org/wiki?curid=68391", "title": "பொருளியல் குறிகாட்டி", "text": "பொருளியல் குறிகாட்டி\n\nஒரு பொருளியல் குறிகாட்டி (\"Economic indicator\") அல்லது வணிகக் குறிகாட்டி என்பது பொருளாதாரம் குறித்த ஒரு புள்ளிவிபரம் ஆகும். பொருளியல் குறிகாட்டிகள் பொருளியல் செயல் திறன், எதிர்காலச் செயல் திறன் குறித்த எதிர்வுகூறல் போன்றவற்றைப் பகுப்பாய்வு செய்ய உதவுகிறது. பொருளியல் குறிகாட்டியின் ஒரு பயன்பாடு வணிகச் சுழல்களை ஆய்வு செய்வதாகும். \nபொருளியல் குறிகாட்டிகள் பல்வேறு சுட்டெண்கள், வருமான அறிக்கைகள், பொருளியல் சுருக்க அறிக்கைகள் போன்றவற்றை உள்ளடக்குகிறது. எடுத்துக்காடுகள்: வேலையின்மை வீதம், housing starts, நுகர்வோர் விலைச் சுட்டெண் (பண வீக்கத்தைக் காட்டும் ஒரு அளவீடு), நுகர்வோர் Leverage விகிதம், தொழில்சார் உற்பத்தி, வங்குறோத்துகள், மொத்த உள்நாட்டு உற்பத்தி, அகலப்பட்டை இணைய ஊடுருவல், சில்லறை விற்பனை, பங்குச் சந்தை விலைகள், பண வழங்கல் மாற்றங்கள்.\nஐக்கிய அமெரிக்காவிலுள்ள முன்னணி வணிகச் சுழல் நாள் குறிப்புக் குழு தேசிய பொருளியல் ஆய்வுப் பணியகம் (தனியார்) ஆகும். தொழில்சார் புள்ளியியல் பணியகம், தொழில்சார் பொருளியல் மற்றும் புள்ளியியல் துறைகளில் அமெரிக்க அரசுக்கான தகவல்களைத் திரட்டும் முகமை நிறுவனம் ஆகும். ஐக்கிய அமெரிக்கத் தொகை மதிப்பீட்டுப் பணியகம் மற்றும் ஐக்கிய அமெரிக்க பொருளியல் பகுப்பாய்வுப் பணியகம் என்பவை பொருளியல் குறிகாட்டிகளை வெளியிடும் நிறுவனங்களுள் அடங்கும்.\nபொருளியல் சுழல் தொடர்பில் அவற்றின் காலப்பகுதியைப் பொறுத்து பொருளியல் குறிகாட்டிகளை மூன்றாக வகைப்படுத்தி உள்ளனர்:\n\nபொதுவான பொருளாதாரத்தின் திசைக்குச் சார்பாக பொருளியல் குறிகாட்டிகளின் \"திசை\" யைக் குறிக்கும் மூன்று சொற்கள் உள்ளன:\n\nபொருளாதாரத்தின் ஒரு பகுதியில் மட்டும் கவனம் செலுத்தும் கூடுதல் சிறப்புக் குறிகாட்டிகளும் (எகா. நுகர்வோர் வழிகாட்டுக் குறிகாட்டிகள்) உள்ளன.\n\n\n"}
{"id": "68398", "url": "https://ta.wikipedia.org/wiki?curid=68398", "title": "மனித வளம்", "text": "மனித வளம்\n\nமனித வளம் (\"human resources\") என்பது மனிதர்களை நிறுவனங்கள் எவ்வாறு முகாமைத்துவப் படுத்துகின்றார்கள் என்பதை குறிக்கின்றது. இத் துறையானது பாரம்பரிய அதிகார ரீதியான செயற்பாட்டிலிருந்து தளத்தகைக்கு மாற்றம் பெற்றுள்ளது. இம் மாற்றமானது திறமை வாய்ந்த ஊக்கமுள்ள மக்களுக்கும் நிறுவனங்களின் வெற்றிக்கும் இடையிலான உறவு முறையை அறிந்து கொள்ள மிகவும் உதவுகின்றது. இத் துறையானது நிறுவனங்களின் உளவியலையும் அமைப்பு சார்ந்த கொள்கைகளையும் வளர்த்துள்ளது. மனித வளமானது உள்ளடக்கத்தை அடிப்படையாக கொண்டு இரண்டு வகையான மேல் விளக்கத்தை கொண்டுள்ளது.\n\nஇது முதலாவதாக அரசியல் பொருளியலிலும் பொருளியலிலும் பயன்படுத்தப் பட்டது.\n\nSection::::மனிதவளப் பங்கு.\nநிறுவனத்தின் தரம் மற்றும் திறன் மேம்பாட்டில் மனிதவளம் பெரும்பங்கு வகிக்கிறது. தனி நபரின் திறனை ஊக்குவிப்பதன் மூலம் நிறுவனத்தின் தேவை, எதிர்பார்ப்புகளைத் திறம்பட பூர்த்தி செய்யும் மேலாண்மை துறையாகும்.\n\nஒரு வெற்றிகரமான திறன்களின் தொகுப்பாக மனிதவளத்தை பயன்படுத்துதல் மற்றும், அதன் முன்னேற்றத்திற்கான திட்டங்களை வகுத்தல் போன்றவை முக்கிய செயற்பாடுகளாகும். ஒரு தனிநபர் முக்கியமாக நிறுவனத்தின் (அ) சுயமேம்பாட்டுத் தேவைகளை ஆற்றுவதற்காக தயார்படுத்தப் படுகின்றார். \"குறித்த காலத்தில் ஒழுங்கு படுத்தப்பட்ட அறிதலானது, செயற்பாட்டு ரீதியான ஒரு முன்னேற்றத்துடனான மாற்றத்தை வழங்குகின்றது\" என நட்வர் குறிப்பிடுகிறார். இந்த ஓழுங்கமைப்பில் மனித வள வளர்ச்சி என்பது ஒரு கட்டமைப்பைப் போன்றது.\n\nமுதலாவது கட்டமானது பயிற்சி, பின்பு தொழிலாளர்களை முன்னேற்றுதல், நல்லகல்வி, தனிப்பட்ட நபர்களினதும் நிறுவனங்களின் நீண்டகால தேவைகளையும், மனித வள மேம்பாடு சாதாரணமாக பின்வறுமாறு வரையறை செய்யப்படுகின்றது.\n\n\nஇன்னும் எளிதாக “நிறுவனங்களின் விளைதிறனை முன்னேற்றும் முகமாக நிறுவனங்களின் அனைத்து தொழிலாளர்களினதும் திறமைகள் மற்றும் வெளிக்காட்டல்களை தரமுயற்றுதல், மனித வளத்தின் இன்றியமயாச் சிறப்பாகும்.\n\nSection::::மனித வள மேம்பாடு.\nமனித வள மேம்பாட்டின் நோக்கமானது மனிதவளத்தின் முழுமையை வளர்ப்பதற்காக அறிவூத்துவன் ஊடகவூம் கல்வி, பயிற்சி சுகாதாரம் அனைத்து மட்டங்களில் ஊடாக வேலை வாய்ப்பு போன்றவற்றின் இணைந்த கொள்கைகளினால் பெறப்படுகின்றது.\n\nSection::::மனித வள முகாமைத்துவம்.\nமனித வள முகாமைத்துவத்தின் மறுபக்கத்தை பார்ப்போமேயானால் நிறுவனத்தினுடைய அறிவுமூலதனத்தை அதிகரிப்பதற்கும், நிதி இடர்களை குறைப்பதற்கும் உதவுகின்றது. மேலும் இம்முகாமைத்துவம் திறமையாகவும், சட்டரீதியாகவும், ஒழுங்கான முறையிலும் செயற்படுத்தும் மனித வள முகாமையாளரின் பொறுப்புகளுக்கு முக்கியத்துவமளிக்கிறது.\n\nSection::::முக்கியமான செயற்பாடுகள்.\nமனித வள முகாமைத்துவம் 7 முக்கியமான அம்சங்களை உள்ளடக்கியுள்ளது. \n\n\nSection::::மனித வளத்தின் பாதைகள்.\nமனித வளமானது வணிக நிறுவத்தினது ஒரு பகுதியாக இருந்தது. பின்னர் மனித வள முகாமைத்துவம் ஆரம்ப காலத்தில் இருந்து வளர்ந்து வந்துள்ளது. 20ம் நூற்றாண்டின் நடுப்பபகுதியில் இருந்து மனித வளம் தொடர்பான கருத்து வளர்ச்சி அடைந்து வந்துள்ளது. எனினும் பல காரணங்களால் இதற்கான சவால்கள் எழுந்த போதிலும் மனித வளம் தனக்கே உரித்தான முகாமைத்துவத்தின் மூலம் முன்னேறியது. இன்று நிறுவனங்களின் ஒரு நிரந்தமான முக்கிய இடத்தை பிடித்துள்ளது.\n\nSection::::தனிப்பட்ட மறு மொழி.\nஒரு தொழிலாளர் சந்தையின் மாற்றங்களுக்கு தனியார் எவ்வாறு செயற்படுகின்றனர் என்பது தொடர்பான கருத்துக்கள் \nபுவியியல் பரப்பு\nதுனியான இடமின்றி வேறு எவ்வளவூ தூரம் வேலைக்குச் செல்லும் தூரமானது நிறுவனத்தினாலும் போக்குவரத்து துறையினாலும் கட்டணம் செலுத்தப்பட்;ட முறையில் இருத்தல் வேண்டும். அது மட்டுமல்லாமல் யார் வேலைக்கு விண்ப்பிக்கின்;றார்களோ அதை தீர்மானிக்கும் அம்சம் வேலைப்பரப்பு உள்ளடக்கிதாக இருத்தல் வேண்டும் \nவேலைக் கட்டமைப்பு \nநிறுவனத்திக்குள் வேறுபட்ட வேலையினுடைய பெறுமதிகளும் மாதிகளும் இருத்தல் வேண்டும். மகோனே 1989ல் வேறுபட்ட வேலைக் கட்டமைப்புக்களை விருத்தி செய்தார்கள் அவையாவன தந்திரம் நிறுவன வேலை கட்டமைப்பற்றது \nஉற்பத்தி சார்ந்த வித்தியாசம் \nஊழியர்களுடைய வேறுபட்ட வயது வகை சரியான அம்சங்களை உள்ளடக்கி உள்ளது. உதாரணமாக அவர்களுடைய நடவடிக்கைகளும் எதிர்பார்ப்புகளும் நிறுவத்தின் உடையது\n\nSection::::வேலை வாய்ப்பு.\nமனித வள மேம்பாடு நிறுவனதத்தினுள் மனித மூலதனத்தின் உடைய விரிவிக்கான ஒரு கட்டமைப்பாகும். அல்லது பிரதேசம் அல்லது தேசம் சார்ந்தது மனித வள மேம்பாடனது கல்வியிலும் பயிற்சியூடையதும் கட்டமைப்பாகும். வூpரிவாக பார்போமானால் போதுமான சுகாதாரமும் வேலைவாய்ப் கொள்கையூம் நிறுவனத்தின் உடையதும் தனியாரினதும் வளர்ச்சியையூம் தொடர்ச்சியான விருத்தியையூம் உறுதிப்படுத்துகின்றது. அடம்ஸ்மித் “தனிப்பட்டவரினது கொள்ளவது அவர்களுடைய கல்வியில் தங்கியூள்ளது” என கூறுகிறார். மனிதவள மேம்பாடானது நடுத்தரமானது அது பரந்த சுற்றாடலில் பயிற்சிக்கு கற்றலுக்கும் இடையில் உள்ள செயன் முறையில் இருந்து பெறப்படுகின்றது. முனித வள மேம்பாடானது விரிவான கருத்து அல்ல ஆனால் ஒரு அமைப்பு செயன் முறையின் தொடராகும். தேசிய உடன்பாட்டில் இது சுகாதாரமும் கல்வி வேலைவாய்ப்பு என்பவற்றிக் கிடையில் உள்ள தந்திரோபாய தொடர்பில் இருந்து பெறப்படுகின்றது.\n\nகட்டமைப்பு\nமனித வள மேம்பாடானது ஒரு கட்மைப்பு அது தனிப்பட்ட அபிவித்திக்கவூம் நிறுவனத்தின் உடைய திருப்திக்காவூம் அனுமதி அளிக்கின்றது. தனிப்பட்டவரினது மேம்பாடானது தனியார் நிறுவனம் அல்லது தேசத்திற்கு நன்மை அளிக்கின்றது. ஓன்றிணைந்த பார்வையில் நோக்கும் போது மனித வள மேம்பாட்டு கட்டமைப்பானது ஊழியர்களை நிறுவனத்தின் உடைய செத்தாக நோக்குகின்றது. இது ஊழியர் விருத்தியினதும் வளச்சியினதும் பிரதான நோக்கு ஆகும். இது தனியான திறமையை விருத்தியை உறுதிப்படுத்துகின்றது. இந்த செயற்பாட்டின் மனித வள மேம்பாடானது உள்ளறை குழுப்பயிற்சிக்காக அல்லது வெளியீடானது தனிநபரின் உடைய செயற்பாட்டை விருத்தி செய்கின்றது.\n"}
{"id": "68409", "url": "https://ta.wikipedia.org/wiki?curid=68409", "title": "முகமது அலி வம்சம்", "text": "முகமது அலி வம்சம்\n\nபத்தொன்பதாம் நூற்றாண்டிலிருந்து இருபதாம் நூற்றாண்டின் முதல் பாதி வரை சூடான் மற்றும் எகிப்தை ஆண்ட அரச வம்சமே முகமது அலி வம்சம்( \"உச்ராத் முகமது 'அலி \"). நவீன எகிப்தை நிறுவியவராகக் கருதப்படும் முகமது அலி பாஷாவின் பெயரே இந்த வம்சத்துக்குச் சூட்டப்பட்டது. இந்த வம்சத்தை அலவிய்யா வம்சம் ( \"அல்-உஸ்ரா அல்-'அலவிய்யா\") என்றும் அழைத்தனர், ஆனால் இதனுடம் துளியும் சம்பந்தமில்லாத மொரோக்கொவை ஆளும் அலவிய்யா வம்சம்த்துடன் குழப்பிக் கொள்ளக்கூடாது. இதன் பல அரசர்கள் கேதிவே என்ற பட்டம் வைத்துகொண்டதனால்,இதனைத் தற்காலத்தவர் 'கேதிவல் வம்சம்' என்றும் அழைத்தார்கள்.\n"}
{"id": "68410", "url": "https://ta.wikipedia.org/wiki?curid=68410", "title": "எகிப்தின் முகமது அலி", "text": "எகிப்தின் முகமது அலி\n\nஅல்பேனிய மொழியில் முஹம்மத் அலி பாஷா என்றும்,துருக்கிய மொழியில் கவலளி மெஹ்மெட் அலி பாசா என்றும் அழைக்கபெற்ற முகமது அலி பாஷா அல்-மசுத் இப்ன் அகா () தற்பொழுதைய கிரேக்கத்தில் முன்பு இருந்த மாசிடோனியாவில் ஓட்டோமான் பகுதியில் கவளாவில் 1769-ஆம் ஆண்டு மார்ச் நான்காம் தேதி பிறந்தார்.அவர் அமைத்த வம்சம் தான் 1952-ஆம் ஆண்டு எகிப்திய புரட்சி வரை எகிப்தை ஆண்டது.\n"}
{"id": "68412", "url": "https://ta.wikipedia.org/wiki?curid=68412", "title": "நாஞ்சிங் உடன்படிக்கை", "text": "நாஞ்சிங் உடன்படிக்கை\n\nநாஞ்சிங் உடன்படிக்கை (\"Treaty of Nanjing\") அல்லது நான்கிங் உடன்படிக்கை (\"Treaty of Nanking\"), என்பது 1842 ஆகஸ்ட் 29 ஆம் திகதி முதலாம் அபின் போரின் முடிவின் பின்னர் பிரித்தானியாவிற்கும் சிங் அரசவம்சப் பேரரசுக்கும் இடையில் கைச்சாத்திடப்பட்ட உடன்படிக்கையாகும். இந்த உடன்படிக்கையின் முதன்மை நோக்கம், சீனாவைப் பணியவைத்து, சீனாவிற்குள் அபினி போதைப்பொருள் வணிகச் சந்தையை திறப்பதாகும். அத்துடன் சீனாவுக்கு செலுத்தி வந்த சுங்கவரிகளைக் குறைப்பது உட்பட பலக்கோரிக்கைகளை பிரித்தானியா முன்வைத்தது. \n\nஇந்த உடன்படிக்கை முதலாம் அபின் போரில் சீனப்பேரரசு படுத்தோழ்வியடைந்த நிலையில் நடத்தப்பட்ட பேரம் பேசலாகவே அமைந்தது. இந்த உடன்படிக்கையின் படி, பிரித்தானியப் படையணிகளால் கைப்பற்றப்பட்ட ஹொங்கொங் தீவை முறைப்படி பிரித்தானியாவுக்கே ஒப்படைக்க சீனப்பேரரசிடம் இருந்து ஒப்புதல் பெறப்பட்டது.\n\n"}
{"id": "68414", "url": "https://ta.wikipedia.org/wiki?curid=68414", "title": "பொருளியல் தரவு", "text": "பொருளியல் தரவு\n\nபொருளியல் தரவு (Economic Data) என்பது, குறித்த ஒரு பொருளாதாரம் அல்லது அனைத்துலகப் பொருளாதாரம் முழுவதற்குமான அல்லது அதன் ஒரு பகுதிக்கான, பொதுவாக எண்சார்ந்ததும், காலம்சார் தொடர், ஆக அமைவதுமான தரவுத் தொகுதி (ஒரு காலப் பகுதியைக் கருத்தில் கொள்வது) ஆகும். இவை காலம்சார் தொடராக அமையும் போது தரவுத் தொகுதிகள் பொதுவாக மாத அடிப்படையில் அமையும், ஆனால் காலாண்டு, ஆண்டு அடிப்படையிலும் அமைவது உண்டு. தரவுகளை, மேலும் பகுப்பாய்வு செய்யும் வசதிக்காகத் தேவைக்கு ஏற்பப் பல விதமாகச் சரிப்படுத்திக் கொள்வது உண்டு. மிகப் பொதுவாக பருவகால ஏற்ற இறக்கங்களைச் சரிப்படுத்துவதற்காகவே இவ்வாறு செய்வர். \nபொருளியல் தரவுகள் மாறிகளுக்கு இடையிலான செயல்பாடுகளையோ ஊடு தொடர்புகளையோ விளக்குவனவாகவும் அமையக் கூடும் என்பதுடன், [இங்கே தொடர்புகள் உண்மைத் தகவல்களை அடிப்படையாகக் கொண்டிராமல், கோட்பாட்டு அடிப்படையிலானவை ஆக இருக்கக்கூடும் (எகா. ஒரு உற்பத்திச் செயல்பாடு)], இவை இயங்கியல் தொடர்புகளையன்றி நிலைத்த தொடர்புகளையும் விளக்கக்கூடும். \nஆயிரக்கணக்கான தரவுத் தொகுதிகள் உள்ளன. ஒரு பொருளாதார மட்டத்தில், இவை தேசியக் கணக்கு வைப்புகளைப் பயன்படுத்தித் தொகுக்கப்படுகின்றன. இவ்வாறான தரவுகள் மொத்தத் தேசிய உற்பத்தி, மொத்தத் தேசியச் செலவினம், மொத்தத் தேசிய வருமானம், மற்றும் தொடர்களான வெளியிடுகை, ஆணைகள், வணிகம், நம்பிக்கை, விலைகள் மற்றும் நிதிசார் தொடர்கள் (\"எகா.,\" பணம் மற்றும் வட்டி வீதம்) போன்ற முக்கிய கூறுகளை உள்ளடக்குகின்றன.. அனைத்துலக மட்டத்தில் பன்னாட்டு வணிகம், அனைத்துலக நிதிசார் ஓட்டங்கள், நேரடி முதலீட்டு ஓட்டங்கள் (நாடுகளுக்கு இடையில்) மற்றும் நாணய மாற்று வீதம் என்பவை உள்ளிட்ட பல தொடர்கள் உள்ளன. \nஒரு நாட்டுக்குள் பொதுவாக, ஒன்று அல்லது பல புள்ளியியல் அமைப்புக்கள் தரவுத் தொடர்களை உருவாக்குகின்றன, \"எகா.,\" ஒரு அரசு அல்லது அரசு சார்பு நிறுவனம், மத்திய வங்கி என்பவற்றுள் ஒன்று அல்லது பல தரவுகளை உருவாக்கலாம். அனைத்துலகப் புள்ளி விபரங்களை அனைத்துலக நாணய நிதியம், பன்னாட்டு ஏற்பாடுகளுக்கான வங்கி போன்ற பல பன்னாட்டு அமைப்புக்களும் நிறுவனங்களும் உருவாக்குகின்றன..\nதரவுகளைப் பகுப்பாய்வு செய்வதற்குப் பல வழிமுறைகள் உள்ளன. இவை பல் தொடர்புப்போக்குப் பகுப்பாய்வு, பாக்சு-செங்கின்சு பகுப்பாய்வு, பருவம்சார் பகுப்பாய்வு போன்ற முறைகளைப் பயன்படுத்தும் காலத்தொடர்ப் பகுப்பாய்வுகளை உள்ளடக்குகின்றன. பகுப்பாய்வு, ஒருமாறிப் பகுப்பாய்வு (ஒரு தொடரைப் பயன்படுத்தி எதிர்வு கூறல்) ஆகவோ பல்மாறிப் (பல தொடர்களைப் பயன்படுத்தி எதிர்வுகூறல்) பகுப்பாய்வு ஆகவோ இருக்கலாம். பொருளியலாளர், பொருளளவையியலாளர், நிதியியல் வல்லுனர்கள் போன்றோர், பொருளாதார வளர்ச்சிகளை மாதிரியாக்கம் செய்வதற்காக; மூலப் பொருளியல் தரவுகள், சரிசெய்த பொருளியல் தரவுகள், அவர்கள் மதிப்பீடு செய்த தொடர்புகள் என்பவற்றை உள்ளடக்கிய சிக்கலான மாதிரிகளை உருவாக்குகின்றனர். இம்மாதிரிகள், பொருளாதாரத்தின் ஒரு குறிப்பிட்ட பகுதியை மட்டும் ஆராயும் பகுதி மாதிரியாக்கம் ஆகவோ, முழுப் பொருளாதார முறைமையையும் தழுவி அமைவதுடன், கேள்வி, விலைகள் வேலைவாய்ப்புப் போன்றவற்றை எதிர்வுகூறும் மாதிரிகளாகவோ அமையலாம்.\n\nSection::::பொருளியல் தரவுப் பிரச்சினைகள்.\nசெயற்றிறன் மிக்க பருவினப் பொருளியல் மேலாண்மைக்கு நல்ல பொருளியல் தரவுகள் இன்றியமையாதன. தற்காலப் பொருளாதாரங்களின் சிக்கல் தன்மை, பருவினப் பொருளாதாரக் கொள்கை முறைகளில் இயல்பாகவே காணப்படும் தேக்கநிலை என்பவை காரணமாக ஒரு நாடு அதன் பொருளாதாரத்தில் ஏற்படக்கூடிய பாதகமான போக்குக்களை உடனே கண்டறிந்து அதனைச் சமாளிப்பதற்கான நடவடிக்கைகளை எடுக்க வேண்டியது மிகவும் அவசியம். முழுமையானதும், துல்லியமானதும், சரியான நேரத்தில் கிடைப்பதுமான பொருளியல் தரவுகள் இல்லாவிட்டால் இதனைச் செய்ய முடியாது. \nநல்ல பொருளியல் தரவுகள் கிடைப்பது வெளிநாட்டு முதலீடுகளுக்கு வாய்ப்பான இடமாக அமைவதற்குரிய ஒரு குறிகாட்டியாக வெளிநாட்டுச் சந்தைகளில் பார்க்கும் நிலைமை அதிகரித்து வருகின்றது. ஒரு நாடு தனது அலுவல்களைத் திறமையாக மேலாண்மை செய்வதற்கு நல்ல பொருளியல் தரவுகள் அவசியம் என்பதை அனைத்துலக முதலீட்டாளர்கள் அறிந்துள்ளனர். அதனால், பிற விடயங்கள் ஒத்திருக்கும் போது நல்ல பொருளியல் தரவுகளை வெளியிடாத நாடுகளை அவர்கள் தவிர்க்கவே முற்படுவர்.\nஉடனுக்குடன் இற்றைப்படுத்துபவையும், நம்பத்தகுந்தவையுமான பொருளியல் தரவுகள் பொதுவில் கிடைக்கக் கூடியதாக இருப்பது, வெளிநாட்டு முதலீட்டாளர்கள் பொருளாதார நிலைமைகளைக் கண்காணித்துத் தமது முதலீட்டுத் தீவாய்ப்புகளை மேலாண்மை செய்வதற்கு உதவுகின்றது. மெக்சிக்கோவிலும், ஆசிய நாடுகள் பலவற்றிலும் அரசுகள் முக்கியமான பொருளியல் தரவுகளைப் பிழையாக அல்லது தாமதமாக வெளியிடுவதன் மூலம் தமது நாடுகளில் இடம்பெறும் பொருளாதாரச் சீர்குலைவுகளை மறைக்கின்றனர் என வெளிநாட்டு முதலீட்டாளர்கள் கருதியதால், அந் நாடுகளின் பொருளாதார நெருக்கடிகள் மேலும் தீவிரமாகின. எந்த அளவுக்குப் பொருளாதாரம் சீர் கெட்டுள்ளது என்று அறிய முடியாத நிலையில் தமது முதலீடுகளை அவர்கள் விரைவாகத் திரும்பப் பெற்றுக் கொண்டதால் குறித்த பொருளாதாரங்களில் மேலும் சிக்கல்கள் உருவாகின. அனைத்துலக அளவிலான இந்த நிதி நெருக்கடியினால் விளைந்த சேதங்களுக்குப் பின்னணியில் தரவுகள் தொடர்பான பிரச்சினைகள் இருப்பதை உணர்ந்து கொண்டதனால், அனைத்துலக நாணய நிதியத்தின் பொதுத் தரவுகள் வெளிப்படுத்தல் முறைமை போன்ற தரப்பாடுகள் உருவாக்கப்பட்டன. \nநாடுகளுக்கு உள்ளே பொருளியல் தரவுகள் பொதுவாகக் கிடைப்பது, நிறுவனங்களும் தனிநபர்களும் தமது வணிகத் தீர்மானங்களை நாட்டின் பருவினப் பொருளியல் சூழலைப் புரிந்து கொண்ட நம்பிக்கையுடன் எடுப்பதற்கு உதவுகிறது. உள்நாட்டு வணிகத் துறையினர் நாட்டின் பொருளாதாரச் சூழலை நன்கு புரிந்து கொண்டால், அனைத்துலக முதலீட்டாளர்களைப்போல் சிறிய கெட்ட செய்திகளுக்கே அளவுக்கு அதிகமாக எதிர்ச் செயலாற்ற மாட்டார்கள்.\n\n\n\n\n"}
{"id": "68416", "url": "https://ta.wikipedia.org/wiki?curid=68416", "title": "ஒர்லாண்டோ", "text": "ஒர்லாண்டோ\n\nஒர்லாண்டோ (Orlando) ஐக்கிய அமெரிக்காவின் புளோரிடா மாநிலத்திலுள்ள ஒரு புகழ்பெற்ற நகரமாகும்.\n\nஇங்கே உலகப்புகழ்பெற்ற \"டிஸ்னி லேன்ட்\" மற்றும் \"யுனிவெர்சல்\" பொழுதுபோக்குப் பூங்காக்கள் உள்ளன.\n"}
{"id": "68421", "url": "https://ta.wikipedia.org/wiki?curid=68421", "title": "ஐஎன்எஸ் விராட்", "text": "ஐஎன்எஸ் விராட்\n\nஐ. என். எஸ். விராட் இந்தியாவிடம் பயன்பாட்டிலுள்ள இரு வானூர்தி தாங்கிக் கப்பல்களில் ஒன்றாகும். இது 23 ஆயிரத்து 900 டன் எடை கொண்ட இந்த கப்பல் 226.5 மீட்டர் நீளமும், 49 மீட்டர் அகல மும் கொண்டது. இக்கப்பலிருந்து ஒரே நேரத்தில் 18 விமானங்களைத் செலுத்த முடியும்.\nSection::::வரலாறு.\n\"எச்எம்எஸ் ஹெர்மெஸ்\" என்ற பெயரில் இந்தக் கப்பல் பிரிட்டன் கடற்படையில் பணியாற்றி வந்தது. 1984-ல் இது பிரிட்டன் கடற்படையில் இருந்து நீக்கப்பட்டது. இதன் பின்னர் இதை இந்திய அரசு வாங்கி 1987-ம் ஆண்டு மே 12-ம் தேதி இந்திய கடற்படையில் இணைத்தது.\n\n1989-ல் இலங்கையில் இந்திய அமைதிப் படை பணியிலும் 1999-ல் கார்கில் போரின் போதும் இக்கப்பல் முக்கியப் பங்காற்றியுள்ளது. நீரில் மட்டுமின்றி, நிலத்தில் இருந்தும் மேற்கொள்ளப்படும் ராணுவ செயல்பாடுகளுக்கும் இக்கப்பல் சிறப்பாக உதவக் கூடியது. நீர்மூழ்கி கப்பல்களுக்கு எதிரான நடவடிக்கையில் ஈடுபடக்கூடியது. 27,800 டன் எடை கொண்ட இக்கப்பல் 11 லட்சம் கிலோ மீட்டர் பயணித்துள்ளது. \n\nஇறுதியாக கடந்த ஆண்டு விசாகப்பட்டினத்தில் நடைபெற்ற சர்வதேச கடற்படை நிகழ்ச்சியில் இக்கப்பல் பணியில் ஈடுபடுத்தப்பட்டது. இக்கப்பல் முழுச் செயல்பாட்டில் இருந்தபோது, 1,500-க்கும் மேற்பட்டோர் பணியாற்றினர். கடைசி பயணத்துக்குப் பிறகு இக்கப்பலின் பணியாளர்களின் எண்ணிக்கை 300-க்கும் கீழ் குறைக்கப்பட்டது.\n\nSection::::ஓய்வு.\nஉலகின் மிகப் பழமையான விமானம் தாங்கி கப்பலான ஐஎன்எஸ் விராட் இந்திய கடற்படையில் 30 ஆண்டுகள் சேவை உட்பட அந்தக் கப்பலின் 55 ஆண்டு கால நீண்ட பயணத்திற்குப் பின்னர் 6 மார்ச் 2016 அன்று ஐஎன்எஸ் விராட் கப்பலுக்கு ஓய்வு தரப்பட்டது. \n\n"}
{"id": "68422", "url": "https://ta.wikipedia.org/wiki?curid=68422", "title": "1952 எகிப்தியப் புரட்சி", "text": "1952 எகிப்தியப் புரட்சி\n\n1952ஆம் ஆண்டு நடைபெற்ற எகிப்தியப் புரட்சி (), சூலை 23 புரட்சி எனவும் அறியப்படுவது, முகம்மது நஜீப் மற்றும் ஜமால் அப்துல் நாசரால் முன்னெடுக்கப்பட்டு, \"சுதந்திர அதிகாரிகள் இயக்கம்\" \"(Free Officers Movement)\" என்று தம்மை அழைத்துக்கொண்ட இளம் படைத்துறை அதிகாரிகளின் குழுவொன்று சூலை 23,1952 அன்று நடத்திய இராணுவப் புரட்சியாகும்.\n\nஇந்த புரட்சியின் முதல் நோக்கமாக எகிப்திய மன்னர் ஃபரூக்கை வீழ்த்துவதாக இருந்தது. பின்னர் எழுந்த அரசியல் வேட்கைகளுக்கு இணங்க முடியாட்சியை முடிவிற்கு கொண்டு வந்து குடியரசை நிறுவுவதையும் எகிப்திலுள்ள பிரித்தானிய ஆளுமைப்பகுதிகளையும் சூடானையும் விடுவிப்பதையும் நோக்கங்களாக் கொண்டது. இந்தப்புரட்சியின் வெற்றி பல அரபு மற்றும் ஆப்பிரிக்கநாடுகளில் இதனைப்போன்று ஊழல் மலிந்த ஆட்சியாளர்களைப் பதவியிறக்க மேற்கொண்ட இயக்கங்களுக்கு ஊக்கமளித்தது.\n\n"}
{"id": "68440", "url": "https://ta.wikipedia.org/wiki?curid=68440", "title": "ஓ.ரி.ஆர்.எசு", "text": "ஓ.ரி.ஆர்.எசு\n\nஓ.ரி.ஆர்.எசு (OTRS) அல்லது திறமூல சிக்கல் சீட்டு வேண்டிக்கொள்ளுதல் ஒருங்கியம் (Open-source Ticket Request System) என்பது ஒரு சிக்கல்சீட்டை கையாள, அல்லது ஒழுங்கு படுத்த உதவும் ஒரு வலைச் செயலி. இது ஓர் அமைப்புக்கு வரும் கேள்விகள், அல்லது வேண்டுகோள்களை பதிவு செய்து, அவற்றுடன் தொடர்புடைய தொடர்பாடல்களையும் செயல்களையும் பின் தொடர்ந்து ஒழுங்கு செய்து கையாளது உதவுகிறது. இந்தச் செயலி பெர்ள் மொழியில் எழுதப்பட்டுள்ளது, முற்றிலும் இலவசமாகக் கிடைக்கிறது. \n\n"}
{"id": "68442", "url": "https://ta.wikipedia.org/wiki?curid=68442", "title": "வழங்கி", "text": "வழங்கி\n\nகணிணித்துறையில், பயனர்களுக்குத் தேவையான சேவைகளை அளிக்க வன்பொருள் அல்லது மென்பொருளால் ஒருங்கிணைக்கப்பட்டு வடிவமைக்கப்படுவதே சர்வர் எனப்படுகிறது. தனிப்பட்ட வகையில் இதை பயன்படுத்தும் போது, இந்த வார்த்தை ஒரு சர்வர் ஆப்ரேட்டிங் சிஸ்டத்தைக் கொண்ட ஒரு கணிணியைக் குறிக்கும். ஆனால் சேவை அளிப்பதற்கு பொருத்தமான ஏதாவது வகையிலான மென்பொருள் அல்லது பிரத்யேக வன்பொருளையே இந்த வார்த்தை பொதுவாகக் குறிக்கும்.\n\nSection::::பயன்பாடு.\n\"சர்வர்\" என்ற இந்த வார்த்தை பரவலாக தகவல் தொழில்நுட்ப துறையில் தான் அதிகமாக பயன்படுத்தப்படுகிறது. வன்பொருள், மென்பொருள் மற்றும்/அல்லது ஆப்ரேடிங் சிஸ்டங்களின் சர்வர் பதிப்புகள் போன்ற பல்வேறு விதமான சர்வர் பிராண்டு தயாரிப்புகள் இருந்த போதிலும், கருத்தளவில், ஒன்று அல்லது பல வாடிக்கையாளர்கள் (client) நிகழ்முறைகளைப் பகிர்ந்து கொள்ளும் எந்தவிதமான கணிணிமயப்பட்ட நிகழ்முறையும் ஒரு சர்வர் ஆகும். இதை விரிவாகக் கூறுவதானால், கோப்பு பகிர்க்ல்க்ல்ல்வை (file sharing) எடுத்துக்காட்டாகக் கூறலாம். ஒரு கணினியில் கோப்புகள் இருப்பதாலேயே மட்டும் அதை ஒரு சர்வர் என்று கூற முடியாது. ஆனால் அந்த கோப்புகளை ஆப்ரேட்டிங் சிஸ்டம் மூலமாக வாடிக்கையாளர்களுடன் பகிர்ந்து கொள்ளும் மெக்கானிசம் தான் சர்வர் ஆகும்.திபெச் தினெச்\n\nஅதே போல, மல்டிபிளாட்பார்ம் \"அப்பாச்சி எச்டிடிபி சர்வர்\" போன்ற ஒரு வெப் சர்வர் பயன்பாட்டை (web server application) எடுத்துகொள்வோம். இந்த வெப் சர்வர் மென்பொருளை எந்தவொரு பொருத்தமான கணினியிலும் \"செயல்படுத்தலாம்\" . உதாரணமாக, ஒரு மடிக்கணிணியோ அல்லது தனிநபர் பயன்பாட்டு கணினியோ (personal computer) பொதுவாக சர்வர் என்று குறிப்பிடப்படுவதில்லை. இவை இந்தச் சூழலில் ஒரு தனிநபரின் தேவையைப் பூர்த்தி செய்ய மட்டுமே உபயோகப்படுகின்றன என்பதால், அவ்வகையில் அவை தனிநபருக்கானவை என்று முத்திரை குத்தப்படுகின்றன. ஒரு வெப் சர்வராக உபயோகப்பட்டு வரும் கணினியைப் பொருத்த வரையில், அது பொதுவாக ஒரு சர்வர் என்று குறிப்பிடப்படுகிறது.\n\nவன்பொருள் சார்ந்து பார்க்கும் போது, மென்பொருள் பயன்பாடுகளை அதிகளவில் பயன்படுத்தப்படும் ஒரு வலையமைப்பு சூழலின் கீழ் இயக்குவதற்காக வடிவமைக்கப்பட்ட கணினி மாடல்கள் பொதுவாக \"சர்வர்\" என்று குறிப்பிடப்படுகின்றன. இந்த கிளெயண்ட்-சர்வர் கான்பிக்ரேசன் சூழலில், அதாவது ஒரு கணிணி அல்லது பல கணினிகளுடனோ அல்லது ஒரு கணிணிமுறை சாதனத்துடனோ அல்லது பல சாதனங்களுடனோ இணைக்கப்பட்ட சூழலில், ஒன்றேயொன்று பிறவற்றிற்கு ஹோஸ்டாக (host) செயல்பட்டு பிறவற்றுடன் தகவல்களைப் பகிர்ந்து கொள்ளும்.\n\nஎந்தவொரு தனிநபர் கணினியும் ஒரு சர்வராக செயல்பட முடியும் என்றாலும் கூட, செயல்பாட்டுச் சூழலை (production environment) அதிகரிக்க பிரத்யேகமான சர்வர் சில சிறப்பு வசதிகளைக் கொண்டிருக்கும். அதாவது, வேகமான சிபியூ, மேம்பட்ட உயர்திறன் ரேம், அதிக கொள்ளளவு கொண்ட ஹாட்டுடிஸ்க் போன்ற வசதிகளைக் கொண்டிருக்கும். அதாவது, வேகமான சிபியூ, மேம்பட்ட உயர்திறன் ரேம் (RAM), அதிக கொள்ளளவு கொண்ட ஹார்டு டிரைவ் போன்ற வசதிகளைக் கொண்டிருக்கும். தனிநபர் கணினிக்கும், சர்வருக்கும் இடையில் சில முக்கிய வேறுபாடுகளைக் கூறுவதானால், பவர் சப்ளைகள், வலையமைப்பு இணைப்புகள் (network connections), சிலவேளைகளில் சர்வர்களே கூட ரிடண்டன்சியைக் கொண்டிருப்பதை முக்கிய வேறுபாடுகளாகக் கூறலாம்.\n\n1990கள் மற்றும் 2000களுக்கு இடையில் \"பிரத்யேக வன்பொருட்\" களின் பயன்பாடு அதிகரித்ததால், பிரத்யேக சர்வர் பயன்பாடுகளும் அதிகரித்தன. அப்போது பிரபலப்பட்டவைகளில் ஒன்று தான், கூகுள் தேடுபொறி. இது கணினியோடு இணையாத வன்பொருள்கள் மற்றும் மென்பொருட்கள் இரண்டும் சேர்ந்த தொகுப்பாகும் இதற்கு எளிமையான உதாரணங்களாக சுவிட்சுகள், ரௌட்டர்கள், கேட்வேக்கள் மற்றும் பிரிண்ட் சர்வர் ஆகியவற்றைக் குறிப்பிடலாம், இவை எல்லாமே பிளக்-அண்டு-பிளே கான்பிக்ரேசன் முறையில் அமைந்திருக்கின்றன.\n\nமைக்ரோசாப்ட் விண்டோஸ் அல்லது லினக்ஸ் பதிப்புகள் போன்ற நவீன இயங்குதளங்கள், கிளெயண்ட்-சர்வர் கட்டமைப்பை மனதில் வைத்து வடிவமைக்கப்பட்டிருப்பதாக தெரிகிறது. கணினி சாதனங்களுடன் பல்வேறு மென்பொருள்கள் இணைந்து செயல்படும் வகையில், இந்த ஆப்ரேட்டிங் சிஸ்டங்கள் வன்பொருள்களைக் குறைக்க முயற்சிக்கின்றன. ஒரு வகையில், ஆப்ரேட்டிங் சிஸ்டமே மென்பொருளுக்கான ஹார்டுவேராக \"செயல்பட\" முனைகிறது, ஆனால் குறைமட்ட புரோகிராமிங் மொழிகள், ஏபிஐ (API) பயன்படுத்தி செயல்படுகின்றன.\n\nஇந்த ஆப்ரேட்டிங் சிஸ்டங்கள், சர்வீஸ்கள் அல்லது டேமன்கள் என்றழைக்கப்படும் பின்புல நிரல்களைச் (background programs) செயல்படுத்தும் அளவிற்கு திறன் பெற்றிருக்கின்றன. இந்த நிரல்கள், மேலே \"அப்பாச்சி எச்டிடிபி சர்வர்\" மென்பொருள் குறிப்பிடப்பட்டது போல, செயல்படுவதற்கான அவற்றின் தேவை வரும் வரை உறைநிலையில் (sleep state) காத்திருக்கின்றன. சர்வீஸ்களை வழங்கும் எந்த மென்பொருளும் சர்வர் \"என்றழைக்கப்படுவதால்\" , நவீன தனிநபர் பயன்பாட்டு கணிணிகள் ஒரேசமயத்தில் செயல்படும் சர்வர்-கிளெயண்ட்களின் காட்டைப் போல காணப்படுகின்றன.\n\nஇறுதியாக, இணையமே கூட சர்வர்கள் மற்றும் வாடிக்கையாளர்களின் ஒரு காடாக தான் இருக்கிறது. ஒரு சில வரைமுறைப்படுத்தப்பட்ட ஸ்டேக் புரோட்டோகால்களின் வரிசைக்கு பொருந்தி வரும்பட்சத்தில், பல கிலோமீட்டர் தூரத்தில் இருந்து வெறுமனே ஒரு வலைத்தளத்தைத் தட்டினால், அதில் கூட உதாரணமாக எத்தனையோ வன்பொருள் மற்றும் மென்பொருள் சர்வர்கள் உள்ளடங்கி வருகின்றன. நமக்கு தேவையான உலகளாவிய இணையத்தை வழங்க குறைந்தபட்சம் ரௌட்டர்கள், மோடம்கள், டொமைன் நேம் சர்வர்கள் மற்றும் இன்னும் பல்வெறு சர்வர்கள் தேவைப்படுகின்றன.\n\nSection::::சர்வர் வன்பொருள்.\nசர்வர் பயன்பாட்டைச் சார்ந்து, சர்வர்களுக்கான வன்பொருள் தேவைகள் மாறுபடுகின்றன. பொதுவாக ஒரு மேஜை கணிணிக்கு தேவைப்படும் சிபியூ வேகத்தை விட சர்வருக்கு அதிகளவிலான வேகம் தேவைப்படுகிறது. ஒரு வலையமைப்பில் இருக்கும் பல பயனர்களுக்கு தேவையான சேவைகளை வழங்க சர்வர்களுக்கு, வேகமான வலையமைப்பு இணைப்புகள் மற்றும் உயர்ந்தளவிலான இன்புட்/அவுட்புட் வெளியீடுகள் போன்ற வசதிகள் தேவைப்படுகின்றன. பொதுவாக சர்வர்கள் ஒரு வலையமைப்பிற்குள் பயன்படுத்தப்படுவதால், ஒரு மானிட்டரோ அல்லது இன்புட் சாதனமோ இல்லாமல் தலையில்லா நிலையில் (headless mode) அவை செயல்படுத்தப்படலாம். சர்வர் செயல்பாட்டிற்கு தேவையில்லாத செயல்முறைகள் பயன்படுத்தப்படுவதில்லை. பயனர் வரைநிலை இடைமுகம் (Graphical user interface - GUI) தேவையில்லை என்பதாலும், அது வேறிடத்திற்கு ஒதுக்கக்கூடிய ஆதாரங்களை இழுத்துவிடும் என்பதாலும், பல சர்வர்கள் பயனர் வரைநிலை இடைமுகத்தைக் கொண்டிருப்பதில்லை. அதே போல ஆடியோ மற்றும் யூஎஸ்பி (USB) இடைமுகங்களும் தவிர்க்கப்பட்டிருக்கலாம்.\n\nபொதுவாக சர்வர்கள் தடையில்லாமல் நீண்ட நேரம் செயல்பட வேண்டும் என்பதாலும், அவற்றின் செயல்பாடு கட்டாயம் தொடர்ந்து இருக்க வேண்டும் என்பதாலும் சிறந்த மற்றும் நீடித்த வன்பொருள்களின் தேவை அதிஅவசியமாகிறது. வர்த்தக கணினி பாகங்களில் இருந்து தான் சர்வர்கள் உருவாக்கப்படுகின்றன என்றாலும், பழுது ஏற்படாமல் நீடித்த உழைப்பிற்காக மிக முக்கியமான சர்வர்களுக்கு பிரத்யேக சிறப்பு வன்பொருள்கள் பயன்படுத்தப்படுகின்றன.\nஉதாரணமாக, வேகமான உயர்திறன் ஹார்டுடிஸ்குகள், வெப்பத்தை வெளியேற்ற பெரிய உள்விசிறிகள் (computer fans) அல்லது நீர்குளிர்விப்பு முறை (water cooling), மின்தடையின் போதும் சர்வரின் செயல்பாடு தடையில்லாமல் செயல்பட தடையற்ற மின் விநியோக கருவிகள் போன்றவை சர்வர்களில் இணைக்கப்பட்டிருக்கும். இந்த சாதனங்கள் முறையே விலைக்கேற்ப உயர்ந்த திறனையும், நம்பகத்தன்மையையும் அளிக்கின்றன. வன்பொருள் ரிடன்டன்சி (ஒன்று பழுதானால், தானாகவே மற்றொன்று அதன் பணியைச் செய்யும் வகையில் பவர்சப்ளைகள் மற்றும் ஹார்டுடிஸ்குகள் போன்ற சாதனங்கள் ஒன்றுக்கு மேற்பட்டவை இணைக்கப்பட்டிருப்பது) பரவலாக பயன்படுத்தப்படுகிறது. பழுதுகளைக் கண்டறிந்து, சரிப்படுத்தும் ஈசிசி நினைவக சாதனங்களும் (ECC memory devices) பயன்படுத்தப்படுகின்றன; ஈசிசி அல்லாத நினைவகம் (non-ECC memory) தரவு இழப்புகளை (data loss) ஏற்படுத்தக்கூடும்.\n\nபெரும்பாலும் பாதுகாப்பிற்காக யாரும் அணுகாதபடி, அலமாரியில் வைத்திருக்கும் வகையில், சர்வர் அறைகளில் தான் சர்வர்கள் அமைக்கப்பட்டிருக்கும்.\n\nபெரும்பாலான சர்வர்கள் தொடங்கும் போதும், ஆப்ரேட்டிங் சிஸ்டத்தை லோட் செய்யும் போதும் வன்பொருள்களுக்காக நீண்ட நேரம் எடுக்கும். அதேபோல, பெரும்பாலும் பூட் ஆவதற்கு முன்னாலேயே சர்வர்கள் நினைவக சோதனையையும், அங்கீகரிப்பையும் (memory test & verification) செய்யும், அதனோடு ரீமோட் மேனேஜ்மென்ட் சர்வீஸ்களையும் (remote management services) தொடங்கிவிடும். பிறகு ஹார்டு டிரைவ் கண்ட்ரோலர்கள், எல்லா டிரைவுகளையும் ஒரேநேரத்தில் செயல்பாட்டிற்கு கொண்டு வராமல், தொடக்க மின்இழுப்புகளால் (startup surges) பவர்சப்ளை ஓவர்லோடு ஆகாமல் இருக்க, படிப்படியாக டிரைவ்களைச் செயல்பாட்டிற்கு கொண்டுவரும். அதன்பிறகு ரிடன்டன்சி சரியாக செயல்படுவதற்காக முன்கூட்டிய ரேய்டு (RAID) சிஸ்ட சோதனைகளை முடக்கிவிடும். ஒரு சர்வர் தொடங்கும் போது பல நிமிடங்கள் எடுத்து கொள்வது பொதுவான விஷயம் தான், அதேசமயம் அவற்றை பல மாதங்களுக்கு அல்லது ஆண்டுகளுக்கு ரீஸ்டார்டு (restart) செய்ய வேண்டிய அவசியமும் இருக்காது.\n\nSection::::சர்வர் ஆப்ரேட்டிங் சிஸ்டம்.\nFreeBSD, சோலாரிஸ் மற்றும் லினக்ஸ் போன்ற சர்வர்களுக்கான சில பிரபல ஆப்ரேட்டிங் சிஸ்டங்கள் யூனிக்ஸை அடிப்படையாக வைத்து வடிவமைக்கப்பட்டிருக்கின்றன அல்லது அதற்கு இணையானவையாக இருக்கின்றன. அடிப்படையில் யூனிக்ஸ் ஒரு மினிகம்ப்யூட்டர் ஆப்ரேட்டிங் சிஸ்டமாகும், படிப்படியாக சர்வர்கள் முந்தைய மினிகம்ப்யூட்டர்களுக்கு மாற்றாக அவ்விடத்தைப் பிடித்தன, யூனிக்ஸ் அடிப்படையிலான ஆப்ரேட்டிங் சிஸ்டத்தைத் தேர்வு செய்வதில், யூனிக்ஸ் ஒரு சிறந்த மற்றும் லாஜிக்கலான தேர்வாக பிரபலமாகி இருந்தது. இவற்றில் பல இரண்டு விதத்திலும் சுதந்திரத்தை அளித்தது. \n\nசர்வர் அடிப்படையிலான ஆப்ரேட்டிங் சிஸ்டங்கள் பொதுவாக சில வசதிகளைக் கொண்டிருக்கும், இந்த வசதிகள் அவற்றை சர்வர் சூழலுக்கு மேலும் பொருத்தமாக்குகின்றன. அவற்றில் சில,\n\n\nசர்வர் அடிப்படையிலான ஆப்ரேட்டிங் சிஸ்டங்கள் பல சமயங்களில் வன்பொருள் சென்சார்களுடன் தொடர்பு கொள்வனவாக இருக்கும், இதன்மூலம் இது அதிக வெப்பம், புரோஸசர் மற்றும் டிஸ்க் பழுது போன்றவற்றைக் கண்டறிந்து, ஆப்ரேட்டருக்கும் அறிவிக்கும் அல்லது/அத்துடன் அதுவாகவே மாற்று நடவடிக்கைகளையும் எடுக்கும்.\n\nஒரு மேஜை கணினி (desktop computer) அதன் பயனருக்குத் தேவையான பரந்த செயல்பாடுகளைச் செயல்படுத்த வேண்டியதிருக்கும் நிலையில், சர்வர்கள் பல பயனர்களுக்கு வரையறுக்கப்பட்ட சர்வீஸ்களை மட்டுமே அளிக்க வேண்டியதிருக்கும், அதேபோல மேஜை கணினியில் பயன்படுத்தப்படும் ஆப்ரேட்டிங் சிஸ்டத்தின் தேவைகளுக்கும், சர்வரில் பயன்படும் ஆப்ரேட்டிங் சிஸ்டத்தின் தேவைகளுக்கும் வித்தியாசம் இருக்கின்றன. சர்வீஸ்கள் அளிப்பதற்கும் மற்றும் பயனர்களின் தேவையை விரைவில் பூர்த்தி செய்வதற்கும் இரண்டிற்கும் ஒரு கணினியைப் பயன்படுத்த ஓர் ஆப்ரேட்டிங் சிஸ்டத்தால் சாத்தியப்படும் என்றாலும், வழக்கமாக சர்வர்களிலும், மேஜை கணினிகளிலும் வேறுவேறு ஆப்ரேட்டிங் சிஸ்டங்கள் பயன்படுத்தப்படுகின்றன. சில ஆப்ரேட்டிங் சிஸ்டங்கள் ஒரேவிதமான பயனர் இடைமுகத்துடன் சர்வர் மற்றும் மேஜை கணிணி இரண்டிற்கும் இரண்டு பதிப்புகளை வழங்குகின்றன.\n\nz/OS போன்ற சில முக்கிய மெயின்பிரேம் ஆப்ரேட்டிங் சிஸ்டங்களைப் போல விண்டோஸ் மற்றும் மேக் OS X ஆப்ரேட்டிங் சிஸ்டங்களின் டெஸ்க்டாப் பதிப்புகள் வெகு சில சர்வர்களில் மட்டும் தான் நிறுவப்பட்டிருக்கின்றன. யூனிக்ஸ் மற்றும் கட்டற்ற கெர்னல் அமைப்புகளின் ஆப்ரேட்டிங் சிஸ்டங்கள் தான் சர்வர்களை அதிகளவில் ஆக்கிரமித்திருக்கின்றன.\n\nமைக்ரோபுரோஸசர் அடிப்படையிலான சர்வர்களின் அதிகரிப்பு, x86 மைக்ரோபுரோஸசர் கட்டமைப்பில் செயல்படுத்துவதற்கான யூனிக்ஸின் அபிவிருத்திக்கு வித்திட்டது. ஆப்ரேட்டிங் சிஸ்டங்களுக்கான மைக்ரோசாப்ட் விண்டோஸ் குடும்பமும் x86 ஹார்டுவேரில் செயல்படுகிறது, மேலும் சர்வர் பயன்பாட்டிற்கு ஏற்ற வகையில் விண்டோஸ் என்டி (NT) பதிப்புகளும் இருக்கின்றன.\n\nசர்வர் மற்றும் டெஸ்க்டாப் ஆப்ரேட்டிங் சிஸ்டங்களின் செயல்பாடுகள் வேறுவேறாக இருந்தாலும், வன்பொருள்கள் மற்றும் இயங்குதளங்களின் நம்பகத்தன்மையில் ஏற்பட்டிருக்கும் அபிவிருத்திகள் இந்த இரண்டு வகையான ஆப்ரேட்டிங் சிஸ்டங்களுக்கு இடையிலான வித்தியாசத்தைக் குறைத்துவிட்டிருக்கின்றன. இன்று, பல டெஸ்க்டாப் மற்றும் சர்வர் ஆப்ரேட்டிங் சிஸ்டங்கள் ஒரேமாதிரியான கோட்களின் அடிப்படைகளைப் பகிர்ந்து கொள்கின்றன, கான்பிக்ரேஷனில் மட்டுமே வேறுபடுகின்றன. இணைய பயன்பாடுகள் (web application) மற்றும் மிட்டில்வேர் பிளாட்பார்ம்களில் (middleware platforms) ஏற்பட்டிருக்கும் மாற்றமும் சிறப்பு பயன்பாடுகள் நிறுவப்பட்ட சர்வர்களின் தேவையைக் குறைத்துவிட்டிருக்கிறது.\n\nSection::::இணையத்தில் சர்வர்கள்.\nஇணையத்தின் மொத்த கட்டமைப்பும் பெரும்பாலும் கிளெயண்ட்-சர்வர் மாதிரியில் தான் அமைக்கப்பட்டிருக்கின்றன. உயர்மட்ட ரூட் நேம்சர்வர்கள் (High-level root nameservers), டிஎன்எஸ் (DNS) சர்வர்கள் மற்றும் ரௌட்டர்கள் இணையத்தில் தரவு பரிமாற்றத்திற்கு உதவுகின்றன. உலகமெங்கும் தொடர்ந்து இயங்கி கொண்டே இருக்கும் மில்லியன்கணக்கிலான சர்வர்கள் இணையத்தில் இணைக்கப்பட்டிருக்கின்றன.\n\nஇணைய சர்வர்கள் அளிக்கும் பல சேவைகளில் சில:\n\nவெளிப்படையாக, ஒரு சாதாரண இணைய பயனர் ஒரு செயல்பாட்டைச் செய்யும் போது, ஒரு சர்வர் உடனோ அல்லது பல சர்வர்களுடனோ ஒன்றோ அல்லது பல தொடர்புகளையோ ஏற்படுத்திக் கொள்ள வேண்டியதிருக்கிறது.\n\nசர்வர்களுக்கு இடையிலான மட்டத்தில் செயல்படும் தொழில்நுட்பங்களும் இருக்கின்றன. சில சேவைகள் பிரத்யேக சர்வர்களைப் பயன்படுத்துவதில்லை; உதாரணமாக, பியர்-டு-பியர் கோப்பு பகிர்வுமுறை (peer-to-peer file sharing), தொலைபேசி சேவை (உதாரணமாக ஸ்கைப்), பல பயனர்களுக்கு வழங்கப்படும் தொலைக்காட்சி நிகழ்ச்சிகள் (உதாரணமாக, கொண்டிகி, ஸ்லிங்பாக்ஸ்) ஆகியவை.\n\nSection::::தினசரி வாழ்க்கையில் சர்வர்கள்.\nஏதோவொரு கணினியோ அல்லது சாதனமோ பயன்பாடுகளை அல்லது சேவைகளை அளிக்கிறது என்றால் அது தொழில்நுட்ப முறையில் ஒரு சர்வர் என்றழைக்கப்படுகிறது. ஓர் அலுவலகத்திலோ அல்லது பெருநிறுவன சூழலிலோ வலையமைப்பு சர்வரை எளிதாக கண்டறிய முடியும். ஒரு டிஎஸ்எல்/கேபிள் மோடம் ரௌட்டரானது, ஐபி முகவரி அசைன்மெண்ட் (DHCP வழியாக) மற்றும் நேட் NAT போன்ற பயன்பாட்டு சேவைகளுடன் ஒரு கணினியை இணைப்பதால், அது ஒரு சர்வருக்கான தகுதியைப் பெறுகிறது, இது வெளியிலிருந்து வரும் அச்சுறுத்தல்களில் இருந்து கணினியைப் பாதுகாக்க பயர்வாலாக (firewall) செயல்படுகிறது. ஐட்யூன்ஸ் என்பது கணினிகளுக்கு இடையில் இசையை ஸ்ட்ரீம் செய்ய ஒரு மியூசிக் சர்வராகச் செயல்படுகிறது. பல வீட்டு பயனர்கள் (home users) போல்டர்களையும் (folders), பிரிண்டரையும் பகிர்ந்து கொள்கிறார்கள். எவர்குவஸ்ட் (Everquest), வோல்ட் ஆப் வார்கிராப்ட் (World of Warcraft), கவுண்டர்-ஸ்ட்ரைக் (Counter-Strike) மற்றும் ஈவ்-ஆன்லைன் (EVE-Online) போன்ற ஆன்லைன் விளையாட்டுக்களை நிறுவும் பல சர்வர்களும் மற்றொரு உதாரணமாக இருக்கிறது.\n"}
{"id": "68449", "url": "https://ta.wikipedia.org/wiki?curid=68449", "title": "முகமது அலி வம்சத்தின் அரசர்கள் பட்டியல்", "text": "முகமது அலி வம்சத்தின் அரசர்கள் பட்டியல்\n"}
{"id": "68451", "url": "https://ta.wikipedia.org/wiki?curid=68451", "title": "அரிச்சந்திரன் கோயில்", "text": "அரிச்சந்திரன் கோயில்\n\nSection::::அரிச்சந்திரன் கோயில் அறிமுகம்.\nஅரிச்சந்திரன் கோவில் என்றாலே உலகத்தில் வாழும் அனைத்து இந்துக்களுக்கும் நினைவிற்கு வருவது காசி (பனாரஸ்) என்னும் வாரணாசி நகரம் ஆகும். இந்துவாகப் பிறந்த ஒருவரின் சடலத்தை காசியில் கங்கைக் கரையில் அரிச்சந்திர மயானத்தில் எரித்தால் அவர்கள் சொர்க்கலோகம் அடைவார்கள் என்கிற நம்பிக்கையில் வசதி படைத்தவர்கள் இறந்தவுடன் பூத உடலை காசிக்கு எடுத்துச் சென்று அரிச்சந்திர மயானத்தில் எரியூட்டி அஸ்தியை கங்கையில் கரைக்கும் வழக்கம் பல்லாயிரம் ஆண்டுகளாக நடந்து கொண்டிருக்கின்றது.\n\nகாசி நகர் மயானத்திற்கு சிறப்பு ஏற்பட்டதற்கு காரணம் அம்மயானத்தை ஒரு காலத்தில் அரிச்சந்திரன் காவல் காத்து காசி விஸ்வநாதரின் நேரடி ஆசியும் பெற்று வரம் பெற்ற காரணத்தினால் தான் காசி மயானம் சிறப்பு பெறுகிறது. அந்த நாள் முதல், பூலோகத்தில் உள்ள அனைத்து மயானங்களையும் அரிச்சந்திரன் காவல் காக்கின்றார் என்ற தத்துவத்துடன் ஒவ்வொரு மயானத்திலும் அரிச்சந்திரன் கோவில்கள் அமைக்கப்பட்டு அரிச்சந்திரன் ஆலயத்தில் அபிஷேகம் செய்து, ஆசீர்வாதம் பெற்று அனுமதி பெற்ற பிறகே மயானத்துக்குள் நுழைந்து இறந்த உடலுக்கு ஈமச்சடங்குகள் செய்யும் வழக்கம் தொன்று தொட்டு விளங்கி வருகிறது.\n\nSection::::அரிச்சந்திரன் கோயிலின் உயர்வுகள்.\nகாசியில் நடப்பது போன்றே ஒவ்வொரு ஊர் மயானத்திலும் பிணத்தை எரியூட்டின பிறகு அதை ஆற்றில் கரைக்க வேண்டும் என்பதற்காகத் தான் பெரும்பாலான மயானங்கள் ஆற்றின் கரையோரத்தில் அமைக்கப்படுகிறது. ஆறு இல்லாத ஊர்களில் மயானத்தின் பக்கத்தில் கங்கைக்கு நிகரான திருக்குளம் அமைக்கப்பட்டிருக்கும். ஈமச்சடங்கு முடிந்தவுடன் அஸ்தியை அந்த தடாகத்தில் கரைத்து விட்டு புனித நீராடும் வழக்கம் தொன்றுதொட்டு விளங்கி வருகிறது.\n\nகால வெள்ளத்தால் தமிழ்நாட்டு கிராமங்களில் மயானத்தில் அரிச்சந்திரனுக்கு முறையான ஆலயம் இல்லாத நிலையில் சவத்தைக் கொண்டு வந்து மயானத்திற்கு முன் உள்ள ஏதாவது ஒரு \" கருங்கல் \" அருகே சடலத்தை கீழே இறக்கி வைத்துவிடுவார்கள். பிறகு அந்த கல்லை அரிச்சந்திரனாக பாவித்து அனைத்து விதமான பால், தயிர், பஞ்சாமிர்தம் பன்னீர், மஞ்சள், விபூதி போன்றவைகளால் அபிஷேகங்களெல்லாம் அக்கல்லிற்கு முறைப்படி செய்து அந்த அரிச்சந்திரனாக பாவிக்கப்பட்ட கல்லுக்கு விபூதி, சந்தனம் திலகமிட்டு மாலை சாற்றி ஆராதனை செய்வார்கள். இதன் பிறகுதான் மயானத்தின் உள்ளே சென்று எரிக்கவோ அல்லது புதைக்கவோ செய்வார்கள்.\n\nஇதுவரை தமிழகத்தில் காஞ்சீபுரம், திருவண்ணாமலை மற்றும் வேலூர் மாவட்டங்களின் 56 கிராமங்களில் அரிச்சந்திரன் ஆலயங்கள் அமைக்கப்பட்டுள்ளன.\n"}
{"id": "68464", "url": "https://ta.wikipedia.org/wiki?curid=68464", "title": "மில்மா", "text": "மில்மா\n\nமில்மா என்பது இந்திய மாநிலமான கேரளாவில் திருவனந்தபுரத்தைத் தலைமை இடமாகக் கொண்டு இயங்கும் கேரள மாநிலக் கூட்டுறவு பால் விற்பனைக் கூட்டமைப்பு லிமிடெட் என்ற தன்னாட்சி பெற்ற பொதுத்துறை நிறுவனம் ஆகும்.\n\nவணிக நடவடிக்கைகளாகிய பால் கொள்முதல், பதப்படுத்துதல், குளிரூட்டுதல் மற்றும் விற்பனை ஆகிய பணிகளைச் செய்கிறது.\n\nSection::::வரலாறு.\nகடந்த 1963ஆம் ஆண்டு, இந்திய சுவிட்சர்லாந்து நாடுகளின் கூட்டு ஒப்பந்தத்தின் அடிப்படையில், கேரளாவில் கறவை மாடுகள் வளர்ப்புத் திட்டம் ஆரம்பிக்கப்பட்டது.\n\nஇதன் மூலம் ஸ்விஸ் பிரவுன் எனப்படும் கலப்பின மாடுகள் அறிமுகப்படுத்தப்பட்டன. \nதற்பொழுது இத்திட்டம் கேரளா கால்நடை வளர்ப்பு மற்றும் பால் விற்பனை வாரியம் என்ற அமைப்பின்கீழ் தொடர்கிறது.\n\nஅமுல் அமைப்பின் வெற்றியைத் தொடர்ந்து, தேசிய பால் பண்ணை மேம்பாட்டு அமைப்பு செயல்படுத்திய இந்திய வெண்மைப் புரட்சித் திட்டத்தின்கீழ், மில்மா எனப்படும் கேரள மாநிலக் கூட்டுறவு பால் விற்பனைக் கூட்டமைப்பு 1980ஆம் ஆண்டு ஆரம்பிக்கப்பட்டது.\n\nஇத்திட்டத்தின் மூலம் 83 சதவீதத்துக்கும் மேலான கறவை மாடுகள் சுனந்தினி எனப்படும் கலப்பின பசுக்களாக மாற்றப்பட்டு, மாநிலத்தின் பால் உற்பத்தி பத்து மடங்காக உயர்த்தப்பட்டது.\n\n\n"}
{"id": "68465", "url": "https://ta.wikipedia.org/wiki?curid=68465", "title": "திசைவி", "text": "திசைவி\n\nதிசைவி (\"router\") என்பது இலக்க உறை தரவுகளை (Data Packets) ஒரு வலையமைப்புக்குள் துவங்கி இன்னொரு வலையமைப்புக்கு நகர்த்த உதவும் சாதனம். பல கணினி வலையமைப்புகள் ஒரே திசைவியில் இணைக்கப்பட்டிருக்கும். திசைவி தனக்குள் வரும் தரவுகளின் இலக்கு முகவரியை படித்து சேர் இடத்தை தீர்மானிக்கிறது. பிறகு தனது திசைவித்தல் அட்டவணை மற்றும் திசைவித்தல் கொள்கையின் படி அடுத்த வலையமைப்புக்குள் தரவிகளை நகர்த்துகிறது. இவ்வாறு தம் இலக்கை அடையும் வரை தரவிகளின் பயணம் தொடரும்.இணையம் முழுதும் போக்குவரத்து வழிகாட்டி போல் திசைவிகள் செயல்படுகிறது. தகவல்களை வழித்திருத்தவும் (routing), முன்னோக்கி அனுப்பவும் (forwarding) இதன் மென்பொருள் மற்றும் வன்பொருள் அமைக்கப்பட்டிருக்கும். திசைவிகள் இரண்டு அல்லது அதற்கும் மேற்பட்ட தருக்க துணைவலையமைப்புகளை (logical subnets) இணைக்கிறது.\n\nதிசைவிகள் பொதுவாக வீடுகளிலும் அல்லது சிறு வியாபார நிறுவனங்களிலும் கூட இணையக இணைப்பிற்காக பயன்படுத்தப்படுகின்றன. \"லேயர் 3 சுவிட்சிங்\" என்ற இந்த வார்த்தை வழித்திருத்தல் (routing) உடன் அடிக்கடி மாற்றி மாற்றி பயன்படுத்தப்படுகிறது. ஆனால் மடைமாற்றி(switch) என்பது தான் எவ்வித கடினமான தொழில்நுட்ப வரையறையும் இல்லாமல் பொதுவாக பயன்படுத்தப்படும் வார்த்தையாகும். ஒப்பீட்டளவில், வலையமைப்பு மையக்கருவி (network hub) எவ்வித வழித்திருத்தமும் செய்வதில்லை. மாறாக அது ஒரு வலையமைப்பு இணைப்பில் பெறும் ஒவ்வொரு இலக்க உறை தரவையும் அப்படியே ஏனைய அனைத்து வலையமைப்பு இணைப்புகளுக்கும் அனுப்பிவிடும்.\n\nதிசைவிகள் இரண்டு வெவ்வேறு தளங்களில் செயல்படுகின்றன:\n\nSection::::முன்னோக்கி நகர்த்தும் தளம் (தரவுத்தளம்).\nதுல்லியமான இணைய நெறிமுறை (IP) முன்னோக்கி நகர்த்தல் செயல்பாட்டிற்கு, திசைவி வடிவமைப்பானது ஒவ்வொரு இலக்க உறை தரவில் இருக்கும் அதன் நிலை குறித்த தகவலைக் குறைக்க முயல்கிறது. இலக்க உறை தரவு அனுப்பப்பட்ட உடனேயே, திசைவி அதைப்பற்றிய புள்ளிவிபர தகவலைச் சேர்த்து வைப்பதில்லை. அனுப்பும் மற்றும் பெறும் இடங்கள் தான், இவை குறைபாடுடைய அல்லது காணாமல் போன இலக்க உறை தரவுகள் என்று அவற்றைச் சேமித்து வைக்கின்றன.\n\nஅனுப்புவதற்கான முடிவுகளில், திறந்த அமைப்பு இடைப்பிணைப்புப் படிமம் அடுக்கு மூன்றில் (OSI Model Layer 3) அல்லது வலையமைப்புக் அடுக்கு தவிர பிற அடுக்குகளின் முடிவுகளும் உள்ளடங்கி இருக்கும். தரவு இணைப்பு அடுக்கு அல்லது அடுக்கு 2 ஆனது, தகவலின் அடிப்படையில் அனுப்பும் ஒரு செயல்பாடாகும். சந்தைப்படுத்தல் மொழியில் இதை லேயர் 2 சுவிட்ச் என்று அழைக்கப்பார்கள்.\n\nதரவுகளை அனுப்பும் செயல்பாட்டில் நெரிசல் அதிகரிக்கும் போது, அதாவது திசைவியால் செயல்படுத்தக் கூடிய அளவை விட அதிகமான விகிதத்தில் இலக்க உறை தரவுகள் வரும் போது, என்ன செய்ய வேண்டும் என்று முடிவு செய்வதும் இதன் பணிகளில் ஒன்றாக இருக்கிறது. இணையத்தில் பயன்படுத்தப்படும் மூன்று பொதுவான கொள்கைகள் என்னவென்றால் டெயில் ட்ராப், ரேண்டம் ஏர்லி டிடெக்சன் மற்றும் வெய்டட் ரேண்டம் ஏர்லி டிடெக்சன் ஆகியனவாகும். டெயில்டிராப் என்பது எளிமையானதும், சுலபமாக நிறுவக்கூடியதுமாகும்; திசைவியில் இடைசெருகல்களின் (buffers) அளவை விட வரிசையின் நீளம் அதிகரிக்கும் போது இதில் திசைவி வெறுமனே இலக்க உறை தரவுகளைக் கைவிட்டுவிடுகிறது. ரேண்டம் ஏர்லி டிடக்சன் (Random early detection - RED), உள்ளமைவு செய்யப்பட்டிருக்கும் அளவைக் கடந்து வரிசை நீளும் போது, சாத்தியப்படும் அளவிற்கு முன்னதாகவே தகவல் தரவுகளைக் (datagrams) கைவிட்டுவிடுகிறது. Weighted random early detection-ற்கு உள்ளமைவு செய்யப்பட்ட அளவை விட ஒரு மதிப்பார்ந்த சராசரி வரிசை தேவைப்படுகிறது. இதனால் குறுகிய வெடிப்புகள் (short burst) மாறி மாறி கைவிடப்படுவதைத் செய்வதில்லை.\n\nஒரு திசைவியானது பாக்கெட்கள் எங்கே அனுப்பப்பட வேண்டும் என்பதை முடிவு செய்ய ஒரு வழித்திருத்தல் அட்டவணையைப் பயன்படுத்துகிறது. தேவையான முகவரியைத் திசைவியால் கண்டறிய முடியவில்லை என்றால், பின்னர் அது வழித்திருத்தல் அட்டவணையைப் பார்த்து அதை அனுப்புவதற்கான அடுத்த சிறந்த முகவரி எது என்று முடிவு செய்யும்.\n\nSection::::திசைவிகளின் வகைகள்.\nதிசைவிகள் நிறுவனங்களுக்குள்ளும், நிறுவனங்களுக்கு இடையிலும், இணையத்துடனும் மற்றும் இணைய சேவை வழங்குனர்களுக்குள்ளும் (ISP) இணைப்புகளை அளிக்கும். பெரியளவிலான திசைவிகள் (உதாரணமாக, சிஸ்கோ, CRS-1 அல்லது ஜூபிடர் T1600 போன்றவை) இணைய சேவை வழங்குனர்களை இணைக்கும் வகையில், இணைய சேவை வழங்கும் நிறுவனங்களில் பயன்படுத்தப்படுகிறது. அல்லது மிகப் பெரிய நிறுவனங்களின் வலையமைப்புகளில் பயன்படுத்தப்படலாம். சிறிய திசைவிகள் வீடுகளில் மற்றும் சிறிய அலுவலங்களுக்கு இணைப்புகளை வழங்குகிறது.\n\nSection::::இணைய இணைப்பிற்கும் உள்பயன்பாட்டிற்குமான திசைவிகள்.\nஇணைய சேவை வழங்குனர்களுக்கும் மற்றும் பெரிய நிறுவனங்களுக்கும் இணைப்புகளை வழங்குவதற்கான திசைவிகள் பெரும்பாலும் எவ்வித மாற்றமும் இல்லாமல் பார்டர் கேட்வே நெறிமுறை (BGP) உடன் வழித்திருத்தல் தகவல்களைப் பரிமாறிக் கொள்கின்றன. RFC 4098 நெறிமுறை பல்வேறு வகையான பிஜிபி-பரிமாற்ற திசைவிகளை வரையறுக்கிறது:\n\nதிசைவிகள் தனிமுறை சர்வர்களுக்கான நுழைவாய் முன்னனுப்புதலிலும் பயன்படுத்தப்படுகின்றன.\n\nSection::::சிறு அலுவலகங்கள், வீட்டுஅலுவலகங்கள் (SOHO) இணைப்பு.\nபொதுவாக திசைவிகள் என்றழைக்கப்படும் ரெசிடென்சியல் கேட்வேக்கள், கம்பிகள் மூலமாக அனுப்பப்படும் ஐபி அல்லது டிஎஸ்எல் போன்ற ஓர் அகலகற்றைச் சேவையுடன் இணைக்க வீடுகளில் பயன்படுத்தப்படுகின்றன. இதுபோன்ற ஒரு திசைவி ஓர் உட்புற டிஎஸ்எல் மோடத்தையும் உள்ளடக்கி இருக்கும்.\n\nரெசிடென்சியல் கேட்வேக்கள் மற்றும் SOHO திசைவிகள் குறிப்பிடத்தக்களவில் வழித்திருத்தத்திற்கு அப்பாற்பட்டு வலையமைப்பு முகவரி மாற்றங்களையும், நுழைவாய் முகவரி மாற்றங்களையும் அளிக்கின்றன. தொலைதூர வலையமைப்பிற்கு லோக்கல் கணினிகளின் ஐபி முகவரிகளை நேரடியாக அளிப்பதற்கு மாறாக, இதுபோன்றதொரு ரெசிடென்சியல் கேட்வே பல்வேறு உள்ளிணைப்பு கணினிகள் ஒரேயொரு கணிணியாக தெரிவது போல மாற்றி காட்டுகின்றன. SOHO திசைவிகள், ஒரு நிறுவன வலையமைப்பிற்கு இணைப்பை வழங்குவதற்காக தானாகவே மெய்நிகர் தனிமுறை வலையமைப்பு குழாய் செயல்பாட்டிற்கும் ஒத்துழைப்பு வழங்குகிறது..\n\nSection::::நிறுவன திசைவிகள்.\nஒரு நிறுவனத்தில் அனைத்து வகையான திசைவிகளும் பயன்படுத்தப்படலாம். நவீன திசைவிகள் ஐஎஸ்பீ-களிலும் மற்றும் கல்வியியல் ஆராய்ச்சி நிறுவனங்களிலும் காணப்படும். பெரிய வியாபாரங்களுக்கும் சக்தி வாய்ந்த திசைவிகள் தேவைப்படும்.\n\nSection::::அணுகும் திசைவி.\nSOHO உட்பட அணுகும் திசைவிகள், கிளை அலுவலங்கள் போன்ற வாடிக்கையாளர் இடங்களில் இடம் பெற்றிருக்கும். அவற்றிற்கு அவற்றின் சொந்தமான படிநிலை வழித்திருத்தல் தேவைப்படுவதில்லை. குறிப்பிடத்தக்களவில், அவை செலவு குறைப்பிற்காக பயன்படுத்தப்பட்டுக் கொண்டிருக்கும்.\n\nSection::::வினியோக திசைவி.\nவினியோக திசைவிகள் அதே வலைத்தளத்திலோ அல்லது ஒரு பெரிய நிறுவன இடத்திற்காக பல்வேறு தளங்களில் இருந்து தரவு கோர்வைகளைச் சேகரிக்கவும், பன்முக அணுகுதல் திசைவிகள் மூலமாக தரவு பரிமாற்றத்தை வேகப்படுத்தவும் செய்கின்றன. வினியோக திசைவிகள் பெரும்பாலும் ஒரு WAN-ல் சேவைத்தரத்தை உறுதிப்படுத்த பொறுப்பேற்கின்றன. ஆகவே அவை ஒரு கணிசமான அளவிற்கு நினைவகத்தையும், பன்முக WAN இடைமுகங்களையும் மற்றும் கணிசமான அறிவுசார் செயல்பாட்டுத்திறனையும் கொண்டிருக்கும்.\n\nஇவை வழங்கன்களின் குழுக்களுக்கோ அல்லது வெளிப்புற வலையமைப்பிற்கோ இணைப்பையும் அளிக்கக் கூடும். இரண்டாவதாக கூறப்பட்ட பயன்பாட்டில், திசைவியின் செயல்பாடானது, ஒட்டுமொத்த பாதுகாப்பு கட்டமைப்பின் ஒரு பகுதியாக மிக கவனமாக கருத்தில் கொண்டிருக்க வேண்டும். திசைவியைத் தவிர ஒரு இஃபயர்வால் அல்லது மெய்நிகர் தனியார் வலையமைப்பு ஒருமுகப்படுத்தி (concentrator) ஆகியவையும் பயன்படுத்தப்படலாம், அல்லது இவையும், பிற பாதுகாப்பு செயல்பாடுகளும் திசைவியிலேயே கூட அமைந்திருக்கும்.\n\nஒரு நிறுவனம் முதன்மையாக ஒரே வளாகத்திற்குள் அமைந்திருக்கும் போது, அங்கே ஒரு தனிப்பட்ட வினியோக முறை இருக்க வேண்டியதில்லை. இதுபோன்ற சூழல்களில், உள்வலையமைப்புகளோடு இணைக்கப்பட்ட அணுகும் திசைவிகள், மூல திசைவிகள் வழியாக இவற்றை ஒன்றோடுஒன்று சேர்த்து இணைக்கின்றன.\n\nSection::::மூல திசைவி.\nநிறுவனங்களில், ஒரு மூல திசைவி ஆனது, ஒரு வளாகத்தின் பல்வேறு கட்டிடங்களில் அல்லது பெரிய நிறுவன இடங்களில் இருந்து வினியோக வகை திசைவிகளை இணைக்கும் ஒரு \"சிதைந்த பின்புலத்தை\" அளிக்கக்கூடும். இவை உயர்ந்த அலைவிரிவகலத்திற்காக சுருக்கப்படுகின்றன.\n\nஎந்த மைய இடமும் இல்லாமல் ஒரு நிறுவனம் பரவலாக வினியோகிக்கப்பட்டால், மூல வழித்திருத்தலின் செயல்பாடு WAN சேவையால் எடுத்துக்கொள்ளப்படும். இதற்காக நிறுவனம் பதிவு செய்து கொள்கிறது என்பதுடன் வினியோக திசைவிகள் முன்னணி வரிசையில் வந்துவிடுகின்றன.\n\nSection::::வரலாறு.\nஇன்றைய ஒரு திசைவி செய்வதைப் போலவே, முதன்முதலில் இடைமுக சேதி செயலி (Interface Message Processor-IMP) என்பது பயன்படுத்தப்பட்டு வந்தது. இந்த ஐஎம்பீ-கள் முதல் பேக்கெட் சுவிட்சிங் வலையமைப்புகளான ARPANET-ஐ உருவாக்கிய சாதனங்களாகும். திசைவிகள் பற்றிய சிந்தனை முதன்முதலில் சர்வதேச வலையமைப்பு பணிக்குழு (INWG) என்றழைக்கப்பட்ட ஒரு கணினி வலையமைப்பு ஆராய்ச்சியாளர்களின் சர்வதேச குழுவிடமிருந்து வந்தது. வெவ்வேறு வலையமைப்புகளை இணைப்பதில் இருந்த தொழில்நுட்ப பிரச்சினைகளைக் கருத்தில் கொண்டு 1972-ல் ஓர் உத்தியோகப்பூர்வ குழு அமைக்கப்பட்டது. பின்னர் அதே ஆண்டில் அது தகவல் பரிமாற்றத்திற்கான சர்வதேச கூட்டமைப்பின் (International Federation for Information Processing) ஒரு துணைக்குழுவாக மாறியது.\nஇந்த சாதனங்கள் பெரும்பாலான முந்தைய இருவழி பேக்கெட் சுவிட்சிங்களில் இருந்து மாறுபட்டு இருந்தது. முதலாவதாக, அவை நேர் இணைப்புகள் (serial lines), குறும்பகுதி வலையமைப்புகள் (local area networks) போன்ற வெவ்வேறு வகையான வலையமைப்புகளை இணைத்தது. இரண்டாவதாக, அவை இணைப்பற்ற சாதனங்கள், தரவு பரிமாற்றம் நம்பிக்கையான விதத்தில் அனுப்பப்பட்டன என்பதை உறுதிப்படுத்துவதில் அவை எந்த பங்கும் கொண்டிருக்கவில்லை. இது முழுமையாக வழங்கன்களின் பொறுப்பில் விடப்பட்டிருந்தது. (இந்த குறிப்பிட்ட யோசனை முன்னதாக CYCLADES வலையமைப்பிலேயே முன்னிருத்தப்பட்டிருந்தது).\n\nஒரு நிஜமான முன்மாதிரி அமைப்புமுறையை உருவாக்க வேண்டும் என்ற நோக்கத்துடன், இரண்டு சமகாலத்திய திட்டங்களின் ஒரு பாகமாக, இந்த சிந்தனை மிகவும் விரிவாக வளர்க்கப்பட்டது. ஒன்று முதலில் உருவான DARPA-வினால் துவக்கப்பட்ட திட்டம், இது இன்றைய TCP/IP கட்டமைப்பை உருவாக்கியது.\n\nமற்றொன்று புதிய வலையமைப்பு தொழில்நுட்பங்களை உருவாக்குவதற்கான ஜெராக்ஸ் PARC-ல் உருவான திட்டம். இது PARC யூனிவர்சல் பேக்கெட் சிஸ்டம் என்பதை உருவாக்கியது. நிறுவன அறிவு-சார் காப்புரிமை பிரச்சினைகள் இருந்த போதினும், பிந்தைய ஆண்டுகளில் ஜெராக்ஸூக்கு வெளியில் இது சிறிது கவனத்தை ஈர்த்தது.\nஆரம்பகால ஜெராக்ஸ் திசைவிகள் 1974-ன் தொடக்கத்திற்கு பின்னர் செயல்பாட்டிற்கு வந்தன. நிஜமான முதல் IP திசைவி BBN-ல் வெர்ஜீனியா ஸ்ட்ராஜிஜரால் உருவாக்கப்பட்டது, இது 1975-76-ன் போது DARPA-வினால் துவக்கப்பட்ட முயற்சியின் ஒரு பகுதியாக உருவானது. 1976-ன் முடிவில், பரிசோதனை முறையிலான முன்மாதிரி இணையத்தில் PDP-11 அடிப்படையிலான மூன்று திசைவிகள் சேவையில் இருந்தன.\nமுதல் பன்முகநெறிமுறை திசைவிகள் 1981-ல் MIT மற்றும் ஸ்டான்ஃபோர்டு ஆராய்ச்சி வல்லுனர்களால் தன்னிச்சையாக உருவாக்கப்பட்டது; ஸ்டான்ஃபோர்டு திசைவி வில்லியம் ஈஜெரினால் செய்யப்பட்டது. அதேபோல MIT ஒன்று நியோல் சியப்பாவினால் செய்யப்பட்டது; இரண்டுமே PDP-11-களை அடிப்படையாக கொண்டு உருவாக்கப்பட்டிருந்தன.\n\nமெய்நிகர் அளவில், அனைத்து வலையமைப்புகளும் இப்போது வலையமைப்பு அடுக்கில் ஐபியைப் பயன்படுத்துகின்றன. ஆரம்பகாலத்தில் கணினி வலையமைப்புகளின் வளர்ச்சி காலப்பகுதியில் மிகவும் அவசியமாக இருந்த பல-நெறிமுறை திசைவிகள் இப்போது பெருமளவிற்கு இல்லாமல் போய்விட்டன. அப்போதெல்லாம் TCP/IP தவிர பல்வேறு நெறிமுறைகள் பரவலாக உபயோகத்தில் இருந்தன. விவாத அளவில், IPv4 மற்றும் IPv6 ஆகிய இரண்டையும் கையாளும் திசைவிகளும் பல-நெறிமுறை திசைவிகளே ஆகும். ஆனால் ஆப்பிள்டாக், டெக்நெட், ஐபி மற்றும் ஜெராக்ஸ் நெறிமுறைகள் போன்றவற்றைச் செயல்படுத்திய திசைவியுடன் ஒப்பிடும் போது இது மிகவும் தொலைதூரத்தில் இருக்கிறது.\n\nவழித்திருத்தலின் நிஜமான காலப்பகுதியில் (1970-களின் மத்தியில் இருந்து 1980-கள் வரை), பொது பயன்பாட்டிற்கான சிறு-கணினிகள் திசைவிகளாக பயன்படுத்தப்பட்டன. பொது பயன்பாட்டிற்கான கணினிகள் திசைவி செய்யும் வேலையைச் செய்யும் என்றாலும், நவீன உயர்-வேக திசைவிகள் அதிக சிறப்பார்ந்த கணினிகளாக இருக்கின்றன. பொதுவாக பேக்கெட் முன்அனுப்புதல் மற்றும் IPsec குறியேற்றம் போன்ற சிறப்பார்ந்த செயல்பாடுகள் போன்ற பொதுவான வழித்திருத்தல் செயல்பாடுகளை ஊக்குவிக்க கூடுதல் வன்பொருள் இணைக்கப்படுகிறது.\n\nஇன்றும் கூட, கணிசமான லினக்ஸ் மற்றும் யூனிக்ஸ் இயந்திரங்கள் கட்டற்ற மூல வழித்திருத்தல் குறியீடுகளைச் செயல்படுத்தி வருகின்றன. இவை வழித்திருத்தல் ஆராய்ச்சிக்காகவும், ஏனைய தேர்ந்தெடுக்கப்பட்ட பிற பயன்பாடுகளுக்காகவும் பயன்படுத்தப்படுகின்றன. சிஸ்கோ இயங்குதளம் தன்னிச்சையாக வடிவமைக்கப்பட்டிருக்கும் நிலையில் ஜூபிடர் நெட்வொர்க்ஸ் மற்றும் எக்ஸ்ட்ரீம் நெட்வொர்க்ஸ் ஆகியவற்றில் இருந்து கிடைப்பவை போன்ற பிற முக்கிய திசைவி இயங்குதளங்கள் பெருமளவில் மாற்றப்பட்டிருக்கின்றன என்றபோதினும் இன்றும் அவை யூனிக்ஸ் பழமையைத் தக்கவைத்திருக்கின்றன.\n\nSection::::மேலும் காண்க.\nகணினி பிணையமாக்கம் தலைப்புகள் பட்டியல்\n"}
{"id": "68466", "url": "https://ta.wikipedia.org/wiki?curid=68466", "title": "பிணைய நிலைமாற்றி", "text": "பிணைய நிலைமாற்றி\n\nவலையமைப்பு நிலைமாற்றி என்பது கணினிகள், வழங்கிகள், அச்சுப்பொறி போன்றவற்றை இணைக்கும் ஒரு கணினி வலையமைப்புக் கருவி ஆகும். \n\nபொதுவாக இவை ஓ.எசு.ஐ மாதிரியில் இவை தரவு நிலை மட்டத்தில் (2ஆம் மட்டம்)- இல் இயங்குகின்றன. மூன்றாம் மட்டத்தில்() இயங்கும் நிலைமாற்றிகளும் உள்ளன.\n\n"}
{"id": "68467", "url": "https://ta.wikipedia.org/wiki?curid=68467", "title": "சிவானந்தர்", "text": "சிவானந்தர்\n\nசுவாமி சிவானந்தர்: ரிசிகேசத்தில் வாழ்ந்த ஓர் இந்து சமய அத்வைத வேதாந்த குரு ஆவார். அவர் 1887 ஆம் ஆண்டு செப்டம்பர் 8 ஆம் நாள் திருநெல்வேலி மாவட்டத்திலுள்ள பத்தமடை என்ற ஊரில் பிறந்தார். இவர் அப்பைய தீட்சிதர் வம்சத்தில் பிறந்தவர். சிறு வயதிலேயே கல்வி, கலை, விளையாட்டு, ஆன்மிகம் போன்ற அனைத்துத் துறைகளிலும் சிறந்து விளங்கினார். \nமருத்துவப் படிப்பு படித்து மலேசியாவில் மருத்துவராகப் பணிபுரிந்தார். ஏழை எளியவர்களுக்கு இலவச சிகிச்சை நிறைய செய்தார். அக்காலத்தில் பணிகளுக்கூடே சத்சங்கம், பஜனை ஆகியவற்றிலும் ஈடுபாடு காட்டி வந்தார். சில ஆண்டுகளில் ஆன்மீக நாட்டம் மேலோங்க, தன் மருத்துவப் பணியைத் துறந்து இந்தியா திரும்பி, கடுமையான தவத்திற்குப் பிறகு ரிஷிகேசத்தில் தெய்வ நெறிக் கழகம் (Divine Life Society) என்ற ஆசிரமம் தொடங்கி, ஆன்மீக வேட்கை கொண்ட இளைஞர்களுக்குத் தன்னுடைய கருத்துக்களை சொற்பொழிவுகள், புத்தகங்கள் வாயிலாகவும், மற்றும் சுற்றுபயணங்கள் மூலமாகவும் பரப்பினார். \nஇவர் 1964 ஆம் ஆண்டு காலமானார். சுவாமி சிவானந்தர் நிறுவிய தெய்வ நெறிக் கழகம், சுவாமிஜி விட்டு சென்ற ஆன்மீக பணிகளைத் தொடர்ந்து செய்து வருகிறது.\n\nSection::::வெளி இணைப்புகள்.\nதெய்வ நெறி கழகம்\n"}
{"id": "68468", "url": "https://ta.wikipedia.org/wiki?curid=68468", "title": "கணினி பிணையமாக்கம் தலைப்புகள் பட்டியல்", "text": "கணினி பிணையமாக்கம் தலைப்புகள் பட்டியல்\n\n\n\n\n\n\n\n\n\n\n\nSection::::அடிப்படைக் கணிமை.\nபார்க்க: அடிப்படை கணினியியல் தலைப்புகள் பட்டியல்\n\nSection::::நிரலாக்கம்.\nபார்க்க: நிரலாக்கம் தலைப்புகள் பட்டியல்\n\n"}
{"id": "68469", "url": "https://ta.wikipedia.org/wiki?curid=68469", "title": "நாணய மாற்று வீதம்", "text": "நாணய மாற்று வீதம்\n\nநிதித்துறையில், நாணய மாற்று வீதம் அல்லது வெளிநாட்டு நாணய மாற்று வீதம் என்பது, இரு நாடுகளின் நாணயங்களில் ஒரு நாணயத்தின் மதிப்பு மற்ற நாணயத்தில் எவ்வளவு என்பதைக் குறிப்பதாகும். இன்னொரு வகையில், இது, உள்நாட்டு நாணயத்தில் வெளிநாட்டு நாணயம் ஒன்றின் மதிப்பைக் குறிப்பதாகும். எடுத்துக் காட்டாக, நாணய மாற்றுவீதம் 38 இந்திய ரூபாய்க்கு 1 அமெரிக்க டாலர் என்னும்போது, ஒரு அமெரிக்க டாலரின் மதிப்பு 38 இந்திய ரூபாய்களுக்கு ஈடானது என்பது பொருள். \n\nSection::::வெளிநாட்டு நாணய மாற்றுச் சந்தை.\nவெளிநாட்டு நாணய மாற்றுச் சந்தை உலகின் மிகப் பெரிய சந்தைகளுள் ஒன்று. சில மதிப்பீடுகளின் படி ஒவ்வொரு நாளும் 3.2 டிரில்லியன் அமெரிக்க டாலர்கள் மதிப்புள்ள நாணயம் கைமாறுகின்றதாம்.\n\nSection::::உடனடி மாற்று வீதம், முன்னோக்கிய மாற்று வீதம்.\n\"உடனடி மாற்று வீதம்\" என்பது குறித்த நேரத்திலுள்ள நாணய மாற்று வீதம் ஆகும். பிந்திய இன்னொரு தேதியில் கொடுத்து வாங்குவதற்காக முன்னதாகவே விலை குறித்துத் தீர்மானித்துக் கொள்ளும் மாற்றுவீதம் \"முன்னோக்கிய மாற்று வீதம்\" எனப்படும்.\n\nSection::::கேள்விகள்.\nSection::::கேள்வி நாணயம், மூல நாணயம்.\nநாணய மாற்று முறைமையில் விலைக்கான கேள்வி கொடுக்கும்போது, ஓர் அலகு மூல நாணயத்துக்காகக் கொடுக்க விரும்பும் கேள்வி நாணய (அல்லது விலை நாணயம்) அலகுகளின் எண்ணிக்கை குறிப்பிடப்படும். எடுத்துக்காட்டாக, நாணய மாற்றுக் கேள்வியொன்றில் EURUSD நாணய மாற்று வீதம் 1.432 (ஒரு யூரோவுக்கு 1.432 அமெரிக்க டாலர்கள்) எனக் குறிப்பிடப்பட்டால் கேள்வி நாணயம் அமெரிக்க டாலரும், மூல நாணயம் யூரோவும் ஆகும்.\n\nSection::::நாணய மாற்று வீதம்.\nமூல நாணயம் எது எனத் தீர்மானிப்பதற்கு உலகின் பெரும்பாலான நாணய மாற்றுச் சந்தைகளில் மரபு ஒன்று உள்ளது. இதன்படி மூல நாணயமாக இருப்பதற்குரிய தெரிவொழுங்கு: யூரோ - பெரிய பிரித்தானிய பவுண்டு - ஆசுத்திரேலிய டாலர் - நியூசிலாந்து டாலர் - அமெரிக்க டாலர் - பிற நாணயங்கள் என அமைகின்றது. எனவே யூரோவில் இருந்து ஆசுத்திரேலிய டாலருக்கு நாணய மாற்றுச் செய்யும்போது யூரோவே மூல நாணயமாக இருக்கும். இதன் அடிப்படையில் குறிப்பிடப்படும் நாணய மாற்று வீதம் ஒரு யூரோவைப் பெற்றுக்கொள்வதற்கு எவ்வளவு ஆசுத்திரேலிய டாலர்கள் கொடுக்கவேண்டும் என்பதைக் காட்டும். \n\nஐரோப்பாவின் சில பகுதிகளிலும், ஐக்கிய இராச்சியத்தின் தொழில்முறை சாராச் சந்தைகளிலும், பெரிய பிரித்தானிய பவுண்டையே மூல நாணயமாகப் பயன்படுத்துகின்றனர். நாணய மாற்றுச் செய்யவேண்டிய இரண்டு நாணயங்களுமே மேற்காட்டிய பட்டியலில் இல்லாதிருந்தால், எது 1.000 இலும் கூடிய நாணய மாற்று வீதத்தைக் கொடுக்குமோ அதையே மூல நாணயமாகக் கொள்வது வழக்கு. இந்த விதிக்கு விலக்குகளும் உள்ளன. எடுத்துக்காட்டாக, சப்பானியர்கள் எப்போதும் சப்பானிய யென் நாணயத்தையே மூல நாணயமாகக் கொள்வர்.\n\nSection::::நேரடிக் கேள்விகள் அல்லது விலைக் கேள்விகள்.\nஒரு நாட்டின் உள்நாட்டு நாணயத்தை விலை நாணயமகப் பயன்படுத்தும் கேள்விகள் (எகா., யூரோ 0.63 = ஐ.அ.டா 1.00) நேரடிக் கேள்விகள் அல்லது விலைக் கேள்விகள் எனப்படுகின்றன. இதுவே பல நாடுகளிலும் கைக்கொள்ளப்படுகின்றது. நாட்டின் நாணயத்தை அலகு நாணயமாகப் பயன்படுத்தும் கேள்விகள் (எகா., யூரோ 1.00 = ஐ.அ.டா 1.58) மறைமுகக் கேள்விகள் அல்லது கணியக் கேள்விகள் எனப்படுகின்றன. பிரித்தானியச் செய்தித்தாள்கள் இதனைப் பயன்படுத்துகின்றன. ஆசுத்திரேலியா, நியூசிலாந்து போன்ற நாடுகளிலும் யூரோவலயத்திலும் இது பொதுவாகப் பயன்படுகிறது. \n\n"}
{"id": "68470", "url": "https://ta.wikipedia.org/wiki?curid=68470", "title": "நந்தினி (கர்நாடகா)", "text": "நந்தினி (கர்நாடகா)\n\nநந்தினி என்பது இந்திய மாநிலமான கர்நாடகாவில் பெங்களூருவைத் தலைமை இடமாகக் கொண்டு இயங்கும் கர்நாடகா கூட்டுறவு பால் உற்பத்தியாளர்கள் லிமிடெட் (அ) பால் கூட்டுறவு சம்மேளனம் என்ற பொதுத்துறை நிறுவனம் ஆகும். \n\nவணிக நடவடிக்கைகளாகிய பால் கொள்முதல், பதப்படுத்துதல், குளிரூட்டுதல் மற்றும் விற்பனை ஆகிய பணிகளைச் செய்கிறது.\n\n\n"}
{"id": "68474", "url": "https://ta.wikipedia.org/wiki?curid=68474", "title": "உரசிணைப்பி", "text": "உரசிணைப்பி\n\nஉரசிணைப்பி (அல்லது விடுபற்றி) (Clutch - கிளட்ச்) என்பது இன்ஜினையும் கியரையும் இணைக்கும் ஒரு சாதனமாகும். அதாவது ஆற்றல் இன்ஜினில் இருத்து உரசினி வழியேதான் கியருக்கு கடத்தப்படும். பொறியின் சில்லுகளுக்கு செலுத்தும் சக்தியை தற்காலிகமாக விடுவிக்க, மீண்டும் வழங்கவும் இது பயன்படுகிறது. இது உராய்வு மூலம் செயல்படும் அமைப்பு. பொறியில் இருந்து வரும் கிராங்க் ஷாப்ட், நேரடியாக பற்சில்லுடன் உடன் இணைந்து இருக்காது. உரசிணைப்பி வழியாகத்தான் இணைந்து இருக்கும். திடீரென்று தடுப்பி போடுகிறோம், சில்லுக்கள் சுழல்வது நின்று விடுகின்றன. ஆனால் பொறி நிற்காது. ஏன்? அப்படி நிற்கவிலலையெனில் பொறி சேதம் ஆகிவிடும். எனவேதான் உரசிணைப்பி பயன்படுத்தப்படுகிறது.\n\nஇதில் இரண்டு சொரசொரப்பான தகடுகள் ஒன்றோடு ஒன்று அழுத்தமாக பொருந்தி இருக்கும். அதன் மூலம் ஒன்றாக இணைந்து சுழலும். அதன் பிடிமானத்தை விட அதிகம் அழுத்தம் தரப்பட்டால் ஒரு முனை விடுபட்டு சுழலாமல் நிற்கும்; மறு முனை மட்டும் சுழலும்.\n"}
{"id": "68476", "url": "https://ta.wikipedia.org/wiki?curid=68476", "title": "முப்பரிமாண அச்சாக்கம்", "text": "முப்பரிமாண அச்சாக்கம்\n\nமுப்பரிமாண அச்சாக்கம் (\"3D printing\") (சேர்க்கைத் தயாரிப்பு) என்பது முப்பரிமாணப் பொருட்கள் உற்பத்தித் தொழில்நுட்பம் ஆகும். எப்படி கணினியில் வடிவமைத்த ஆவணங்களை அச்சுப்பதித்துப் பெற முடியுமோ, அப்படியே ஒரு பொருளின் கூறுகளை மென்பொருளில் வரையறை செய்து, மூலப் பொருட்களை இட்டு முப்பரிமாண அச்சாக்கத்தின் மூலம் எளிமையாக உற்பத்தி செய்ய முடியும். இந்த தொழில்நுட்பம் தற்போது வளர்ச்சி பெற்று வருகிறது. உருவாக்க செயல்கூடங்கள் இந்த தொழில்நுட்பத்தை அடிப்படையாகக் கொண்டவை.\n\n"}
{"id": "68479", "url": "https://ta.wikipedia.org/wiki?curid=68479", "title": "மனிதர்களின் உரிமைகள் (நூல்)", "text": "மனிதர்களின் உரிமைகள் (நூல்)\n\nமனிதர்களின் உரிமைகள் என்பது 1791 ம் ஆண்டு தோமசு பைன் அவர்களால் இங்கிலாந்தில் வெளியிடப்பட்ட ஒரு ஆங்கில நூல். இந்த நூல் முடியாட்சியை விமர்சித்து, மக்களாட்சியை வலியுறுத்தி எழுதப்பட்டது. இதில் பிரான்சியப் புரட்சி நியாப்படுத்தப்படுகிறது. அமெரிக்கப் புரட்சியும் ஆதரிக்கப்படுகிறது. இந்த நூல் மக்களாட்சி கொளை வரவேற்பு பெறுவதில் ஒரு முக்கிய பங்கு வகித்தது.\n"}
{"id": "68480", "url": "https://ta.wikipedia.org/wiki?curid=68480", "title": "உயிரினங்களின் தோற்றம் (நூல்)", "text": "உயிரினங்களின் தோற்றம் (நூல்)\n\nஉயிரினங்களின் தோற்றம் (\"On the Origin of Species\") ஆங்கில உயிரியலாளர் சார்ல்ஸ் டார்வினால் 1859 ஆம் ஆண்டு படிவளர்ச்சிக் கொள்கையை விபரித்து வெளியிடப்பட்ட நூல் ஆகும். உலகின் அறிவியல் நூல்களில் மிக முக்கிய வெளியீடுகளில் ஒன்றாக இது மதிக்கப்படுகிறது. இந்த நூல் படிவளர்ச்சிக் கொள்கையை ஆதாரங்களுடன் விளக்குகிறது. அன்றுவரை உயிர்களின் தோற்றதைப் பற்றி சமயத் தொன்மங்களே கருத்துக் கூறின. இந்த நூலின் இயற்கையான விளக்கம் உயிரியல் மரபியல் புரட்சிக்கு வித்திட்டு, உலகை மாற்றியமைத்தது.\n"}
{"id": "68505", "url": "https://ta.wikipedia.org/wiki?curid=68505", "title": "ஏ. ஆர். ரகுமான்", "text": "ஏ. ஆர். ரகுமான்\n\nஅ. இர. ரகுமான் (அல்லா இரக்கா இரகுமான், பிறப்பு: ஜனவரி 6, 1966), புகழ் பெற்ற இந்தியத் திரைப்பட இசையமைப்பாளர் ஆவார். மணிரத்தினம் இயக்கத்தில் வெளிவந்த ரோஜா திரைப்படத்தின் மூலம் இசையமைப்பாளராக அறிமுகமானார். இந்தி, தமிழ், ஆங்கிலம் போன்ற பல மொழித் திரைப்படங்களுக்கு இசையமைத்த இவர் \"இசைப்புயல்\" என அழைக்கப்படுகிறார். ஆஸ்கார் விருது, கோல்டன் குளோப் விருது , பாஃப்டா விருது , தேசியத் திரைப்பட விருது போன்ற புகழ் பெற்ற விருதுகளைப் பெற்றவர். ஹாலிவுட் திரைப்படமான ஸ்லம் டாக் மில்லியனியர் என்ற ஆங்கிலத் திரைப்படத்திற்கு இசையமைத்தமைக்காக ஆஸ்கார் விருதுகளை வென்றிருக்கிறார். மேலும் இத்திரைப்பட இசைக்காக இவருக்கு 2008 ஆம் ஆண்டுக்கான கோல்டன் குளோப் விருதும் , பாஃப்டா விருதும் கிடைத்தன. இவ்விரு விருதுகளைப் பெற்ற முதலாவது இந்தியரும் இவரேயாவார். இவருக்கு 2010-ஆம் ஆண்டில் இந்திய அரசின் பத்ம பூசண் விருது அளிக்கப்பட்டது. இவர் ஆசியாவின் மொசார்ட் என்றும் அழைக்கப்படுகிறார்.\n\n[2009] ஆம் ஆண்டு 81ஆம் ஆஸ்கார் விருதுகளுக்காக அமைத்த மாபெரும் மேடையில் அவரது தாய் மொழியான தமிழில் 'எல்லாப் புகழும் இறைவனுக்கே' என்று அவர் அடிக்கடி உச்சரிக்கும் மந்திரச் சொல்லைப் பாடினார். 2017 ஆம் ஆண்டு இவருக்கு \"தமிழ் ரத்னா விருது\" வழங்கி அமெரிக்கா தமிழ் சங்கம் கவுரவித்துள்ளது.\n\nSection::::வாழ்க்கைக் குறிப்பு.\nரகுமான் 1966 சனவரி 6 ஆம் திகதி தமிழ்நாட்டில் சென்னையில் பிறந்தவர். அருணாச்சலம் சேகர் திலீப் குமார் என்பது இவரது இயற்பெயர் ஆகும். இசையுலகப் பயணத்தை 1985 இல் ஆரம்பித்தார். இவரின் குடும்பம் இசை சார்ந்தது. இவரின் தந்தை சேகர் மலையாளத் திரைப்படத்துறையில் பணியாற்றியவர். சிறு வயதிலேயே தந்தையை இழந்தார். அதன் பின் குடும்பத்தில் வருமானம் இல்லாத நிலையில் தன் தந்தையின் இசைக்கருவிகளை வாடகைக்குவிட்டு அந்த வருமானத்தில் பியானோ, ஆர்மோனியம் மற்றும் கித்தார் வாசிக்கக் கற்று கொண்டார். தன்ராஜ் மாஸ்டரிடம் முறைப்படி இசை கற்றுக் கொண்டார். 11 வயதில் இளையராஜா இசைக்குழுவில் கீபோர்டு வாசிப்பதற்காகச் சேர்ந்தார். பின்னர் எம். எஸ். விஸ்வநாதன், ரமேஷ் நாயுடு, ஜாகீர் உசேன் மற்றும் குன்னக்குடி வைத்தியநாதன் உள்ளிட்ட பல இசையமைப்பாளர்களிடம் பணியாற்றினார். டிரினிட்டி காலேஜ் ஆப் மியூசிக் கல்லூரியில் கிளாசிக்கல் மியூசிக்கில் பட்டம் பெற்றார்.\n\nஇவரது மனைவி பெயர் ஷெரினா பானு. காதிஜா, கீமா, அமின் என மூன்று பிள்ளைகள் உள்ளனர்.\n\n1992 இல் தனது வீட்டிலேயே இசைக் கலையகத்தை அமைத்தார். இதே ஆண்டு வெளியான மணிரத்தினத்தின் ரோஜா திரைப்படம், இவருடய வாழ்க்கையில் திருப்புமுனையாக அமைந்தது. இப்படத்தின் பாடல்கள் அனைத்தும் பிரபலமாயின. இவருக்கு முதல் தேசியவிருது வாங்கித் தந்தது. பின்னர் 1997ல் மின்சாரக் கனவும், 2002 லகான் இந்தி படமும், 2003-இல் கன்னத்தில் முத்தமிட்டால் படமும் இவருக்குத் தேசிய விருதுகள் வாங்கித் தந்தன.\n\nமுத்து திரைப்படம் சப்பானில் வெற்றி பெற்று, இவரது புகழ் உலகமெங்கும் பரவத் தொடங்கியது. 2012 இல் இவரால் வாங்கப்பட்ட ஏ.எம் ஸ்டுடியோ ஆசியாவிலேயே நவீன தொழில்நுட்ப ரெகார்டிங் ஸ்டுடியோவாக உள்ளது.\n\nSection::::இசையில் ஆரம்ப காலம்.\nரகுமான் தனது ஒன்பதாது வயதில் தந்தையை இழந்ததால், விளம்பரங்களுக்கு இசையமைத்தார். திரிலோக் மற்றும் சாரதா ஆகியோருடன் இணைந்து விளம்பரப் படங்களை இவர் தயாரித்தார். அதன் மூலம் ரகுமான் வெகுவாக அறியப்பட்டார். பூஸ்ட், ஏசியன் பெயின்ட்ஸ், ஏர்டெல், லியோ காபி ஆகிய 300க்கும் மேற்பட்ட விளம்பரப்படங்களுக்கு ரகுமான் இசையமைத்தார்.\n\nSection::::படைப்புகள்.\nSection::::திரைப்பட இசையமைப்புகள்.\n \n\nபின் வரும் பிற மொழித் திரைப்படங்களுக்கும் இசையமைத்துள்ளார்:\n\n\n\n\nSection::::இந்திய அணியின் நல்லெண்ணத் தூதர்.\nரியோ டி ஜனேரோ 2016 ஓலிம்பிக் விளையாட்டுக்கள் போட்டியில் பங்கேற்கும் இந்திய அணிக்காக ஏ. ஆர். ரகுமான் இந்திய அணியின் நல்லெண்ணத் தூதராக நியமிக்கப்பட்டார்.\n\n"}
{"id": "68536", "url": "https://ta.wikipedia.org/wiki?curid=68536", "title": "தமிழக அறிவியல் பேரவை ஒன்பதாம் கருத்தரங்கம்", "text": "தமிழக அறிவியல் பேரவை ஒன்பதாம் கருத்தரங்கம்\n\nதமிழக அறிவியல் பேரவை ஒன்பதாம் கருத்தரங்கம் 2010 செப்டம்ப 11 இருந்து 13 வரை காரைக்குடியில் உள்ள அழகப்பா பல்கலைக்கழகத்தில் நடைபெற்றது. இந்தக் கருத்தரங்கத்தை சுதேசி அறிவியல் இயக்கம் நடத்தியது. இதில் தமிழ் மொழியில் ஆய்வுக் கட்டுரைகள் இங்கு வாசிக்கப்பட்டன. இந்த மாநாட்டில் முதன்மைக் கருப்பொருள் தமிழ்கத்தின் சக்தி வளம் ஆகும்.\n"}
{"id": "68544", "url": "https://ta.wikipedia.org/wiki?curid=68544", "title": "பவானிசாகர் அணை", "text": "பவானிசாகர் அணை\n\nகோயம்புத்தூர் மாவட்டத்தின் மேட்டுப்பாளையம், சிறுமுகை வழியாக வரும் பவானி ஆற்றுடன் நீலகிரி மாவட்டத்தில் உற்பத்தியாகும் மோயாறு கலக்கும் இடத்தில் கீழ் பவானி திட்டம் மூலம் அணை கட்டப்பட்டுள்ளது. இதனால் உண்டான நீர்தேக்கத்திற்கு பவானி சாகர் நீத்தேக்கம் என்று பெயர். நாடு விடுதலை அடைந்தபிறகு உருவான இத்திட்டம் 1956 ல் நிறைவடைந்தது. இந்த அணை பவானிசாகர் அணை என்றே அழைக்கப்படுகிறது. இவ்வணை ஈரோடு மாவட்டம் சத்தியமங்கலம் வட்டத்தில் உள்ள கொத்தமங்கலம் என்ற கிராமத்திற்கு அருகில் கட்டப்பட்டுள்ளது. இது ஒரு மண் அணையாகும். இதன் உயரம் 105 அடி, இதன் கொள்ளளவு 33 கோடி கனஅடியாகும். இதன் நீர்ப்பிடிப்பு பகுதி 1621.5 சதுர மைல் ஆகும். நீர்தேக்கத்தின் பரப்பளவு 30 சதுர மைல்களாகும். . அணை உள்ள இடத்தில் உள்ள நகர் அணையின் பெயராலயே பவானிசாகர் என அழைக்கப்படுகிறது, இது ஒரு பேரூராட்சி ஆகும். இவ்வணையிலிருந்து செல்லும் கீழ் பவானி திட்ட கால்வாய் ஈரோடு மாவட்டத்தை வளப்படுத்துகிறது.\n\nSection::::அணையின் கொள்ளளவும் பாசன வசதியும்.\nபவானி சாகர் அணையின் கொள்ளளவு 32.8 டி.எம்.சி ஆகும். பவானி சாகர் அணையின் மூலம் புதிய ஆயக்கட்டு 2.07 லட்சம் ஏக்கர் பாசனம் பெறுகிறது. இப்புதிய ஆயக்கட்டு இரு பகுதிகளாக [ ஒற்றை படை, இரட்டை படை மதகுகள்] பிரிக்கப்பட்டு, வருடாவருடம் ஒரு பகுதிக்கு [ 1,03 ,500 ஏக்கர்] நெல்லுக்கும், மறு பகுதிக்கு புஞ்சை பயிருக்கும், மாறி மாறி பாசனம் பெருகிறது. நெல்லுக்கு 24 டி.எம்.சி நீரும், புஞ்சை பயிருக்கு 12 டி.எம்.சி நீரும் ஆகமொத்தம் 36 டி.எம்.சி நீர் தேவை படுகிறது. இவ்வணையின் மூலம் பழைய ஆயகட்டுகளான தடப்பள்ளி, அரக்கன்கோட்டை பகுதிகள் பவானி சாகர் அணைக்கு கீழுள்ள கொடிவேரி அணைக்கட்டு மூலமும், காளிங்கராயன் அணைக்கட்டு மூலம், காளிங்கராயன் பாசன பகுதியும், பாசனம் பெருகிறது. அவைகளுக்கு வருடா வருடம் 24 டி.எம்.சி நீர் தேவை படுகிறது.கொடிவேரி அணைக்கட்டு மூலம் 25 ,000 ஏக்கரும் , காளிங்கராயன் அணைக்கட்டு மூலம் 15 ,000 ஏக்கரும், பாசனம் பெறுகிறது\n\nSection::::புனல்மின் நிலையம்.\nஇந்த அணையில் இரண்டு நீர் மின் உற்பத்தி நிலையங்கள் உள்ளன, ஒவ்வொன்றும் 16 32 மெகாவாட் (43,000 ஹெச்பி) திறனைகொண்டு, மொத்தமாக ஐந்து மெகாவாட் (21,000 ஹெச்பி) ஒரு திறனோடு உள்ளன.\n\nSection::::வரலாற்றுச்சிறப்பு.\nதமிழகத்தின் இரண்டாவது பெரிய அணை என்னும் சிறப்புக்குரியது பவானிசாகர் அணைக்கட்டு. ஆசியாவிலேயே மிக நீளமான மண் அணையும் இதுதான் இவைகளைத் தாண்டியும் பவானிசாகர் அணைக்குள் ஓர் வரலாற்றுச்சிறப்பு மூழ்கிக் கிடக்கிறது. டணாய்க்கன்_கோட்டை என்றழைக்கப்படும் ஓர் வரலாற்றுச் சிறப்புமிக்க ஓர் கோட்டை அணை நீருக்குள் மூழ்கிக் கிடக்கிறது கோடைக்காலங்களில் அணையில் நீர் வற்றிய பிறகு அந்தகோட்டை நம் கண்களுக்குப் புலப்படுகிறது. \n\nஹொய்சாளர் ஆட்சிக்காலத்தில் படைத்தளபதியான பெருமாள் தண்டநாயக்கனைப் பாராட்டி வழங்கப்பட்ட குறுநிலத்தை அவன் ஆண்டு வந்த போது கி.பி 1254ம் ஆண்டு ஆற்றுச்சமவெளியில் இந்தக் கோட்டையைக் கட்டி ஆண்டான். தண்டநாயக்கன் கோட்டை நாளடைவில் டணாயக்கன் கோட்டை ஆனது. பல நூறு ஆண்டுகள் ஆன பின்பும் கூட இன்னும் உறுதியுடன் க்ம்பீரமாய் நிற்கும் இந்தக்கோட்டையைப் பார்க்கும்போது அன்றையக் கட்டிடக்கலையின் நுட்பம் விளங்கும்.\n"}
{"id": "68557", "url": "https://ta.wikipedia.org/wiki?curid=68557", "title": "இந்தியாவின் கடல் வளங்கள்", "text": "இந்தியாவின் கடல் வளங்கள்\n\nஉலகின் மூன்றில் இருபங்கு கடலால் சூழப்பட்டுள்ளது. கடல் பல்வேறு வளங்களைக் தன்னகத்தே கொண்டுள்ளது. அதனால் ஒவொரு நாடும் கடல் சார்ந்த வளங்களைப் பெருக்க பல்வேறு முயற்சிகளில் ஈடுபட்டு வருகின்றன. இந்தியா 7517 கி. மீ. நீள கடற்கரையைக் கொண்டுள்ளது. இந்தியாவின் மேற்கு பகுதியில் உள்ள குஜராத், மகராஷ்டிரா, கோவா, கர்நாடகா மற்றும் லட்சத்தீவுகள் அரபிக் கடலையும் கிழக்கு பகுதியிலுள்ள மேற்கு வங்காளம், ஒரிசா, ஆந்திரா, பாண்டிச்சேரி மற்றும் அந்தமான் நிக்கோபார் தீவுகள் ஆகியவை வங்காள விரிகுடாவையும் எல்லைகளாகக் கொண்டுள்ளன. தமிழ் நாடு மேற்கே அரபிக் கடலையும் கிழக்கே வங்காள விரிகுடாவையும் தெற்கே இந்தியப் பெருங்கடலையும் எல்லைகளாகக் கொண்டிருக்கிறது.\n\nSection::::இந்தியாவின் கடல் வளங்கள்.\nமீன் மற்றும் கடல்வாழ் உயிரினங்கள், பல்வேறு உலோகங்களின் தாதுக்கள், எண்ணெய், இயற்கை வாயு (வளிமம்) மற்றும் மீத்தேனை அடர்த்தியாகக் கொண்டுள்ள வளிம நீரேறிகள், முத்து, பவளம் மற்றும் சுண்ணாம்பு கற்கள், உப்பு, மணல் என கடல் பல்வேறு வளங்களைத் தன்னகத்தே கொண்டுள்ளது. மேலும் தொழில்நுட்ப முன்னேற்றத்தால் காற்றாலைகள், மிதவை ஆலைகள், கடல் ஒதங்களின் ஆற்றல், கடலின் மேல்மட்ட மற்றும் கீழ் மட்ட வெப்ப வேறுபாடு ஆகியவை மின்சாரம் தயாரிக்க பயன்படுத்த பயன்பட்டு அல்லது பயன்பட உள்ளன.\n\nSection::::மீன்கள்.\nஇந்தியாவில் ஆண்டுக்கு 71.3 லட்சம் (7.13 மில்லியன்) டன் மீன்கள் பிடிக்கப்படுகின்றன (2008-09). இது உலகில் பிடிக்கப்படும் 15.17 கோடி (151.7 மில்லியன்) டன்னில் 4.7 விழுக்காடுகளாகும். இந்தியாவில் பிடிக்கப்படும் மீன்களில் 42.2 லட்சம் (4.22 மில்லியன்) டன்கள் உள்நாட்டு நீர்நிலைகளிளிருந்தும், 29.1 கோடி (2.91 மில்லியன்) டன்கள் கடலிலிருந்தும் பிடிக்கப்படுகின்றன. ஏறத்தாழ 1.5 கோடி இந்திய மக்களின் வாழ்வாதாரமாக இத்தொழில் விளங்குகிறது. இந்தியாவின் மொத்த உள்நாட்டு உற்பத்தியில் (ஜி. டி.பி) ஒரு விழுக்காடு இத்துறையிலிருந்து வருகிறது. மீன் மற்றும் மீன் பொருட்களின் ஏற்றுமதி ரூ.8200/- கோடியாக உள்ளது.\n\nSection::::உலோகத் தாதுக்கள்.\nகடல் ஏராளமான உலோகத் தாதுக்களை தன்னகத்தே கொண்டுள்ளது. நிக்கல், மாங்கனீஸ், கோபால்ட், தாமிரம் என பல்வேறு தாதுக்கள் உருண்டை உருண்டை கட்டிகளாக ஆழமான கடலின் (4000-6000 மீ) மேற்பரப்பில் படிந்து கிடக்கின்றன. பெரிதும் சிறிதுமாக இருந்தாலும் இவற்றின் சுற்றளவு 5 முதல் 10 செ.மீ. அளவிலேயே பெரிதும் காணப்படுகிறது. பல நாடுகள் 1960-70 களிலேயே பல கோடி டாலர்கள் செலவழித்து இவற்றின் இருப்பு மற்றும் வெளிக்கொணரும் முறைகள் உறுதி செய்யப்பட்டு செயல்பாடுகள் துவங்க இருந்தன. இந்திய அரசும் இத்தாதுக்களை வெளிக்கொணர ஆராய்ச்சிகளில் ஈடுபட்டு வருகிறது.\n\nஅதேபோல கடல் அலைகளின் செயல்களினால் மணல் பரப்பில் பரவலாகக் கிடந்த அடர் தாதுக்களான கார்னெட், சிலிமனைட், மோனசைட், கையனைட் போன்றவை செறிவுற்று கடற்கரையில் படிந்து கிடக்கின்றன. இந்தியாவில் கேரளா, தமிழ் நாடு மற்றும் ஒரிசாவில் இவ்வகையான தாதுக்கள் அளப்பறிய அளவில் கிடைக்கின்றன. மோனசைட்டிளிருந்து கிடைக்கும் தோரியம் அணுமின்சாரம் தயாரிக்கப் பயன்படுகிறது.\n\nSection::::எண்ணெய், இயற்கை வாயு மற்றும் வளிம நீரேறிகள்.\nஎண்ணெய் இயற்கை வாயுக்கள் கண்டங்களுக்கடியில் கிடப்பதைப் போலவே கடலுக்கடியிலும் ஆழ்துளைக் கிணறுகள் மூலம் கிடைக்கிறது. இந்தியாவின் மிகப்பெரிய எண்ணெய்க் கிணறுகள் மும்பையிலிருந்து 160 கி.மீ. மேற்கே அரபிக் கடலின் கீழுள்ள \"பாம்பே ஹை\" என்ற பகுதியில் கிடைக்கிறது. அதே போல பெரும் இயற்கை வாயுக் கிணறுகள் கிருஷ்ணா -கோதாவரி ஆற்றுக் கழிமுகத்துவாரன்களைக் கடந்து பரவியிருக்கும் வங்காள விரிகுடாவின் அடிப்பகுதியில் கிடைக்கிறது. \nஅதேபோல வளிம நீரேறிகள் ஆழமான கடற்தளத்தின் மேற்பகுதியில் அதிலுள்ள மண்ணுடன் கலந்து படிகங்களாக படிந்து கிடக்கின்றன. எங்கு கடல் ஆழமாக இருக்கிறதோ அங்கு ஏற்படும் மீஅழுத்தத்தின் விளைவாக மீத்தேன் நிறைந்துள்ள வாயுக்கள் திடப்பொருளாக மாறி தரையில் படிந்து கிடக்கின்றன. ஒரு கனமீட்டர் கொள்ளளவு உடைய நீரேறி படிகம் மேலே கொண்டுவரப்பட்டால் அதிலிருந்து 160 கனமீட்டர் வரை மீத்தேன் உற்பத்திசெய்யலாம்.\n\nSection::::பவளம் மற்றும் சுண்ணாம்பு கற்கள்.\nகடலில் நிழவும் தட்பவெப்ப நிலைக்கேற்ப பவளங்கள் மற்றும் பவளப்பாறைகள் உருவாகின்றன. அவ்வாறான சூழ்நிலை இல்லாதபோது கடல் உயிரினங்கள் மறைந்த பிறகு அவற்றின் எலும்பு, முள் மற்றும் ஓடுகள் கடலின் அடியில் படிந்து சுண்ணாம்பு கற்களாக மாறுகின்றன.\n\nSection::::மின்னுற்பத்தி.\nமலைகளில் அமைக்கப்படுவது போலவே கடலின் அடியிலிருந்தும் தூண்களை ஊன்றி காற்றாலைகள் மூலம் மின்னுற்பத்தி செய்யலாம். சிறு சிறு மிதவைகளை ஒருங்கிணைத்து மிதக்கவிட்டும், கடல் ஒதங்களின் ஆற்றல் முலமும் மின்சாரம் உற்பத்தி செய்யலாம். அதேபோல கடலின் மேல்மட்ட மற்றும் கீழ் மட்ட வெப்ப வேறுபாட்டைப் பயன்படுத்தியும் மின்சாரம் தயாரிக்க முடியும்.\n"}
{"id": "68558", "url": "https://ta.wikipedia.org/wiki?curid=68558", "title": "பஞ்சலோகம்", "text": "பஞ்சலோகம்\n\nஐம்பொன் அல்லது பஞ்சலோகம் (\"Panchaloha\", தேவநாகரி: पञ्चलोह) ஓர் மாழைக் கலவை (உலோகக் கலவை) ஆகும்.\n\nSection::::பஞ்சலோகங்கள்.\nஆகிய ஐந்து உலோகங்களும் கலந்தது பஞ்சலோகமாகும்.\n\nSection::::பஞ்சலோக சிற்பங்கள்.\nஇவை உயர்ந்த உலோகங்களாகக் கருதப்படுவதால் இறை திருமேனிகளை இவற்றின் கலவையால் வடித்து வந்தனர்.\n\nதமிழ் நாட்டில் உள்ள பல கோவில்களில் பஞ்சலோகத்தினால் ஆன சிலைகள் உள்ளன.\n"}
{"id": "68563", "url": "https://ta.wikipedia.org/wiki?curid=68563", "title": "பொது அறிவு", "text": "பொது அறிவு\n\nபொது அறிவு என்பது சமூகம்,நிகழ்வுகள்,இலக்கியம் மற்றும் உலகம் குறித்த சிறு தகவல்களாகும்.இவற்றை அறிந்து வைத்திருக்க அத்துறையில் ஆழ்ந்த பயிற்சி தேவையில்லை. இத்தகவல்கள் உலக வாழ்வினிற்கு நேரான பலன்கள் எதனையும் தராதபோதும்,தன்னைச் சுற்றி நிகழும் நிகழ்ச்சிகளைப் புரிந்து கொள்ள மிகவும் பயனாக உள்ளது. இவை ஒருவரின் பள்ளி/கல்லூரியில் பயிலும் கல்வியைத் தவிர்த்த கற்றலாக கருதப்படுகிறது.\n\nஇத்தகவல்களின் மேலாண்மையை சோதிக்கும் வினா-விடை போட்டிகள் பள்ளி/கல்லூரி வளாகங்களில் மிக பரவலாகக் காணப்படுகிறது. தொலைக்காட்சி நிகழ்ச்சிகளிலும் பள்ளிகளுக்கிடையேயான போர்ன்விடா குவிஸ்,கோடீசுவரன் போன்றவை தனியிடம் பிடித்துள்ளன.வேலைக்கான தேர்வுகள் மற்றும் நேர்முகங்களிலும் ஒருவரின் பொது அறிவுத்திறன் அவரது நினைவாற்றல் மற்றும் நடப்பு உலக பார்வையை வெளிப்படுத்துவதாக சோதிக்கப் படுகிறது. \n"}
{"id": "68566", "url": "https://ta.wikipedia.org/wiki?curid=68566", "title": "ஜிட்டு கிருஷ்ணமூர்த்தி", "text": "ஜிட்டு கிருஷ்ணமூர்த்தி\n\nஜிட்டு கிருஷ்ணமூர்த்தி, () அல்லது ஜே. கிருஷ்ணமூர்த்தி (மே 12, 1895–பெப்ரவரி 17, 1986), இந்திய (தத்துவ) மெய்யறிவாளர்களுள் முக்கியமானவர். உலகளவிலும் முக்கியமான தத்துவ ஆசிரியர்களுள் ஒருவராக மதிக்கப்படுவர். பல நாடுகளிலுள்ள மக்களைச் சந்தித்து சொற்பொழிவுகளையும் கலந்துரையாடல்களையும் நிகழ்த்தினார்;\n\nசுருக்கமாக ஜே.கே என்றழைக்கப்பட்ட இவர், இவரது இளம் வயதிலேயே அப்போதைய் தியோசபிகல் சொசைட்டியின் அன்னிபெசன்ட் அம்மையால் தத்தெடுக்கப்பட்டு, எதிர்கால தியொசபில் தலைவராக அறிவிக்கப்பட்டிருந்தார். எனினும்,எந்த ஒரு கொள்கை மூலமும்  உண்மையை உணர இயலாது. உண்மை, பாதைகள் அற்ற பிரதேசம் போன்றது என்பதை உணர்ந்த  ஜேகே அவர்கள் , தியோசபிகல் சொசைட்டி விட்டு விலகினார்..\n\nஅன்றாட வாழ்வில் அவனுக்குத் தோன்றும் எண்ணங்களையும் உணர்வுகளையும் விழிப்புணர்வுடன் கவனிப்பதன் மூலம் மனிதன் தனக்குள் மாற்றம் கொண்டுவர இயலும் என்று கூறி வந்தார்.\n"}
{"id": "68573", "url": "https://ta.wikipedia.org/wiki?curid=68573", "title": "உள்ளடங்கிய ஆற்றல்", "text": "உள்ளடங்கிய ஆற்றல்\n\nஉள்ளடங்கிய ஆற்றல் (embodied energy) என்பது ஒரு உற்பத்திப் பொருளைச் செய்வதில் பயன்படுத்தப்பட்ட ஆற்றலின் அளவைக் குறிக்கும். இது, ஒரு உற்பத்திப் பொருளின் முழு வாழ்வுச் சுழலுக்குத் தேவைப்படும் ஆற்றலின் அளவைக் கண்டறிவதைக் குறிக்கோளாகக் கொண்ட ஒரு கணக்கு வைப்பு முறையாகும். மேற்படி வாழ்வுச் சுழலானது, மூலப்பொருள் எடுத்தல், அதனைக் கொண்டு செல்லல், உற்பத்தி செய்தல், பொருத்துதல், நிறுவுதல், கழற்றுதல், உடைத்தல், உக்குதல் போன்ற பல படிகளை உள்ளடக்கியதாகும். \n\nகையாளப்படும் வெவ்வேறு முறைகளினால், உள்ளடங்கிய ஆற்றலின் வகை, பயன்பாட்டின் வீச்செல்லையும் அளவும் ஆகியவை பற்றிய வெவ்வேறு விதமான புரிதல்கள் உருவாகின்றன. சில முறைகள், பொருளியல் செயற்பாடுகளுக்கு அவசியமான பெற்றோலிய எரிபொருளின் அடிப்படையில் உள்ளடங்கிய ஆற்றலைக் கணக்கிடுகின்றன. \n"}
{"id": "68576", "url": "https://ta.wikipedia.org/wiki?curid=68576", "title": "பூரான் (பனை)", "text": "பூரான் (பனை)\n\nபனம் பழத்தில் சாதாரணமாக மூன்று விதைகள் இருக்கும். பனங் கொட்டை என்று சொல்லப்படும் இந்தப் பனம் விதை தகுந்த புறச் சூழற் காரணிகளால் முளை விடுவதற்குத் தயாராகும் முதற் கால கட்டங்களில், அந்த விதையினுள் இருக்குஞ் சத்துப் பொருளானது திடமான ஒரு பதார்த்தமாக மாறும். இந்தப் பருவத்தில் இருக்கும் பனங் கொட்டையைக் கத்தியால் இரண்டாகப் பிளந்து அதன் உள்ளிருக்கும் தவுனை(பூரானை) பெறலாம். இது வெள்ளை/மஞ்சள் நிறமாக இருக்கும். இது உண்பதற்கு மிக இனிப்பாகவும் ”பியர்சுப்” பழத்தின் கடினத்தையும் கொண்டிருக்கும்.\n\nமுளை விட எத்தனிக்குங் காலப் பகுதியில் ஏதாவது தொற்று ஏற்பட்டு விட்டாலோ, அல்லது ஏதாவது நூண்ணங்கிகள் அதை உண்ண முயன்றாலோ, தவுன்(பூரான்) பழுதடைந்து சீந்தில் என்னும் நிலைக்கு வந்து விடும். இது, கடினத் தன்மையை இழந்த தவுனாகத் திரவமாக இருக்கும். முளைத்துப் பனங் கிழங்கு வந்து விட்ட நிலையிலும், தவுன்(பூரான்) சீந்திலாக மாறி விடும்.\n\nதவுன்(பூரான்) தேங்காயினுள்ளுந் தோன்றும். தேங்காய் முளைக்கும் பருவத்தை அடையும் போது இது நடைபெறும். கிட்டத்தட்டப் பனம் தவுனும் தேங்காய்ப் தவுனும் ஒரே சுவையாகவே இருக்கும்.\n"}
{"id": "68579", "url": "https://ta.wikipedia.org/wiki?curid=68579", "title": "இந்திய விடுதலைப் போராட்டத்தில் பெண்களின் பங்கு", "text": "இந்திய விடுதலைப் போராட்டத்தில் பெண்களின் பங்கு\n\nஇந்திய சுதந்திரப் போராட்டத்தில் பெண்களின் பங்கு இந்திய சுதந்திர போராட்டத்தில் பெண்களின் பங்களிப்பினை பற்றியது.\n\n\nSection::::இந்திய சுதந்திர போராட்டத்தில் கலந்துகொண்ட பெண்கள்.\nமோனிக்கா இராமேஸ்வரம்\n\nSection::::சுதேசி மற்றும் அந்நியப் பொருட்கள் புறக்கணிப்பு இயக்கம்.\nசிதம்பரனார் அவர்கள் சிறையில் பல கொடுமைகளுக்குள்ளாக்கப்பட்டார். அவரின் தண்டனையைக் குறைக்கும் பொருட்டு அவர் மனைவி மீனாட்சியம்மாள் ஆளுநர், வைசிராய் மற்றும் இங்கிலாந்து மன்னருக்கு தந்தியும், மனுவும் அனுப்பி வேண்டுகோள் விடுத்தார். தன் கணவரின் விடுதலையின் பொருட்டு வழக்கு நடத்தியதால் தங்கள் நிதிநிலை மோசமாக உள்ளதாகவும், இங்கிலாந்து நீதிமன்றத்தில் வழக்கு தொடர்ந்தால் அவர் விடுதலை பெறும் வாய்ப்புள்ளதாகவும் அதற்காக ரூ.10,000 தேவைப்படும் என்றும்,\nதற்போதைய இயலாத சூழ்நிலையை தெரிவித்தும், உதவி கேட்டு 1908-ஆம் ஆண்டு நவம்பர் மாதம் பத்திரிக்கைகளில் விளம்பரப்படுத்திய செய்தியை படிப்போர் யாவரும் கண்கலங்கும்படியாக இருந்தது.\n\nசிறையில் அவரை படாதபாடு படுத்தினர். அதனை தாங்கிகொள்ள இயலாதவராகி சிதம்பரனார் தன்னை தண்டனைக்கேற்ப அந்தமான் தீவுக்கே அனுப்புமாறு வைஸ்ராய்க்கு மனுசெய்தார். தன் கணவர் சிறையில் அனுபவிக்கும் கொடுமைகளைப் பார்த்து வேதனையுற்ற மீனாட்சியம்மாள் தன் கணவரை தமிழ்நாட்டுச் சிறைகளில் வைத்து கொடுமை படுத்துவதைவிட அந்தமானுக்கே அனுப்புமாறு இங்கிலாந்து மன்னருக்கே மனுசெய்தார்.ஒரு தேச பக்தனின் மனைவியின் துயரத்திற்கு இவ்வம்மையாரின் வாழ்க்கை ஓர் எடுத்துக்காட்டு. இவ்வாறுதான் ஒவ்வொரு தேசபக்தனின் மனைவியரும் நாட்டுப்பணிக்காக தங்கள் கணவன்மார்களை அர்ப்பணித்துவிட்டு துயர வாழ்க்கை வாழ்ந்தனர். \nதேசியகவி சுப்பிரமணிய பாரதியின் மனைவி செல்லம்மாள் பட்ட துயரம் எழுத்தால் வடிக்க முடியாதது.\n\nSection::::சுயஆட்சி இயக்கம்.\nசமூக கட்டுப்பாட்டிற்குள்ளாகி அடைப்பட்டுக் கிடந்த தமிழக மகளிரை அரசியலில் ஈர்த்தது அன்னிபெசன்ட் என்ற அயர்லாந்து அம்மையாரால் காங்கிரஸின் ஆதரவோடு 1916-இல் சென்னையில் தொடங்கப்பட்ட சுயஆட்சி இயக்கமாகும். ஆங்கில அரசை எதிர்த்து இந்தியா சுய ஆட்சி பெறவேண்டுமென்று போர்க்கொடி தூக்கியமையால் இவர் சிறை வைக்கப்பட்டார். இவ்வம்மையாரின் கைது ஏராளமான பெண்களை இவர் இயக்கத்தில் சேருமாறு தூண்டியது. அதில் குறிப்பிடத் தக்கவர் பம்பாய் மருத்துவக் கல்லூரியில் படித்துக் கொண்டிருந்த சென்னையைச் சேர்ந்த மாணவி சிவகாமு அம்மா ஆவார். தான் மருத்துவராகி நாட்டிற்கு சேவை செய்வதைவிட இப்போராட்டத்தின் மூலம் ஏராளமான தேச சேவை செய்ய முடியமென்றுணர்ந்து படிப்பை விட்டுவிட்டு 1917-ஆம் ஆண்டு ஆகஸ்ட் மாதம் சென்னை வந்தார்.அம்மையார் கைதினை கண்டித்து சென்னையைச் சேர்ந்த சுமார் 300 பெண்கள் திருமதி டாரதி ஜீன ராசதாஸா தலைமையில் செம்டம்பர் 14-ஆம் நாள் பொதுக் கூட்டம் கூட்டினர். அக்கூட்டத்தில் சிவகாமு அம்மாள் சொற்பொழிவு ஆற்றினார். அதைத் தொடர்ந்து அன்னிபெசன்ட் அம்மையார் படமும் சுயஆட்சி கொடியும் கையில் ஏந்தி தடை உத்தரவையும் மீறி பெண்கள் ஊர்வலமாகச் சென்றார்கள். பின்னர் அம்மையார் விடுதலை பெற்று சென்னை வந்தபோது ஏராளமான பெண்கள் அவரை சூழ்ந்து வாழ்த்துத் தெரிவித்தனர்.\n\nSection::::ஒத்துழையாமை இயக்கம்.\n1920-ஆம் ஆண்டு காந்தியின் தலைமையில் நாடு ஒத்துழையாமை இயக்கத்தை தழுவியது. இப்போராட்டம் சத்தியம், அகிம்சை, சாத்வீக எதிர்ப்பு என்ற அடிப்படையில் அமைந்ததால் காந்தியடிகள் பெண்கள் கலந்து கொள்வதை விரும்பினார். பெண்கள், காங்கிரஸ் திட்டங்களான அந்நியத் துணிகளைப் புறக்கணித்தல், அத்துணிக் கடைகள் மற்றும் மதுபானக்கடைகள் இவற்றை மறியல் செய்தல், கதர் துணி நெய்தல் போன்ற செயல்களில் ஈடுபட்டார்கள். ஒத்துழையாமை இயக்கத்தில் மிகவும் முக்கியத்துவம் வாய்ந்ததாக அமைந்தது மதுபான கடைகள் மறியலாகும். இப்போராட்டத்தை ஈரோட்டைச் சேர்ந்த ஈ.வெ. ராமசாமி நாயக்கர் முன்னின்று நடத்தினார். போராட்டம் வெற்றிகரமாக நடைபெற்றுக் கொண்டிருந்தபோது சென்னை அரசு அவரையும் மற்றும் பல தொண்டர்களையும் கைது செய்து சிறையிலடைத்தது. பின் அவர் மனைவி நாகம்மாளும், அவர் சகோதரி கண்ணம்மாளும் போராட்டத்தை ஈரோட்டில் தொடர்ந்து நடத்தினர்.\nஇப்போராட்டத்தை நிறுத்திவிடலாமா என்று காங்கிரஸார் காந்தியடிகளிடம் கேட்டபோது, அவர் \"கள்ளுக்கடை மறியல் போராட்டத்தை நிறுத்தி விடுவது என்பது என் கையில் இல்லை, அது ஈரோட்டில் உள்ள இரண்டு பெண்களிடம் தான் இருக்கிறது\" என்று பதிலளிக்குமளவுக்கு இப்பெண்மணிகள் தீவிரமாக ஈடுபட்டனர். கதராடை உடுத்தினர். ஈ.வே.ரா தமது 80 வயது தாயாரையும் கதர் உடுத்தச்செய்தார்.\n\nஇவ்வியக்கத்தின் இன்னொரு அம்சம், கதர் உற்பத்தியைப் பெருக்குவதன் மூலம் அந்நியத் துணிகளைப் புறக்கணித்து அரசுக்கு பெரும் நஷ்டத்தை உண்டு பண்ணவேண்டுமென்பதோடு, நம்மக்கள் பொருளாதார தன்னிச்சை பெறவேண்டும் என்பதாகும். இதை மிகச் சிறப்புடன் நிறைவேற்றியவர் மதுரையைச் சேர்ந்த பத்மாசனி அம்மாள் ஆவார். அம்மையார் தன் கணவர் ஸ்ரீனிவாச வரதன் கள்ளுக்கடை மறியலில் ஈடுபட்டு கைதானவுடன் அவர் நடத்தி வந்த பாரத ஆசிரமத்தை திறம்பட நடத்தியதோடு, கதர் விற்கவும், பெண்களை காங்கிரஸ் அங்கத்தினராகச் சேர்க்கவும், பொதுக் கூட்டங்களில் சொற்பொழிவு ஆற்றவும் செய்து வரலானார். தனது கணவர் சிறையிலிருந்து விடுதலையாகி வரும் வரை ஆபரணங்களை கழற்றி வைத்து விட்டார். ஒரு வேளை சாப்பாடு, அதுவும் தனக்கு சாப்பாட்டிற்கு தேவையான வசதியிருந்தும் காலையிலெழுந்து நூல்நூற்று அதில் வரும் வருமானத்தைக் கொண்டுதான் சாப்பிடுவார். மாலையில் வீடு வீடாகச் சென்று கதர் விற்பார். கதர் நெய்வதும், விற்பதும், வாங்குவதும் தண்டனைக்குரிய செயல்களாக இருந்தும், அரசின் ஆணையை மீறி அரசாங்க பதவியிலிருப்பவர்களாயிருந்தாலும் கண்டிப்பாக ஒரு கஜம் துணியாவது வாங்கும்படி செய்து விடுவார். பெண்களை ஒரு முழம் ரவிக்கைத் துணியாவது வாங்கும்படி தூண்டுவார். இவர் சிறந்த பேச்சாளர். தன் சொற்பொழிவுகளில் சில சமயங்களில் 1857-ஆம் ஆண்டு புரட்சி வீரர்களின் சரித்திரங்களை உணர்ச்சியுடன் எடுத்துச் சொல்வார்.ஏராளமான சொற்பொழிவுகள் ஆற்றி தமிழ் மக்களிடம் விழிப்புணர்ச்சி ஏற்படுத்தியதோடு ஐநூறுக்கும் மேற்பட்ட பெண்களை காங்கிரஸ் அங்கத்தினர்களாகவும் ஆக்கினார்.. \nகதர் உற்பத்தியை பெருக்க வேண்டுமென்று 1924-ஆம் ஆண்டில் இவ்வம்மையாரும் மேலும் தாயம்மாள், திருமதி. ஜோஸப், திருமதி. சுந்தரமையங்கார், சுப்புலட்சுமி அம்மாள், டி.வி.எஸ். சௌந்தரம் ஆகிய பெண்களும் காங்கிரஸின் உதவியால் மதுரையில் \"சகோதரிகள் சங்கம்\" என்ற அமைப்பை நிறுவினார். அச்சங்கத்தில் வெள்ளிக்கிழமைதோறும் சுமார் முப்பது பெண்மணிகள் இரண்டு மணிநேரம் நூல் நூர்பார்கள். அவர்களுக்கு வேண்டிய ராட்டினமும் பஞ்சும் தேசியப் பள்ளிக்கூடத்திலிருந்து கொடுக்கப்பட்டு வந்தது. இவர்களுடன் தாயாரம்மாள், சீதையம்மாள், முனியம்மாள், டாக்டர் பிச்சைமுத்து அம்மாள் ஆகியோரும் பணி புரிந்தனர். பல தேசியம் சம்பந்தமான செய்திகளையும் இவர்கள் விவாதித்தார்கள். இங்கு வரும் பெண்களுக்கும் ராட்டின பயிற்சி அளித்ததோடு அவர்களுக்கு கல்வியும் கற்றுக் கொடுத்தனர். போராட்ட காலங்களில் ஈடுபட்ட பெண்களுக்கு பெருத்த ஊக்கமளித்தது இச்சங்கம் தான்.\nஅந்நியத் துணிகளைப் புறக்கணிப்பதற்கு இவர்கள் தொண்டு மிகவும் உதவியது.\n\nSection::::நீல் சிலை சத்தியாக்கிரகம்.\nஇச்சத்தியாகிரகம் 1927 ஆகஸ்ட் மாதம் 11-ம் தேதி சென்னை மவுன்ட் ரோட்டிலுள்ள கர்னல் நீலின் சிலையை அகற்றுவதற்காகத் தொடங்கப்பட்டது. இப்போராட்டத்திற்கு தூண்டுதலாக இருந்த சம்பவம், \nதிருமதி டி.வி.எஸ். சௌந்தரம் அவர்களால் தமிழில் மொழி பெயர்க்கப்பட்ட \"1857 இந்தியாவில் முதல் சுதந்திரப் போராட்ட வரலாறு\" என்ற வீரசாவக்கரால் ஆங்கிலத்தில் எழுதப்பட்டு தடை செய்யப்பட்ட புத்தகமாகும். புத்தகம் இருக்கிறது என்று அரசாங்கத்திற்கு தெரிந்தால் உடனே அவர்கள் வீட்டில் சோதனை நடக்கும். எவ்வளவோ கஷ்டங்களிருந்தும் தைரியமாகவும், வெற்றிகரமாகவும் இப்புத்தகத்தை பாண்டிச்சேரியிலிருந்து கொண்டு வந்து இவர் எளிய தமிழில் மொழி பெயர்த்துதவினார்.இப்புத்தகத்தை படித்தபின் தான் கர்னல் நீல் அவர்கள் 1857 புரட்சியின்போது செய்த கொடுமைகள் தெரிய வந்தன. அக்கொடியவன் சிலையை எப்படியாவது அகற்றிவிட வேண்டுமென்ற தேசபக்தி மேலோங்கியது. உடனே ரெ. சிதம்பர பாரதி, ரா. ஸ்ரீநிவாஸ வரதன், பத்மாசனி அம்மாள் ஆகிய மூவரும் போராட்டத்திற்கான திட்டம் வகுத்து, திருநெல்வேலி சுப்பராயலு நாயிடுவையும், இராமநாதபுரம் முகம்மது சாலியாவையும் போராட்டத்தை தொடங்குவதற்கு அனுப்பத் தீர்மானித்தனர். அவர்களுக்கு சென்னை செல்வதற்குரிய செலவை பத்மாசனி அம்மாள் தன் கொலுசை அடகு வைத்து கொடுத்து உதவினார். இருவரும் ஆகஸ்ட் 11-ஆம் நாள் தேசியக்கொடி, பூமாலை, உளி, சம்மட்டி, ஏணி முதலியவற்றுடன் சென்று சிலையை உடைக்க ஆரம்பித்தனர். சற்றுநேரத்தில் அவர்கள் கைது செய்யப்பட்டு காவலில் வைக்கப்பட்டனர். ஆனாலும் போராட்டம் தொடர்ந்து நடந்தது. பலர் கைதானார்கள். தமிழ்நாட்டின் பல பகுதியிலிருந்தும் பெண்கள் வந்து இப்போராட்டத்தில் கலந்து கொண்டனர். அவர்களில் ஒருவரான சேலம் அங்கச்சி அம்மாள் செப்டம்பர் 1-ஆம் நாள் கழுத்தில் மாலையுடனும் கையில் கோடரியுடனும் போலீசை மீறி சிலையை உடைக்கச் சென்றபோது கைது செய்யப்பட்டு நீதிமன்றக் காவலும், 7 ரூபாய் அபராதமும் விதித்து தண்டிக்கப்பட்டார். இப்போராட்டத்தில் கடலூரைச் சேர்ந்த அஞ்சலையம்மாளும் அவர் மகள் அம்மாகண்ணு அம்மாள் என்ற 12 வயது சிறுமியும் செப்டம்பர் 6-ஆம் நாள் கைது செய்யப்பட்டு அஞ்சலையம்மாளுக்கு 25 ரூபாய் அபதாரமும் அதில் தவறினால் ஒருவார கடுஞ்சிறைத் தண்டனையும் அம்மாகண்ணு அம்மாவுக்கு நான்கு வருடம் குழந்தைகள் இல்லத்தில் வைப்பது என்ற தண்டனையும் விதிக்கப்பட்டது.அஞ்சலையம்மாவைத் தமிழ்நாட்டில் தெரியாதவர்கள் இருக்கமுடியாது. இவர்பேச்சில் பெண்கள் வசீகரிக்கப்பட்டு தேச பக்தி கொண்டவர்களாகி விடுவார்கள். இவரை தென்னாற்காடு மாவட்ட வேலுநாச்சியார் என்று மக்கள் செல்லமாக அழைத்தனர்.\n\nSection::::சைமன் குழு எதிர்ப்பு.\nதமிழ்நாட்டில் சைமன் குழு எதிர்ப்பு நடவடிக்கைகளை முதலில் எடுத்தவர் அன்னி பெசன்ட் அம்மையார் அவர்களே. 1927-ஆம் ஆண்டு, நவம்பர் மாதம் சென்னையில், பெண்கள் அடங்கிய குழு ஒன்றை சைமன் குழுவை எதிர்க்கும் பணிக்காகத் தோற்றுவித்தார்.ஏராளமான சொற்பொழிவுகள் நிகழ்த்தினார். அவற்றில் யாமினி பூர்ண திலகம்மா, திருமதி. மாசிலாமணி, திருமதி. ருக்மணி லட்சுமிபதி மற்றும் பலர் சொற்பொழிவாற்றினார்கள்.சென்னையைச் சேர்ந்த இந்தியப் பெண்கள் அமைப்பும் சைமன் குழுவை இரண்டு காரணங்களுக்காக எதிர்த்தது. ஒன்று அக்குழுவில் இந்தியர்கள் இடம்பெறாதது. மற்றொன்று பெண்கள் இடம் பெறாதது\n\nSection::::சட்டமறுப்பு இயக்கம்.\nசட்ட மறுப்பு இயக்கத்தில் சென்னை மாகாணத்தில் தண்டிக்கப்பட்டவர்கள்\nஆதாரம்: அரசு ஆணை எண்.386அஇ பொது துறை இ 7-03-1932\n\nசிறையிலடைக்கப்பட்ட பெண்கள் மிகவும் கொடுமைக்குள்ளானார்கள். வேலூர் மத்தியச் சிறையிலுள்ள பெண் அரசியல் கைதிகளிடம் குங்குமமும் அவர்கள் கையிலணிந்திருந்த வளையல்களும் பலாத்காரமாகப் பறிக்கப்பட்டன.அவர்களுக்கு அளிக்கப்பட்ட படுக்கைகள் மிகவும் அசுத்தமாக இருந்தன. அவர்களுக்கு ஒருவாரத்திற்கு குளிக்கக் கொடுக்கும் எண்ணெய் ஒருநாளைக்குக் கூட போதுமானதாக இராது. சாப்பிடக் கொடுக்கும் சாதத்திலும், மாவிலும் பூச்சிகள் நிரம்பி இருக்கும். நூறு பெண்கள் வரை ஒரு கழிப்பிடத்தைத்தான் பயன்படுத்த வேண்டும். கல் உடைத்தல், கம்பளி நெய்தல் போன்ற வேலைகள் செய்யவேண்டும். சென்னை குற்றவாளிகள் திருந்துவதற்கான சிறையில் அரசியல் கைதிகளும் மற்ற குற்றவாளிகளும் சேர்ந்து ஒரே பிரிவில் பன்னிரெண்டு பேர் தூங்க வேண்டும். இச்சத்தியாக்கிரகத்தில் சென்னை ராஜதானியில் மட்டும் பிப்ரவரி மாதம் 1933 வரை கைதாகி சிறை சென்றவர்கள் எண்ணிக்கை 13674. அவர்களில் 633 பேர் பெண்கள் என்பது குறிப்பிடத்தக்கது.\n\nபெண்கள் அதிக அளவு ஈடுபட்ட போராட்டம் இதுவேயாகும். 1929 ஆம் ஆண்டு, டிசம்பர் மாதம் லாகூரில் நடந்த தேசிய காங்கிரஸ் மாநாடு சட்ட மறுப்பு போராட்டம் தொடங்க வேண்டுமென்று தீர்மானித்து காந்தியடிகளிடம் சகலப் பொறுப்புகளையும் ஒப்படைத்தது. காந்தியடிகள் வகுத்த திட்டங்களை அப்போதைய வைசிராய் இர்வின் பிரவு நிராகரித்தவுடன் தான் அறிவித்தபடி அவர் சபர்மதி ஆசிரமத்திலிருந்து சுமார் 150 தொண்டர்களுடன் பம்பாய்க் கடற்கரையிலுள்ள தண்டீ என்ற இடத்திற்கு உப்பெடுப்பதற்காக பாதயாத்திரை தொடங்கினார். அச்சம்பவத்தில் ஏராளமான சத்தியாக்கிரகிகள் கைது செய்யப்பட்டு தண்டிக்கப்பட்டனர். காந்தியடிகளுக்கு ஆறு வருடம் தண்டனை கொடுக்கப்பட்டது. உடனே தேசமெங்கும் சுதந்திர ஆர்வம் பொங்கி எழுந்தது.தமிழ்நாட்டில் வரலாற்று முக்கியத்துவம் வாய்ந்த ஒரு போராட்டம் நடத்த வேண்டுமென்று ராஜகோபாலாச்சாரி அவர்கள் விரும்பினார். தஞ்சாவூரிலுள்ள வேதாரண்யம் கடற்கரையில் உப்பெடுப்பதென்று முடிவு செய்யப்பட்டது. அதன்படி 1930 ஏப்ரல் 13-ஆம் தேதி வேதாரண்யம் சென்று உப்பு காய்ச்சத் தொடங்கியபோது கைது செய்யப்பட்டார். அடுத்து கே. சந்தானம் அவர்கள் இரண்டாவது தலைவராக நியமிக்கப்பட்டார். ருக்மணி லட்சுமிபதி அம்மையாரும் உடன் ஒத்துழைத்தார். இவ்வம்மையார் 1929-ஆம் ஆண்டில் \"சென்னை இளைஞர் சங்கம்\"’ என்ற அமைப்பை தொடங்கி இளைஞர்களிடமும், மகளிரிடமும் தேச பக்தியை ஏற்படுத்த உழைத்தார்.வேதாரண்யம் உப்பு சத்தியாகிரகத்தை தலைமை ஏற்று நடத்தினார். இவர் இருநூறு ஆண் சத்தியாகிரகிகள் மத்தியில் ஒரே பெண.; முகாமில் ஆண்களுடனேயே தங்குவார். இவர் அரசு அலுவலர்கள்; வசிக்கும் பகுதிகளுக்கு சென்று அவர்கள் அரசாங்கத்திடம் கொண்டுள்ள பற்று குறைந்து தேசபக்தி ஏற்படும் வகையில் துண்டு பிரசுரங்கள் வழங்கினார். சத்தியாக்கிரகத்தை அடக்குவதற்காக,\nமே மாதம் 14-ஆம் நாள் அம்மையார் அவர்கள் கைது செய்யப்பட்டு ஒருவருடம் சாதாரண சிறைத் தண்டனையில் தஞ்சாவூர் சிறையில் வைக்கப்பட்டார்.\nவேதாரண்யத்தில் சத்திக்யாகிரகம் நடந்து கொண்டிருந்தபோது சென்னை நகரிலும் தி. பிரகாசம் அவர்கள் தலைமையில் உப்பு சத்தியாகிரகம் நடந்தது. துர்காபாய் அம்மாள் என்ற பெண் தொண்டர் தலைமை ஏற்று உதயவரம் என்ற இடத்தில் முகாம் ஏற்படுத்தினார்கள்.\nமே மாதம் இரண்டாம் நாள் இவ்வம்மையார், கிருஷ்ணம்மா மேலும் சில பெண்கள் உப்புச் சட்டத்தையும், தடையுத்தரவையும் மீறி; சென்னை சாந்தோம் கடற்கரையில் உப்புக் காய்ச்சத் தொடங்கியபோது போலீஸார் அவ்வுப்புப்பானைகளை உடைத்ததோடு கூட்டத்தையும் கலைத்தனர்.துர்காபாய் அம்மையார் வட ஆற்காட்டிற்குச் சென்று ஏராளமான சொற்பொழிவுகள் ஆற்றினார். பின்னர் மே மாதம் 25-ஆம் தேதி உப்புச் சட்டத்தை மீறி உப்புக் காய்ச்சினார்.\nகாந்தியடிகளின் விருப்பத்திற்கிணங்க, கல்லூரி, கல்விக் கூடங்கள், அந்நியத் துணிக்கடைகள், மதுபான கடைகள் இவற்றை மறியல் செய்யும் போராட்டத்திலும், கதர் உற்பத்தியிலும் பெண்கள் ஈடுபட்டனர். இவர்கள் கடமை என்னவென்றால் வியாபாரிகளை அணுகி அவ்வியாபாரத்தை விட்டுவிடுமாறும், வாடிக்கையாளர்களிடம் அப்பொருட்கள் பயன்படுத்தாமல் இருக்குமாறும் அறிவுரைக்க வேண்டும். இவை பயன் தரவில்லையென்றால் கடைகளுக்கு முன்னால் படுத்து விற்பனையை தடை செய்யவேண்டும். இதுவே காந்தியடிகளின் அறிவுரை. இவ்வறிவுரைக்கு இணங்க தமிழகப் பெண்கள் காங்கிரஸ் கமிட்டிகளில் சேர்ந்து இப்போராட்டங்களில் தீவிரமாக ஈடுபட்டார்கள். இவர்கள் நியாயமான கோரிக்கைகளை அரசாங்கம் லத்தியாலும், சிறை தண்டனையினாலும் ஒடுக்கியது. இந்த தண்டனைகளையெல்லாம் பொருட்படுத்தாது மேலும் தீவிரமாக போராட்டத்தில் ஈடுபட்டார்கள்.\n\nஅந்நியத்துணிக்கடைகள் மறியல் போராட்டத்தில் முதன்மை வாய்ந்தவர் சென்னை எஸ். அம்புஜம்மாள் ஆவார். இவர் தன் தந்தை எஸ். ஸ்ரீனிவாச ஐயங்கார் விருப்பத்திற்கு மாறாக காந்தியடிகள்பால் கொண்ட பற்றினால் 1930-ஆம் ஆண்டில் பத்து நாட்கள் தொடர்ந்து துணிக்கடைமறியல் செய்தார். இவரும் ஞானம்மாள மற்றும் இதர பெண்களும் சென்னையில் ராட்டன் பஜாரில் உள்ள அந்நியத் துணிக்கடைகளின் முன்னால் மறியல் செய்தனர். இதைத் தடுப்பதற்காக இவர்கள் மீது ரப்பர் குழாய் மூலம் சாக்கடைநீர் வீசியடிக்கப்பட்டது. எனினும் அச்சமில்லாமல் தொடர்ந்து மறியல் செயதார்கள். அப்போது அரசு அம்மையாரை மட்டும் கைது செய்யவில்லை. ஆனால் அவரோடு உழைத்த ஏழு பெண்களும் கைதானர்கள். அந்நியத்துணிக்கடை மறியல் போராட்டத்தின்போது கைது செய்யப்பட்ட பி.லீலாவதி, லலிதா பிரபு ஆகியோரை தலைச்சேரி நீதிமன்றத்திற்கு கொண்டுசெல்லும் வழியில் காவலர்களால் அவர்களது தாலி அறுக்கப்பட்டது. இச்சம்பவத்தினால் அவ்விடம் \"தாலியறுத்தான் தலைச்சேரி\" என்று வழங்கலாயிற்று.\n\nகல்லூரி மறியல் போராட்டத்தை டாக்டர் பிச்சைமுத்து அம்மாள் 1930-ஆம் ஆண்டு செப்படம்பர் 3-ஆம் நாள் தொடங்கினார். அம்மையாரும் அவரோடு சேர்ந்த காங்கிரஸ் தொண்டர்களும், கல்லூரிகளில் மாணவர்களும், ஆசியர்களும் நுழையாதவாறு தடுத்தார்கள். மேலும் மாணவர்கள் கல்லூரிகளைப் புறக்கணிப்பதற்கான துண்டு பிரசுரங்களை விநியோகித்தனர். இதனால் ஏராளமான மாணவர்கள் தங்கள் படிப்பை விட்டுவிட்டு போராட்டத்தில் ஈடுபட்டனர்.ஆனால் அம்மையார் அவர்கள் போராட்டம் தொடங்கப்பட்ட அடுத்த நாளே கைது செய்யப்பட்டு ஆறு மாதம் சிறைத்தண்டனை அனுபவித்தார். இதைக் கண்டித்து சென்னை இராணிமேரிக் கல்லூரியை சேர்ந்த மாணவிகள் கல்லூரியைப் புறக்கணித்தனர்.வா.வே.சு. ஐயர் மனைவி பத்மாவதி அம்மாவும் வேறு சில பெண்களும் தடை உத்தரவை மீறித் தேசிய கொடி வணக்கம் செய்தமையால் கைது செய்யப்பட்டு சிறை வைக்கப்பட்டனர்.\n\nதினசரி தெருக்கள் தோறும் உணர்ச்சிதரும் பிரச்சாரங்கள், தலைவர்கள் கைது செய்யப்பட்டால் கடையடைப்பு, வேலை நிறுத்தம், ஊர்வலம், பொதுக்கூட்டங்கள் யாவும் நடைபெறும். வக்கீல்கள், மாணவர்கள், பெண்கள் மற்றும் சிறுவர்கள் ஏராளமாகக் கலந்து கொண்டனர். ராட்டையும்; கையுமாகவே அனைவரும் தென்பட்டனர். தினசரி நடைபெறும் கூட்டங்களில் சத்தியாக்கிரக நிதிக்காக பணமும், காசும், நகையும், சாமான்களும் பலர் கொடுத்தனர். பலர் சிறை சென்றனர். பத்மாசனி அம்மாளும் சிறைத் தண்டனை பெற்றார். அரசாங்கத்தின் அடக்குமுறையை எதிர்த்து உயர் பதவி வகித்த பெண்கள் தங்கள் பதவிகளை துறந்தனர், சென்னை சட்டசபையைச் சேர்ந்த ருக்மணிலட்சுமிபதியும், கமலாதேவி சட்டோபாத்யாவும் ராஜினாமா செய்தார்கள். காந்தியடிகள் கைதானதை எதிர்த்து திருமதி. முத்துலட்சுமி ரெட்டி சென்னை சட்டசபையின் துணை தலைவர் பதவியை துறந்தார்.\n\nகைதானவர்கள் 1931 ஆம் ஆண்டில் ஏற்பட்ட காந்தி-இர்வின் ஒப்பந்தத்தின்படி விடுதலையடைந்தனர். இவ்வொப்பந்தத்தின்படி நாடு முழுவதும் சாத்வீக மறியல் தொடங்கப்பட்டது. மதுரையில் அக்டோபர் மாதம் வரை அந்நியத் துணிக்கடைகள் மறியல் தீவிரமாக நடைபெற்றது. இதில் டாக்டர் பிச்சைமுத்து அம்மாள் தலைமையில் சுமார் ஐம்பது பெண்கள் மறியல் செய்தனர். இது தொடர்பாக மதுரை பத்மாசனி அம்மாள், சீதாலட்சுமி, தாயம்மாள் ஆகியோரின் தீவிரப் பிரச்சாரங்கள் குறிப்பிடத் தக்கவை.சென்னை நகரில் இப்போராட்டம் பெரும்பாலும் பெண்களால் மட்டுமே நடத்தப்பட்டது. அவர்களுக்கு துர்காபாய் அம்மாளும், திருமதி கஸினும் தலைமை தாங்கினார்கள். காந்தி-இர்வின் ஒப்பந்தத்தை நிராகரித்து சாத்வீக மறியல் செய்தவர்களில் பலரை அரசாங்கம் கைது செய்தது. அதில் குறிப்பிடத்தக்கவர்கள் திருநெல்வேலி மாவட்டத்தைச் சேர்ந்த லட்சுமி அம்மாவும், திருவல்லிக்கேணியை சேர்ந்த கமலாபாயும் ஆவார்கள். இவர்களுக்கு ஆறுமாதம் சிறை தண்டனை விதிக்கப்பட்டது. மேலும் கிருஷ்ணாபாயும் வேறு இரண்டு பெண்களும், எண்பது தொண்டர்களும் சென்னை ராட்டன் கடை வீதி துணிக்கடைகளை மறியல் செய்தபோது கைது செய்யப்பட்டு சிறை வைக்கபடபட்டார்கள், இவர்களின் முயற்சியால், ஏராளமான அந்நியத் துணி வியாபாரிகள் தங்கள் கடைகளை மூடினர்.\n\n1932-ஆம் ஆண்டு தொடக்கத்தில் ஒப்பந்தத்திற்கு விரோதமாக அரசு நடந்து கொண்டமையால் காந்தியடிகள் காரிய கமிட்டியுடன் ஆலோசித்து போராட்டத்திற்கான பல திட்டங்களை வகுத்தார். இதை அறிந்த வைசிராய் வெல்விங்டன் காந்தியடிகளைக் கைது செய்து காவலில் வைத்தார். இச்செய்தி எட்டியதும் தேசம் முழுவதும் கடையடைப்பு, வேலை நிறுத்தம் மற்றும் பொதுக் கூட்டங்கள் நடத்தி மக்கள் தங்கள் கண்டனத்தை தெரிவித்தனர். நாடு முழுவதும் அடக்குமுறை தலைவிரித்தாடத் தொடங்கியது. முக்கிய அங்கத்தினர்களும், தலைவர்களும் கைது செய்பப்பட்டனர். காங்கிரஸ் குழுக்களை சட்ட விரோதமான ஸ்தாபனம் என்று அறிவித்து அவைகள் கலைக்கப்பட்டன.\n\nதமிழகத்தில், காந்தியடிகள் கைது மக்களை திரண்டு எழச் செய்தது, காங்கிரஸ் நியமித்துள்ள பிரதிநிதிகளான பத்மாசனி அம்மாள், தாயம்மாள் மற்றும் சீதாலட்சுமி, முத்தம்மாள், சித்து பாக்கியலட்சுமி அம்மாள், கொண்டாலட்சுமி அம்மாள், கே.டி. கமலா ஆகிய முப்பது பெண்கள் மதுரையில் மட்டும் கைதாகி சிறை சென்றனர்.இரண்டாவது தடவையாக 1932 ஆம் ஆண்டில் அம்புஜம்மாள் துணிக்கடை மறியல் செய்தபோது கைது செய்யப்பட்டு வேலூர் சிறையில் காவலில் வைக்கப்பட்டார். சென்னையைச் சேர்ந்த ஞானம்மாளும் இப்போராட்டத்தில் ஈடுபட்டதற்காக கைது செய்யப்பட்டு சிறை வைக்கப்பட்டவர்களில் ஒருவராவார். இப்போராட்டத்திலும் ருக்மணி லட்சுமிபதியும்;, துர்காபாயும் ஈடுபட்டார்கள்.\n\nSection::::தேசபக்தி பாடல்கள்.\nசுதந்திரப் போராட்டம் தீவிரமாக நடைபெற்ற காலத்தில், தேசபக்தர்கள் தங்கள் குடும்ப நிகழ்ச்சிகளிலும் தேசபக்தி பாடல்களுக்கே முதலிடம் கொடுத்தனர். அரசியல் கூட்டங்களிலும் தேசபக்தி பாடல்கள் பாடப்படுவது வழக்கம். அந்நாளில் தேசபக்திபாடல்கள் பாடுவதில் தனிஆர்வம்காட்டி வந்தபெண்களில் கோதை நாயகி, கே.பி.சுந்தராம்பாள் மற்றும் டி.கே.பட்டம்மாளும் சிறப்புடையவர்கள. இவாகள் கணீரெனப் பாடும் தேசபக்தி பாடல்களால் ஈர்க்கப்பட்டு போராட்ட இயக்கங்களில் பங்குகொண்ட தொண்டர்கள் ஏராளம். பாரதியின் பாடல்களை சிறப்பாக பாடும் வல்லமை பெற்றவர் கோதை நாயகி. காங்கிரஸ் நிகழ்ச்சிகளில் இவ்வம்மையார் பெயர் இடம்பெற்றாலே கூட்டம் ஏராளம் சேரும். மதுரகவி பாஸ்கரதாஸ் இயற்றிய பாடல்களான \nஎன்ற நான்குபாடல்களையும் கே.பி.சுந்தராம்பாள் அருமையான முறையில் இசைத்தட்டில் பாடி மக்களிடையே கொண்டு சேர்த்தார். பாரதியாரின் பாடல்களை சென்னை அரசு தடை செய்ததை எதிர்த்து நடத்தப்பட்ட கூட்டங்களில் இவர் \"நெஞ்சு பொறுக்குதில்லையே\" என்ற பாடலைப்பாடி மக்களை வீறுகொண்டெழச்செய்தார்.\n\nஉப்பு சத்யாக்கிரகத்தையொட்டி காந்தி சிறை சென்ற போது \"காந்தியோ பரம ஏழை சந்நியாசி\" என்ற பாடல் இவரால் பாடப்பட்டு இசைத்தட்டில் பதிவு செய்து நாடெங்கும் பரப்பப்பட்டது. காங்கிரஸ் கொள்கையில் பற்று ஏற்பட்டு அதனால் ஓய்வு நேரங்களில் நூல் நூற்று அதை காங்கிரஸ் குழவிற்கு அனுப்பி வைத்து கொண்டிருந்தார். 1931 ஆம் ஆண்டு தனது வீட்டிலிருந்த வெளிநாட்டுத் துணிகளை தீயிட்டுக் கொளுத்தினார். தானே கதர் துணிகளை முதுகில் சுமந்து கொண்டு மயிலாப்பூரிலுள்ள அறுபத்து மூவர் திருவிழாவில் விற்று காங்கிரஸ் குழவிற்கு அனுப்பியிருக்கிறார். 1932 ஆம் ஆண்டு பகத்சிங், இராச குரு, சுகதேவ் என்ற மூன்று இளைஞர்களை தூக்கிலிட்டு கொன்றபோது அதை கண்டித்து எழுதப்பட்ட பாடலான \n“பகத்சிங், ராச குரு, சுகதேவ் \nசிறைவாயிலில் கண்ணீர் வடித்தாள் பாரத மாதா\n…பெறற்கரிய பகத்சிங், ராச குரு, சுகதேவைப்\nபிரிந்தே வருந்துகிறாள் நம் அன்னை பாரத மாதா”\nஎன்ற பாடலை கே.பி.சுந்தராம்பாள் பாடி இசைத்தட்டில பதிவு செய்துள்ளார். இதற்கும் தடைவரவே அது வெகுவாகப் பரவவில்லை. நாடகக்கலைஞர்கள் மூலமே இப்பாடல் பாமர மக்களைச் சென்றடைந்தது.\nஇவ்வாறு பல பாடல்கள் மூலம் இவர் தேசபற்றினை மக்களிடம் ஏற்படுத்தினார். அந்நாளில் இவர் பாடியும், பேசியும் பெரும் கூட்டம் கூடியப் பிறகே காங்கிரஸ் தலைவர்கள் பேசத் தொடங்குவர்.\n\nஎஸ்.ஆர்.ரமாமணிபாய் பாடிய \nசுய ஆட்சியைக் கண்டோமென்றாடு ராட்டே\"\n\nஎன்ற பாடல் கதராடை உற்பத்தி மூலம் சுய ஆட்சியை பெறமுடியுமென்ற கருத்தை வலியுறுத்தியது. மதுரை எம்.கண்ணம்மாள் பாடிய \"சத்யமெங்குமே தளரா நாடு-இந்து தேசமதைப்புகழ்ந்துபாடு….”\nஎன்ற பாடலும் பிரபலமானவை.\n\nதங்களின் எழுத்துக்கள் மூலமும் பலர் தேசபக்தியை மக்களிடம் பரப்பினர். அவர்களில் பெண்களும் அடங்குவர். அவர்களில் குறிப்பிடத்தக்கவர் பண்டிதை அசலாம்பிகை அம்மையார். அவர் இயற்றிய நூல்களான காந்திபுராணம் மற்றும் திலகர் புராணம் இவரின் தேசபற்றிற்கு எடுத்துக்காட்டு.\n\nSection::::தனிநபர் சத்தியாகிரகம்.\nஅடக்குமுறை தீவிரமாகவே நாட்டில் இயக்கம் ஒருவாறு மந்தமடைந்தது. இதைப் பார்த்து தனிப்பட்ட சட்ட மறுப்புக்கு காந்தியடிகள் அனுமதி வழங்கினார். ஒவ்வொருவரும் கைதாகும் வரை சளைக்காது சேவைசெய்து கொண்டே இருக்கவேண்டும் என்று அவர் தனிப்பட்ட சட்டமறுப்பின் பெருமையை எடுத்துக் கூறினார். பின்னால் காந்தியடிகளும் சட்ட மறுப்பு செய்து தண்டிக்கப்பட்டார்.\nதமிழகத்தைச் சேர்ந்த அனைத்து மாவட்டங்களிலும் பல பெண்கள் பங்கு கொண்டு சிறை சென்றனர். 1940 நவம்பர் திங்கள் 21ஆம் நாள் ருக்மணி லட்சுமிபதி சத்தியாக்கிரகம் நடத்தியமையால் ஓராண்டு காலம் சிறைத்தண்டனை பெற்றார். \nமதுரையில் கே.பி.சானகிஅம்மாள் இரண்டாம் உலகப் போருக்கெதிராகப் பிரச்சாரம் செய்தபோது கைதானார். மேலும்; மதுரையைச் சேர்ந்த சொர்ணம்மாள் மற்றும் செல்லம்மாள் பொதுக் கூட்டங்களில் சொற்பொழிவாற்றியமைக்காகக் கைது செய்யப்பட்டுச் சிறை வைக்கப்பட்டனர். அவர்களைப் பின்பற்றி மதுரையில் அகிலாண்டத்தம்மாள், லட்சுமிகாந்தன்பாரதி, திருமதி. சௌந்தரம் ராமசந்திரன், திருமதி. கிருஷ்ணசாமி, திருமதி. ராமசாமி ஆகியோர் சிறை சென்றனர்.\n\nகுமாரமங்கலத்து சமீந்தாரினி இராதாபாய் சுப்பராயன் உலகப்போருக்கெதிராக எட்டு பக்கங்களில் தட்டச்சு செய்யப்பட்ட பிரசுரங்களை மக்களிடையே விநியோகித்துக்கொண்டிருந்தபோது கைது செய்யப்பட்டார்.\n\nதூத்துக்குடியைச் சேர்ந்த சி.ஆர். சாரதாம்பாள் அம்மாள் மற்றும் கரூரைச் சேர்ந்த பியாரி பீபி, ஆகியோர் இச் சத்தியாக்கிரகத்தில் ஈடுபட்டதற்காகக் கைது செய்யப்பட்டுச் சிறை வைக்கப்பட்டனர். சரஸ்வதி பாண்டுரங்கம் ஆறு மாத சிறைத்தண்டனை அடைந்து வேலூர் சிறையில் அடைக்கப்பட்டார். அதனால் அவருடைய இரண்டு வயது மகளையும் ஆறு மாத மகனையும் இழந்தார்.\n\nSection::::வெள்ளையனே வெளியேறு இயக்கம்.\nசுதந்திரப் போராட்டத்தின் கடைசி அத்தியாயம் 1942 ஆம் ஆண்டில் நடந்த 'வெள்ளையனே வெளியேறு' போராட்டமாகும். இப்போராட்டத்தின் முக்கிய அம்சம் தொழிலாளர்கள் வேலை நிறுத்தப் போராட்டம். அந்தோணி அம்மாளும், பேச்சியம்மாளும் பங்கஜ மில் வேலை நிறுத்தப் போராட்டத்தில் பங்கு பெற்றமைக்காகக் கைது செய்யப்பட்டு ஒரு வருடம் காவலில் வைக்கப்பட்டார்கள். கோயம்புத்தூரைச் சேர்ந்த குட்டியம்மாள் மற்றும் சோலையம்மாள் ரயில் தண்டவாளத்தைத் தகர்க்க முனைந்தமையால் கைது செய்யப்பட்டு முறையே மூன்று மாதம், ஆறு மாதம் தண்டனை பெற்று கோயம்புத்தூர் சிறையில் வைக்கப்பட்டார்கள். சென்னையில் உள்ள அனைத்து கல்லூரி மாணவிகளும் வகுப்பறைகளைப் புறக்கணித்து போராட்டத்திற்கு ஆரதவு தெரிவித்தனர்.\n\nவெள்ளையரை எதிர்த்து மதுரையில் கண்டன ஊர்வலங்கள ஆகஸ்ட் மாதத்திலிருந்து அக்டோபர் வரை தொடர்ந்து நடத்தப்பட்டன. இதில் பெருமளவு பெண்கள் கலந்து கொண்டனர். இதனால் கோபமடைந்த போலீஸ் அதிகாரி தீச்சட்டி கோவிந்தன் மற்றும் பிற போலீசார் சொர்னம்மாள் மற்றும் மகாராஷ்டிராவைச் சேர்ந்த மதுரையில் வாழ்ந்து வந்த லட்சுமி பாய் ஆகிய இருவரையும் வாகனத்தில் ஏற்றிச் சென்று 8 கிலோமீட்டர் தொலைவிலுள்ள அழகர் கோவில் சாலையில் ஒரு காட்டில் இறக்கி அவ்விரு பெண்களின் ஆடைகளையும் பிடுங்கிக்கொண்டு அடித்து உதைத்தனர். இதுதான் சுதந்திரப்பாதை என்று கூறி ஒரு காட்டுப்பாதையில் அவர்களைத் தூக்கி வீசினர். இரவு முழக்க அங்கே மறைவிடத்தில் மறைந்திருந்துவிட்டு காலையில் அங்கிருந்த விவசாயிகள் உதவியால் ஆடைகள் பெற்று கட்டிக் கொண்டு மதுரை வந்து சேர்ந்தனர்.அண்ணாமலைப் பல்கலைக் கழகம், இராணி மேரி கல்லூரி மற்றும கிறித்தவக் கல்லூரி மாணவியர் கல்லூரிகளை புறக்கணித்துவிட்டு பேரணிகளும், மறியல் போராட்டங்களும் நடத்தினர்.\nபுகழ்பெற்ற ஹார்மோனியக் கலைஞரான எம்.ஆர்.கமலவேணி பல தேசியப்பாடல்கள் பாடியவர். மக்களின் தேசிய உணர்வை தூண்டிய இவரது பாடல்கள் இவ்வியக்கத்தின்போது தடை செய்யப்பட்டது. இவர் பின்வரும் பாடலான\nஎன்றப் பாடலை உணர்ச்சியோடு பாடி ஹார்மோனியம் வாசித்தார். இதனால் போலீசார் இவரை கைதுசெய்து சிறையில் அடைத்தனர். தன் ஒருவயது கை குழந்தையுடன ஆறுமாதம் சிறையிலிருந்தார்.\n\nடி.கே.பட்டம்மாள் சிறுவயதிலேயே பாரதியின் பாடல்களைப் பாடி தேசப்பற்றினை வளர்த்தவர். காந்தியடிகள் காஞ்சிபுரம் வந்திருந்தபோது அவர் முன்னிலையில்\n\"வீர சுதந்திரம் வேண்டி நின்றார் \nபின்னர் வேறொன்று கொள்வாரோ….\nகண்ணிரண்டும் விற்றுச்சித்திரம்வாங்கினால்\nகை கொட்டி சிரியாரோ…..”\nஎனும் பாடலைப்பாடி பாராட்டினைப் பெற்றவர்.\n\nபாடகியும், நடிகையுமான எம்.ஆர்.கமலவேணி தேசபக்தி பாடல்கள் தவிர வேறு எந்தப் பாடலும் பாடுவதில்லை என்று உறுதிமொழி எடுத்திருந்தார்.\n\nநேதாஜி சுபாஸ் சந்திரபோஸின் இந்திய ராணுவம்\n\nதமிழக மகளிர் தமிழகத்தில் மட்டுமல்லாது வெளிநாடுகளிலும் சென்று இந்திய சுதந்திரத்திற்காகப் போராடிய நிகழ்ச்சிகள் உண்டு. அவர்களுள் குறிப்பிடத்தக்கவர் குடும்பத்தோடு மலேசியாவிற்குச் சென்ற வடஆற்காடு மாவட்டத்தைச் சேர்ந்த கோவிந்தம்மாள் என்ற வீராங்கனை. இவர் நேதாஜி சுபாஸ் சந்திரபோஸின் இந்திய ராணுவத்தில் சேர்ந்து இந்திய விடுதலைக்காக அரும்பாடுபட்டவர். இந்திய சுதந்திரத்திற்காக தன் ராணுவத்திற்கு நிதி கொடுங்கள் என்று நேதாஜி கூறியதைக் கேட்டு உணர்ச்சி வசப்பட்டு இவர் தான் போட்டிருந்த ஆறு பவுன் வளையல்களைக் கழற்றிக் கொடுத்தார். மீண்டும் நேதாஜி பாரத நாட்டுக்காக ராணுவப் படையில் அணிதிரளுங்கள் என்று வேண்டுகோள் விடுத்தவுடன் தனக்குச் சொந்தமான ஒரு ஏக்கர் ரப்பர் தோட்டத்தை இந்திய தேசிய ராணுவத்திற்கு நன்கொடையாகக் கொடுத்ததோடு மட்டுமல்லாமல், மகளிருக்கென்று அமைந்த 'ஜான்ஸிராணி ரெஜிமெண்ட்'டில் சிப்பாயாகச் சேர்ந்தார். 1000 பெண்கள் கொண்ட அப்படையில் முதலில் 100 பேர் தேர்ந்தெடுக்கப்பட்டு அவர்களுக்குப் பலரகத் துப்பாக்கிகளைச் சுடும் பயிற்சி தரப்பட்டது. அப்படி முதலில் தேர்ந்தெடுக்கப்பட்ட 100 பேரில் கோவிந்தாம்மாளும் ஒருவர். இவருடைய நேர்மையைப் பாராட்டி நேதாஜி இவருக்கு ‘லாண்ட்ஸ் நாயக்’ என்று பதவி உயர்வு அளித்தார். 1945 ஆம் ஆண்டு வரை இவர் அந்த இராணுவத்தில் பணியாற்றினார்.\n\nலட்சுமிசுவாமிநாதன், ஆசாத் இந்து அமைச்சரவையில் சமூகப்பணி மற்றும் மருத்துவத்துறை அமைச்சராகப் பொறுப்பு வகித்துள்ளார். மருத்துவப் பணியைத் துறந்துவிட்டு ஜான்சிராணி ரெஜிமென்ட்டின் தலைமைப் பொறுப்பை ஏற்றுக் கொள்ளவேண்டுமென்று நேதாஜி சுபாஸ் சந்திரபோஸ் இவரை அழைத்தபோது எவ்விதத் தயக்கமும் காட்டாது மருத்துவப்பணியை துறந்துவிட்டு, அப்பொறுப்பை ஏற்று செயல்படத் தொடங்கினார். தமது இயக்கத்திற்கு ஆதரவு திரட்டும் பொருட்டு ஆசியாவின் பல பகுதிகளுக்கும் சென்று தொண்டர்களைச் சேர்த்து கொண்டார்.\nஜனவரி 1943 ஆம் ஆண்டில் சென்னை திருவல்லிக்கேணி கடற்கரையில் ராதாபாய் சுப்புராயன் தலைமையில் தேசிய கொடியை உயர்த்தி வந்தேமாதரம் பாடி சுதந்திர தினம் கொண்டாடினார்கள். ஆதனால் ராதாபாயும் அவருடன் இருந்த தமயந்தி எனற பெண்ணும் கைது செய்யப்பட்டு மூன்று மாதம் சிறையிலடைக்கப்பட்டனர். அம்முசுவாமி நாதனும், மஞ்சுபாசினியும் சென்னையில் ஊர்வலங்கள், கடையடைப்புகள் மற்றும் சொற்பொழிவுகள் நடத்த காரணமாக இருந்தனர். அவர்களும் கைது செய்யப்பட்டு சிறையில் அடைக்கப்பட்டனர்.\n\nமேலே குறிப்பிடப்பட்டுள்ள நிகழ்ச்சிகளிலிருந்து இந்தியா சுதந்திரமடைய வேண்டுமென்ற ஒரே குறிக்கோளுடன் தங்களைப் போராட்டங்களில் அர்ப்பணித்த தமிழக மங்கையர்களின் வீரப் போரட்டம் நமக்குத் தெளிவாகிறது. சமூகக் கட்டுப்பாடுகளையெல்லாம் உதறித் தள்ளிவிட்டு வீராவேசத்துடன் வெளிவந்து விடுதலைக்கு வித்திட்ட இவ்வீர மகளிர் வரலாறு தமிழக வரலாற்றில் பொன்எழுத்துக்களால் பொறிக்க வேண்டிய ஒன்று.\n\nSection::::ஜான்சி ராணி படை.\nஜான்சி ராணி படை என்பது 1943ஆம் ஆண்டு நேதாஜியால் தொடங்கப்பட்ட இந்திய தேசிய ராணுவம் என்ற இயக்கத்தின் பெண்கள் பிரிவாகும். இந்திய தேசிய ராணுவத்தின் ஆண்கள் படை போல் அல்லாமல் இந்த ஜான்சி ராணி படை முற்றிலும் வெளிநாட்டு இந்தியப் பெண்களை வைத்தே அமைக்கப்பட்டது. 20 சிங்கப்பூர் பெண்களை கொண்டு லட்சுமி சுவாமிநாதன் என்ற பெண்ணால் அமைக்கப்பட்ட இப்படையில் 1500 பெண்கள் வரை சேர்ந்தனர். 18 வயது முதல் 28 வயதுள்ள பெண்களே இப்படையில் இணைய முடியும் என்பது விதி என்றாலும் 12 வயதில் இருந்து 45 வயது வரை உள்ள பெண்களும் இப்படையில் உண்மையை மறைத்து இடம்பெற்றதாக கருதப்படுகிறது. இதில் உள்ள நிறைய பெண்கள் தன் தங்க நகைகளை படையின் பொருளாதாரத்துக்காக தானம் தந்தனர். ஜானகி ஆதி நாகப்பன் இப்படையின் துணைத்தளபதியாய் இருந்தார்.\n\n"}
{"id": "68582", "url": "https://ta.wikipedia.org/wiki?curid=68582", "title": "ஐந்தறிவு", "text": "ஐந்தறிவு\n\nஐந்தறிவு \"(Five Senses)\" என்பவை பார்க்கும் அறிவு, கேட்கும் அறிவு, தொடும் அறிவு, நுகரும் அறிவு, ருசிக்கும் அறிவு போன்றவற்றைக் குறிக்கும். இவ்வைந்து அறிவை மட்டுமே கொண்டவைகளாக விலங்கினத்தைக் குறிப்பிடுகின்றனர். அதாவது ஐந்தறிவு விலங்குகள் என்று வகைப்படுத்தப்பட்டுள்ளன. இருப்பினும் சில விலங்குகள் மேற்கூறிய ஐந்தறிவை விட தனித்துவமான அறிவுகள் இருப்பதனையும் அறிவியலாளர்கள் சுட்டிக்காட்டுகின்றனர்.\n"}
{"id": "68584", "url": "https://ta.wikipedia.org/wiki?curid=68584", "title": "ஆறறிவு", "text": "ஆறறிவு\n\nஆறறிவு அல்லது ஆறம் அறிவு என்ற சொல் பல்வேறு இடங்களில் பின்வருமாறு பயன்படுகிறது.\n\n\n"}
{"id": "68585", "url": "https://ta.wikipedia.org/wiki?curid=68585", "title": "பாரோக்களின் பட்டியல்", "text": "பாரோக்களின் பட்டியல்\n\nஇந்த கட்டுரையில் பண்டைய எகிப்தின் பாரோக்களின் பட்டியல் உள்ளது , கிமு 3000 ஆண்டிற்கு முன்னிலிருந்து பண்டைய வம்சக்காலத்திளிருந்து தொலெமிய வம்சம் வரை.\n\nஅனைத்து தேதிகளும் தோராயிரமானது என்பதை குறிக்கவும்.கீழ்காணும் பாரோக்களின் பட்டியல் , பண்டைய எகிப்தின் வழக்காறு சார்ந்த காலவரிசையிளிர்ந்து எடுக்கப்பட்டது,எகிப்திய தொல்பொருள் அருங்காட்சியகம்உருவாக்கிய பல்கலைகழகத்திற்கான எகிப்து தரவுத்தளம் மூலமாக பயன்படுத்தப்பட்டது.\nSection::::பாரோக்களின் பழைய பட்டியல்.\nபாரோக்களின் பட்டியல் கொண்ட பழைய குறிப்புகள் முழுமையாக இல்லை:\n"}
{"id": "68586", "url": "https://ta.wikipedia.org/wiki?curid=68586", "title": "யுகியா அமனோ", "text": "யுகியா அமனோ\n\nயுகியா அமனோ, \"Amano Yukiya\", 9 மே 1947 – 18 சூலை 2019) யப்பானியதூதர் மற்றும் ஐ.நாஅங்கங்களில் பங்குபெறும் பன்னாட்டு குடியியல் அதிகாரியுமாவார். யப்பானின் தூதராக பன்னாட்டு அணுசக்தி முகமையகத்தில் பணியாற்றிய இவர் திசம்பர் 1, 2009 முதல் அந்நிறுவனத்தின் தலைமை இயக்குனராக பதவி வகித்தார்.\n\nSection::::அணுவாயுத பரவல் குறித்த இவரது பார்வை.\nஆஸ்திரிய நாளிதழ் ஒன்றிற்கு\"Die Presse\" இவரளித்த நேர்முகமொன்றில் \"ஹிரோஷிமா,நாகசாகி படுகொலைகளை எதிர்கொண்ட நாட்டிலிருந்து தான் வருவதால் அணுவாயுதப் பரவலை தடுப்பதில் உறுதியாக இருக்கப் போவதாக\" கூறியுள்ளார்.\n\n\n"}
{"id": "68594", "url": "https://ta.wikipedia.org/wiki?curid=68594", "title": "ஒசே முகிக்கா", "text": "ஒசே முகிக்கா\n\nஒசே அல்பேர்ட்டோ முகிக்கா கோர்தானோ (\"José Alberto Mujica Cordano\"), எல் பெப்பே, (பிறப்பு: மே 20, 1935) என்பவர் உருகுவே நாட்டின் அரசியல்வாதியும், உருகுவேயின் அரசுத்தலைவரும் (சனாதிபதி) ஆவார். இவர் 2009 ஆம் ஆண்டில் இடம்பெற்ற அரசுத்தலைவர் தேர்தலில் வெற்றி பெற்றார். இவர் 2005 முதல் 2008 வரை அமைச்சராக இருந்தவர், தற்போது மேலவை உறுப்பினராக இருக்கிறார்.\n\nSection::::அரசியல் பின்னணி.\nஒசே முகிக்கா இளமையிலேயே உருகுவேயின் தேசியக் கட்சியில் இணைந்து கொண்டார். பின்னர் \"டுப்பமாரொசு\" என்ற பொதுவுடமைக் கட்சியில் இணைந்து 1960களிலும் 70களிலும் ஆட்சியிலிருந்த இராணுவ ஆட்சிக்கு எதிராக கெரில்லா போரில் பங்கு கொண்டார். இவர் பின்னர் 1972 ஆம் ஆண்டில் சிறைப்பிடிக்கப்பட்டார். 1973 இல் இடம்பெற்ற இராணுவப் புரட்சியை அடுத்து 14 ஆண்டுகள் இராணுவச்சிறையில் அடைக்கப்பட்டார். கடுமையான சூழ்நிலைகளில் அடிக்கடி தடுத்து வைக்கப்பட்ட முகிக்கா கிணற்றுக்கு அடியிலும் இரு ஆண்டுகள் தடுத்து வைக்கப்பட்டார். சிறையில் இருக்கும் போது டுப்பமாரொசின் ஏனைய தலைவர்களுடன் தொடர்பில் இருந்தார்.\n\n1985 மக்களாட்சி ஏற்பட்டவுடன், பொது மன்னிப்பின் கீழ் முகிக்கா விடுதலை ஆனார்.\n\nமுகிக்கா பின்னர் டுப்பமாரொசின் ஏனைய உறுப்பினர்களுடன் சேர்ந்து புதிய கட்சியொன்றை ஏற்படுத்தி \"அகண்ட முன்னணி\" என்ற கூட்டமைப்பில் இணைந்தார். 2003 ஆம் ஆண்டில் இடம்பெற்ற பொதுத்தேர்தல்களில் இவரது கட்சி பெரும் வெற்றி பெற்றது.\n\nSection::::எளிமையான அரசுத்தலைவர்.\nஉலகின் மிக எளிமையான அரசுத் தலைவர் என பெயர் பெற்றிருக்கிறார். தன்னுடைய வருமானத்தில் 90 விழுக்காட்டை சமூக நலப்பணிகளுக்காக கொடுத்துவிடுகிறார். 2010-ம் ஆண்டு 1800 டாலர் தான் இவரது சொத்து.\n"}
{"id": "68596", "url": "https://ta.wikipedia.org/wiki?curid=68596", "title": "ஊரன் அடிகள்", "text": "ஊரன் அடிகள்\n\nஊரன் அடிகள் (பிறப்பு: மே 22, 1933) அடிகளார், சிறந்த சொற்பொழிவாளர், நூலாசிரியர், உரையாசிரியர், பதிப்பாசிரியர், பத்திரிகையாசிரியர், அற நிறுவனக் காவலர் முதலிய பன்முகச் சிறப்புப் படைத்தவர். \n\nSection::::வாழ்க்கைக் குறிப்பு.\nதிருச்சிராப்பள்ளி சமயபுரம் நரசிங்க மங்கலத்தில் ஊரன் அடிகள் பிறந்தார். 1955 முதல் பன்னிரண்டு ஆண்டுக் காலம் திருவரங்கம், வேலூர், திருச்சிராப்பள்ளி நகராட்சிகளில் நகர் அமைப்பு ஆய்வாளராகப் பணியற்றினார். தமது இருபத்திரண்டாம் வயதில் \"சமரச சன்மார்க்க ஆராய்ச்சி நிலையம்\" நிறுவி, தமிழ்ச் சமயங்களைப் பற்றியும், சன்மார்க்க நெறி பற்றியும் ஆராய்ச்சி செய்யத் தொடங்கினார். துறவு மேற்கொண்டார். 23.5.1968 அன்று வடலூரே இவரது வாழ்விடமாக மாறியது. 1970 ஆம் ஆண்டு முதலாக வடலூரில் சன்மார்க்க நிலையங்களில் அறங்காவலராக தமது பணியைத் துவக்கி, 25 ஆண்டுகளுக்கும் மேலாக அருந் தொண்டாற்றியவர்.\n\nSection::::எழுதிய நூல்கள்.\nநூல்கள் பலவற்றை எழுதியிருக்கிறார். அவற்றில் சில வருமாறு:\n\nசமரச சன்மார்க்க ஆராய்ச்சி நிலையம் இதுவரை வெளியிட்டுள்ள நூல்கள்\n\n\n\nSection::::பதிப்பித்த நூல்கள்.\nதிருஅருட்பா ஆறு திருமுறைகளையும் நன்கு ஆராய்ந்து கால முறைப்படி பகுத்து செம்மைப்படுத்தியுள்ளார். திரு அருட்பா உரைநடைப்பகுதி, திரு அருட்பா திரட்டு ஆகியவற்றைச் செம்பதிப்புகளாகப் பதிப்பித்து வெளியிட்டார். தமிழகத்தின் பல்கலைக்கழகங்களாகிய அண்ணாமலை, சென்னை, அழகப்பா முதலியவைகளில் அறக்கட்டளைச் சொற்பொழிவுகள் பல ஆற்றியுள்ளார்.\n\nசைவ சித்தாந்த பெருமன்றத்தில் இவர் வள்ளலார் தொடர்பாக ஆற்றிய உரைத் தொடர் நூல் வடிவம் கண்டுள்ளது. இமயம் முதல் குமரி வரை பலமுறை யாத்திரை செய்துள்ள ஊரன் அடிகள், மலேசியா, சிங்கப்பூர், இலங்கை, தென்னாப்பிரிக்கா, மொரிசியஸ், பிரான்ஸ், பிரித்தானியா, ஜெர்மனி, குவைத், அமெரிக்கா ஆகிய நாடுகளுக்கு சென்று வந்தவர். தமிழகத் துறவியர் பேரவையின் துணைத் தலைவராக விளங்குகின்றார்.\n\n"}
{"id": "68598", "url": "https://ta.wikipedia.org/wiki?curid=68598", "title": "சிகப்பு நாடா", "text": "சிகப்பு நாடா\n\n\"சிகப்பு நாடா\" என்பது வெவ்வேறு இடங்களில் வெவ்வேறு அர்த்தம் குறிக்கும் சிகப்பு நிறம் கொண்ட நாடாவாகும். பெருவாரியாக, ஹெட்ச்.ஐ.வி/எய்ட்ஸ்சுடன் வாழும் தனிமைபடுத்தபட்ட மக்களின் அடையாளமாக இது விளங்குகிறது.\n\nSection::::விழிப்புணர்ச்சி அடையாளம்.\nபோதைப்பொருள் தடுப்பு மற்றும் எய்ட்ஸ் விழிப்புணர்ச்சிக்காக இந்த சிகப்பு நாடா உபயோகப்படுத்த படுகிறது.\n"}
{"id": "68601", "url": "https://ta.wikipedia.org/wiki?curid=68601", "title": "வணிகப் பகுப்பாய்வாளர்", "text": "வணிகப் பகுப்பாய்வாளர்\n\nவணிகப் பகுப்பாய்வுகளை மேறகொள்பவர் வணிகப் பகுப்பாய்வாளர் என்று அழைக்கப்படுகிறார். இத்தொழிலை புரிபவர் வியாபார, அரசாங்க, இலாப நோக்கற்ற நிறுவனங்கள் எவ்வாறு செயற்படுகிறது எனவும் அவற்றுக்குள்ள பிரச்சினைகளையும் ஆராய்வதே இவரது கடமை.\n\nSection::::நான்கு வகையான வணிகப் பகுப்பாய்வுகள்.\nகுறைந்த்து நான்கு வகையான வணிகப் பகுப்பாய்வுகள் காணப்படுகின்றன. அவையாவன:\n\n\nமென்பொருள் அபிவிருத்தி செய்யும் செயற்பாட்டில் வணிகப் பகுப்பாய்வாளர் வர்த்தகத்தையும் மென்பொருள் அபிவிருத்தி செய்பவர்களையும் இணைக்கும் முகமாக தொழில்படுவார்.\n\nSection::::வணிகப் பகுப்பாய்வாளர் ஒப்படைப்பவைகள்.\nவர்த்தக ஆராய்ச்சியானது பரந்த வீச்சை கொண்டது. தொழிற்நுட்ப ரீதியான வர்த்தக ஆராய்ச்சி தொடக்கம் உரிமையாளர் விருப்பு மற்றும் துணிச்சல் என்பவற்றை பொறுத்து நிறுவனத்தின் முக்கிய திட்டங்களை வகுத்தல் வரை பரந்துள்ளது.\n\nபின்வருவன பகுதி வர்த்தக ஆராய்ச்சியை தகவல் தொழில்நுட்ப நோக்கில் பார்க்கிறது. வர்த்தக ஆராய்ச்சியானது தேவைகளை ஏதேனுமொரு முறையில் சேர்த்து வைத்து கொள்ளும்.\n\nவர்த்தக தேவைகள்: நிறுவனத்தின் பரந்த நோக்கங்களை ஆராய்ச்சி செய்வதாக அமையும்.\n\nதொழிற்பாட்டு தேவைகள்: வர்த்தக தேவைகளை பூர்த்தி செய்வதற்காக ஒவ்வொரு பகுதியும் எவ்வாறு தொழில்பட வேண்டும் என்பதை ஆராய்ச்சி செய்வதாக அமையும்.\n\nஉபயோகிப்பவரின் தேவைகள்: உபயோகிப்பவரின் தேவைகள் சரியான முறையில் ஆராய்ச்சி செய்து புரிந்து கொள்ளப்பட வேண்டும். \nதொழிற்பாடு அல்லாத தேவைகள்: வர்த்தக தேவைகளை பூர்த்தி செய்யாவிடினும் அவை வர்த்தகத்தை மெருகூட்டுவதாக அமையும். தரம், பாதுகாப்பு என்பன இதற்கு சில உதாரணங்கள் ஆகும். மென்பொருளை அமுல் படுத்துவது தொடர்பான ஆராய்ச்சிகளும் மேற்கொள்ளப்பட வேண்டும்.\n\nஅறிக்கை கட்டமைப்பு: அறிக்கையின் நோக்கம், உபயோகிப்பவர்கள், காரணங்கள், விளக்கங்கள் என்பன தெளிவாக உள்ளடக்கப்படவேண்டும்.\n\nSection::::வணிகப் பகுப்பாய்வாளர் ஆவதற்கான தகுதிகள்.\nவணிகப் பகுப்பாய்வாளர் ஆவதற்கானமுன் இருக்க வேண்டிய தேவைகள் / நிபந்னைகள்:\nவணிகப் பகுப்பாய்வாளர் ஆவதற்கு குறித்த நிச்சயித்த வழிகள் இல்லை.பொதுவாக வணிகப் பகுப்பாய்வாளர்கள் தொழில்நுட்ப அறிவைகொண்டிருப்பர். அவர் பொறியியலாளர், மென்பொருள் பொறியியலாளர் அல்லது கணணி விஞ்ஞான பட்டப்படிப்பை மேற்கொண்டவராக இருக்கலாம். அல்லது வர்த்தக பின்னனியை கொண்டவராக இருக்கலாம். \n\nவியாபார அறிவு மற்றும் ஆராய்ச்சி செய்யும் ஆற்றல் இத்தொழிலுக்கு பொருத்தமாக அமையும். திட்ட முகமையாளர், அறிவுரை கூறும் நிபுணர் என்பவர்களின் பணி வர்த்தக ஆராய்ச்சியாளரின் பணியுடன் சில கடமைகளில் பொருந்தும்.\n\nவணிகப் பகுப்பாய்வாளர் எப்பொழுதும் தகவல் தொழில்நுட்ப சார்ந்த திட்டங்களில் ஈடுபடுவது இல்லை. சந்தைப்படுத்தல் மற்றும் பண கொடுக்கல் வாங்கல்களிலும் இப்பணி பயன்படும்.\n\nவணிகப் பகுப்பாய்வாளர்கள் இன்று வங்கி, காப்புறுதி, தொடர்பாடல், மென்பொருள் அபிவிருத்தி போன்ற பல்வேறு துறைகளில் தொழில் புரிய முடியும். வணிகப் பகுப்பாய்வாளர்கள் ஒரு துறையில் இருந்து இன்னொரு துறைக்கு இலகுவாக மாற முடியும் ஏனெனில் வணிகப் பகுப்பாய்வாளர்கள் பொதுவாக அன்றாட நடவடிக்கைகளில் ஈடுபடுவது இல்லை மாறக உயர்ந்த பணிகளையே செய்வார்கள்.\n\nவணிகப் பகுப்பாய்வாளர்களுக்கு நிச்சயிக்கப்பட்ட குறித்த பாத்திரம் இல்லை. அவர்களின் நிலையை பொறுத்து அவர்களின் பாத்திரம் வரையறுக்கப்படும். அதனால் அவர்களின் நிலையை பொறுத்து வெவ்வேறு பெயர்களால் அழைக்கப்படுவர்.\nSection::::மென்பொருளும் வணிகப் பகுப்பாய்வாளர்களும்.\nமென்பொருள் அபிவிருத்தியில் வணிகப் பகுப்பாய்வாளர்களை பயன்படுத்துவதன் நன்மைகள்:\n\nமென்பொருள் அபிவிருத்தியில் வணிகப் பகுப்பாய்வாளர்களின் பங்களிப்பு மிக முக்கியமானது. வர்த்தக பிரிவினர் தங்களுடைய மென்பொருளை மிக விரைவாக தாம் நினைத்த வண்ணம் பெற விரும்புவார்கள். அதே வேளை மென்பொருள் அபிவிருத்தியாளர்கள் தங்களுக்கு விளங்கிய விதத்தில் மென்பொருளை அபிவிருத்தி செய்து கொடுக்க விரும்புவார்கள். மென்பொருள் அபிவிருத்தியாளர்களுக்கு வர்த்தக அனுபவம் இல்லாத்தால் வர்த்தக பிரிவினர் எதிர்பார்ப்பதை மென்பொருள் அபிவிருத்தியாளர்களால் வழங்க முடியாமல் போகலாம். இதனால் பல முரண்பாடுகள் இரு சாராரிடையேயும் ஏற்படும்.\n\nஅண்மைக்காலமாக வெவ்வேறு விதமான ஆராய்ச்சியாளர்களை திட்டங்களில் அதிகமாக பயன்படுத்துகிறார்கள். திட்ட முகாமையாளர்கள், மென்பொருள் அபிவிருத்தியாளர்களுக்கும் வர்த்தக பிரிவினருக்கும் இடையே காணப்படும்தொடர்பாடல் குறைபாட்டை நீக்க வணிகப் பகுப்பாய்வாளர்களை பயன்படுத்துகிறார்கள்.\n"}
{"id": "68603", "url": "https://ta.wikipedia.org/wiki?curid=68603", "title": "ரொனால்டோ", "text": "ரொனால்டோ\n\nரொனால்டோ லூயிஸ் நசாரியோ டே லிமா (பிறப்பு: 22 செப்டம்பர் 1976), பெரும்பாலும் பொதுவாக ரொனால்டோ (\"Ronaldo\") என அழைக்கப்படுகிறார், இவர் பிரேசிலைச் சேர்ந்த முழுநேரக் காற்பந்தாட்ட வீரர் ஆவார், தற்போது காம்பியோநாடோ பிரேசிலேயிரோ கிளப் கொரிந்தியர்கள் அணிக்காக விளையாடி வருகிறார்.\n\nபெரும்பாலான காற்பந்தாட்டம் ரசிகர்கள், வீரர்கள் மற்றும் மேலாளர்களால் காற்பந்தாட்டம் வரலாற்றில் மிகப்பெரிய அதிரடி வீரராகக் கருதப்படுகின்றார், குறிப்பாக பார்செலோனாவில் நடைபெற்ற 96/97 பருவத்திற்கு பின்னர், பலராலும் அதற்கு முன்பு காற்பந்தாட்டம் பருவத்தில் அறியப்படாத வகையில் மிகச்சிறப்பாக விளையாடியதாக கருதப்பட்டார். பந்தை நுணுக்கமாகக் கையாண்டு எதிராளிகளை எதிர்கொண்டு நிறைவு செய்யும் அவரது திறன் மற்றும் பலமுறை அவர் காயங்களிலிருந்து மீண்டு வந்தது போன்றவற்றால் உலகளவில் கால்பந்து ரசிகர்கள் அவரை மிகவும் நேசித்தனர். கரீம் பென்செமா, காகா மற்றும் அலேக்சன்றே படோ போன்ற பல நவீன கால்பந்து வீரர்கள் அவரை முன்மாதிரியாகக் கருதுகிறார்கள். ஆடுகளத்தில் ஃபுட்சல் மற்றும் தெருக்காற்பந்தாட்டம் விளையாடும் திறன்களைப் பிரபலப்படுத்திய முதல் மிகப்பெரிய காற்பந்தாட்டம் நட்சத்திரங்களில் ஒருவராகவும் ரெனால்டோ இருந்தார், இந்த ஸ்டெப் ஓவருடன் இணைந்து வருகின்றது. மேலும் அவர் உலகளவில் விளம்பரதாரர்களுக்கு காற்பந்தாட்டத்தில் ஆர்வம் ஏற்படுவதற்கு முக்கிய காரணமாக இருந்தார், குறிப்பாக அதற்கு முன்னதாகக் கூடைப்பந்து விளையாட்டிலேயே முக்கியமாகக் கவனத்தைச் செலுத்தி வந்த நைக் நிறுவனம் அவருடன் ஒப்பந்தம் ஏற்படுத்திக்கொண்டது.\n\nரொனால்டோ 1996, 1997 மற்றும் 2002 ஆகிய மூன்று ஆண்டுகளில் அந்தந்த ஆண்டின் சிறந்த விளையாட்டு வீரருக்கான FIFA விருதை வென்றார், இவர் பிரெஞ்சு லிஜெண்ட் ஜினெடைன் ஜிடேன் அவர்களுடன் இணைந்து இவ்விருதை மூன்று முறை வென்ற இருவரில் ஒருவராக உள்ளார்.\n\nSection::::கழக தொழில் வாழ்க்கை.\nSection::::சாதனைகள்.\n1993 இல், ஏற்கனவே வெற்றிகரமான கிளப்பாக இருந்த க்ரூசெயிரோ கிளப்பிற்காக விளையாண்டதன் மூலம் ரொனால்டோ தனது முழுநேர காற்பந்தாட்ட வாழ்க்கையைத் தொடங்கினார். க்ரூசெயிரோவுடனான அவரது முதல் ஆண்டான ஒரே ஆண்டில் அவர் 14 போட்டிகளில் 12 கோல்கள் சேர்த்தார், அதுவே அவர்களை முன்னிலைப் பெறவைத்து அவர்களின் முதல் கோப்பா டு பிரேசில் சாம்பியன்ஷிப்பை வெல்ல வழிவகுத்தது. க்ருசெய்ரோவிற்குப் பிறகு, அவர் 1994 இல் டச்சு கால்பந்து அணியான PSV உடன் கையெழுத்திட்டார். 1996 இல், ரொனால்டோ டச்சுக் கோப்பையை வெல்வதற்கு PSV அணிக்கு உதவிகரமாக இருந்தார், அந்த ஆண்டே அந்த அணியுடனான அவரது இறுதி ஆண்டாகும். FC பார்சலோனா, இண்டர்நேசனல், ரியல் மேட்ரிட் மற்றும் மிலன் ஆகியவற்றுக்காகவும் ரொனால்டோ விளையாடியுள்ளார். G-14 கிளப்புகள் என்றழைக்கப்படும் 5 கிளப்புகளில் விளையாடிய நான்கு வீரர்களில் ரொனால்டோவும் ஒருவர்.\n\nரொனால்டோ பிரேசில் அணிக்காக தன்னை ஒரு தேசிய கால்பந்து வீரராகவும் நிலைநிறுத்தினார். அவர் 97 சர்வதேச போட்டிகளில் விளையாடி, 62 கோல்களை சேர்த்துள்ளார், அவற்றில் 15 கோல்கள் பிரேசிலியன் தேசிய சாதனைகளில் அடங்கவில்லை. அவர் 1994 மற்றும் 2002 ஆண்டுகளில் உலகக் கோப்பையை வென்ற பிரேசில் அணியில் இடம்பெற்றிந்தார். 2006 உலகக் கோப்பையின் போது, ரொனால்டோ அவரது பதினைந்தாவது கோலை நிறைவு செய்ததன் மூலம் உலகக்கோப்பை வரலாற்றில் அதிகமான கோல் சேர்த்த வீரர் என்ற பெருமையைப் பெற்றார், அதற்கு முன்பு கெர்ட் மிர்லர் 14 கோல்களைச் சேர்த்திருந்ததே சாதனையாக இருந்தது.\n\nபிரபலமான டச்சு ஸ்கவுட் பியட் டெ விஸ்ஸரில் சேர்ந்த பிறகு, அவர் PSV க்கு US$6 மில்லியனை விரைவாக அனுப்பினார். அங்கு அவர் 46 லீக் போட்டிகளில் விளையாடி 42 கோல்களைச் சேர்த்திருந்தார், மேலும் 57 தொழில்முறை விளையாட்டுகளில் விளையாடி மொத்தமாக 54 கோல்களைப் பெற்றார். PSV இல் ரொனால்டோ இருந்த போது, 1996 இல் அந்த அணி டச்சுக் கோப்பையை வென்றது, மேலும் 1995 இல் அவர் எரெடிவிஸ்ஸியின் சிறந்த ஸ்கோர் செய்தவரராகவும் இருந்தார்.\n\nSection::::பார்சிலோனா.\nபின்னர், அவர் பார்சிலோனாவின் கவனத்தைக் கவர்ந்தார். அவர் பார்காவிற்காக 1996-97 பருவத்தில் விளையாடினார், 49 விளையாட்டுக்களில் (அனைத்து போட்டிகளிலும்) 47 கோல்களை அடித்தார், UEFA கோப்பை வென்றவர்கள் கோப்பை அணிவகுப்பில் (அதில் அவர் கோப்பைக்கான இறுதி ஆட்டத்தில் வெற்றிக்கான கோலைச் சேர்த்து பருவத்தை நிறைவு செய்தார்) மற்றும் கோப்பா டெல் ரே மற்றும் சூப்பர் கோப்பா டெ எஸ்பானா ஆகியகோப்பைகளின் வெற்றி அணிவகுப்பில் கேட்டலன் வரிசையில் முன்னிலை வகித்தார். மேலும் அவர் 1997 இல் 37 விளையாட்டுகளில் 34 கோல்களை அடித்ததன் மூலம் லா லிகா டாப் ஸ்கோரர் விருதை வென்றார். 08/09 பருவம் வரை, ரொனால்டோ லா லிகாவில் 30 க்கும் மேற்பட்ட கோல்கள் அடித்த கடைசி ஆட்டக்காரராக நீடித்திருந்தார். பார்சிலோனாவில் அவர் அவரது மிகவும் நினைவில் கொள்ளத்தக்க கோலை அடித்தார், மேலும் பலரும் அந்த கோலை கோம்போஸ்டெல்லாவிற்கு எதிராக அனைத்து காலங்களிலும் அடிக்கப்பட்ட கோல்களில் சிறந்ததில் ஒன்றாகக் கருதுகிறார்கள், அந்த கோலை அடிப்பதற்கு முன்பு ரொனால்டோ பந்தை சேகரித்த பின் மைதானத்தில் பாதிக்கும் மேற்பட்ட தூரங்கள் ஓடி வந்தார், ஒரு ஆட்டக்காரர் அவரை தடுத்து நிறுத்தி அவரது சட்டையைப் பிடித்து இழுத்து கீழே தள்ள முயற்சித்தார், எனினும் அந்த வீரர் உட்பட ஆறு ஆட்டக்காரர்களுடன் மோதி இறுதியாக அந்தக் கோலை அடித்தார். அந்தக் கோலை அடித்ததன் மூலம் ரொனால்டோ \"தடுத்து நிறுத்த முடியாதவராக\" பார்க்கப்பட்டார்.\n\nSection::::இண்டர்நேசனல்.\nஅதனைத் தொடர்ந்த ஆண்டில் இண்டர் அணி உலக சாதனையாகக் கருதப்படும் அளவிற்கு அதிக பணம் கொடுத்து ரொனால்டோவை ஒப்பந்தம் செய்தது, அவர்களது எதிர்பார்ப்பை பூர்த்தி செய்யும் வகையில் UEFA கோப்பைக்கான இறுதி ஆட்டத்தில் முன்பக்கத்திலிருந்து கோப்பையை வென்ற கோல் அடித்ததுடன் சேர்த்து மூன்று கோல்கள் அடித்தார்.\n\n1999, நவம்பர் 21 அன்று, லெக்கீ அணிக்கு எதிரான தொடர் ஏ ஆட்டத்தின் போது, ரொனால்டோவுக்கு ஆடுகளத்தில் முழுங்காலில் முறிவு ஏற்பட்டது போல் உணர்ந்தார். ஆட்டம் முடிவடைந்த பின் செய்யப்பட்ட மருத்துவ சோதனையில் அவருக்கு முழுங்காலில் முறிவு ஏற்பட்டுள்ளதும் அதற்கு அறுவை சிகிச்சை அவசியம் எனவும் உறுதி செய்யப்பட்டது. ஏப்ரல் 12, 2000 இல் அவர் அவரது காயங்களில் இருந்து மீண்டு வந்த போது, லேசியோ அணிக்கு எதிரான கோப்பா இட்டாலியா இறுதிப் போட்டியில் ஏழு நிமிடங்கள் மட்டுமே அவர் விளையாடிய நிலையில் இரண்டாவது முறையாக அவரது முழுங்காலில் மீண்டும் முறிவு ஏற்பட்டது.\nஇரண்டு அறுவை சிகிச்சைகள் மற்றும் பல மாதங்கள் ஓய்வுக்குப் பிறகு, அவர் மீண்டு வந்து 2002 உலகக் கோப்பையில் பிரேசில் அணி ஐந்தாவது உலகக் கோப்பையை வெல்வதற்கு மிகவும் உதவிகரமாக இருந்தார். 2002 இன் பிற்பகுதியில் அவர் மூன்றாவது முறையாக ஆண்டின் சிறந்த உலக ஆட்டக்காரர் விருதை வென்றார், மேலும் இண்டர் அணியில் இருந்து இருந்து ரியல் மேட்ரிட் அணிக்கு மாறினார். அங்கு விளையாடி வந்த போது ரொனால்டோவுக்கு அனைவராலும் மிகவும் ஏற்றுக்கொள்ளப்பட்ட பட்டப்பெயரான ஐ இத்தாலியின் பத்திரிக்கையில் அவருக்கு வழங்கப்பட்டது. டைம்ஸ் ஆன்லைன் வெளியிட்ட இண்டர் அணிக்கான அனைத்துக் காலத்திலும் சிறந்த வீரர்கள் பட்டியலில் 20 ஆவது இடம் பெற்றார், மேலும் அவரது காயங்கள் மட்டுமே அவருக்கு தரவரிசையில் முன்னிலை பெறுவதற்குத் தடையாக இருந்தது. அவர் \"நேராஸ்ஸூரி\" அணிக்காக 99 போட்டிகள் விளையாடி 59 கோல்கள் அடித்தார்.\n\nSection::::ரியல் மேட்ரிட்.\nஅவரது ஜெர்ஸி விற்பனையானது முதல் நாளிலேயே அனைத்து சாதனைகளையும் முறியடித்தது, அதனால் அவரைச் சுற்றி ஒத்த கருத்துக்களும் எதிர்பார்ப்புகளும் அதிகரித்தது.\nஅக்டோபர் 2002 வரை காயத்தின் காரணமாக அவர் ஒதுக்கப்பட்டிருந்தார், ஆனால் அவரது ரசிகர்கள் அவரது பெயரை உச்சரித்தவண்ணமே இருந்தனர். அவர் ரியல் மேட்ரிட் அணிக்காக அறிமுக ஆட்டத்திலேயே இரண்டு கோல்கள் அடித்தார். அதற்காக அவரை சாண்டியாகோ பெர்னபியூவில் அனைவரும் எழுந்து நின்று கைதட்டி ஆரவாரம் செய்தனர். அதே வரவேற்பு அத்லெட்டிக் பில்பாவுக்கு எதிரான தொடர் பருவத்தின் இறுதிப் போட்டி நடைபெற்ற இரவிலும் அவருக்குக் கிடைத்தது, ரொனால்டோ 23 லீக் கோல்கள் அடித்தது மற்றும் 2003 ஆம் ஆண்டுக்கான லா லிகா சாம்பியன்ஷிப் பட்டத்தை வென்றது ஆகியவற்றைக் கொண்டு மீண்டும் தனது முதல் பருவத்தை முடித்தார், இதற்கு முன்னர் இந்த பட்டத்தை பார்சிலோனாவில் இருந்த போது அவர் வெல்லத் தவறி இருந்தார் என்பது குறிப்பிடத்தக்கது. ரியலில் இருந்த போது அவர், 2002 இல் இண்டர்காண்டினெண்டல் கோப்பையையும் 2003 இல் ஸ்பானிஷ் சூப்பர் கோப்பையையும் வென்றார். 03/04 பருவத்தின் இறுதியில் ரொனால்டோ காயமுறும் வரை ரியல் அணி மூன்று ஆட்டங்களில் மட்டுமே வென்றிருந்தது, எனவே அந்த அணி சேம்ப்பியன்ஸ் லீக் காலிறுதியிலேயே வெளியேறி கோப்பா டெல் ரே கோப்பையின் இறுதி வாய்ப்பை இழந்தது, மேலும் இதனால் அந்த அணியில் குழப்பம் நிலவியது. அந்த பருவத்தில் லீகின் வாலென்சியா பட்டத்தை ரியல் அணி தவறவிட்ட போதும், ரொனால்டோ லீக்கின் டாப் ஸ்கோரராகவும் பிச்சிச்சி அவ்விருதையும் பெற்றனர். ரியல் மேட்ரிட் அணி அர்செனல் சேம்ப்பியன் லீக்கில் முதல் சுற்றிலேயே இறுதி 16 அணிகளில் ஒன்றாக வந்து வெளியேறியது, பின்னர் மூன்றாவது நேரடி பருவத்திற்கான போட்டியில் போட்டியின்றி நுழைந்தது. 2006 இல் ரூயித் வேன் நிஸ்டல்ரூயைக் கைப்பற்றியதால், காயம் மற்றும் எடை தொடர்பான பிரச்சினைகளில் ரொனால்டோவின் மேலாளரான ஃபேபியோ காபெல்லோ ஆதரவளிக்காமல் தவிர்த்தன் மூலம் ரொனால்டோ மிகவும் சிறப்பான வளர்ச்சி பெற்றார்.\n\nSection::::மிலன்.\n18 ஜனவரி 2007 இல், ரொனால்டோ €7.5 மில்லியன் பரிமாற்றத்துக்கு ஒத்துக்கொண்டு மிலனில் இணைய இருப்பதாக அறிவிக்கப்பட்டது. ரொனால்டோவுக்கு ரியல் மேட்ரிட்டுடன் செய்திருந்த ஒப்பந்த காலம் நிறைவடையாமல் இருந்ததால், மீதியிருந்த காலத்திற்கான தொகையை திருப்பி செலுத்தக் கோரினார், ஆனால் மிலன் அந்த பணத்தைச் செலுத்தத் தயாராக இல்லை, எனவே ரியல் மேட்ரிட் அவரை வெளியேற்ற மறுத்தது. ஜனவரி 25 ஆம் நாள் வியாழக்கிழமை ரொனால்டோ ரோமாவுக்கு எதிரான கோப்பையை மிலனில் பார்ப்பதற்காக மேட்ரிட்டிலிருந்து மிலனுக்கு வந்தார். ரொனால்டோ மருத்துவ சோதனைக்காக மிலனுக்கு வந்ததாகவும், மேலும் அதற்கடுத்து வரும் திங்கள் கிழமையில் ரியல் மேட்ரிட் அதிகாரிகளுடன் ரொனால்டோ மிலனுக்கு மாற்றப்படுவது குறித்து இறுதி முடிவு எடுப்பதற்கான ஆலோசனைக்கு ஏற்பாடு செய்யப்பட்டுள்ளதாகவும் கிளப்பின் இணையத்தளத்தில் செய்தி வெளியிடப்பட்டிருந்தது. ஜனவரி 26 ஆம் நாள், ரொனால்டோ மிலனெல்லொ பயிற்சிக்கூடத்தில் கிளப் மருத்துவர்கள் முன்னிலையில், வெற்றிகரமாக தனது மருத்துவச் சோதனைகளை நிறைவு செய்தார், மேலும் அவரது மாற்றம் ஜனவரி 30 இல் நிறைவடைந்து, அவர் ஜெர்ஸி எண் 99 ஐயும் பெற்றார். மிலன் சார்பாக அவரது அறிமுக ஆட்டத்தை 2007 பிப்ரவரி 11 ஆம் நாள் லிவோர்னோவுக்கு எதிராக 2-1 என்ற கோல் கணக்கில் வெற்றி பெற்ற போட்டியில் ஒரு மாற்று வீரராக இருந்ததன் மூலம் தொடங்கினார். 2007 பிப்ரவரி 17 அன்று சியன்னாவில் நடைபெற்ற அடுத்த ஆட்டத்தில், ரொனால்டோ இரண்டு கோல்களை அடித்தார், மேலும் மூன்றாவது கோலுக்கும் உதவியாய் இருந்தார், இதனால் அவரது அணி 4-3 என்ற கோல் கணக்கில் சிறப்பான வெற்றியை பெற்றது, இதுவே அவருக்கு மிலன் அணியுடனான வெற்றியின் ஆரம்பமாக இருந்தது. மிலனில் அவரது முதல் பருவத்தில், ரொனால்டோ 14 ஆட்டங்களில் விளையாடி 7 கோல்கள் அடித்திருந்தார்.\n\nமிலனுக்கு அவர் மாறிய பிறகு, மிலன் டெர்பியில் இண்டர்நேசனல் மற்றும் மிலன் இரண்டிலும் ஆடியிருந்த சில வீரரர்கள் பட்டியலில் இணைந்தார், மேலும் இரு தரப்பிலும் டெர்பி விளையாட்டில் (98/99 பருவத்தில் இண்டர்நேசனலுக்காகவும், 06/07 பருவத்தில் மிலனுக்காகவும்) கோல் அடித்த ஒரே வீரர் என்ற பெருமையினையும் பெற்றார். தற்புகழ்ச்சியாய் பேசப்படக்கூடிய போட்டியாளர்களான ரியல் மேட்ரிட் மற்றும் பார்சிலோனா இரண்டிலுமே விளையாடி உள்ள சில வீரரர்களில் ரொனால்டோவும் ஒருவர். எனினும், டெர்பியில் ரொனால்டோ அணிகளுக்கு இடையில் ஒருபோதும் நேரடியாக மாற்றப்பட்டதில்லை. ரொனால்டோ மிலனின் ஒரே பருவத்தில் அவருக்கு அடிக்கடி நிகழ்ந்த காயங்கள் மற்றும் எடை தொடர்பான சிக்கல்களால் அவர் 300 சொச்சம் நிமிடங்கள் மட்டுமே மிலனுக்காக விளையாடி உள்ளார். 2007/2008 பருவத்தில் மட்டுமே ரொனால்டோ கோல்கள் அடித்தார், அவரது கோல் முன்-பருவத்தில் லெக்கீக்கு எதிராக அமைந்தது, சான் சிரோவில் நேபோலிக்கு எதிராக 5-2 கோல் கணக்கில் வெற்றி பெற்ற ஆட்டத்தில் இவர் அடித்த கோல் உணர்வு ரீதியான வலிமையுடன் அடித்ததாக இருந்தது. மேலும் மிலனில் முதல் முறையாக காகா, அலெக்ஸாண்டர் பேட்டோ மற்றும் ரொனால்டோ ஆகிய மூவரும் இணைந்து மோதிய ஆட்டமாக அது இருந்தது, அது \"கா-பா-ரோ\" இணைந்து ஆடியது என்று அழைக்கப்படுகிறது. மொத்தத்தில் ரொனால்டோ மிலனுக்காக 20 ஆட்டங்களில் விளையாடி 9 கோல்கள் அடித்தார்.\n\nமுந்தைய பத்தாண்டுகளில் வியக்கத்தக்க வெற்றிகளை ரொனால்டோ பெற்றிருந்த போதும், அந்த கிளப் வாழ்க்கையில் அவர் UEFA சாம்பியன்ஸ் லீக்கை வெற்றி பெறவில்லை. 2006-07 பருவத்தின் போது, 2006-07 கோப்பையை மிலன் வென்ற போதும், ரொனால்டோ மேட்ரிட்டுடன் தொடர்பு கொண்டிருந்ததால் அதில் பங்கு பெறும் தகுதியை இழந்தார். அதற்கு மிகவும் சமீபத்தில் 2003 இல் அவர் ரியல் மேட்ரிட் அணிக்கு அரையிறுதி ஆட்டத்தில் உதவிகரமாக இருந்தார், எனினும் அவர்கள் ஜூவெண்டஸ் அணியுடன் தோற்றனர்.\n\n13 பிப்ரவரி 2008 இல், பருவத்தின் இறுதியில் லிவோர்னோ அணிக்கு எதிராக மிலன் 1-1 என்ற கோல் கணக்கில் சமன் செய்த ஆட்டத்தில், ரொனால்டோ குறுக்கே தாவும் போது தீவிர முழங்கால் காயத்தினால் பாதிக்கப்பட்டார், அவரைத் தூக்குக்கட்டிலில் வைத்து உடனடியாக மருத்துவமனைக்கு எடுத்துச் சென்றனர். ரொனால்டோவுக்கு அவரது இடது முழுங்கால் தசைநார்பகுதியில் பாதிப்பு ஏற்பட்டதாக ஆட்டம் முடிவடைந்த பின் மிலன் உறுதி செய்தது. 1998 மற்றும் 2000 ஆண்டுகளில் அவரது வலது முழங்காலில் முறிவு ஏற்பட்டதுடன் சேர்த்து, மூன்றாவது முறையாக இதே போன்ற நிகழ்வு ஏற்பட்டது என்பது குறிப்பிடத்தக்கது. ஒப்பந்தம் முடிவடைந்ததாலும், அதனை மிலன் புதுப்பித்துக் கொள்ளாததாலும், அவர் மிலன் அணியால் விடுவிக்கப்பட்டார்.\n\nSection::::கொரிந்தியன்ஸ்.\nமூட்டு அறுவை சிகிச்சையிலிருந்து மீண்டு வந்தபோது ரொனால்டோ ஃப்ளெமெங்கோவிடம் பயிற்சி பெற்றார், மேலும் கிளப்பின் இயக்குநர்கள் கிளப்பில் அவர் இணைந்து கொள்ள கிளப்பின் கதவுகள் எப்போதும் திறந்திருக்கும் என்று தெரிவித்தனர். இருப்பினும், டிசம்பர் 9 அன்று, ரொனால்டோ ஃப்ளெமிங்கோவின் லீக் போட்டியாளரான கொரிந்தியன்ஸ் அணியுடன் ஒரு வருட ஒப்பந்தத்தில் கையெழுத்திட்டார். ஃப்ளெமிங்கோவிற்கு எதிரான கொரிந்தியன்ஸுக்கு ஆதரவான அவரது அறிவிப்பு பற்றி பிரேசிலிய பத்திரிகைகளில் மிகவும் பரவலாக விவாதிக்கப்பட்டது, எனினும் ரொனால்டோ அவர் ஃப்ளெமிங்கோவை விரும்புபவர் என்று வெளிப்படையாக கூறியதுடன், கிளப்பிற்கு ஆதரவாக இருப்பேன் என்றும் உறுதி அளித்தார்.\n\nரொனால்டோ கொரிந்தியன்ஸ் அணிக்காக அவரது முதல் ஆட்டத்தை 4 மார்ச் 2009 அன்று ஆடினார், இது எஸ்டாடியோ ஜஸ்ஸெலினோ குபிட்ஸ்செக்கில் இடும்பியாராவிற்கு எதிராக நடைபெற்ற கோப்பா டு பிரேசில் ஆட்டமாகும், அதில் ஜார்ஜ் ஹென்றிக்கு மாற்று ஆட்டக்காரராக ரொனால்டோ களமிறங்கினார். ரொனால்டோ கொரிந்தியன்ஸ் அணிக்கான தனது முதல் கோலை மார்ச் 8, 2009 அன்று பால்மெய்ராஸ் அணிக்கு எதிரான கேம்பியோனடோ பாலிஸ்டா ஆட்டத்தில் அடித்தார். 14 ஆட்டங்களில் 10 கோல்கள் அடித்ததன் மூலம் அவர் கொரிந்தியன்ஸ் அணிக்கு கேம்பியோனடோ பாலிஸ்டா வெல்வதற்கு உதவிகரமாக இருந்தார்.\n\nஇண்டர்நேசனல் அணியை கொரிந்தியன் அணி 4-2 என்ற கோல் கணக்கில் வென்று, கொரிந்தியனின் மூன்றாவது பிரேசில் கோப்பையை (அவரது விளையாட்டு வாழ்க்கையில் இரண்டாவது) வெல்வதற்கு உதவி செய்ததன் மூலம் ரொனால்டோ சிறப்பான மீள்வருகையை நிரூபித்தார், மேலும் இந்த வெற்றியின் மூலம் அந்த அணிக்கு கோப்பா லிபெர்டடொர்ஸ் 2010 இல் விளையாடும் வாய்ப்பும் கிடைத்தது. ரொனால்டோ அவரது சிறப்பு வாய்ந்த விளையாட்டு வாழ்க்கையில் முதல் முறையாக கோப்பா லிபெர்டடோர்ஸில் விளையாடுவதற்காகவே அவரது ஒரு வருட ஒப்பந்தத்தை நீட்டிப்பு செய்துள்ளார். முறிந்த அவரது கையில் அறுவை சிகிச்சை செய்த பிறகு, ரொனால்டோ செப்டம்பர் 20 இல் கோயியஸ் அணிக்கு எதிரான ஆட்டத்தின் மூலம் அவர் மீண்டும் போட்டிற்குத் திரும்பினார். 27 செப்டம்பர் 2009 இல் கொரிந்தியன்ஸ் சார்பாக சாவ் பாவ்லோ அணிக்கு எதிரான ஆட்டத்தில் அவர் 1-1 கோல் கணக்கில் ஆட்டத்தை சமன் செய்வதற்கான கோலை அடித்தார்.\n\nSection::::சர்வதேச விளையாட்டு வாழ்க்கை.\nரொனால்டோ 1994 இல் ரெசிஃபியில் அர்ஜென்டைனா அணிக்கு எதிராக நட்பு ரீதியாக நடைபெற்ற ஆட்டத்தில் பிரேசில் அணியின் சார்பாக அவரது சர்வதேச ஆட்டத்தைத் தொடங்கினார். அவர் தனது 17 வயதில் அமெரிக்காவில் நடைபெற்ற 1994 FIFA உலகக் கோப்பை போட்டிக்குச் சென்றார், ஆனால் எந்த ஆட்டத்திலும் விளையாடவில்லை. அப்போது அவர் ரொனால்டினோ (போர்ச்சுகீசில் \"சிறிய ரொனால்டோ\" என்று பொருள்) என்று அழைக்கப்பட்டார், ஏனெனில் ரொனால்டோ ரோட்ரிகஸ் டெ ஜீசஸ் என்ற பெயரில் அவரது அணியில் ஒரு பழைய ஆட்டக்காரர் அந்தப் போட்டித் தொடரில் பங்கு பெற்றிருந்தார், இவர்களை வேற்படுத்திக் காட்ட அவர் ரொனால்டாவ் (\"பெரிய ரொனால்டோ\") என்று அழைக்கப்பட்டார். ரொனால்டோ டெ ஆஸ்ஸிஸ் மொரெய்ரா என்ற மற்றொரு பிரேசிலிய ஆட்டக்காரர், 1999 இல் பிரேசிலின் முதன்மை தேசிய அணியில் சேர்ந்தார், பரவலாக ரொனால்டினோ என்று அறியப்பட்ட அவர் ரொனால்டினோ காவ்சோ என்று அழைக்கப்பட்டார்.\n\nஅட்லாண்டாவில் நடைபெற்ற 1996 ஒலிம்பிக் போட்டிகளில், ரொனால்டோவுடன் இரண்டு ஆண்டுகள் மூத்தவரான சக ஆட்டக்காரர்களில் ஒருவர் ரொனால்டோ குயிய்ரோ என்று சட்டையின் பின்புற மத்தியில் அச்சிடப்பட்ட சட்டையுடன் ஆடியதால், ரொனால்டோ \"ரொனால்டினோ\" என்று பெயர் அச்சிடப்பட்ட சட்டையை அணிந்து ஆடினார். அட்லாண்டாவில் பிரேசில் வெண்கலப் பதக்கம் வென்றது.\n\n1996 மற்றும் 1997 ஆம் ஆண்டுகளில் FIFA ஆண்டின் சிறந்த உலக வீரராகத் தேர்ந்தெடுக்கப்பட்டார், 1998 FIFA உலகக் கோப்பையின் போது அவர் நான்கு கோல்களை அடித்ததுடன், மூன்று கோல்களுக்கான உதவியையும் செய்திருந்தார். இறுதி ஆட்டத்திற்கு முந்தைய இரவு, அவர் வலிப்பு நோயினால் தாக்கப்பட்டார். முதலில் ஆட்டத்திற்கு முன்பான தொடக்க வரிசையில் 72 நிமிடங்கள் ரொனால்டோ நீக்கப்பட்டிருந்தார், ஆனால் அவர் விளையாடுவதற்கு வேண்டுகோள் விடுத்ததன், பின்னர் பயிற்சியாளர் மரியோ ஜகல்லோவால் ஆட்டத்தில் சேர்க்கப்பட்டார். ரொனால்டோ சிறப்பாக ஆடவில்லை, மேலும் அவர் பிரஞ்சு கோல்கீப்பரான ஃபேபியன் பார்தெஸ்சுடன் மோதி காயமடைந்தார். இறுதிப் போட்டியில் 3-0 என்ற கோல் கணக்கில் பிரான்சிடம் பிரேசில் தோற்றது.\nபிர்மிங்காம் பல்கலைக்கழக மருத்துவ நரம்பியல் துறை பேராசிரியர் அட்ரியன் வில்லியம்ஸ், ரொனால்டோ இனி விளையாடக் கூடாது, ஏனெனில் அவருக்கு வலிப்புத்தாக்கப் பின்விளைவுகளின் உணர்வுகள் ஏற்படலாம் எனத் தெரிவித்தார், மேலும் \"அது அவருடைய முதல் வலிப்பாக இருந்தால், அவருக்கு முதல் வலிப்பு ஏற்பட்டு 24 மணி நேரத்திற்கு அவரால் சிறப்பாக செயல்படுவதற்கு எந்த வழியும் இல்லை\" என்றும் அவர் தெரிவித்தார்.\n\n2002 FIFA உலகக் கோப்பையின் போது ரொனால்டோ தலைமையிலான தேசிய அணி மீண்டும் தனது ஐந்தாவது சாம்பியன்ஷிப்பை வென்று சாதனை படைத்தது, மேலும் எட்டு கோல்கள் அடித்து டாப் ஸ்கோரராக ரொனால்டோ தங்கக் காலணியை வென்றார், மேலும் போட்டித் தொடரில் மிகவும் மதிப்பு மிக்க ஆட்டக்காரருக்கான தங்கப் பந்தினை வென்றார். அந்தப் போட்டித் தொடரில் அவர் இங்கிலாந்திற்கு எதிரான காலிறுதியைத் தவிர மற்ற அனைத்து எதிரணிக்கும் எதிராகக் கோல் அடித்திருந்தார். ஜெர்மனிக்கு எதிரான இறுதி ஆட்டத்தில் ரொனால்டோ ரசிகர்களின் பலத்த கைதட்டல்களுக்கு இடையே அவரது 11 ஆவது மற்றும் 12 ஆவது கோலை அடித்தார், மேலும் பேலேவின் பிரேசிலிய சாதனையான உலகக் கோப்பையில் 12 கோல்கள் அடித்திருந்ததைச் சமன் செய்தார்.\n\n2004 ஜூன் 2 இல், 2006 உலகக் கோப்பைக்கான CONMEBOL தகுதிச்சுற்று ஆட்டத்தில் ஆர்க்ரிவல்ஸ் அர்ஜென்டைனாவிற்கு எதிரான ஆட்டத்தில் பிரேசிலுக்காக ஆடிய ரொனால்டோ அசாதாரணமான மூன்று தொடர் பெனால்ட்டிகளை கோல்களாக அடித்தார்.\n\n2006 FIFA உலகக் கோப்பையில், க்ரோயாடியா மற்றும் ஆஸ்திரேலியா அணிகளுக்கு எதிராக முதல் இரண்டு குழு விளையாட்டுகளில் பிரேசில் வென்றிருந்த போதும், ரொனால்டோ அவரது அதிகப்படியான எடை மற்றும் வேகமின்மை காரணமாக தொடர்ந்து ஏளனம் செய்யப்பட்டார். (பிரேசில் அதிபர் லுலா தேசிய பயிற்சியாளரிடம் \"ரொனால்டோ குண்டாக இருக்கிறாரா அல்லது அது அவரே இல்லையா?\" என்று கேட்டார்). இருந்தபோதும், பயிற்சியாளர் கார்லோஸ் ஆல்பர்டோ பர்ரெய்ரா ரொனால்டோ மாற்றப்பட வேண்டும் என்று கூறியவர்களுக்கு முன்பு அவரை முதல் வரிசையில் நிற்க வைத்தார். 2006 FIFA உலகக் கோப்பையில் ஜப்பான் அணிக்கு எதிராக அவர் அடித்த இரண்டு கோலுடன், மூன்று வெவ்வேறு FIFA உலகக் கோப்பைகளில் கோல் அடித்த 20 ஆவது வீரர் என்ற பெருமையினைப் பெற்றார். (ரொனால்டோ, பிரான்ஸ் 98, கொரியா/ஜப்பான் 2002 மற்றும் ஜெர்மனி 2006 ஆகிய உலகக் கோப்பை ஆட்டங்களில் கோல் அடித்துள்ளார்). ஜூன் 27 2006 இல், 2006 FIFA உலகக் கோப்பையில் 16 ஆவது சுற்றில் கானாவுக்கு எதிரான ஆட்டத்தில் அவரது 15 ஆவது உலகக் கோப்பை கோலை அடித்து, அனைத்து காலங்களிலும் உலகக் கோப்பை இறுதியில் 14 கோல்கள் அடித்தவர் என்ற கெர்ட் முல்லரின் சாதனையை முறியடித்தார். மேலும் ரொனால்டோ பின்வரும் மிகவும் குறைவாகப் பேசப்படும் சாதனையையும் செய்திருந்தார்: 2006 உலகக் கோப்பையில் அவர் அவரது மூன்றாவது கோலை அடித்த போது, மூன்று உலகக் கோப்பைகளில் ஒவ்வொரு உலகக்கோப்பை போட்டியிலும் மூன்று கோல்கள் அடித்த இரண்டாவது வீரர் (மற்றொரு வீரர் ஜர்கன் கிளின்ஸ்மன் ஆவார்) என்ற பெருமையினையும் பெற்றார். எனினும், பிரேசில் காலிறுதி ஆட்டத்தில் 1-0 என்ற கோல் கணக்கில் பிரான்ஸ் அணியிடம் தோற்று வெளியேறியது.\n\nஉலகக் கோப்பையில் பிரேசிலின் செயல்பாடுகளின் வீழ்ச்சியைப் பார்த்த பிறகு முன்னால் அணித்தலைவர் டுங்கா மேலாளராக நியமிக்கப் பட்டார். அவரது முயற்சியில் ரொனால்டோ முதல் வரிசையில் இருந்து மட்டுமல்ல அணியிலிருந்தே நீக்கப்பட்டதன் மூலம் பிரேசிலின் தேசிய அணியின் நட்சத்திர கலாச்சாரம் முடிவுக்கு வந்ததை அனைவரும் கண்டனர். அதிலிருந்து ரொனால்டோ இன்னும் அந்த அணிக்காகத் தேர்ந்தெடுக்கப்படவில்லை. பிரேசிலின் ஆல்-டைம் டாப் ஸ்கோரர் ஆவதற்கு அவருக்கு பதினைந்து கோல்கள் உள்ளது.\n\nரொனால்டோ தேசிய அணியில் மீண்டும் இடம் பெறும் வரை கொரிந்தியன்ஸ் அணியிலேயே நீடிப்பார் என்ற யூகம் நிலவிவருகிறது, அவர் காயங்களில் இருந்து மீண்டு வர வேண்டும் என்பதும் மிகவும் முக்கியமாகக் கருதப்படுகிறது. எனினும், அவர் தென்னாப்பிரிக்காவில் நடைபெற இருக்கும் 2010 உலகக்கோப்பையில் பங்கு பெறும் ஆசை இருப்பதையும் மறைக்கவில்லை.\n\nSection::::சொந்த வாழ்க்கை.\n1997 காலகட்டத்தில், ரொனால்டோ பிரேசிலியன் மாடலும் நடிகையுமான சூசானா வெர்னரை பிரேசிலியன் டெலினோவெலா \"மால்ஹாக்காவ்\" வின் செட்டில் சந்தித்தார், இருவரும் மூன்று அத்தியாயங்கள் இணைந்து நடித்தனர். அவர்கள் திருமணம் செய்து கொள்ளாத போதும், நீண்ட கால உறவைத் தொடங்கினர், மேலும் 1999 ஆரம்பம் வரை மிலனில் ஒன்றாக வாழ்ந்து வந்தார்கள்.\nஏப்ரல் 1999 இல், ரொனால்டோ கால்பந்து வீராங்கனை மிலென் டொமிங்கஸின் ஆட்டத்தை தொலைக்காட்சியில் பார்த்த பிறகு அவரை விரும்பி, அவரையே மணந்து கொண்டார். அந்த திருமணம் நான்கு ஆண்டுகள் தொடர்ந்தது. அந்த தம்பதியருக்கு ரொனால்ட் (6 ஏப்ரல் 2000 இல் மிலனில் பிறந்தான்) என்ற மகன் உள்ளான். 2005 இல், ரொனால்டோ பிரேசிலியன் மாடல் மற்றும் MTV VJ டேனிலா சிகரெல்லியுடன் நிச்சயம் செய்தார், அவருக்கு கருத்தரித்து பின்னர் கருச்சிதைவு ஏற்பட்டது; அவர்களின் சாட்டியூ டெ சாண்ட்டில்லியில் நடைபெற்ற செழிப்பான \"திருமணத்திற்கு\" பிறகு மூன்று மாதங்கள் அவர்களுடைய உறவு நீடித்தது, அவர்களுடைய திருமணத்திற்கு €700,000 (£896,000) செலவழித்ததாக வதந்தி நிலவுகிறது. ரொனால்டோ பிரேசிலியன் சூப்பர் மாடல் ரெய்க்கா ஆலிவெய்ராவுடனும் உறவு வைத்திருந்தார், 2006 டிசம்பரில் அவர்களது உறவு முறிந்தது.\n\nஏப்ரல் 2008 இல், ரியோ டெ ஜனெய்ரோ நகரில் உள்ள இரவு விடுதியில் மூன்று கவர்ச்சி உடை அணிந்த விலைமகள்களை ரொனால்டோ சந்தித்ததாக அவதூறில் சிக்கினார். பின்னர் அவர்கள் ஆண்கள் என்று கண்டறியப்பட்டது, விடுவிப்பதற்காக ரொனால்டோ அவர்களுக்கு $600 வழங்கினார்.\nஎனினும், மூவரில் ஒருவரான ஆண்ட்ரே லூயிஸ் ரிபெய்ரோ ஆல்பெர்டினோ (\"ஆண்ட்ரியா ஆல்பர்டினி\" என்று அழைக்கப்படுபவர்) $30,000 கேட்டார், மேலும் விசயத்தை ஊடகங்களுக்குத் தெரிவித்தார். உள்ளூர் காவல்துறை தலைமை அதிகாரியின் கருத்துப்படி, \"[ரொனால்டோ] ஊடகங்களுக்குத் தெரியாமல், மிகவும் உற்சாகமுடன் கேளிக்கைக்காக வெளியேறினார். ரொனால்டோ தான் மனதளவில் சரியாக இல்லை எனத் தெரிவித்தார், மேலும் தனது சமீபத்திய அறுவை சிகிச்சைகளால், தான் உளவியல் பிரச்சினைகளுக்கு ஆட்பட்டுள்ளதாகவும் தெரிவித்தார். ஆனால் அவர் எந்த குற்றச் செயல்களிலும் ஈடுபடவில்லை, இது ஒரு நெறிதவறிய நடவடிக்கை.\" ரொனால்டோவின் மரியா பீட்ரிஸ் ஆண்டனி உடனான நிச்சயதார்த்தம் விலைமகள் அவதூறுக்குப் பிறகு உடனடியாக நிறுத்தப்பட்டது, ஆனால் சிறிது காலத்திற்கு பின்னர் மீண்டும் நடந்தது. ஆண்டனி அவர்களது முதல் மகளை 2008 டிசம்பர் 24 இல் ரியோ டெ ஜனெய்ரோவில் பெற்றார், அக்குழந்தைக்கு மரியா சோபியா என்று பெயரிட்டனர். அவரது குடும்பம் ஏப்ரல் 2009 இல் சாவ் பாவ்லோவில் உள்ள புதிய பெண்ட்இல்லத்திற்குக் குடியேறியது.\n\n2005 இலிருந்து, பிரேசிலியன் மோட்டார் ஸ்போர்ட்ஸ் ஜாம்பவான் எமர்சன் ஃபிட்டிபால்டி உடன் இணைந்து பிரேசில் A1 அணிக்கு ரொனால்டோ இணை உரிமையாளராக உள்ளார்.\n\nSection::::புள்ளிவிவரங்கள்.\nநவம்பர் 15, 2009 இல் சரிபார்க்கப்பட்டது\n\n<nowiki>*</nowiki> கேம்பியோனடோ மினெய்ரோவில் 18 போட்டிகள் மற்றும் 22 கோல்கள் உட்பட.\n\n\n\n\n\n\n\n\n\n\n"}
{"id": "68613", "url": "https://ta.wikipedia.org/wiki?curid=68613", "title": "நுண்ணுயிரியல்", "text": "நுண்ணுயிரியல்\n\nநுண்ணுயிரியல் (இலங்கை வழக்கு: நுண்ணங்கியியல்; ஆங்கிலம்: Microbiology) என்பது நுண்ணுயிர் அவை சார்ந்த அனைத்தையும் பற்றிய படிப்பாகும். இதில் நிலை/மெய்க்கருவிலியான பாக்டீரியாக்களிலிருந்து மெய்க்கருவுயிர்களான பூஞ்சை, பாசி, மூத்தவிலங்கிகளும் அடங்கும். இதில் தீநுண்மங்களைச் சார்ந்த படிப்புகளும் அடங்கும். இவைகளை ஆங்கிலத்தில் மைக்ரோ ஒர்கனிசம்சு (கிரேக்க மொழியில், \"mīkros\" என்றால் \"நுண்ணிய\", \"bios\" என்றால் \"உயிர்\", மற்றும் -logia) நுண்ணுயிர்கள் என்பவை ஒற்றை செல் அல்லது கொத்து-செல்களாலான நுண்ணோக்கி வகை உயிரினங்களாகும். பூஞ்சைகள் மற்றும் அதிநுண்ணுயிரிகள் (புரோடிஸ்ட்கள்) போன்ற யூகேரியோட்டுகள் மற்றும் புரோகேரியோட்டுகள் இதில் அடங்கும். வைரஸ்கள், வாழும் உயிரினங்களாக தெளிவுற வகைப்படுத்தப்படவில்லை என்றாலும், அவையும் படிக்கப்படுகின்றன. சுருக்கமாக நுண்ணுயிரியல் என்பது வெறும் கண்ணுக்குப் புலப்படாத அளவுக்கு சிறியதாய் இருக்கும் வாழ்க்கை மற்றும் உயிரினங்கள் குறித்த கல்வியைக் குறிக்கிறது. நுண்ணுயிரியல் பொதுவாக நோய்த்தடுப்பு அமைப்பு பற்றிய கல்வி, அல்லது நோய்த்தடுப்பியல் கல்வியை அடக்கியதாகும். பொதுவாக நோய்த்தடுப்பு அமைப்புகள் நோய் விளைவிக்கும் நுண்கிருமிகளைக் கையாளுகின்றன; இந்த இரண்டு படிப்புகளுமே ஒன்றுடன் ஒன்று குறுக்கிடுபவையாகும், அதனால் தான் தான் பல கல்லூரிகளும் இரண்டும் இணைந்த \"நுண்ணுயிரியல் மற்றும் நோய்த்தடுப்பியல்\" போன்ற பட்டப் படிப்புகளை வழங்குகின்றன.\n\nநுண்ணுயிரியல் என்பது வைராலஜி, பூஞ்சையியல், ஒட்டுண்ணியியல், பாக்டீரியாவியல் மற்றும் பிற பிரிவுகளை அடக்கிய ஒரு விரிந்த சொல்லாகும். நுண்ணுயிரியலாளர் என்பவர் நுண்ணுயிரியலில் நிபுணத்துவம் பெற்றவாராவார்.\nநுண்ணுயிரியல் செயலூக்கத்துடன் ஆய்வு செய்யப்படுகிறது. அத்துடன் இந்த துறை தொடர்ந்து முன்னேறி வருகிறது. பூமியில் இருக்கும் நுண்ணுயிர்கள் அனைத்திலும் சுமார் ஒரு சதவீதம் பற்றி மட்டுமே நாம் அநேகமாகக் கற்றிருக்கிறோம் என்று கூறலாம். சுமார் முந்நூறு ஆண்டுகளுக்கும் மேலாக நுண்ணுயிர்கள் நேரடியாகவே ஆய்வு செய்யப்படுகின்றன என்ற போதிலும், விலங்கியல் மற்றும் தாவரவியல் போன்ற பழமைப்பட்ட உயிரியல் பிரிவுகளுடன் ஒப்பிடுகையில் நுண்ணுயிரியல் துறை தனது குழந்தைப் பருவத்தில் தான் இருக்கிறது என்று நாம் கூறலாம்.\n\nSection::::வரலாறு.\nSection::::புராதன வரலாறு.\nநுண்ணுயிரிகள் இருக்கின்றன என்பது, 17 ஆம் நூற்றாண்டில் அவை உண்மையாகக் கண்டறியப்படும் முன்பே, பல நூற்றாண்டுகளாக அனுமானிக்கப்பட்டு வந்ததாகும். கிமு 600 ஆம் ஆண்டில், புராதன கால இந்திய அறுவைச் சிகிச்சை நிபுணரான சுஸ்ருதா பல்வேறு நோய்களுக்கும் நுண்ணுயிரிகள் காரணமாக இருக்கின்றன என்பதையும் அவை தொடுவதன் மூலமும், காற்று அல்லது நீர் மூலமும் பரவ முடியும் என்பதையும் சுஸ்ருதா சமிதாவில் விளக்கினார். நுண்ணுயிர்கள் குறித்த சித்தாந்த கருத்துகள் ரோமானிய அறிஞரான மார்கஸ் டெரென்சியஸ் வர்ரோ எழுதிய \"ஆன் அக்ரிகல்சர்\" என்கிற புத்தகத்தில் இடம்பெற்றன. நீர்தேங்கிய இடங்களின் அருகில் குடியிருக்கும் இடம் அமைவதற்கு எதிராக அவர் அதில் எச்சரிக்கிறார். கண்ணுக்கு புலப்படாத உயிரினங்களால் பரவக் கூடிய நோய்கள் குறித்த விழிப்புணர்வு பழங்காலத்தில் இருந்தது என்பதையே இது சுட்டிக் காட்டியது.\n\nஉடல் சுரப்பு தொற்றுறும் முன்னதாக பூமியிலிருக்கும் அசுத்தமான வெளிப் பொருட்களால் அசுத்தமுறுவதாக \"தி கேனான் ஆஃப் மெடிசின்\" புத்தகத்தில் அவிசெனா (Abū Alī ibn Sīnā) கூறினார். ஆஸ்துமா மற்றும் பிற தொற்று நோய்களின் தொற்றும் தன்மை குறித்தும் அவர் அனுமானம் செய்திருந்தார். தொற்றுநோய்கள் பரவுவதைக் குறைக்கும் ஒரு வழியாக தனிமைப்படுத்தி வைப்பதை பயன்படுத்தினார்.\n\n14 ஆம் நூற்றாண்டில், கறுப்பு மரண புபோனிக் பிளேக் அல்-அன்டலஸை எட்டிய சமயத்தில், \"நுண்ணிய பொருட்கள்\" மனித உடலுக்குள் நுழைந்து நோய்க்கு காரணமாவதால் தான் தொற்று நோய்கள் ஏற்படுகின்றன என்று இப்ன் கதிமா அனுமானம் செய்தார்.\n\nபரவத்தக்க விதைபோன்ற பொருட்களால் தான் தொற்று நோய்கள் ஏற்படுகின்றன. இந்த பொருட்கள் நோய்த் தொற்றினை நேரடி அல்லது மறைமுக தொடர்பின் வழியாகவோ அல்லது நெடுந் தொலைவுகளில் இருந்து நேரடித் தொடர்பு இல்லாமலும் கூட பரவச் செய்ய முடியும் என்று 1546 ஆம் ஆண்டில் கிரோலமோ ஃப்ரகஸ்டோரோ கூறினார்.\n\nநுண்ணுயிர்கள் இருப்பது பற்றிய இந்த ஆரம்ப கால கூற்றுகள் எல்லாம் ஊக அடிப்படையிலானவையாக இருந்தன. எந்த தரவு அல்லது அறிவியலையும் அடிப்படையாகக் கொண்டிருக்கவில்லை. 17 ஆம் நூற்றாண்டு வரை நுண்ணுயிரிகள் நிரூபிக்கப்பட்டோ ஆய்வு செய்யப்பட்டோ இருக்கவில்லை. அல்லது சரியாகவும் துல்லியமாகவும் விவரிக்கப்பட்டும் இருக்கவில்லை. இதற்குக் காரணம், இந்த ஆய்வுகள் அனைத்திலுமே, நுண்ணுயிரியலும் பாக்டீரியாவியலும் ஒரு அறிவியலாக உயிர்வாழ்வதற்கு மிக அடிப்படை அவசியமான நுண்ணோக்கி என்கிற ஒரு கருவி இல்லாதிருந்ததே ஆகும்.\n\nSection::::நவீன வரலாறு.\nபாக்டீரியா, மற்றும் பிற நுண்ணுயிரிகளை, 1676 ஆம் ஆண்டில் ஆன்டன் வான் லீவென்ஹோக், தானே சொந்தமாய் வடிவமைத்த ஒற்றை-லென்ஸ் நுண்ணோக்கி மூலம் முதன்முதலில் ஆராய்ந்தார். இந்த செயலின் மூலம் உயிரியலில் மிக முக்கிய கண்டுபிடிப்புகளில் ஒன்றை உருவாக்கிய லீவென்ஹோக் பாக்டீரியாவியல் மற்றும் நுண்ணுயிரியல் போன்ற அறிவியல் துறைகளுக்கும் முன்முயற்சியளித்து விட்டார். \"பாக்டீரியம்\" என்கிற பெயர் அதற்கு வெகு காலத்திற்கு பின் தான் 1828 ஆம் ஆண்டில் எரென்பெர்க் மூலம் அறிமுகப்படுத்தப்பட்டது. \"சிறு குச்சி\" என்னும் பொருள் கொண்ட \"βακτηριον\" என்னும் கிரேக்க வார்த்தையில் இருந்து அதனைத் தேற்றம் செய்தார். பெரும்பாலும் வான் லீவென்ஹோக் தான் முதல் நுண்ணுயிரியல் விஞ்ஞானியாகக் குறிப்பிடப்படுகிறார் என்றாலும், பழப் பொருட்களின் மீதான பூஞ்சைகள் குறித்ததான முதல் பதிவு செய்யப்பட்ட நுண்ணுயிரியல் ஆய்வு அதற்கு வெகுகாலம் முன்பே ராபர்ட் ஹூக் மூலம் 1665 ஆம் ஆண்டில் மேற்கொள்ளப்பட்டிருந்தது.\n\nபாக்டீரியாவியல் துறை (பின்னர் நுண்ணுயிரியலின் துணைத் துறையாக ஆனது) பொதுவாக ஃபெர்டினான்ட் கோன் (1828-1898) மூலம் நிறுவப்பட்டதாகக் கருதப்படுகிறது. ஒரு தாவரவியல் விஞ்ஞானியான இவர் நீர்ப்பாசிகள் மற்றும் ஒளிச்சேர்க்கை பாக்டீரியாக்களில் செய்த ஆய்வு \"பாசிலஸ்\" மற்றும் \"பெகியடோவா\" உள்ளிட்ட பல பாக்டீரியாக்களை விவரிக்கும் திறனுக்கு இட்டுச் சென்றது. பாக்டீரியா குறித்த வகைப்பாட்டியல் வரைமுறைக்கான ஒரு திட்டத்தை முதலில் ஏற்படுத்தியவரும் கோன் தான். லூயிஸ் பாஸ்சர் (1822-1895) மற்றும் ராபர்ட் கோச் (1843- 1910) ஆகியோரும் கோனின் சம காலத்தவரே. இவர்கள் மருத்துவ நுண்ணுயிரியலின் ஸ்தாபகர்களாக பல சமயங்களில் குறிப்பிடப்படுவதுண்டு. அப்போது பரவலாக இருந்த தன்னிச்சையான தலைமுறை தத்துவத்தை தவறென நிரூபணம் செய்யவும், அதன்மூலம் ஒரு உயிரியல் விஞ்ஞானமாக நுண்ணுயிரியலின் அடையாளத்தை உறுதிப்படுத்தவும் நோக்கம் கொண்டு பல தொடர்ச்சியான பரிசோதனைகளை வடிவமைத்து பாஸ்சர் பெரும் புகழ் பெற்றார். உணவைப் பாதுகாக்கும் வழிமுறைகளையும் (பாஸ்சரைசேஷன்) ஆந்த்ராக்ஸ், கோழிக் காலரா மற்றும் வெறிநாய்க் கடி போன்ற பல்வேறு நோய்களுக்கான மருந்துகளையும் பாஸ்சர் கண்டறிந்தார். நோய்க்கான கிருமி சித்தாந்தத்திற்கு தான் செய்த பங்களிப்பின் மூலம் கோச் மிகவும் அறியப்பட்டார். குறிப்பிட்ட நோய்கள் குறிப்பிட்ட நோய்க்காரண நுண்கிருமிகளால் தான் உண்டாகின்றன என்பதை அவர் நிரூபணம் செய்தார். கோச் ஏராளமான தகுதிவகைகளை அபிவிருத்தி செய்தார். இவை கோச்'சின் அடிக்கோள்கள் என்று அழைக்கப்படுகின்றன. நுண்ணுயிர் வளர்ப்பில் பாக்டீரியாக்களை மட்டும் தனிமைப்படுத்தி வளர்த்து ஆய்வு செய்த முதல் விஞ்ஞானிகளில் கோச்சும் ஒருவர். இதன் காரணத்தால் அவரால் ஆஸ்துமா நோய்க்கு காரணமாக இருக்கும் \"மைகோபாக்டீரியம் ட்யூபர்குளோசிஸ்\" உள்ளிட்ட பல்வேறு முக்கியமான பாக்டீரியாக்களை விவரிக்க முடிந்தது.\n\nபாஸ்சர் மற்றும் கோச் ஆகியோர் தான் நுண்ணுயிரியலின் ஸ்தாபகர்கள் என்று பெரும்பாலும் கருதப்பட்டாலும், அவர்களது பணிகள் நுண்ணுயிர் உலகின் உண்மையான பன்முகத்தன்மையைத் துல்லியமாக பிரதிபலிக்கவில்லை. ஏனென்றால் அவர்களின் பிரத்யேக கவனம் நேரடி மருத்துவத் தொடர்பு கொண்ட நுண்ணுயிர்கள் மீதே குவிந்திருந்தது. பொது நுண்ணுயிரியலின் (நுண்ணுயிர்களின் உடலியல், பன்முகத்தன்மை மற்றும் சூழலியல் அனைத்தையும் அடக்கிய பழைய சொற் பிரயோகம்) ஸ்தாபகர்களான மார்டினஸ் பெய்ஜெரிங்க் (1851 - 1931) மற்றும் செர்ஜி வினோகிராட்ஸ்கி (1856 - 1953) ஆகியோரது பணிகளுக்குப் பிறகு தான், நுண்ணுயிரியலின் உண்மை விஸ்தீரனம் புலப்பட்டது. பெய்ஜெரிங்க் வைரஸ்களைக் கண்டறிந்தது மற்றும் செறிந்த நுண்ணுயிர் வளர்ப்பு தொழில்நுட்பங்களை அபிவிருத்தி செய்தது ஆகிய இரண்டு பெரும் பங்களிப்புகளை நுண்ணுயிரியலுக்கு செய்தார். டொபாகோ மொசைக் வைரஸ் மீதான இவரது பணி வைராலஜியின் அடிப்படை கோட்பாடுகளை ஸ்தாபித்தது. இவரது செறிந்த நுண்ணுயிர் வளர்ப்பு அபிவிருத்தி தொழில்நுட்பம், பரந்த மாறுபாடுகளுடனான உடலியல் கொண்ட பல்வேறுவகைப்பட்ட நுண்ணுயிர்களை செயற்கையாய் வளர்ப்பதற்கு அனுமதித்து நுண்ணுயிரியல் துறையில் மிகப்பெரும் தாக்கத்தை உடனடியாய் ஏற்படுத்தியது. வினோகிராட்ஸ்கி தான் கெமோலிதோடிராபி என்னும் கருத்தை முதலில் அபிவிருத்தி செய்தவராவார். இதன்மூலம் புவிவேதியியல் செயல்முறைகளில் நுண்ணுயிர்களின் அத்தியாவசிய பங்களிப்பை அவர் வெளிக்கொணர்ந்தார். முதன்முதலாக நைட்ரஜன் சேர்க்கை மற்றும் நைட்ரஜன் நிலைநிறுத்தும் பாக்டீரியாக்கள் இரண்டையுமே பிரித்தெடுக்கவும் விளக்கவும் திறன் பெற்றிருந்த முதல் விஞ்ஞானி இவரே.\n\nSection::::துறைகள்.\nநுண்ணுயிரியல் துறை பொதுவாக பல்வேறு துணைத் துறைகளாக பிரிக்கப்படலாம்:\n\n\nSection::::நன்மைகள்.\nபல்வேறு மனித நோய்களுடன் சில நுண்ணுயிரிகள் தொடர்புபடுத்தப்படுவதால் எல்லா நுண்ணுயிர்களையும் பார்த்து சிலர் பயப்படுகிறார்கள். என்றாலும், தொழிலக நொதித்தல் செய்முறை நுட்பம் (உ-ம். ஆல்கஹால், வினிகர் மற்றும் பால் பொருட்கள் தயாரிப்பு), எதிர்-உயிரி உற்பத்தி, மற்றும் தாவரங்கள் போன்ற உயர் உயிரினங்களில் குளோனிங் சோதனைக்கு முன்னோட்ட வாகனமாகச் செயல்படுவது போன்ற ஏராளமான நன்மை பயக்கும் செயல்முறைகளுக்கும் பல நுண்ணுயிரிகள் காரணமாய் இருக்கின்றன.\n\nதொழில்துறையில் அமினோ அமிலங்கள் தயாரிக்க பாக்டீரியா பயன்படுத்தலாம். வருடத்திற்கு இரண்டு மில்லியன் டன்களுக்கும் அதிகமான அமினோ அமிலங்கள், முக்கியமாக L-க்ளுடமேட் மற்றும் L-லைசின், தயாரிக்க அவசியமான மிக முக்கிய பாக்டீரியா உயிரினங்களில் ஒன்றாக \"கோரினெபாக்டீரியம் க்ளூடமிகம்\" இருக்கிறது.\n\nபாலிசாகரைடுகள், பாலியெஸ்டர்கள், மற்றும் பாலியமைடுகள் போன்ற பல்வேறு வகை பயோபாலிமர்களும் நுண்ணுயிர்களால் உற்பத்தி செய்யப்படுகின்றன. திசு பொறியியல் மற்றும் மருந்து செலுத்தம் போன்ற உயர்-மதிப்பு மருத்துவ பயன்பாடுகளுக்கு பொருத்தமான மிகச்சரியான குணங்களுடனான பயோபாலிமர்களை உயிரிதொழில்நுட்பரீதியாக உற்பத்தி செய்ய நுண்ணுயிர்கள் பயன்படுத்தப்படுகின்றன.\n\nவீட்டு, விவசாய மற்றும் தொழில்துறை கழிவுகள் மற்றும் மண், சகதி மற்றும் கடல்சார் சூழல்களில் பரப்பின்கீழிருக்கும் அசுத்தம் ஆகியவற்றை நுண்ணுயிர்நுட்பம் மூலம் சிதைவுறச் செய்வதற்கும் (பயோடிகிரேடேஷன்) மற்றும் பயோரீமீடியேஷன் செயல்முறைக்கும் நுண்ணுயிர்கள் உதவி புரிகின்றன. நச்சுக் கழிவுகளை கொல்லும் ஒரு நுண்ணுயிரின் திறனானது ஒவ்வொரு அசுத்தத்தின் தன்மையைப் பொறுத்ததாகும். பொதுவாக மாசுபாட்டு தளங்களில் பலவகை மாசுபாட்டு வகைகளும் ஒன்றாய் இருக்கும் என்பதால், நுண்ணுயிர்வகை சிதைவுக்கு மிகத் திறம்பட்ட அணுகுமுறை என்னவென்றால், ஒன்று அல்லது கூடுதல் வகையான அசுத்தங்களை சிதைவுறச் செய்யும் பல்வேறு பாக்டீரியா வகைகள் மற்றும் இனப்பிரிவுகளின் ஒரு கலவையை பயன்படுத்துவதாகும்.\n\nபுரோபயாடிக்குகள் (ஜீரண அமைப்புக்கு நன்மை பயக்கும் திறனுற்ற பாக்டீரியா) மற்றும்/அல்லது ப்ரீபயாடிக்குகள் (புரோபயாடிக் நுண்ணுயிர்களின் வளர்ச்சியை ஊக்குவிப்பதற்காக உட்கொள்ளப்படும் பொருட்கள்) உட்கொள்வதன் மூலம் மனித மற்றும் விலங்குகளின் ஆரோக்கியத்திற்கும் நுண்ணுயிர்கள் பங்களிப்பு செய்வதாகவும் பல்வேறு கூற்றுகள் தெரிவிக்கின்றன.\n\nநுண்ணுயிரிகள் புற்றுநோய் சிகிச்சையிலும் பயனளிக்க முடியும் என்று சமீபத்திய ஆய்வுகள் சுட்டிக் காட்டியுள்ளன. நோய் விளைவிக்காத க்ளோஸ்ட்ரிடாவின் பல்வேறு இனப்பிரிவுகளும் திடப்பட்ட புற்றுகளுக்குள் ஊடுருவி தன்னை பெருக்கிக் கொள்ள முடியும். க்ளோஸ்ட்ரிடல் வெக்டார்கள் பாதுகாப்பாக நிர்வகிக்கப்பட முடியும் என்பதோடு அவை மருத்துவகுணமுற்ற புரதங்களை வழங்கும் திறனுற்றவையாகும் என்பது பல்வேறு மருத்துவபரிசோதனை மாதிரிகளில் விளங்கப்படுத்தப்பட்டுள்ளது.\n\n\n\n\n\n\n\n"}
{"id": "68637", "url": "https://ta.wikipedia.org/wiki?curid=68637", "title": "ஆழ்மனப்பதிவறிவு", "text": "ஆழ்மனப்பதிவறிவு\n\nஆழ்மனப்பதிவறிவு என்பது மனதில் ஆழமாகப் பதிந்த அல்லது பதியும் விடயங்களை அப்படியே சரியென ஏற்றுக்கொள்ளும் அறிவைக் குறிக்கும். அவை சரியானதாகவும் இருக்கலாம், பிழையானதாகவும் இருக்கலாம். ஒருவர் பிறந்த, வாழ்ந்த சூழலிற்கு அமைய பிறராலோ, கொள்கையின் பிடிப்பால் அதன்சார்பாகவோ, வாழும் நாட்டின் அரசியல் அமைப்புக்கு அமைவாகவோ ஆழ்மனதில் பதிந்து அதுவே சரியென ஏற்றுக்கொள்ளும் அறிவின் நிலையையும் ஆழ்மனப்பதிவறிவு எனலாம்.\n\nSection::::குழந்தை மனதில் பதிந்துவிடும் ஆழ்மனப்பதிவறிவு.\nபிறந்த ஒரு குழந்தையை அது தானாக உணர்ந்துகொள்ளும் மனப்பக்குவத்தை அடையும் முன் வேறு ஒரு தம்பதியினர் தத்தெடுத்து அதுவே தமது குழந்தை எனக் கூறி வளர்ப்பதால், அக்குழந்தையும் தமது பெற்றோர் அவர்களே என ஆழ்மனதில் பதித்துக்கொள்ளும் அறிவும் ஆழ்மனப்பதிவறிவே ஆகும்.\n\nSection::::கொள்கைப் பிடிப்பினால் ஏற்படும் ஆழ்மனப்பதிவறிவு.\nகொள்கை ரீதியாக ஒரு தரப்பின் மீது ஏற்படும் அபரிதமான பற்றின் வெளிப்பாட்டால், அதற்கெதிரான அல்லது மாறான கொள்கைகளை ஏற்கமுடியாக மனப்பக்குவற்றத் தன்மையினால், தாம் கொண்டக் கொள்கையே சரியென நினைப்பதும், வாதிடுவதும் கூட ஆழ்மனப்பதிவறிவு வெளிப்பாடுகளே ஆகும்.\n\nSection::::அரசியல் எல்லைகள் பதித்துவிடும் ஆழ்மனப்பதிவறிவு.\nGOD எனும் ஆங்கிலச் சொல்லின் ஒலிப்பை இந்தியத் தமிழர்கள் \"காட்\" என்பதே சரியெனும் அறிவையும், இலங்கைத் தமிழர்கள் \"கோட்\" என்பதே சரியெனும் அறிவையும் கொண்டிருப்போம். ஒரே தமிழரான நாம் ஒரு வேற்று மொழி சொல் தொடர்பில் இத்தகைய உறுதியை எவ்வாறு கொண்டிருக்கிறோம் எனில் நாம் பிறந்த, வளர்ந்த நிலப்பரப்பின் அரசியல் எல்லைக்கோடுகள் நிர்ணயிக்கும் சில விதிமுறைகள் எம்மனதில் ஆழப்பதிந்து அதுவே சரியெனும் மனநிலைக்கு நாம் சென்று விடுவதே காரணமாகும். இவ்வாறான அறிவின் நிலையும் ஆழ்மனப்பதிவறிவுதான்.\n\nSection::::மதங்களின் வாயிலான ஆழ்மனப்பதிவறிவு.\nகுறிப்பாக சிவபெருமான் அடித்ததாலேயே எல்லோரதும் முதுகில் தழும்பு இருக்கின்றது என இந்துக்கள் நம்பும் நம்பிக்கையை இங்கே குறிப்பிடலாம். இவ்வாறு ஒவ்வொரு மதங்களின் உள்ள வெவ்வேறு கருத்துக்களை அப்படியே உள்வாங்கி அதுவே சரியென கொள்ளுதலும் ஆழ்மனப்பதிவறிவின் வெளிப்பாடுகளே ஆகும்.\n"}
{"id": "68642", "url": "https://ta.wikipedia.org/wiki?curid=68642", "title": "ஏ. சி. அகார் முஹம்மத்", "text": "ஏ. சி. அகார் முஹம்மத்\n\nஏ. சி. அகார் முஹம்மத் (\"அஷ்ஷெய்க் அகார் முஹம்மத்\") இலங்கை முஸ்லிம் கல்வியியலாளர்களில் குறிப்பிடத்தக்கவர்.இலங்கையின் இஸ்லாமிய அழைப்புப் பணியில் காத்திரமான பங்களிப்பினைச் செய்து வருகிறவர்.மிகச் சிறந்த பேச்சாளர்.இலங்கையின் முஸ்லிம் அறிஞர்களில் முதன் முதலாக தனக்கெனப் பிரத்தியேகமான [இணையத்தை] கொண்டவர் ஷெய்க் அகார் முஹம்ம்த்.இஸ்லாத்தின் அதிகார பிரதிகளில் இரண்டாம் நிலையாகக் கொள்ளப்படுகின்ற ஹதீஸ் துறையை தனது சிறப்புத் துறையாகக் கொண்டவர்.\n\nSection::::வாழ்க்கைச் சுருக்கம்.\nஅஷ்ஷெய்க் ஏ.சி. அகார் முஹம்மத் 1960ம் ஆண்டு ஏப்ரல் 23ம் திகதி இலங்கையின் வடமேல் மாகாணத்தில் குருணாகலை நகருக்கு அண்மையில் உள்ள 'தோரயாய' எனும் கிராமத்தில் பிறந்தார். இவரது தந்தை அப்துல் கரீம், தாயார் கமறுன் நிஹார்.\nமூன்று சகோதரர்களையும் ஒரு சகோதரியையும் கொண்ட இவர் குடும்பத்தில் மூன்றாமவர். 1988ம் வருடம் திருமண பந்தத்தில் இணைந்த இவருக்கு ஒரு ஆண், இரு பெண் குழந்தைகள் உள்ளனர்.\n\nகல்வி\n\nஅஷ்ஷெய்க் அகார் முஹம்மத்; தனது ஆரம்பக்கல்வியை தோரயாய அத்தாரிக் முஸ்லிம் வித்யாலயத்திலும் பின்னர் பக்மிகொல்ல அல்மினா முஸ்லிம் மகா வித்யாலயத்திலும் தெலியாகொன்ன ஹிஸ்புல்லா முஸ்லிம் மகா வித்யாலயம் என்பவற்றிலும் பெற்றுக் கொண்டார். 1976ம் ஆண்டு தனது உயர்கல்வியை தொடர்வதற்காக பேருவலை ஜாமிஆ நளீமியா கலாபீடத்தில் பிரவேசம் பெற்ற இவர் 1983ம் ஆண்டு முதற்தர சித்தியுடன் நளீமியா பட்டச்சான்றிதழை பெற்றுக்கொண்டார். 1984ம் அண்டு பேராதனை பல்கலைக்கழகத்தின் (வெளிவாரி) பொதுக் கலைமாணிப் பட்டப்பரீட்சையில் 2ம் தர உயர் சித்தியடைந்தார். 1994ஆம் ஆண்டு முதுதத்துவமாணி பாடநெறிக்காக தன்னை பதிவு செய்து கொண்ட இவர் 1995ஆம் ஆண்டு அதன் எழுத்துப் பரீட்சையை வெற்றிகரமாக பூர்த்தி செய்த நிலையில் உள்ளார்.\n\nSection::::சிந்தனையும் ஆளுமையும்.\nஇஸ்லாமிய எழுச்சி, சமூகமாற்ற தளங்களில் அக்கறைக்குரிய பல்வேறு விடயங்களில் பங்கெடுத்துள்ள இவர் தான் முன்வைக்கும் சிந்தனைக்கு முழுப்பொறுப்புள்ளவராக நடந்துகொள்கிறார். இஸ்லாமிய சிந்தனையில் நடுநிலைப் போக்கைக் கடைப்பிடிக்கும் இவர் பிரதான நீரோட்டத்தில் பணிபுரிவதையும் வேற்றுமையில் ஒற்றுமை காண்பதையும் வலியுறுத்தி வருகின்றார். இஸ்லாமிய அமைப்புக்களுக்கிடையில் இடைவினையாற்றுதல், சகஜீவன நிலை நின்று இனங்களுக்கிடையில் நல்லிணக்கத்தை ஏற்படுத்துதல், பல்வேறு நாகரிக, மதப் பண்பாடுகளுக்கிடையில் உரையாடல்களை நிகழ்த்துதல் இவரது அக்கறைக்குரிய விடயங்களாகும்.\n\nஇஸ்லாமியத்துறையை அதன் நியமங்களுக்கேற்பவும் அந்த நியமங்களிலிருந்து வழுவாமலும் அதற்குரிய ஒழுகலாற்று நடைமுறையை மீறாமலும் கொண்டு செல்லும (Discipline) இவர் எழுத்துக்களிலும் பேச்சுக்களிலும் அடிநாதமாக விளங்குகின்றது. அதாவது விதிமுறை நோக்கு தவறா பயில்முறையே இவர் கடைபிடிக்கும் நடைமுறையாகும்.\n\nஎளிமை, தெளிவு, மரபில் புத்துயிர்ப்பாக்கம், சர்வதேசத்தன்மை இவர் எழுத்திலும் பேச்சிலும் விரவிக்கிடக்கும் ஆளுமைப்பண்புகளாகும்.\n\nSection::::பங்களிப்புக்கள்.\nSection::::தஃவா.\nஷெய்க் அகார் முஹம்மத் அவர்கள் மாணவப் பருவம் முதலே இஸ்லாமிய அழைப்புப் பணியில் தீவிர ஈடுபாடு கொண்டவர். இலங்கை இஸ்லாமிய தஃவா களத்தின் முன்னோடி தாஈகளில் ஒருவர். தமிழ், சிங்களம், அரபு, ஆங்கிலம் ஆகிய மொழிகளில் புலமையுள்ள இவர் நாடறிந்த பேச்சாளராகவும் எழுத்தாளராகவும் தஃவா பயிற்றுவிப்பாளராகவும் அறியப்பட்டுள்ளார். இஸ்லாமிய தஃவா தொடர்பில் பல்வேறு நாடுகளுக்கும் பயணங்களை மேற்கொண்டுள்ளார்.\n\nSection::::எழுத்துத்துறை.\nநளீமிய்யாவின் முத்திங்கள் வெளியீடான இஸ்லாமிய சிந்தனையின் முன்னால் நிர்வாக ஆசிரியரான இவர் தற்போது அதன் ஆலோசனைக் குழு உறுப்பினராக இருந்து வருகிறார். இஸ்லாமிய சிந்தனை, அல்ஹஸனாத் போன்ற சஞ்சிகைகளில் இவர் தொடர் கட்டுரைகளை எழுதி வருகின்றமை குறிப்பிடத்தக்கது. தேசிய நாளிதழான தினகரனிலும் இவரது கட்டுரைகள் அவ்வப்போது வெளிவந்துள்ளன. இவர் இஸ்லாமிய சிந்தனையில் தொடராக எழுதிய ஹதீஸ் விளக்கம், பிக்ஹுஷ்ஷரிஆ, வானொலி முஸ்லிம் சேவை உரைகள் பின்னர் நூல்களாக வெளிவந்துள்ளன. \nSection::::நூல்கள்.\nஇஸ்லாமிய சிந்தனைத் தெளிவை வழங்கும் வகைளில் இவர் எழுதியுள்ள நூல்கள் வருமாறு:\n\nநபிவழி, சன்மார்க்க சட்டவிளக்கம், கல்வி கற்றல் கற்பித்தல் ஆகிய நூல்கள் வாசக வரவேற்பைப் பெற்றதுடன் பல பதிப்புக்களை கண்டுள்ளன.\n\nSection::::மேலும் அறிய.\nhttp://www.sheikhagar.net/about-sheikh-agar\n"}
{"id": "68646", "url": "https://ta.wikipedia.org/wiki?curid=68646", "title": "காகா (காற்பந்தாட்ட வீரர்)", "text": "காகா (காற்பந்தாட்ட வீரர்)\n\nகாகா (\"Kaká\") என்று அழைக்கப்படும் ரிக்கார்டோ இசேக்சன் டோஸ் சான்டோஸ் லேய்டே (\"Ricardo Izecson dos Santos Leite\"; பிறப்பு: ஏப்ரல் 22, 1982), ஒரு பிரேசிலிய காற்பந்தாட்ட வீரர். இவர் தற்பொழுது ரியல் மாட்ரிட் அணிக்காகவும் மற்றும் பிரேசில் அணிக்காகவும் விளையாடுகிறார். எட்டு வயதில் உள்ளூர் கழகத்துக்காக விளையாட ஆரம்பித்து தன் காற்பந்தாட்ட பயணத்தை தொடங்கினார் காகா . அப்பொழுது அவர் வரிப்பந்தாட்டமும் ஆடியதால், சாவோ பாவுலோ கழகத்துக்கு தன் முதல் ஒப்பந்தத்தை தரும் வரை அவரது கவனம் முழுதும் காற்பந்தாட்டத்தில் இல்லை. 2003-ஆம் ஆண்டு 85 லகரம் யூரோவுக்கு அவர் ஏ.சி.மிலன் கழகத்தில் சேர்ந்தார். இந்த இத்தாலிய கழகத்தில் இருக்கும்பொழுது தான் அவர் பலோன் டி'ஓர் வென்றார்.\n"}
{"id": "68649", "url": "https://ta.wikipedia.org/wiki?curid=68649", "title": "காக்கா", "text": "காக்கா\n\nகாக்கா அல்லது காகா என்பது கீழ்கண்டவற்றை குறிக்கும்:\n\n\n\n\n\n\n\n"}

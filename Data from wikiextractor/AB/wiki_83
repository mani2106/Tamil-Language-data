{"id": "99284", "url": "https://ta.wikipedia.org/wiki?curid=99284", "title": "ஜேம்ஸ் பிராங்கிளின்", "text": "ஜேம்ஸ் பிராங்கிளின்\n\nஜேம்ஸ் எட்வர்ட் சாள்ஸ் பிராங்ளின் (James Edward Charles Franklin, பிறப்பு: சனவரி 7, 1980), நியூசிலாந்து அணியின் முன்னாள் சகலதுறை ஆட்டக்காரர். இவர் இடதுகை துடுப்பாளரும், இடதுகை விரைவு-மித விரைவு பந்துவீச்சாளருமாவார்.\n\nஅக்டோபர் 20, 2004 இல் வங்காளதேசத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் ஹேட்ரிக் இலக்குகளை வீழ்த்தினார். இதன்மூலம் ஹேட்ரிக் இலக்குகள் வீழ்த்திய இரண்டாவது நியூசிலாந்து வீரர் எனும் சாதனை படைத்தார்.\n\nSection::::சர்வதேச போட்டிகள்.\n2001 ஆம் ஆண்டில் தனது முதல் சர்வதேச போட்டியை தனது 20 ஆவது வயதில் விளையாடினார்.ஓக்லாந்தில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். நியூசிலாந்து அணியின் முதன்மைப் பந்துவீச்சாளர்கள் காயம் காரணமாக விலகியதால் இவருக்கு வாய்ப்பு வழங்கப்பட்டது. இந்தப் போட்டியில் முஷ்தாக் அகமது மற்றும் முகமது யூசுப் ஆகியோரின் இலக்கினைக் கைப்பற்றினார்.\n\nபின் நாட்வெஸ்ட்டில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 42 ஓட்டங்களை விட்டுக்கொடுத்து 4 இலக்குகளைக் கைப்பற்றினார். இந்தப் போட்டியில் இவர் ஆட்டநாயகன் விருதுபெற்றார். பின் 2004-2005 ஆம் ஆண்டுகளில் நடைபெற்ற வங்காளதேசத் துடுப்பாட்ட அணிக்கு எதிராக நடைபெற்ற தேர்வுப் போட்டியில் இவர் 28 ஓட்டங்களை விட்டுக்கொடுத்து 5 இலக்குகளைக் கைப்பற்றி அணியின் வெற்றிக்கு உதவினார். பின் மார்ச் 2005 ஆம் ஆண்டில் நியூசிலாந்து துடுப்பாட்ட அணிக்கு எதிரான தேர்வுத் துடுப்பாட்டத் தொடரின் 3 ஆவது போட்டியில் 119 ஓட்டங்கள் விட்டுக் கொடுத்து 6 இலக்குகளைக் கைப்பற்றினார். பின் வெலிங்டன் நகரில் மேற்கிந்தியத்தீவுகள் துடுப்பாட்ட அணிக்கு எதிரான போட்டியில் 53 ஓட்டங்கள் கொடுத்து 5 இலக்குகளைக் கைப்பற்றினார். 2006 ஆம் ஆண்டில் கிளாமோர்கன் அணிக்காக மாகாணப் போட்டிகளில் விளையாடினார்.\n\nஏப்ரல் 29, 2006 இல் கேப்டவுன் நியூலேண்ட்ஸ் துடுப்பாட்ட அரங்கத்தில் தென்னாபிரிக்கத் துடுப்பாட்ட அணிக்கு எதிராக நடைபெற்ற போட்டியில் இவர் தனது முதல் நூறு ஓட்டங்களை அடித்தார். இவர் முதல்தரத் துடுப்பாட்டங்களில் இருமுறை இருநூறுகள் அடித்துள்ளார். 2005-2006 ஆம் ஆண்டுகளில் ஓக்லாந்து மாகாண அணிக்கு எதிரான போட்டியில் 208 ஓட்டங்கள் எடுத்தார்.பின் இதே அணிக்கு எதிராக 2008 ஆம் ஆண்டில் 219 ஓட்டங்கள் எடுத்தார்.2007 துடுப்பாட்ட உலகக்கிண்ணப் போட்டியில் இங்கிலாந்து துடுப்பாட்ட அணிக்கு எதிரான போட்டியின் முதல் பந்தில் இலக்கினை வீழ்த்தி சாதனை படைத்தார்.\n\nSection::::இந்தியன் பிரீமியர் லீக்.\nஇந்தியன் பிரீமியர் லீக் தொடரின் நான்காவது பருவத்தில் மும்பை இந்தியன்ஸ் அணி நிர்வாகம் இவரை 100,000 அமெரிக்க டாலர் மதிப்பில் ஏலத்தில் எடுத்தது.இந்தத் தொடரில் கொல்கத்தா நைட் ரைடர்ஸ் அணிக்கு எதிரான போட்டியில் 23 பந்துகளிலிறுதிவரை ஆட்டமிழக்காமல் 45* ஓட்டக்கள் எடுத்தார். பின் பந்துவீச்சில் 4 ஓவர்கள் வீசி 35 ஓட்டங்கள் விட்டுக்கொடுத்து 2 இலக்குகளைக் கைப்பற்றினார். இந்தப் போட்டியில் இறுதி ஓவரில் 21 ஓட்டங்கள் தேவைப்பட்ட போது லட்சுமிபதி பாலாஜி வீசிய ஓவரில் முதல் நான்கு பந்துகளில் 4 நான்குகளை எடுத்தார். பின் கடைசிப் பந்தில் அம்பாதி ராயுடு ஆறு ஓட்டங்கள் எடுத்து அணியை வெற்றி பெறச் செய்தார்.\n"}
{"id": "99285", "url": "https://ta.wikipedia.org/wiki?curid=99285", "title": "நிலக்கிழார் சாங்கின் நூல்", "text": "நிலக்கிழார் சாங்கின் நூல்\n\nநிலக்கிழார் சாங்கின் நூல் அல்லது சாங் சுன் சூ (ஆங்கிலம்: The Book of Lord Shang, சீனம்: Shang chün shu) என்பது ஒரு சீன சட்டவியல், மெய்யியல் நூல். இந்த நூல் கிமு 359 - கிமு 338 ஆண்டளவில், போரிடும் நாடுகள் காலம் என அறியப்பட்ட காலத்தில் வாழ்ந்த நிலக்கிழார் Shang Yang அவர்களின் கடுமையான சட்ட விதிமுறைகளை விபரிக்கும் நூல் ஆகும். இந்த நூலின் மிகக் கடுமையான கொடுமையான விதிகளை பலர் விமர்சித்து உள்ளார்கள். எனினும் சிலர் அக் காலத்திற்கு இவை தேவைப்பட்டதாகவும் பொருத்தமானதாகவும் நியாப்படுத்தி உள்ளார்கள்.\n\nசாங்கின் கூற்றுப்படி சட்டங்கள் அரசை மக்களிடம் இருந்து நிலையாகப் பாதுகாப்பதற்கானவை. மக்கள் தன்னலம் மிக்கவர்கள், அறிவற்றவர்கள். நல்லது ஒன்றோ அறம் சார்ந்தது என்றோ புறவய நோக்கில் எதுவும் இல்லை. கீழ்படிதலே மிக முக்கியமானது.\n\n"}
{"id": "99289", "url": "https://ta.wikipedia.org/wiki?curid=99289", "title": "மார்ட்டின் கப்டில்", "text": "மார்ட்டின் கப்டில்\n\nமார்ட்டின் ஜேம்ஸ் கப்டில் (\"Martin James Guptill\", பிறப்பு: 30 செப்டம்பர் 1986) நியூசிலாந்து துடுப்பாட்ட வீரர். முதல்-வரிசை வலக்கை மட்டையாளரான இவர் நியூசிலாந்தின் பல வயதுக் குழுக்களையும் பிரதிநிதித்துவப் படுத்தினார்.\n\n2006 ஆம் ஆண்டில் இலங்கையில் இடம்பெற்ற 19-வயதுக்குட்பட்டோருக்கான உலகக்கிண்ணப் போட்டியில் நியூசிலாந்து அணியில் விளையாடினார். தனது முதலாவது முதல் தரப் போட்டியை 2006 மார்ச் மாதத்தில் விளையாடினார்.\n\n2009 சனவரியில் தனது முதலாவது ஒரு-நாள் போட்டியை மேற்கிந்தியத் தீவுகள் அணிக்கு எதிராக விளையாடி, முதல் போட்டியிலேயே சதமடித்த முதலாவது நியூசிலாந்தர் என்ற சாதனையைப் படைத்தார். தனது முதலாவது தேர்வு ஆட்டத்தை 2009 மார்ச் மாதத்தில் இந்தியாவுக்கு எதிராக விளையாடினார்.\n\n2015 உலகக் கிண்ணப் போட்டியின் காலிறுதிப் போட்டியில் மேற்கிந்தியத் தீவுகளுக்கு எதிராக விளையாடி ஆட்டமிழக்காமல் 163 பந்துகளை எதிர்கொண்டு 237 ஓட்டங்களைப் பெற்றார். இதன்மூலம் துடுப்பாட்ட உலகக்கிண்ணத் தொடரில் அதிக ஓட்டங்கள் எடுத்தவர் மற்றும் சர்வதேச அளவில் அதிக ஓட்டங்கள் பெற்றவர்கள் எனும் சாதனையைப் படைத்தார்.\n\nSection::::ஒருநாள் பன்னாட்டுத் துடுப்பாட்டம்.\nஜனவரி 10, 2009 ஆம் ஆண்டில் ஓக்லாந்தில் நடைபெற்ற மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இவரின் முதல் போட்டியில் நூறு அடித்தார். இதன்மூலம் அறிமுகப் போட்டியில் நூறு ஓட்டங்களடித்த முதல் நியூசிலாந்து துடுப்பாட்ட வீரர் எனும் சாதனையைப் படைத்தார். கிறிஸ் கெயில் வீசிய பந்தில் ஆறு அடித்து இவரின் நூறாவது ஒட்டத்தை அடித்தார். மேலும் இறுதிவரை ஆட்டமிழக்காமல் 122 ஓட்டங்கள் எடுத்தார். இதன்மூலம் அறிமுகப் போட்டியில் அதிக ஓட்டங்கள் அடித்த முதல் நியூசிலாந்து துடுப்பாட்ட வீரர் மற்றும் சர்வதேச வீரர் எனும் சாதனையையும் படைத்தார். மேலும் மேற்கிந்தியத்தீவுகள் துடுப்பாட்ட அணிக்கு எதிராக இறுதிவரை ஆட்டமிழக்காமல் இருந்தவர் எனும் சாதனையைப் படைத்தார். மார்ச் 2009 இல் ஆமில்டன், நியூசிலாந்தில் நடைபெற்ற இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அறிமுகமானார். இதில் போட்டியின் முதல் பகுதியில் 14 மற்றும் இரண்டாவது ஆட்டப் பகுதியில் 48 ஓட்டங்கள் எடுத்தார்.\n\nடிசம்பர் 14,2009 இல் நேப்பியர், நியூசிலாந்தில் பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியின் இரண்டாவது ஆட்டப்பகுதியில் முதல் முறையாக பந்துவீசினார். இதில் சல்மான் பட் மற்றும் இம்ரான் பர்ஹாத் ஆகிய மட்டையாளர்களை வீழ்த்தினார். இந்தப் போட்டியில் 16 ஓட்டங்களை விட்டுக் கொடுத்து 2 மட்டையாளர்களை வீழ்த்தினார்.\n\n2013 ஆம் ஆண்டில் இங்கிலாந்திற்கு எதிரான தொடரில் அடுத்தடுத்து இரண்டு நூறுகளை அடித்தார். இலார்ட்சு துடுப்பாட்ட மைதானத்தில் நடைபெற்ற முதல் போட்டியில் இரண்டாவதாக விளையாடி இறுதிவரை ஆட்டமிழக்காமல் 103* ஓட்டங்கள் எடுத்தார். இவரின் \"ஸ்டிரைக்ரேட்\" 83.73 ஆகும். ரோஸ் பவுல், சவுதாம்ப்டனில் நடைபெற்ற இரண்டாவது போட்டியில் இறுதிவரை ஆட்டமிழக்காமல் 189* ஓட்டங்கள் எடுத்தார். இவரின் \"ஸ்டிரைக்ரேட்\" 121.93 ஆகும். இதன்மூலம் அதிக ஓட்டங்கள் எடுத்த நியூசிலாந்து துடுப்பாட்ட வீரர் எனும் சாதனையைப் படைத்தார். மேலும் ஒருநாள் பன்னாட்டுத் துடுப்பாட்டப் போட்டிகளில் 359 ஓட்டங்கள் எடுத்து அணியின் மொத்த ஓட்டங்களில் அதிக ஓட்டங்கள் எடுத்தவர்கள் பட்டியலில் ஐந்தவாது இடத்தைப் பெறுவதற்கு உதவினார். மேலும் இங்கிலாந்து மண்ணில் அதிக ஓட்டங்கள் எடுத்தவர்கள்பட்டியலில் விவியன் ரிச்சர்ட்ஸ்சின் சாதனைஅயை சமன் செய்தார்.\n\n"}
{"id": "99293", "url": "https://ta.wikipedia.org/wiki?curid=99293", "title": "ஜாமீ ஹவ்", "text": "ஜாமீ ஹவ்\n\nஜாமீ மைக்கல் ஹவ் (Jamie Michael How, பிறப்பு: மே 19, 1981), நியூசிலாந்து அணியின் வலதுகை துடுப்பாட்டக்காரர். இவர் வலதுகை புறத்திருப்ப பந்துவீச்சுசாளரும் கூட.\n"}
{"id": "99296", "url": "https://ta.wikipedia.org/wiki?curid=99296", "title": "அரசு உதவி பெறும் கல்லூரிகள் (இந்தியா)", "text": "அரசு உதவி பெறும் கல்லூரிகள் (இந்தியா)\n\nஇந்தியாவில் பதிவு செய்யப்பட்ட தனியார் அறக்கட்டளைகள், சமூக அமைப்புகள் மற்றும் சங்கங்கள் போன்றவற்றின் நிர்வாகத்தில் அரசின் கட்டுப்பாடுகளின் கீழ் செயல்படுத்தப்படும் கல்லூரிகளின் ஆசிரியர் மற்றும் அலுவலர்களுக்கு, அரசு கல்லூரிகளில் பணிபுரிபவர்களுக்கு இணையாக சம்பளம் மற்றும் உதவிகள் அரசால் அளிக்கப்படுகின்றன. இந்தக் கல்லூரிகள் அரசு உதவி பெறும் கல்லூரிகள் என்றழைக்கப்படுகின்றன.\n\n"}
{"id": "99297", "url": "https://ta.wikipedia.org/wiki?curid=99297", "title": "நேத்தன் மெக்கெல்லம்", "text": "நேத்தன் மெக்கெல்லம்\n\nநேத்தன் லெஸ்லி மெக்கெல்லம் (Nathan McCullum, பிறப்பு: செப்டம்பர் 1, 1980) நியூசிலாந்து துடுப்பாட்ட அணியின் முன்னாள் வீரர் ஆவார். இவர் நியூசிலாந்து அணிக்காக ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடினார். வலதுகை மட்டையாளரான இவர் வலதுகை புறத்திருப்பப் பந்து வீச்சாளர் ஆவார். 2016 ஐசிசி உலக இருபது20 போட்டிக்குப் பிறகு சர்வதேச போட்டிகளில் இருந்து தனது ஓய்வினை அறிவித்தார்.\n\nSection::::உள்ளூர்ப் போட்டிகள்.\nஇவர் 2010 ஆம் ஆண்டு வரை உள்ளூர்ப் போட்டிகளில் விளையாடினார். இவர் \"லங்காஷயர், புனே வாரியர்சு இந்தியா, சன்ரைசர்ஸ் ஐதராபாத் ,சிட்னி சிக்சர்ஸ்,மற்றும் கிளாமோர்கன்\" அணிக்காக விளையாடினார். 2011 இந்தியன் பிரீமியர் லீக் தொடரில் இவர் சன்ரைசர்ஸ் ஐதராபாத் அணிக்காக விளையாடினார். இந்தத் தொடரில் 2 போட்டிகளில் விளையாடினார். துவக்கவீரராக களம் இறங்கிய இவர் 26 ஓட்டங்கள் எடுத்தார். இவரின் சராசரி 26.00 ஆகும். மேலும் இவரின் ஸ்டிரைக் ரேட் 118.18 ஆகும். பந்துவீச்சில் 5 ஓவர்கள் வீசி 34 ஓட்டங்களை விட்டுக்கொடுத்தார். பந்துவீச்சு சராசரி 6.80 ஆகும்.\n\nSection::::சர்வதேச போட்டிகள்.\nசெப்டம்பர் 19, 2007 இல் தென்னாபிரிக்கத் துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார்.இந்தப் போட்டியில் 4 பந்துகளில் 1 ஓட்டங்களை மட்டும் எடுத்து ரன் அவுட் முறையில் ஆட்டமிழந்தார்.இந்தப் போட்டியில் தென்னாப்பிரிக்க அணி 6 இலக்குகள் வித்தியாசத்தில் வெற்றி பெற்றது. பெப்ரவரி 15, 2009 ஆம் ஆண்டில் ஆத்திரேலியத் துடுப்பாட்ட அணிக்கு எதிரான போட்டியில் இவர் விளையாடினார். மார்ச் 26,2016 இல் கொல்கத்தா ,ஈடன் கார்டன்ஸ் அரங்கத்தில் நடைபெற்ற வங்காளதேசத் துடுப்பாட்ட அணிக்கு எதிரான போட்டியில் விளையாடினார். இந்தப் போட்டியில் இவர் சந்தித்த முதல் பந்திலேயே முஷ்பிகுர் ரகீம் பந்துவீச்சில் ஆட்டமிழந்தார். பின் பந்துவீச்சில், 2 ஓவர்கள் வீசி 6 ஓட்டங்களை விட்டுக்கொடுத்து 1 இலக்கினைக் கைப்பற்றினார். இந்தப் போட்டியில் நியூசிலாந்து அணி 75 ஓட்டங்கள் வித்தியாசத்தில் வெற்றி பெற்றது.\n\nசெப்டம்பர் 8,2009 இல் கொழும்புவில் நடைபெற்ற காம்பக் கோப்பைத் தொடரில் இலங்கைத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமனார்.இந்தப் போட்டியில் 7 ஓவர்கள் வீசி 27 ஓட்டங்களை விட்டுக்கொடுத்தார். இதில் ஒரு ஓவரை மெய்டனாக வீசினார். ஆனால் இலக்கினைக் கைப்பற்றவில்லை. பின் மட்டையாட்டத்தில் இவர் சந்தித்த முதல் பந்திலேயே லசித் மாலிங்க பந்துவீச்சில் ஆட்டமிழந்தார். இந்தப் போட்டியில் இலங்கை அணி 97 ஓட்டங்கள் வித்தியாசத்தில் வெற்றி பெற்றது. ஆகஸ்டு 19,2009 இல் செஞ்சூரியனில் நடைபெற்ற தென்னாபிரிக்கத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் விளையாடினார். இந்தப் போட்டியில் துவக்க ஓவர்களை வீசினார். 5 ஓவர்களை வீசி 29 ஓட்டங்களி விட்டுக்கொடுத்தார். ஆனால் இலக்கினைக் கைப்பற்றவில்லை. பின் மட்டையாட்டத்தில் 14 பதுகளில் 10 ஓட்டங்களை எடுத்தார். இந்தப் போட்டியில் தென்னாப்பிரிக்க அணி 20 ஓட்டங்கள் வித்தியாசத்தில் வெற்றி பெற்றது. 2011 துடுப்பாட்ட உலகக்கோப்பை போட்டியில் இவர் நியூசிலாந்து அணிக்காக விளையாடினார். இந்தத் தொடரில் அரையிறுதி வரை சென்றனர்.\n\n2015 -2016 ஆம் ஆண்டுகளில் சதர்ன் எமிஸ்பர் தொடரின் முடிவோடு அனைத்து வடிவப் போட்டிகளிலிருந்தும் ஓய்வு பெறுவதாக அறிவித்தார். 2016 ஐசிசி உலக இருபது20 போட்டித் தொடரில் விளையாடும் அணியில் இவர் இடம்பெற்றார். மார்ச் 26, 2016 இல் வங்காளதேசத் துடுப்பாட்ட அணிக்கு எதிரான பன்னாட்டு இருபது20 போட்டியில் இறுதியாக விளையாடினார்.\n"}
{"id": "99305", "url": "https://ta.wikipedia.org/wiki?curid=99305", "title": "ஆரிய மாயை", "text": "ஆரிய மாயை\n\nஆரிய மாயை (\"Arya Mayai\") என்ற நூல் கா. ந. அண்ணாதுரை (அண்ணா) எழுதிய ஒரு சிறு நூலாகும். மிகுந்த சர்ச்சைகளை ஏற்படுத்திய அண்ணாவின் சில நூல்களுள் இதுவும் ஒன்று. இந்நூலில் ஆரியர்களாகிய பிராமணர்கள் கடுமையாகச் சாடப்பட்டுள்ளதாகவும், ஆரிய இனச்சேர்க்கை, திரைமறைவுகளை உருவகப்படுத்தும் விதமாக எழுதப்பட்டிருப்பதாக விமர்சனம் வைக்கப்பட்டது. இந்த காரணங்களுக்காகவும், கிளர்ச்சி செய்கின்ற நூல் என்ற காரணத்திற்காகவும் அவருக்கு ரூபாய் 700 அபராதம் மற்றும் 6 மாதங்கள் சிறைத்தண்டணையும் சென்னை மாநில அரசால் அண்ணாவுக்கு அளிக்கப்பட்டது.\nSection::::நூலில் அண்ணாவின் முன்னுரை.\nஆரிய மாயை எனும் இச்சிறு நூல், நான் பல சமயங்களிலே எழுதிய கட்டுரைகளைத் தொகுத்தும், இன எழுச்சிக்குப் பாடுபடும் ஆற்றலறிஞர்களின் ஆராய்ச்சிகளைத் திரட்டியும் வெளியிடப்படுகிறது. மேற்கோள்கள் பல தரப்பட்டுள்ளன. படிக்க மட்டுமேயன்றி, பிறருக்கு விளக்கவும், மாற்றாரின் எதிர்ப்புரைகளுக்கு மறுப்புரை தரவும் இந்நூல் பெரிதும் பயன்படும் என்று கருதுகிறேன். பேச்சளர்களுக்கு பேருபகாரியாக இந்நூல் இருக்கும்.\n\nSection::::நூலைப் பற்றி அண்ணா.\nஆரிய மாயை வழக்குக்காக பலமுறை முக்கியமான அலுவல்களையெல்லாம் விட்டு விட்டு திருச்சிக்குச் சென்று வருகிறேன். அடிக்கடி வாயிதா போடுகிறார்கள். கம்பராமாயன சீலர் கலாரசிகர் தோழர் பாஸ்கரத் தொண்டைமானைத் தான் இந்த வழக்கை விசாரிப்பதற்காக ஏற்படுத்தியிருக்கிறார்கள். ஆரிய மாயைக்கு அவர் தடை விதித்து என்னைச் சிறையில் தள்ளினால் மறுநாளே ஆயிரக்கணக்கான துண்டுப் பிரசுரங்கள் மூலம் ஆரிய மாயை அச்சாகி எங்கும் பறக்குமே! சர்க்கார் இப்போது ஆரிய மாயை, இலட்சிய வரலாறு, இராவண காவியம் போன்ற நல்ல நூல்களைப் படித்து வருவது பற்றி மிகவும் மகிழ்ச்சி அடைகிறேன்.அண்ணாத்துரை உள்ளதைத்தான் எழுதினான் என்ற அவர்களுக்கு நன்று தெரிந்ததே. சர்க்கார் நூல்களின் மீது தடைவிதிப்பதை விட்டுவிட்டு முக்கியமாகச் செய்யவேண்டிய காரியங்களில் ஈடுபடுவது நல்லது.\n"}
{"id": "99306", "url": "https://ta.wikipedia.org/wiki?curid=99306", "title": "கைல் மில்ஸ்", "text": "கைல் மில்ஸ்\n\nகைல் டேவிட் மில்ஸ் (Kyle David Mills, பிறப்பு: மார்ச்சு 15, 1979) நியூசிலாந்து துடுப்பாட்ட அணியின் முன்னாள் பந்துவீச்சாளர் ஆவார். இவர் நியூசிலாந்து அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய போட்டிகளில் விளையாடியுள்ளார். வலதுகை விரைவு-மித பந்துவீச்சுசாளரான இவர் வலதுகை துடுப்பாளரும் ஆவார். இவர் இறுதிக்கட்ட ஓவர்களில் விரைவாக ஓட்டங்கள் சேர்ப்பதில் வல்லவராக இருந்தார். அக்டோபர், 2009 ஆம் ஆண்டில் பன்னாட்டுத் துடுப்பாட்ட அவையின் சிறந்த ஒருநாள் பன்னாட்டுத் துடுப்பாட்ட வீரர்களுக்கான தரவரிசையில் முதலிடம் பிடித்தார். இவர் ஆக்லாந்து மாகாணத் துடுப்பாட்ட அணிக்காகவும், இந்தியன் பிரீமியர் லீக் தொடர்களில் கிங்சு இலெவன் பஞ்சாபு மற்றும் மும்பை இந்தியன்ஸ் அணிக்காகவும் விளையாடியுள்ளார்.\n\nSection::::ஆரம்பகால வாழ்க்கை.\nகைல் டேவிட் மில்ஸ் மார்ச்சு 15, 1979 இல் ஓக்லாந்தில் பிறந்தார். இவர் கை தஹு மரபைச் சேர்ந்தவர் ஆவார். இவர் முர்வேலிலுள்ள துவக்கப்பள்ளியில் கல்வி பயின்றார். மேலும் மக்லியன்ஸ் கல்லூரியில் பட்டம் பயின்றார்.\n\nSection::::சர்வதேச போட்டிகள்.\nSection::::தேர்வுத் துடுப்பாட்டம்.\nஇவர் 2004 ஆம் ஆண்டில் நியூசிலாந்து துடுப்பாட்ட அணி இங்கிலாந்தில் சுற்றுப் பயணம் செய்து விளையாடியது. சூன் 10 இல் நாட்டின்ஹாமில் நடைபெற்ற இங்கிலாந்து துடுப்பாட்ட அணிக்கு எதிரான மூன்றாவது தேர்வுத் துடுப்பாட்டப் போட்டியில் இவர் அறிமுகமானார்.\n\nஇந்தப் போட்டியின் முதல் ஆட்டப் பகுதியில் 4 பந்துகளில் ஓட்டம் ஏதும் எடுக்காமல் ஹோகார்டின் பந்துவீச்சில் ஆட்டமிழந்தார். பின் பந்துவீச்சில் 6 ஓவர்கள் வீசி 31 ஓட்டங்கள் விட்டுக்கொடுத்தார். இதில் 2 ஓவர்களை \"மெய்டனாக\" வீசினார். இவரின் பதுவீச்சு சராசரி 5.16 ஆகும்.இரண்டாவது ஆட்டப் பகுதியில் 21 பந்துகளில் 8 ஓட்டங்கள் எடுத்து கிலெசின் பந்துவீச்சில் ஆட்டமிழந்தார். இரண்டாவது ஆட்டப்பகுதியில் இவருக்கு பந்துவீச வாய்ப்பு வழங்கப்படவில்லை.இந்தப் போட்டியில் இங்கிலாந்து அணி 4 இலக்குகள் வித்தியாசத்தில் வெற்றி பெற்றது. மார்ச் 18, 2009 இல் இந்தியத் துடுப்பாட்ட அணி நியூசிலாந்தில் சுற்றுப் பயணம் செய்து விளையாடிய தொடரில் விளையாடும் வாய்ப்பினைப் பெற்றார். இதன் முதல் போட்டியின் முதல் ஆட்டப் பகுதியில் இவர் சந்தித்த முதல் பந்திலேயே முனாஃப் படேலின் பந்துவீச்சில் ஆட்டமிழந்தார். பின் பந்துவீச்சில் 22 ஓவர்கள் வீசி 98 ஓட்டங்கள் விட்டுக்கொடுத்தார். இதில் 4 ஓவர்களை \"மெய்டனாக\" வீசி ஹர்பஜன் சிங்கின்இலக்கினைக் கைப்பற்றினார். இவரின் பதுவீச்சு சராசரி 4.45 ஆகும்.இரண்டாவது ஆட்டப் பகுதியில் 2 ஓவர்கள் வீசி 21 ஓட்டங்களை விட்டுக் கொடுத்தார். இந்தப் போட்டியில் இந்திய அணி 10 இலக்குகள் வித்திதியாசத்தில் வெற்றி பெற்றது.\n\nSection::::ஒருநாள் பன்னாட்டுத் துடுப்பாட்டம்.\nஏப்ரல் 15, 2001 இல் சார்ஜா அமீரகத்தில் நடைபெற்ற ஏ ஆர் ஒய் கோப்பைக்கான தொடரில் பாக்கித்தான் துடுப்பாட்ட அணிக்கு எதிரான ஐந்தாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார்.\n\nபெப்ரவரி, 2007 ஆம் ஆண்டில் ஆத்திரேலிய தொடரில் காயம் ஏற்பட்டதனால் இவர் 2007 துடுப்பாட்ட உலகக்கிண்ணத் தொடரில் இருந்து விலகினார்.பின் நியூசிலாந்துன் அணி 2007 டிசம்பர் மாதத்தில் தென்னாப்பிரிக்காவில் சுற்றுப்பயணம் செய்து விளையாடியது .இந்தத் தொடரில் விளையாடும் வாய்ப்பினைப் பெற்றார்.\n\n"}
{"id": "99307", "url": "https://ta.wikipedia.org/wiki?curid=99307", "title": "ஜேகப் ஓரம்", "text": "ஜேகப் ஓரம்\n\nஜேகப் டேவிட் பிளிப் ஓரம் (Jacob David Philip Oram, பிறப்பு: சூலை 28, 1978), நியூசிலாந்து அணியின் முன்னாள் சகலதுறை ஆட்டக்காரர். இவர் நியூசிலாந்து அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய போட்டிகளில் விளையாடியுள்ளார். இவர் இடதுகை துடுப்பாளரும், வலதுகை மிதவேக பந்துவீச்சாளரும் ஆவார். இவர் சென்ட்ரல் மாவட்ட அணி இந்தியன் பிரீமியர் லீக் போட்டியில் சென்னை சூப்பர் கிங்ஸ், மும்பை இந்தியன்ஸ் மற்றும் ராஜஸ்தான் ராயல்ஸ் அணிகளில் விளையாடியுள்ளார். மேலும் இவர் \"சிட்டகாங் கிங்ஸ், காஸி டேங் மற்றும் யுவா நெக்ஸ்ட்\" ஆகிய அணிகளுக்காக உள்ளூர்ப் போட்டிகளில் விளையாடியுள்ளார்.\n\nSection::::சர்வதேச போட்டிகள்.\nSection::::தேர்வுத் துடுப்பாட்டம்.\nஇவர் 2002 ஆம் ஆண்டில் இந்தியத் துடுப்பாட்ட அணி நியூசிலாந்தில் சுற்றுப் பயணம் செய்து விளையாடியது.டிசம்பர் 12 இல் வெலிங்டனில் நடைபெற்ற இந்தியத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 5 பந்துகளில் ஓட்டம் ஏதும் எடுக்காமல் ஹர்பஜன் சிங் பந்துவீச்சில் ஆட்டமிழந்தார். பின் பந்துவீச்சில் 15 ஓவர்கள் வீசி 31 ஓட்டங்கள் விட்டுக்கொடுத்தார். இதில் 4 ஓவர்களை \"மெய்டனாக\" வீசினார். இவரின் பதுவீச்சு சராசரி 2.06 ஆகும். இவரின் முதல் இலக்காக சச்சின் டெண்டுல்கரின் இலக்கை வீழ்த்தினார்.பின் பார்த்தீவ் படேலின் இலக்கினை வீழ்த்தினார். இரண்டாவது ஆட்டப் பகுதியில் 12 ஓவர்கள் வீசி 36 ஓட்டங்களை விட்டுக்கொடுத்து 3 இலக்குகளைக் கைப்பற்றினார். இதில் 3 ஓவர்களை \"மெய்டனாக\" வீசினார். இந்தப் போட்டியில் நியூசிலாந்து அணி 10 இலக்குகள் வித்தியாசத்தில் வெற்றி பெற்றது.\n\nSection::::இறுதிப் போட்டி.\n2009 ஆம் ஆண்டில் நியூசிலாதுத் துடுப்பாட்ட அணி இலங்கையில் சுற்றுப் பயணம் செய்து விளையாடியது.ஆகத்து 26 இல் கொழும்புவில் நடைபெற்ற இலங்கைத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியின் முதல் ஆட்டப் பகுதியில் 52 பந்துகளில் 24 ஓட்டங்கள் எடுத்து ரங்கன ஹேரத்தின்பந்துவீச்சில் ஆட்டமிழந்தார். பின் பந்துவீச்சில் 21 ஓவர்கள் வீசி 56 ஓட்டங்கள் விட்டுக்கொடுத்தார். ஆனால் இலக்கினைக் கைப்பற்றவில்லை. இதில் 7 ஓவர்களை \"மெய்டனாக\" வீசினார். இவரின் பதுவீச்சு சராசரி 2.66 ஆகும். இரண்டாவது ஆட்டப் பகுதியில் 148 பந்துகளில் 56 ஓட்டங்கள் எடுத்தார். இந்தப்போட்டியில் இலங்கை அணி 96 ஓட்டங்கள் வித்தியாசத்தில் வெற்றி பெற்றது.\n\nSection::::ஒருநாள் பன்னாட்டுத் துடுப்பாட்டம்.\nசனவரி 4, 2001 இல் வெலிங்டனில் சிம்பாப்வே துடுப்பாட்ட அணிக்கு எதிரான இரண்டாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார்.இந்தப் போட்டியில் 4 ஓவர்கள் வீசி 17 ஓட்டங்களை விட்டுக்கொடுத்தார். ஆனால் இலக்கினைக் கைப்பற்றவில்லை. இந்தப் போட்டியில் நியூசிலாந்து அணி 4 இலக்குகள் வித்தியாசத்தில் வெற்றி பெற்றது.\n\nSection::::இறுதிப் போட்டி.\n2012 ஆம் ஆண்டில் நியூசிலாதுத் துடுப்பாட்ட அணி இலங்கையில் சுற்றுப் பயணம் செய்து விளையாடியது.நவம்பர் 6 இல் கண்டியில் நடைபெற்ற இலங்கைத் துடுப்பாட்ட அணிக்கு எதிரான மூன்றாவது ஒருநாள் பன்னாட்டுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியில் 4 பந்துகளில் 2 ஓட்டங்கள் எடுத்து குசல் மெண்டிசு பந்துவீச்சில் ஆட்டமிழந்தார்.பின் பந்துவீச்சில் 7 ஓவர்கள் வீசி 43 ஓட்டங்களை விட்டுக்கொடுத்தார். இதில் 1 ஓவரை \"மெய்டனாக\" வீசினார். ஆனல் இவர் இலக்கினைக் கைப்பற்றவில்லை. இந்தப் போட்டியில் இலங்கை அணி 7 இலக்குகள் வித்தியாசத்தில் வெறி பெற்றது.\n"}
{"id": "99309", "url": "https://ta.wikipedia.org/wiki?curid=99309", "title": "ஸ்காட் ஸ்டைரிஸ்", "text": "ஸ்காட் ஸ்டைரிஸ்\n\nஸ்காட் பேர்னாட் ஸ்டைரிஸ் (Scott Bernard Styris, பிறப்பு: சூலை 10, 1975), நியூசிலாந்து அணியின் சகலதுறை ஆட்டக்காரர். இவர் வலதுகை துடுப்பாளரும், வலதுகை மிதவேக பந்துவீச்சுசாளருமாவார்.\n"}
{"id": "99310", "url": "https://ta.wikipedia.org/wiki?curid=99310", "title": "மார்ச் 2011", "text": "மார்ச் 2011\n\nமார்ச் 2011 (\"March 2011\"), ஒரு செவ்வாய்க்கிழமை ஆரம்பித்து 31 நாட்களின் பின்னர் ஒரு வியாழக்கிழமை முடிவடைகிறது. தமிழ் நாட்காட்டியின் படி பங்குனி மாதம் மார்ச் 15 செவ்வாய்க்கிழமை தொடங்கி, 2011 ஏப்ரல் 13 புதன்கிழமை முடிவடையும்.\n\n"}
{"id": "99311", "url": "https://ta.wikipedia.org/wiki?curid=99311", "title": "ஜெசி ரைடர்", "text": "ஜெசி ரைடர்\n\nஜெசி டானியல் ரைடர் (\"Jesse Daniel Ryder\", பிறப்பு: ஆகத்து 6, 1984), நியூசிலாந்து அணியின் முன்னாள் சகலதுறை ஆட்டக்காரர். இவர் இடதுகை துடுப்பாளரும், வலதுகை மிதவேகப் பந்துவீச்சாளரும் ஆவார். இவர் நியூசிலாந்து அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய போட்டிகளில் விளையாடியுள்ளார்.\n\n2002 ஆம் ஆண்டில் 19 வயதிற்கு உட்பட்ட துடுப்பாட்ட உலகக்கிண்ணத் தொடரில் நியூசிலாந்து துடுப்பாட்ட அணியின் தலைவராக நியமிக்கப்பட்டார். இவர் வெலிங்டன் மற்றும் மத்திய மாவட்ட துடுப்பாட்ட அணிகளுக்காக உள்ளூர்ப் போட்டிகளில் விளையாடினார். மேலும் இவர் முதல் தரத் துடுப்பாட்டம் மற்றும் பட்டியல் அ துடுப்பாட்டங்களில் விளையாடியுள்ளார். மேலும் எச்செக்ஸ் மாகாணத் துடுப்பாட்டப் போட்டிகளிலும் விளையாடியுள்ளளார். இந்தியன் பிரீமியர் லீக் தொடரில் பெங்களூர் ராயல் சேலஞ்சர்ஸ்,புனே வாரியர்சு இந்தியா மற்றும் டெல்லி டேர்டெவில்ஸ் அணிகளுக்காக விளையாடியுள்ளார்.\n\nSection::::சர்வதேச போட்டிகள்.\nSection::::தேர்வுத் துடுப்பாட்டம்.\nஇவர் 2008 ஆம் ஆண்டில் நியூசிலாந்துத் துடுப்பாட்ட அணி வங்காளதேசத்தில் சுற்றுப் பயணம் செய்து விளையாடியது அக்டோபர் 17 இல் சிட்டகொங்கில் நடைபெற்ற வங்காளதேசத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 5 பந்துகளில் 1 ஓட்டம் எடுத்து சகீப் அல் அசன் பந்துவீச்சில் ஆட்டமிழந்தார். பின் பந்துவீச்சில் 3 ஓவர்கள் வீசி 10ஓட்டங்கள் விட்டுக்கொடுத்தார். இதில் 1 ஓவரை \"மெய்டனாக\" வீசினார். ஆனால் இலக்கினைக் கைப்பற்றவில்லை. இவரின் பதுவீச்சு சராசரி 0.70 ஆகும். இரண்டாவது ஆட்டப் பகுதியில் 101 பந்துகளில்38 ஓட்டங்கள் எடுத்து \"ரன் அவுட்\" ஆனார். இதில் 4 நான்குகளும் அடங்கும். இந்தப் போட்டியில் நியூசிலாந்து அணி 3 இலக்குகள் வித்தியாசத்தில் வெற்றி பெற்றது.\n\nSection::::இறுதிப் போட்டி.\n2011 ஆம் ஆண்டில் நியூசிலாந்துத் துடுப்பாட்ட அணி ஆத்திரேலியாவில் சுற்றுப் பயணம் செய்து விளையாடியது. டிசம்பர் 9 இல் ஹோபார்ட்டில் நடைபெற்ற ஆத்திரேலியத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியின் முதல் ஆட்டப் பகுதியில் 10 பந்துகளில் ஓட்டங்கள் ஏதும் எடுக்காமல் பட்டின்சன் பந்துவீச்சில் ஆட்டமிழந்தார். இரண்டாவது ஆட்டப் பகுதியில் 28 பந்துகளில் 16 ஓட்டங்கள் எடுத்தார். இந்தப்போட்டியில் நியூசிலாந்து துடுப்பாட்ட அணி 7 ஓட்டங்கள் வித்தியாசத்தில் வெற்றி பெற்றது.\n\nSection::::ஒருநாள் பன்னாட்டுத் துடுப்பாட்டம்.\nபெப்ரவரி 9, 2008 இல் வெலிங்டனில் இங்கிலாந்து துடுப்பாட்ட அணிக்கு எதிரான முதலாவது ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார்.இந்தப் போட்டியில் துவக்கவீரராக களம் இறங்கிய இவர் 50 பந்துகளில் 31 ஓட்டங்களை எடுத்தார்.இதில் நான்கு 4 மற்றும் 1 ஆறுகள் அடங்கும். இவரின் \"ஸ்டிரைக் ரேட் 62.00 ஆகும்.\"\n\nSection::::இறுதிப் போட்டி.\n2014 ஆம் ஆண்டில் நியூசிலாதுத் துடுப்பாட்ட அணி இந்தியாவில் சுற்றுப் பயணம் செய்து விளையாடியது. சனவரி 31 இல் வெலிங்டனில் நடைபெற்ற இந்தியத் துடுப்பாட்ட அணிக்கு எதிரான ஐந்தாவது ஒருநாள் பன்னாட்டுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியில் 26 பந்துகளில் 17 ஓட்டங்கள் எடுத்தார். இந்தப் போட்டியில் நியூசிலாந்து அணி 87 ஓட்டங்கள் வித்தியாசத்தில் வெற்றி பெற்றது.\n\n"}
{"id": "99314", "url": "https://ta.wikipedia.org/wiki?curid=99314", "title": "டிம் சௌத்தி", "text": "டிம் சௌத்தி\n\nடிமோதி கிரேன்ட் சௌத்தி (Timothy Grant Southee, பிறப்பு: டிசம்பர் 11, 1988) என்பவர் நியூசிலாந்து துடுப்பாட்ட அணி வீரரும் உதவி அணித் தலைவரும் ஆவார். இவர் நியூசிலாந்து அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய மூன்று வடிவங்களிலும் விளையாடி வருகிறார். வலது கை மட்டையாளரான இவர் வலது கை மித விரைவு வீச்சாளராக செயல்படுகிறார். துடுப்பாட்டங்களில் இவர் பன்முக வீரராக விளங்குகிறார். ஊஞ்சல் வகையிலான பந்துகளை வீசுவதன் மூலம் இவர் பரவலாக அறியப்படுகிறார். மிக இளம் வயதில் நியூசிலாந்து அணிக்காகத் தேர்வானவர்களுள் ஒருவராக அறியப்படுகிறார். தனது 19 ஆம் வயதில் பெப்ரவரி , 2008 இல் இவர் அணியில் சேர்ந்தார். இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இவரின் முதல் போட்டியிலேயே 5 இலக்குகளைக் கைப்பற்றினார். மேலும் அதே போட்டியில் 40 பந்துகளில் 77 ஓட்டங்களை எடுத்தார். மேற்கிந்தியத்தீவுகள் துடுப்பாட்ட அணிக்கு எதிரான முதல் பன்னாட்டு இருபது20 போட்டியில் நியூசிலாந்து துடுப்பாட்ட அணியின் தலைவராக நியமிக்கப்பட்டார். பல போட்டிகளில் விளையாடியதால் கேன் வில்லியம்சனுக்கு ஓய்வு அளிக்கப்பட்டது. எனவே இவர் தலைவராக நியமிக்கப்பட்டார். இந்தப் போட்டியில் 47 ஓட்டங்கள் வித்தியாசத்தில் வெற்றி பெற்றனர்.\n\n2011 துடுப்பாட்ட உலகக்கோப்பையில் சிறப்பாகச் செயல்பட்டார். இதில் 18 இலக்குகளைக் கைப்பற்றினார். இவரின் பந்துவீச்சு சராசரி 17.33 ஆகும். இந்தத் தொடரில் அதிக இலக்குகள் வீழ்த்திய பந்து வீச்சாளர்கள் பட்டியலில் மூன்றாம் இடம் பிடித்தார். 2015 துடுப்பாட்ட உலகக்கிண்ணத் தொடரில் இங்கிலாந்து துடுப்பாட்ட அணிக்கு எதிரான போட்டியில் ஏழு இலக்குகளைக் கைப்பற்றினார்.\n\nSection::::பன்னாட்டுப் போட்டிகள்.\n2016 -2017 ஆம் ஆண்டில் தரம்சாலாவில் இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 10 ஆவது வீரராகக் களமிறங்கிய இவர் தனது முதல் ஒருநாள் போட்டிக்கான அரைநூறினை அடித்தார். இதன்மூலம் பத்தாவது வீரராக களம் இறங்கி ஒருவர் எடுக்கும் ஐந்தாவது அதிகபட்ச ஓட்டம் எனும் சாத்னையைப் படைத்தார். இதே ஆண்டில் தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டத்தின் முதல் போட்டியில் இவருக்கு வாய்ப்பு வழங்கப்ப்படவில்லை. ஆனால் ஜீத்தன் படேல் காயம் காரணமாக வெளியேறியதால் அவருக்குப் பதிலாக சவுத்தி களத்தடுப்பாடி அசீம் ஆம்லாவின் இலக்கினை \"கேட்ச்\" பிடித்து வீழ்த்தினார்.\n\n2014 ஆம் ஆண்டின் முதல் பருவகாலத்தில் புதிய பந்துகளில் சிறப்பாகப் பந்து வீசுபவர்களில் ஒருவராகக் கருதப்பட்டார். இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் நிலையான ஆட்டத் திறனை வெளிப்படுத்தி 11 இலக்குகளைக் கைப்பற்றி தொடரைக் கைப்பற்ற உதவினார். பின் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் சிறப்பான ஆட்டத் திறனை வெளிப்படுத்தி 11 இலக்குகளைக் கைப்பற்றி 12 ஆண்டுகளுக்குப் பிறகு தொடரைக் கைப்பற்ற உதவினார். இந்தத் தொடரின் இறுதியில் பன்னாட்டுத் துடுப்பாட்ட அவையின் சிறந்த தேர்வுத் துடுப்பாட்டப் பந்து வீச்சாளருக்கான தரவரிசையில் 6 வது இடத்திற்கு முன்னேறினார்.\n"}
{"id": "99315", "url": "https://ta.wikipedia.org/wiki?curid=99315", "title": "ராஸ் டைலர்", "text": "ராஸ் டைலர்\n\nலுடேரு ராஸ் புதோவா லோடெ டைலர் (Luteru Ross Poutoa Lote Taylor, பிறப்பு: மார்ச் 8, 1984) என்பவர் நியூசிலாந்து துடுப்பாட்டக்காரர் ஆவார். இவர் நியூசிலாந்து துடுப்பாட்ட அணிக்காக அனைத்து வகையான பன்னாட்டுப் போட்டிகளிலும் விளையாடி வருகிறார். இவர் ஜனவரி 2019இல் ஒருநாள் போட்டிகளில் தனது 20வது நூறைப் பெற்றதன் மூலம் எந்தவொரு போட்டி வகைகளிலும் 20 நூறுகள் எடுத்த முதல் நியூசிலாந்து வீரர் ஆனார். \n\nSection::::பன்னாட்டுப் போட்டிகள்.\nமார்ச் 1, 2006 இல் மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். சமோவா பண்பாட்டைச் சேர்ந்த ஒருவர் நியூசிலாந்து துடுப்பாட்ட அணிக்காக விளையாடுவது இது இரண்டாவது முறையாகும். இதற்கு முன் முர்ஃபி சூ நியூசிலாந்து அணிக்காக விளையாடினார். இவரின் முதல் போட்டியில் 15 ஓட்டங்கள் எடுத்தார். இந்தப் போட்டியில் நியூசிலாந்து அணி 91 ஓட்டங்கள் வித்தியாசத்தில் வெற்றி பெற்றது.\n\nடிசம்பர் 28, 2006 ஆம் ஆண்டில் நேப்பியர், நியூசிலாந்தில் இலங்கைத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் தனது முதல் நூறு ஓட்டங்களைப் பதிவு செய்தார். இதில் 12 நான்குகளும், 6 ஆறுகளும் அடங்கும். ஆனால் இந்தப் போட்டியில் சனத் ஜயசூரியாவின் அதிரடி ஆட்டத்தினால் இலங்கை அணி வெற்றி பெற்றது. இதன் இரண்டாவது ஆட்டத்தில் உடலின் நீர்க்குறைவு காரணமாக பாதிக்கப்பட்டார். 2006 -2007 ஆம் ஆண்டுகளில் நடைபெற்ற போட்டியில் ஆத்திரேலியத் துடுப்பாட்ட அணிக்கு எதிரான போட்டியில் 84 ஓட்டங்கள் எடுத்தார். ஆனால் இந்தப் போட்டியிலும் நியூசிலாந்து அணி தோல்வியடைந்தது.\n\nபெப்ரவரி 18, 2007 ஆம் ஆண்டில் ஆத்திரேலியத் துடுப்பாட்ட அணிக்கு எதிரான போட்டியில் தனது இரண்டாவது நூறினைப் பதிவு செய்தார். இந்தப் போட்டியில் 117 ஓட்டங்கள் எடுத்தார். இதன்மூலம் ஆத்திரேலியத் துடுப்பாட்ட அணிக்கு அதிராக அதிக ஓட்டங்கள் எடுத்தவர்கள் பட்டியலில் இரண்டாம் இடத்தைப் பிடித்தார். 2007 -2008 ஆம் ஆண்டுகளில் ஆமில்டன், நியூசிலாந்தில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டிகளில் அறிமுகமானார். இந்தப் போட்டியில் இவர் தனது முதல் நூறினை அடித்தார். மேலும் அந்தத் தொடரில் அதிக ஓட்டங்கள் அடித்தவர்கள் பட்டியலில் முதல் இடம் பிடித்தார்.\n\nமே 2008 ஆம் ஆண்டில் ஓல்டு டிரஃபோர்டுவில் இங்கிலாந்து துடுப்பாட்ட அணிக்கு எதிராக நடைபெற்ற தேர்வுத் துடுப்பாட்டப் போட்டியில் இறுதிவரை ஆட்டமிழக்காமல் 154* ஓட்டங்கள் எடுத்தார். இதுதான் இவரின் அதிகபட்ச ஓடம் ஆகும். இதில் 5 ஆறுகளும், 17 நான்குகளும் அடங்கும். பின் மார்ச், 2009 ஆம் ஆண்டில் நேப்பியர், நியூசிலாந்தில் இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 204 பந்துகளில் 151 ஓட்டங்கள் எடுத்தார். பின் இந்திய அணிக்கு எதிரான அடுத்த போட்டியில் 107 ஓட்டங்கள் எடுத்து போட்டி சமனில் முடிய உதவினார்.\n\n"}
{"id": "99317", "url": "https://ta.wikipedia.org/wiki?curid=99317", "title": "கேன் வில்லியம்சன்", "text": "கேன் வில்லியம்சன்\n\nகேன் ஸ்டுவார்ட் வில்லியம்சன் (Kane Stuart Williamson, பிறப்பு: ஆகத்து 8, 1990 நியூசிலாந்து துடுப்பாட்ட அணி வீரர் மற்றும் தலைவர் ஆவார். இவர் வலதுகை மட்டையாளர் மற்றும் அவ்வப்போது வலது கை புறத்திருப்ப பந்து வீச்சாளராக செயல்படுகிறார். 2018 இந்தியன் பிரீமியர் லீக் தொடரில் சன்ரைசர்ஸ் ஐதராபாத் அணித் தலைவராக செயல்படுகிறார். இவர் நியூசிலாந்திலுள்ள வடக்கு மாவட்ட அணிக்காக உள்ளூர்ப் போட்டிகளில் விளையாடி வரும் இவர் இங்கிலாந்திலுள்ள கிளவ்செஸ்டெர்ஷயர் மற்றும் யார்க்‌ஷயர் அணிகளுக்காக விளையாடி வருகிறார்.\n\nடிசம்பர் 2007 ஆம் ஆண்டில் வில்லியம்சன் 19 வயதிற்கு உட்பட்டோருக்கான இந்தியத் துடுப்பாட்ட அணிக்கு எதிரான முதல் தரத் துடுப்பாட்டப் போட்டிகளில் அறிமுகமானார். . 2008 ஆம் ஆண்டில் நடைபெற்ற 19 வயதிற்குட்பட்டோருக்கான உலகக் கிண்ணப் போட்டித் தொடரில் 19 வயதிற்கு உட்பட்டோருக்கான நியூசிலாந்து அணியின் தலைவரானார். இவர் 2011 துடுப்பாட்ட உலகக்கோப்பை மற்றும் 2015 துடுப்பாட்ட உலகக்கிண்ணத் தொடரில் விளையாடினார். மேலும் 2012 ஐசிசி உலக இருபது20, 2014 ஐசிசி உலக இருபது20, 2016 ஐசிசி உலக இருபது20 போட்டித் தொடரின் நியூசிலாந்து அணியில் இருந்தார்.இவர் இந்தியாவில் நடைபெற்ற 2016 ஐசிசி உலக இருபது20 போட்டித் தொடரில் முழு நேர அணித் தலைவராக இருந்தார்.\n\nஇயான் சேப்பல் மற்றும் மார்ட்டின் குரோவ் ஆகியோர் ஜோரூட், விராட் கோலி, கேன் வில்லியம்சன், டேவிட் வார்னர் மற்றும் ஸ்டீவ் சிமித் ஆகியோரை தேர்வுத் துடுப்பாட்டத்தின் சிறந்த நான்கு வீரர்கள் எனத் தெரிவித்தனர்..\n\n2019 உலகக்கோப்பை போட்டியில் நியூசிலாந்து அணியை வழிநடத்தி இறுதிப்போட்டி வரை அழைத்துச்சென்றார். மேலும் உலக கோப்பை தொடரில் அதிக ரன்கள் (578) எடுத்த அணித்தலைவர் என்ற சாதனையைப் படைத்தார். இவருக்கு 2019 உலகக் கோப்பையின் தொடர் நாயகன் விருது ஐசிசியால் வழங்கப்பட்டது. \n\nSection::::இந்தியன் பிரீமியர் லீக்.\nபெப்ரவரி 6, 2015 ஆம் ஆண்டில் இந்தியன் பிரீமியர் லீக் தொடருக்காக சன்ரைசர்ஸ் ஐதராபாத் அணி இவரை 96,500 அமெரிக்க டாலர் மதிப்பில் இவரை ஏலத்தில் எடுத்தது. 2016 இந்தியன் பிரீமியர் லீக் போட்டித் தொடரை இந்த அணி வென்றது. 2018 இந்தியன் பிரீமியர் லீக் தொடரில் இந்த அணி 460,500 அமெரிக்க டாலர் மதிப்பில் இவரை தக்கவைத்துக் கொண்டது. டேவிட் வார்னர் ,2018 ஆம் ஆண்டில் தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் பந்தை சேதப்படுத்திய விவகாரத்தில் ஒரு ஆண்டுகாலம் சர்வதேச மற்றும் உள்ளூர்ப் போட்டிகளில் விளையாட பன்னாட்டுத் துடுப்பாட்ட அவை தடை விதித்தது. இதனால் அணித்தலைவர் பொறுப்பு இவரிடம் ஒப்படைக்கப்பட்டது.\n\nSection::::ஒருநாள் பன்னாட்டுத் துடுப்பாட்டம்.\nஆகஸ்டு 10, 2010 ஆம் ஆண்டில் இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். இவர் சந்தித்த ஒன்பதாவது பந்தில் ஓட்டங்கள் எதுவும் எடுக்காமல் ஆட்டமிழந்தார். இரண்டாவது போட்டியில் அஞ்செலோ மத்தியூஸ் பந்துவீச்சில் இவர் சந்தித்த இரண்டாவது பந்தில் ஓட்டங்கள் எதுவும் சேர்க்காமல் ஆட்டமிழந்தார். அக்டோபர் 14, 2010 ஆம் ஆண்டில் நடைபெற்ற வங்காளதேசத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் தனது முதல் நூறு ஓட்டங்கள் அடித்தார். அந்தத் தொடரில் நியூசிலாந்து அணி 4-0 என்ற கணக்கில் வங்காளதேச அணியிடம் தோவியடைந்தது. பின் இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் இவர் இடம்பெற்றார்.\n"}
{"id": "99318", "url": "https://ta.wikipedia.org/wiki?curid=99318", "title": "லூக் உட்காக்", "text": "லூக் உட்காக்\n\nலூக் ஜேம்ஸ் உட்காக் (Luke James Woodcock, பிறப்பு: மார்ச்சு 19, 1982 அணியின் மந்த இடதுகை மரபுவழா சுழல் பந்துவீச்சுசாளரான இவர் இடதுகை துடுப்பாளரும் கூட.\n"}
{"id": "99324", "url": "https://ta.wikipedia.org/wiki?curid=99324", "title": "எல்டன் சிகும்புரா", "text": "எல்டன் சிகும்புரா\n\nஎல்டன் சிகும்புரா (Elton Chigumbura, பிறப்பு:மார்ச்சு 14, 1986), சிம்பாப்வே அணியின் தலைவர் (captain), சகலதுறை ஆட்டக்காரர்.\n"}
{"id": "99325", "url": "https://ta.wikipedia.org/wiki?curid=99325", "title": "மதம் என்றால் என்ன (நூல்)", "text": "மதம் என்றால் என்ன (நூல்)\n\nமதம் என்றால் என்ன எனும் தமிழ் நூல் இராபர்ட் கிரீன் இங்கர்சால் அவர்கள் பாஸ்டன் நகரில் 1880 ம் ஆண்டில் அமெரிக்க மதச் சுதந்திர சங்கத்தில் மதம் என்றால் என்ன? என்னும் பொருள் பற்றி ஆற்றிய பேருரையின் தொகுப்பாகும். இது லண்டன் பகுத்தறிவு நூற்பிரசுரக் கழகத்தாரால் ஆங்கிலத்தில் வெளியிடப்பட்டிருக்கும் Ingersoll Lectures and Essays என்ற நூலில் உள்ள சிறிய கட்டுரையாகும். இந்நூலில் கடவுளின் பெயரால் நடைபெறும் புரட்டையும், கடவுளின் தன்மையையும் தெள்ளத் தெளிவாக எடுத்துகாட்டப்பட்டிருக்கின்றன. இந்நூலை தமிழில் மொழிபெயர்த்தவர் உயர்நீதிமன்ற வழக்கறிஞர் சோ. லட்சுமிரதன் பாரதி எம்.ஏ., பி.எல். இதை பெரியார் சுயமரியாதை கழகம் வெளியிட்டது.\n"}
{"id": "99327", "url": "https://ta.wikipedia.org/wiki?curid=99327", "title": "ரெகிஸ் சகப்வா", "text": "ரெகிஸ் சகப்வா\n\nரெகிஸ் சகப்வா: (Regis Chakabva, பிறப்பு:செப்டம்பர் 20, 1987), சிம்பாப்வே அணியின் குச்சக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் வலதுகை துடுப்பாளரும் கூட.\n"}
{"id": "99328", "url": "https://ta.wikipedia.org/wiki?curid=99328", "title": "ஊ. கரிசல்குளம்", "text": "ஊ. கரிசல்குளம்\n\nஊ. கரிசல்குளம் எனும் சிற்றூர் இராமநாதபுரம் மாவட்டத்திலுள்ள கமுதியிலிருந்து சாயல்குடிக்குச் செல்லும் வழியில் இருக்கிறது. இச்சிற்றூரில் மக்கள் தொகை ஆனது 1200 என்ற அளவில் இருக்கிறது. இதில் ஆண்கள் 700 பேர் ஆவர். பெண்கள் 500 பேர் ஆவர். இவ்வூரின் முதன்மையான விழாக்கள், முத்தாளம்மன் கோவில் உற்சவமும் தேவர் ஜெயந்தி விழாவும் ஆகும்.\n"}
{"id": "99329", "url": "https://ta.wikipedia.org/wiki?curid=99329", "title": "சார்ல்ஸ் கவெண்ட்ரி", "text": "சார்ல்ஸ் கவெண்ட்ரி\n\nசார்ல்ஸ் கெவின் கவெண்ட்ரி (\"Charles Kevin Coventry\", பிறப்பு:மார்ச்சு 8, 1983), சிம்பாப்வே அணியின் வலதுகை துடுப்பாட்டக்காரர். மேலதிக குச்சுக் காப்பாளர். வலதுகை கழல் திருப்ப பந்துவீச்சாளருமாவார்.\n"}
{"id": "99333", "url": "https://ta.wikipedia.org/wiki?curid=99333", "title": "கிரீம் கிரேமர்", "text": "கிரீம் கிரேமர்\n\nஅலெக்சன்டர் கிரீம் கிரேமர்: (Alexander Graeme Cremer, பிறப்பு:செப்டம்பர் 19, 1986), சிம்பாப்வே அணியின் கழல் திருப்ப, கூக்ளி பந்துவீச்சுசாளரான இவர் வலதுகை துடுப்பாளரும் கூட.\n"}
{"id": "99335", "url": "https://ta.wikipedia.org/wiki?curid=99335", "title": "கிரைக் எர்வின்", "text": "கிரைக் எர்வின்\n\nகிரைக் ரிச்சர்ட் எர்வின்: (Craig Richard Ervine, பிறப்பு:ஆகத்து 19, 1985), சிம்பாப்வே அணியின் இடதுகை துடுப்பாளரும், வலதுகை புறத் திருப்ப பந்துவீச்சுசாளருமாவார்.\n"}
{"id": "99336", "url": "https://ta.wikipedia.org/wiki?curid=99336", "title": "சியான் எர்வின்", "text": "சியான் எர்வின்\n\nசியான் மைக்கல் எர்வின்: (Sean Michael Ervine, பிறப்பு: திசம்பர் 6, 1982]]), சிம்பாப்வே அணியின் தற்போதைய சகலதுறை ஆட்டக்காரர். வலதுகை வலதுகை புறத்திருப்ப பந்துவீச்சாளர். இடதுகை துடுப்பாளரும் கூட.\n"}
{"id": "99339", "url": "https://ta.wikipedia.org/wiki?curid=99339", "title": "கிரேக் லாம்ப்", "text": "கிரேக் லாம்ப்\n\nகிரேக் ஆத்தர் லாம்ப்: (Greg Arthur Lamb, பிறப்பு:மார்ச்சு 4, 1981), சிம்பாப்வே அணியின் தற்போதைய சகலதுறை ஆட்டக்காரர். வலதுகை வலதுகை புறத்திருப்ப பந்துவீச்சாளர். இடதுகை துடுப்பாளரும் கூட.\n"}
{"id": "99341", "url": "https://ta.wikipedia.org/wiki?curid=99341", "title": "சிங்கிரைய் மசகட்சா", "text": "சிங்கிரைய் மசகட்சா\n\nசிங்கிரைய் வின்ஸ்டன் மசகட்சா: (Shingirai Winston Masakadza, பிறப்பு:செப்டம்பர் 4, 1986), சிம்பாப்வே அணியின் தற்போதைய பந்து வீச்சாளர், சகலதுறை ஆட்டக்காரர். வலதுகை துடுப்பாளரும் கூட.\n"}
{"id": "99344", "url": "https://ta.wikipedia.org/wiki?curid=99344", "title": "வாசன் கண் மருத்துவமனை", "text": "வாசன் கண் மருத்துவமனை\n\nவாஸன் ஐ கேர் மருத்துவமனை என்பது தமிழகத்தின் பெரிய கண் மருத்துவமனைகளுள் ஒன்று. தமிழகத்தின் திருச்சி மாவட்டத்தில் 1947-ல் Vasan Health Care என்ற பெயரில் மருத்துவப் பணியைத் தொடங்கிய வாஸன் ஐ கேர் மருத்துவமனை, இன்றைய நிலையில் 500-க்கும் மேற்பட்ட கிளைகளுடன் தமிழகத்தில் கண் மருத்துவப் பணியை செய்து வருகிறது.\n\nகண் மருத்துவத்தில் பல புதிய முயற்சிகள் வாயிலாக எளிமையாக்கப்பட்ட அறுவை மருத்துவ நடவடிக்கைகளை அறிமுகம் செய்துள்ளது. இந்தியா மட்டுமின்றி அயல் நாடுகளிலும் கிளைகளைத் திறப்பதன் வாயிலாக உலகின் மிகப்பெரிய கண் மருத்துவமனையாக வளரவேண்டும் என்ற குறிக்கோளுடன் செயல்பட்டு வருகிறது.\n"}
{"id": "99346", "url": "https://ta.wikipedia.org/wiki?curid=99346", "title": "கிரிஸ்டோபர் மபோபூ", "text": "கிரிஸ்டோபர் மபோபூ\n\nகிரிஸ்டோபர் பொபி மபோபூ: (Christopher Bobby Mpofu, பிறப்பு: நவம்பர் 27, 1985), சிம்பாப்வே அணியின் தற்போதைய வலதுகை மிதவிரைவு பந்து வீச்சாளர், வலதுகை துடுப்பாளரும் கூட.\n"}
{"id": "99347", "url": "https://ta.wikipedia.org/wiki?curid=99347", "title": "அலம் ஹல்பா சண்டை", "text": "அலம் ஹல்பா சண்டை\n\nஅலாம் எல் அல்ஃபா சண்டை (\"Battle of Alam el Halfa\") இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு தாக்குதல் நடவடிக்கை. இது மேற்குப் பாலைவனப் போர்த்தொடரின் ஒரு பகுதியாகும். இதில் எர்வின் ரோம்மல் தலைமையிலான அச்சுநாட்டுப் படைகளின் கிழக்கு நோக்கி முன்னேற்றத்தை நேச நாட்டுப் படைகள் தடுத்து நிறுத்தின.\n\nஜுலை 1942ல் நடைபெற்ற முதலாம் எல் அலாமீன் சண்டை யாருக்கும் தெளிவான வெற்றியில்லாமல் முடிவடைந்ததைத் தொடர்ந்து நேச நாட்டுப் படைகளை அழிக்க அடுத்த மாதம் ரோம்மல் மற்றொரு முயற்சி மேற்கொண்டார். இரண்டு ஆண்டுகளாகத் தொடர்ந்து வடக்கு ஆப்பிரிக்கப் போர்முனையில் நடந்து கொண்டிருந்த போர் ஆகஸ்ட் 1942ல் ஒரு திருப்புமுனையை எட்டியிருந்தது. நேச நாட்டுப் படைகளின் எண்ணிக்கை பலம் மற்றும் தளவாட பலம் நாளுக்கு நாள் அதிகரித்துக் கொண்டே இருந்தது. அதே நேரம், ரோம்மலின் படைகளுக்கு நடுநிலக்கடல் வழியாக அனுப்பபடும் தளவாடங்களின் எண்ணிக்கை நேச நாட்டு வான்படை/கடற்படைத் தாக்குதலகளால் குறைந்து கொண்டே போனது. இந்த ஆயுத/படை வேறுபாடு அதிகமாகி வடக்கு ஆப்பிரிக்க களத்தில் வெற்றியென்பது சாத்தியமில்லை என்ற நிலை உருவாகும் முன்னர் நேச நாட்டுப் படைகளை அழிக்க ரோம்மல் முயன்றார். இதற்காக எல் அலாமீனிலுள்ள பிரிட்டானிய 8வது ஆர்மியின் மீது ஆகஸ்ட் மாத இறுதியில் தாக்குதலைத் தொடங்கினார்.\n\nரோம்மலின் தாக்குதல் நிகழ்ப்ப் போகிறது என்பதை அல்ட்ரா திட்டத்தின் (ஜெர்மானிய வானொலி செய்திகளை இடைமறித்து, ரகசியக் குறியீடுகளை உடைத்து அவற்றைப் படிக்கும் திட்டம்) மூலம் அறிந்து கொண்ட 8வது ஆர்மியின் தளபதி பெர்னார்ட் மோண்ட்கோமரி அச்ச்ப் படைகளை அழிக்க ஒரு பொறியினைத் தயார் செய்தார். எல் அலாமீன் களத்தின் தெற்கில் வேண்டுமென்றே பலவீனமான படைகளை நிறுத்தி அதிலிருந்து 20 கிமீ தொலைவிலிருந்த அலாம் எல் அல்ஃபா முகட்டில் அதிகமான எண்ணிக்கையில் டாங்குகளையும், பீரங்கிகளையும் நிறுத்தியிருந்தார். களத்தின் தெற்குப்பகுதி பலவீனமாக இருப்பதாக எண்ணி ஏமாந்த ரோம்மல் அந்தப் பகுதியில் தன் படைகளைத் தாக்க உத்தரவிட்டார். வேகமாக முன்னேறிய அச்சுப் படைகள் மோண்ட்கோமரியின் பொறியில் சிக்கிக் கொண்டன. மறைவான பகுதியிலிருந்து பிரிட்டானிய டாங்குகளும் பீரங்கிகளும் அலாம் அல்ஃபா முகட்டுக்கு முன் தேங்கி நின்ற அச்சுப் படைப்பிரிவுகள் மீது குண்டுமழை பொழிந்தன. போர்க்களத்தில் வான் ஆதிக்கம் பெற்றிருந்த பிரிட்டானிய வான்படையும் அச்சுப்படைகளைத் தாக்கி பெரும் சேதத்தை விளைவித்தது. ஆகஸ்ட் 30 - செப்டம்பர் 5 வரை நடைபெற்ற இச்சண்டையில் அச்சுப்படைப் பிரிவுகள் பெரும்பாலும் அழிந்து போயின. செப்டம்பர் 5ம் நாள் எரிபொருள் பற்றாக்குறை, படைப்பிரிவுகளின் சேதம் ஆகியவற்றைக் கருத்தில் கொண்டு ரோம்மல் அலாம் அல்ஃபா மீதான தாக்குதலைக் கைவிட்டார்.\n\nஆனால் பின்வாங்கும் அச்சுப்படைகளை நேச நாட்டுப் படைகள் விரட்டித் தாக்கவில்லை. மாறாக அடுத்து நிகழவிருந்த இரண்டாம் எல் அலாமீன் சண்டைக்குத் தயாராகின. மேற்குப் பாலைவனப் போர்முனையில் நிகழ்ந்த இறுதி அச்சுத் தாக்குதல் இதுவே. இதன்பின் ரோம்மலின் படைகள் பின்வாங்கவே நேரிட்டது.\n\n"}
{"id": "99348", "url": "https://ta.wikipedia.org/wiki?curid=99348", "title": "கரோன் ஆறு", "text": "கரோன் ஆறு\n\nகரோன் ஆறு (பிரெஞ்சு மொழியில் Garonne) பிரான்சின் முக்கிய ஆறுகளுள் ஒன்று. ஸ்பெயின் பகுதியிலுள்ள பிரெனே மலையில் இருந்து உருவாகி 647 கிமீ பாய்ந்து பொர்தோ நகரருகே அட்லாண்டிக் பெருங்கடலில் கலக்கிறது.\n"}
{"id": "99349", "url": "https://ta.wikipedia.org/wiki?curid=99349", "title": "ரே பிரைஸ்", "text": "ரே பிரைஸ்\n\nரே வில்லியம் பிரைஸ்: (Raymond William Price, பிறப்பு: சூன் 12, 1976), சிம்பாப்வே அணியின் தற்போதைய சகலதுறை ஆட்டக்காரர். மந்த இடதுகை இடதுகை மரபுவழா சுழல் பந்துவீச்சாளர், வலதுகை துடுப்பாளரும் கூட\n"}
{"id": "99353", "url": "https://ta.wikipedia.org/wiki?curid=99353", "title": "எட்வர்ட் ரைன்ஸ்போர்ட்", "text": "எட்வர்ட் ரைன்ஸ்போர்ட்\n\nஎட்வார்ட் ரைன்ஸ்போர்ட் (\"Edward Rainsford \", பிறப்பு: திசம்பர் 14 1984), சிம்பாப்வே அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 39 ஒருநாள் பன்னாட்டுத் துடுப்பாட்டப் போட்டிகளிலும் 56 முதல்தர துடுப்பாட்டப் போட்டிகளிலும், 72 ஏ-தர துடுப்பாட்டப் போட்டிகளிலும், இரண்டு இருபது20 போட்டிகளிலும் கலந்து கொண்டுள்ளார். இவர் 2005 - 2007 ஆண்டுகளில் சிம்பாப்வே முதல்தர துடுப்பாட்டப் உறுப்பினராக முதல்தர துடுப்பாட்டப் போட்டிகளில் பங்குகொண்டார். சிம்பாப்வே அணியின் வலதுகை மிதவிரைவு பந்துவீச்சாளர், வலதுகை துடுப்பாளரும் கூட\n"}
{"id": "99355", "url": "https://ta.wikipedia.org/wiki?curid=99355", "title": "சுயநிதி மருத்துவக் கல்லூரிகள்", "text": "சுயநிதி மருத்துவக் கல்லூரிகள்\n\nஇந்தியாவில் பதிவு செய்யப்பட்ட கல்வி அறக்கட்டளைகள், சமுதாய அமைப்புகள், சங்கங்கள் போன்றவைகளால் அரசு நிதியுதவியின்றி நடத்தப்படும் மருத்துவக் கல்லூரிகள், சுயநிதி மருத்துவக் கல்லூரிகள் என அழைக்கப்படுகின்றன. இந்திய அரசு அமைப்பான இந்திய மருத்துவக் குழு (en: Medical Council of India) அனுமதிகளை வழங்குகிறது. இந்த அனுமதியைப் பெற்ற பின்பு கல்லூரி அமைக்கப்படும் மாநில அரசின் அனுமதி பெறுவதுடன், கல்லூரிக்குத் தொடர்புடைய பல்கலைக்கழகத்துடன் இணைப்பு பெற வேண்டி இருக்கும். இந்தக் கல்லூரிகளுக்கு இணைப்பு செய்யப்பட்ட பல்கலைக்கழகப் பாடத்திட்டத்தின்படி அந்தப் பல்கலைக்கழகங்கள் தேர்வுகளை நடத்தி மதிப்பெண் சான்றிதழ்களையும், பட்டங்களையும் அளிக்கின்றன. இந்த சுயநிதி மருத்துவக் கல்விக்கு மாநில அரசால் நிர்ணயிக்கப்பட்ட கல்விக் கட்டணங்களை மாணவர்கள் செலுத்த வேண்டும்.\n"}
{"id": "99356", "url": "https://ta.wikipedia.org/wiki?curid=99356", "title": "டாடென்டா தையிபு", "text": "டாடென்டா தையிபு\n\nடாடென்டா தையிபு: (Tatenda Taibu, பிறப்பு: மே 14, 1983), சிம்பாப்வே அணியின் தற்போதைய குச்சுக் காப்பாளர் (wicket-keeper அல்லது wicketkeeper அல்லது பெரும்பாலும் keeper). வலதுகை துடுப்பாளரும், வலதுகை புறத்திருப்ப பந்துவீச்சாரும் கூட.\nஇவர் இலங்கைக்கு எதிராக மே, 6, 2004 அன்று தேர்வுத்துடுப்பாட்ட அணித்தலைவராக நியமிக்கப்பட்டார். இன்று வரை இவரே குறைந்த வயதில் தேர்வுத்துடுப்பாட்ட அணித்தலைவராக இருந்தவர் என்ற சிறப்பை பெற்றுள்ளார்.\n"}
{"id": "99357", "url": "https://ta.wikipedia.org/wiki?curid=99357", "title": "விமலாதித்த மாமல்லன்", "text": "விமலாதித்த மாமல்லன்\n\nவிமலாதித்த மாமல்லன் (பி. ஜூன் 19, 1960) ஒரு தமிழ் எழுத்தாளர்.\n\nSection::::வாழ்க்கைக் குறிப்பு.\nசி. நரசிம்மன் என்ற இயற்பெயர் கொண்ட இவர் மாத்வ குடும்பத்தைச் சார்ந்த கன்னட – மராட்டியத் தாய் தந்தையருக்கு, சென்னையில் உள்ள திருவல்லிக்கேணியில் பிறந்தார். பள்ளிப்பருவம் பாண்டிச்சேரியில். சென்னை பச்சையப்பன் கல்லூரியில் தமிழ் இலக்கியம் பயின்றவர், எனினும் பட்டதாரி அல்லர். கல்லூரி இறுதி ஆண்டுகளில் நவீன நாடகங்களில் நடிக்கத் தொடங்கினார். இந்தக் காலகட்டத்தில் நவீனத் தமிழ் இலக்கியச் சூழல் பரிச்சயப்பட, சிறுகதைகள் எழுதத் தொடங்கினார். 1982-83ல் பரந்த அனுபவம் தேடிக் காவியுடுத்தித் தேசாந்திரம் புறப்பட்டவர், இரண்டு முறையும் பாதியிலேயே திரும்ப நேர்ந்தது. 1983 டிசம்பரில் 10 சிறுகதைகளும் குறுநாவலும் கொண்ட ”அறியாத முகங்கள்” வெளியானது. மகாராஷ்டிரத்தைச் சேர்ந்த சமூக சேவகரான பாபா ஆம்தே தலைமையில், நிட் இந்தியா இயக்கத்தில் (KNIT-INDIA MOVEMENT) பங்கேற்றார். 1985 டிசம்பர் முதல் 1986 ஏப்ரல் வரை கன்யாகுமரியிலிருந்து காஷ்மீருக்கு, ஏறக்குறைய 5100 கிமீ சைக்கிளில் பயணம் செய்து, தேசிய ஒருமைப்பாட்டுப் பிரச்சாரத்தில் ஈடுபட்டார். தற்போது சென்னையில் மத்திய கலால் துறையில் பணிபுரிகிறார் மாமல்லன்.\n\nSection::::எழுத்து வாழ்க்கை.\nமாமல்லனின் எழுத்துலக அறிமுகம் 1981ல் கல்கி நினைவுச் சிறுகதைப் போட்டியில் ‘வலி’ கதை மூலம் ஆனது. அதே ஆண்டில் கணையாழியில் வெளியான ’இலை’ மற்றும் ’பெரியவர்கள்’ குறுநாவல் வழியே தமிழ் இலக்கியச் சூழலின் பரவலான கவனத்திற்கு வந்தார். முதல் தொகுதியான 'அறியாத முகங்கள்' வெளிவந்த பின்னால் 1986 டிசம்பரில் ”முடவன் வளர்த்த வெள்ளைப் புறாக்கள் மற்றும் பிற கதைகள்” என்கிற இரண்டாம் புத்தகத் தொகுதி வெளியானது. இதில் ஏழு சிறுகதைகளும், ”முடவன் வளர்த்த வெள்ளைப் புறாக்கள்” என்னும் குறுநாவலும், ”புறப்பாடு” நெடுங்கதையும் அடங்கியிருந்தன. இவருக்குக் கல்லூரிப் பருவத்திலிருந்தே திரைப்படச் சங்கங்கள் வழி உலக சினிமா மீது மோகம் இருந்தது. 1987ல் தொலைக்காட்சித் தொடர் ஒன்றில் தற்செயலாய் நடிக்கப் போய், நேரடி அனுபவம் பெறுவதற்கான வாய்ப்பெனக் கருதி, வசனம், திரைக்கதை, உதவி மற்றும் இணை இயக்குநராய்ச் சில வணிகத் திரைப்படங்கள் மற்றும் தொலைக்காட்சித் தொடர்களில் பங்கேற்றார். 1989ல் எழுதிய நிழல் நெடுங்கதை காலச்சுவடு மலரில் 1991ல் வெளியாயிற்று. 1994 மே முதல் 1994 அக்டோபருக்கு இடையில் ’சோழிகள்’ குறுநாவல் மற்றும் ’பந்தாட்டம்’ நெடுங்கதை உட்பட எட்டுக் கதைகள் எழுதினார். அவற்றுள் (’சோழிகள்’ ’பந்தாட்டம்’ அல்லாத) ஏழு கதைகளைக் கொண்டு ”உயிர்த்தெழுதல்” என்கிற மூன்றாம் தொகுதி 1994 டிசம்பரில் வெளியாயிற்று. \n\n1994 க்குப் பின் பதினாறு வருடங்கள் இவரது எழுத்து வாழ்க்கையில் ஒரு இடைவெளியாக அமைந்தது. மீண்டும் 2010ம் ஆண்டு இவரது படைப்புகள் வெளியாகத் தொடங்கின. சுந்தர ராமசாமியின் காலச்சுவடு சிறப்பு மலரில் இவரது ‘நிழல்' கதை வெளி வந்திருக்கிறது. புதிய பார்வை, சுபமங்களா ஆகிய இதழ்களிலும் இவரது கதைகள் வெளி வந்திருக்கின்றன. தொகுப்புகளாக மூன்று வந்திருக்கின்றன: ’’அறியாத முகங்கள்’’, ’’முடவன் வளர்த்த வெள்ளைப் புறாக்கள்’’ & ’’உயிர்த்தெழுதல்’’\n\nஇவரின் எல்லாச் சிறுகதைகள் மற்றும் குறுநாவல்களின் தொகுப்பை ”விமலாதித்த மாமல்லன் கதைகள்” என்கிற பெயரில் உயிர்மை பதிப்பகம் 2011ம் ஆண்டு வெளியிட்டுள்ளது.\n\n\nSection::::விமர்சனம்.\nமிகக் கவனமாகக் கதைகளை உருவாக்குபவர் விமலாதித்த மாமல்லன். சிறுகதைக்கே உரித்தான தனித்தன்மையின் மரபில் ஊட்டம் பெற்றவர். வாழ்க்கையை எதிர்கொள்ளத் தெரியாத ஜீவன்களின் பரிதவிப்பு இவரது கதைகளின் மையம்.\n\n- சுந்தர ராமசாமி (கலைகள், கதைகள், சிறுகதைகள் - ஆளுமைகள் மதிப்பீடுகள்)\n\nகவிஞரும் எழுத்தாளருமான விக்ரமாதித்யன் (தன்மை, படர்க்கை, முன்னிலை புத்தகத்தில்), மாமல்லன் பற்றி எழுதி உள்ள வரிகள்:\n\n"}
{"id": "99362", "url": "https://ta.wikipedia.org/wiki?curid=99362", "title": "ஊடுருவி எதிர்மின்னி நுண்ணோக்கி", "text": "ஊடுருவி எதிர்மின்னி நுண்ணோக்கி\n\nஊடுருவி எதிர்மின்னி நுண்ணோக்கி (\"Transmission electron microscope\", TEM) என்பது எதிர்மின்னி ஆற்றலைப் பயன்படுத்தி அதி நுண்மையான பொருள்களின் தோற்றத்தை அறியப் பயன்படும் எதிர்மின்னி நுண்ணோக்கியாகும். இவை அலகிடல் எதிர்மின்னி நுண்ணோக்கியைப்போல் அல்லாமல் இவை மாதிரிகளின் மீது பட்டு அதனை ஊடுருவி ஒளிரும் திரைகளின் மீதுப்பட்டு பெறப்படும் பிம்பங்களை காணலாம். இவை ஒளி நுண்ணோக்கியைப் போல் இல்லாமல் அதிலிருந்து பெறப்படும் உருவங்களை விட 10000 மடங்கு பெரிதாக காட்டவல்லது.\n\nSection::::வரலாறு.\nஇதை 1931ஆம் ஆண்டு மாக்ச் க்னால் மற்றும் எர்னச்டு ருச்கா இணைந்து இதை உருவாக்கினர். இது முதலில் ஒளி நுண்ணோக்கியால் காண்பதைவிட சற்றுப் பெரிதாகக் காட்டுவதாக உருவாக்கினர். காலப்போக்கில் பல மாற்றங்களைப் பெற்று தொழில்நுட்பத்தில் அதீத வளர்ச்சியடைந்திருக்கிறது. இவை 1939 ஆம் ஆண்டு சந்தைக்குக் கொண்டுவரப்பட்டது.\n\nSection::::பாகங்கள்.\nஇவை அனைத்தும் இயங்க வெற்றிடமும், எதிர்மின்னியை உருவாக்க டங்சுடன்/தங்குதன் இழை அல்லது இலந்தனம் ஆறுபோரேடு இழை, எதிர்மின்னி துப்பாக்கி, அதிக ஆற்றல் கொண்ட மின் (100-300 KV) திறன், காந்த வில்லைகள், ஒளிருத்திரை ஆகியன இடம் பெற்றுள்ளன.\n\nSection::::இலத்திரன் வில்லை.\nஎலக்ட்ரான் வில்லை என்பது மின்புலம் அல்லது காந்த புலங்களின் துணையுடன் எலக்ட்ரான் கற்றைதினை குவியச் செய்யும் அமைப்பாகும். ஒளியியலில் கண்ணாடி வில்லைகளைப் போல் இந்த மின், காந்த புலங்கள் எலக்ட்ரான் கற்றையினைக் குவிக்க துணைநிற்கின்றன. எலக்ட்ரான் நுண்நோக்கி (Electron microscope ), எதிர்முனைக் கதிர் குழாய் (cathode ray osciloscope) போன்ற கருவிகளில் பெரிதும் பயன்படுகின்றன.\n\nSection::::செயல்பாடு.\nதனிம இழைகளில் அதிக ஆற்றல் கொண்ட மின்திறன் பட்டு வெளிப்படும் எதிர்மின்னியை ஒழுங்குப்படுத்தி அதிமெலிதாக வெட்டப்பட்ட மாதிரிகளின் மீது படச்செய்து, அவ்வெதிர்மின்னி அம்மாதிரியிலுள்ள அணுக்களுடன் இணைந்து தகவல் கொண்ட குறிப்புகளாகக் கடந்து செல்கிறது. இவ்வாறு கடந்து செல்லும் மின்னிக்கீற்றுகள் தொகுப்புத் துளைகளால் இலக்கை நோக்கிச் செலுத்தி காந்த வில்லைகளால் ஒளித்திரைகளின் மீது பட்டு பிம்பம் பெறப்படுகிறது.\n\nSection::::காட்சி.\nபாசுப்பரசுகளால் ஆன ஒளித்திரையில் படும் தகவல் மின்னிக்கீற்றிகள் அதி நுண்மமாக்கப்பட்ட (10 - 100 μm) துத்தநாக சல்பைடுகளின் துணையால் நேரடிப் பார்வைக்கு கிடைக்கிறது. இதை சிசிடி படப்பெட்டியின் துணைக்கொண்டு கணினிக்கு அனுப்பப்பட்டு காணமுடியும்.\n\nSection::::பயன்.\nஇவை உயிரணுவியல் துறை, அதிக நுண்மையாக காண, நுண்ணறைகளின் உட்பாகங்களை அறிய, படிமங்களைப் பற்றிப்படிக்க இந்நுண்ணோக்கி பயன்படுகிறது.\n\n"}
{"id": "99366", "url": "https://ta.wikipedia.org/wiki?curid=99366", "title": "இந்திய ஒன்றியத்தின் வரவு செலவுத் திட்டம்", "text": "இந்திய ஒன்றியத்தின் வரவு செலவுத் திட்டம்\n\nஇந்திய ஒன்றியத்தின் வரவு செலவுத் திட்டம் (Union Budget of India), அல்லது இந்திய அரசியலமைப்பின் சட்டக்கூறு 112இல் குறிப்பிடப்படும் ஆண்டு நிதிநிலை அறிக்கை ஒவ்வொரு ஆண்டும் பெப்ரவரி மாதத்தின் கடைசி வேலைநாளில் நிதி அமைச்சரால் இந்திய நாடாளுமன்றத்தில் சமர்ப்பிக்கப்படும் இந்தியக் குடியரசின் வருடாந்திர வரவு செலவுத் திட்டமாகும். இந்திய அரசின் நிதியாண்டு துவங்கும் ஏப்ரல் முதலாம் தேதிக்கு முன்னர் இத்திட்டம் நாடாளுமன்றத்தின் ஒப்புதலைப் பெற வேண்டும். அதன் பின்னரே அரசு எந்தவொரு செலவையும் செய்ய இயலும்.\nமுன்னாள் நிதியமைச்சர் மொரார்ஜி தேசாய் பிறர் எவரையும்விட மிகக் கூடுதலாக எட்டு முறை நிதிநிலை அறிக்கையை அளித்துள்ளார்.\n\nSection::::காலவரிசை.\nSection::::தாராளமயமாக்கலுக்கு முன்னர்.\nஇந்தியா விடுதலை பெற்றபின்னர் முதல் நிதிநிலை அறிக்கையை நவம்பர் 26, 1947 ஆம் ஆண்டில் வழங்கியப் பெருமை தமிழரான ஆர். கே. சண்முகம் செட்டியார் அவர்களுக்கு உரியது.\n\n1959–60 முதல் 1963–64 வரையில், 1962–63 ஆண்டுக்கான இடைக்கால அறிக்கை உட்பட, நிதிநிலை அறிக்கைகளை மொரார்ஜி தேசாய் வெளியிட்டு வந்தார். 1964 மற்றும் 1968ஆம் ஆண்டுகளில் பெப்ரவரி 29 அன்று தனது பிறந்தநாளில் ஒன்றிய நிதிநிலை அறிக்கையை வழங்கிய ஒரே நிதி அமைச்சராக விளங்கினார். தேசாய் ஐந்து வருடாந்திர திட்டங்களையும் இரு இடைக்காலத் திட்டங்களையும் மூன்று இறுதித் திட்டங்களையும் வழங்கியுள்ளார்.\n\nதேசாயின் பதவி விலகலை அடுத்து, அப்போது பிரதமராக இருந்த இந்திரா காந்தி தானே நிதித்துறைப் பொறுப்பையும் மேற்கொண்டபோது முதல் பெண் நிதி அமைச்சராக அமைந்தார்.\n\nபிரணப் முக்கர்ஜி, முதலில் மாநிலங்களவையிலிருந்து நிதி அமைச்சரானவராக, 1982–83, 1983–84 மற்றும் 1984–85 ஆண்டு அறிக்கைகளை வழங்கினார்.\n\nவி. பி. சிங்கின் பதவி விலகலை அடுத்து 1987–89 ஆண்டுக்கான அறிக்கையை ராஜீவ் காந்தி வழங்கினார். இதன்மூலம் நிதிநிலை அறிக்கையை வழங்கிய , தனது அன்னை மற்றும் தாத்தாவினை அடுத்து, மூன்றாவது பிரதமராக விளங்கினார்.\n\nஎன்.டி.திவாரி 1988–89, எஸ். பி. சவான் 1989–90, மது தண்டவதே 1990–91 ஆண்டு அறிக்கைகளை வெளியிட்டனர்.\n\nதேர்தல்கள் அறிவிக்கப்பட்டதால் நிதி அமைச்சர் பொறுப்பேற்ற மன்மோகன் சிங்1991-92ஆம் ஆண்டிற்கான இடைக்கால அறிக்கையைத் தாக்கல் செய்தார். அரசியல் காரணங்களால் மே 1991ஆம் ஆண்டு மக்களவைத் தேர்தல்கள் நடைபெற்று இந்திய தேசிய காங்கிரசு மீண்டும் ஆட்சியில் அமர, மன்மோகன்சிங் 1991–92 ஆண்டிற்கான முழுமையான நிதிநிலை அறிக்கையை வெளியிட்டார்.\n\nSection::::தாராளமயமாக்கலுக்குப் பின்னர்.\nமன்மோகன் சிங் தனது அடுத்த வரவு செலவுத்திட்டம் 1992–93 முதல் இந்தியப் பொருளாதாரத்தை வெளிநாட்டு முதலீட்டிற்கு திறந்துவிட்டார். உச்சபட்ச சுங்கத் தீர்வையை 300+ விழுக்காட்டிலிருந்து 30 விழுக்காடாகக் குறைத்தார். முதலீட்டுப் பொருள்களுக்கும் திட்ட நிதியங்களுக்கும் சலுகைகள் அளித்தார்.\n\n1996 மக்களவைத் தேர்தல்களில் வென்று காங்கிரசல்லாத ஆட்சி பொறுப்பேற்றது. எனவே 1996–97 ஆண்டுக்கான இறுதி வரவுசெலவுத் திட்டம் தமிழ் மாநில காங்கிரசின் பி.சிதம்பரத்தால் வழங்கப்பட்டது.\n\nஐ. கே. குஜரால் தலமையேற்ற அரசின் கவிழ்தலை கருத்தில்கொண்டு, அரசியலமைப்புச் சிக்கலை தவிர்க்க, ஓர் சிறப்பு நாடாளுமன்றத் தொடர் கூட்டப்பட்டு 197-98ஆம் ஆண்டுக்கான சிதம்பரத்தின் வரவு செலவுத் திட்டம் நிறைவேற்றப்பட்டது. இது எந்தவொரு விவாதமுமின்றி நிறைவேற்றப்பட்டது.\n\nமார்ச்சு 1998 பொதுத் தேர்தல்களை அடுத்து நடுவண் அரசமைத்த பாரதிய ஜனதா கட்சியின் யஷ்வந்த் சின்கா 1998–99 ஆண்டுக்கான இடைக்கால மற்றும் இறுதி வரவு செலவுத் திட்டங்களை வழங்கினார்.\n\n1999 தேர்தல்களில் மீண்டும் வென்று சின்கா நிதி அமைச்சராக அடுத்த, 1999–2000 முதல் 2002–2003 வரை, நான்கு வரவு செலவுத் திட்டங்களை வழங்கினார். தேர்தல்கள் காரணமாக இடைக்கால அறிக்கையை மே 2004ஆம் ஆண்டு ஜஸ்வந்த் சிங் அளித்தார்..\n\nSection::::வரவு செலவுத் திட்ட அம்சங்கள்.\nSection::::செலவுகள்.\nசெலவுகள் இரு வகைப்படும். ஒன்று,‘திட்டச்செலவுகள்’ மற்றொன்று ‘திட்டம் சாராத செலவுகள்’.விவசாய உற்பத்தியைப் பெருக்குதல் தொழிற்சாலை உற்பத்தியைப் பெருக்குதல், சாலை, ரயில் போக்குவரத்தை மேம்படுத்துதல், புதிதாக அமைத்தல் , கல்வி, சுகாதாரம் பேணுதல் போன்ற அனைத்துத் துறைகளின் வளர்ச்சிக்கான செலவுகள் ‘திட்டச்செலவுகள்’ ஆகும்.மற்றொன்று மேற்கூறிய திட்டங்களைச் செயல்படுத்துவதற்கான நிர்வாகச்செலவுகள்- அதாவது, குடியரசுத் தலைவர் முதல், அரசு அலுவலகங்களில் பணியாற்றும் கடைக்கோடி ஊழியர் வரை அளிக்கப்படும் சம்பளம், படிகள், ஓய்வூதியம் போன்றவையும், உணவு, உரம் போன்றவற்றிற்கு அளிக்கப்படும் மானியங்களும் ‘திட்டம் சாராத செலவுகள்’ ஆகும்.\n\nSection::::வழங்கப்படும் நேரம்.\n2000 ஆண்டுவரை ஒன்றிய வரவு செலவுத் திட்டம் பெப்ரவரி மாதத்தின் கடைசி வேலைநாளன்று மாலை 5 மணிக்கு வெளியிடப்பட்டு வந்தது. இது பிரித்தானியர்களின் காலத்திலிருந்து பின்பற்றப்பட்டது. பிரித்தானிய நாடாளுமன்றம் மதிய நேரத்தில் ஒப்புமை அளித்தபிறகு ஐந்தரை மணி வேறுபாட்டால் இந்தியாவில் மாலை வேளையில் வெளியானது.\n\nஅடல் பிகாரி வாச்பாய் தலைமையிலமைந்த தேசிய சனநாயகக் கூட்டணியின் நிதி அமைச்சராக இருந்த யஷ்வந்த் சின்கா இதனை மாற்றி 2001ஆம் ஆண்டு நிதிநிலை அறிக்கையை காலை 11 மணிக்கு வழங்கினார்.\n\nSection::::அல்வா திருவிழா.\nஅல்வா திருவிழா (\"halwa ceremony\") என்பது ஒவ்வோர் ஆண்டும் இந்தியாவின் நடுவண் அரசின் நிதியறிக்கை அச்சிடும் முன் நடைபெறும் ஒரு நிகழ்வு ஆகும். நிதி அமைச்சகம் வரவுசெலவுத் திட்டத்தினை அச்சிற்கு அனுப்பவேண்டும். அச்சிடும் பணியில் இருப்பவர்கள் அனைவரும் அது நாடாளுமன்றத்தில் தாக்கலாகும் வரையில் வெளியுலகத் தொடர்பு ஏதுமில்லாது இருப்பர். அவர்கள் அனைவரும் அச்சக வளாகத்திலேயே இருக்கவேண்டும். தங்கள் குடும்பத்தினரைக் கூட எவ்விதத்திலும் தொடர்பு கொள்ள முடியாது. நிதியமைச்சர் அத்தனைப் பணியாளருக்கும் இனிப்பு, அல்வா கொடுத்து இந்த தனிமைப் படுத்தும் நிகழ்வை பொறுத்துக் கொள்ள வேண்டும் எனக் கோரும் நிகழ்வாகவும் எல்லாம் இனிதாக நடைபெற விருப்பம் தெரிவிக்கும் நிகழ்வாகவும் இது அமைகிறது.\n\n\n"}
{"id": "99375", "url": "https://ta.wikipedia.org/wiki?curid=99375", "title": "ஆய்வு", "text": "ஆய்வு\n\nஆய்வு () (\"Research\") என்பது ஒரு அறிவுத்தேடல்/அறிவியல் தேடல் எனலாம். மதியால் செயலாக்கப்படும் ஆய்வுகள் புதிய அறிதல்களையும் புரிதல்களையும் உள்ளடக்கும். இவை பெரும்பாலும் அறிவியல் முறைசார்ந்து இயங்குகின்றன.\n\nஆய்வுகளின் அடிப்படைத் தேவை பயனுள்ள ஆராய்ச்சி, அதில் கண்டுபிடிப்புகள், விளக்கங்கள், புதிய முறைகளை கையாளுதல் மற்றும் கண்டறிதல் ஆகியன. குறிப்பாக அறிவியல் படைப்புகள் மற்றும் வளர்ச்சி சார்ந்தே இவ்வாய்வுகள் இயங்குகின்றன.\n\nSection::::ஆராய்ச்சிகளின் வகைகள்.\nஆராய்ச்சிகள் பெரும்பாலும் அறிவியல் மற்றும் மதிநுட்பத்தை சார்ந்தே இருக்கும். இதன் மைய நோக்கம் மதி வளர்ச்சியே ஆகும். இவைகளைக்கொண்டு பல துறைகளைக் கருதி மூன்றாகப் பிறிக்கின்றனர். \n\nSection::::அறிவியல் ஆய்வு.\nஅறிவியல் வளர்ச்சியை மையப்படுத்தியும், சிக்கல்களுக்கு தீர்வு காணுவதை கொண்டும் அறிவியல் உக்தியை பயன்படுத்தி ஆராய்ச்சி மேற்கொண்டு பல முடிவுகளை காணுதல். இவைகளில் அறிவியல் துறைகள், சமுக சார்ந்த சீர்திருத்தங்களைக் காண, இவைகளில் மேற்கொள்ளப்படுகின்றன. இவைகளில்\n\n\nஇவையே அறிவியல் ஆராய்ச்சியின் வழிமுறைகள். இவைகளின் முடிவாக ஒரு தீர்வு காணப்பட்டதை பரிசோதனை செய்து சான்றுபகர்தல்.\n\nSection::::கலை ஆய்வு.\nகலைகளையும் பண்புகளையும் கொண்டு ஆராயும் பகுதியாகும். இது அறிவியல் வழிமுறைகளைப் பயன்படுத்தி ஆராய்தல் என்பதில் சற்று மாறுபட்டு இவை சில பண்புகளைக்கொண்ட அளவீடூகளைப் பயன்படுத்தி ஆய்வுகளை மேற்கொள்ளலில் அடங்கும்.\n\nSection::::வரலாற்று ஆய்வு.\nஇதில் வரலாற்றாசிரியர்கள் அளித்த ஆதாரங்களைக் கொண்டு , அறிவியல் வழிமுறைகளை பின்பற்றி வரலாற்று சிக்கல்களுக்கு கிடைக்கும் ஆதாரங்களை ஒப்பிட்டு தீர்வு காணும் முயற்சி மேற்கொள்ளப்படுகிறது. இதை மேற்கொள்ள கீழே கொடுக்கப்பட்டுள்ள வழிமுறைகளைப் பயன்படுத்துகின்றனர்.\n\n\nஇவைகளால் நமக்கு வரலாற்று உண்மைகள் அறியக் கிடைக்கின்றன.\n\nSection::::ஆய்வு முறைகள்.\nஆராய்ச்சியின் இலக்கு அறிவுத்தேடலை நிறைவு செய்தலேயாகும். அதைக்கொண்டு இதை மூன்றாகப் பகுக்கின்றனர்.\n\nஇதுவே படிநிலைகளிலும் வகைப்படுத்துகின்றனர்\n\nகலை ஆய்வைக்கொண்டு, பண்புசார் ஆய்வு எனவும் அளவுசார் ஆய்வும் என்வும் விவரிக்கின்றனர்.\n\nSection::::அச்சு வெளியீடுகள்.\nகண்டறிந்தவைகளை சிறந்த இதழ்களில் வெளியிடுவதன் மூலம் அது பரவி அனைவருக்கும் பயனளிக்கும்.\n\nSection::::ஆய்வு நிதியுதவி.\nநிதியுதவி அளிக்க சில அரச நிறுவணங்களும் சில தனியார் நிறுவனங்களும் இயங்கிவருகின்றன. ஆனால், சிக்கல்களின் முக்கியத்துவம் அதனால் பெறப்படும் தீர்வைக்கண்டே உதவி கிடைக்கின்றன.\n\n"}
{"id": "99379", "url": "https://ta.wikipedia.org/wiki?curid=99379", "title": "அடுக்கு கணம்", "text": "அடுக்கு கணம்\n\nகணிதத்தில், ஒரு கணத்தின் அனைத்து உட்கணங்களையும் கொண்ட கணமானது, (வெற்றுக்கணத்தையும் அதே கணத்தையும் சேர்த்து) அக்கணத்தின் அடுக்கு கணம் (\"Power set\") என அழைக்கப்படுகிறது. கணம் formula_1 ன் அடுக்கு கணத்தினை formula_2, \"P\"(\"S\"), ℘(\"S\") என்ற குறியீடுகளால் குறிக்கலாம். அடிக்கோள் கணக்கோட்பாட்டில், அடுக்கு கணம் என்ற கருத்தானது, அடுக்கு கண அடிக்கோளின் மூலமாக கூறப்பட்டுள்ளது. formula_2ன் எந்தவொரு உட்கணம் formula_4 ம், formula_1 ன் மீதான கணங்களின் குடும்பம் என அழைக்கப்படுகிறது.\n\n\nSection::::எடுத்துக்காட்டுகள்.\nஎனவே வெற்றுக்கணத்தின் அடுக்கு கணம்:\n\nஇதன் முதலெண் = 1.\n\nஇதனை formula_9 என எழுதலாம்.\n\n\nஎனவே formula_10ன் அடுக்கு கணம்:\n\nஇதன் முதலெண் = 2.\n\nஇதனை formula_17 என எழுதலாம்.\n\n\nஎனவே Bன் அடுக்கு கணம்:\n\nஇதன் முதலெண் = 4.\n\nஇதனை formula_27 என எழுதலாம்\n\nஎனவே formula_28ன் அடுக்கு கணம்:\n\n\nSection::::ஈருறுப்புத் தேற்றத்துடன் தொடர்பு.\nஅடுக்கு கணம், ஈருறுப்புத் தேற்றத்துடன் நெருங்கிய தொடர்புடையது. n உறுப்புகள் கொண்ட கணத்தின் அடுக்கு கணத்தில் k உறுப்புகளைக் கொண்ட உட்கணங்களின் எண்ணிக்கை formula_47 சேர்வாக அமையும். formula_48 என்பது ஈருறுப்புக் குணகம் அல்லது ஈருறுப்புக் கெழு என்றழைக்கப்படுகிறது.\n\nஎடுத்துக்காட்டாக, மூன்று உறுப்புகள் கொண்ட கணத்தின் அடுக்கு கணத்தில்\n\n\nSection::::எல்லைக்குட்பட்ட எண்ணளவை கொண்ட உட்கணங்கள்.\nk ஐ விடக் குறைந்த எண்ணளவை உடைய formula_1ன் உட்கணங்கள் \nformula_54 அல்லது formula_55 என்றும், வெற்றுக்கணத்தைத் தவிர ஏனைய உட்கணங்கள் formula_56 என்றும் குறிக்கப்படுகின்றன.\n\n\n"}
{"id": "99380", "url": "https://ta.wikipedia.org/wiki?curid=99380", "title": "பிரெண்டன் டெய்லர்", "text": "பிரெண்டன் டெய்லர்\n\nபிரென்டன் ரோஸ் மோரி டைய்லர்: (Brendan Ross Murray Taylor, பிறப்பு: பெப்ரவரி 6, 1986), முன்னாள் சிம்பாப்வே துடுப்பாட்ட அணி வீரர் ஆவார். வலது கை மட்டையாளரான இவர் அந்த அணியின் முன்னாள் தலைவரும் ஆவார். சிம்பாப்வே அணிக்காக28 தேர்வுத் துடுப்பாட்டப் போட்டிகளிளும்,193 ஒருநாள் பன்னாட்டுத் துடுப்பாட்டப் போட்டிகளிலும் 38 இருபது20 போட்டிகளிலும் மற்ற்றும் 128 முதல்தரத் துடுப்பாட்டப் போட்டிகளில் விளையாடியுள்ளார். இவர் அவ்வப்போது குச்சக் காப்பாளராகவும் , இடதுகை சுழற் பது வீச்சளராகவும் விளையாடினார். முன்னாள் சிம்பாப்வே அணியின் தலைவரான அலிஸ்டர் கேம்பெல் டையல் கடந்த எட்டு ஆண்டுகளில் அணிக்குச் சிறப்பான பங்களிப்பை அளித்து வந்துள்ளார எனத் தெரிவித்துள்ளார்.\n\nஇவர் சிம்பாப்வே அணி தவிர சிட்டகொங் கிங்ஸ், லாகூர் கலாந்தர்ஸ், மஷோனாலாந்து அ அணி, மிட் வெஸ்ட் ரைனோஸ், நாட்டிங்ஹாம்சயர், பிரைம் பேங்க் கிளப், சன்ரைசர்ஸ் ஐதராபத் , வெலிங்டன் , சிம்பாப்வே அ, 19 வயதிற்கு உட்பட்டோருக்கான சிம்பாப்வே அணி மற்றும் சிம்பாப்வே லெவன் அணி போன்ற அணிகளில் விளையாடியுள்ளார்.\n\n2015 ஆம் ஆண்டில் நடைபெற்ற உலகக் கோபைத் தொடர் வரை அந்த அணியின் தலைவராக இருந்தார். பின்னர் அது எல்டன் சிகும்பராவிடம் ஒப்படைக்கப்பட்டது. 2011 ஆம் ஆண்டில் நியூசிலாந்துத் துடுப்பாட்ட அணிக்கு எதிரான ஒருநாள் பன்னாட்ட்டுத் துடுப்பாட்டப் போட்டியில் தொடர்ந்து இரு போட்டிகளில் இறுதி வரை ஆட்டமிழக்காமல் 128 ஓட்டங்கள் மற்றும் 107 ஓட்டங்களை எடுத்தார். இதன் மூலம் ஒருநாள் போட்டிகளில் தொடர்ந்து இரு நூறு ஓட்டங்களைப் பதிவு செய்த முதல் சிம்பாப்வே வீரர் எனும் சாதனை படைத்தார். 2015 ஆம் ஆண்டில் நடைபெற்ற உலகக் கோப்பைத் தொடரிலும் மீண்டும் ஒருமுறை இரண்டு போட்டிகளில் தொடர்ந்து நூறு ஓட்டங்கள் அடித்தார். மேலும் அதே தொடரில் 433 ஓட்டங்களை எடுத்தார். இதுவே உலகக் கோப்பையில் சிம்பாப்வே வீரர் எடுக்கும் அதிகபட்ச ஓட்டம் ஆகும்.\n\n2011 ஆம் ஆண்டில் நியூசிலாந்தில் நடைபெற்ற எச் ஆர் வி இருபது20போட்டித் தொடரில் இவர் வெலிங்டன் துடுப்பாட்ட அணியில் அயல்நாட்டு வீரராக விளையாடினார். ஒருநாள் பன்னட்டுத் துடுப்பாட்டப் போட்டிகளில் இவர் 10 நூறுகளை அடித்து சாதனை படைத்துள்ளாஅர். அதற்கு முன்பாக முன்னாள் தலைவர் அலிஸ்டர் கேம்பெல் 7 நூறுகளை அடித்ததே சாதனையாக இருந்தது. செப்டம்பர் 14, 2017 இல் இவர் தேசிய அணியில் இருந்து விலகினார். 2017 ஆம் ஆண்டில் நாட்டிங்ஹாம்சயர் அணியுடனான ஒப்பந்தத்தினை ரத்து செய்தார். நவம்பர் 2018 இல் இரு ஆட்டப் பகுதிகளிலும் நூறு ஓட்டங்களை அடித்த வீரர் எனும் சாதனை படைத்தார்.\n\nSection::::தேர்வுத் துடுப்பாட்டம்.\n2004 ஆம் ஆண்டில் இலங்கைத் துடுப்பாட்ட அணி சிம்பாப்வேயில் சுற்றுப்பயணம் செய்து விளையாடியது .மே 6 அராரேயில் நடைபெற்ற இலங்கைத் துடுப்பாட்ட அணிக்கு எதிரான முதல் தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 49 பந்துகளில் 19 ஓட்டங்களை எடுத்து மகரூஃப் பந்துவீச்சில் ஆட்டமிழந்தார். இரண்டாவது ஆட்டப் பகுதியில் 19பந்துகளில் 4 ஓட்டங்கள் எடுத்து வாஸ் பந்துவீச்சில் ஆட்டமிழந்தார். இந்தப் போட்டியில் ஆத்திரேலிய அணி 240 ஓட்டங்களில் வெற்றி பெற்றது. \n\n2018 ஆம் ஆண்டில் சிம்பாப்வே துடுப்பாட்ட அணி வங்காளதேசத்தில் சுற்றுப்பயணம் செய்து விளையாடியது .நவம்பர் 11 , தாக்கவில் நடைபெற்ற வங்காளதேசத் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் இறுதியாக விளையாடினார். இந்தப் போட்டியின் முதல் ஆட்டப் பகுதியில் 194 பந்துகளில் 110ஓட்டங்களை எடுத்து மெகதி அசன் பிராசு பந்துவீச்சில் ஆட்டமிழந்தார். இரண்டாவது ஆட்டப் பகுதியில் 167 பந்துகளில் 106 ஓட்டங்கள் எடுத்துஇறுதிவரை ஆட்டமிழக்காமல் இருந்தார். இந்தப் போட்டியில் வங்காளதேச அணி 218 ஓட்டங்களில் வெற்றி பெற்றது. \n"}
{"id": "99381", "url": "https://ta.wikipedia.org/wiki?curid=99381", "title": "இந்திய ரயில்வே நிதியறிக்கை, 2011", "text": "இந்திய ரயில்வே நிதியறிக்கை, 2011\n\nஇந்திய இரயில்வே நிதிநிலை அறிக்கை, 2011யை நடுவண் அரசின் இரயில்வே அமைச்சர் மம்தா பானர்சி 25, பெப்ரவரி 2011 அன்று தாக்கல் செய்தார்.\n\nSection::::வரலாறு.\nஇந்திய இரயில்வேயின் நிதிநிலை அறிக்கையில் புதிய இரயில்களை அறிமுகப்படுத்தல், பழைய வழித்தடங்களை மாற்றியமைத்தல், நவீனமயமாக்கல் மற்றும் பயணிகள் மற்றும் சரக்கு கட்டணங்கள் போன்றவை அறிவிக்கப்படுகின்றன. இரயில்வேயின் திட்டங்கள் மற்றும் கொள்கைகள் பாராளுமன்றத்தில் விவாதிக்கப் படுகின்றன. இரயில்வே அறிக்கையானது மக்களவையில் பெரும்பான்மையோரால் ஆதரிக்கப் படவேண்டும். மாநிலங்களவை ஆலோசனைகள் வழங்குமெனினும் அவை திட்டங்களைக் கட்டுப்படுத்தாது. அரசின் மற்ற வரவு செலவுகளைப் போலவே இரயில்வேயின் வருமானத்திற்கும் தணிக்கைக் கட்டுப்பாடு உள்ளது. இந்திய இரயில்வேயின் லாப, நட்டங்களை அரசே ஏற்றுக்கொள்கிறது.\n\n1924-ல் ஏற்படுத்தப்பட்ட புதிய மரபின் படி இரயில்வே நிதி அறிக்கையானது பொது நிதியறிக்கக்கு இரண்டு தினங்களுக்கு முன்னதாகவே மத்திய இரயில்வே அமைச்சரால் ஃபிப்ரவரி 26-ம் தேதி வாக்கில் சமர்பிக்கப் படுகிறது. இவ்வறிக்கை பாராளுமன்றத்தில் தனியாக வழலகப்பட்டாலும் இதன் வரவு செலவுகளும் பொது நிதியறிக்கையில் சேர்க்கப் படுகின்றன. இது அரசின் ஒரு பகுதியாக இருப்பதால் இவ்வாறு செய்யப்படுகிறது. மேலும் இது இரயில்வேயின் எதிர்காலத் திட்டங்களையும் உரைக்கிறது.\n\nஇரயில்வேயின் கொள்கை உருவாக்கம் மற்றும் கட்டுப்பாடு போன்றன இரயில்வே வாரியத்தால் செயல்படுத்தப் படுகின்றன. இவ்வாரியமானது தலைவர், நிதி ஆணையர், பொறியியல், இயந்திரவியல், மற்றும் பல துறைகளில் செயல் உறுப்பினர்களால் இயக்கப்படுகிறது.\n\n\n"}
{"id": "99385", "url": "https://ta.wikipedia.org/wiki?curid=99385", "title": "புத்தனாம்பட்டி", "text": "புத்தனாம்பட்டி\n\nபுத்தனாம்பட்டி (Puthanampatti) இந்தியாவின் தமிழ்நாடு மாநிலத்தில் திருச்சி மாவட்டத்தில் முசிறி வட்டத்தில் அமைந்துள்ள ஓர் சிற்றூராகும். \n\nSection::::வரலாறு.\nபுத்தனாம்பட்டி ஓர் காலத்தில் ‘புனதை’ என அழைக்கப்பட்டது.\n\nSection::::மக்கள்தொகை மற்றும் புவியியல்.\n2001 ஆண்டு கணக்கெடுப்பின்படி இவ்வூரின் மக்கள்தொகை 3,163 ஆகும். ஆண்களும் பெண்களும் மக்கள்தொகையில் 50% உள்ளனர். சராசரி படிப்பறிவு 78%, தேசிய சராசரி (59.5%)யைவிட கூடுதலாகும். ஆண்கள் படிப்பறிவு 55%, மற்றும் பெண்கள் படிப்பறிவு 45%. 13% நபர்கள் ஆறு அகவைக்கும் குறைந்தவர்கள். \n\nதிருச்சியிலிருந்து வடமேற்கே 30 கி.மீ தொலைவிலும் துறையூரிலிருந்து தென்கிழக்கில் 14 கி.மீ தொலைவிலும் பெரம்பலூரிலிருந்து 35 கி.மீ தொலைவில் தென்மேற்கிலும் அமைந்துள்ளது. \nSection::::கல்வி.\n1947 ஆம் ஆண்டு எம். மூக்கப்பிள்ளை என்பவர் இங்கு நேரு உயர்நிலைப் பள்ளியை நிறுவினார். இங்கு பள்ளிக் கல்விக்கென ஸ்ரீ சண்முகநாதன் துவக்கப் பள்ளி உள்ளன. கல்லூரிப் படிப்புக்காக நேரு நினைவுக் கல்லூரி அமைக்கப்பட்டுள்ளது. இந்தக் கல்லூரி கலை மற்றும் அறிவியல் துறைகளிலான பட்டப்படிப்புகளை வழங்குகிறது. திருச்சி மாவட்டத்திற்கு அண்மையிலுள்ள மாவட்டங்களிலிருந்து மாணவர்கள் படிக்க வசதியாக அமைந்துள்ள இக்கல்லூரியையும் எம். மூக்கப்பிள்ளை என்பவர்தான் நிறுவினார். இக்கல்லூரியை 1967ஆம் ஆண்டில் அப்போதைய தமிழக முதல்வராக இருந்த கா. ந. அண்ணாத்துரை திறந்து வைத்தார். பாரதிதாசன் பல்கலைக்கழகத்துடன் இணைக்கப்பட்டுள்ள இக்கல்லூரியில் படிக்கும் மாணவர்களுக்கான மதிப்பெண்கள் பட்டியல் மற்றும் பட்டங்களை பாரதிதாசன் பல்கலைக்கழகம் அளிக்கிறது.\n\nSection::::போக்குவரத்து.\nபுத்தனாம்பட்டி சாலை மாவட்டத் தலைநகர் திருச்சியுடனும், துறையூருடனும் தரைவழிச் சாலைகளால் இணைக்கப்பட்டுள்ளது. இந்த ஊருக்கு அருகில் சுமார் 25 கிலோ மீட்டர் தொலைவிலிருக்கும் உத்தமர்கோவில், 35 கி.மீ தொலைவிலிருக்கும் திருச்சிராப்பள்ளி சந்திப்பு தொடருந்து நிலையம் என இரு தொடருந்து நிலையங்கள் உள்ளன. இந்த ஊருக்கு அண்மையிலுள்ள வானூர்தி நிலையம் திருச்சிராப்பள்ளி பன்னாட்டு வானூர்தி நிலையமாகும்.\n"}
{"id": "99389", "url": "https://ta.wikipedia.org/wiki?curid=99389", "title": "விக்ரமாதித்யன்", "text": "விக்ரமாதித்யன்\n\nவிக்ரமாதித்யன் (பிறப்பு: செப்டம்பர் 25, 1947) ஒரு தமிழ்நாட்டுக் கவிஞர். இவரது இயற்பெயர் நம்பிராஜன். திருநெல்வேலி நகரப் பகுதியில் கல்லத்தி முடுக்கு தெருவில் வளர்ந்தவர். பின்னர் குற்றாலம், தென்காசி, சென்னை மேற்கு மாம்பலம், கலைஞர் கருணாநிதி நகர், அசோக் நகர் ஆகிய இடங்களிலும் வாழ்ந்துள்ளார். தன் வாழ்நாளில் பல்வேறு தொழில்களைப் பார்த்துள்ள இவர், சோதனை, விசிட்டர், அஸ்வினி, மயன், இதயம் பேசுகிறது, தாய், தராசு, நக்கீரன் ஆகிய பத்திரிகைகளிலும் பணிபுரிந்துள்ளார்.\n\n”ஆகாசம் நீல நிறம்”, “ஊரும் காலம்”, “உள்வாங்கும் உலகம்` உடபட 16 கவிதைத் தொகுப்புகள், இரண்டு சிறுகதைத் தொகுப்புகள் மற்றும் 7 கட்டுரைத் தொகுப்புகள் இதுவரை வெளியாகியுள்ளன. நான் கடவுள் திரைப்படத்தில் பிச்சைகாரர் வேடத்தில் நடித்துள்ளார். 2008ம் ஆண்டின் விளக்கு இலக்கிய விருது இவருக்கு வழங்கப்பட்டது. இவருக்கு திருமணமாகி இரு மகன்கள் உள்ளனர்.\n\nஇவரது மூன்று படைப்புக்களை (எனக்கும் என் தெய்வத்துக்கும் இடையேயான வழக்கு, அவன் அவள், தன்மை முன்னிலை படர்க்கை) சென்னை சந்தியா பதிப்பகம் வெளியிட்டு இருக்கிறது.\n\nஇவர் எழுதிய புகழ் பெற்ற வரிகள், \n\n\n"}
{"id": "99391", "url": "https://ta.wikipedia.org/wiki?curid=99391", "title": "சிறுவாழூண்", "text": "சிறுவாழூண்\n\nசிறுவாழூண் (\"probiotic\") என்பது நுண்ணுயிர் கலந்த உணவாகும். இதை எடுத்துக்கொள்வதால் உயிர்களுக்கு நன்மை விளையும் எனக் கருதப்படுகிறது. இதற்கான அறிவியல் வரையறைகள் ஐக்கிய நாடுகளின் உணவு மற்றும் வேளாண்மை அமைப்பு, உலக சுகாதார அமைப்பு ஆகியவற்றால் இவ்வாறு குறிப்பிடுகின்றது, “உயிருள்ள நுண்ணுயிரியுணவை தகுந்த அளவில் பேருயிரிகள் எடுத்துக்கொள்ளும் போது, அந்த நுண்ணுயிர்கள், அவற்றை உட்கொள்ளும் உயிருக்கு, உடலின் ஆரோக்கியத்தையும் வேறு பயன்களையும் கொடுக்கும்\".\n\nமூத்தமனிதன் காலம் தொட்டு நாம் தயிரைப் பயன்படுத்தி வருகிறோம். இத்தயிரானது உரையூற்றப்பட்ட பாலில் இருந்து கிடைக்கிறது. இவ்வுரை முன்பு பெறப்பட்ட தயிரின் சிறியளவாகும். இதற்குள் \"லாக்டோபாசில்லசு\", \"பைஃபிடோபாக்டீரியம்\" மற்றும் \"ச்ட்ரெப்டோகாக்கசு\" என பல நுண்ணுயிர்கள் இருக்கின்றன.\n\nஇதைப் போன்று இப்போது கடைகளில் யோகர்டு, அமிலப்பால் (Acidophilus milk) என சிறுவாழூண்கள் கிடைக்கின்றன.\n\nSection::::வரலாறு.\nநாம் பல நூற்றாண்டுகளாய் தயிரைப் பயன்படுத்துகின்றோம். இவைகளில் நுண்ணுயிர் இருப்பதை அறிந்திலை. ஆனால் இருபதாம் நூற்றாண்டில் வாழ்ந்த ருசிய அறிவியலறிஞன் எல்லி மெச்சினிகாஃப், நுண்ணுயிர்களின் நற்பண்புகள் என விவரிக்கிறார். உயிர்ப்பகைகளைப் பயன்படுத்தி நோய்களைக் கட்டுப்படுத்தும் முறைக்கு இதை மாற்றாகவும் பயன்படுத்த பல ஆய்வுகள் நடந்த வண்ணமுள்ளன.\n\nSection::::பெயர்க்காரணம்.\nசிறுவாழூண் என்பது சிறிய வாழ்கின்ற உயிர்களை ஊணாக எடுப்பது. விளக்கம்:- சிறு - சிறுமை, நுண்மை; வாழ் - வாழ்ந்துகொண்டிருக்கிற உயிர்; ஊண் - உணவாகும்.\n\nSection::::செயல்படுமுறை.\nசில பாக்டீரியாக்கள், குறிப்பாக \"லாக்டோபாசில்லசு\" இரைப்பையை அமிலத்தன்மையாக்கி நோய்க்காரணிகளை அழிக்கிறது. இவையே சில சமயங்களில் அதிதேவையான வைட்டமின்களை (உயிர்ச்சத்து B வகை) உற்பத்தி செய்வதில் பங்கு வகிக்கிறது. இதனால் தான் நாம் உயிர்ப்பகைகளைப் பயன்படுத்தும் போது மருத்துவர்கள் சத்துமாத்திரைகளைப் பரிந்துரைக்கின்றனர்.\n\nசில வேளைகளில் கரைக்க முடியாத உணவுகளை நாம் எடுக்கும்போது இவை அதைச் சிதைக்கும் நொதிகளை உற்பத்தி செய்து அதை செரிக்க இவை உதவுகிறது. உதாரணம், கறையான்கள் தாம் உண்ணும் மரத்தினை செரிக்க நுண்ணுயிரியின் நொதி அவசியமாயுள்ளது. இதை இக்கறையானின் உள்ளுள்ள நுண்ணுயிரியானது நிறைவேற்றுகிறது.\n\n\nSection::::அறியப்பட்ட நுண்ணுயிர்கள்.\n\"லாக்டோபாசில்லசு பல்காரிக்கச்\", \"ச்ட்ரெப்டோகாக்கசு லாக்டிசு\", \"லாக்டோபாசில்லசு டெல்புருக்கி,\" \"லாக்டோபாசில்லசு அசிடோபிலசு\", \"பைஃபிடொபாக்டீரியம் கேசி\", \"பாசில்லசு கோவாகுலன்சு\" ஆகியன குறிப்பிடத்தக்க சில\n\n"}
{"id": "99392", "url": "https://ta.wikipedia.org/wiki?curid=99392", "title": "சோ. ம. கிருசுணா", "text": "சோ. ம. கிருசுணா\n\nசோமனஅல்லி மல்லையா கிருசுணா (எஸ். எம். கிருஷ்ணா, S. M. Krishna) முன்னாள் கருநாடக முதலமைச்சராவார். இவர் இந்தியாவின் வெளிவிவகாரத்துறை அமைச்சராக பதவிவகித்தவர். 2004-2008 ஆண்டுகளில் மகாராட்டிரா மாநில ஆளுநராக பதவிவகித்துள்ளார். தற்போது பாஜகவில் உள்ளர்.\n"}
{"id": "99393", "url": "https://ta.wikipedia.org/wiki?curid=99393", "title": "பிராஸ்பர் உட்சேயா", "text": "பிராஸ்பர் உட்சேயா\n\nபிராஸ்பர் உட்சேயா (Prosper Utseya, பிறப்பு: மார்ச்சு 26, 1985), சிம்பாப்வே அணியின் முன்னணி பந்து வீச்சாளர்களுள் ஒருவர். அணியின் வலதுகை புறத்திருப்ப பந்துவீச்சுசாளரான இவர் வலதுகை துடுப்பாளரும் கூட.\n"}
{"id": "99394", "url": "https://ta.wikipedia.org/wiki?curid=99394", "title": "பிரதமை", "text": "பிரதமை\n\nபிரதமை என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் முதலாவது திதி பிரதமை ஆகும். \"பிரதம\" எனும் வடமொழிச் சொல் முதலாவது எனப் பொருள்படும். 15 நாட்களைக் கொண்ட தொகுதியில் முதல் நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள காலம் சுக்கில பட்சம் எனப்படும் வளர்பிறைக் காலத்தின் முதல் நாளும், பூரணையை அடுத்து வரும் நாளிலிருந்து அமாவாசை முடிய உள்ள காலம் கிருட்ண பட்சம் எனப்படும் தேய்பிறைக் காலத்தின் முதல் நாளுமாக இரண்டு முறை பிரதமைத் திதி வரும். அமாவாசையை அடுத்துவரும் பிரதமையைச் சுக்கில பட்சப் பிரதமை என்றும், பூரணையை அடுத்த பிரதமையைக் கிருட்ண பட்சப் பிரதமை என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். பிரதமைத் திதி முதலாவது திதியும் 16 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 0 பாகையில் இருந்து 12 பாகை ஆகும் வரை உள்ள காலம் சுக்கில பட்சப் பிரதமைத் திதியும், 180 பாகையிலிருந்து 192 பாகை வரை செல்வதற்கான காலம் கிருட்ண பட்சப் பிரதமையும் ஆகும்.\n\nSection::::இந்து சமயச் சிறப்பு நாட்கள்.\nஇந்து சமயத்தினர்க்கு உரிய சிறப்பு நாட்கள் பல திதிகளை அடிப்படையாகக் கொண்டே வருகின்றன. பிரதமைத் திதியில் வரும் பண்டிகைகளும், விரதங்களும் பின்வருமாறு:\n\n\n\n"}
{"id": "99395", "url": "https://ta.wikipedia.org/wiki?curid=99395", "title": "அக்ரீமெண்ட் நடவடிக்கை", "text": "அக்ரீமெண்ட் நடவடிக்கை\n\nஅக்ரீமெண்ட் நடவடிக்கை (\"Operation Agreement\") இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு அதிரடித் தாக்குதல் நடவடிக்கை. இது மேற்குப் பாலைவனப் போர்த்தொடரின் ஒரு பகுதியாகும். இதில் அச்சுநாட்டுப் படைகளின் கட்டுப்பாட்டில் இருந்த டோப்ருக் நகரை நேச நாட்டுப் படைகள் தாக்கி அங்கிருந்த நேச நாட்டுப் போர்க்கைதிகளை விடுவிக்க முயன்றன.\n\n1940-42ல் வடக்கு ஆப்பிரிக்க களத்தில் நேச-அச்சு தரப்பினரடையே கடும் சண்டை நடந்து வந்தது. ஜூன் 1942ல் நிகழ்ந்த கசாலா சண்டையின் இறுதியில் நேச நாட்டுப் படைகளின் வசமிருந்த டோப்ருக் நகரம் அச்சுப் படைகளால கைப்பற்றப்பட்டது. ஆயிரக்கணக்கான நேச நாட்டு வீரர்கள் போர்க்கைதிகளாயினர். அவ்வாறு கைப்பற்றப்பட்டவர்களுள் பலர் டோப்ருக்கிலேயே சிறை வைக்கப்பட்டிருந்தனர். கசாலா சண்டைக்குப் பின்னரும் வடக்கு ஆப்பிரிக்கக் களத்தில் தொடர்ந்து சண்டைகள் நடந்து வந்தன. செப்டம்பர் 1942ல் அலாம் எல் அல்ஃபா சண்டைக்கும் இரண்டாம் எல் அலாமீன் சண்டைக்கும் இடையே ஒரு சிறு கால இடைவெளி விழுந்தது. இதனை பயனபடுத்திக் கொண்டு அச்சு படைநிலைகளின் பின்புறம் ஊடுருவித் தாக்கி நாசம் விளைவிக்க நேச நாட்டுத் தளபதிகள் முடிவு செய்தனர்.\n\nஇத்திடீர் தாகுதலுக்கு அக்ரீமெண்ட் நடவடிக்கை என்று குறிப்பெயர் இடப்பட்டிருந்தது. அச்சு நாட்டு வானூர்தி ஓடுதளங்களை அழித்தல், தளவாடப் போக்குவரத்துக்கு இடையூறு விளைவித்தல், நேச நாட்டுப் போர்க்கைதிகளை விடுவித்தல் என இத்திடீர் தாக்குதலுக்கு பல இலக்குகள் விதிக்கப்பட்டிருந்தன. இதற்காக நூற்றுக்கணக்கான படைவீரர்களை ஏற்றிக் கொண்டு ஒரு நேச நாட்டு கப்பல் கூட்டம் டோப்ருக் நகரை நெருங்கியது. ஆனால் டோப்ருக் அருகேயுள்ள கடற்கரைப்பகுதியில் திட்டமிட்டபடி படையிறக்கம் நிகழவில்லை. குறைபாடான திட்டமிடுதல், எதிர்பார்த்ததை விட பலமான அச்சு பாதுகாப்பு அரண்கள் போன்றவை அக்ரீமெண்ட் திட்டத்தை ஆரம்பத்திலேயே குலைத்து விட்டன. அச்சு நாட்டுப் படைகளின் விரைவான எதிர்த்தாக்குதலால், நூற்றுக்கணக்கான நேச நாட்டுப் படைவீரர்கள் கொல்லப்பட்டனர் மற்றும் கைது செய்யப்பட்டனர். பல நேச நாட்டுக் கப்பல்களும் மூழ்கடிக்கப்பட்டன/சேதமடைந்தன. அக்ரீமெண்ட் நடவடிக்கை தோல்வியில் முடிவடைந்தது. எஞ்சிய நேச நாட்டுப் படைகள் பின்வாங்கி தமது தளங்களுக்குச் சென்று விட்டன.\n"}
{"id": "99396", "url": "https://ta.wikipedia.org/wiki?curid=99396", "title": "துவிதியை", "text": "துவிதியை\n\nதுவிதியை அல்லது \"துதியை\" என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் நாட்களில் இரண்டாவது நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன. அமாவாசை நாளையும், பூரணை நாளையும் அடுத்து வரும் இரண்டாவது திதி துவிதியை ஆகும். \"துவிதியை\" எனும் வடமொழிச் சொல் இரண்டாவது எனப் பொருள்படும். 15 நாட்களைக் கொண்ட தொகுதியில் இரண்டாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் இரண்டாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் இரண்டாம் நாளுமாக இரண்டு முறை துவிதியைத் திதி வரும். அமாவாசையை அடுத்துவரும் துவிதியையைச் சுக்கில பட்சத் துவிதியை என்றும், பூரணையை அடுத்த துவிதியையைக் கிருட்ண பட்சத் துவிதியை என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். துவிதியைத் திதி இரண்டாவது திதியும் 17 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 12 பாகையில் இருந்து 24 பாகை ஆகும் வரை உள்ள காலம் சுக்கில பட்சத் துவிதியைத் திதியும், 192 பாகையிலிருந்து 204 பாகை வரை செல்வதற்கான காலம் கிருட்ண பட்சத் துவிதியையும் ஆகும்.\n\n\n\n"}
{"id": "99397", "url": "https://ta.wikipedia.org/wiki?curid=99397", "title": "திருதியை", "text": "திருதியை\n\nதிருதியை என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் மூன்றாவது திதி திருதியை ஆகும். \"திரிதிய\" எனும் வடமொழிச் சொல் மூன்றாவது எனப் பொருள்படும். 15 நாட்களைக் கொண்ட தொகுதியில் மூன்றாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் மூன்றாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் மூன்றாம் நாளுமாக இரண்டு முறை திருதியைத் திதி வரும். அமாவாசையை அடுத்துவரும் திருதியையைச் சுக்கில பட்சத் திருதியை என்றும், பூரணையை அடுத்த திருதியையைக் கிருட்ண பட்சத் திருதியை என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். திருதியைத் திதி மூன்றாவது திதியும் 18 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 24 பாகையில் இருந்து 36 பாகை ஆகும் வரை உள்ள காலம் சுக்கில பட்சத் திருதியைத் திதியும், 204 பாகையிலிருந்து 216 பாகை வரை செல்வதற்கான காலம் கிருட்ண பட்சத் திருதியையும் ஆகும்.\n\n\n\n"}
{"id": "99398", "url": "https://ta.wikipedia.org/wiki?curid=99398", "title": "சேன் வில்லியம்", "text": "சேன் வில்லியம்\n\nசேன் கோலிங் வில்லியம் (Sean Colin Williams, பிறப்பு: செப்டம்பர் 26, 1986), சிம்பாப்வே அணியின் சகலதுறை ஆட்டக்காரர்களில் ஒருவர். அணியில் இவர் இடதுகை துடுப்பாளரும், மந்த இடதுகை மரபு பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99400", "url": "https://ta.wikipedia.org/wiki?curid=99400", "title": "மாட் பிரியர்", "text": "மாட் பிரியர்\n\nமத்தியூ ஜேம்ஸ் பிரையர்: (Matthew James Prior, பிறப்பு: பெப்ரவரி 26, 1982), இங்கிலாந்து குச்சக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் வலதுகை துடுப்பாளரும் கூட.\n"}
{"id": "99406", "url": "https://ta.wikipedia.org/wiki?curid=99406", "title": "காபூசு இப்னு சஈத் ஆலு சஈத்", "text": "காபூசு இப்னு சஈத் ஆலு சஈத்\n\nகாபூசு பின் சஈத் ஆலு சஈத் (; ; பிறப்பு 18 நவம்பர் 1940) ஓமான் நாட்டு சுல்தானாக ஆட்சியில் உள்ளார். அவர் தன்னுடைய தந்தை சயித் பின் தைமூரை 1970ல் ஆட்சியிலிருந்து கவிழ்த்து விட்டு பதவியில் வந்தார். இவர் அல் சைத் அரசர்களின் 14-தலைமுறை அரசராவார்.. இவர் கடந்த 40 ஆண்டுகளாக ஓமானை ஆட்சி செய்து வருகிறார். இவருடைய தந்தைக்கு எதிராக கலகம் செய்து ஆட்சியைப் பிடித்தார். இவருக்கு பிள்ளைகள் கிடையாது. மூன்று சகோதரிகள் உள்ளனர். அதனால், ஏனைய அரபு நாடுகள் போலன்றி இவர் இதுவரை தன்னுடைய வாரிசு யார் என்பதை அறிவிக்கவில்லை. ஆனால் தனக்குப் பின் யார் ஆட்சியில் வரவேண்டும் என்று உயில் எழுதி முத்திரையிட்டு இராணுவ அமைச்சரிடம் கொடுத்துள்ளார்.\n"}
{"id": "99415", "url": "https://ta.wikipedia.org/wiki?curid=99415", "title": "பீகார் முதலமைச்சர்களின் பட்டியல்", "text": "பீகார் முதலமைச்சர்களின் பட்டியல்\n\nஅருணாச்சலப் பிரதேச முதலமைச்சர், இந்திய மாநிலமான பீகாரின் அரசுத் தலைவர் ஆவார். இவர் ஐந்து ஆண்டு காலம் பதவியில் இருப்பார்.\n\nSection::::பீகார் மாநில முதலமைச்சர்களின் பட்டியல்.\nஇந்தியாவின் பீகார் மாநில முதலமைச்சர்களின் பட்டியல் கீழே கொடுக்கப்பட்டுள்ளது:\n\n"}
{"id": "99418", "url": "https://ta.wikipedia.org/wiki?curid=99418", "title": "ஜேம்ஸ் அண்டர்சன்", "text": "ஜேம்ஸ் அண்டர்சன்\n\nஜேம்ஸ் மைக்கல் அண்டர்சன்: (\"James Michael Anderson\", பிறப்பு: ஜூலை 30, 1982) (பொதுவாக ஜிம்மி அண்டர்சன் என்று அறியப்படுகிறார்) ஓர் இங்கிலாந்து துடுப்பாட்ட வீரர் ஆவார். அனைத்துக் காலங்களிலும் அதிக மட்டையாளர்களை வீழ்த்திய வேகப்பந்து வீச்சாளர்கள் பட்டியலில் முன்னணி பெற்றுள்ள அண்டர்சன், 500 தேர்வு மட்டையாளர்களை வீழ்த்தியதன் மூலம் அதிக மட்டையாளர்களை வீழ்த்திய இங்கிலாந்து வீரர்கள் வரிசையில் முதல் இடத்தையும், பன்னாட்டு வீரர்கள் வரிசையில் ஆறாவது இடத்தையும் பிடித்துள்ளார். \n\nஇதுவரை மொத்தம் 575 மட்டையாளர்களை வீழ்த்தியுள்ள அண்டர்சன், அனைத்துக் காலங்களிலும் அதிக மட்டையாளர்களை வீழ்த்திய தேர்வு பந்துவீச்சாளர்கள் வரிசையில் நான்காவது இடத்தில் உள்ளார். இங்கிலாந்து துடுப்பாட்ட அணியின் இலங்கைச் சுற்றுப்பயணம், 2014 இல் முதலாவது தேர்வுத் துடுப்பாட்டப் போட்டியின்போது இவரும் ஜோ ரூட்டும் இணைந்து 198 ஓட்டங்கள் எடுத்ததன் மூலம் 10வது இழப்பில் இணைந்து அதிகபட்ச ஒட்டங்கள் எடுத்தவர்கள் எனும் சாதனையைப் படைத்தனர்.\n\nவலது கை விரைவு வீச்சாளரான இவர் தனது 20 ஆவது வயதில் 2002-2003 ஆம் ஆண்டில் ஆத்திரேலியத் துடுப்பாட்ட அணிக்கு எதிரான போட்டியில் அறிமுகமானார். 2009 ஐசிசி உலக இருபது20 போட்டித் தொடரில் விளையாடினார். சிம்பாப்வே துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அறிமுகமானார். 4\n\nசூலை 25, 2016இல் பாக்கித்தான் துடுப்பாட்ட அணிக்கு எதிரான தொடரில் விளையாடியபோது ஆத்திரேலியத் துடுப்பாட்ட அணி, இந்தியத் துடுப்பாட்ட அணி, நியூசிலாந்து துடுப்பாட்ட அணி, இலங்கைத் துடுப்பாட்ட அணி, பாக்கித்தான் துடுப்பாட்ட அணி மற்றும் மேற்கிந்தியத்தீவுகள் துடுப்பாட்ட அணி ஆகிய அணிகளுக்கு எதிராக 50 மட்டையாளர்களை வீழ்த்திய முதல் விரைவு வீச்சாளர் எனும் சாதனையைப் படைத்தார்.\n\nஆகத்து 3, 2017இல் லங்காஷயர் மாகாணத் துடுப்பாட்ட அணி ஓல்டு டரஃபோர்டு துடுப்பாட்ட அரங்கத்தின் காட்சி மாடத்திற்கு ஜேம்ஸ் ஆண்டர்சனின் பெயர் சூட்டப்படும் என அறிவித்தது. செப்டம்பர் 8, 2017 இல் இலார்ட்சு துடுப்பாட்ட மைதானத்தில் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 500வது மட்டையாளரை வீழ்த்தினார். இதன்மூலம் அதிக மட்டையாளர்களை வீழ்த்திய முதல் இங்கிலாந்து வீரர் எனும் சாதனை படைத்தார்.\n\nSection::::சாதனைகள்.\nமுதல் 25 தேர்வுத் துடுப்பாட்டப் போட்டிகளில் விளையாடி அதில் 10 மட்டையாளர்களை 3 போட்டிகளில் வீழ்த்தினார். ஒருநாள் பன்னாட்டுத் துடுப்பாட்டப் போட்டிகளில் இருமுறை ஐந்து மட்டையாளர்ளை வீழ்த்தியுள்ளார். தேர்வுத் துடுப்பாட்டப் போட்டிகளில் அதிக மட்டையாளர்களை வீழ்த்தியவர்கள் பட்டியலில் ஐந்தாவது இடத்தில் உள்ளார். சொந்தமண்ணில் 300 மட்டையாளர்களை வீழ்த்திய முதல் விரைவு வீச்சாளர் எனும் சாதனையைப் படைத்தார். 2017 ஆம் ஆண்டில் இலார்ட்சு துடுப்பாட்ட மைதானத்தில் நடைபெற்ற தேர்வுத் துடுப்பாட்டப் போட்டியில் 62வது முறையாக இறுதிவரை ஆட்டமிழக்காமல் இருந்தார். இதன்மூலம் கொட்னி வோல்சுவின் சாதனையை முறியடித்தார். 500 தேர்வுத் துடுப்பாட்ட மட்டையாளர்களை வீழ்த்தியதன் மூலம் அதிக இலக்குகளை வீழ்த்திய இங்கிலாந்து வீரர்களின் வரிசையில் முதல் இடத்தையும், பன்னாட்டு அளவில் ஆறாவது இடத்தையும் பிடித்துள்ளார். அதிக வீரர்களை \"இழப்பு வீச்சு\" மூலம் வீழ்த்தியவர் எனும் சாதனையைப் படைத்தார்.\n\n"}
{"id": "99419", "url": "https://ta.wikipedia.org/wiki?curid=99419", "title": "நுண்ணுயிரெரிபொருள்", "text": "நுண்ணுயிரெரிபொருள்\n\nநுண்ணுயிரெரிப்பொருள் (Microbiofuels) என்பது அடுத்தத்தலைமுறை எரிபொருள் எனலாம். இது நுண்ணுயிர்களான பாக்டீரியா, நீலப்பச்சைப்பாசி, நுண்பாசி, பூஞ்சைகளில் இருந்துப் பெறப்படுகின்றன. இவைகளால் நமக்கு எரிபொருள் தேவை பூர்த்தி செய்யப்படுகிறது. இவைகள் தடையின்றியும், மறுசுழற்சி செய்தும் பெறலாம்.\n\nSection::::தன்மை.\nஇவை நுண்ணுயிர்களின் அணுவெறிகையால் வெளியிடப்படும் உற்பத்திப்பொருளாகும். இவை தற்பொது பயன்படுத்திக்கொண்டிருக்கும் எரிபொருளான பெட்ரோல், டீசல் ஆகியவற்றிற்கு மாற்றாக கொண்டுவரப்பட்டுள்ளது. இதைக் கண்டுபிடித்துவிட்டாலும் பல ஆராய்ச்சிகள் இதில் தொடர்ந்தவண்ணமுள்ளன. இவைகளில் குறிப்பிடத்தக்கனவாக எத்தனால், கொழுப்பமிலம், பியூட்டேன், நீரியம் என்பன உள்ளன.\n\nSection::::சிறப்பியல்புகள்.\nஇவைகளைப் பயன்படுத்துவதன் மூலம் சுற்றுச்சூழல் மாசு குறையும், குறிப்பாக நுண்பாசிகளில் இருந்து பெறப்படும் உயிரெரியானது நம்பகத்தன்மை வாய்ந்ததாக கருதப்படுகிறது. மேலும் நுண்பாசிகள் மற்றும் நீலப்பச்சைப்பாசிகள் சூரிய ஒளியைப்பயன்படுத்துவதால் உற்பத்திக்கான மூலப்பொருள் தேவை குறைகிறது. தற்போது பரவலாகப் பேசப்படும் உயிரெரியான ஆமணக்கு எண்ணெய் உற்பத்தி செய்யத்தேவையான நிலங்களுக்கு பதிலாக நுண்பாசிகளைப் பயன்படுத்தினால் இடப்பொருள் தேவை ஆயிரமடங்கு குறைகிறது.\n\nSection::::சாத்தியக்கூறுகள்.\nஇவை தற்காலத்தில் எட்டா நிலையில் உள்ளது. காரணம் பொருட்செலவு அதிகம், போதுமான முன்னேற்பாடுகள் இன்மையால் பின்தங்கி காணப்படுகின்றன. ஆனால், உயிரித்தொழில்நுட்பத்தின் துணைக்கொண்டு வருங்காலத்தில் சாத்தியமாக உள்ளது. பல தனியார் மற்றும் அரசு நிறுவனங்களின் மூதலீடுகளின் மூலம் பல ஆராச்சிகள் மேற்கொள்ளப்பட்டு வருகிறது.\n\n"}
{"id": "99420", "url": "https://ta.wikipedia.org/wiki?curid=99420", "title": "இயன் பெல்", "text": "இயன் பெல்\n\nஇயன் ரொனால்ட் பெல்: (Ian Ronald Bell MBE, பிறப்பு: ஏப்ரல் 11, 1982), இங்கிலாந்து அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை மிதவேகம் ஆகும்.\n"}
{"id": "99421", "url": "https://ta.wikipedia.org/wiki?curid=99421", "title": "டிம் பிரெஸ்னன்", "text": "டிம் பிரெஸ்னன்\n\nடிமோட்டி (டிம்) தோமஸ் பிரெஸ்னன்: (Timothy 'Tim' Thomas Bresnan , பிறப்பு: பெப்ரவரி 28, 1985), இங்கிலாந்து அணியின் சகலதுறை ஆட்டக்காரர்களில் ஒருவர். அணியின் இவர் வலதுகை துடுப்பாளரும், வலதுகை விரைவு-மித பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99422", "url": "https://ta.wikipedia.org/wiki?curid=99422", "title": "ஸ்டூவர்ட் பிரோட்", "text": "ஸ்டூவர்ட் பிரோட்\n\nஸ்டூவர்ட் கிறிஸ்டோபர் ஜான் பிரோட்: (Stuart Christopher John Broad , பிறப்பு: ஜூன் 24, 1986) என்பவர் இங்கிலாந்து அணியின் முன்னணி பந்து வீச்சாளர்களுள் ஒருவராவார். வலது-கை மித வேகப் பந்துவீச்சாளரான இவர் இடது-கை மட்டையாளர் ஆவார். இவர் \"லீசெஸ்டெர்ஷயர்\" அணிக்காக முதல் தரத் துடுப்பாட்டப் போட்டிகளில் விளையாடத் துவங்கினார். பின் \"நாட்டிங்ஹாம்ஷயர்\" மாகாணத் துடுப்பாட்ட அணிக்காக விளையாடுகிறார். இதே அணிக்காக இவரது தந்தையும் விளையாடினார். ஆகஸ்டு 2006 இல் துடுப்பாட்ட சங்கத்தின் சிறந்த இளவயது வீரருக்கான விருதினைப் பெற்றார்.\n\n2009 ஆம் ஆண்டில் ஓவல் துடுப்பாட்ட அரங்கத்தில் நடைபெற்ற ஆஷஸ் தொடரின் ஐந்தாவது தேர்வுத் துடுப்பாட்டப் போட்டியின் ஆட்டநாயகன் விருதினைப் பெற்றார். அந்தப் போட்டியில் 37 ஓட்டங்கள் விட்டுகொடுத்து 5 மட்டையாளர்களை வீழ்த்தினார். சூலை 30,2011 இல் இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் \"மும்முறை\" வீழ்த்தினார்.இந்தப்போட்டியில் 46 ஓட்டங்கள் விட்டுகொடுத்து 6 மட்டையாளர்களை வீழ்த்தினார். 6/46 எனும் இந்த பந்துவீச்சு தான் இவரின் தற்போது வரையிலான சிறந்த பந்துவீச்சு ஆகும். ஆகஸ்ட் 2010 இல் பாக்கித்தான் துடுப்பாட்ட அணிக்கு எதிரான போட்டியில் 169 ஓட்டங்கள் எடுத்தார். இதன்மூலம் 9ஆவது வீரராகத் களமிறங்கி அதிக ஓட்டங்கள் எடுத்தவர் எனும் சாதனையைப் படைத்தார். 2012 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான போட்டியில் 72 ஓட்டங்கள் கொடுத்து 7 மட்டையாளர்களை வீழ்த்தினார். இங்கிலாந்து அணிக்காக அதிக மட்டையாளர்களை வீழ்த்தியவர்கள் பட்டியலில் ஜேம்ஸ் அண்டர்சனுக்கு அடுத்து பிரோட் இரண்டாவது இடத்தில் உள்ளார்.\n\nSection::::பன்னாட்டுப் போட்டிகள்.\nSection::::2006.\nஆகஸ்டு 2006 இல் துடுப்பாட்ட சங்கத்தின் சிறந்த இளவயது வீரருக்கான விருதினைப் பெற்ற அடுத்த இரண்டாவது நாளில் பாக்கித்தான் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடரில் விளையாடும் இங்கிலாந்து துடுப்பாட்ட அணியில் இடம்பெற்றார். தொடர்ந்து பாக்கித்தான் அணிக்கு எதிராக பன்னாட்டு இருபது20 போட்டிகளில் இங்கிலாந்து அணிக்காக அறிமுகமானார். இந்தப் போட்டியில் நான்கு நிறைவுகள் வீசி 35 ஓட்டங்கள் விட்டுக்கொடுத்து சோயிப் மாலிக் மற்றும் யூனுஸ் கான் ஆகியோரை அடுத்தடுத்த பந்துகளில் வீழ்த்தினார். மூன்றாவது வீழ்த்தலுக்காக சாகித் அஃபிரிடி அடித்த பந்தை கெவின் பீட்டர்சன் தவறவிட்டதனால் \"மும்முறை\" வாய்ப்பு தவறியது. ஆகஸ்டு 30இல் தனது ஒருநாள் பன்னாட்டுத் துடுப்பாட்டத்தில் அறிமுகமானார். தான் வீசிய முதல் நிறைவிலேயே மட்டையாளரை வீழ்த்தினார்.\n\nSection::::2007.\n2006ஆம் ஆண்டில் நடைபெற்ற ஐசிசி வாகையாளர் கோப்பைக்கான அணியில் இவர் இடம்பெறவில்லை. ஆனால் ஜான் லீவிஸ் மற்றும் கிறிஸ் ட்ரெம்லெட் ஆகியோருக்கு காயம் ஏற்படவே இவர் அணிக்கு அழைக்கப்பட்டார். மேலும் 2007 துடுப்பாட்ட உலகக்கிண்ணப் போட்டியில் விளையாடும் வாய்ப்பினைப் பெற்றார். இதன் இறுதிப்போட்டியில் மேற்கிந்தியத்தீவுகள் துடுப்பாட்ட அணிக்கு எதிரான இறுதிப் போட்டியில் வெற்றிக்கான இறுதி ஓட்டத்தை இவர் எடுத்தார்.\n\nசெப்டம்பர் 19, 2007 இல் டர்பனில் நடைபெற்ற இந்தியத் துடுப்பாட்ட அணிக்கு எதிரான பன்னாட்டு இருபது20 போட்டியில் இவரின் ஒரு நிறைவில் ஆறு ஆறுகள் அடித்து இந்திய வீரர் யுவராஜ் சிங் சாதனை படைத்தார். பன்னாட்டு இருபது20 போட்டியில் முதல்முறையாகவும் பன்னாட்டுப் போட்டிகளில் நான்காவது முறையாகவும் இந்தச் சாதனை நிகழ்ந்தது.\n\nSection::::2008.\nநியூசிலாந்துக்கு எதிரான ஒருநாள் தொடரில் இங்கிலாந்து அணி 3-2 என்ற கணக்கில் தோற்றிருந்தாலும் ஸ்டூவர்ட் பிரோட் 8 வீழ்த்தல்களுடன் முன்னணி பந்துவீச்சாளராக இருந்தார். \n\nநியூசிலாந்துக்கு எதிராக இங்கிலாந்தில் நடந்த தேர்வுத் தொடரின் கடைசிப் போட்டியில் பிரோட் தனது முதல் தேர்வு அரைநூறை எடுத்தார்.\n\n26 ஆகத்து 2008இல் தென்னாப்பிரிக்காவுகக்கு எதிராக இங்கிலாந்தில் நடந்த ஒருநாள் தொடரின் 2வது போட்டியில் 23 ஓட்டங்கள் விட்டுக்கொடுத்து 5 மட்டையாளர்களை வீழ்த்தினார். இதன்மூலம் பன்னாட்டுப் போட்டிகளில் தனது முதல் ஐந்து வீழ்த்தல் சாதனையைப் பதிவு செய்தார். \n\nSection::::2010.\n2010 ஐசிசி உலக இருபது20 தொடரின் அரையிறுதிப் போட்டியில் பிரோட் ஆட்ட நாயகன் விருது வென்றார். இறுதிப்போட்டியில் ஆத்திரேலியாவை வீழ்த்தி இங்கிலாந்து கோப்பையை வென்றது. அத்தொடரில் பிரோட் மொத்தம் 8 மட்டையாளர்களை வீழ்த்தியிருந்தார்.\n\nபாக்கித்தானுக்கு எதிராக இங்கிலாந்தில் நடைபெற்ற தேர்வுத் தொடரில் தனது அணி 102-7 என்ற நிலையில் இருந்தபோது களமிறங்கிய பிரோட், 169 ஓட்டங்களை எடுத்தார். அவருடன் களத்தில் இருந்த ஜொனாதன் ட்ரோட்டும் நூறு எடுத்தார். இவர்கள் இருவரும் கூட்டாக இணைந்து 332 ஓட்டங்கள் எடுத்து 8வது இழப்பில் எடுக்கப்பட்ட அதிகபட்ச கூட்டாண்மை என்ற உலக சாதனையைப் படைத்தனர். நூறு அடித்த பிரோட்டின் பெயர் லார்ட்ஸ் மட்டையாட்ட மாண்புப் பலகையில் இடம்பெற்றது. \n\nSection::::2011.\nஇந்தியாவுக்கு எதிரான இங்கிலாந்தில் நடைபெற்ற தேர்வுத் தொடரின் 4 போட்டிகளில் மொத்தம் 25 மட்டையாளர்களை வீழ்த்தியிருந்தார். அதில் ஒரு மும்முறையும் அடங்கும். அத்தொடரை இங்கிலாந்து 4-0 என்ற கணக்கில் வென்றது. தொடர் நாயகன் விருதை பிரோட் பெற்றார்.\n\nSection::::2014.\nஇலங்கைக்கு எதிராக ஹெடிங்லே துடுப்பாட்டத் திடலில் நடந்த தேர்வுப் போட்டியில் பிரோட் 2வது முறையாக மும்முறை எடுத்தார். இதன்மூலம் தேர்வு வரலாற்றில் மும்முறை சாதனையை இருமுறை நிகழ்த்திய 4வது வீரரானார்.\n\nSection::::2018.\n22 மார்ச் 2018இல் நியூசிலாந்துக்கு எதிரான தேர்வுப் போட்டியில் தனது 400வது வீழ்த்தலின் மூலம் 400 மட்டையாளர்களை வீழ்த்திய இளம் வேகப்பந்து வீச்சாளர் என்ற சாதனையைப் படைத்தார்.\n\nSection::::2019.\n2019 ஆஷஸ் தொடரின் முதல் போட்டியில் பிரோட் தனது ஆஷஸ் தொடர்களில் 100வது மட்டையாளரை வீழ்த்தினார். மேலும் அதே போட்டியில் தனது 450வது தேர்வு மட்டையாளரை வீழ்த்தினார்.\n\n"}
{"id": "99424", "url": "https://ta.wikipedia.org/wiki?curid=99424", "title": "அகநாழிகை", "text": "அகநாழிகை\n\nஅகநாழிகை தமிழ் நாட்டில் வெளியாகும் சமூக கலை இலக்கிய இதழ். புதிய படைப்பாளிகளுக்கு வாய்ப்பளிப்பதையும், ஏற்கனவே எழுதிவரும் தமிழின் சிறந்த படைப்பாளுமைகளின் படைப்புகளை வெளியிடுவதிலும் அகநாழிகை கவனம் செலுத்துகிறது. இதன் ஆசிரியர் பொன். வாசுதேவன். இது அக்டோபர் 2009 முதல் காஞ்சிபுரம் மாவட்டத்திலுள்ள மதுராந்தகத்திலிருந்து வெளியாகிறது. 2013 முதல் செங்கல்பட்டில் இருந்து பதிப்பகமும், இதழும் செயல்படுகிறது. அகநாழிகை புத்தக நிலையம் சென்னை, சைதாப்பேட்டையில் 2013 முதல் 2016 வரை செயல்பாடுகளைத் தொடர்ந்தது. புத்தக விற்பனையகமும், இலக்கியக் கூட்டங்கள், புத்தக அறிமுக நிகழ்ச்சிகள், விமர்சனம், திறனாய்வுக் கூட்டங்கள் என பல குறிப்பிடத்தக்க நிகழ்வுகளை நடத்தியுள்ளது.\n\nதொடர்புக்கு: \n\nஅகநாழிகை பதிப்பகம், \n\n26, ஜெயராமன் தெரு, \n\nகோகுலபுரம், \n\nசெங்கல்பட்டு - 603 001. \n\nமின்னஞ்சல்: aganazhigai@gmail.com \n\nஇணைய விற்பனையகம்: www.aganazhigaibookstore.com\n\nSection::::அகநாழிகை பதிப்பக வெளியீடுகள்.\nஅகநாழிகை பதிப்பகம் 2009 ல் துவங்கப்பட்டது. புதிய படைப்பாளிகளை இனங்கண்டு அடையாளப்படுத்தும் முயற்சியாக புத்தகங்கள் வெளியிடப்பட்டுள்ளது. இணையத்தில் தனித்துவமாக எழுதிவரும் படைப்பாளிகளின் முதல் புத்தகங்களும் வெளியிடப்பட்டுள்ளது. தமிழின் குறிப்பிடத் தகுந்த படைப்பாளிகளின் கவிதை, சிறுகதை, நாவல், கட்டுரைத் தொகுப்புகள், சிறார் இலக்கியம், மொழிபெயர்ப்பு நூல்கள் வெளியிடப்பட்டுள்ளன.\n\n\n\n\n\n"}
{"id": "99426", "url": "https://ta.wikipedia.org/wiki?curid=99426", "title": "போல் கொலிங்வுட்", "text": "போல் கொலிங்வுட்\n\nபோல் டேவிட் கொலிங்வுட்: (Paul David Collingwood, பிறப்பு: மே 26, 1976), இங்கிலாந்து அணியின் சகலதுறை ஆட்டக்காரர்களில் ஒருவர் ஆவார். அணியின் இவர் வலதுகை துடுப்பாளரும், வலதுகை மிதவேக பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது. .\n\n"}
{"id": "99427", "url": "https://ta.wikipedia.org/wiki?curid=99427", "title": "இயோன் மோர்கன்", "text": "இயோன் மோர்கன்\n\nஇயோன் ஜோசப் கிரான்ட் மோர்கன் (\"Eoin Joseph Gerard Morgan\", பிறப்பு: செப்டம்பர் 10, 1986) என்பவர் அயர்லாந்தில் பிறந்த இங்கிலாந்துத் துடுப்பட்டக்காரர் ஆவார். இவர் வரையிட்ட நிறைவுப் போட்டிகளில் இங்கிலாந்து அணியின் தலைவராகச் செயல்படுகிறார். உள்ளூர்ப் போட்டிகளில் மிடில்செக்ஸ் அணிக்காக விளையாடுகிறார். இவர் ஒரு இடது-கை மட்டையாளர் ஆவார்.\n\n2019ஆம் ஆண்டு இவரது தலைமையில் இங்கிலாந்து அணி முதன்முறையாக துடுப்பாட்ட உலகக்கிண்ணத்தை வென்றது. டிசம்பர் 2019 நிலவரப்படி இவர் இங்கிலாந்து அணிக்காக அதிக ஒருநாள் போட்டிகளில் விளையாடியவராகவும் அதிக ஓட்டங்கள் எடுத்தவராகவும் உள்ளார். \n"}
{"id": "99432", "url": "https://ta.wikipedia.org/wiki?curid=99432", "title": "கெவின் பீட்டர்சன்", "text": "கெவின் பீட்டர்சன்\n\nகெவின் பீட்டர் பீட்டர்சன்: (Kevin Peter Pietersen, பிறப்பு: சூன் 27, 1980), இங்கிலாந்து அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99435", "url": "https://ta.wikipedia.org/wiki?curid=99435", "title": "அஜ்மல் ஷசாத்", "text": "அஜ்மல் ஷசாத்\n\nஅஜ்மல் ஷசாத்: (Ajmal Shahzad, பிறப்பு: சூலை 27, 1985), முன்னாள் இங்கிலாந்து அணியின் முன்னணி பந்து வீச்சாளர்களுள் ஒருவர் ஆவார். அணியின் வலதுகை விரைவு-மித பந்துவீச்சுசாளரான இவர் வலதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது. பெப்ரவரி 2010 இல் தனது முதல் பன்னாட்டு இருபது20 போட்டியில் விளையாடினார்.\n"}
{"id": "99437", "url": "https://ta.wikipedia.org/wiki?curid=99437", "title": "கிரீம் ஸ்வான்", "text": "கிரீம் ஸ்வான்\n\nகிரீம் பீட்டர் ஸ்வான் (Graeme Peter Swann, பிறப்பு: மார்ச்சு 24, 1979), இங்கிலாந்து அணியின் முன்னணி சுழல் பந்து வீச்சாளர்களுள் ஒருவர். வலதுகை புறத்திருப்ப பந்துவீச்சுசாளரான இவர் வலதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.\n"}
{"id": "99438", "url": "https://ta.wikipedia.org/wiki?curid=99438", "title": "ஜேம்ஸ் டிரெட்வெல்", "text": "ஜேம்ஸ் டிரெட்வெல்\n\nஜேம்ஸ் குலம் டிரெட்வெல்: (James Cullum Tredwell, பிறப்பு: பெப்ரவரி 27, 1982), இங்கிலாந்து அணியின் பந்து வீச்சாளர்களுள் ஒருவர். வலதுகை புறத்திருப்ப பந்துவீச்சுசாளரான இவர் இடதுகை துடுப்பாளரும் கூட. \n"}
{"id": "99439", "url": "https://ta.wikipedia.org/wiki?curid=99439", "title": "இந்தியாவிலுள்ள சமயங்கள்", "text": "இந்தியாவிலுள்ள சமயங்கள்\n\nஉலகில் உள்ள பல மதங்களுக்கு பிறப்பிடமாக இந்தியா அமைந்துள்ளது. இந்தியாவில் வெவ்வேறு காலகட்டங்களில் இந்து மதம், சமணம், புத்த மதம், சீக்கிய மதம் ஆகிய மதங்கள் தோன்றி காலப் போக்கில் உலகமெங்கும் பரவின. இவை தவிர வேறு நாடுகளில் தோன்றிய மதங்களும் இந்தியாவில் பரவி இன்று இந்திய ஒரு பல்வேறு மத நம்பிக்கையுள்ள மக்களின் தேசமாக விளங்குகிறது. 2001ம் ஆண்டு மக்கள் தொகை கணக்கெடுப்பின் படி இந்தியாவில் உள்ள முக்கிய மதங்களும் அவற்றைப் பின்பற்றுபவர்களின் எண்ணிக்கையும் பின்வருமாறு:\n"}
{"id": "99440", "url": "https://ta.wikipedia.org/wiki?curid=99440", "title": "சுயாட்சிக் கட்சி", "text": "சுயாட்சிக் கட்சி\n\nசுயாட்சிக் கட்சி (\"Swaraj Party\") அல்லது \"சுவராஜ் கட்சி\" அல்லது \"சுவராஜ்ய கட்சி\", சுயராஜ்ய கட்சி என்பது 1922-35 காலகட்டத்தில் இந்தியாவில் செயல்பட்ட ஓர் அரசியல் கட்சி. இந்திய தேசிய காங்கிரசிலிருந்து பிரிந்து உருவான இது காலப்போக்கில் காங்கிரசுடன் சேர்ந்து பணியாற்றத் தொடங்கியது. காங்கிரசின் தேர்தல் அரசியல் பிரிவாக செயல்பட்டு சில ஆண்டுகளுக்குப் பின்னர் அதனுடன் இணைந்துவிட்டது.\n\n1919ல் ஆரம்பிக்கப்பட்ட ஒத்துழையாமை இயக்கம் 1922ல் மகாத்மா காந்தியால் கைவிடப்பட்டது. 1922ல் உத்தர பிரதேசத்தில் சவுரி சாரா என்ற இடத்தில் சௌரி சௌரா போராட்டத்தில் பொதுமக்கள் மூன்று பேர் கொல்லப்பட்டதால் ஏற்பட்ட வன்முறையில் சிலர் காவல் நிலையம் ஒன்றை கொளுத்தியதால் பல காவல்துறையினர் உயிரிழந்தனர். தனது அறவழிப் போராட்டம் வன்முறை வழியில் திசை மாறுவதை விரும்பாத காந்தி ஒத்துழையாமை இயக்கத்தை கைவிடுவதாக அறிவித்தார். ஆனால் இதனை காங்கிரசு கட்சியுள் பலரும் பிற தேசியவாதிகளும் ஏற்கவில்லை. இவர்கள் காந்தியின் தலைமையில் அதிருப்தி கொண்டனர். மேலும் மாநில மற்றும் இந்திய சட்டமன்றங்களில் காங்கிரசு பங்கு பெறாது என்ற காந்தியின் கொள்கையினையும் அவர்கள் எதிர்த்தனர். இச்சட்டமன்றங்கள் காலனிய ஆளுனர்களால் ஆட்டுவிக்கப்பட்டும் கைப்பாவைகள் என காந்தியும் அவரது ஆதரவாளர்களும் கருதினர். தேர்தல்களில் பங்கேற்று சட்டமன்றத்துக்குச் செல்வது அரசுடன் ஒத்துழைப்பதுக்கு சமமென்றும் கருதினர். ஆனால் காங்கிரசு அதிருப்தியாளர்கள் தேர்தல்களில் பங்கேற்று, அரசு எந்திரத்தை உள்ளிருந்தே எதிர்க்க வேண்டுமென்று நினைத்தனர்.\n\nடிசம்பர் 1922ல் நடந்த காங்கிரசின் கான்பூர் மாநாட்டில் இப்பிளவு வெளிப்படையாக வெடித்தது. சித்தரஞ்சன் தாஸ், என். சி. கேல்கார், மோதிலால் நேரு போன்றோர் காங்கிரசு-கிலாபத் சுவராஜ் கட்சி என்ற புதிய அமைப்பினைத் தொடங்கினர். ஆனால் 1907ம் ஆண்டு சூரத் மாநாட்டில் மிதவாதிகளுக்கும் தீவிரவாதிகளுக்கும் பூசல் ஏற்பட்டு கட்சி பிளவுற்றதைப் போல் இம்முறை நிகழ இரு தரப்பினரும் விரும்பவில்லை. அதனால் வெளிப்படையாக பிரிந்து செல்லாமல் ஒரு சமரசம் செய்து கொண்டனர். அதன்படி சுயாட்சிக் கட்சி ஆதரவாளர்கள் காங்கிரசு உறுப்பினர்களாக இருந்து கொண்டே சட்டமன்றத் தேர்தல்களில் போட்டியிடலாம் ஆனால் வெற்றி பெற்றால் ஆட்சிப் பொறுப்பை ஏற்கக் கூடாது என்று முடிவானது. அதன்படி சுயாட்சிக் கட்சி 1923 முதல் மாநில மற்றும் மத்திய சட்டமன்றத் தேர்தல்களில் போட்டியிட்டது. ஆனால் வெற்றி பெற்றால் ஆட்சிப் பொறுப்பை ஏற்க மறுத்து எதிர்க்கட்சியாகவே செயல்பட்டது. ஆண்டுகள் செல்லச் செல்ல, காங்கிரசுக்கும் சுயாட்சிக் கட்சிக்கும் இருந்த கொள்கை வேறுபாடுகள் குறைந்து கொண்டே வந்தன. 1928-29ல் நிகழ்ந்த சைமன் கமிஷன் எதிர்ப்பும், 1930ல் நிகழ்ந்த சட்ட மறுப்பு இயக்கம் மற்றும் உப்புச் சத்தியாகிரகம் ஆகியவை இரு கட்சிகளையும் நெருக்கமாக்கின. 1930களில் இரு கட்சிகளுக்குமிடையே இருந்த வேறுபாடு அறவே மறைந்து போனது. 1935க்குள் சுயாட்சிக் கட்சி மறைந்து அதன் உறுப்பினர்கள் அனைவரும் காங்கிரசு உறுப்பினர்கள் என்றே அறியப்படலாயினர்.\n"}
{"id": "99446", "url": "https://ta.wikipedia.org/wiki?curid=99446", "title": "ஜொனாதன் ட்ரொட்", "text": "ஜொனாதன் ட்ரொட்\n\nஜொனாதன் ட்ரொட் (Ian Jonathan Leonard Trott, பிறப்பு: ஏப்ரல் 22, 1981), இங்கிலாந்து அணியின் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை மிதவேகம் ஆகும். களத்தடுப்பிலும் இவரின் பணி குறிப்பிடத்தக்கது. \n"}
{"id": "99449", "url": "https://ta.wikipedia.org/wiki?curid=99449", "title": "லூக் ரைட்", "text": "லூக் ரைட்\n\nலூக் ஜேம்ஸ் ரைட் (Luke James Wright, பிறப்பு: மார்ச்சு 7, 1985), இங்கிலாந்து அணியின் சகலதுறை ஆட்டக்காரர்களில் ஒருவர். இவர் வலதுகை துடுப்பாளரும், வலதுகை மிதவேக பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99450", "url": "https://ta.wikipedia.org/wiki?curid=99450", "title": "சதுர்த்தி", "text": "சதுர்த்தி\n\nசதுர்த்தி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் நான்காவது திதி சதுர்த்தி ஆகும். \"சதுர்\" எனும் வடமொழிச் சொல் நான்கு எனப் பொருள்படும். 15 நாட்களைக் கொண்ட தொகுதியில் நான்காவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் நான்காம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் நான்காம் நாளுமாக இரண்டு முறை சதுர்த்தித் திதி வரும். அமாவாசையை அடுத்துவரும் சதுர்த்தியைச் சுக்கில பட்சச் சதுர்த்தி என்றும், பூரணையை அடுத்த சதுர்த்தியைக் கிருட்ண பட்சச் சதுர்த்தி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். சதுர்த்தித் திதி நான்காவது திதியும் 19 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 36 பாகையில் இருந்து 48 பாகை ஆகும் வரை உள்ள காலம் சுக்கில பட்சச் சதுர்த்தித் திதியும், 216 பாகையிலிருந்து 228 பாகை வரை செல்வதற்கான காலம் கிருட்ண பட்சச் சதுர்த்தியும் ஆகும்.\n\nSection::::இந்து சமயச் சிறப்பு நாட்கள்.\nஇந்து சமயத்தினர்க்கு உரிய சிறப்பு நாட்கள் பல திதிகளை அடிப்படையாகக் கொண்டே வருகின்றன. சதுர்த்தித் திதியில் வரும் பண்டிகைகளும், விரதங்களும் பின்வருமாறு:\n\n\n\n"}
{"id": "99452", "url": "https://ta.wikipedia.org/wiki?curid=99452", "title": "பஞ்சமி", "text": "பஞ்சமி\n\nபஞ்சமி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் ஐந்தாவது திதி பஞ்சமி ஆகும். \"பஞ்ச\" எனும் வடமொழிச் சொல் ஐந்து எனப் பொருள்படும். 15 நாட்களைக் கொண்ட தொகுதியில் ஐந்தாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் ஐந்தாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் ஐந்தாம் நாளுமாக இரண்டு முறை பஞ்சமித் திதி வரும். அமாவாசையை அடுத்துவரும் பஞ்சமியைச் சுக்கில பட்சப் பஞ்சமி என்றும், பூரணையை அடுத்த பஞ்சமியைக் கிருட்ண பட்சப் பஞ்சமி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். பஞ்சமித் திதி ஐந்தாவது திதியும் 20 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 48 பாகையில் இருந்து 60 பாகை ஆகும் வரை உள்ள காலம் சுக்கில பட்சப் பஞ்சமித் திதியும், 228 பாகையிலிருந்து 240 பாகை வரை செல்வதற்கான காலம் கிருட்ண பட்சப் பஞ்சமியும் ஆகும்.\n\nSection::::இந்து சமயச் சிறப்பு நாட்கள்.\nஆவணி மாத வளர்பிறைப் பஞ்சமித் திதி கருட பஞ்சமி என அழைக்கப்படுகின்றது. இந்நாளில் கருடனை வழிபடுவது சிறப்பானதாகும். புரட்டாதி மாத வளர்பிறைப் பஞ்சமித் திதி ரிஷி பஞ்சமி என அழைக்கப்படுகின்றது. இவ்விரதம் சப்தரிஷிகளை நோக்கி பெண்களால் அனுட்டிக்கப்படும்.\n\n\n\n\n"}
{"id": "99454", "url": "https://ta.wikipedia.org/wiki?curid=99454", "title": "சஷ்டி", "text": "சஷ்டி\n\nசஷ்டி அல்லது சட்டி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் ஆறாவது திதி சட்டி ஆகும். \"ஷட்\" எனும் வடமொழிச் சொல் ஆறு எனப் பொருள்படும். 15 நாட்களைக் கொண்ட தொகுதியில் ஆறாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் ஆறாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் ஆறாம் நாளுமாக இரண்டு முறை சட்டித் திதி வரும். அமாவாசையை அடுத்துவரும் சட்டியைச் சுக்கில பட்சச் சட்டி என்றும், பூரணையை அடுத்த சட்டியைக் கிருட்ண பட்சச் சட்டி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். சட்டித் திதி ஆறாவது திதியும் 21 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 60 பாகையில் இருந்து 72 பாகை ஆகும் வரை உள்ள காலம் சுக்கில பட்சச் சட்டித் திதியும், 240 பாகையிலிருந்து 252 பாகை வரை செல்வதற்கான காலம் கிருட்ண பட்சச் சட்டியும் ஆகும்.\n\nSection::::இந்து சமயச் சிறப்பு நாட்கள்.\nஇந்து சமயத்தினர்க்கு உரிய சிறப்பு நாட்கள் பல திதிகளை அடிப்படையாகக் கொண்டே வருகின்றன. இது முருகனுக்குரிய சிறப்பு நாளாகும். சட்டித் திதியில் வரும் பண்டிகைகளும், விரதங்களும்\nபின்வருமாறு:\nகபிலா சஷ்டி \nகபிலா சஷ்டி என்பது பாத்ரபத மாதத்தில் தேய்பிறையில் வருகின்ற சஷ்டிதிதியாகும். இந்த நாள் சந்திரனுடைய சஞ்சாரத்தின் அடிப்படையில் கணக்கிடப்படுகிறது. இந்நாளில் விருப்ப தெய்வத்திற்கும், பசுவிற்கும் பூசை செய்தல் சிறப்பாகும். பசுவிற்கு புற்கள் போல உணவிடுதலும் நன்மைதரும்\n\n\n\n"}
{"id": "99455", "url": "https://ta.wikipedia.org/wiki?curid=99455", "title": "சப்தமி", "text": "சப்தமி\n\nசப்தமி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் ஏழாவது திதி சப்தமி ஆகும். \"சப்த\" எனும் வடமொழிச் சொல் ஏழு எனப் பொருள்படும். 15 நாட்களைக் கொண்ட தொகுதியில் ஏழாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் ஏழாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் ஏழாம் நாளுமாக இரண்டு முறை சப்தமித் திதி வரும். அமாவாசையை அடுத்துவரும் சப்தமியைச் சுக்கில பட்சச் சப்தமி என்றும், பூரணையை அடுத்த சட்டியைக் கிருட்ண பட்சச் சப்தமி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். சப்தமித் திதி ஏழாவது திதியும் 22 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 72 பாகையில் இருந்து 84 பாகை ஆகும் வரை உள்ள காலம் சுக்கில பட்சச் சட்டித் திதியும், 252 பாகையிலிருந்து 264 பாகை வரை செல்வதற்கான காலம் கிருட்ண பட்சச் சப்தமியும் ஆகும்.\n\n\n\n"}
{"id": "99456", "url": "https://ta.wikipedia.org/wiki?curid=99456", "title": "தசமி", "text": "தசமி\n\nதசமி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் பத்தாவது திதி தசமி ஆகும். \"தச\" எனும் வடமொழிச் சொல் பத்து எனப் பொருள்படும். 15 நாட்களைக் கொண்ட தொகுதியில் பத்தாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் பத்தாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் பத்தாம் நாளுமாக இரண்டு முறை தசமித் திதி வரும். அமாவாசையை அடுத்துவரும் தசமியைச் சுக்கில பட்சத் தசமி என்றும், பூரணையை அடுத்த தசமியைக் கிருட்ண பட்சத் தசமி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். தசமித் திதி பத்தாவது திதியும் 25 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 108 பாகையில் இருந்து 120 பாகை ஆகும் வரை உள்ள காலம் சுக்கில பட்சத் தசமித் திதியும், 288 பாகையிலிருந்து 300 பாகை வரை செல்வதற்கான காலம் கிருட்ண பட்சத் தசமியும் ஆகும்.\n\nSection::::இந்து சமயச் சிறப்பு நாட்கள்.\nஇந்து சமயத்தினர்க்கு உரிய சிறப்பு நாட்கள் பல திதிகளை அடிப்படையாகக் கொண்டே வருகின்றன. தசமித் திதியில் வரும் பண்டிகைகளும், விரதங்களும் பின்வருமாறு:\n\n\n\n"}
{"id": "99457", "url": "https://ta.wikipedia.org/wiki?curid=99457", "title": "மைக்கேல் யார்டி", "text": "மைக்கேல் யார்டி\n\nமைக்கேல் ஹவார்ட் யார்டி: (Michael Howard Yardy, பிறப்பு: நவம்பர் 27, 1980), இங்கிலாந்து அணியின் சகலதுறை ஆட்டக்காரர்களில் ஒருவர். அணியின் இவர் இடதுகை துடுப்பாளரும், மந்த இடதுகை மரபுவழி பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99458", "url": "https://ta.wikipedia.org/wiki?curid=99458", "title": "துவாதசி", "text": "துவாதசி\n\nதுவாதசி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் பன்னிரண்டாவது திதி துவாதசி ஆகும். \"துவாதச\" எனும் வடமொழிச் சொல் பன்னிரண்டு எனப் பொருள்படும். 15 நாட்களைக் கொண்ட தொகுதியில் பன்னிரண்டாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் பன்னிரண்டாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் பன்னிரண்டாம் நாளுமாக இரண்டு முறை துவாதசித் திதி வரும். அமாவாசையை அடுத்துவரும் துவாதசியைச் சுக்கில பட்சத் துவாதசி என்றும், பூரணையை அடுத்த துவாதசியைக் கிருட்ண பட்சத் துவாதசி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். துவாதசித் திதி பன்னிரண்டாவது திதியும் 27 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 132 பாகையில் இருந்து 144 பாகை ஆகும் வரை உள்ள காலம் சுக்கில பட்சத் துவாதசித் திதியும், 312 பாகையிலிருந்து 324 பாகை வரை செல்வதற்கான காலம் கிருட்ண பட்சத் துவாதசியும் ஆகும்.\n\nSection::::இந்து சமயச் சிறப்பு நாட்கள்.\nபுத்த துவாதசி \nசிராவண மாதத்து வளர்பிறை துவாதசியை புத்த துவாதசி என்கின்றனர். இந்நாளில் திருமாலை வணங்க வேண்டும். \nவாசதேவ துவாதசி \nஆஷாட மாதத்தின் வளர்பிறை துவாதசியை வாசதேவ துவாதசி என்கின்றனர். திருமாலை வணங்குவதற்கு உரிய நாள்.\n\n\n\n"}
{"id": "99459", "url": "https://ta.wikipedia.org/wiki?curid=99459", "title": "அம்பகரத்தூர்", "text": "அம்பகரத்தூர்\n\nஅம்பகரத்தூர் புதுச்சேரி ஒன்றியப் பகுதியில் அமைந்துள்ள ஒரு சிற்றூர். இது காரைக்காலில் இருந்து 10 கி.மீ தூரத்தில் அமைந்திருக்கிறது.\n"}
{"id": "99467", "url": "https://ta.wikipedia.org/wiki?curid=99467", "title": "வேட்டகண்ணன்", "text": "வேட்டகண்ணன்\n\nவேட்டகண்ணன் சங்ககாலப் புலவர்களில் ஒருவர். குறுந்தொகை 389 எண்ணுள்ள ஒரே ஒரு பாடல் மட்டும் சங்கநூல் தொகுப்பில் இவரது பாடலாக இடம் பெற்றுள்ளது.\nகாதலியைத் திருமணம் செய்துகொள்ளப்போகிறேன் என்கிறான் காதலன். காதல் தலைவனுக்குக் குற்றேவல் செய்யும் ஒருவன் அவனது எண்ணத்தைச் செயலாக்கப்படுத்த எண்ணி 'அவளைத் திருமணம் செய்துகொள்வது நன்றோ!' என்று கூறினான். தலைவன் 'நன்று போலத்தான் தெரிகிறது' என்றான்.\n\nஇப்படிச் சொன்ன தலைவனுக்கும், விரைவுபடுத்தத் தூண்டிய அவனது பணியாளுக்கும் குறும்பூழ்ப் பறவையை நெய்யில் வறுத்துச் சோற்றுடன் விருந்து படைக்கவேண்டும் என்கிறாள், தலைவி.\n"}
{"id": "99468", "url": "https://ta.wikipedia.org/wiki?curid=99468", "title": "வேம்பற்றூர்க் கண்ணன்கூத்தன்", "text": "வேம்பற்றூர்க் கண்ணன்கூத்தன்\n\nவேம்பற்றூர்க் கண்ணன்கூத்தன் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று மட்டும் இடம் பெற்றுள்ளது. அது குறுந்தொகை 362 எண கொண்ட பாடல்.\nவேலன் வெறியாட்டு விழாக் கொண்டாட வருகிறான். தோழி அவனைத் தடுப்பதற்காக இதனைக் கூறுகிறாள்.\n\nமுதுவாய் வேல! நீ தலைவிக்கு முருகயர்ந்து வந்திருக்கிறாய். சினம் கொள்ளாமல் நான் சொல்வதைக் கேள். பலவகையான உணவுப் பொருள்களை முருகனுக்குப் படைத்து, சிறிய ஆட்டுக்குட்டியைக் கொன்று பலி கொடுத்து, அதன் குருதியைத் தலைவியின் நெற்றியிலே தடவினால், அந்தப் பலி இவளது காதலன் சிலம்பனுக்குப் போய்ச் சேறுமா? (இவளது மெலிவு இவள் தன் காதலனை எண்ணிக்கிடப்பதால் அன்றோ வந்தது?), என்கிறாள் தோழி.\n"}
{"id": "99469", "url": "https://ta.wikipedia.org/wiki?curid=99469", "title": "வெள்ளைமாளர்", "text": "வெள்ளைமாளர்\n\nவெள்ளைமாளர் சங்ககாலப் புலவர்களில் ஒருவர். அவரது பாடல் ஒன்றே ஒன்று சங்கநூல் தொகுப்பில் இடம்பெற்றுள்ளது. அது புறநானூறு 296.\nபோருக்குச் செல்லும் நெடுந்தகையின் தேர் வந்துள்ளது. பகைநாட்டு மக்கள் இப்போதே வேப்பந்தழையை ஒடித்து வைத்துக்கொள்கின்றனர். (காயம் பட்டவர்களுக்கு விசிற வேப்பந்தழை) காஞ்சிப்பண் பாடுகின்றனர். (ஒப்பாரி வைக்கின்றனர்). காயத்தில் தடவ எண்ணெய்க் கிண்ணத்தைக் கையில் வைத்திருக்கின்றனர். வெண்சிறு கடுகுப் புகை உண்டாக்குகின்றனர். எங்கும் 'கல்' என்ற அமைதி. பகைவேந்தனையே கொன்றுவிடுவானோ?\n\nஇப்படி ஊர் நினைப்பதாகப் புலவர் பாடுகிறார்.\nபுலவர் தம் பாடலில் இறக்கவிருப்பவர்களை எண்ணி மக்கள் முன்கூட்டியே செய்யும் செயல்களைப் பாடியுள்ளார். இது வெள்ளைச் சாவு. அதாவது வெள்ளை மாளல். மாண்டுபோதல் வெள்ளையாகத் தெரிவது. இதன் அடிப்படையில் பாடற்பொருளின் அடிப்படையில் இவருக்கு வெள்ளைமாளர் எனப் பெயர் சூட்டியுள்ளனர்.\n\nஇவரைப் பாடற்பொருளால் பெயர் பெற்ற புலவர் பட்டியலில் கொள்ளலாம்.\n"}
{"id": "99473", "url": "https://ta.wikipedia.org/wiki?curid=99473", "title": "தமிழ்ச் சமூக இயக்கம்", "text": "தமிழ்ச் சமூக இயக்கம்\n\nதமிழ்ச் சமூக இயக்கம் (தமிழ்ச் சமூக அமைப்பு) (English: Tamil Society Organisation), அல்லது சமூக இயக்கம், தமிழர்களை கொண்ட ஒரு உலகளாவிய இயக்கம். கிட்டதட்ட 31 நாடுகளில் (முக்கியமாக இந்தியா, மலேசியா, சிங்கப்பூர், அமெரிக்க ஐக்கிய நாடு, பிரான்ஸ், யேர்மனி, கனடா, பிரித்தானியா ஆகிய நாடுகளில்) பதியப்பட்டு அங்கீகரிக்கப்பட்டது, இந்த இயக்கம் ஐக்கிய நாடுகளின் சிறுவர் நிதியம், பன்னாட்டு மன்னிப்பு அவை மற்றும் சர்வதேச மனித உரிமைகள் கண்காணிப்பகம் இணைந்து சர்வதேசரீதியில் இயங்கிவருகின்றது.\n\nSection::::முக்கிய இலக்குக்கள்.\nஉலகத்தில் அதிக நாடுகளில் இயங்கிவரும் தமிழ் இயக்கங்களில் தமிழ்ச் சமூக இயக்கம் அதிக நாடுகளில் இயங்கிவருகின்றது, அதன் முக்கிய 10 இலக்குக்கள்.\n\nஇவை தவிர, குழந்தைகளின் உடல் மற்றும் மன வளர்ச்சிக்காக விளையாட்டுக்களை ஊக்குவிப்பது போன்ற நடவடிக்கைகளிலும் ஈடுபட்டு வருகின்றது.\n\nSection::::பதிவுகள்.\nதமிழ்ச் சமூக இயக்கம் 2008ம் ஆண்டு பதியப்பட்ட போதும் சில அரசியல் நெருக்கடிகளால் சர்வதேசரீதியில் அங்கீகரிக்கப்படவில்லை. மேலும், பல போராட்டத்திற்கு பின்பு 2010ம் இறுதியில் சர்வதேசத்தில் அங்கீகரிக்கப்பட்டது, எனினும் இலங்கை அரசாங்கத்தினால் இதுவரை நிரகரிக்கபட்டுள்ளது. 2011ம் தை மாதம் 31 நாடுகளால் அங்கீகரிக்கப்பட்டது பின்பு 2011ம் மாசி மாதம் மனித உரிமைகள் கண்காணிப்பகம், ஐக்கிய நாடுகளின் சிறுவர் நிதியம் மற்றும் பன்னாட்டு மன்னிப்பு அவையுடன் இணைந்து செயல்பட ஒப்பந்தம் போடப்பட்டது.\n\nSection::::உறுப்பினர்கள்.\nஉறுப்பினர்கள் அதிகாரப்பூர்வ இணையத் தளத்தின் மூலமாக இணைந்துகொள்ளலாம். ஒவ்வொரு உறுப்பினர்களுக்கும் மின்சார உறுப்பினர் அடையாள அட்டை வழங்கபட்டு வருகின்றது. மேலும், அனைத்து உறுப்பினர்களுடைய விபரங்களும் முழுமையாக தரவுத்தளம் மூலம் பாதுகாக்கபட்டுள்ளது.\n\n\nSection::::மேலும்.\nதமிழ்ச் சமூக இயக்கம் முற்றிலும் அரசாங்க சார்பற்ற இயக்கம் மேலும் முதலாம் மாநாட்டு அமர்வில் எக்காலத்திலும் எத்தகைய சூழ்நிலையிலும் அரசியலில் இணைந்துகொள்ள மாட்டாது என்பது தீர்மனிக்கபட்டுள்ளது.\n\n"}
{"id": "99477", "url": "https://ta.wikipedia.org/wiki?curid=99477", "title": "வில்லியம் போர்ட்டர்பீல்ட்", "text": "வில்லியம் போர்ட்டர்பீல்ட்\n\nவில்லியம் தோமஸ் ஸ்டுவார்ட் போர்ட்டர்பீல்ட்: (William Thomas Stuart Porterfield, பிறப்பு: செப்டம்பர் 6, 1984), அயர்லாந்து அணியின் தலைவராவார். அதேநேரம் அணியின் முன்னணி துடுப்பாளர்களுள் ஒருவர். இவர் இடதுகை ஆரம்ப துடுப்பாட்டக்காரராவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99481", "url": "https://ta.wikipedia.org/wiki?curid=99481", "title": "கேரி வில்சன்", "text": "கேரி வில்சன்\n\nகேரி கிரேக் வில்சன் : (Gary Craig Wilson, பிறப்பு: பெப்ரவரி 5 1986), அயர்லாந்து அணியின் குச்சுக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் வலதுகை துடுப்பாளருமாவார்,\n"}
{"id": "99486", "url": "https://ta.wikipedia.org/wiki?curid=99486", "title": "அங்காள பரமேசுவரியம்மன் கோவில், இடையகோட்டை", "text": "அங்காள பரமேசுவரியம்மன் கோவில், இடையகோட்டை\n\nஅருள்மிகு அங்காள பரமேஸ்வரி அம்மன் கோவில் என்பது தமிழ் நாடு, திண்டுக்கல் மாவட்டத்தில் இடையகோட்டை என்னும் சிற்றூரில் அமைந்துள்ள கோவிலாகும். இக்கோவில் 300 ஆண்டுகள் பழமை வாய்ந்தது. இக்கோயிலில் ஆண்டுதோறும் மகா சிவராத்திரியன்று திருவிழா நடைபெறுகிறது. மாதந்தோறும் அமாவாசையன்று அபிசேகம் மற்றும் பூசைகள் நடைபெறுகின்றன.\nSection::::தல வரலாறு.\nஒரு மூதாட்டி நிறுவிய இத்திருக்கோவிலில் வீற்றிருக்கும் அம்மனுக்கு ஓர் தங்கை உள்ளதாக கூறப்படுகின்றது. அத்தங்கைக்கும் அருகில் இருக்கும் வலையபட்டி எனும் குக்கிராமத்தில் கோவில் உள்ளது. முன்னொரு காலத்தில் இந்த இடையக்கோட்டை அங்காள பரமேஸ்வரி அம்மன் வலையபட்டியில் வீற்றிருக்கும் தங்கையை சந்திக்க சென்ற பொழுது, தங்கை தனது குழந்தைகளை சில கூடைகளுக்கு அடியில் மறைத்து வைத்ததாக கூறப்படுகிறது. அதன் பின்னணி இடையக்கோட்டை அங்காள பரமேஸ்வரி அம்மனுக்கு குழந்தை பாக்கியம் இல்லை, அதனால் வலையபட்டி தங்கை தனது குழந்தைகளை அக்கா கண்டு பொறாமை படுவாள் என்று மறைத்து வைத்திருக்கிறாள். ஆனால் இந்த விடயம் அக்காவிற்கு முன்கூட்டியே தெரிந்ததால் கூடைகளுக்கு அடியில் இருக்கும் குழந்தைகள் அனைவரும் கற்களாக மாறுமாறு சபித்தாள். இனி வலையப்பட்டி வரப்போவது கிடையாது என்றும் தங்கையிடம் கூறிய காரணமாக வருடா வருடம் தங்கையே அக்காவை காண நேரில் இடையக்கோட்டை வருவதாக வாக்குறுதி அளித்திருக்கிறாள்.\n\nSection::::சிறப்பு.\nஇந்தத் வரலாற்றை மரியாதை செய்யும் வகையில் ஒவ்வொரு ஆண்டும் வலையபட்டி தங்கை அங்காள பரமேஸ்வரி அம்மன் பல்லக்கில் பவனி வந்து இடையகோட்டை அக்கா அங்காள பரமேஸ்வரி அம்மனை சந்தித்து மகிழ்ச்சி அடைகின்றது. இது ஒரு பெரிய திருவிழா போல் நடைபெறுகிறது பக்தர்கள் அனைவரும் அன்று ஒன்றுகூடி இரு அம்மனையும் வழிபடுகின்றனர்.\n"}
{"id": "99489", "url": "https://ta.wikipedia.org/wiki?curid=99489", "title": "இந்தியக் குடியரசுக் கட்சி", "text": "இந்தியக் குடியரசுக் கட்சி\n\nஇந்தியக் குடியரசுக் கட்சி (\"Republican party of India\") இந்தியாவிலுள்ள அரசியல் கட்சிகளுள் ஒன்று.பட்டியல் சாதியினரின் நலனுக்காகப் போராட அம்பேத்கர் தொடங்கிய பட்டியல் சாதிகள் கூட்டமைப்புக் கட்சியிலிருந்து இது உருவானது. மகாராட்டிர மாநிலத்தில் இக்கட்சி வலுவான நிலையில் உள்ளது. தற்போது பல பிளவுகளாக பிரிந்துள்ளது. அனைத்து பிளவுகளும் “இந்தியக் குடியரசுக் கட்சி” என்றே பெயர் கொண்டுள்ளன. இந்தியத் தேர்தல் ஆணையம் இக்கட்சியின் பல்வேறு பிளவுகளை அவற்றின் தலைவர்களைக் கொண்டு அடையாளாப்படுத்துகிறது. (எ. கா) இந்தியக் குடியரசு கட்சி (அத்வாலே), இந்திய குடியரசு கட்சி (எம்.ஜி.நாகமணி), இந்தியக் குடியரசு கட்சி (கவாய்), இந்தியக் குடியரசுக் கட்சி (காம்ப்ளே). பல்வேறு பிளவுகளை மீண்டும் ஒரே கட்சியாக ஒன்றிணைக்கும் முயற்சிகளும் அவ்வப்போது நடந்தவண்ணம் உள்ளன.\n"}
{"id": "99491", "url": "https://ta.wikipedia.org/wiki?curid=99491", "title": "பட்டியல் சாதிகள் கூட்டமைப்பு", "text": "பட்டியல் சாதிகள் கூட்டமைப்பு\n\nபட்டியல் சாதிகள் கூட்டமைப்பு (\"Scheduled Castes Federation\") இந்தியாவில் பட்டியல் சாதியினர் நலனுக்காகப் போராட அம்பேத்கர் தொடங்கிய ஒரு அமைப்பு. பின்னாளில் அரசியல் கட்சியாகவும் மாறி தேர்தல்களில் போட்டியிட்டது. சுயேட்சை தொழிலாளர் அமைப்பு (Independent labour organisation) என்ற பெயரில் தான் நடத்தி வந்த அமைப்பினை 1942ல் பட்டியல் சாதிகள் கூட்டமைப்பு என்ற பெயரில் அரசியல் கட்சியாக மாற்றினார் அம்பேத்கர். 1951 பொதுத் தேர்தலில் இவ்வமைப்பு முதன் முதலில் போட்டியிட்டது. பின்னர் இந்தியக் குடியரசுக் கட்சியாக வடிவமெடுத்தது.\n"}
{"id": "99494", "url": "https://ta.wikipedia.org/wiki?curid=99494", "title": "ஆன்ட்ரே போதா", "text": "ஆன்ட்ரே போதா\n\nஆன்ட்ரே போதா (Andre Botha, பிறப்பு: செப்டம்பர் 12, 1975), அயர்லாந்து அணியின் சகலதுறை ஆட்டக்காரர்களில் ஒருவர். இவர் வலதுகை துடுப்பாளரும், வலதுகை மிதவேக பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99496", "url": "https://ta.wikipedia.org/wiki?curid=99496", "title": "அலெக்ஸ் குசாக்", "text": "அலெக்ஸ் குசாக்\n\nஅலெக்ஸ் ரிச்சர்ட் குசாக் (Alex Richard Cusack, பிறப்பு: அக்டோபர் 29, 1980), அயர்லாந்து அணியின் சகலதுறை ஆட்டக்காரர்களில் ஒருவர். இவர் வலதுகை துடுப்பாளரும், வலதுகை மிதவேக பந்துவீச்சுசாளருமாவார்.\n"}
{"id": "99497", "url": "https://ta.wikipedia.org/wiki?curid=99497", "title": "ஜியார்ஜ் டோக்ரெல்", "text": "ஜியார்ஜ் டோக்ரெல்\n\nஜியார்ஜ் ஹென்றி டோக்ரெல் (George Henry Dockrell, பிறப்பு: சூலை 22, 1992), அயர்லாந்து அணியின் வலதுகை துடுப்பாளரும், மந்த இடதுகை மரபுவழி பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99498", "url": "https://ta.wikipedia.org/wiki?curid=99498", "title": "டிரென்ட் ஜான்ஸ்டன்", "text": "டிரென்ட் ஜான்ஸ்டன்\n\nடேவிட் டிரென்ட் ஜான்ஸ்டன் (David Trent Johnston, பிறப்பு: ஏப்ரல் 29, 1974), அயர்லாந்து அணியின் சகலதுறை ஆட்டக்காரர்களில் ஒருவர். இவர் அணியின் வலதுகை துடுப்பாளரும், வலதுகை மிதம்-விரைவு பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99500", "url": "https://ta.wikipedia.org/wiki?curid=99500", "title": "நைஜல் ஜோன்ஸ்", "text": "நைஜல் ஜோன்ஸ்\n\nநைஜல் ஜெப்ரி ஜோன்ஸ் (Nigel Geoffrey Jones, பிறப்பு: ஏப்ரல் 22, 1982), அயர்லாந்து அணியின் வலதுகை துடுப்பாளரும், வலதுகை மிதவேக பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99506", "url": "https://ta.wikipedia.org/wiki?curid=99506", "title": "ஜான் மூனி", "text": "ஜான் மூனி\n\nஜான் பிரான்ஸ்சிஸ் மூனி: (John Francis Mooney, பிறப்பு: பெப்ரவரி 10, 1982), அயர்லாந்து அணியின் அணியின் சகலதுறை ஆட்டக்காரர்களில் ஒருவர். இவர் இடதுகை துடுப்பாளரும், வலதுகை மிதவேக பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99509", "url": "https://ta.wikipedia.org/wiki?curid=99509", "title": "கெவின் ஓ'பிறையன்", "text": "கெவின் ஓ'பிறையன்\n\nகெவின் யோசப் ஓ'பிறையன் (Kevin Joseph O'Brien , பிறப்பு: மார்ச்சு 4, 1984), அயர்லாந்து அணியின் அணியின் சகலதுறை ஆட்டக்காரர்களில் ஒருவர். இவர் இடதுகை துடுப்பாளரும், வலதுகை மிதவேக பந்துவீச்சுசாளருமாவார்.\n"}
{"id": "99510", "url": "https://ta.wikipedia.org/wiki?curid=99510", "title": "தமிழ்நாடு திறந்தநிலைப் பல்கலைக்கழகம்", "text": "தமிழ்நாடு திறந்தநிலைப் பல்கலைக்கழகம்\n\nதமிழ்நாடு திறந்தநிலைப் பல்கலைக்கழகம் (Tamil Nadu Open University அல்லது TNOU) இந்தியாவில் தமிழ்நாடு மாநில அரசினால் நிறுவப்பட்டுள்ள ஒரு பல்கலைக்கழகமாகும். தமிழகச் சட்டப்பேரவை இயற்றிய (2002ஆம் ஆண்டின் எண் 27) சட்டத்தின் கீழ் உயர்கல்வித் தொடரவியலா ஆதரவற்றோருக்கும் மாற்றுத்திறனாளிகளுக்கும் வேலையில் ஈடுபட்டுள்ள ஆண்/பெண்களுக்காகவும் இன்னும் பிற காரணங்களுக்காக பள்ளிக்கல்வியை தொடராதவர்களுக்கும் பயன்தருமாறு இப்பல்கலைகழகம் நிறுவப்பட்டுள்ளது. பல பாடத்திட்டங்களில் பட்டய, சான்றிதழ், பட்டப்படிப்பு மற்றும் பட்ட மேற்படிப்பு பாடதிட்டங்களை வழங்குகிறது. இந்திரா காந்தி தேசிய திறந்தநிலைப் பல்கலைக்கழகம் போன்று சிறப்பாக வடிவமைக்கப்பட்டுள்ளது. \n\nஇப்பல்கலைக்கழகத்தில் சேருவது எளிதாக ஆக்கப்பட்டிருக்கிறது. தேர்வுகளும் வேண்டியவாறு எடுத்துக்கொள்ளுமாறு அமைக்கப்பட்டுள்ளன. இந்நிறுவனத்தில் வழங்கப்படும் பணிசார் பாடங்கள் (vocational courses) செய்தொழிலில் அறிவுப்பெறவும் புதிய வேலை வாய்ப்புகளை வளர்க்கவும் பயனுள்ளதாக உள்ளன. \n\n2011ஆம் ஆண்டு தமிழக முதல்வர் மு. கருணாநிதி இப்பல்கலைக்கழகத்தின் புதிய நிர்வாக கட்டிடத்தை சைதாப்பேட்டையிலுள்ள ஆசிரியர் கல்வி வளாகத்தில் திறந்து வைத்தார்.\n\nஇப்பல்கலைகழகத்தில் 2013-2014ம் கல்வியாண்டு முதல் அனைத்துத் துறைகளிலும் நிறைஞர் (M.Phil). மற்றும் முனைவர் (Ph.D.) ஆகிய ஆராய்ச்சிப் பட்டப்படிப்புகள் பகுதி (Part-time) மற்றும் முழுநேர (Full-time) முறையில் வழங்கப்பட்டு வருகின்றன. \n\nஇப்பல்கலைக்கழகத்தின் தற்போதைய துணைவேந்தராக 18.01.2013 முதல் முனைவர் திருமதி சந்திரகாந்தா ஜெயபாலன் மிகவும் சிறப்பாக செயல்பட்டு வருகிறார்.\n\n\n\n\n\n"}
{"id": "99511", "url": "https://ta.wikipedia.org/wiki?curid=99511", "title": "2011 இந்திய ஒன்றியத்தின் வரவு செலவுத் திட்டம்", "text": "2011 இந்திய ஒன்றியத்தின் வரவு செலவுத் திட்டம்\n\n2011 ம் ஆண்டிற்கான இந்திய நிதியறிக்கையானது மத்திய நிதியமைச்சர் பிரணாப் முகர்ஜியால் பெப்ரவரி 28, 2011 அன்று இந்திய நாடாளுமன்றத்தில் தாக்கல் செய்யப்பட்டது. அதன் முக்கிய அம்சங்கள்:\n\n\n\n\n\n\n\n\n\n\n\n\nSection::::முழு நிதியறிக்கையை பதிவிறக்க.\nஇந்திய நிதியமைச்சகத்தின் அதிகாரப்பூர்வ வலைத்தளம்\n"}
{"id": "99517", "url": "https://ta.wikipedia.org/wiki?curid=99517", "title": "நியல் ஓ'பிறையன்", "text": "நியல் ஓ'பிறையன்\n\nநியல் ஓ'பிறையன் (Niall O'Brien, பிறப்பு: நவம்பர் 8, 1981), அயர்லாந்து அணியின் குச்சுக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் இடதுகை துடுப்பாளருமாவார்.\n"}
{"id": "99521", "url": "https://ta.wikipedia.org/wiki?curid=99521", "title": "பாய்ட் ரன்கின்", "text": "பாய்ட் ரன்கின்\n\nவில்லியம் பாய்ட் ரன்கின்: (William Boyd Rankin , பிறப்பு: சூலை 5, 1984]]), அயர்லாந்து அணியின் இவர் இடதுகை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு வலதுகை விரைவு-மிதம் ஆகும்.\n"}
{"id": "99528", "url": "https://ta.wikipedia.org/wiki?curid=99528", "title": "ஆன்ட்ரூ வைட்", "text": "ஆன்ட்ரூ வைட்\n\nஆன்ட்ரூ ரொலன்ட் வைட் (Andrew Roland White, பிறப்பு: சூன் 3, 1984), அயர்லாந்து அணியின் வலதுகை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99532", "url": "https://ta.wikipedia.org/wiki?curid=99532", "title": "ஆல்பெர்ட் வான் டெர் மெர்வ்", "text": "ஆல்பெர்ட் வான் டெர் மெர்வ்\n\nஆல்பெர்ட் வான் டெர் மெர்வ் (Albert van der Merwe, பிறப்பு: சூன் 1, 1979]]), அயர்லாந்து அணியின் வலதுகை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99533", "url": "https://ta.wikipedia.org/wiki?curid=99533", "title": "பவுல் ஸ்டேர்லிங்", "text": "பவுல் ஸ்டேர்லிங்\n\nபவுல் ரொபர்ட் ஸ்டேர்லிங் (\"Paul Robert Stirling\", பிறப்பு: செப்டம்பர் 3 1990), அயர்லாந்து அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99534", "url": "https://ta.wikipedia.org/wiki?curid=99534", "title": "வெள்ளெருக்கிலையார்", "text": "வெள்ளெருக்கிலையார்\n\nவெள்ளெருக்கிலையார் சங்ககாலப் புலவர்களில் ஒருவர். புறநானூறு 233, 234 ஆகிய இரண்டு பாடல்கள் இவரால் பாடப்பட்டுள்ளனவாகச் சங்கத்தொகை நூல்களில் உள்ளன. \nSection::::செய்திகள்.\nஇவர் தம் இரண்டு பாடல்களிலும் வேள் எவ்வி என்னும் என்னும் வள்ளலைப் பாடியுள்ளார். இவன் ஓர் அரசன். இவன் இறந்தபின் அவனை எண்ணி இரங்கிய கையறுநிலைப் பாடல்கள் இவை.\nSection::::புறம் 233.\nஎவ்வி பகைவர்களை அழிக்கும் பெரும் படையை உடையவன். அவன் பெரும்பூண் எவ்வி என்று சிறப்பிக்கப்பட்டவன். தன்னிடம் பரிசில் நாடி வந்தவர்களுக்கு யானைகளைத் தாராளமாக வழங்கியவன். பெரும்பாண் எனப்படும் பாணர்களின் பெருங்கூட்டத்தின் ஒக்கலுக்கு(உறவினர்களுக்கு)த் தலைவன். அதாவது பாணர் கூட்டத் தலைவன்.\nSection::::அகுதை.\nஅகுதை ஒரு போர்வீரன். பகைவர்கள் தாக்கிய 'திகிரி'(சக்கரப்படை) இவன் மார்பைத் தாக்கிப் பெரும்புண்ணுடன் கிடந்தான் என்னும் செய்தி இவனைப்பற்றிப் பரவியது. இது உண்மை அன்று. பொய்ச்செய்தி. \nSection::::கையறுநிலை.\nஅகுதையைப் பற்றிய பொய்ச்செய்தி போல எவ்வி புண்ணுற்றான் என்னும் செய்தியும் பொய்யாக இருக்கக்கூடாதா என்பது புலவரின் ஏக்கம்.\n\nSection::::புறம் 234.\nSection::::புலவர் புரட்சி.\nஎவ்வி தனியே உண்ணமாட்டான். பலரோடு சேர்ந்தே உண்ணும் பழக்கம் உள்ளவன். அவன் இறந்தபின் அவனது மனைவி படைக்கும் உணவை மட்டும் தனியே உண்பானா? எங்கே உண்டான்? யார் பார்த்தது? \nSection::::சடங்கு.\nஇறந்தவனுக்குச் சடங்கு செய்யும் அவனது மனைவி யானையின் காலடி அளவு இடத்தை மெழுகுவாள். அதன்மேல் தருப்பைப் புல்லை வைப்பாள். அந்தப் புல்லின்மேல் சோற்றுப்பிண்டம் வைத்து இறந்த அவளது கணவனுக்குப் படைப்பாள்.\n"}
{"id": "99535", "url": "https://ta.wikipedia.org/wiki?curid=99535", "title": "பீட்டர் போரென்", "text": "பீட்டர் போரென்\n\nபீட்டர் வில்லியம் போரென் (\"Peter William Borren\", பிறப்பு: ஆகத்து 21. 1983]]), நெதர்லாந்து துடுப்பாட்ட அணியின் தலைவர் (captain), முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை மிதவேகம் ஆகும்.\n"}
{"id": "99538", "url": "https://ta.wikipedia.org/wiki?curid=99538", "title": "வெள்ளைக்குடி நாகனார்", "text": "வெள்ளைக்குடி நாகனார்\n\nவெள்ளைக்குடி நாகனார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல்கள் 3 இடம்பெற்றுள்ளன. அவை: நற்றிணை 158, 196, புறநானூறு 35 ஆகியவை.\n\nSection::::பாடல் சொல்லும் செய்தி.\nSection::::புறம் 35.\n'அரசெனப்படுவது நினதே' என்றும், 'நாடெனப்படுவது நினதே' என்றும் புலவர் அரசனைப் பாராட்டுகிறார். அரசனது வெண்கொற்றக் குடை வெயிலை மறைத்து அவனுக்கு நிழல் தருவதற்காக அன்று. குடிமக்களின் இன்னல்களைப் போக்கி அவர்களுக்கு நிழல் தருவதற்காகவே என்று அறிவுரை கூறுகிறார். அரசனின் பொருபடையானது அவனது நாட்டுமக்களின் உழுபடையாகிய ஊன்றுகோலில்தான் நிற்கிறது என்கிறார். அரசன் அவனது சுற்றத்தார் சொல்கிறபடி நடவாமல் உழுதொழில் செய்பவர்களின் பாரத்தைத் தாங்கிக்கொள்ள வேண்டும் என்கிறார்.\nSection::::கடன் தள்ளுபடி.\nபுலவர் சோழன் குளமுற்றத்துத் துஞ்சிய கிள்ளிவளவனை நேரில் கண்டு இந்தப் பாடலைப் பாடினார். அரசன் அவர் தனக்கு வயல் வாங்க அரசிடம் வாங்கியிருந்த கடனைத் தள்ளுபடி செய்தான்.\n\nSection::::நற்றிணை 158.\nதலைவன் தலைவிக்காக வெளியில் காத்திருக்கிறான். அவன் வந்த வழியிலுள்ள இடர்களைத் தோழியும் தலைவியும் பேசிக்கொள்கின்றனர்.\n\nவழியில் கிடக்கும் கற்கள் காலைக் கொல்லும். இருள் கண்ணைக் கொல்லும். புலி யானையைத் தாக்கி அதன் குருதியைக் குடித்துவிட்டுத் தன் கடைவாயை வேங்கை மரத்தில் துடைத்துக்கொள்ளும். மலைநாடன் இப்படிப்பட்ட வழியில்தான் வருகிறான். (இடர்பட்டு வராமல் திருமணம் செய்துகொள்ள வேண்டும் என்பது கருத்து)\n\nSection::::நற்றிணை 196.\nதலைவனைப் பிரிந்திருக்கும் காலத்தில் தலைவி நிலவோடு பேசுகிறாள்.\n\nமதியமே! உன்னிடம் இருக்கும் 'மால்பு' (=களங்கம்) உனக்குத் தெரியவில்லை. அது தெரியாமல் நீ முழுமையாக நிறைந்து தோன்றுகிறாய். பாலை மொண்டு வைத்தாற்போல ஒளி வீசுகிறாய். அவர் இல்லாதபோது என் நல்லழகும் தோள் வனப்பும் தேய்ந்துகொண்டே செல்வது போல நீயும் தேய்கிறாய். உலகிலுள்ள எல்லா இடங்களையும் நீ பார்க்கிறாய். உனக்குச் சால்பும் செம்மையும் இருக்கிறது. அவர் இருக்கும் இடம் உனக்குத் தெரியலாமல்லவா? தெரிந்த செய்தியை மறைக்கலாமா? சொல்லிவிடு, என்கிறாள் தலைவி.\n"}
{"id": "99540", "url": "https://ta.wikipedia.org/wiki?curid=99540", "title": "அடீல் ராஜா", "text": "அடீல் ராஜா\n\nமொகம்மட் அடீல் காலிட் ராஜா (Mohammad Adeel Khalid Raja, பிறப்பு: ஆகத்து 15. 1980), நெதர்லாந்து துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் வலதுகை புறத்திருப்ப பந்துவீச்சுசாளரான இவர் வலதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.\n"}
{"id": "99542", "url": "https://ta.wikipedia.org/wiki?curid=99542", "title": "வெஸ்லி பாரெசி", "text": "வெஸ்லி பாரெசி\n\nவெஸ்லி பாரெசி (\"Wesley Barresi\", பிறப்பு: மே 3. 1984), தென்னாப்பிரிக்கா ஜொகானர்ஸ் பேர்க்கில் பிறந்தவர் நெதர்லாந்து துடுப்பாட்ட அணியின் குச்சக் காப்பாளர். இவர் வலதுகை துடுப்பாளரும் கூட. \n"}
{"id": "99545", "url": "https://ta.wikipedia.org/wiki?curid=99545", "title": "முடாசர் புகாரி", "text": "முடாசர் புகாரி\n\nமுடாசர் புகாரி (, Mudassar Bukhari, பிறப்பு: திசம்பர் 26, 1983), இவர் பாக்கிஸ்தான் குஜ்ராத்தில் பிறந்தவர் நெதர்லாந்து துடுப்பாட்ட அணியின் சகலதுறை ஆட்டக்காரர்களில் ஒருவர். இவர் வலதுகை துடுப்பாளரும், வலதுகை விரைவு பந்துவீச்சுசாளருமாவார்.\n"}
{"id": "99547", "url": "https://ta.wikipedia.org/wiki?curid=99547", "title": "அட்சே பூர்மன்", "text": "அட்சே பூர்மன்\n\nஅட்சே பூர்மன் (Atse Buurman, பிறப்பு: மார்ச்சு 21, 1982), நெதர்லாந்து துடுப்பாட்ட அணியின் குச்சக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் வலதுகை துடுப்பாளரும் கூட.\n"}
{"id": "99549", "url": "https://ta.wikipedia.org/wiki?curid=99549", "title": "இரண்டாம் அல்-அலமைன் சண்டை", "text": "இரண்டாம் அல்-அலமைன் சண்டை\n\nஇரண்டாம் அல்-அலமைன் சண்டை (\"Second Battle of El Alamein\") இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு சண்டை. இது மேற்குப் பாலைவனப் போர்த்தொடரின் ஒரு பகுதியாகும். இதுவே மேற்குப் பாலைவன்ப் போர்த்தொடரின் திருப்புமுனையாக அமைந்தது. இதில் நேச நாட்டுத் தளபதி பெர்னார்ட் மோண்ட்கோமரியின் படைகள் ஜெர்மானிய தளபதி ரோம்மலின் தலைமையிலான அச்சுப் படைகளின் கிழக்கு நோக்கி முன்னேற்றத்தை அடியோடு முறியடித்தன. இச்சண்டையில் ஏற்பட்ட தோல்வியின் பின்னர் சூயசு கால்வாயைக் கைப்பற்றும் அச்சு நாட்டு மேல்நிலை உத்தி வெற்றிபெற வாய்ப்பில்லாமல் போனது. இச்சண்டையே வடக்கு ஆப்பிரிக்க களத்தில் அச்சுப் படைகளின் தோல்வியின் ஆரம்பமாகக் கருதப்படுகிறது.\n\nSection::::பின்புலம்.\n1940-42 காலகட்டத்தில் வடக்கு ஆப்பிரிக்க போர்முனையில் அச்சுப்படைகளுக்கும் நேச நாட்டுப் படைகளுக்கும் தொடர்ந்து சண்டை நிகழ்ந்து வந்தது. இரு தரப்பினரும் வடக்கு ஆப்பிரிக்காவில் கிழக்கு மேற்காக தாக்கியும் பின்வாங்கியும் இரு ஆண்டுகள் சண்டையிட்டனர்.\n\nசெப்டம்பர் 1940ல் இத்தாலியின் எகிப்து படையெடுப்பால் தொடங்கிய இப்போர்த்தொடர், மேற்குப் பாலைவனப் போர்த்தொடர் என்று அழைக்கப்பட்டது. லிபியாவிலிருந்து எகிப்து மீது படையெடுத்த இத்தாலியப் படைகளை முறியடித்த நேச நாட்டுப் படைகள் அவற்றை விரட்டிக் கொண்டு லிபியாவுக்குள் சென்றன. இக்கட்டான சூழ்நிலையில் சிக்கிக் கொண்ட இத்தாலிக்கு உதவ இட்லர் தளபதி எர்வின் ரோம்மல் தலைமையிலான ஆப்பிரிக்கா கோர் ஜெர்மானியப் படைப்பிரிவை வடக்கு ஆப்பிரிக்காவுக்கு அனுப்பினார். ரோம்மலின் போர்த்திறனாலும், புதிதாக வந்திறங்கிய ஜெர்மானியப் படைப்பிரிவுகளின் பலத்தாலும் போரின் போக்கு மாறியது. மீண்டும் 1941ல் ரோம்மலின் தலைமையில் கிழக்கு நோக்கி படையெடுத்தன. நேசநாட்டுப் படைகளை முறியடித்த ரோம்மலின் படைகள் டோப்ருக் நகரை முற்றுகையிட்டன. நீண்ட ஆயத்தங்களுக்குப் பின்னர் நேச நாட்டுப் படைகள் குரூசேடர் நடவடிக்கையின் மூலம் ரோம்மலைத் தோற்கடித்து பின்வாங்கச் செய்தன. 1941ன் இறுதியில் அல்-அகீலா அரண்நிலைகளுக்குப் பின்வாங்கிய ரோம்மலின் படைகள் 1942ல் மீண்டும் கிழக்கு நோக்கிப் படையெடுத்தன. கசாலா சண்டையில் வெற்றி பெற்று டோப்ருக்கைக் கைப்பற்றிய ரோம்மலின் படைகள் எகிப்து எல்லையைத் தாண்டி முன்னேறின.\n\nரோம்மலின் கிழக்கு திசை முன்னேற்றத்தை முதலாம் எல் அலாமெய்ன்சண்டை, அலாம் எல் அல்ஃபா சண்டை ஆகியவற்றின் மூலம் பிரித்தானியப் படைகள் தடுத்து நிறுத்தின. சில மாத கால மந்தநிலைக்குப் பின்னர் அதுவரை பின்வாங்கிக் கொண்டிருந்த பிரித்தானியப் படைகள் மீண்டும் ரோம்மலின் படைகளை அல்-அலமைனில் தாக்கின. இரண்டாம் அல்-அலமைன் சண்டை நிகழ்ந்த காலகட்டத்தில் வடக்கு ஆப்பிரிக்காவின் மேல்நிலை உத்தி நிலை நேச நாட்டுப் படைகளுக்கு சாதமாக மாறியிருந்தது. நேச நாடுகளின் தளவாட உற்பத்தி பலம் மற்றும் எண்ணிக்கை பலம் ஆகியவை ரோம்மலின் படைகளை இக்கட்டான நிலைக்கு கொண்டு சென்றிருந்தன. நாளுக்கு நாள் நேசநாட்டுப் படைப்லம் கூடிக் கொண்டே போனது. ஈராண்டுகள் சண்டைகளில் பல பிரித்தானியத் தளபதிகள் மாற்றப்பட்டு இறுதியில் ரோம்மலின் போர்த்திறனிற்கு ஏற்ற திறனுடைய பெர்னார்ட் மோண்ட்கோமரி பிரித்தானிய 8வது ஆர்மியின் தளபதியாகப் பொறுப்பேற்றிருந்தார். இக்காரணங்களால் முதலாம் அல்-அலமைனில் பிரித்தானியப் படைகள் வெற்றி பெற்றால் வடக்கு ஆப்பிரிக்காவில் ரோம்மலின் தோல்வி உறுதி என்ற நிலை உருவானது. அலாம் எல் அல்ஃபா சண்டைக்குப் பின் கிடைத்த இரு மாத இடைவெளியை இரு தரப்பினரும் தங்கள் படைகளை பலப்படுத்த பயன்படுத்தியிருந்தனர். ரோம்மலின் படைகள் அல்-அலமைன் அரண் நிலைகளைச் சுற்றி பெரும் கண்ணிவெடிக் களங்கள், முட்கம்பி வேலிகள் ஆகிவற்றை அமைத்திருந்தன.\n\nஅக்டோபர் 23, 1942ல் இரண்டாம் அல்-அலமைன் சண்டை தொடங்கியது.\n\nSection::::சண்டையின் போக்கு.\nஇரண்டாம் எல் அலாமெய்ன் சண்டை ஐந்து கட்டங்களாக நடைபெற்றது. அவை\n\n\nஅக்டோபர் 29-30 தேதிகளில் போர்க்களத்தில் மந்த நிலை நிலவியது. இக்காலகட்டத்துக்கு எப்பெயரும் தரப்படவில்லை.\n\nSection::::ஊடுருவல்.\nஅக்டோபர் 23 முன்னிரவில் மோண்ட்கோமரியின் படைகள் ஒரு பெரும் பீரங்கித் தாக்குதலுடன் தங்கள் முன்னேற்றத்தைத் தொடங்கின. வட-தெற்காக அமைந்திருந்த அச்சு நாட்டு அரண்கோட்டில் தெற்கில் தாக்குதல் நிகழும் என்று ”பெர்ட்ராம் நடவடிக்கை” என்ற ஏமாற்று நடவடிக்கையின் மூலம் அச்சுத் தளபதிகளை நேச நாட்டுப் படைகள் ஏமாற்றியிருந்தனர். மாறாக வடக்குப் பகுதியில் தாக்குதல் நடைபெற்றது. தனது படைநிலைகளைச் சுற்றி ரோம்மல் உருவாக்கியிருந்த பெரும் கண்ணி வெடி களங்களை ஊடுருவ மோண்ட்கொமரி தனது காலாட்படை டிவிசன்களை பயன்படுத்தினார். டாங்குகள் மேலேறிச் செல்லும் போது அவற்றின் எடையைத் வெடி தூண்டுகோலாகக் கொண்டிருந்த கன்னிவெடிகள் நடந்து செல்லும் எடை குறைந்த காலாட்படை வீரர்கள் மேலேறி செல்லும் பொது வெடிக்கவில்லை. இந்த நடவடிக்கைக்கு லைட்ஃபூட் நடவடிக்கை என்று குறிப்பெயரிடப்பட்டிருந்தது. காலாட்படைகளுடன் முன்னேறிய சண்டைப் பொறியாளர் படைப்பிரிவுகள் கண்ணிவெடிகளை செயலிழக்கச் செய்து கண்ணிவெடிக் களங்களிடையே டாங்குகள் முன்னேற குறுகலான பாதைகளை அமைத்தன. 24ம் தேதி அதிகாலை 2.00 மணியளவில் அவ்வாறு உருவாக்கப்பட்ட பாதைகளின் வழியே மோண்ட்கோமரியின் கவச படைப்பிரிவுகள் மெதுவாக முன்னேறத் தொடங்கின. 24ம் தேதி காலை களத்தின் வட பகுதியில் உருவாக்கப்பட்டிருந்த டாங்குப் பாதைகளை அகலப்படுத்தப்பட்டன. 24ம் தேதி இரவில் நேச நாட்டுப் படைகளின் ஊடுருவல் முயற்சி முழு வெற்றியுடன் முடிவடைந்தது.\n\nSection::::நொறுங்கல்.\nஅடுத்த கட்டமாக அச்சுப்படைகளை பலவீனப்படுத்தும் முயற்சி தொடங்கியது. நேச நாட்டு வான்படை வானூர்திகள் அச்சு அரண்நிலைகளின் மீது இடைவெளி விடாது குண்டுமழை பொழிந்தன. பிரிட்டானியத் தாக்குதல் தொடங்கியதைக் கேள்விப்பட்ட ரோம்மல் ஜெர்மனியிலிருந்து வடக்கு ஆப்பிரிக்காவுக்கு விரைந்தார் (செப்டம்பர் மாதம் தொடர் போரிலிருந்து ஓய்வெடுப்பதற்காக அவருக்கு விடுப்பு அளிக்கப்பட்டிருந்தது). அவருக்கு பதிலாக தற்காலிகப் பொறுப்பேற்றிருந்த ஜெனரல் கேயார்க் ஸ்டம் அக்டோபர் 24ம் தேதி திடீரென்று மாரடைப்பால் இறந்து போனதால், சண்டையின் மத்தியில் அச்சுப் படை தளபதியற்றுப் போனது. ரோம்மல் 25ம் தேதி போர்முனையினை அடைந்து மீண்டும் தளபதியாகப் பொறுப்பேற்றுக் கொண்டார். 23ம் தேதி கண்ணிவெடிக் களத்தினூடே குறுகலான பாதையாக உருவாக்கப்பட்டிருந்த நேச நாட்டு டாங்குப் பாதை 25ம் தேதி இரவுக்குள் விரிவுபடுத்தப்பட்டு 6 மைல் அகலம் 5 மைல் ஆழமும் உள்ள ஒரு பெரும் பகுதி நேச நாட்டுக் கட்டுப்பாட்டில் வந்திருந்தது. மூன்று நாட்களாக இடைவிடாது நடந்த பீரங்கி மற்றும் வான்வழி குண்டுவீச்சால் எல் அலாமெய்ன் களத்தின் வடக்குப் பகுதியில் நிறுத்தப்பட்டிருந்த அச்சுப் படைப்பிரிவுகள் பெரும் சேதத்துக்கு உள்ளாகியிருந்தன. ரோம்மல் போர்முனையினை அடைந்த போது அச்சுப் படை அபாயகரமான நிலையில் இருந்தது.\n\nSection::::எதிர்த்தாக்குதல்.\nதொடர்ந்து இயங்கா நிலையில் இருந்தால் தனது படைப்பிரிவுகள் அழிக்கப்பட்டுவிடும் என்பதை உணர்ந்த ரோம்மல் எல் அலாமெய்ன் களத்தின் வடக்குப் பகுதியில் அக்டோபர் 26 அன்று காலை தனது எதிர்த்தாக்குதலைத் தொடங்கினார். வடக்குக் களத்தில் சண்டை தீவிரமானது. அச்சுப் படைகளின் முன்னேற்றத்தை வான்படை குண்டுவீச்சின் துணையுடன் மோண்ட்கோமரி முறியடித்தார். ஆனால் அடுத்த சில நாட்களில் இரு தரப்பினராலும் பெரிய அளவில் வெற்றி பெற முடியவில்லை. இரு தரப்பு படைகளும் முன்னேற முடியாமல் ஒரு மந்த நிலை உருவானது. புதிய இருப்புப் படைப்பிரிவுகளை ஈடுபடுத்தியும் இரு தளபதிகளாலும் எதிர் தரப்பு படைநிலைகளை ஊடுருவ முடியவில்லை. இரு தரப்பிலும் பெரும் இழப்புகள் ஏற்பட்டிருந்தன. ஆனால் எண்ணிக்கை பலம் கொண்ட நேச நாட்டுப் படைகளால் எளிதில் இழப்புகளை ஈடுகட்டி புதிய இருப்புப் படைப்பிரிவுகளை களத்துக்கு அனுப்ப முடிந்தது. மேலும் ஏழு நாட்கள் தொடர் போருக்குப் பின்னர் அச்சு நாட்டுப் படைகளின் எரிபொருள் கையிருப்பு கிட்டத்தட்ட தீர்ந்து போயிருந்தது. நேச நாட்டுப் படைகளின் அடுத்த தாக்குதல் முயற்சியை தன் படையினால் சமாளிக்க முடியாது என்பதை ரொம்மல் உணர்ந்தார்.\n\nSection::::சூப்பர்சார்ஜ்.\nஅக்டோபர் 30-நவம்பர் 1 ல் ரோம்மல் பின்வாங்க ஆயத்தங்களை செய்து கொண்டிருக்கும் போதே மோண்ட்கோமரி தனது அடுத்த கட்ட தாக்குதலான சூப்பர்சார்ஜ் நடவடிக்கையைத் தொடங்கினார். பெரும் பீரங்கித் தாக்குதலுக்குப் பின்னர் பல நேச நாட்டு கவசப் படைப்பிரிவுகள் அச்சு அரண்நிலைகளை ஒரே நேரத்தில் தாக்கின. தாக்க்குதலில் ஈடுபட்ட முன்னணி கவசப் படைபிரிவுகளுக்கு பெரும் இழப்புகள் ஏற்பட்டாலும் பின் தொடர்ந்து வந்த பிற பிரிவுகள் அச்சு அரண்நிலைகளை ஊடுருவித் தகர்த்தன. இத்தாக்குதலால் ரோம்மலின் எஞ்சிய கவசப் பிரிவுகள் சின்னாபின்னமாகின. சண்டை தொடர்ந்தால் தனது ஒட்டுமொத்த படையும் அழிந்து விடும் என்று அஞ்சிய ரோம்மல் முன் திட்டமிட்டபடி ஃபூக்கா கோட்டிற்கு பின் வாங்க தன் படைப்பிரிவுகளுக்கு உத்தரவிட்டார். நவம்பர் 3ம் தேதி தொடங்கவிருந்த இப்பின்வாங்கல் இட்லரின் தலையீட்டால் தள்ளிப்போனது.\n\nSection::::முடிவு.\nதன் படைகள் பின்வாங்கக் கூடாது என்று இட்லர் பிடிவாதம் பிடித்ததால் பலவீனமடைந்த பல அச்சு படைப்பிரிவுகள் முன்னேறும் நேச நாட்டுப் படைகளால் சுற்றி வளைக்கப்பட்டு அழிக்கப்பட்டன. தோல்வியடைந்த ரோம்மலின் படைகள் வேகமாக களத்தை விட்டு பின்வாங்கத் தொடங்கின. இட்லரின் தலையீட்டால் அவற்றுக்கு எதிர்பார்த்தைதை விட அதிகமான இழப்புகள் நேர்ந்திருந்தன. விரட்டி வரும் நேச நாட்டுப் படைகள் ஃபூக்கா அரண்நிலையையினையும் கைப்பற்றின. நவம்பர் 11 வரை பாலைவனத்தில் தப்பிக்கப் பின்வாங்கும் அச்சுப் படைகளை விடாது விரட்டி மெர்சா மாத்ரூ, சிடி பர்ரானி, சொல்லும், கப்பூசோ கோட்டை, ஆலஃபாயா கணவாய் ஆகியவற்றையும் கைப்பற்றின. எரிபொருள் தீர்ந்த பின்னரே நேச நாட்டுப் படைகளின் விரட்டல் நின்றது.\n\nஇவ்வாறு இரண்டாம் எல் அலாமெய்ன் நேச நாட்டுப் படைகளுக்கு பெரும் வெற்றியுடன் முடிவடைந்தது.\n\nSection::::விளைவுகள்.\nஎல் அலாமெய்ன் தோல்வியால் இரண்டு ஆண்டுகளில் மூன்றாம் முறையாக அச்சுப் படைகளின் கிழக்கு நோக்கிய முன்னேற்றம் முறியடிக்கப்பட்டு மீண்டும் அவை மேற்கு திசையில் எல் அகீலா அரண்நிலைகளுக்கு பின்வாங்கின. முன் இருமுறையும் நேச நாட்டு தளவாடப் போக்குவரத்து நெருக்கடியால் ரோம்மலின் படைகளை அவற்றால் எல் அகீலாவிலிருந்து வெளியேற்ற முடியவில்லை. ஆனால் இம்முறை நேசநாட்டு தளவாட இறக்குமதியும் போக்குவரத்தும் முன்பை விட பன்மடங்கு அதிகப்படுத்தப் பட்டிருந்ததால் மோண்ட்கோமரி உடனடியாக எல் அகீலா மீது தாக்குதல் நடத்தி அங்கிருந்து ரோம்மலின் படைகளை விரட்டினார். ஜனவரி 1943ல் அச்சுப் படைகள் லிபியாவை விட்டு வெளியேறி துனிசியாவுக்கு பின்வாங்கி விட்டன. திரிப்பொலி நகரம் நேச நாட்டுப் படைகள் வசமானது. இரண்டாம் எல் அலாமெய்ன் சண்டை நடந்து கொண்டிருக்கும் போதே டார்ச் நடவடிக்கையின் மூலம் இன்னொரு புறம் அமெரிக்கப் படைகள் வடக்கு ஆப்பிரிக்காவில் தரையிறங்கின. இதனால் வடக்கு ஆப்பிரிக்காவில் அச்சுபடைகள் இருமுனைப் போர் புரியும் நிலைக்குத் தள்ளப்பட்டன.\n\nஇரண்டாம் எல் அலாமெய்ன் சண்டை வடக்கு ஆப்பிரிக்கப் களத்தின் மிக முக்கியமான சண்டையாகக் கருதப்படுகிறது. சூயசு கால்வாயைக் கைப்பற்றும் அச்சுப் படைகளின் ஆப்பிரிக்க மேல்நிலை உத்தியைத் தகர்த்த திருப்புமுனைச் சண்டையாகவும் கருதப்படுகிறது.\n\n"}
{"id": "99551", "url": "https://ta.wikipedia.org/wiki?curid=99551", "title": "டாம் கூப்பர்", "text": "டாம் கூப்பர்\n\nடாம் லக்ஸ்லி விலியம்ஸ் கூப்பர் (Tom Lexely William Cooper, பிறப்பு: நவம்பர் 26, 1986), நெதர்லாந்து துடுப்பாட்ட அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99552", "url": "https://ta.wikipedia.org/wiki?curid=99552", "title": "டொம் டி குரூத்", "text": "டொம் டி குரூத்\n\nடொம் நிக் டி குரூத் (Tom Nico de Grooth , பிறப்பு: மே 14 1979), நெதர்லாந்து துடுப்பாட்ட அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும்.\n"}
{"id": "99553", "url": "https://ta.wikipedia.org/wiki?curid=99553", "title": "அலெக்சி கெர்வெசீ", "text": "அலெக்சி கெர்வெசீ\n\nஅலெக்சி நிக்லஸ் கெர்வெசீ (Alexei Nicolaas Kervezee, பிறப்பு: செப்டம்பர் 11, 1989), நெதர்லாந்து துடுப்பாட்ட அணியின் வலது கை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு வலதுகை மிதவேகம் ஆகும்.\n"}
{"id": "99555", "url": "https://ta.wikipedia.org/wiki?curid=99555", "title": "பிராட்லி குருகர்", "text": "பிராட்லி குருகர்\n\nபிராட்லி குருகர் (Bradley Peter Kruger, பிறப்பு: செப்டம்பர் 17, 1988), நெதர்லாந்து துடுப்பாட்ட அணியின் வலது கை துடுப்பாட்டக்காரராவார். தென்னாபிரிக்காவில் பிறந்தவர். பந்துவீச்சில் பங்கேற்கும் இவரின் பந்துவீச்சு வலதுகை விரைவு மிதம் ஆகும். \n"}
{"id": "99556", "url": "https://ta.wikipedia.org/wiki?curid=99556", "title": "பெர்னர்ட் லூட்ஸ்", "text": "பெர்னர்ட் லூட்ஸ்\n\nபெர்னர்ட் பீட்டர் லூட்ஸ் (Bernardus Pieters Loots, பிறப்பு: ஏப்ரல் 19, 1979), நெதர்லாந்து துடுப்பாட்ட அணியின் வலது கை துடுப்பாட்டக்காரராவார். தென்னாபிரிக்காவில் பிறந்தவர் பந்துவீச்சில் பங்கேற்கும் இவரின் பந்துவீச்சு வலதுகை விரைவு மிதம் ஆகும். \n"}
{"id": "99557", "url": "https://ta.wikipedia.org/wiki?curid=99557", "title": "பீட்டர் சீலார்", "text": "பீட்டர் சீலார்\n\nபீட்டர் சீலார் (\"Pieter Seelaar\", பிறப்பு: சூலை 2, 1987), இவர் நெதர்லாந்து துடுப்பாட்ட அணியின் வலது கை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு நடை மந்த இடதுகை வரபுவழா சுழல் ஆகும்.\n"}
{"id": "99558", "url": "https://ta.wikipedia.org/wiki?curid=99558", "title": "எரிக் ஷ்வார்க்சின்ஸ்கி", "text": "எரிக் ஷ்வார்க்சின்ஸ்கி\n\nஎரிக் ஷ்வார்க்சின்ஸ்கி (Eric Szwarczynski, பிறப்பு: பெப்ரவரி 13 1983), நெதர்லாந்து துடுப்பாட்ட அணியின் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார்.\n"}
{"id": "99560", "url": "https://ta.wikipedia.org/wiki?curid=99560", "title": "திரயோதசி", "text": "திரயோதசி\n\nதிரயோதசி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் பதின்மூன்றாவது திதி திரயோதசி ஆகும். \"திரயோதச\" எனும் வடமொழிச் சொல் பன்னிரண்டு எனப் பொருள்படும். 15 நாட்களைக் கொண்ட தொகுதியில் பன்னிரண்டாவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் பதின்மூன்றாம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் பதின்மூன்றாம் நாளுமாக இரண்டு முறை திரயோதசித் திதி வரும். அமாவாசையை அடுத்துவரும் திரயோதசியைச் சுக்கில பட்சத் திரயோதசி என்றும், பூரணையை அடுத்த திரயோதசியைக் கிருட்ண பட்சத் திரயோதசி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். திரயோதசித் திதி பதின்மூன்றாவது திதியும் 28 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 144 பாகையில் இருந்து 156 பாகை ஆகும் வரை உள்ள காலம் சுக்கில பட்சத் திரயோதசித் திதியும், 324 பாகையிலிருந்து 336 பாகை வரை செல்வதற்கான காலம் கிருட்ண பட்சத் திரயோதசியும் ஆகும்.\n\n\n"}
{"id": "99561", "url": "https://ta.wikipedia.org/wiki?curid=99561", "title": "சதுர்த்தசி", "text": "சதுர்த்தசி\n\nசதுர்த்தசி என்பது சந்திரனின் இயக்கத்தை அடிப்படையாகக் கொண்ட இந்துக் காலக் கணிப்பு முறையில், 15 நாட்களுக்கு ஒரு முறை சுழற்சி முறையில் வரும் ஒரு நாளைக் குறிக்கும். இந்த நாட்கள் பொதுவாகத் \"திதி\" என்னும் பெயரால் அழைக்கப்படுகின்றன.அமாவாசை நாளையும், பூரணை நாளையும் அடுத்து வரும் பதினான்காவது திதி சதுர்த்தசி ஆகும். \"சதுர்த்தச\" எனும் வடமொழிச் சொல் பதினான்கு எனப் பொருள்படும். 15 நாட்களைக் கொண்ட தொகுதியில் பதினான்காவது நாளாக வருவதால் இந்த நாள் இப்பெயரால் அழைக்கப்பட்டது. 30 நாட்களைக் கொண்ட சந்திர மாதமொன்றில் அமாவாசைக்கு அடுத்த நாள் முதல் பூரணை ஈறாக உள்ள சுக்கில பட்சம் எனப்படும் வளர்பிறைக் காலத்தின் பதினான்காம் நாளும், பூரணையை அடுத்து வரும் நாளிலிருந்து அமாவாசை முடிய உள்ள கிருட்ண பட்சம் எனப்படும் தேய்பிறைக் காலத்தின் பதினான்காம் நாளுமாக இரண்டு முறை சதுர்த்தசித் திதி வரும். அமாவாசையை அடுத்துவரும் சதுர்த்தசியைச் சுக்கில பட்சத் சதுர்த்தசி என்றும், பூரணையை அடுத்த சதுர்த்தசியைக் கிருட்ண பட்சத் சதுர்த்தசி என்றும் அழைக்கின்றனர்.\n\nSection::::வானியல் விளக்கம்.\nசூரியப் பாதையின் தளத்தில், புவியில் இருந்து பார்க்கும்போது சூரியனுக்கும், சந்திரனுக்கும் இடையிலான கோணம் ஒரு அமாவாசையில் 0 பாகையில் தொடங்கி அடுத்த பூரணையில் 180 பாகை ஆகிறது. அடுத்த அமாவாசைக்கு இது 360 பாகை சுற்றி மீண்டும் 0 பாகை ஆகும். இது சந்திரன் பூமியைச் சுற்றுவதால் ஏற்படுகிறது. ஒரு முழுச் சுற்றுக்காலத்தில் 30 திதிகள் அடங்குவதால் ஒரு திதி 12 பாகை (360/30) அதிகரிப்புக்கான கால அளவைக் குறிக்கும். சதுர்த்தசித் திதி பதினான்காவது திதியும் 29 ஆவது திதியும் என்பதால், சூரியனுக்கும் சந்திரனுக்கும் இடையிலான கோணம் 156 பாகையில் இருந்து 168 பாகை ஆகும் வரை உள்ள காலம் சுக்கில பட்சத் சதுர்த்தசித் திதியும், 336 பாகையிலிருந்து 348 பாகை வரை செல்வதற்கான காலம் கிருட்ண பட்சத் சதுர்த்தசியும் ஆகும்.\n\nSection::::இந்து சமயச் சிறப்பு நாட்கள்.\nஅமாவாசைக்கு முதல் நாள் வரும் சதுர்த்தசி இருத்தை என அழைக்கப்படுவதுடன் இது சுப காரியங்களுக்கு விலக்கப்படும்.\nபவித்ர சதுர்த்தசி \nஆஷாட பௌர்ணமியின் முன்னாள் சதுர்த்திசி திதி அமையும் நாளை பவித்ர சதுர்த்தசி என்கின்றனர். இந்த நாளில் சிவபெருமானை வழிபடுதல் வேண்டும். \n\n\n"}
{"id": "99569", "url": "https://ta.wikipedia.org/wiki?curid=99569", "title": "மடக்கை", "text": "மடக்கை\n\nமடக்கை (\"Logarithm\") என்பது ஏதேனும் ஒரு எண், குறிப்பிட்ட மற்றொரு எண்ணின் (அடிமானம் அல்லது எண்ணடி) எத்தனை அடுக்குகளாக அமையும் (எத்தனை தடவை பெருக்குப்படும்) என்பதை சுருக்கமாக குறிக்கும் ஒரு வகைக் கணிதச் செய்கை ஆகும்.\n\nஎடுத்துக்கட்டாக\n1000 ஐ 10 எனச் சுட்டி வடிவில் எழுதலாம்.\n\nஆகவே மட1000 = 3\n\nஅதாவது 10 மூன்று தடவை பெருக்கப்படுவதால் 1000 பெறப்படுகிறது.\n\nஇதேபோல்;\n\nஆகவே மட32 = 5\n\nஇதன்படி அடி b க்கான மடக்கை X என்பது மடX எனக் குறிக்கப்படும்.\n\nமடக்கை அட்டவணை ஜான் நேப்பியர் (கி.பி.1550-1617) என்பவரால் முன்வைக்கப்பட்டது. மடக்கை அட்டவணை கண்டுபிடிக்கப்பட்டதன் மூலம் பெரிய எண்களைக் கொண்டமைந்த கணிதச் செய்கைகள் இலகுவாக்கப்பட்டன. இரு எண்களின் பெருக்கத்தைக் கண்பதற்கு மடக்கை மாற்றம் செய்யப்பட்ட பின் அவற்றை இலகுவாகக் கூட்டமுடியும்:\nமடக்கை அட்டவணை அல்லது வழுக்கி மட்டம் ஆகியவற்றைப் பயன்படுத்தி அவற்றின் பெறுமதியை நேரடியாகக் கண்டு பிரதியிடலாம். தற்போதைய மடக்கைகளை குறிப்பிடும் தற்கால முறையினை லியோனார்டு ஆய்லர் வழங்கினர், அவர் 18 ஆம் நூற்றாண்டில் மடக்கைகளை படிக்குறிச் சார்புடன் இணைத்தார்.\n\nஅடிமானம் 10 கொண்ட மடக்கை \"சாதாரண மடக்கை\" எனவும், அடிமானம் \"e\" (≈ 2.718) கொண்ட மடக்கை \"இயற்கை மடக்கை\"(Natural Log) எனவும் அழைக்கப்படுகிறது. சாதாரண மடக்கை அறிவியலிலும் பொறியியலிலும் அதிகப்பயன்பாடும், இயற்கை மடக்கை கணிதத்தில், குறிப்பாக நுண்கணிதத்திலும் அதிக பயன்பாடு கொண்டுள்ளன. அடிமானம் 2 கொண்ட மடக்கை கணினி அறிவியலில் அதிகப் பயன்பாடு கொண்டுள்ளது. இதுதவிர மடக்கை அட்டவணைகள் பரந்த கண்ணோடம் கொண்ட அலகுகளை சிறு அளவுகளை அளக்கும் நோக்கத்தைச் சாத்தியமாக்கின. எடுத்துக்காட்டாக டெசிபல் என்பது சைகை ஆற்றல் மடக்கை விகிதம் மற்றும் வீச்சு மடக்கை விகிதத்தை அளவிடும் அலகாகும் (அழுத்தம், ஒலி இரண்டுக்கும்). வேதியலில் pH என்பது திரவ கரைசலின் அமிலத்தன்மையை அளவிடப்பயன்படும் மடக்கை அளவீடாகும்.\n\nSection::::மடக்கை கருத்தாக்கத்திற்கான தூண்டுகோல் மற்றும் வரையறை.\nமடக்கை என்னும் கருத்தாக்கம் அடுக்கேற்றத்தின் தலைகீழ் செயல்பாடு ஆகும். எடுத்துக்காட்டாக, 2 என்ற எண்ணின் மூன்றாவது அடுக்கு (கனம்) 8 ஆகும், ஏனெனில் 8 ஆனது 2 என்ற எண்ணை மூன்று முறை பெருக்குவதால் கிடைக்கிறது.\nஎனவே, இதன் மறுதலையாக இரண்டை அடிமானமாகக் கொண்ட 8ன் மடக்கை 3 ஆகும். அதாவது, .\n\nSection::::அடுக்கேற்றம்.\nஒரு எண் \"b\" இன் மூன்றாவது அடுக்கானது, அந்த எண்ணின் மூன்று முறை பெருக்கல்பலனுக்குச் சமமாகும். பொதுவாக, \"b\" என்பதை அதன் அடுக்கிற்கு உயர்த்துவது, என்பது \"b'க்குச் சமமான \"n\" காரணிகளைப் பெருக்குவதின் மூலம் பெறப்படுகிறது. இங்கு \"n\" என்பது ஒரு இயல் எண் ஆகும். \"b\" இன் அடுக்கு என்பது என எழுதப்படுகிறது, அதாவது, \nஅடுக்கேற்றத்தினை வரையிலும் நீட்டிக்க முடியும், இங்கு \"b\" என்பது ஒரு நேர்மறை எண் மற்றும் \"அடுக்கு\" \"y\" என்பது ஏதாவது ஒரு மெய்யெண் ஆகும். எடுத்துக்காட்டாக, என்பது \"b\" இன் நேர்மாறு ஆகும், அதாவது . ( உள்ளிட்ட கூடுதல் அடிப்படை விவரங்களுக்கு என்பதைப் பார்க்கவும்.)\n\nSection::::வரையறை.\nஅடிமானம் \"b\" ஐப் பொருத்து ஒரு நேர் மெய்யெண் \"x\" இன் மடக்கை, \"b\" ஐ \"x\" ஐக் கொடுப்பதற்காக உயர்த்தும், 1 க்குச் சமமாக இல்லாத ஒரு நேர்மறை மெய்யெண் அடுக்காகும். வேறு விதமாகக் கூறினால், அடிமானம் \"b\" க்கு \"x\" இன் மடக்கை என்பது சமன்பாட்டிற்கான தீர்வான \"y\" ஆகும்.\nமடக்கையானது \"\" எனக் குறிக்கப்படிகிறது (இதனை \"மடக்கை \"x\" அடிமானம் \"b\"\" அல்லது \" \"x\"இன் மடக்கை\" என உச்சரிக்க வேண்டும்).\n\nSection::::எடுத்துக்காட்டுகள்.\nஎடுத்துக்காட்டாக, , ஏனெனில் 16.\nமடக்கைகள் எதிர்மறையாகவும் இருக்கலாம்:\nஏனெனில்\nமூன்றாவது எடுத்துக்காட்டு: இன் மதிப்பு தோராயமாக 2.176, அது 150 மற்றும் இடையே அமைந்துள்ளதைப்போல் 2க்கும் 3க்கும் இடையில் அமைந்துள்ளது. இறுதியாக, எந்த அடிமானம் \"b\"க்கும், மற்றும் , ஏனெனில் முறையே மற்றும் ஆகும்.\n\nSection::::மடக்கை அட்டவணையைப் பயன்படுத்துதல்.\nமடக்கை அட்டவணையில் நிரலில் 1.0,1.1,1.2... எனக் குறிக்கப்பட்டுள்ள எண்கள் மடக்கை காணப்பட வேண்டிய எண்ணின் முதலிரு இலக்கங்களைக் குறிக்கும். மற்றைய இலக்கங்கள் நிரையில் காட்டப்பட்டவற்றால் கொள்ளப்படும். முதலில் எண் முதலாம் தசம நிலை கொண்ட நியம நிலைக்கு மாற்றப்படுதல் வேண்டும்.\n\nஎ.கா:\n\n1.5 க்கு மடக்கைப் பெறுமதி காண்பதாயின் ; உண்மையில் மடக்கைப் பெறுமதி என்பது 1.5 =10 எனக்கொண்டால் x இன் பெறுமதியே அட்டவணையில் தரப்படும்.\n\nSection::::மடக்கையைப் பயன்படுத்திப் பெருக்கல்.\nபெருக்குதல் செயற்பாடு ஒன்றைச் செய்வதற்கு அவற்றின் மடக்கைப் பெறுமதியைக் கண்டு அவற்றைக் கூட்டிப் பெற்ற தொகைக்கு முரண் மடக்கை காண்பதன் மூலம் அடையலாம். இது பெரிய சிக்கலான எண்களைப் பெருக்குவதை இலகுவாக்கும்.\n\nஎ.கா:\n1.5 x 1.04 எனும் பெருக்கலைச் செய்வதாயின்,இதை மடக்கையாக மாற்றவேண்டும்.\n\nஇனி 0.1931க்கு எதிர் மடக்கை(Anti Log) அதாவது அட்டவணையில் உட்பெறுமதியாக இருக்கும் இடத்தின் நிலைகளைக் கண்டறிதல் வேண்டும். இது 1.56 ஆகும். (பச்சையால் குறிக்கப்பட்டது).\n\nஎனவே: 1.5 x 1.04 = 1.56\n\nSection::::மடக்கை முற்றொருமைகள்.\nமடக்கையைத் தொடர்புபடுத்தி அமைக்கப்படும் பல்வேறு வாய்ப்பாடுகள் காணப்படுகின்றன. இவை மடக்கை முற்றொருமைகள் எனப்படும்.\n\nSection::::பெருக்கல் முற்றொருமை.\nஇரு எண்களின் பெருக்கத்துக்கான மடக்கை அவ்வெண்களின் தனித்தனி மடக்கைப் பெறுமானங்களின் கூட்டுத்தொகைக்குச் சமனாகும்:\n\nSection::::வகுத்தல் முற்றொருமை.\nஇரு எண்களின் விகிதங்களுக்கான (வகுத்தலுக்கான) மடக்கை அவ்வெண்களின் தனித்தனி மடக்கைப் பெறுமானங்களின் வித்தியாசத்திற்குச் சமனாகும்:\n\nSection::::அடுக்கு காணல் முற்றொருமை.\nஒரு எண்ணின் \"p\" அடுக்கின் மடக்கைப் பெறுமதி அவ்வெண்ணின் மடக்கைப் பெறுமதியை \"p\" தடவைகள் பெருக்குவதற்குச் சமன்:\n\nSection::::அடுக்கு காணல் முற்றொருமை.\nஒரு எண்ணின் \"p\" மூலத்தின் மடக்கைப் பெறுமதி அவ்வெண்ணின் மடக்கைப் பெறுமதியை \"p\" யினால் வகுப்பதற்குச் சமன் :\n\nஎடுத்துக்காட்டுகள்:\n\nSection::::அடிமானங்களை மாற்றுதல்.\nlog(\"x\") எனும் \"x\" , \"b\" உடன் தொடர்புடைய மடக்கையை எழுமாற்றான அடிமானமான \"k\" க்கு மாற்றுவதாயின்:\nஇவ்வாறே கணிப்பான்களில் அடிமானம் 10, கணித மாறிலி e என்பவற்றுக்கு மாற்றப்படுகிறது.:\nஅதாவது தரப்பட்ட எண் \"x\" மற்றும் அதன் மடக்கை log(\"x\") தெரிந்த அடிமானம் b க்கு பின்வருமாறு தரப்படும்:\n\nSection::::குறிப்பிட்ட அடிமானங்கள்.\nஅடிமானங்களில் \"b\" = 10, \"b\" = \"e\" ( ≈ 2.71828), b = 2 மூன்றும் குறிப்பிடத் தக்கவை. கணிதத்தில் அடிமானம் \"e\" அதிகம் பயன்பாடு கொண்டுள்ளது. அடிமானம் 10, தசம எண்மான முறையில் கணக்கீடுகளை எளிதாகச் செய்யப் பயன்படுகிறது\nஇவ்வாறு, என்பது ஒரு நேர் முழு எண் \"x\" கொண்டிருக்கும் தசம இலக்கங்களைக் குறிக்கிறது: இலக்கங்களின் எண்ணிக்கையானது log(\"x\") என்பதை விட கண்டிப்பாக அதிகமாக இருக்கும் மிகச் சிறிய முழு எண் ஆகும். எடுத்துக்காட்டாக, இன் மதிப்பு தோராயமாக 3.15. அடுத்த முழு எண் 4, இது 1430 இல் உள்ள இலக்கங்களின் எண்ணிக்கை ஆகும். இயற்கை மடக்கை மற்றும் ஈரடிமான மடக்கை இரண்டும் தகவல் கோட்பாட்டில் பயன்படுத்தப்படுகின்றன, அவற்றின் பயன்பாட்டைப் பொருத்து தகவலின் அடிப்படை அலகான முறையே நேட் மற்றும் பிட் போன்றவை பயன்படுத்தப்படுகின்றன. ஈரடிமான மடக்கையானது, ஈரடிமான எண்முறை பரவலாகப் பயன்படுத்தப்படும் கணினி அறிவியல் மற்றும் ஒளிப்படவியலில் வெளிப்பாட்டு மதிப்பினை அளக்கவும் பயன்படுகிறது.\n\nகீழ்க்காணும் அட்டவணை இந்த அடிமானங்களில் அமைந்த மடக்கைகளின் பொதுவான குறியீடுகளையும் அவை பயன்படும் துறைகளையும் தருகிறது. பல துறைகளில் log(\"x\") க்குப் பதில் log(\"x\") என எழுதப்படுகிறது. அடிமானங்கள் அந்தந்த சூழ்நிலைக்கேற்பத் தீர்மானித்துக் கொள்ளப்படுகிறது. சில இடங்களில் குறியீடு, log(\"x\") -ம் பயன்படுத்தப்படுகிறது. ஐஎஸ்ஓ குறியீடு நிரல் சீர்தரத்துக்கான அனைத்துலக நிறுவனம் தரும் குறியீடுகளைத் தருகிறது. என்று குறிப்பிடும் முறை எல்லா மூன்று அடிமான முறைகளிலும் பயன்படுத்தப்படும் காரணத்தால் (அல்லது அடிமானத்தை தீர்மானிக்க முடியாத போது அல்லது அடிமான மதிப்பு கொடுக்கப்படாத போது), அடிமானமானது துறை அல்லது சூழலின் அடிப்படையில் உய்த்துணரப்படுகிறது. கணினி அறிவியலில் மடக்கை என்பது பொதுவாக, முறையே மற்றும் என்பவற்றைக் குறிக்கிறது.. பிற சூழல்களில் பொதுவாக மடக்கை அல்லது log என்பது என்பதைக் குறிக்கிறது.\n"}
{"id": "99572", "url": "https://ta.wikipedia.org/wiki?curid=99572", "title": "2011 லிபிய உள்நாட்டுப் போர்", "text": "2011 லிபிய உள்நாட்டுப் போர்\n\n2011 லிபிய எழுச்சி அல்லது 2011 லிபிய உள்நாட்டுப் போர் என்பது லிபியா நாட்டில் அந்த நாட்டின் 40 ஆண்டுகளுக்கு மேலான சர்வதிகார ஆட்சியாளரான முஅம்மர் அல் கதாஃபியை எதிர்த்து நடத்தப்பட்ட எழுச்சி. தொடர்ச்சியான எதிர்ப்புப் போராட்டங்களாக பெப்ரவரி 2011 நடுவில் தொடங்கிய இந்த எழுச்சி பின்னர் ஆயுதப் போராட்டமாக மாறி உள்நாட்டுப் போர் மூண்டது. கதாஃபிக்கு எதிரான தேசிய இடைக்காலப் பேரவையின் படைகள் கதாஃபியின் படைகளை நேட்டோ படைகளின் துணையுடன் தோற்கடித்து லிபியா முழுவதையும் கைப்பற்றியது. அக்டோபர் 2011 இல் கதாஃபி எதிர்ப்புப் படையினரால் கைப்பற்றப்பட்டு கொலைசெய்யப்பட்டதுடன் லிபிய எழுச்சி முடிவடைந்ததாகக் கருதப்படுகிறது.\n\nலிபியாவின் படைத்துறை ஒரு பக்கத்தினர் எழுச்சியாளர்களுக்கு ஆதரவு தந்தது. எனினும் படைத்துறையை விட பலம் பெற்றவர்களான கதாஃபியின் பாதுகாவலர் படை தலைநகரை காவல் காத்து கதாஃபிக்கு சார்பான வன்முறையில் ஈடுபட்டனர். மார்ச் தொடக்கத்தில் மேற்குநாடுகள் கதாஃபியை கடுமையாக கண்டித்து, அவரை பதவி விலகுமாறு கேட்டுக் கொண்டனர். அவரது நிதிகளை முடக்கினர். பல்வேறு பொருளாதார படைத்துறை தடைகளை விதித்தனர். ஐ.அ, ஐ.இரா ஆகிய நாடுகள் தாம் படைத்துறை முறையாகவும் தலையிடலாம் என்று எச்சரித்தனர். ஐ.நா கதாஃபியைக் கண்டித்தது. உக்கிரமடைந்த போரைத் தொடர்ந்து ஐ.நா பாதுகாப்புச் அவை லிபியாவின் கதாஃபி அரசுக்கு எதிராக மார்ச் 18, 2011 அன்று தடை விதித்தது. மேலும் தேவைப்பட்ட படை நடவடிக்கைகளை எடுக்கவுள்ளதாகவும் ஐ.நா பாதுகாப்புச் சபை உறுப்பு நாடுகள் அறிவித்தன. தலைநகர் திரிபோலியும், அக்டோபர் 2011 இல் கதாஃபியின் கட்டுப்பாட்டில் இருந்த கடைசி நகரான சிர்டே கைப்பற்றப்பட்டு கதாஃபி கொல்லப்பட்டார்.\n\n"}
{"id": "99578", "url": "https://ta.wikipedia.org/wiki?curid=99578", "title": "கோவிலூர் செல்வராஜன்", "text": "கோவிலூர் செல்வராஜன்\n\nகோவிலூர் செல்வராஜன் ஒரு ஈழத்து பாடகர், நடிகர், கவிஞர் மற்றும் பத்திரிகை ஆசிரியர். இவரது இயற்பெயர் செல்வராஜன் ராசையா. இவரது முதலாவது சிறுகதை விடியாத இரவுகள்\n\nஇவர் பற்றி\nஇவர் இலங்கை வானொலியில் பல நாடகங்களில் பங்கேற்று நடித்துள்ளார். வானொலிப் பாடகராக இருந்ததோடு, இசையமைப்பாளராகவும் திகழ்ந்தார். இலங்கை வானொலியில் நிகழ்ச்சித் தயாரிப்பாளராகவும், அறிவிப்பாளராகவும் விளங்கினார். தினகரன் பத்திரிகையில் இவரது படகுத்துறை – 1975, லாவண்யா ஒரு முற்றுப்புள்ளி – 1978, இளமைக் கோவில் ஒன்று – 1977 ஆகிய நாடகங்களை எழுதினார். சிந்தாமணி, வீரகேசரி, லண்டன் - மேகம், நோர்வே – பறை, பாரிஸ் - ஈழநாடு, ஈழமுரசு ஆகிய பத்திரிகைகளில் இவரது சிறுகதைகள் பிரசுரமாகியுள்ளன.\n\nவிருதுகள்\nபுலம்பெயர்ந்தோருக்கான தந்தை செல்வா விருது\nமெல்லிசைக் கவிஞன் என்னும் பட்டம் - ஜேர்மனி தமிழ் மன்றம் - 1999\nவிடியாத இரவுகள் - லில்லி தேவசிகாமணி இலக்கியப் பரிசு, பணமுடிப்பும் - 1999\n"}
{"id": "99583", "url": "https://ta.wikipedia.org/wiki?curid=99583", "title": "இராப்பியணிப்பாசி", "text": "இராப்பியணிப்பாசி\n\nஇராப்பியணிப்பாசி (\"Rappemonads\") 1990 களின் பிற்பாதியில் கண்டுபிடிக்கப்பட்ட நுண்பாசிகளில் ஒன்றாகும். இதைப்பற்றிய ஆய்வுக்கட்டுரைகள் இரண்டே வந்துள்ளன அதுவும் 2011ல் தான். இது புதிதாக கண்டுபிடிககப்பட்ட மிகப்பெரிய பாசிக்குடும்பமாகும். ஆனால் வெளியுலகிற்கு பரவலாக அறியப்பட்டது கீழே கொடுக்கப்பட்டுள்ள இரு ஆய்வுக்கட்டுரைகள் வந்த பிறகு தான். இவை வாழ்மரங்களில் புது கிளையாகவே அறியப்பட்டுள்ளது. இதுவும் வேறுபாசிகளைப் போல ஒளிச்சேர்க்கையால் ஆற்றலை உற்பத்தி செய்யக்கூடியது. இவை இதுவரை கண்டுபிடிக்கப்படாத பரவலாக வாழ்கின்ற கடல் மற்றும் நன்னீர் பாசிகள்.\n\nஇதுவரை (கடந்த) கண்டுபிடிக்கப்பட்டுள்ள தாவரம், விலங்கு, பூஞ்சை மற்றும் இதர வாழிகளில் அறியப்பட்டதும் விவரிக்கப்பட்டதும் 20 இலட்சம் மேற்பட்ட உயிர்களாகும். உயிர்பரவியிருத்தலை ஆராய்கையில் பெரும்பாலும் பாசிகளை வெளித்தோற்றங்களை கொண்டே கண்டறிந்துள்ளனர். சமீபத்திய அறிவியல் வளர்ச்சியான டி.என்.ஏ மூலக்கூறு தொடரறி என்னும் முறையின் மூலம் இது சாத்தியமாக்கப்பட்டுள்ளது. இதைக் கண்டறிந்தவர்கள் இன்னும் ஒரு கோடிக்கும் மிகுதியாக நுண்ணுயிர்களையும் மற்றும் ஒருசெல்லுயிரிகளையும் கண்டறிய வாய்ப்புள்ளதென கூறுகிறார்கள். காரணம் இவை மிகநுண்மையான கண்ணிற்கு புலப்படாத உயிர்களும் பரந்து வாழ்தலும் இதன் சூட்சமங்களாகத் திகழ்கின்றன. இன்னும் தொழில் நுட்பங்கள் வளர பல அறிய விந்தைவாழிகளை அறிய முடியும்.\n\nஇவை கனிகம்/உருமனிகளைக்கொண்ட மெய்க்கருவுயிரிகளைச் சார்ந்த நுண்பாசிகளாகும். இவை பசுங்கனிகங்களைக்கொண்டு தனக்கான ஆற்றலை ஒளிசேர்க்கையிலிருந்து உற்பத்தி செய்துகொள்கிறது.\n\nSection::::பெயர்க்காரணம்.\nமிக்கேல் இராப்பி என்பவரால் கண்டறியப்பட்டதால் இவை ராப்பிகள் எனவும் மோனாடு எனும் வார்த்தை - குழு அல்லது அணியை உணர்த்துகிறது. பாசி இனத்தைச் சார்ந்தவையால் இவை இராப்பியணிப்பாசி எனப் பெயர் பெற்றது.\n\nSection::::வரலாறு.\nஇதை மாண்டரி கரை நீர்வாழினக் காட்சியக ஆராய்ச்சி நிலையம் (MBARI, USA - Monterey Bay Aquarium Research Institute, USA) மற்றும் டலௌசி பல்கலைக்கழகம் (Dalhousie University, Canada)இணைந்து முனைவர் டாம் ரிச்சர்ட்சு தலைமையில் இதற்கு முன்னர் அறியப்படாத ஒருசெல்லுயிரியை கண்டறிந்துள்ளனர். இவைகள் சிவப்புப்பாசிகளுக்கு ஒத்துக்காணப்படுகிறது. இதை 90 களின் பிற்பாதியில் கண்டறிந்தவர் மிக்கேல் ராப்பி என்பவராகும். அவர் பெயராலாயே ராப்பிமோனாடுகள் என அழைக்கப்படுகிறது.\n\nSection::::சிறப்பியல்புகள்.\nஇது புதுவகை நுண்பாசிகள் - பாசிகுழுக்கள். இவை பல சூழ்நிலைகளான நன்னீர் மற்றும் கடல்நீரில் அறியப்படாமல் இவ்வளவு நாள் விரவி வளர்ந்துள்ளது. இது இயற்கையின் அறிய விந்தைகளில் ஒன்றாகத் தோன்றுகிறது.இதில் உள்ள டி.என்.ஏ மூலக்கூறானது மற்ற பொதுவாய் அறியப்பட்ட பாசிகளில் இருந்து மாறுபட்டுள்ளது என ஆராய்ச்சியாளர்கள் விவரிக்கின்றனர். மாந்தனும் பூஞ்சைகளும் கூட ஒத்திருக்கிறதென அறிகையில் இப்பாசிகளுக்குள் உள்ள வேறுபாடு வியப்பைக் கூட்டுகிறது எனவும் கூறுகின்றனர். இது வளரூடகங்களில் வளர்க்க இயலாதலால் தான் இவைகளையறிய இத்தனைக்காலம் பிடித்திருக்கிறது போலும்.\n\nSection::::பயன்கள்.\nஇதுவும் ஒரு நுண்பாசிகளென்பதால் பல எதிர்பார்ப்புகளை ஏற்படுத்தியுள்ளது.நுண்பாசிகள் கரியமிலவளி குறைப்பில் பெரும்பங்கு வகிக்குமென்பதால் அதில் பல ஆராய்ச்சிகள் நடந்தவண்ணமுள்ளன. இவைகளும் பாசிகளின் பட்டியலில் சேர்ந்துள்ளவையால் பெரும் எதிர்பார்ப்பை கூட்டியுள்ளது. இவை மிகச்சிறியவையென்பதால் இடப்பற்றாக்குறையை நிவர்த்தி செய்ய வாய்ப்புள்ளது. இதை வளரூடகங்களில் வளர்க்க முற்படுவதின் மூலம் ஒரு புது ஆராய்ச்சியுலகை எதிர்நோக்கலாம். மேலும் இவைகளின் தன்மை குறித்து அலசினால் எதிர்காலத்தில் எரிவாயு பற்றாக்குறையைப்போக்கும் நுண்ணுயிரெரிபொருளின் ஊற்றாக மாறலாம்.\n\n"}
{"id": "99585", "url": "https://ta.wikipedia.org/wiki?curid=99585", "title": "மிதவைவாழி", "text": "மிதவைவாழி\n\nநீர்நிலைகளிலோ நீர்பரப்புகளிலோ மிதந்து வாழும் உயிரினங்கள் மிதவைவாழிகள் (\"Plankton\") அல்லது அலைவாழிகள் (மிதவைவாழி/அலைவாழி - ஒருமை) என அழைக்கப்படுகின்றன. இந்நீர்பரப்புகள் கடல்நீர், நன்னீர்ப் பரப்புகள் இரண்டுக்கும் பொதுவானதாகும். \n\nமிதவைவாழிகள் என வரையறுக்கப்படுவது அது வாழும் சூழ்நிலையை ஒத்து வரையறுக்கப்படுகின்றது. இவ்வரையறைக்கும் அதன் குணத்திற்கும் சம்பந்தமில்லை. இவை பெரும்பாலும் நீர்வாழ் பேருயிர்களுக்கு உணவாக பயன்படுகின்றன. இவற்றில் சிறிய பாக்டீரியாக்கள் முதல் பெரியதான சொறிமுட்டை வரை அடங்கியுள்ளன.\n\nSection::::சிறப்பியல்புகள்.\nமிதவைவாழிகள் பற்றற்று நீர்போன போக்கில் நகர்ந்துகொண்டே வாழக்கூடியது. இவைகளில் சில தனக்கு கொடுக்கப்பட்ட நகருறுப்புக்களை வைத்து நீரோட்டத்திற்கு செங்குத்தாக நகர்வதும் உண்டு. இவ்வாறு நீந்தும் உயிரானது சில நேரங்களில் பல தொலைவுகள் ஆழமாக நகரக்கூடியதாகவும் உள்ளது. இதற்கு அன்றாட எதிர் நகர்தல் (ஆங்கிலம் - டையல் வெர்டிகல் மைக்ரேசன்) என்று பொருள். நேர் நகர்தல் நீரினோட்டத்தைப் பொறுத்தது. நீரினோட்டத்திற்கு நேரெதிர் மாறாக நகர்பவனவும் உள (உதாரணம் - கனவாய், பாலூட்டிகள் ஆகியன).\nஇதைப்பற்றியப் படிப்பு அலைவாழியியல்/மிதவைவாழியியல் எனப்படுகிறது. பெரும்பாலான கடர் மற்றும் நன்னீர் பாசிகள், கோபிப்போடுகள், இம்மிதவைவாழிகளே. இவைகளால் கடல் மற்றும் நீர்நிலைகளில் உணவு சுழற்சியே இல்லை என்று கூறலாம். இவை உணவு சுழற்சியில் அடிப்படை உற்பத்தியாளர்கள். இவைகளில் பெரும்பாலானவை இன்னும் அறியப்படாதவையே. குறிப்பாக சொறிமுட்டைகளைப் பற்றிய ஆய்வும் வளர்ச்சியும் மிகவும் குறைவு. மிதவைத்தாவரங்களில் குறைந்தது 200000 - 500000 வரையிலான வேறுபட்ட உயிர்கள் இருக்கலாம் எனவும் ஆனால் அறியப்பட்டது 25000த்திற்கும் குறைவேயாகும்.\n\nSection::::பிரிவுகள்.\nஇவைகளை மூன்றாக வகைப்படுத்துகின்றனர். மிதவைவாழியாக வாழும் காலத்தைவைத்தும், அதில் உள்ள உயிர்களின் தன்மைகளை வைத்தும் மற்றும் அதன் அளவுகளை வைத்தும் வரையறுக்கப்பட்டுள்ளன.\n\nSection::::முக்கியத்துவம்.\nஇவை பெரும்பாலான மீன்களுக்கு உணவு ஆதலால் இவைகளைப்பயன் படுத்துவதால் மீன்வளர்ப்பில் அதிக லாபம் காண முடியும். இவைகளிலிருந்து பல அறியப்பொருள்கள் பெறப்பட்டுள்ளன. நுண்பாசிகள் - உயிர்வாகன எண்ணெய் பயன்பாட்டு ஆராய்ச்சியில் உள்ளது.\n\nSection::::பரவல்.\nஇது பொதுவாக அனைத்து நீர்நிலைகளிலும் காணப்படுகிறது. மேலும் இவற்றின் பரவல் ஆனது பெருங்கடல்களில் அதிகமாக உள்ளது. 2019 ஆம் ஆண்டு ஆகஸ்ட் 18 ஆம் திகதி முதல் சில நாட்கள் சென்னை ஈஞ்சம்பாக்கம் கடற்கரையை ஒட்டிய கடல் பகுதியில் இந்த உயிரினங்கள் காணப்பட்டது. \n\n\n\n"}
{"id": "99586", "url": "https://ta.wikipedia.org/wiki?curid=99586", "title": "வெள்ளியந்தின்னனார்", "text": "வெள்ளியந்தின்னனார்\n\nவெள்ளியந்தின்னனார் சங்ககாலப் புலவர்களில் ஒருவர். நற்றிணை 101 எண் கொண்ட பாடல் ஒன்று மட்டும் இவரது பாடலாகச் சங்கநூல் தொகுப்பில் இடம் பெற்றுள்ளது.\n\nSection::::பெயர் விளக்கம்.\nபுலவர் இறால் மீனின் அழகைப் பாடியுள்ளார். இறால்மீன் வெள்ளி போல் மினுக்கும். இறால் மீனைத் தின்றவர் என்ற என்னும் கோணத்தில் வெள்ளியம் தின்னனார் என்று இப்புலவர்க்குப் பெயர் சூட்டியுள்ளனர். பாடற்பொருளால் பெயர் பெற்ற புலவர் இவர்.\n\nSection::::பாடல் சொல்லும் செய்தி.\nதிணை - நெய்தல்; தலைவியைத் தனக்குத் தந்து உதவும்படி தலைவன் தோழியிடம் வேண்டுகின்ற பாடல் இது.\n\nஇறால் மீன் பச்சைமஞ்சள் போல இருக்கும். அந்த இறால் செல்வம் புன்னைமர நிழலில் காயும் பாக்கத்தில் பரதவர் மகளை நான் பார்ப்பதற்கு முன் நான் இனிமையாக வாழ்ந்தேன். இப்போது அவள் நினைவால் துன்புறுகிறேன், என்கிறான் தலைவன்.\n"}
{"id": "99589", "url": "https://ta.wikipedia.org/wiki?curid=99589", "title": "வெள்ளாடியனார்", "text": "வெள்ளாடியனார்\n\nவெள்ளாடியனார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது அகநானூறு 29 எண் கொண்ட பாடல்.\n\nவினை முற்றி மீண்ட தலைவனிடம் தலைவி 'என்னையும் நினைத்தீரோ' என்றாள். அதற்குத் தலைவன் பகரும் விடைதான் இந்தப் பாடல்.\n\nSection::::பாடல் சொல்லும் செய்தி.\nபொருள் தேடச் செல்வது மாண்வினை. அந்த மாண்வினைக்கு அகன்ற என் உடம்புதான் அங்கு இருந்தது. என் நெஞ்சம் உன்னிடந்தான் இருந்தது, என்றானாம்.\nSection::::புலியின் குணம்.\nபுலி யானையைத் தாக்கும்போது இரை இடப்பக்கமாக விழுந்தால் புலி, உயிர் போகும் பசியோடு கிடந்தாலும் உண்ணாதாம். அதுபோலத் தலைவன் தன் பொருள்செய்வினை அறநெறிப்பட்டதாக இருந்தால் மட்டுமே ஏற்றுக்கொள்வானாம்.\nSection::::அவள் கண்.\nமாவடுவைப் பிளந்து இருபுறமாக வைத்தாற்போல் இருக்குமாம். அது மேவல் தண்டா மகிழ்நோக்கு உண்கண்ணாம்.\n\nSection::::நெறி முறல் அம்பி.\nஅம் என்றால் நீர். அம்மில் மிதப்பது அம்பி. அம்பி என்றால் பரிசில் அல்லது ஓடம். ஆற்றைக் கடக்கும் வழியில் ஆற்றில் நீர் இல்லாத காலத்தில் அம்பி தரையில் கிடப்பதுபோல நீரில்லாத பாலைநிலத்தில் ஓடிய யானை விழுந்து கிடக்குமாம்.\n\n"}
{"id": "99596", "url": "https://ta.wikipedia.org/wiki?curid=99596", "title": "கண்டிப் போர்கள்", "text": "கண்டிப் போர்கள்\n\nகண்டி இராச்சியம் (Kingdom of Kandy), இலங்கையின் மத்திய மலைநாட்டுப் பகுதியில் கி.பி. 14 ஆம் நூற்றாண்டு தொடக்கம் மார்ச் 2 1815 இல் பிரித்தானியரால் கைப்பற்றப்படும் வரை இருந்த ஓர் இராச்சியமாகும். இலங்கையின் கண்டி அரசை ஆண்ட கடைசி மன்னன் ஸ்ரீ விக்கிரம ராஜசிங்கன் (1780 - ஜனவரி 30, 1832) ஆவான். பிரித்தானியர் இலங்கையின் கரையோரப் பிரதேசங்களை தனது கட்டுப்பாட்டின் கீழ் கொண்டுவந்ததன் பின்பு கண்டி இராச்சியத்தையும் தமது கட்டுப்பாட்டின் கீழ் கொண்டு வர பல திட்டங்களைத் தீட்டினர். இலங்கையை ஆட்சி செய்த போர்த்துக்கேயர், ஒல்லாந்தரால் கண்டி இராச்சியத்தை கைப்பற்றிக் கொள்ள முடியவில்லை.\n\nSection::::கண்டிப் போர்கள்.\nகண்டிப் போர்கள் கி.பி 1796 தொடக்கம் கி.பி 1818 வரை ஆங்கிலேயரின் படைக்கும் இலங்கையின் கண்டி இராச்சிய படைக்கும் இடையில் இடம்பெற்ற போர்களாகும். இது பெரும்பாலும் 1803-1815 வரை ஆங்கிலேயர் கண்டியைக் கைப்பற்ற கண்டி மீது படையெடுத்த சம்பவங்களைக் குறிக்கும்.\n\nSection::::பின்னணி.\n1795 இல் இலங்கையில் உரிமை கொண்ட நெதர்லாந்தின் கட்டுப்பாட்டிலுள்ள தந்திரோபாய முக்கியத்துவமிக்க திருகோணமலை துறைமுகத்தை, நெதர்லாந்து மீதான பிரான்சின் கட்டுப்பாடானது அவர்களுக்கு மாற்றிவிடும் என்று பிரித்தானியா அஞ்சியது. திருகோணமலை மாத்திரமல்லாது மட்டக்களப்பு, காலி, யாழ்ப்பாணம் மற்றும் முழு கரையோரங்களும் அவர்களின் கட்டுப்பாட்டில் இருந்தது.\n\n\nSection::::தோல்வியில் முடிந்த முதல் கண்டிப்படையெடுப்புகள்.\nகண்டி இராச்சியத்தைக் கைப்பற்றுவதற்கு 1803, 1809ம் ஆண்டுகளில் பிரித்தானிய படைகள் முயற்சிகளை மேற்கொண்டாலும்கூட அம்முயற்சி கைக்கூடவில்லை. காரணம் \n\nSection::::1815ம் ஆண்டு கண்டி இராச்சியம் கைப்பற்றியமைக்கான காரணிகள்.\nசில தோல்விகளைச் சந்தித்த போதிலும்கூட, பிரித்தானியர் மீண்டும் 1815 பெப்ரவரி 10 ஆம் தேதி கண்டிக்குள் நுழைந்தனர். கண்டி இராச்சியத்தைக் கைப்பற்றும் முயற்சியை பிரித்தானியப் படைகள் கைவிட்டுவிடவில்லை. திட்டமிட்ட நடவடிக்கை அடிப்படையில் 1815ம் ஆண்டில் கண்டி இராச்சியத்தைக் கைப்பற்றியதுடன், இலங்கையை முழுவதையும் தமது கட்டுப்பாட்டின் கீழ் கொண்டுவந்தனர்.\n\nSection::::கண்டி அரசு பிரித்தானியர் வசம்.\nமார்ச் 2 1815 ஆம் திகதி கண்டி ஒப்பந்தம் என இன்று வழங்கப்படும் ஒப்பந்தத்தின் மூலம் கண்டி அரசு பிரித்தானியருக்குக் கொடுக்கப்பட்டது.\n\n"}
{"id": "99599", "url": "https://ta.wikipedia.org/wiki?curid=99599", "title": "லந்தாவு தொடுப்புப் பார்வையர் மையம்", "text": "லந்தாவு தொடுப்புப் பார்வையர் மையம்\n\nலந்தாவு தொடுப்புப் பார்வையர் மையம் (Lantau Link Visitors Center) என்பது ஹொங்கொங், சிங் யீ தீவில், கவுலூன் பகுதியில் இருந்து லந்தாவு தீவை தொடுக்கும் சிங் மா பாலம் மற்றும் கப் சுயி முன் பாலம் ஆகிய கடல் மேல் கட்டப்பட்டுள்ள இரண்டு பாலங்களின் காட்சியைப் பார்க்க விரும்பும் பார்வையாளர்களுக்காக கட்டப்பட்டுள்ள பார்வையர் மையம் ஆகும். \n\nஇந்த \"லந்தாவு தொடுப்புப் பார்வையர் மையம்\" சிங் யீ தீவின் வடமேற்கு முனையில், கடலோரம் அமைந்துள்ள ஒரு மலைக்குன்றின் உச்சியில் கட்டப்பட்டுள்ளது. அத்துடன் இந்த இரண்டு பாலங்கள் தொடர்பான அனைத்து விடயங்களையும் அறிந்துகொள்வதற்கான ஒரு அருங்காட்சியகம் ஒன்றும் இந்த இடத்தில் உள்ளது. இந்த இரண்டு பாலங்கள் தொடர்பான அனைத்து விடயங்களையும் இந்த பார்வையர் மையத்தில் அறிந்துகொள்ளலாம்.\n\nபயன்படுத்தப்பட்ட ஆணிகள், கம்பிகள், பணிபுரிந்தோர் எண்ணிக்கை என எல்லாவற்றையும் விபரமாகவும், அதேவேளை அதன் மாதிரிகளையும் பொது பார்வையருக்காக வைக்கப்பட்டுள்ளன. \n"}
{"id": "99602", "url": "https://ta.wikipedia.org/wiki?curid=99602", "title": "பார்த்தீனியம்", "text": "பார்த்தீனியம்\n\nபார்த்தீனியம் அல்லது பார்தினியம் என்பது ஒரு குறுஞ்செடியாகும். இவைகளை கரட் புல் (மல்லிக்கிழங்குப் புல்) அல்லது கசார் கச் என விளிக்கின்றனர். இவை செடிகளின் ’நட்சத்திர’ குடும்பமான ஆச்டெரேசியே வகைப் பூந்தாவரமாகும். \"பார்த்தீனியம் அர்செண்டேடம்\", \"பா. இங்கானம்\" மற்றும் \"பா. இச்டெரோபோரசு\" ஆகியன இக்குடும்பத்தில் நன்கு அறியப்பட்ட சிற்றினமாகும். இவை களைகளாய் விளைநிலங்கள், சாலையோரங்களில் செழித்துக் காணப்படுகின்றன. இவற்றின் தாய்நிலம் வட அமெரிக்கா. இவை படையெடுக்கும் இனத் தாவரங்கள் (Invasive species) ஆகும்.\n\nSection::::பண்புகள்.\nநன்கு (3-4 அடி) வளரக்கூடிய ஆழ்வேர்களைக் கொண்ட பூக்களாள் நிறுவப்பட்ட தாவரமாகும். இவைகளில் நன்கு அறியப்பட்ட \"பா. இச்டெரோபோரசு\" நட்சத்திரம் போன்ற வெண்பூக்களால் படரப்பட்ட தாவரமாகும். இவை அந்நியச் செடி (அமெரிக்கா பூர்வீகம்) ஆனால் நம் நாட்டில் இவை களையாக உருவெடுத்துள்ளது. இவை ஐப்பசி-கார்த்திகைகளில் அடர்ந்து வளர்கின்றன. இவ்வாறு வளரும் போது இவை பூந்தாதுக்களை அதிகமாய் உற்பத்தி செய்து காற்றில் பரவவிடுகின்றன. ஆதலால் இவை பேருயிர்களின் சுவாசக் குழலுக்குள் சென்று ஒவ்வாமையை ஊக்குவிக்கின்றன. இவற்றின் மேற்றோலில் ஒருவிதமான மேல்மயிர்கள் காணப்படுகின்றன. இவையும் விலங்குகளின் உடலில் படும் போது அரிப்பு போன்ற உணர்வு ஏற்படும்.\n\nSection::::பயன்கள்.\nஇவைகளில் \"பா. அர்செண்டம்\" அமெரிக்க நாடுகளில் மருந்தாகப் பயன்படுத்துகின்றனர். குறிப்பாக வட அமெரிக்காவைச் சேர்ந்த சிகரில்லா அபச்சி மக்கள் பயன்படுத்துகின்றனர். மேலும் இரண்டாம் உலகப்போரின் போது பார்த்தினியத்தின் ஒரு வகையானது இறப்பர் உற்பத்தியில் இறப்பருக்குப் பதிலாகப் பயன்படுத்தப்பட்டது.\n\nSection::::தீமைகள்.\nஇவற்றால் நன்மைகளை விட தீமையே அதிகம். காரணம். அந்நிய நாட்டில் எந்தவொரு தாவரமும் களைதான். உதாரணம் ஆசுதிரேலியாவில் 70% அதிகமாக அந்நிய செடிகள் ஆக்கிரமித்துள்ளதாகவும் அதைத் தடுக்க அந்நாடு வெளிநாடுகளிலிருந்து செடிகளை இறக்குவதில் தடை விதித்துள்ளது. அதேபோல் இத்தாவரமும் நாடு முழுவதும் பரவியிருக்கின்றன. இவை தமிழகத்தில் அனைத்து ஊர்களிலும் பரந்து கிடக்கின்றன. இவை வெளியிடும் மகரந்தம் மற்றும் வித்துக்கள் விலங்குகள் மற்றும் மனிதர்களுக்கு சுவாசக்கோளாறுகளையும், ஒவ்வாமைகளையும் ஏற்படுத்துகின்றன.\nஇவற்றின் மீது எமது உடல் படும் போது ஒருவிதமான அரிப்பு காணப்படும். இவற்றை உண்ணும் பசுக்களின் பால் ஒரு வித கசப்புத்தன்மையையும், சிறிதளவான அதாவது மறைமுகமான நச்சுத்தன்மையையும் கொண்டிருக்கும்.\n\nSection::::நோய்கள்.\nஇவை சருமநோயான சருமவழல், சொறி/கரப்பான் நோயை உண்டாக்குகின்றன - \"பா. இச்டெரோபோரசு\". இவை ஆச்துமா என அறியப்படும் ஈளநோய்/ஈழைநோயையும்; குருதிசெவ்வனு நலிவு (ஈசினோபீலியா) எனப்படும் நோயை உண்டாக்குகிறது. இதனால் வகை 1 மிகையுணர்வூக்கம் தோற்றத்திற்கும் வழிகோறுகிறது.\n\nSection::::காரணங்கள்.\nசூழ்நிலை மாற்றம் பயிர்களை எதிர்த்து வளரத்தூண்டுகிறது. இவைகளுக்கு இயற்கையாகவே கட்டுப்படுத்துவதற்கு இயற்கையெதிரி ஒன்று இயங்கி வரும் ஆனால் அவை இங்கு காணப்படாததால் தடையின்றி வளர்ச்சி. விழிப்புணர்ச்சி இன்மையால் மனிதன் இதுபோல் கொண்டு வந்த தாவரங்கள் சில வெங்காயத்தாமரை, முட்செடி ஆகியன.\n\nSection::::அழிக்க வேண்டியதன் நோக்கம் மற்றும் முறைகள் சில.\nஇச்செடியை அழிப்பது கட்டாயமாகும். ஏனெனில் இவை விளைநிலங்களையும் வளிமண்டலத்தையும் பெரிதும் மாசுபடுத்துகின்றன. இயற்கையான பல தாவரங்களை அழிப்பதோடு மட்டுமல்லாமல் அவ்வினமே அழிவதற்கு பெருங்காரணமாய்த் திகழ்கின்றன. இவைகளை அழிக்கச் செடிகளைப் பிடுங்கிப் பள்ளத்தில் இட்டு உப்புக்கரைசல் அல்லது காமாக்சின் (எறும்பு மருந்தாகவும் பயன்படுகிறது) என்னும் வேதிப்பொருளை இட்டு குழிகளை மூடுவதன் மூலம் இக்களைகளை நாமழிக்கமுடியும்.\n\nஒரேயடியாக அழிப்பதென்பது சாத்தியமில்லாததொன்று ஆகையால் இவைகளை தழைச்சத்தாக பயிர்களுக்கு இடுவதன் மூலமும் இவைகளைக் கட்டுப்படுத்தமுடியும்.இக்களைகளை அகற்றுவதற்கு இவற்றை எரிக்கும் முறையையும் பயன்படுத்தலாம்.\n\nSection::::நாட்டுக்கு நாடு பரம்பலடைந்தமை.\nSection::::இந்தியா.\nபார்த்தீனியத்தின் பூர்வீக நாடு அமெரிக்கா ஆகும். அக்காலங்களில் அமெரிக்கா இந்தியாவுக்கு கோதுமை மா போன்ற உணவுப்பொருட்களை இறக்குமதி செய்தது. அதன்போது அவை கோதுமை மாக்களுடன் கலக்கப்பட்டு இந்தியாவிற்கு வந்தடைந்தது என நம்பப்படுகின்றது.\n\nSection::::இலங்கை.\nஇலங்கையில் யுத்த காலங்களில் இந்திய இராணுவத்திறகு உணவு வழங்கும் பொருட்டு இந்திய அரசாங்கத்தால் பல செம்மறியாடுகள் இலங்கைக்குக் கொண்டுவரப்பட்டன, அப்போது பார்த்தீனியவிதைகள் ஆடுகளின் உடலில் ஒட்டியிருந்தோ அல்லது அவற்றின் மலத்தில் சமிபாடடையாத உணவாகவோ இருந்து இலங்கைக்கு வந்து சேர்ந்திருக்கலாம் எனக் கருதப்படுகின்றது.இந்தியப்படை இலங்கையில் நிலை கொண்டிருந்த காலத்தில் மனிதர்களுக்கும், விவசாய நிலங்களுக்கும், கால்நடை மற்றும் விலங்குகளுக்கும் ஊறு விளைவிக்க இது வட- கிழக்கில் இந்தியப்படையினால் பரப்பப்பட்டதாக குற்றச்சாட்டு இருந்தது. வவுனியாவில் மட்டும் 200 கெக்டயர் நிலம் இதனால் பாதிக்கப்பட்டு, பல பின் விளைவுகளாக களை கட்டுப்படுத்த முடியாமை மற்றும் தோல் நோய்களும் ஏற்பட்டது.\n\n\n"}
{"id": "99607", "url": "https://ta.wikipedia.org/wiki?curid=99607", "title": "நுண்பாசி", "text": "நுண்பாசி\n\nநுண்பாசிகள் (\"microphyte\") அல்லது நுண்தாவரங்கள் நுண்நோக்கியைக் கொண்டு காணக்கூடிய பாசிகளாகும். பாசிகள் பெரும்பாலும் நீர்விரும்பிகள். இவை நன்னீர் மற்றும் கடல்நீரில் பரவி வாழ்கின்றன. இவைகளில் மெய்க்கருவுயிரிகளான பாசிகள் மட்டுமல்லாது, நிலைக்கருவிலிகளான நீலப்பச்சைப்பாக்டீரியா/பாசிகளும் இடம் பெறுகின்றன. இந்நுண்பாசிகளின் பயன்கள் மிகவும் அதிகம். இவை பெரும்பலும் மிதவைவாழிகளாகவே வாழ்கின்றன.\n\nSection::::உருவப்பண்புகள்.\nஇவை ஒரு கல உயிரியாகவும் பல கல உயிரியாகவும் வாழ்கின்றன. இவை உருளை வடிவிலும், வடிவங்களற்றும், சங்கிலிகள், கொத்துக்களாகவும் தோற்றங்கள் உடையன. கலங்களின் அளவு 10-50μm களாக இருக்கின்றன.\n\nSection::::ஒருகல பாசி.\nஒருகல பாசியானது உருளைகளாக இருக்கும், - \"குளோரெல்லா\", \"குளோரோகாக்கம்\" ஆகிய பச்சைப்பாசிகளும்,\" குருவோகாக்கசு\", \"கிளியோகாப்சா\" ஆகிய நீலப்பச்சைப்பாசிகளும் இதில் அடங்கும்.\n\nஇரு தட்டு மூடப்பட்டதுப்போல உள்ள \"நாவிக்குலா\", \"ஐசோக்ரைசிச்\" ஆகிய ஈரணுப்பாசிகள்/இருகலப்பாசி எனப்படும். டையாட்டம்கள் - பழுப்புப்பாசிகளாகும். இது வட்ட வடிவிலும், நீண்டகுச்சிகளைப்போலவும் காணப்படுகின்றன. \n\n\"கிளமைடோமோனாசு\", \"டுனெலியெல்லா\" ஆகியன உருவங்களை வரையறுக்கமுடியாமல் உருவமாற்றிகளாகவும் இருக்கின்றன.\n\nSection::::பலசெல்பாசி.\nபல செல் பாசிகளாணது சங்கிலி அமைப்புகளிலும் - \"ஸ்கெலெடொனீமா\", \"ச்பைரோகைரா\" ஆகியன, குழுக்களாக \"வோல்வாக்சு\", \"மைக்ரோசிச்டிசு\" ஆகியன.\n\nSection::::வகைப்பாடு.\nஇதன் வகைப்பாடு அதன் நிறத்தையும் அது சாரும் பேரினத்தையும் கொண்டு பிரிக்கப்படும். ஒன்று மெய்க்கருவுயிரிப் பாசிகள் மற்றொன்று நிலைக்கருவிலிப் பாசிகளாகும்.\n\nSection::::மெய்கருவுயிரிப் பாசி.\nபழுப்புபாசி, பச்சைப்பாசி, இராப்பியணிப்பாசி - \"குளோரெல்லா\", \"ஐசோக்ரைசிச்\" மற்றும் \"இராப்பிமோனாடுகள்\".\n\nSection::::நிலைக்கருவிலிப் பாசி.\nநீலப்பச்சைப்பாசி - \"அனபெனா\", \"கல்பாசிகள்\"\n\nSection::::சிறப்பியல்புகள்.\nபாசிப்படர்ச்சி என்னும் ப்ளும் உருவாதலில் முக்கியப் பங்கு. கரியமில வாயுவைக் கட்டுப்படுத்தி புவிவெப்பமடைதலில் இருந்து பெரிதும் மீளமைக்கிறது. மண்ணின் ஊட்ட சுழற்சியில் பெரும் பங்காற்றுகிறது. \n\n\n"}
{"id": "99611", "url": "https://ta.wikipedia.org/wiki?curid=99611", "title": "சிம்லா மாநாடு", "text": "சிம்லா மாநாடு\n\nசிம்லா மாநாடு (\"Simla conference\") என்பது 1945ல் பிரித்தானிய இந்தியாவில் நடைபெற்ற ஒரு அரசியல் மாநாடு மற்றும் பேச்சுவார்த்தை நிகழ்வு. சிம்லா நகரில் இந்தியாவின் வைசுராய் ஆர்ச்சிபால்ட் வேவல் கூட்டிய இந்த மாநாட்டில் இந்திய தேசிய காங்கிரசு மற்றும் முசுலிம் லீக் கட்சிகளின் தலைவர்கள் இதில் பங்கு கொண்டனர். பிரிட்டனின் நேரடி ஆட்சியின் கீழிருந்த இந்தியாவுக்கு சுயாட்சி வழங்குவது, முசுலிம்களுக்கு சட்டமன்றங்களில் தனியே பிரதிநிதித்துவம் வழங்குவது, இந்து முசுலிம் ஆகியோருள் ஒரு மதத்தினர் பெரும்பான்மையாக உள்ள மாகாணங்களில் சிறுபான்மை மதத்தினரின் உரிமைகளை பாதுகாப்பது குறித்தான பேச்சுவார்த்தைகள் இம்மாநாட்டில் நடைபெற்றன.\n\n1942ல் வெள்ளையனே வெளியேறு இயக்கத்தின் தொடக்கத்தால் பிரித்தானிய ஆட்சியாளர்களுக்கும் இந்திய விடுதலை இயக்கத்தினருக்கும் இடையே ஏற்பட்டிருந்த பிணக்கு இம்மாநாட்டால் சிறிது சரியானது. விரைவில் இந்தியாவிற்கு சுயாட்சி / விடுதலை வழங்கப்படும் என்றும் இதனால் காங்கிரசு கட்சி அரசுடன் ஒத்துழையாமைக் கொள்கையினைக் கைவிட்டு மீண்டும் தேர்தல்களில் போட்டியிட்டு நாட்டின் நிருவாகத்தில் பங்கேற்கவும் முடிவானது. அடுத்த ஆண்டு (1946) மாகாண சட்டமன்றங்களுக்கும் நடுவண் நாடாளுமன்றத்துக்கும் புதிய தேர்தல்கள் நடத்தப்பட்டன. ஆனால் காங்கிரசு முசுலிம் உறுப்பினர்களை தேர்வு செய்வது குறித்து முசுலிம் லீகின் தலைவர் முகமது அலி ஜின்னாவுக்கு இணக்கமில்லை. காங்கிரசு கட்சியுள்ளும் ஜின்னாவின் முசுலிம் பிரிவினைவாதக் கோரிக்கையை எவ்வாறு எதிர்கொள்ளுவது என்று கருத்து வேறுபாடுகள் நிலவின. 1946ல் தேர்தல்கள் முடிந்து புதிய அரசுகள் பதவியேற்ற பின்னர் மீண்டுமொரு முறை சிம்லாவில் அனைத்து தரப்பினரும் கூடி எத்தகு சுயாட்சி/அரசியல் முறையினை அமைப்பது என்பது குறித்து பேச்சுவார்த்தை நடத்தினர். பேச்சுவார்த்தைகள் தோல்வி அடைந்ததால் ஓராண்டு கழித்து இந்தியா சமய அடிப்படையில் பிரிவினை செய்யப்பட்டது.\n"}
{"id": "99618", "url": "https://ta.wikipedia.org/wiki?curid=99618", "title": "கண்டி ஒப்பந்தம்", "text": "கண்டி ஒப்பந்தம்\n\nகண்டி ஒப்பந்தம் (\"Kandyan Convention\") என்பது மார்ச் 2 1815ம் ஆண்டு இலங்கை கண்டி இராச்சியம் பிரித்தானியர் வசமானதும் கண்டி மன்னன் சார்பில் பிரதானிகளும், பிரித்தானியர் சார்பில் தளபதி பிரவுண்றிக்கும் இடையே செய்து கொள்ளப்பட்ட ஒப்பந்தம் ஆகும். இது வரலாற்றில் முக்கியம் இடம் பெறுகின்றது.\n\nSection::::முக்கிய அம்சங்கள்.\n1815 கண்டி ஒப்பந்தத்தில் இடம்பெற்ற மிக முக்கியமான அம்சங்களாவன \n\n"}
{"id": "99620", "url": "https://ta.wikipedia.org/wiki?curid=99620", "title": "1817-1818 பெரும் கிளர்ச்சி", "text": "1817-1818 பெரும் கிளர்ச்சி\n\n1817-1818 பெரும் கிளர்ச்சி (\"Great Rebellion of 1817–1818\"), அல்லது 1818 ஊவா-வெல்லச எழுச்சி (\"Uva-Wellassa Uprising\"), அல்லது சுருக்கமாக ஊவா கிளர்ச்சி (\"Uva Rebellion\") என்பது இலங்கையில் பிரித்தானியப் பேரரசுடன் நடத்தப்பட்ட கண்டிப் போர்களின் மூன்றாவது போரைக் குறிக்கும். இது அன்று கண்டி இராச்சியத்துடன் இருந்த இன்று ஊவா மாகாணம் என அழைக்கப்படும் பகுதியில் இடம்பெற்றது. மேல் நாட்டு சிங்களவர் என அழைக்கப்படும் உடரட்ட என்ற பகுதியைத் தம் கட்டுப்பாட்டுக்குள் வைத்திருந்த ஆளுநர் ரொபர்ட் பிரவுன்ரிக் தலைமையிலான பிரித்தானியக் குடியேற அரசுடன் இப்போர் இடம்பெற்றது.\n\n1818ம் ஆண்டுக் கலகம் இலங்கை வரலாற்றில் ஒரு முக்கியத்துவமான கலகமாக கொள்ளப்படுகின்றது. இந்தக்கலகத்தை பிரித்தானியப் படையினர் அடக்கினாலும்கூட, இலங்கையின் சுதந்திரப் போராட்டத்தில் ஒரு முக்கிய நிலையாகக் கொள்ளப்படுகின்றது. இக்கலகம் பிரித்தானிய ஆட்சிக்கு எதிராக மேற்கொள்ளப்பட்ட முதல் கலகமாகவும் கொள்ளப்படுகிறது.\n\nSection::::பின்னணி.\nகண்டி இராச்சியத்தின் விக்கிரம ராஜசிங்க மன்னனைப் பதவியில் இருந்து அகற்ற, கண்டி மக்கள் பிரித்தானியருக்கு ஆதரவு வழங்கியிருந்தாலும், அவர்களின் ஆட்சி தொடர்வதை மக்கள் விரும்பவில்லை. மக்கள் மன்னாராட்சியை விரும்பினாலும், வேறொரு கண்டத்தில் மன்னர் இருந்து ஆட்சி செய்வதை மக்கள் விரும்பவில்லை. அவர்களின் சடங்குகள், சமய நிகழ்வுகளுக்கு மன்னன் சமுகமளிப்பதை கௌரவமாக அவர்கள் எண்ணினர். பிரித்தானிய அதிகாரிகள் மற்றும் பிரதானிகளின் செல்வாக்கினைப் பறிப்பதும் அவர்களின் நோக்கமாக இருந்தது.\n\nஹாஜி மரைக்காயர் எனும் இசுலாமியரை ஊவா மாகாணத்தின் வெல்லச (வெல்லஸ்ஸ) பகுதிக்கு அதிகாரியாக நியமித்தமை, கலகத்திற்கான உடனடிக் காரணமாக அமைந்தது.\n\nSection::::தலைமை.\nகிளர்ச்சியை அடக்குவதற்கு ஆரம்பத்தில் கெப்பெட்டிப்பொலை திசாவை என்பவரை பிரித்தானியர் அனுப்பியிருந்தாலும், பின்னர் அவர் கிளர்ச்சியாளருக்கு ஆதரவாக மாறி அவர்களுக்குத் தலைமையும் தாங்கினார். இதனால் இன்றும் இலங்கையில் இவர் போற்றப்படுகிறார். இலங்கையின் பல்வேறு பகுதிகளிலும் இருந்து ஆட்களையும் பொருட்களையும் தருவித்து உள்ளூர் தலைவர்களுக்கு ஆதரவு தந்தார். அஸ்கிரிய பௌத்த பீடத்தின் தலைவர் வண. வாரியப்பொல சுமங்கல தேரோ ஹங்குரான்கெட்டாவுக்குத் தப்பி ஓடினார். 1817 செப்டம்பர் அளவில் மடுகல்லை பசநாயக்க நிலமை, எல்லேபொல அதிகாரம் ஆகிய இரு கிளர்ச்சித் தலைவர்கள் பிரித்தானியரிடம் சரணடைந்தனர். பிலிமத்தலாவை கிளர்ச்சியாளர்களுக்குத் தலைமை தாங்கினார். வியாலிவையின் திசாவையாக இருந்த எல்லேப்பொல, மற்றும் ஒருவரை கண்டி போகம்பரை சிறைச்சாலையில் 1818 அக்டோபர் 27 இல் பிரித்தானியர் சிரச்சேதம் செய்தனர்.\n\n\n\n"}
{"id": "99624", "url": "https://ta.wikipedia.org/wiki?curid=99624", "title": "இலங்கையில் கோல்புறூக் விதந்துரைப்புகள்", "text": "இலங்கையில் கோல்புறூக் விதந்துரைப்புகள்\n\nகோல்புறூக் ஆணைக்குழுவினர் இலங்கையில் பிரித்தானிய ஆட்சிமுறையின் கீழ் சீர்த்திருத்தங்களை மேற்கொள்ள பிரித்தானிய முடியினால் 1829 இல் இலங்கைக்கு அனுப்பப்பட்டனர்.\n\n"}
{"id": "99625", "url": "https://ta.wikipedia.org/wiki?curid=99625", "title": "மாத்தளைக் கலகம்", "text": "மாத்தளைக் கலகம்\n\n1848ம் ஆண்டு கலகம் அல்லது மாத்தளைக் கலகம் இலங்கையில் பிரித்தானிய ஆளுனர் டொரிங்டன் பிரபுவின் தலைமையில் இருந்த பிரித்தானியக் குடியேற்ற அரசிற்கு எதிராக 1848 ஆம் ஆண்டில் இடம்பெற்றது. இலங்கை வரலாற்றில் முக்கியத்துவமான கலகமாக கொள்ளப்படுகின்றது.\n\nபோன்றன) இந்த வரிகள் மக்களுக்கு சுமையாக இருந்தமை.\n\n\nSection::::தலைமை.\nகலகத்துக்கு கொங்கல கொடபண்டா, வீரபுரன் அப்பு, குபாபொல தேரர் ஆகியோர் தலைமை தாங்கினர்.\n\n\n"}
{"id": "99628", "url": "https://ta.wikipedia.org/wiki?curid=99628", "title": "வெண்பூதியார்", "text": "வெண்பூதியார்\n\nவெண்பூதியார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல்கள் மூன்று இடம்பெற்றுள்ளன. பூதன் என்பது ஆண்பாற்பெயர். பூதி என்பது அதன் பெண்பாற்பெயர். இவர் பெண்புலவர்.\n\nதிருமணக் காலம் தள்ளிப்போகிறது. தலைவி வருந்தித் தன் தோழியிடம் சொல்கிறாள். நான் இங்கே இருக்கிறேன். என் உடல்நலம் அவர் வாழும் கானல் ஊருக்குப் போய் மிகவும் தொலைவில் உள்ளது. அவர் தம் ஊரில் இருக்கிறார். அவருக்கும் எனக்கும் உள்ள மறை இங்குள்ள ஊர்மன்றத்தில் இருக்கிறது. (என்ன செய்வேன்?) \n\nதலைவன் பிரிந்து செல்லவிருப்பதைத் தோழி தலைவிக்குக் கூறுகிறாள். அதற்குத் தலைவி சொல்லும் மாற்றந்தான் இந்தப் பாடல். அவர் செல்லும் வழியில் மழை இல்லை. கள்ளிக்காயே ஈரம் இல்லாமல் வெடிக்கிறது. அந்த ஒலியைக் கேட்டுப் புறா பறந்தோடுகிறது. இப்படிப்பட்ட வழியில் அவர் செல்கிறார். இதனை எண்ணிப் பார்த்தால், இந்த உலகில் வாழ்பவர்களுக்குப் பொருள் ஒன்றுதான் பொருள். அருளுக்குத் துணை ஆரும் இல்லை.\n\nஅவன் தலைவிக்காக வெளியில் காத்திருக்கிறான். அவனுக்குக் கேட்கும்படி தலைவியும் தோழியும் பேசிக்கொள்கின்றனர். அவரை நினைந்து என் மேனி பசந்துகொண்டிருக்கிறது. நான் நயப்பவர் நெஞ்சில் நார்(=அன்பு) இல்லை. என்தாய் என்னை என் வீட்டில் செறித்து வைத்திருப்பதும் கடுமையாகிவிட்டது. இதற்கு இடையே என் நெஞ்சம் அவரிடம் சென்றுவிடலாம் என்கிறது. இது சும்மா சொல்லிக்கொண்டு இங்கேதான் இருக்கிறது. இப்படி என் நெஞ்சம் சேர்ப்பன் குடியிருக்கும் இடமாக மாறிவிட்டது. தோழி! இது நீர்மையோ? (=ஒழுங்கோ) \n"}
{"id": "99632", "url": "https://ta.wikipedia.org/wiki?curid=99632", "title": "வெண்பூதன்", "text": "வெண்பூதன்\n\nவெண்பூதன் சங்ககாலப் புலவர்களில் ஒருவர். சங்கநூல் சொகுப்பில் இவரது பாடல் ஒன்றே ஒன்று மட்டும் இடம்பெற்றுள்ளது. அது குறுந்தொகை 83 எண் கொண்ட பாடல்.\n\n<poem>\nஅரும்பெற லமிழ்த மார்பத மாகப்\nபெரும்பெய ருலகம் பெறீஇயரோ வன்னை\nதம்மிற் றமதுண் டன்ன சினைதொறும்\nதீம்பழந் தூங்கும் பலவின்\nஓங்குமலை நாடனை வருமென் றோளே. \n</poem>\n\nஅது சொல்லும் செய்தி:\nகிளையெல்லாம் பலாப்பழம் தூங்கும் நாட்டை உடையவன், அவன். என் அன்னை அவனைத் தன் இல்லத்துக்கு வருமாறு அழைப்பு விடுத்துள்ளாள். (திருமணம் செய்துதர உடன்பட்டுவிட்டாள்) இந்த இனிப்புச் செய்தியைத் தந்த உலகம் பெறற்கு அரிய அமிழ்தத்தை எளிய உணவாகப் பெற்று மகிழட்டும். - இது தலைவி மகிழ்ச்சிப் பெருக்கில் கூறும் உரை.\n\n"}
{"id": "99642", "url": "https://ta.wikipedia.org/wiki?curid=99642", "title": "ரயான் டென் டோசேட்", "text": "ரயான் டென் டோசேட்\n\nரயான் நீல் டென் டோசேட் (Ryan Neil ten Doeschate, பிறப்பு: சூன் 30, 1980), இவர் நெதர்லாந்து துடுப்பாட்ட அணியின் சகலதுறை ஆட்டக்காரர்களில் ஒருவர். அணியின் இவர் வலதுகை துடுப்பாளரும், மித விரைவு பந்துவீச்சுசாளருமாவார். களத்தடுப்பிலும் இவரின் பணி குறிப்பிடத்தக்கது.\n"}
{"id": "99644", "url": "https://ta.wikipedia.org/wiki?curid=99644", "title": "பெரென்ட் வெஸ்ட்டைக்", "text": "பெரென்ட் வெஸ்ட்டைக்\n\nபெரென்ட் அனொல்ட் வெஸ்ட்டைக் (Berend Arnold Westdijk, பிறப்பு: மார்ச்சு 5, 1985), இவர் நெதர்லாந்து துடுப்பாட்ட அணியின் சகலதுறை ஆட்டக்காரர்களில் ஒருவர். அணியின் வலதுகை துடுப்பாளரும், மித வேக பந்துவீச்சுசாளருமாவார். \n"}
{"id": "99645", "url": "https://ta.wikipedia.org/wiki?curid=99645", "title": "பஸ் சுய்டெரென்ட்", "text": "பஸ் சுய்டெரென்ட்\n\nபஸ்தியான் சுய்டெரென்ட் (Berend Arnold Westdijk, பிறப்பு: மார்ச்சு 3 1977]]), நெதர்லாந்து துடுப்பாட்ட அணியின் துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை மிதவேகம் ஆகும்.\n"}
{"id": "99648", "url": "https://ta.wikipedia.org/wiki?curid=99648", "title": "ஏ பி டி வில்லியர்ஸ்", "text": "ஏ பி டி வில்லியர்ஸ்\n\nஏபிரகாம் பென்சமின் - டி - வில்லியர்ஸ் (Abraham Benjamin de Villiers, பிறப்பு: பெப்ரவரி 17 1984), தென்னாபிரிக்கா துடுப்பாட்ட அணியின் குச்சக் காப்பாளர் மற்றும் மட்டையாளர் ஆவார். இவர் \"டைடன்ஸ்\" அணிக்காக உள்ளூர்ப் போட்டிகளில் விளையாடி வருகிறார். அனைத்துக் காலத்திற்குமான சிறந்த மட்டையாளார்களில் ஒருவராகக் கருதப்படுகிறார். இவர் பல சாதனைகளைப் புரிந்துள்ளார். குறிப்பாக தேர்வுத் துடுப்பாட்டப் போட்டிகளில் அதி விரைவாக 50, 100, 150 ஓட்டங்கள் அடித்த தென்னாப்பிரிக்கா வீரர் எனும் சாதனையையும் பன்னாட்டு இருபது20 போட்டிகளில் அதிவிரைவாக 50 ஓட்டங்கள் எடுத்த தென்னாப்பிரிக்க வீரர் எனும் சாதனைகளைப் படைத்துள்ளார். இந்தியன் பிரீமியர் லீக் போட்டித் தொடரில் பெங்களூர் ராயல் சேலஞ்சர்ஸ் அணிக்காக விளையாடி வருகிறார்.\n\nஇவர் மட்டையாளராகவும் , குச்சக் காப்பாளராகவும் துவக்கத்தில் சர்வதேச போட்டிகளில் விளையாடத் துவங்கினார். பின் இவர் முதன்மையான மட்டையாளராகவே அறியப்படுகிறார். மத்திய வரிசையில் இறங்கும் இவர் பல திசைகளிலும் அடித்து விளையாடும் வல்லமை படைத்தவர். நவீன காலத் துடுப்பாட்டப் போட்டிகளில் புதுமையான மட்டையாளர் என அறியப்படுகிறார். மேலும் குச்சக் காப்பாளர் மற்றும் அருகில் இருக்கும் களத் தடுப்பாளர்களிடத்திலும் இவர் அடிக்கும் சில வித்தியாசமான முறைகளால் இவர் \"மிஸ்டர் 360\" எனும் புனைபெயரால் அழைக்கப்படுகிறார். 2004 ஆம் ஆண்டில் இங்கிலாந்து துடுப்பாட்ட அணிக்கு எதிராக நடைபெற்ற தேர்வுத் துடுப்பாட்டப் போட்டியில் அறிமுகம் ஆனார். 2005 ஆம் ஆண்டின் துவக்கத்தில் ஒருநாள் பன்னாட்டுத் துடுப்பாட்டப் போட்டிகளில் அறிமுகம் ஆனார். 2006 ஆம் ஆண்டில் பன்னாட்டு இருபது20 போட்டிகளில் இவர் அறிமுகமானார். 2016 ஆம் ஆண்டின் கணக்கின்படி தேர்வுத் துடுப்பாட்டம் மற்றும் ஒருநாள் பன்னாட்டுத் துடுப்பாட்டப் போட்டிகளையும் சேர்த்து மொத்தம் 8000 ஒட்டங்கள் எடுத்துள்ளார். அவரின் துடுப்பாட்ட சராசரி இரு வடிவங்களிலும் 50 ற்கும் அதிகமாக உள்ளது.\n\nதேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய மூன்று வடிவங்களிலும் இவர் தலைவராக இருந்துள்ளார். ஆனால் இவருக்கு ஏற்பட்ட காயத்தினால் தேர்வுத் துடுப்பாட்டப் போட்டியில் தலைவர் பொறுப்பிலிருந்து இவர் விலகினார். ஆனால் ஒருநாள் போட்டிகளில் தலைவராக நீடித்து வருகிறார். பின் 2017 ஐசிசி வாகையாளர் கோப்பை மற்றும் இங்கிலாந்து துடுப்பாட்ட அணிக்கு எதிரான தொடர் ஆகியவற்றின் தோல்விகளால் ஒருநாள் பன்னாட்டுத் துடுப்பாட்டப் போட்டி தலைமைப் பொறுப்பிலிருந்தும் விலகினார்.\n\nSection::::ஆரம்பகால வாழ்க்கை.\nஏபிரகாம் பென்சமின் - டி - வில்லியர்ஸ் பெப்ரவரி 17 1984 இல் தென்னாப்பிரிக்காவில் உள்ள பெலா பெலாவில் பிறந்தார். இவர் பிரெடொரியாவில் உள்ள உயர்நிலைப் பள்ளியில் கல்வி பயின்றார். இதே பள்ளியில் தான் தற்போது தென்னாப்பிரிக்க துடுப்பாட்ட அணிக்காக விளையாடும் பிரான்சுவா டு பிளெசீ படித்தார். இவர்கள் இருவரும் பள்ளித் தோழர்கள் ஆவர். இவரின் விடுமுறை நாட்களில் தனது பிறந்த ஊருக்குச் செல்வார். இவரின் தந்தை மருத்துவர் ஆவார். இவரின் தந்தை இளம்வயதில் ரக்பி கால்பந்து விளையாட்டில் விளையாடினார். எனவே தனது மகனையும் விளையாட்டில் ஈடுபடச் செய்தார். இவரின் ஆரம்பகாலங்களில் துடுப்பாட்டம் விளையாடினார். செப்டம்பர், 2016 இல் இவரின் சுயசரிதை வெளியானது. துடுப்பாட்டத்தினைத் தவிர்த்து குழிப்பந்தாட்டம், ரக்பி கால்பந்து, டென்னிசு ஆகிய விளையாட்டுக்களை தனது இளம்வயதில் விளையாடினார். சில சேவைகளிலும் ஈடுபட்டு வருகிறார்.\n\nSection::::இந்தியன் பிரீமியர் லீக்.\nஏ பி டி வில்லியர்ஸ் இந்தியன் பிரீமியர் லீக் போட்டிகளில் வெற்றிகரமான மட்டையாளர்களில் ஒருவராகக் கருதப்படுகிறார். இந்தத் தொடரின் நான்காவது பருவத்தில் பெங்களூர் ராயல் சேலஞ்சர்ஸ் அணி இவரை 1.5 மில்லியன் அமெரிக்க டாலர் மதிப்பில் ஏலம் எடுத்தது. அதற்கு முந்தைய பருவத்தில் டெல்லி டேர்டெவில்ஸ் அணிக்காக இவர் விளையாடினார். 2018 இந்தியன் பிரீமியர் லீக் போட்டிகளில் பெங்களூரு அணிக்காக விளையாடி வருகிறார்.\n"}
{"id": "99651", "url": "https://ta.wikipedia.org/wiki?curid=99651", "title": "ஹொங்கொங்கின் பிரித்தானிய ஆளுநர்கள்", "text": "ஹொங்கொங்கின் பிரித்தானிய ஆளுநர்கள்\n\nபிரித்தானியர் ஹொங்கொங்கை 1841ம் ஆண்டு கைப்பற்றியது முதல், 1997ம் ஆண்டு ஹொங்கொங்கின் ஆட்சியதிகாரத்தை மீள்பொறுப்படைத்துச் சென்றது வரை, ஹொங்கொங் ஒரு பிரித்தானியக் குடியேற்ற நாடாக பிரித்தானியாவை தலைமையாக கொண்டு 28 பிரித்தானிய ஆளுநர்கள் ஆட்சி செலுத்தியுள்ளனர். அத்துடன் சில படையதிகாரிகள் மற்றும் நிர்வாகிகளின் கட்டுப்பாட்டின் கீழும் ஹொங்கொங்கின் ஆட்சி இடையிடையியே இருந்துள்ளது. \n\nஇதனைத்தவிர ஹொங்கொங்கின் இருண்ட காலம் என அழைக்கப்படும், 1941ம் ஆண்டு முதல் 1945ம் ஆண்டு வரை யப்பானியரின் ஆட்சியின் கீழ் பதவி வகித்த, யப்பான் ஆளுநர்கள் மற்றும் நிர்வாகிகளின் பெயர்களும் இத்துடன் இங்கே இடப்பட்டுள்ளன. பதவி வகித்தோர் பெயர், பதவிக்காலம், பதவியின் தகமை போன்றவற்றின் அடிப்படையில் இந்த பட்டியல் இடம்பெறுகின்றது.\n"}
{"id": "99652", "url": "https://ta.wikipedia.org/wiki?curid=99652", "title": "நகரப் பரப்பளவு அடிப்படையில் மக்கள்தொகையின் பட்டியல்", "text": "நகரப் பரப்பளவு அடிப்படையில் மக்கள்தொகையின் பட்டியல்\n"}
{"id": "99653", "url": "https://ta.wikipedia.org/wiki?curid=99653", "title": "யோகன் போதா", "text": "யோகன் போதா\n\nயோகன் போதா (Johan Botha, பிறப்பு: மே 2, 1982), தென்னாபிரிக்கா துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் வலதுகை புறத்திருப்ப பந்துவீச்சுசாளரான இவர் வலதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.இவர் தென்னாப்பிரிக்க அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார்.\n\nSection::::தேர்வுத் துடுப்பாட்டங்கள்.\n2006 ஆம் ஆண்டில் தென்னாப்பிரிக்காத் துடுப்பாட்ட அணி ஆத்திரேலியாவில் சுற்றுப்பயணம் செய்து விளையாடியது . சனவரி 2 , இல் சிட்னியில் நடைபெற்ற ஆத்திரேலியாத் துடுப்பாட்ட அணிக்கு எதிரான மூன்றாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 62 பந்துகளில் இறுதிவரை ஆட்டமிழக்காமல் 20 ஓட்டங்களைஎடுத்தார். பின் பந்துவீச்சில் 7 ஓவர்கள் வீசினார். இதில் 2 ஓவர்களை மெய்டனாக வீசி 26ஓட்டங்களை விட்டுக்கொடுத்து 1 இலக்கினைக் கைப்பற்றினார். பின் இரண்டாவது ஆட்டப் பகுதியின் பந்துவீச்சில் 12 ஓவர்களை வீசி 77 ஓட்டங்களை விட்டுக் கொடுத்தார். இதில் 1 இலக்கினைக் கைப்பற்றினார். இந்தப்-போட்டியில் ஆத்திரேலிய அணி 8 இலக்குகள் வித்தியாசத்தில் வெற்றி பெற்றது.\n\n2010 ஆம் ஆண்டில் தென்னப்பிரிக்கத் துடுப்பாட்ட அணி ஐக்கிய அரபு அமீரகத்தில் சுற்றுப்பயணம் செய்து விளையாடியது . நவம்பர் 26 , இல் அபுதாபியில் நடைபெற்ற பாக்கித்தான் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் விளையடினார். இந்தப் போட்டியின் முதல் ஆட்டப் பகுதியில் 37 பந்துகளில் 12 ஓட்டங்களை எடுத்து அப்துர் ரகுமான் பந்துவீச்சில் ஆட்டமிழந்தார். பின் பந்டுவீச்சில் 14 ஓவர்கள் வீசி 3 ஓவர்களை மெய்டனாக வீசினார். 54 ஓட்டங்களை விட்டுக் கொடுத்து 1 இலக்கினைக் கைப்பற்றினார்.பின் இரண்டாவது ஆட்டப்பகுதியில் 14 பந்துகளில் 7 ஓட்டங்களை எடுத்து இறுதிவரை ஆட்டமிழக்காமல் இருந்தார்.பின் பந்துவீச்ச்சில் 17 ஓவர்கள்வீசி 4 ஓவர்களை மெய்டனாக வீசினார். இதில் 40 ஓட்டங்களை விட்டுக் கொடுத்து 1 இலக்கினைக் கைப்பற்றினார். இந்தப் போட்டி சமனில் முடிந்தது.\n\nSection::::ஒருநாள் போட்டிகள்.\n2005 ஆம் ஆண்டில் 2003 ஆம் ஆண்டில் தென்னாப்பிரிக்கத் துடுப்பாட்ட அணி இந்தியாவில் சுற்றுப் பயணம் செய்து விளையாடியது. அக்டோபர் 12 , ஐதராபாத்தில் நடைபெற்ற இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார் இந்தப் போட்டியில் 6 ஓவர்கள் வீசி 31 ஓட்டங்களை விட்டுக் கொடுத்தார். இதில் 1 இலக்கினைக் கைப்பற்றினார். இந்தப் போட்டியில் தென்னாப்பிரிக்க அணி 5 இலக்குகள் வித்தியாசத்தில் வெற்றி பெற்றது.\n\n2012 ஆம் ஆண்டில் தென்னாப்பிரிக்கத் துடுப்பாட்ட அணி நியூசிலாந்தில் சுற்றுப் பயணம் செய்து விளையாடியது. மார்ச் 3 இல் , ஓக்லாந்தில் நடைபெற்ற நியூசிலாந்துத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் இறுதியாக விளையாடினார். இந்தப்போட்டியில் 7 ஓவர்கள் வீசி 28 ஓட்டங்களை விட்டுக் கொடுத்தார். இதில் 1 இலக்கினைக் கைப்பற்றினார். மேலும் 10பந்துகளில் 5 ஓட்டங்கள் எடுத்து இறுதிவரை ஆட்டமிழக்காமல் இருந்தார்.இந்தப் போட்டியில் தென்னாப்பிரிக்க அணி 5 இலக்குகள் வித்தியாசத்தில் வெற்றி பெற்றது.\n\n"}
{"id": "99658", "url": "https://ta.wikipedia.org/wiki?curid=99658", "title": "ஜே பி டுமினி", "text": "ஜே பி டுமினி\n\nஜீன்-போல் டுமினி (Jean-Paul Duminy, பிறப்பு: ஏப்ரல் 14, 1984), தென்னாபிரிக்கா துடுப்பாட்ட அணியின் முன்னணி துடுப்பாளர்களுள் ஒருவர். இவர் இடதுகை துடுப்பாட்டக்காரராவார். களத்தடுப்பாட்டத்திலும் குறிப்பிடத் தகுந்தவர் ஆவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு நடை வலதுகை புறத்திருப்பம் ஆகும். இவர் பன்னாட்டு இருபது20 போட்டிக்கு உதவித் தலைவராக உள்ளார். பாக்கித்தான் சூப்பர் லீக்கில் \"இஸ்லமாதாபாத் யுனைட்டட் அணிக்காகவும், இந்தியன் பிரீமியர் லீக் போட்டியில் மும்பை இந்தியன்ஸ்\" அணிக்காகவும் விளையாடி வருகிறார். இவர் 2008 ஆம் ஆண்டு முதல் 2017 வரையிலான காலகட்டங்களில் இவர் 46 தேர்வுத் துடுப்பாட்டங்களில் விளையாடியுள்ளார்.பின் செப்டம்பர் 2017 இல் தேர்வுத் துடுப்பாட்டங்களில் இருந்து ஓய்வு பெறுவதாக அறிவித்தார். இவர் தென்னாப்பிரிக்க அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார்.\n\nSection::::சர்வதேச போட்டிகள்.\nடிசம்பர் 17, 2008 இல் மேற்கு ஆஸ்திரேலிய துடுப்பாட்ட சங்க அரங்கத்தில் ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். அணியின் துணை ஆஷ்வெல் பிரின்ஸ் காயம் காரணமாக விலகினார். இதனால் இவருக்கு வாய்ப்பு வழங்கப்பட்டது. இந்தப் போட்டியின் இரண்டாவது ஆட்டப் பகுதியில் இறுதிவரை ஆட்டமிழக்காமல் 50 ஓட்டங்கள் அடித்து வெற்றிக்கான ஓட்டத்தை அடித்தார். இந்தப் போட்டியில் ஏ பி டி வில்லியர்சுடன் இணைந்து 100 ஓட்டங்கள் அடித்து வெற்றிக்கு உதவினார். பீட்டர் ரோபக் உட்பட பல துடுப்பாட்ட விமர்சகர்கள் இவருடைய செயல்பாடுகளை விமர்சனத்திற்கு உள்ளாக்கினர். பின் பொக்சிங் நாள் அன்று நடந்த தேர்வுத் துடுப்பாட்டப் போட்டியில் தனது முதல் நூறு ஓட்டங்களை அடித்தார். இந்தப் போட்டியில் 166 ஓட்டங்கள் எடுத்தார். இவரும் டேல் ஸ்டெய்னுடன் 9 ஆவது இணைக்கு 180 ஓட்டங்கள் சேர்த்தனர். இதன்மூலம் 9 ஆவது இணைக்கு அதிக ஓட்டங்கள் எடுத்த தென்னாப்பிரிக்க இணை எனும் சாதனையைப் படைத்தனர். இதற்கு முன்னதாக ஆத்திரேலியத் துடுப்பாட்ட அணிக்கு எதிரான போட்டியில் கிரயெம் சிமித் மற்றும் ஷான் பொலொக் இணை எடுத்த ஓட்டங்களே சாதனையாக இருந்தது. இந்தப் போட்டியில் 62 ஓட்டங்கள் வித்தியாசத்தில் வெற்றி பெற்றது. இந்த வெற்றியின் மூலம் ஆத்திரேலிய மண்ணில் தென்னாப்பிரிக்கா தொடரை முதல் முறையாக வென்று சாதனை படைத்தது. மேலும் 16 ஆண்டுகளுக்குப் பிறகு முதல் முறையாக ஆத்திரேலியா அதன் சொந்த மண்ணில் தொடரை இழந்தது.\n\nபிரிசுபேன் துடுப்பாட்ட அரங்கத்தில் ஆத்திரேலியத் துடுப்பாட்ட அணிக்கு எதிரான பன்னாட்டு இருபது20 போட்டியில் இவர் டேவிட் ஹசி அடித்த பந்தினை இவர் பிடித்த \"கேட்ச்\" தற்போதுவரை சிறந்த கேட்சுகளில் ஒன்றாகப் பார்க்கப்படுகிறது. ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் மைக்கல் கிளார்க்கின் இலக்கினை முதல் இலக்காக கைப்பற்றினார்.\n\n2011 துடுப்பாட்ட உலகக்கோப்பை தொடரில் 99 ஓட்டங்களில் ஆட்டமிழந்தார். இதன்மூலம் 99 ஓட்டங்களில் ஆட்டமிழந்த இரண்டாவது மட்டையாளர் எனும் சாதனை படைத்தார். இதற்கு முன்னதாக அடம் கில்கிறிஸ்ற் இவ்வாறு ஆட்டமிழந்தார். மேலும் இவ்வாறு ஆட்டமிழப்பது ஒட்டுமொத்தமாக 36 ஆவது முறையாகும்.\n\n"}
{"id": "99660", "url": "https://ta.wikipedia.org/wiki?curid=99660", "title": "2011 இந்தியன் பிரீமியர் லீக்", "text": "2011 இந்தியன் பிரீமியர் லீக்\n\n2011 இந்தியன் பிரீமியர் லீக், சுருக்கமாக IPL 4 அல்லது 2011 IPL, இது நான்காவது இந்தியன் பிரீமியர் லீக் நிகழ்வாகும். இதனை இந்தியத் துடுப்பாட்டக் கட்டுப்பாடு வாரியம் (பிசிசிஐ) 2007 தொடங்கியது. இது இந்தியாவில் உள்ள சேப்பாக்கம் துடுப்பாட்ட அரங்கம், சென்னையில் தொடங்குகிறது. 2010ன் முந்தைய சாம்பியன் சென்னை சூப்பர் கிங்ஸ். ஏப்ரல் 8 முதல் மே 28 2011 நடைபெறும்.இத்தொடரின் இறுதிப் போட்டியில் பெங்களூர் ராயல் சேலஞ்சர்ஸ் அணியை 58 ஓட்டங்கள் வித்தியாசத்தில் சென்னை சூப்பர் கிங்ஸ் அணி வீழ்த்தி இரண்டாவது முறையாக வாகையர் பட்டம் சூடியது.\n"}
{"id": "99663", "url": "https://ta.wikipedia.org/wiki?curid=99663", "title": "பிரான்சுவா டு பிளெசீ", "text": "பிரான்சுவா டு பிளெசீ\n\nபிரான்சுவா டு பிளெசீ (\"Francois 'Faf' du Plessis\", பிறப்பு: 13 சூலை 1984), தென்னாபிரிக்கத் துடுப்பாட்ட அணியின் சகலதுறை ஆட்டக்காரர் மற்றும் தலைவர் ஆவார். இவர் வலதுகை துடுப்பாளரும், வலதுகை சுழல் திருப்ப பந்துவீச்சாளருமாவார். களத்தடுப்பிலும் இவரின் பணி குறிப்பிடத்தக்கது. இவர் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவங்களிலும் விளையாடி வருகிறார்.\n\nவலதுகை துடுப்பாட்ட வீரரான இவர் 3 ஆவது வீர்ராக களமிறங்கினார். இவர் \"நார்தன்ஸ், லன்காஷயர் மற்றும் டைட்டன்ஸ் , மெல்போர்ன் ரெனெகடஸ் அணிக்காக விளையாடி வருகிறார். மேலும் இந்தியன் பிரீமியர் லீக்\" போட்டிகளில் சென்னை சூப்பர் கிங்ஸ் அணிக்காக விளையாடி வருகிறார்.\n\n2012 ஆம் ஆண்டில் தேர்வுத் துடுப்பாட்டப் போட்டிகளில் அறிமுகமானார். இவரின் முதல் போட்டியிலேயே நூறு அடித்தார். இதன்மூலம் அறிமுகப் போட்டியில் நூறு அடித்த நான்காவது தென்னாப்பிரிக்க வீரர் எனும் சாதனை படைத்தார். நியூசிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் தலைவராக நியமிக்கப்பட்டார். பின் பெப்ரவரி 2013 இல் முழுநேர தலைவராக நியமிக்கப்பட்டார்.\n\nடிசம்பர் 2016 இல் தேர்வுத் துடுப்பாட்ட போட்டிகளுக்குத் தலைவராக நியமிக்கப்பட்டார். பின் ஆகஸ்டு 2017 இல் ஏ பி டி வில்லியர்ஸ் தலைவர் பொறுப்பில் இருந்து விலகிய பின்பு அனைத்து வடிவ போட்டிகளுக்கும் இவர் தலைவராக நியமிக்கப்பட்டார்.\n\nSection::::சர்வதேச போட்டிகள்.\nசனவரி 18, 2011 இல் இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத்தில் அறிமுகமானார். இந்தப் போட்டியில் 60 ஓட்டங்கள் எடுத்தார். 2011 துடுப்பாட்ட உலகக்கோப்பை தொடரில் அல்பி மோகலுக்குப் பதிலாக விளையாடும் வாய்ப்பினைப் பெற்றார். 2012 ஆம் ஆண்டில்அடிலெய்டு நீள்வட்ட அரங்கத்தில் ஆத்திரேலியத் துடுப்பாட்ட அணிக்கு எதிராக நடைபெற்ற தேர்வுத் துடுப்பாட்டப் போட்டியில் 6 ஆவது மட்டையாளராக அறிமுகமானார். ஜே பி டுமினிக்கு காயம் ஏற்பட்டதால் இவர் விளையாடும் அணியில் அணியில் இடம்பெற்றார்.\n\nஇந்தப் போட்டியில் 188 ஒட்டங்கள் எடுத்து ஆட்டநாயகன் விருதினைப் பெற்றார். இந்தப் போட்டியானது சமனில்முடிந்தது. பின் ஆத்திரேலிய அணிக்கு எதிரான போட்டியில் 159 பந்துகளில் 78 ஓட்டங்கள் எடுத்து பென் ஹில்பென்ஹாஸ் பந்துவீச்சில் ஆட்டமிழந்தார். 8 ஆவது இணைக்கு ஜாக் கலிசுடன் இணைந்து 93 ஓட்டங்கள் எடுத்து அணியின் ஓட்டம் 338 ஆக அதிகரிக்க உதவினார். இரண்டாவது ஆட்டப் பகுதியில் அணியைத் தோல்வியிலிருந்து மீட்பதற்காக சிறப்பாக விளையாடி 376 பந்துகளைச் சந்தித்த இவர் இறுதிவரை ஆட்டமிழக்காமல் 110* ஓட்டங்களை எடுத்தார். இந்தப் போட்டியின் போது 466 மணித்துளிகள் இவர் களத்தில் இருந்தார். இவர் 6 ஆவது இணைக்கு ஜாக் கலிசுடன் இணைந்து போட்டியை சமன் பெறச் செய்தனர். இந்த இணையில் இவர் மட்டும் 99 ஓட்டங்கள் எடுத்தார்.\n\nஅடுத்த போட்டியில் 142 பந்துகளில் 78ஓட்டங்களை எடுத்து அனியின் ஓட்டத்தினை அதிகரிக்க உதவினார். அவர் முதல் ஆட்டப் பகுதியில் தென்னாப்பிரிக்க அணி 75 ஓட்டங்களில் ஆறு இலக்குகளை இழந்து இருந்த சமயத்தில் ராபின் பீட்டர்சனுடன் 45 பந்துகளைச் சந்தித்து 35 ஓட்டங்களையும் வெர்னான் பிலாண்டருடன் இணைந்து 54 பந்துகளில் 30 ஓட்டங்களையும் மோர்னே மோர்கலுடன் இணைந்து 15 பந்துகளில் 17 ஓஒட்டங்களையும் எடுத்தார்.அந்தப் போட்டித் தொடரினை 1-0 எனும் கணக்கில் வெற்றி பெற்றது. 2012 ஆம் ஆண்டில் நியூசிலாந்துத் துடுப்பாட்ட அணிக்கு எதிரான பன்னாட்டு இருபது20 போட்டித் தொடரின் தலைவராக நியமிக்கப்பட்டார்.\n\n2013 ஆம் ஆண்டில் இவர் பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப்போட்டியின் போது பந்தினை சேதப்படுத்தியதாக இவரின் சம்பளத்தில் இருந்து 50% அபராதத் தொகையாகச் செலுத்தினார்.\n\n2013 ஆம் ஆண்டில் இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் 309 பந்துகளில் 134 ஓட்டங்களை எடுத்தார். அந்தப் போட்டியில் தென்னாப்பிரிக்காவிற்கு 458 ஓட்டங்கள் இலக்காக நிர்ணயம் செய்யப்பட்டிருந்தது. ஆனால் அந்த அணி 450 ஓட்டங்களை எடுத்து போட்டியினை சமன் செய்தது. 2014 ஆம் ஆண்டில் ஆகஸ்ட் 27 இல் ஆத்திரேலியத் துடுப்பாட்ட அணிக்கு எதிரான ஒருநாள் போட்டியில் இவர் தனது முதல் நூறு ஓட்டங்களைப் பதிவு செய்தார். 98 பந்துகளில் இவர் 106 ஓட்டங்களை எடுத்து ஆட்டமிழந்தார். அந்தப் போட்டியில் வெற்றி இலக்காக 327 ஓட்டங்கள் இருந்தபோது டிவில்லியர்சுடன் இணைந்து இவர் 206 ஓட்டங்களை எடுத்தார். இதன்மூலம் ஆத்திரேலியத்ய் துடுப்பாட்ட அணிக்கு எதிராக அதிகபட்ச ஓட்டங்கள் எடுத்த மூன்றாவது இணை எனும் சாதனை படைத்தது. 2013 ஆம் ஆண்டின் கிரிக் இன்போ தளத்தின் பன்னாட்டு இருபது20 போட்டியில் இவரும் இட பெற்றார். அதற்கு ஆறு நாட்களுக்குப் பின்னர் இவர் தனது இரண்டாவது நூறு ஓட்டங்களைப் பதிவு செய்தார். அதே அணிக்கு எதிராக 109 பந்துகளில் 126 ஓட்டங்கள் எடுத்தார். ஆனால் அந்தப் போட்டியில் ஆத்திரேலிய அணி 62 ஓட்டங்களில் வெற்றி பெற்றது. 2014 ஆம் ஆண்டில் தென்னாப்பிரிக்க, சிம்பாப்வே மற்றும் ஆத்திரேலியத் துடுப்பாட்ட அணிகள் விளையாடிய முத்தரப்பு ஒருநாள் துடுப்பாட்டத் தொடரில் செப்டம்பர் 4, 2014 இல் சிம்பாப்வே துடுப்பாட்ட அணிக்கு எதிரான ஒருநாள் போட்டியில் இவர் 140பந்துகளில் 121 ஓட்டங்கள் எடுத்தார். இந்தத் துடுப்பாட்டத் தொடரினை தென்னாப்பிரிக்க அணி கைப்பற்றியது. இவர் தொடர் நாயகனாகத் தேர்வானார். இவர் 2014 ஆம் ஆண்டில் தனது 108 ஆவது போட்டியில் விளையாடிய போது முதன்முறையாக ஓட்டங்கள் எதுவும் எடுக்காமல் ஆட்டமிழந்தார். சர்வதேசப் போட்டியில் 100 போட்டிகளுக்கும் மேலாக விளையாடி அதன்பிறகு ஒரு வீரர் டக் அவுட் ஆவது இதுவே முதல் முறையாகும். \n\nSection::::இந்தியன் பிரீமியர் லீக்.\nSection::::2018.\n2018 இந்தியன் பிரீமியர் லீக் போட்டியில் இவரை கிங்சு இலெவன் பஞ்சாபு அணி 1.6 கோடி ரூபாய் மதிப்பில் ஏலத்தில் எடுத்தது. பின் தக்கவைத்துக்கொள்ளும் வாய்ப்பினைப் பயன்படுத்தி சென்னை சூப்பர் கிங்ஸ் அணி இவரை தக்கவைத்தது. மே 10,2018 அன்றுவரை 3 போட்டிகளில் விளையாடியுள்ள இவர் 71 ஓட்டங்களை எடுத்திள்ளார். இவரின் அதிகபட்ச ஒட்டம் 33 ஆகும். இவரின் \"ஸ்டிரைக் ரேட்116.39 ஆகும்.\"\n"}
{"id": "99668", "url": "https://ta.wikipedia.org/wiki?curid=99668", "title": "கொலின் இங்கிராம்", "text": "கொலின் இங்கிராம்\n\nகொலின் அலெக்சாந்தர் இங்கிராம் (\"Colin Alexander Ingram\", பிறப்பு: சூலை 3, 1985), இவர் தென்னாபிரிக்கா துடுப்பாட்ட அணியின் முன்னணி துடுப்பாளர்களுள் ஒருவர். இவர் இடதுகை துடுப்பாட்டக்காரராவார். களத்தடுப்பிலும் இவரின் பணி குறிப்பிடத்தக்கது\n"}
{"id": "99670", "url": "https://ta.wikipedia.org/wiki?curid=99670", "title": "எஸ். பேன்ட் அலைக்கற்றை ஊழல்", "text": "எஸ். பேன்ட் அலைக்கற்றை ஊழல்\n\nஎஸ். பேன்ட் அலைக்கற்றை ஊழல் (\"S-band Spectrum Scam\") என்பது இந்திய விண்வெளித்துறையின் வணிக கிளையான ஆந்திரிக்சு கழகமும் தேவாசு மல்டி மீடியா என்ற தனியார் நிறுவனமும் எஸ் பிரிவு அலைக்கற்றைகளை ஒதுக்கீடு செய்வதற்காக போடப்பட்ட புரிந்துணர்வு ஒப்பந்தத்தால் இந்திய அரசிற்கு சுமார் 2 லட்சம் கோடி ரூபாய் இழப்பு ஏற்படுத்தியதாக குற்றம்சாட்டப்படும் ஊழல் ஆகும். இவ்வொப்பந்ததால் அரசுக்கு பேரிழப்பு ஏற்படும் என்ற செய்தி\"தி இந்து\" நாளிதழ் பெப்ரவரி 6, 2011ம் தேதி அன்று வெளியிட்டது. அதன் பிறகு எழுந்த சர்ச்சையால் ஆந்திரிக்சு-தேவாசு ஒப்பந்தத்தை இந்திய பாதுகாப்பிற்கான முக்கிய அமைச்சரவைக்குழு ரத்து செய்தாது.\n\nSection::::வரலாறு.\nஇந்திய விண்வெளித்துறையின் பயன்பாட்டிற்கு ஒதுக்கப்பட்ட 150 மெகா கெட்சு அலைக்கற்றைகளில் 70 மெகா கெட்சு அலைக்கற்றையை தேவாசு மல்டிமீடியா என்ற தனியார் நிறுவனத்திற்கு சில சேவைகள் செய்யும் வகையில் சனவரி 28, 2005 ம் ஆண்டு 1000 கோடி ரூபாய்க்கு புரிந்துணர்வு ஒப்பந்தம் போடப்பட்டது. அப்போது இந்திய விண்வெளித்துறையின் தலைவராக ஜி. மாதவன் நாயர் பதவி வகித்தார். இவ்வொப்பந்தத்தினால் இந்திய அரசுக்கு 2 லட்சம் கோடி ரூபாய் இழப்பு ஏற்பட்டதாக இந்திய அரசின் தணிக்கை அதிகாரி தெரிவித்துள்ளார். இது இந்தியாவில் மிகுந்த சர்ச்சையை ஏற்படுத்தியது. சனவரி 2012 இல் எந்த அரசுத்துறை பணிகளிலும் பொறுப்பேற்க இவருக்குத் தடை விதிக்கப்பட்டு நடவடிக்கை எடுக்கப்பட்டது. இதனையடுத்து இந்திய தொழில்நுட்பக் கழகம் பட்னாவின் ஆளுனர் குழுமத் தலைவர் பதவியிலிருந்து நாயர் விலகினார்.\n"}
{"id": "99677", "url": "https://ta.wikipedia.org/wiki?curid=99677", "title": "தளம் (வடிவவியல்)", "text": "தளம் (வடிவவியல்)\n\nகணிதத்தில், எந்த ஒரு தட்டையான இருபரிமாணப் பரப்பும் தளம் எனப்படுகிறது. சுழியப் பரிமாணத்தில் புள்ளி, ஒரு பரிமாணத்தில் கோடு, முப்பரிமாணத்தில் வெளி என இருப்பது போல இருபரிமாணத்தில் அமைவது தளமாகும். முப்பரிமாண அறையிலுள்ள சுவர்கள் தளங்களாக இருப்பதைப் போல, இரண்டிற்கும் அதிகமான பரிமாணங்களில் அமையும் வெளிகளின் உள்வெளிகளாகவும் தளங்களைக் கருதலாம் அல்லது யூக்ளிடிய வடிவவியலில் உள்ளது போல எதையும் சாராததொரு கருத்தாகவும் தளத்தைக் கருதலாம்.\n\nஇருபரிமாண யூக்ளிடிய வெளியில் செயல்படும்போது முழுவெளியையும் குறிப்பதற்கு தளம் என்ற சொல்தான் பயன்படுத்தப்படுகிறது. கணிதத்தில் வடிவவியல், முக்கோணவியல், சார்பு வரைபடம் ஆகிய பிரிவுகளில் பல அடிப்படைச் செயல்கள் இருபரிமாண வெளியில் அதாவது தளத்தில் செய்யப்படுகின்றன. அதிக அளவிலான கணிதச் செயல்களைத் தளத்தில் செயல்படுத்த முடியும்.\n\nSection::::யூக்ளிடிய வடிவவியல்.\nயூக்ளிட், வடிவவியலை அடிக்கோள்கள் மூலம் அணுகும் முறையை முதன் முதலில் அறிமுகப்படுத்தியவர். வரையறுக்கப்படாத சொற்கள் மற்றும் அடிக்கோள்கள் சிலவற்றைத் தேர்ந்தெடுத்து, வடிவவியல் கூற்றுகளை நிரூபிக்கப் பயன்படுத்தினார். தளத்தின் தற்போதைய வரையறையைப் போல நேரிடையான வரையறை எதுவும் தளத்தினைப் பற்றிக் யூக்ளிட் கூறியிருக்காவிட்டாலும் அவர் கையாண்ட சாமானியக் கருத்துகளின் ஒரு பகுதியாகத் தளத்தினைக் கருதலாம். நீளங்கள், கோணங்கள் மற்றும் பரப்பளவுகளை அளப்பதற்கு அவர் ஒருபோதும் எண்களைக் கையாளவில்லை. இந்த வகையில் யூக்ளிடிய தளம் கார்ட்டீசியன் தளத்தைப் போல் இல்லாமல் வேறுபட்டுள்ளது.\nSection::::ℝ ல் அமைந்துள்ள தளங்கள்.\nஇப்பிரிவில் முப்பரிமாணத் தளங்கள் குறிப்பாக ℝ ல் அமைந்துள்ள தளங்கள் பற்றிக் காணலாம்.\n\nSection::::பண்புகள்.\nஉயர்பரிமாணத்திற்குப் பொருந்தாத சில உண்மைக் கூற்றுகளை யூக்ளிடிய முப்பரிமாணத் தளத்திலிருந்து எடுத்துக் கொள்ளலாம்.\n\n\nSection::::வரையறை 1.\nformula_1 என்பது தளத்தின் மீது அமைந்த தரப்பட்ட ஒரு புள்ளி formula_2 இன் நிலைத் திசையன், n என்பது தளத்திற்குச் பூச்சியமல்லா செங்குத்து திசையன் என்க.\n\nதளத்தின் மீதுள்ள ஏதேனும் ஒரு புள்ளி formula_3 இன் நிலைத்திசையன் formula_4 எனில் formula_2 மற்றும் formula_3ஐ இணைக்கும் திசையன் nக்குச் செங்குத்தாக அமையும்.\n\nஇரு செங்குத்து திசையன்களின் புள்ளிப் பெருக்கல் பூச்சியம் என்பதால்,\n\nஇச்சமன்பாட்டை நிறைவு செய்யும் புள்ளிகளின் தொகுப்பாக தளத்தினைக் கருதலாம்.\n\nமேலேயுள்ள சமன்பாட்டை விரிக்கக் கிடைக்கும் சமன்பாடு,\n\nSection::::வரையறை 2.\nv மற்றும் w என்பவை தளத்தின் மீது அமையும் இரு திசையன்கள், formula_1 என்பது தளத்தின் மேலமையும் ஏதேனும் ஒரு குறிப்பிட்ட (arbitrary (but fixed)) புள்ளியின் நிலைத்திசையன் எனில் அத்தளத்தினைப் பின்வரும் சமன்பாட்டை நிறைவு செய்யும் புள்ளிகளின் தொகுப்பாகக் கருதலாம்:\n\nஇங்கு \"s\" மற்றும் \"t\" என்பன, அனைத்து மெய்யெண் மதிப்புகளையும் எடுக்கக்கூடிய திசையிலிகள் (scalars). v , w திசையன்கள், தளத்தில் ஒரு புள்ளியிலிருந்து தொடங்கி இரு வெவ்வேறு திசைகளில் அமையும் திசையன்களாக இருக்கும். அவை செங்குத்தாக இருக்கலாம், ஆனால் இணையானவையாக இருக்கமுடியாது.\n\nSection::::வரையறை 3.\nதளத்தின் மீதமையும் மூன்று புள்ளிகள்: \nSection::::வழி 1.\nformula_23 formula_24 formula_19 ஆகிய மூன்று புள்ளிகள் வழியே செல்லும் தளத்தை பின்வரும் அணிக்கோவைச் சமன்பாடுகளை நிறைவு செய்யும் அனைத்துப் புள்ளிகளின் தொகுப்பாகக் கருதலாம்.\n\nSection::::வழி - 2.\nformula_27, என்ற சமன்பாட்டின் வடிவில் தளத்தினைப் பெற பின்வரும் சமன்பாட்டுத் தொகுதிக்குத் தீர்வு காண வேண்டும். \n\nஇச்சமன்பாடுகளைக் கிராமரின் விதியையும் அணிகளின் அடிப்படைத்திறனையும் பயன்படுத்தித் தீர்க்கலாம்.\n\n\"D\" ன் மதிப்பு பூச்சியமில்லையெனில் (தளங்களப் பொறுத்தவரை, ஆதிவழிச் செல்லாதவை) \"a\", \"b\" and \"c\" ன் மதிப்புகளைப் பின்வருமாறு காணலாம்.\n\nformula_27 சமன்பாட்டில் \"a\", \"b\" மற்றும் \"c\" ன் மதிப்புகளைப் பிரதியிட்ட பின், \"d\" க்கு தரப்படும் ஒவ்வொரு ஒரு பூச்சியமில்லா மதிப்புக்கும் கிடைக்கும் தீர்வுச் சமன்பாடுகள், ஒன்றுக்கொன்று இணையான தளங்களைக் குறிக்கும்.\n\nSection::::வழி - 3.\nஇத்தளத்தை வரையறை 1ல் உள்ளபடி ஒரு புள்ளி, செங்குத்துத் திசையன் வடிவிலும் காணலாம். இதற்குரிய செங்குத்துத் திசையனை formula_23 formula_15 புள்ளிகளையும் மற்றும் formula_23 formula_19 புள்ளிகளையும் இணைக்கும் இரு திசையன்களின் குறுக்குப் பெருக்கத் திசையனாகவும்,\n\nSection::::ஒரு புள்ளிக்கும் தளத்திற்கும் இடைப்பட்ட தூரம்.\n\"D=0\" என இருந்தால், இருந்தால் மட்டுமே formula_45 புள்ளியானது தளத்தின் மேல் அமையும்.\n\nformula_46 எனில் மேலே தரப்பட்டுள்ள வாய்ப்பாடு,\n\nSection::::இரு தளங்கள் வெட்டிக் கொள்ளும் கோடு.\nஎன்ற இருதளங்களும் வெட்டிக் கொள்ளும் கோட்டின் சமன்பாடு:\n\nஇங்கு,\n\nSection::::இரு தளங்களுக்கிடையேயான கோணம்.\nஎன்ற இரு வெட்டிக்கொள்ளும் தளங்களுக்கு இடையேயான கோணமானது அத்தளங்களின் செங்குத்துகளுக்கிடையே உள்ள கோணமாக (formula_56) வரையறுக்கப்படுகிறது.\n"}
{"id": "99701", "url": "https://ta.wikipedia.org/wiki?curid=99701", "title": "வெண்மணி வாயில்", "text": "வெண்மணி வாயில்\n\nவெண்மணி வாயில் என்பது சங்ககாலத்தில் சிறப்புற்று விளங்கிய ஊர்களில் ஒன்று.\n\nமாமூலனார் பாடல் அகம் 211 இந்த ஊருக்கு இப் பெயர் வந்த காரணத்தைப் புலப்படுத்துகின்றது. இப் பெயர் தோன்றுவதற்கு முன்னர் இவ்வூரின் பெயர் வெண்ணி என்று வெறுமனே வழங்கப்பட்டது.\n\nசங்ககாலத்தில் மத்தி என்னும் அரசன் இதனைத் தலைநகராகக் கொண்டு ஆண்டுவந்தான். \n\nSection::::மத்தி செயல்.\nமத்தி கல்லா எழினியோடு போரிட்டு அவனது பல்லைப் பிடுங்கிக் கொண்டுவந்து தன் வெண்மணிவாயில் கோட்டைக் கதவில் பதித்துக்கொண்டான். பல் வாயில்கதவில் வெண்மணி போல் விளங்கியதால் வெண்மணி என்னும் ஊரின் பெயரே வெண்மணிவாயில் என வழங்கப்படுவதாயிற்று.\nSection::::கல்லா எழினி.\nஅதியமான் கடையெழு வள்ளல்களில் ஒருவன். அவன் மகன் பொகுட்டெழினி. \n\nஅதியமானைக் கடையெழு வள்ளல்களில் ஒருவனாகச் சிறுபாணாற்றுப்படை என்னும் நூல் தொகுத்துக் காட்டுகிறது. \n\nபெருஞ்சித்திரனாரின் புறநானூற்றுப் பாடல் (158) அதியமானின் மகன் பொகுட்டெழினியைக் 'கூவிளங்கண்ணிக் கொடும்பூண் எழினி' என்று குறிப்பிட்டு கடையெழு வள்ளல்களில் ஒருவனாகக் குறிப்பிடுகிறது.\n\nஅதியமான் தகடூர் அரசன். மாமூலனார் குறிப்பிடும் 'கல்லா எழினி' அதியமானின் மகன் அல்லன். இவன் போர்த்தொழிலைக் கல்லாதவன்.\nSection::::ஒப்புநோக்குக.\nவெண்ணி\nவெண்ணிப் பறந்தலை\nவெண்ணிவாயில்\n"}
{"id": "99704", "url": "https://ta.wikipedia.org/wiki?curid=99704", "title": "மத்தி (சங்ககால மன்னர்)", "text": "மத்தி (சங்ககால மன்னர்)\n\nமத்தி சங்ககால மன்னர்களில் ஒருவன். இவனது தலைநகர் வெண்ணி. மத்திக்கும் கல்லா எழினி என்பவனுக்கும் இடையே போர் மூண்டது. போரில் கல்லா எழினியின் பல்லைப் பிடுங்கிக்கொண்டு வந்து மத்தி தன் கோட்டையின் வாயில் கதவில் பதித்துக்கொண்டான். பதித்த பல் வெண்மணி போல் விளங்கியதால் வெண்மணி என்னும் ஊரின் பெயரே வெண்மணிவாயில் என வழங்கப்படுவதாயிற்று. \n"}
{"id": "99705", "url": "https://ta.wikipedia.org/wiki?curid=99705", "title": "வெண்ணிவாயில்", "text": "வெண்ணிவாயில்\n\nவெண்ணிவாயில் என்பது சங்ககாலத்தில் சிறப்புற்று விளங்கிய ஊர்களுள் ஒன்று. பரணர் பாடல் (அகநானூறு 246) இதனைக் குறிப்பிடுகிறது.\n\nவெண்ணிப் பறந்தலையில் நடந்தது போலவே வெண்ணிவாயில் என்னும் ஊரிலும் போர் நடந்தது. இவ்வூர் நறவுக் கள்ளுக்குப் பெயர்பெற்றது.\n\nஇவ்வூரில் கரிகாலனை 11 வேளிர் மன்னர்கள் ஒன்றுதிரண்டு தாக்கினர். அவர்கள் அனைவரும் கரிகாலனை எதிர்த்துநிற்க மாட்டாமல் போர்க்களத்திலேயே மாண்டனர். அவர்கள் முழக்கிய முரசுகள் மட்டுமே போர்க்களத்தில் எஞ்சிக் கிடந்தன.\n\nஇதனைப் பார்த்த அழுந்தூர் மக்கள் மகிழ்ச்சியில் பூரித்து ஆரவாரம் செய்தனர்.\n\nஇவர்களின் ஆரவாரம் போலத் தலைவியின் அலர் பரவலாகப் பேசப்பட்டது என்கிறார், பரணர்.\n\nSection::::வெளியிணைப்பு.\nவிக்கிமூலத்தில் அகம் 246 பாடல்\n"}
{"id": "99706", "url": "https://ta.wikipedia.org/wiki?curid=99706", "title": "அழுந்தூர்", "text": "அழுந்தூர்\n\nஅழுந்தூர் நாகப்பட்டினம் மாவட்டத்தில் குத்தாலம் ரயில்நிலையத்திலிருந்து 4 கி.மீ. தொலைவில் உள்ளது. இக்காத்தில் இந்த ஊர் தேரழுந்தூர் என்னும் பெயருடன் விளங்கிவருகிறது. \n\nதிருநாவுகரசர் இந்தத் திருவழுந்தூர்க் கோயில் கொண்டுள்ள சிவபருமானைப் போற்றிப் பாடியுள்ளார். \n\nகம்பராமாயணம் பாடிய கம்பர் இவ்வூரில் பிறந்தவர்.\n\nஅழுந்தூர் என்பது சங்ககாலத்தில் சிறப்புடன் விளங்கிய ஊர்களில் ஒன்று. புலவர் பரணர் இதனைத் தம் பாடலில் (அகநானூறு 245) குறிப்பிட்டுள்ளார்.\n\nவெண்ணிவாயில் என்னுமிடத்தில் வேந்தன் கரிகாலனை 11 வேளிர் ஒன்று கூடித் தாக்கினர். இவர்கள் 11 பேரும் போர்க்களத்திலேயே மாண்டனர். போர்களத்தில் அவர்களது முரசங்கள் மட்டுமே எஞ்சிக் கிடந்தன.\n\nஇவற்றைப் பார்த்த அழுந்தூர் மக்கள் மகிழ்ச்சி ஆரவாரம் செய்தனர்.\n\nஇந்த ஆரவாரம் போலத் தலைவியின் அலர் எங்கும் பரவிற்றாம்.\nSection::::இணைத்துப் பார்க்கவும்.\nவெண்ணிவாயில்\nவெண்மணி வாயில்\nவெண்ணி\nவெண்ணிப் பறந்தலை\n"}
{"id": "99707", "url": "https://ta.wikipedia.org/wiki?curid=99707", "title": "சிபாம்", "text": "சிபாம்\n\nசிபாம் (அரபு மொழி: شبام), கர்ராமாத், யெமனில் உள்ள ஒரு நகர். இவ் நகரம் அண்ணளவாக 7000 மக்கள் தொகை கொண்டதாக கணிக்கப்படுகின்றது. இந்நகர் முன்னொரு காலத்தில் கர்ராமாத் மன்னர் ஆட்சிக்குட்பட்ட பரப்பின் தலைநகராக விளங்கியது.\nசிபாம் நகரை பற்றி முதல் அறிந்த கல்வெட்டுக்கள் மூன்றாம் நூற்றாண்டை சார்ந்தவையாக இருப்பதால். இந்நகரம் குறைந்தது 1700 வருடங்கள் பழமை வாய்ந்ததாகும்.\n\nSection::::கட்டிடக்கலை.\nசிபாம் நகர் முற்றிலும் வேறான , தனிப்பட்ட , கட்டட நிர்மாணிப்புக்கு பெயர் போனதாகும் . 1982ம் ஆண்டு யுனெஸ்கோவினால் உலக பாரம்பரியக் இடமாக அறிவிக்கபட்டுள்ளது.\nஇந்நகரில் உள்ள கட்டடங்கள் மண்ணால் ஆனவை 5 இருந்து 11மாடிகள் கொண்டவையாக உள்ளது. ஒவ்வொரு மாடியிலும் ஒரு, அல்லது இரு குடியிருப்புக்கள் உள்ளதாக அமைக்கப்பட்டுள்ளது. பல முறை புதிப்பித்து கட்டப்பட்டாலும், பல கட்டிடங்கள் 15ம் நூற்றாண்டை சார்ந்தவை. \nஇவ்வகையான கட்டிடங்கள் அன் அளவாக 500 சிபாம் நகரில் உள்ளது இவற்றில் சில 30 மீ. உயரம் கொண்டது. \nசிபாம் உலகின் பழமையான வானளாவி நகர் என பல முறை அழைக்கபடுவதுண்டு, மற்றும் மிகச் சிறந்த முன் உதாரணம் கொண்ட செங்குத்து நகரமைப்பு கொண்ட பழைமையான நகர்களுக்குள் ஒன்றாக சிபாம் உள்ளது.\n\n"}
{"id": "99710", "url": "https://ta.wikipedia.org/wiki?curid=99710", "title": "கடற்கரை ஆந்திரா", "text": "கடற்கரை ஆந்திரா\n\nகடற்கரை ஆந்திரா என்பது இந்தியாவில் ஆந்திரப் பிரதேசத்தின் ஒரு பகுதியாகும். இதனை ஆந்திரா என்றும் கோஸ்டா என்றும் அழைப்பார்கள். ஆந்திரப் பிரதேசத்தின் மற்ற இரு பகுதிகள் இராயலசீமை மற்றும் தெலுங்கானா. இதன் பரப்பளவு 92,906 கி.மீ, 2001ம் ஆண்டு எடுக்கப்பட்ட கணக்கெடுக்கின் படி இப்பகுதியின் மக்கள்தொகை 31,705,092. இப்பகுதி ஆந்திரப் பிரதேசத்தின் கடலை ஒட்டிய அனைத்து மாவட்டங்களையும் கொண்டது. இதன் வட எல்லையில் ஒரிசா மாநிலமும் தென் எல்லையில் தமிழ்நாடும் உள்ளன. சிறீகாகுளம், விசயநகரம், விசாகப்பட்டினம், கிழக்கு கோதாவரி, மேற்கு கோதாவரி, கிருஷ்ணா, குண்டூர், பிரகாசம் மற்றும் நெல்லூர் ஆகியவை இப்பகுதியில் அடங்கியுள்ள மாவட்டங்களாகும்.\nதற்போது கம்மம் மாவட்டத்தில் உள்ள பத்ராச்சலம் வருவாய் பிரிவு கடற்கரை ஆந்திராவின் பகுதியான கிழக்கு கோதாவரி மாவட்டத்தில் இருந்தது. நிருவாக காரணங்களுக்காக 1959ல் இப்பகுதி கம்மம் மாவட்டத்துடன் இணைக்கப்பட்டது. அதைப்போலவே அசுவாரோபேட்டை மேற்கு கோதாவரி மாவட்டத்தில் இருந்து 1959ல் கம்மம் மாவட்டத்துடன் இணைக்கப்பட்டது. சிறந்த விவசாய நிலங்களை உடைய இப்பகுதியில் கிருஷ்ணா, கோதாவரி ஆறுகளின் கழிமுகங்கள் உள்ளன. அரிசி முதன்மையான பயிராகும். தேங்காய் மற்றும் பருப்பு வகைகளும் அதிகளவில் இங்கு பயிரிடப்படுகின்றன.\n\nSection::::பெரிய நகரங்கள்.\nவிசாகப்பட்டினம், விசயவாடா, குண்டூர், ராஜமுந்திரி, காக்கிநாடா, நெல்லூர் ஆகியவை இப்பகுதியில் உள்ள பெரிய நகரங்களாகும். பழவேற்காடு ஏரி, கொள்ளேறு ஏரி ஆகியவை இப்பகுதியில் உள்ளன. கொள்ளேறு ஏரி நன்னீர் ஏரியாகும். இது மேற்கு கோதாவரி மாவட்டத்தில் உள்ளது. பழவேற்காடு ஏரி பெரிய உப்பு நீர் ஏரியாகும்.\nSection::::மேற்கோள்கள்.\nநன்றி!\nAntanO\nநிர்வாகிகள்\n\nகடற்கரை ஆந்திரா என்பது இந்தியாவில் ஆந்திரப் பிரதேசத்தின் ஒரு பகுதியாகும். இதனை ஆந்திரா என்றும் கோஸ்டா என்றும் அழைப்பார்கள். ஆந்திரப் பிரதேசத்தின் மற்ற இரு பகுதிகள் இராயலசீமை மற்றும் தெலுங்கானா. இதன் பரப்பளவு 92,906 கி.மீ, 2001ம் ஆண்டு எடுக்கப்பட்ட கணக்கெடுக்கின் படி இப்பகுதியின் மக்கள்தொகை 31,705,092. இப்பகுதி ஆந்திரப் பிரதேசத்தின் கடலை ஒட்டிய அனைத்து மாவட்டங்களையும் கொண்டது. இதன் வட எல்லையில் ஒரிசா மாநிலமும் தென் எல்லையில் தமிழ்நாடும் உள்ளன. சிறீகாகுளம், விசயநகரம், விசாகப்பட்டினம், கிழக்கு கோதாவரி, மேற்கு கோதாவரி, கிருஷ்ணா, குண்டூர், பிரகாசம் மற்றும் நெல்லூர் ஆகியவை இப்பகுதியில் அடங்கியுள்ள மாவட்டங்களாகும்.\n\nதற்போது கம்மம் மாவட்டத்தில் உள்ள பத்ராச்சலம் வருவாய் பிரிவு கடற்கரை ஆந்திராவின் பகுதியான கிழக்கு கோதாவரி மாவட்டத்தில் இருந்தது. நிருவாக காரணங்களுக்காக 1959ல் இப்பகுதி கம்மம் மாவட்டத்துடன் இணைக்கப்பட்டது. அதைப்போலவே அசுவாரோபேட்டை மேற்கு கோதாவரி மாவட்டத்தில் இருந்து 1959ல் கம்மம் மாவட்டத்துடன் இணைக்கப்பட்டது. சிறந்த விவசாய நிலங்களை உடைய இப்பகுதியில் கிருஷ்ணா, கோதாவரி ஆறுகளின் கழிமுகங்கள் உள்ளன. அரிசி முதன்மையான பயிராகும். தேங்காய் மற்றும் பருப்பு வகைகளும் அதிகளவில் இங்கு பயிரிடப்படுகின்றன.\n\nSection::::பெரிய நகரங்கள்.\nவிசாகப்பட்டினம், விசயவாடா, குண்டூர், ராஜமுந்திரி, காக்கிநாடா, நெல்லூர் ஆகியவை இப்பகுதியில் உள்ள பெரிய நகரங்களாகும். பழவேற்காடு ஏரி, கொள்ளேறு ஏரி ஆகியவை இப்பகுதியில் உள்ளன. கொள்ளேறு ஏரி நன்னீர் ஏரியாகும். இது மேற்கு கோதாவரி மாவட்டத்தில் உள்ளது. பழவேற்காடு ஏரி பெரிய உப்பு நீர் ஏரியாகும்.\n\n"}
{"id": "99711", "url": "https://ta.wikipedia.org/wiki?curid=99711", "title": "பக்கூ", "text": "பக்கூ\n\nபக்கூ (\"Baku\", ), அசர்பைசான் நாட்டின் தலைநகரமும் பெரிய நகரமும் ஆகும். இது காக்கசஸ் பிரதேசத்திலேயுள்ள மிகப்பெரிய துறைமுக நகரமாகும். இது அப்சரோன் குடாநாட்டின் தென் கரையில் அமைந்துள்ளது. 2009 ஆம் ஆண்டு மதிப்பீட்டின் படி பக்கூ நகர மக்கள் தொகை இரண்டு மில்லியனுக்கு சற்று அதிகமாகும்.\n"}
{"id": "99713", "url": "https://ta.wikipedia.org/wiki?curid=99713", "title": "கரும்பு வில்", "text": "கரும்பு வில்\n\nஇந்து மதத்தில் 'மன்மதன் (காமன்)' என்ற கடவுள், ஆண்- பெண் இடையே நடைபெறும் உடல்சார் உறவுகளின் இன்பத்தைத் தோற்றுவிப்பவனாகவும், வழங்குபவனாகவும், அவ்வின்பத்திற்கு உரியவனாகவும் கருதப்படுகிறான். இவனுடைய மனைவு 'இரதி தேவி' என்ற பேரழகி ஆவாள்.\n\nஇந்த மன்மதன் கரும்பை வளைத்து வில்லாக வைத்திருப்பான்; அவனுடைய தோள்களில் தொங்கும் அம்பறாத்துணியில் மலர்கள் நிரம்பி வழியும்; அந்த மலர்களை அம்புகளாக (கணைகளாக) எய்துகொண்டிருப்பான்; அப்படி எய்யப்படும் மலர்(க்கணைகள்) அம்புகள் எவர் மீது விழுகின்றனவோ, அவருக்கே 'காம இச்சை' மேலோங்கும் எனச் சித்தரிக்கப்படுகிறது. தமிழ்த் திரைப்படப்பாடல் ஒன்றில் 'தாங்குமோ என் தேகமே... மன்மதனின் மலர்க் கணைகள் தோள்களிலே...' என்ற பாடல் வரிகள் உள்ளதைக் காணலாம். இந்த மலர்க் கணைகளே மன்மதன் அம்பு எனப்படுகின்றன.\n"}
{"id": "99714", "url": "https://ta.wikipedia.org/wiki?curid=99714", "title": "இந்தியக் கடல்சார் பல்கலைக்கழகம்", "text": "இந்தியக் கடல்சார் பல்கலைக்கழகம்\n\nSection::::தோற்றம் & அமைவிடம்.\nஇந்திய கடல்சார் பல்கலைக்கழகம் (Indian Maritime University) (IMU) அல்லது இந்தியன் மேரிடைம் பல்கலைக்கழகம் தமிழகத் தலைநகர் சென்னையில் செம்மண்சேரி கிராமத்தில் கிழக்குக் கடற்கரைச் சாலைக்கும் இராஜிவ் காந்தி சாலைக்கும் இடையே நடுவண் அரசால் கட்டமைக்கபடும், கடல்சார் போக்குவரத்துத் துறை கல்வித்திட்டங்களை வழங்கும், ஓர் பல்கலைக்கழகமாகும். இது \"இந்திய கடல்சார் பல்கலைக்கழகம் சட்டம், 2008\" (2008ஆம் ஆண்டின் 22வது சட்டம்)படி 2008ஆம் ஆண்டு நவம்பர் 14ஆம் நாள் நிறுவப்பட்டது. தலைமையகத்தைச் சென்னையிலும் வெளிவளாகங்களாக கொல்கத்தா, மும்பை மற்றும் விசாகப்பட்டிணம் ஆகிய இடங்களிலும் கொண்டு அமைந்துள்ளது. அண்மையில் கொச்சி துறைமுகம் சலுகையில் வழங்கியுள்ள இடத்தில் கொச்சி வளாகம் ஒன்று அமைக்கப்பட்டுள்ளது. \n\nதற்போது உத்தண்டியில் உள்ள தேசிய கடல்சார் அகாதெமி வளாகத்திலிருந்து இயங்குகிறது.\n\nSection::::பல்கலைக்கழக்கத்தில் இணைக்கப்பட்டுள்ள நிறுவனங்கள்.\nதற்போது இயங்கிவரும் கீழுள்ள அரசு மற்றும் அரசுசார் கடல்சார் பயிற்சி மற்றும் ஆய்வு மையங்களும் கல்வி நிறுவனங்களும் இப்பல்கலைக்கழக்கத்தில் இணைக்கப்பட்டுள்ளன:\n\n\n"}
{"id": "99723", "url": "https://ta.wikipedia.org/wiki?curid=99723", "title": "அண்ணா பல்கலைக்கழகம் சென்னை - மண்டல அலுவலகம், கோயம்புத்தூர்", "text": "அண்ணா பல்கலைக்கழகம் சென்னை - மண்டல அலுவலகம், கோயம்புத்தூர்\n\nஅண்ணா தொழில்நுட்பப் பல்கலைக்கழகம், கோயம்புத்தூர் (Anna University of Technology, Coimbatore) தமிழ்நாட்டின் தொழிற்சாலைகள் நிறைந்த கோயம்புத்தூர் நகரில் நிறுவப் பட்டுள்ள ஓர் தொழில்நுட்ப பல்கலைக்கழகமாகும். இது 1 பெப்ரவரி 2007 அன்று அண்ணா பல்கலைக்கழகம் ஆறு பல்கலைக்கழகங்களாகப் பிரிக்கப்பட்டபோது அவற்றில் ஒன்றாக உருவானது.\nஇது அண்ணா பல்கலைக்கழகத்துடன் இணைந்த பல்கலைக்கழகமாக (affiliating type of university) செயல்பட்டு வருகிறது.\n\nகோவை, ஈரோடு, சேலம், நீலகிரி, திருப்பூர், நாமக்கல், கரூர், தர்மபூரி, கிருட்டிணகிரி மாவட்டங்களில் உள்ள பொறியியல் கல்லூரிகள் இந்தப் பல்கலைக்கழகத்தின் கட்டுப்பாட்டில் இயங்குகின்றன. தற்போது கோவை அரசினர் தொழில்நுட்பக் கல்லூரியில் இயங்கி வருகிறது. பாரதியார் பல்கலைக்கழக வளாகத்தில் ஒதுக்கப்பட்ட 1000 ஏக்கர் நிலத்தில் சட்டச்சிக்கல்கள் உள்ளதால் மாற்று இடம் தேடப்பட்டு வருகிறது.\n\nஅண்ணா தொழில்நுட்ப பல்கலைக்கழகம், கோவையின் கீழ் 3 அரசினர் பொறியியல்/தொழில்நுட்ப கல்லூரிகள், இரு அரசுசார் பொறியியல் கல்லூரிகள், 98 சுயநிதிக் கல்லூரிகள் மற்றும் 15 தன்னாட்சி நிறுவனங்கள் உள்ளன. இந்த நிறுவனங்களில் ஏறத்தாழ 80,000 மாணவர்கள் பல்வேறு பொறியியல் படிப்புகளை படித்து வருகின்றனர். இவர்களில் 80% பேர் சிற்றூர்களிலிருந்து கல்விபெற வந்தவர்கள்.\n\nஅண்ணா பல்கலைக்கழகம், கோவை பொறியியல், தொழில்நுட்பம், மேலாண்மை மற்றும் தொடர்புடைய அறிவியல் படிப்புகளை வழங்கி வருகிறது. ஆராய்ச்சிகளை வளர்த்தும் அவற்றிலிருந்து பெறப்பட்ட அறிவை பரப்புவதிலும் கவனம் செலுத்துவதுடன் தொழிலகங்களுக்கும் கல்விநிறுவனங்களுக்கும் இடையே பாலம் அமைத்து பயனுள்ள கல்வித்திட்டங்களை வகுப்பதிலும் சிறந்த பணி ஆற்றுகிறது.\n"}
{"id": "99726", "url": "https://ta.wikipedia.org/wiki?curid=99726", "title": "இந்தோனேசிய விடுதலைக்கு ஆயத்தப் பணிகளை மேற்கொள்வதற்கான குழு", "text": "இந்தோனேசிய விடுதலைக்கு ஆயத்தப் பணிகளை மேற்கொள்வதற்கான குழு\n\nஇந்தோனேசிய விடுதலைக்கு ஆயத்தப் பணிகளை மேற்கொள்வதற்கான குழு (\"Committee for Preparatory Work for Indonesian Independence\", இந்தோனேசிய மொழி: Badan Penyelidik Usaha Persiapan Kemerdekaan Indonesia (BPUPKI), பதான் பென்யெலிடிக் உசாசா பெர்சியபன் கெமெர்டெக்கான் இந்தோனேசியா) என்பது இந்தோனேசியாவிற்கு விடுதலை அளிப்பது தொடர்பான முடிவுகளை எடுப்பதற்காக அமைக்கப்பட்ட ஒரு சப்பானியக் குழுவாகும்.\n\nஇந்த அமைப்பு ஜாவாவின் 16 ஆவது இராணுவத்தின் தளபதியான லெப்டினன்ட் ஜெனரல். கெய்மக்கிசி ஹராடாவால் ஏப்ரல் 29, 1945 அன்று நிறுவப்பட்டது. இந்தோனேசியாவின் விடுதலை குறித்த பேச்சுவார்த்தைகள் இவ்வமைப்பின் மூலமாகவே மேற்கொள்ளப்பட்டன. இந்தோனேசியாவின் விடுதலைக்குப் பின்பு இவ்வமைப்பு ஆனது பனித்தியா பெர்சியபன் கெமெர்டெக்கான் என்று பெயர் மாற்றம் செய்யப்பட்டது.\n"}
{"id": "99733", "url": "https://ta.wikipedia.org/wiki?curid=99733", "title": "இராஜகாரிய முறை ஒழிப்பு", "text": "இராஜகாரிய முறை ஒழிப்பு\n\nஇலங்கையில் நிலவிய இராஜகாரிய முறை ஐரோப்பாவில் நிலவிய நிலமானிய முறையை ஒத்தது. இதன் பண்புகளாவன:\n\nSection::::இலங்கையில் இராஜகாரிய முறை.\nஇலங்கையில் இது பின்வரும் இரண்டு முறைகளில் காணப்பட்டன.\n\n\n\nSection::::ஓழிப்பு.\nஐரோப்பாவில் இயற்கையான முறையில் இது அழிவுற்றது. இலங்கையில் சட்டத்தின் மூலமே ஆங்கிலேயர் இதனை ஒழித்தனர்.\n\nSection::::தேசாதிபதி பிரடெரிக் நோத்தின் பங்களிப்பு.\nதேசாதிபதி பிரடெரிக் நோத் முதன் முறையாக இதனை ஒழித்தார். இது பிற்போக்கான ஒரு முறையாக இருந்தமையாலும் உழைப்புச் சுரண்டல் இடம்பெறுவதனாலும் பணப் பொருளாதாரத்திற்குத் தடையாக இருப்பதனாலும் இராஜகாரிய முறையை ஒழிப்பதாகக் குறிப்பிட்டார்.\n\nSection::::சேர் தோமசு மெயிற்லண்ட் மீண்டும் எற்படுத்தியமை.\nதேசாதிபதி சேர் தோமசு மெயிற்லண்ட் மீண்டும் இம்முறையை ஏற்படுத்தினார். மக்கள் சம்பளத்திற்கு வேலைசெய்ய முன்வராமையால் அரச பணிகளை முன்னெடுப்பது சிரமமாக இருக்கவே இந்நடவடிக்கையை மேற்கொண்டார்.\n\nSection::::கோல்புறூக் பிரபு முற்றாக ஒழித்தமை.\nகோல்புறூக் பிரபு (1833) முற்றாக இதனை ஒழித்தார். அதற்கான காரணங்களாவன:\n"}
{"id": "99736", "url": "https://ta.wikipedia.org/wiki?curid=99736", "title": "அண்ணா பல்கலைக்கழகம், சென்னை - மண்டல அலுவலகம் திருநெல்வேலி", "text": "அண்ணா பல்கலைக்கழகம், சென்னை - மண்டல அலுவலகம் திருநெல்வேலி\n\nஅண்ணா பல்கலைக்கழகம், திருநெல்வேலி (Anna University Tirunelveli) தமிழ்நாட்டின் திருநெல்வேலி நகரில் நிறுவப் பட்டுள்ள ஓர் தொழில்நுட்ப பல்கலைக்கழகமாகும். இது 1 பெப்ரவரி 2007 அன்று அண்ணா பல்கலைக்கழகம் ஆறு பல்கலைக்கழகங்களாகப் பிரிக்கப்பட்டபோது அவற்றில் ஒன்றாக உருவானது.\nஇது அண்ணா பல்கலைக்கழகத்துடன் இணைந்த பல்கலைக்கழகமாக (affiliating type of university) செயல்பட்டு வருகிறது. விருதுநகர், திருநெல்வேலி, தூத்துக்குடி, கன்னியாகுமரி மாவட்டங்களில் உள்ள 65 பொறியியல் கல்லூரிகள் இந்தப் பல்கலைக்கழகத்துடன் இணைக்கப்பட்டுள்ளன. \nSection::::வளாகங்கள்.\nபல்கலைக்கழகம் திருநெல்வேலி அரசினர் பொறியியல் கல்லூரி வளாகத்திலிருந்து இயங்குகிறது. இக்கல்லூரி தேசிய நெடுஞ்சாலை 7இல் பாளையம்கோட்டையிலிருந்து கன்னியாகுமரி நோக்கி 3 கி.மீ தொலைவில் அமைந்துள்ளது. திருநெல்வேலி தொடர்வண்டி நிலையம் மற்றும் பேருந்து நிலையத்திலிருந்து 8 கி.மீ தொலைவில் உள்ளது. இதன் அருகாமையில் நிரந்த கட்டமைப்பு ரூ.7.44 கோடி செலவில் அமைக்கப்பட்டு வருகிறது. தூத்துக்குடியில் 25 ஏக்கர் நிலத்தில் வ.உ.சிதம்பரனார் பொறியியல் கல்லூரியும் நாகர்கோவிலில் 25 ஏக்கர் நிலத்தில் பல்கலைக்கழக பொறியியல் கல்லூரியும் கட்டப்பட்டுள்ளன.\n"}
{"id": "99737", "url": "https://ta.wikipedia.org/wiki?curid=99737", "title": "இலங்கையில் தரிசு நிலச்சட்டம் - 1840", "text": "இலங்கையில் தரிசு நிலச்சட்டம் - 1840\n\nபயிர் செய்யப்படாது விடப்பட்டுள்ள நிலமே தரிசு நிலம் எனப்படும். கோப்பிச் செய்கைக்காக ஆங்கிலேயருக்குப் பரந்த அளவிலான நிலத்தேவை ஏற்பட்டது. இராஜகாரிய முறை ஒழிப்பு மூலம் இதனைப் பெற்றுக் கொள்ள நாடினர். இதற்காக 1840 இல் இயற்றப்பட்டதே தரிசு நிலச்சட்டமாகும்.\nSection::::கோப்பித் தோட்டங்கள்.\nமலைநாட்டுக் கிராமங்கள் அனைத்தும் \nஎன வகுக்கப்பட்டிருந்தன. முதலில் ஆங்கிலேயர் காட்டு நிலங்களையும் புற்றரைகளையும் கோப்பித் தோட்டங்களாக மாற்றினர்.\nSection::::காணிகளைச் சுவீகரிக்கும் நடவடிக்கை.\nஆங்கிலேயால் ஆரம்பிக்கப்பட்ட பெருந்தோட்டங்களுக்கு இடையிடையே கிராமங்கள் அமைந்திருந்தமை தோட்டச் செய்கையாளருக்கு இடையூறாக அமைந்தது. இதனால் இவற்றை சுவீகரிக்க இயற்றப்பட்டதே தரிசு நிலச்சட்டமாகும். இதன்படி ஒருவர் அந்நிலத்தில் தொடர்ச்சியாக வாழ்ந்ததற்கான எழுத்து மூல அத்தாட்சியைக் காண்பிக்க முடியாதவிடத்து அவரிடமிருந்து அந்நிலம் பறிக்கப்பட்டு, அது பெருந்தோட்டத் துறையினருக்கு வழங்கப்பட்டது. இராஜகாரிய முறை நிலவிய ஒரு பிரதேசத்தில் எழுத்து மூலமான உரிமை வழங்கப்படுவது அபூர்வமாகும்.\n"}
{"id": "99738", "url": "https://ta.wikipedia.org/wiki?curid=99738", "title": "இரதி தேவி", "text": "இரதி தேவி\n\nஇரதி தேவி இந்து மதத்தில் உள்ள மன்மதன் என்ற உடலியல் இன்பம் சார் கடவுளின் மனைவி ஆவாள். \n\nரதி மிகவும் அழகானவளாக கருதப்படுகிறாள். காமத்தகனம் முடிந்த பிறகு மகாபாரத காலத்தில் கிருஷ்ண அவதாரம் எடுத்து, காமன் மீண்டும் உயிர்பெறும் வரை தீவிர விரதங்களை ரதி மேற்கோண்டதாக நம்பப்படுகிறது.\n\nSection::::சிலைகள்.\nரதிக்கு பல்வேறு கோயில்களில் சிற்பங்கள் அமைக்கப்பட்டுள்ளன. அவை பல்வேறு விதங்களில் உள்ளமை பற்றி எஸ்.ராமகிருஷ்ணன் குறிப்பிட்டுள்ளார். \n"}
{"id": "99744", "url": "https://ta.wikipedia.org/wiki?curid=99744", "title": "டாரென் சமி", "text": "டாரென் சமி\n\nடாரென் ஜுலியஸ் கேவி சமி (Darren Julius Garvey Sammy , பிறப்பு: திசம்பர் 20, 1983), இவர் மேற்கிந்தியத் தீவுகள் துடுப்பாட்ட அணியின் சகலதுறை ஆட்டக்காரர்களில் ஒருவர். அணியின் தலைவர் (captain). இவர் வலதுகை துடுப்பாளரும், வலதுகை மித விரைவு பந்துவீச்சுசாளருமாவார். 2012 ஐசிசி உலக இருபது20 மற்றும் 2016 ஐசிசி உலக இருபது20 போட்டித் தொடரின் கோப்பைகளை இவரின் தலைமையிலான் அணி வென்றது.2004 ஆம் ஆண்டுன் வங்காளதேசத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். செயிண்ட் லூசியாவில் இருந்து மேற்கிந்தியத்தீவுகள் துடுப்பாட்ட அணிக்குத் தேர்வான முதல் வீரர் இவர் ஆவார். 2007 ஆம் ஆண்டில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் அறிமுகமானார். அந்தப் போட்டியில் 66 ஓட்டங்கள் விட்டுக் கொடுத்து 7 இலக்குகளைக் கைப்பற்றினார். அறிமுகப் போட்டியில் ஒரு மேற்கிந்திய வீரர் எடுக்கும் சிறந்த பந்துவீச்சு இதுவாகும். இதற்கு முன் 1950 ஆம் ஆண்டில் ஆல்ஃப் வேலண்டைன் எடுத்ததே சிறந்த பந்துவீச்சாக இருந்தது. அக்டோபர் 2010 ஆம் ஆண்டில் சமி மேற்கிந்தியத் தீவுகள் துடுப்பாட்ட அணியின் தலைவராக நியமிக்கப்பட்டார். மே, 2012 இல் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் முதல் நூறு ஓட்டங்கள் எடுத்தார்.\n\nசமியின் தலைமையில் இரு பன்னாட்டு இருபது20 கோப்பைகளை வென்றுள்ளது. 2012 ஐசிசி உலக இருபது20 போட்டித் தொடரின் இறுதிப் போட்டியில் இலங்கைத் துடுப்பாட்ட அணிக்கு எதிராக வெற்றி பெற்று கோப்பையைக் கைப்பற்றியது. இதன்மூலம் பன்னாட்டுத் துடுப்பாட்ட அவையின் கோப்பையை 8 ஆண்டுகள் கழித்து பெற்றனர். இதற்கு முன் 2004 ஆம் ஆண்டில் இங்கிலாந்து அணிக்கு எதிராக வெற்றி பெற்றனர். பின் 2016 ஐசிசி உலக இருபது20 இறுதிப் போட்டியில் இங்கிலாந்து துடுப்பாட்ட அணிக்கு எதிராக வெற்றி பெற்று கோப்பையைக் கைப்பற்றியது. பாக்கித்தான் \"சூப்பர் லீக் தொடரில் பெசாவர் ஷல்மி அணியின் தலைவராக உள்ளார்.\"\n\nஆகஸ்டு 5, 2016 இல் பன்னாட்டு இருபது20 போட்டிக்குத் தலைவராக நீடிக்கவில்லை எனத் தெரிவித்தார்.\n\nSection::::சர்வதேச போட்டிகள்.\nமேற்கிந்தியத்தீவுகள் துடுப்பாட்ட அணி 2017 ஆம் ஆண்டில் இந்தியாவில் சுற்றுப்பயணம் மேற்கொண்டு விளையாடியது. இதில் இந்திய அணிக்கு எதிரான தேர்வுத் துடுப்பாட்டப் போட்டியில் விளையாடும் அணியில் இவருக்கு வாய்ப்பு கிடைத்தது. ஆனால் போட்டி துவங்கும் சில நாட்களுக்கு முன்பாக இவருக்கு காயம் ஏற்பட்டதானால் இவர் விலகினார். பின் மே,2007 இல் இங்கிலாந்து துடுப்பாட்ட அணிக்கு எதிரான போட்டியில் விளையாடும் வாய்ப்பினைப் பெற்றார். இந்தத் தொடரை மேற்கிந்தியத் தீவுகள் வென்றது. இவர் அலஸ்டைர் குக்கை முதல் இலக்காக வீழ்த்தினார். இவர் 17 ஓவர்கள் வீசினார். ஓவருக்கு 1.88 ஓட்டங்கள் மட்டுமெ கொடுத்து சிறப்பாகப் பந்து வீசினார். இரண்டாவது பகுதியில் இங்கிலாந்து அணித் தலைவர் மைக்கல் வோகன் இலக்கினை வீழ்த்தினார்.\n\nதனது 17 ஆவது ஓவரில் இயன் பெல் இலக்கினை வீழ்த்தினார். இவரை ராம்தின் கேட்ச் பிடித்து வீழ்த்தினார். இதே முறையில் இவரின் அடுத்த பந்தில் மாட் பிரியர் இலக்கினை வீழ்த்தினர். அதற்கு அடுத்த இரண்டாவது பந்தில் லியம் பிளன்கட் இலக்கினை டுவைன் பிராவோ கேட்ச் பிடிக்க வீழ்த்தினர். பின் அதே போட்டியில் ஸ்டீவ் ஹர்மின்சன், மான்டி பனேசார் மற்றும் போல் கொலிங்வுட் இலக்கினை வீழ்த்தி 66 ஓட்டங்களுக்கு 7 இலக்குகளைக் கைப்பற்றி சாதனை படைத்தார். இதற்கு முன் 1950 ஆம் ஆண்டில் ஆல்ஃப் வேலண்டைன் எடுத்ததே சிறந்த பந்துவீச்சாக இருந்தது.\n"}
{"id": "99746", "url": "https://ta.wikipedia.org/wiki?curid=99746", "title": "கார்ல்டன் பா", "text": "கார்ல்டன் பா\n\nகார்ல்டன் சீமொர் பா (Carlton Seymour Baugh, பிறப்பு: சூன் 23, 1982), மேற்கிந்தியத் தீவுகள் துடுப்பாட்ட அணியின் குச்சக் காப்பாளர் (wicket-keeper அல்லது wicketkeeper அல்லது பெரும்பாலும் keeper). இவர் வலதுகை துடுப்பாளருமாவார்.\n"}
{"id": "99748", "url": "https://ta.wikipedia.org/wiki?curid=99748", "title": "அட்ரியன் பரத்", "text": "அட்ரியன் பரத்\n\nஅட்ரியன் போர்ஸ் பரத் (Adrian Boris Barath, பிறப்பு: மார்ச்சு 14, 1990), மேற்கிந்தியத் தீவுகள் துடுப்பாட்ட அணியின் ஆரம்ப துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாகப் பந்துவீச்சில் பங்கேற்கும் இவரின் பந்துவீச்சு வலதுகை புறத்திருப்பம் ஆகும். மிக இளம் வயதில் நூறு ஓட்டங்கள் அடித்த மேற்கிந்திய வீரர் எனும் சாதனை படைத்தார். \n"}
{"id": "99760", "url": "https://ta.wikipedia.org/wiki?curid=99760", "title": "டெவோன் ஸ்மித்", "text": "டெவோன் ஸ்மித்\n\nடெவோன் ஸ்மித் (Devon Smith, பிறப்பு: அக்டோபர் 21 1981), மேற்கிந்தியத் தீவுகள் துடுப்பாட்ட அணியின் துடுப்பாளர்களுள் ஒருவர். இவர் இடதுகை துடுப்பாட்டக்காரராவார். பந்துவீச்சில் பங்கேற்கும் இவரின் பந்துவீச்சு நடை வலதுகை புறத்திருப்பம் ஆகும்.\n"}
{"id": "99764", "url": "https://ta.wikipedia.org/wiki?curid=99764", "title": "காரி டேவிஸ்", "text": "காரி டேவிஸ்\n\nகாரி டேவிஸ் (\"Garry Davis\", பி. ஜூலை 27, 1921) ஒரு உலக அமைதி செயற்பாட்டாளர். உலகக்குடிமகன் என்று தன்னை அழைத்துக்கொண்டவர். எந்த நாட்டுக்கும் குடிமகனாக இருப்பதில்லை என்ற உறுதி கொண்டிருந்தார். உலகக் கடவுச்சீட்டு என்ற ஆவணத்தை உருவாக்கியவர்.\n\nSection::::வாழ்க்கைக் குறிப்பு.\nஅமெரிக்காவில் பார் ஹார்பரில் 1921 ஜூலை 27 அன்று டேவிஸ் பிறந்தார். மேயர் - ஹில்டா டேவிஸ் தம்பதியினரின் மகன். 1940ல் எபிஸ்கோப்பல் அக்காதமியில் பட்டப்படிப்பை முடித்தார். கார்னகி கல்விக்கழகத்தில் தொழில்நுட்ப கல்வியை முடித்தார். \n\nடேவிஸ் நியூயார்க் பிராட்வே அரங்குகளின் நடிகராக இருந்தார். இரண்டாம் உலகப்போரில் அமெரிக்க வான்படையில் விமானியாகப் பணியாற்றினார். ஜெர்மனி மீது குண்டுவீசிய பி-17 ரக குண்டுவீசி வானூர்தியில் பணிபுரிந்தார். தான் குண்டு வீசிய படங்களைப் பார்த்தபோது பின்னர் ஆழமான மன நெருக்கடிக்குள்ளானார். தேசியவாதம் என்பதன் தீமைகளை உணர்ந்தார். இனிமேல் எந்த நாட்டுக்கும் குடிமகனாக இருக்கப்போவதில்லை என்ற முடிவை எடுத்தார்\n\nSection::::தேசியமறுப்பு.\n1948 ல் பாரிசில் ஓர் உலக சம்மேளத்தில் டேவிஸ் தன் அமெரிக்கக் குடியுரிமையை துறந்து தன்னை ‘உலகக்குடிமகன்’ என்று அறிவித்துக்கொண்டார். 1948 நவம்பர் 22ல் காரி டேவிஸ் ஐநா சபையின் சர்வதேசிய பொதுக்குழு கூட்டத்தில் புகுந்து ‘ஒரே அரசு ஒரே உலகம் தேவை’ என்ற கோஷத்தை எழுப்பினார். அதற்காக கைது செய்யப்பட்டு சிறையில் இருந்தார்.\n\n1949ல் காரி டேவிஸ் மேய்ன் மாநிலத்திலுள்ள எல்ஸ்வர்த் நகரில் உலகக் குடிமகன்களின் பதிவகம் (International Registry of World Citizens) என்ற அமைப்பை உருவாக்கினார். அதில் 7,50,000 பேர் பதிவுசெய்துகொண்டார்கள். 1953 செப்டெம்பரில் காரி டேவிஸ் உலகக்குடிமகன்களுக்கான உலக அரசு ஒன்றை அறிவித்தார். உலகை தனக்காக சொந்தம் கொண்டாடுவது அடிப்படை மனித உரிமை என்று அறைகூவல் விடுத்தார்.\n1954ல் உலக சேவை ஆணையகம் (World Service Authority) அமைப்பை உருவாக்கினார். இது அதன் குடிமகன்களுக்கு உலக கடவு அட்டை (world passport) வழங்க ஆரம்பித்தது. 1954ல் இந்த கடவு அட்டையுடன் அவர் முதன்முதலாக இந்தியாவுக்கு வந்தார். இந்தியா உலகக் குடிமகனுக்கான அறைகூவலை விடுக்கவேண்டுமென ஆசைப்பட்டார். காரணம் ரிக் வேதத்தில் உள்ள ‘வசு தைவ குடும்பகம்’ (உலகமே ஒரு குடும்பம்) என்ற சொல்லாட்சியால் மனம் கவரப்பட்டே தன் சிந்தனைகளை அவர் உருவாக்கியிருந்தார். அவர் காந்திய நோக்கு கொண்டவர்..\n\nகாரி டேவிஸ் பாரீஸில் இருந்தபோது சார்போன் பல்கலையில் ஆசிரியராக இருந்த ஹென்றி பெர்க்ஸனின் தொடர்பு இருந்தது. பெர்க்ஸனின் மாணவர்களான டாக்டர். நடராஜன் (பின்னாளில் நடராஜகுரு) மற்றும் ஜான் ஸ்பியர்ஸ் (பின்னாளின் நடராஜகுருவின் மாணவர்) ஆகியோரின் நட்புக்கு பாத்திரமானார். அவர்களை பார்க்க இந்தியா வந்தார். சிலநாள் சிறைவாசத்துக்குப் பின் ஜவகர்லால் நேருவின் தலையீட்டால் அவரது கடவுஅட்டை இந்திய அரசால் அங்கீகரிக்கப்பட்டது. காரி டேவிஸ் ஊட்டி நாராயணகுருகுலத்துக்கு வந்து எட்டு மாதம் தங்கியிருந்தார். கேரளத்தில் பயணம் செய்தார்.\n\nகாரி டேவிஸ் உலகம் முழுக்க 170 நாடுகளுக்கு தன் சொந்த கடவு அட்டையுடன் பயணம்செய்தார். இருநூறு முறை கடவுச்சட்டங்களை மீறியமைக்காக சிறை சென்றார். ஆனால் சாத்வீகப் போராட்டம் மூலம் 150 நாடுகள் தன் கடவுச்சீட்டை அங்கீகரிக்கச்செய்தார். பாரீஸில் அவருக்காக ஆந்திரே ழீட் அல்பேர்ட் காம்யு போன்ற முன்னோடி எழுத்தாளர்கள் ஆதரவளித்தார்கள். அவருக்காக எழுத்தாளர்கள் மற்றும் கலைஞர்கள அடங்கிய ஒரு ஆதரவுக்குழு அமைக்கப்பட்டது. 1956ல் காரி டேவிஸ் நடராஜகுருவுடன் இணைந்து உலக அரசுக்கான முன்வரைவையும் பொது பொருளாதார திட்டத்தையும் தயாரித்தார். அது பாரீஸில் வெளியிடப்பட்டு விரிவாக விவாதிக்கப்பட்டது.\n\nகாரி டேவிஸ் பெங்களூரில் நடராஜகுரு உருவாக்கிய கிழக்கு மேற்கு பல்லை சார்பில் அத்வைத வேதாந்தத்தில் முதல் முதுகலை பட்டம் பெற்றார். பின்னர் நடராஜ குருவின் குருகுலங்களை வாஷிங்டனில் அமைக்க பாடுபட்டார். 1986ல் வாஷிங்டன் டிசியின் மேயர் தேர்தலில் போட்டியிட்டார். அவர் உருவாக்கிய உலகக்குடிமகன்களின் கட்சி சார்பில். 585 வாக்குகள் பெற்றார். 1988ல் உலகக் குடிமகன்களின் கட்சி சார்பில் அமெரிக்கக் குடியரசுத் தேர்தலில் போட்டியிட முயன்றார்.\n\nSection::::நூல்கள்.\nகாரி டேவிஸ் உலகை ஒரு நாடாக்க வேண்டும் என்ற தன் கனவை முன்வைத்து பல நூல்களை எழுதியிருக்கிறார்\n\n\n"}
{"id": "99765", "url": "https://ta.wikipedia.org/wiki?curid=99765", "title": "ஜான் டி. ராக்பெல்லர்", "text": "ஜான் டி. ராக்பெல்லர்\n\nஜான் டி. ராக்பெல்லர் (\"John D. Rockefeller\", ஜூலை 8, 1839 – மே 23, 1937, \"John D. Rockefeller\") இருபதாம் நூற்றாண்டின் தொடக்கத்தில் பெட்ரோலிய பொருள் சந்தையில் ஒரு பெரும் புரட்சியை ஏற்படுத்திய அமெரிக்கப் பணக்காரர் மற்றும் தொழிலதிபர் ஆவார். கல்விக்காகவும் ஏழ்மையை ஒழிப்பிற்காகவும் அதிக அளவில் நன்கொடைகளை வழங்கியவர். ஸ்டேண்டர்டு ஆயில் என்ற எண்ணெய் நிறுவனத்தை நிறுவியவர். மோட்டார் வாகனங்களின் பெருக்கத்தாலும் பெட்ரோல் பொருட்களின் புதியவகை பயன்பாடுகளின் பெருக்கத்தாலும் கணக்கிலடங்கா சொத்துக்கள் சேர்த்து பின்னர், பொதுப் பணிகளுக்கு அப்பணத்தை வாரி இறைத்தவர் என்ற கருத்தும் உண்டு.\n"}
{"id": "99766", "url": "https://ta.wikipedia.org/wiki?curid=99766", "title": "2010 இந்தியன் பிரீமியர் லீக்", "text": "2010 இந்தியன் பிரீமியர் லீக்\n\n2010 இந்தியன் பிரீமியர் லீக் அல்லது சுறுக்கமாக IPL 3 அல்லது 2010 IPL, இந்தியத் துடுப்பாட்டக் கட்டுப்பாடு வாரியம் (BCCI)ஆல் 2007ல் நிறுவபட்ட இந்தியன் பிரீமியர் லீக் மட்டைப்பந்தாட்டத்தின் மூன்றாம் பருவ ஆட்டத்தை குறிக்கிறது. இந்த பந்தய விளையாட்டை இந்தியா நடத்தியது. இதனை தொலைக்காட்சி வாயிலாக 200மில்லியன் மக்கள் கண்டுகளித்தனர். இந்த ஆட்டங்கள் 12 மார்ச்சு மற்றும் 25 ஏப்ரல் 2010 க்கிடையே நடைபெற்றது. இவ்விழையாட்டை யூடியூப் முதன்முதலாக நேரலையாக ஒளிபரப்பியது. யூடியூபால் முதன் முதலில் ஒளிபரப்பப்பட்ட மட்டைப்பந்து விளையாட்டு இதுவாகும் . கடைசி நான்கு ஆட்டங்கள் 3Dயாக திரையரங்குகளில் இந்தியா முழுவதும் ஒளிபரப்பப்பட்டது.\n"}
{"id": "99768", "url": "https://ta.wikipedia.org/wiki?curid=99768", "title": "வெண்ணிப் பறந்தலை", "text": "வெண்ணிப் பறந்தலை\n\nவெண்ணிப் பறந்தலை என்பது சங்ககாலப் போர்க்களங்களில் ஒன்று. வெண்ணி என்னும் ஊரை அடுத்து இப்போர்க்களம் அமைத்துக் கொள்ளப்பட்டது.\n\n\nSection::::வெண்ணிப் பறந்தலையில் நடந்த போர்.\nவெண்ணிப் பறந்தலையில் பெருஞ்சேரலாதன் கரிகால் வளவனைத் தாக்கினான். கரிகாலன் தன் வலிமையையெல்லாம் காட்டி எய்த அம்பு சேரலாதனின் மார்பில் பாய்ந்து முதுகுப்பக்கமாக ஓடிவிட்டது. \nசேரலாதன் முதுகில் பட்ட புண்ணுக்காக நாணினான். முதுகுப் புண்ணோடு மேலும் போரிட விரும்பவில்லை.\nபோர்க்களத்திலேயே வடக்கிருந்து உயிர் நீத்தான்.\nSection::::இன்னா இன்னுரை.\nமுதுகில் புண் இன்னா உரை.\nசேரலாதன் போர்க்களத்தில் வாள்வடக்கிருந்து உயிர் நீக்கிக்கொண்டது இன்னுரை.\nSection::::சான்றோர் வடக்கிருந்தது.\nஇன்னா இன்னுரை கேட்ட சான்றோர்(சேரலாதனின் படைவீரர்கள்) தாமும் சேரலாதனுடன் வீடுபேறு அடைய விரும்பி அந்தப் போர்க்களத்தில் அவனுடன் சேர்ந்து வாள்வடக்கு இருந்து பெரும்பிறிது ஆயினர்.(உயிர் நீத்தனர்)\nSection::::உவமை காட்டும் பொருள்.\nதலைவி சொல்கிறாள். அவர் பொருள் செயச் சென்றார். அவருடன் நானும் சென்றிருக்கவேண்டும். சேரலாதனுடன் சேர்ந்து வாள்வடக்கிருந்த சான்றோர் போலச் சென்றிருக்க வேண்டும். செல்லாமல் கொல்லன் ஊதும் உலைக் குருகு போல என் நெஞ்சம் பெருமூச்சு விடுவது நன்றன்று, என்கிறாள்.\n\nSection::::நல்லவன் யார்.\nகரிகாலன் எய்தான். வென்றான். நல்லன்.\nசேரலாதன் புறப்புண் நாணி வாள்வடக்கு இருந்து உயிர் நீத்தான். புறப்புண் நாணியவன் எய்தவனைக் காட்டிலும் நல்லவன். - இது வெண்ணிக் குயத்தியார் கருத்து.\n\n"}
{"id": "99769", "url": "https://ta.wikipedia.org/wiki?curid=99769", "title": "இந்திய மேலாண்மை கழகம் திருச்சிராப்பள்ளி", "text": "இந்திய மேலாண்மை கழகம் திருச்சிராப்பள்ளி\n\nஇந்திய மேலாண்மைக் கழகம் திருச்சிராப்பள்ளி () இந்திய அரசாங்கத்தால் பதினொன்றாம் ஐந்தாண்டு திட்டத்தின் கீழ் தொடங்கப்பட்ட ஏழு இந்திய மேலாண்மை நிறுவனங்களுள் ஒன்று. ஜனவரி 4, 2011 அன்று தொடங்கிய ஐஐஎம் திருச்சி நாட்டின் பதினோராவது இந்திய மேலாண்மை கழகமாகும். இந்திய மேலாண்மை கழகம் பெங்களூருவின் வழிகாட்டுதலின் கீழ் ஐஐஎம் திருச்சியின் 2011-2013 தொகுப்புக்கான வகுப்புகள் ஜூன் 15ல் தொடங்கின\n\nஜலஜ் தானி ஐஐஎம் திருச்சியின் ஆளுனர் குழுத்தலைவராகவும், பீமராய மேத்ரி இயக்குனராகவும் நியமிக்கப்பட்டுள்ளனர். \n\nSection::::வளாகம்.\nதேசிய தொழில்நுட்பக் கழகம், திருச்சியில் தற்காலிகமாக இயங்கிய ஐஐஎம் திருச்சி அக்டோபர் 2017இல் தன்னுடைய நிரந்தர வளாகத்திற்கு மாறியது. இவ்வளாகம் திருச்சி-புதுக்கோட்டை நெடுஞ்சாலையில் 200 ஏக்கர் நிலப்பரப்பில் பாரதிதாசன் பல்கலைக்கழகம் மற்றும் அண்ணா பல்கலைக்கழகம் இடையே உள்ள 200 ஏக்கரில் (நகரிலிருந்து 17 கி.மீ தொலைவிலும் திருச்சி சர்வதேச விமான நிலையத்திலிருந்து 12 கி.மீ தொலைவிலும்) அமைந்துள்ளது. \n\nSection::::கல்வி திட்டங்கள்.\nமுதுகலை பட்டம்\n\nஐஐஎம் திருச்சியில் இரண்டாண்டு முழு நேர முதுகலை பட்டம் வழங்கப்படுகின்றது. இதன் முக்கிய நோக்கம் இளம் ஆண்கள் மற்றும் பெண்களை தகுதி வாய்ந்த தொழில்முறை மேலாளர்களாகவும் எந்த துறையிலும் வேலை திறன் உடையவர்களாகவும் தலைமைப் பண்புடன் சிறந்த செயல்திறனும் உடையவர்களாகவும் மாற்றி சமூகத்தின் நலனுக்கு பங்களிப்பவர்களாக உருவாக்கவுவதாகும்.\n"}
{"id": "99771", "url": "https://ta.wikipedia.org/wiki?curid=99771", "title": "யெஸ். பாலபாரதி", "text": "யெஸ். பாலபாரதி\n\nயெஸ். பாலபாரதி (பி. ஜனவரி 24, 1974) ஒரு தமிழக எழுத்தாளர் மற்றும் ஊடகவியலாளார்.\n\nSection::::வாழ்க்கைக் குறிப்பு.\nபாலபாரதி இராமேஸ்வரத்தில் முந்தைய தலைமுறையிலேயே தமிழகத்தில் குடியேறிவிட்ட மலையாளிக்குடும்பம் ஒன்றில் பிறந்தவர். எட்டாவது குழந்தையாக பிறந்ததால் குடும்பத்தினரால் எஸ். பாலகிருஷ்ணன் என பெயரிடப்பெற்றவர். சில காரணங்களுக்காக சொந்த ஊரைவிட்டு, கிளம்பியபின் மதுரை, திருச்சி போன்ற ஊர்களில் பல்வேறு பணிகளில் ஈடுபட்டு வந்தார். பின் மும்பைக்கு குடிபெயர்ந்தார். அங்கேயும் தையல் பணி, வெல்டிங் பணி, ரப்பர் கம்பெனி, கண்மை தயாரிக்கும் பணி என பல வேலைகளில் ஈடுபட்டிருந்த சமயத்தில், கவிஞரும், நண்பருமான மதியழகன் சுப்பையா மூலம் பத்திரிக்கைத் துறைக்குள் நுழைந்தார்.\n\nSection::::பணி வாழ்க்கை.\nபாலபாரதி மும்பையில் இருந்து வந்துகொண்டிருந்த பல தமிழ் பத்திரிக்கைகளில் பணியாற்றியுள்ளார். பின் குமுதம் குழுமத்தின் மும்பை பகுதியின் செய்தியாளராக இருந்துள்ளார். கச் பூகம்பம், கோத்திரா ரயில் எரிப்பும் அதனை ஒட்டி நடந்த கலவரம் ஆகிய சமயங்களில் நேரடியாக குஜராத் மாநிலத்திற்கு சென்று செய்தி சேகரித்துள்ளார். அப்படி செய்தி சேகரித்த ஒரே தமிழ்ப் பத்திரிக்கையாளார் இவர் என்பதால் பத்திரிக்கைத் துறையில் தனி கவனம் பெற்றார். மற்ற தமிழ்ப் பத்திரிக்கைகள் ஏஜென்சி வழி செய்திகளை மட்டுமே வெளியிட்டன. சில காலம் டெல்லியிலும் குமுதம் குழுமத்திற்காக பணியாற்றியுள்ளார். அதன் பின் மும்பையிலேயே சில காலம் விகடன் குழும இதழ்களிலும் பணியாற்றியுள்ளார்.\n\n2005ம் ஆண்டு மத்தியில் சென்னை வந்தவர், முதலில் கிழக்கு பதிப்பகத்தின் வித்லோகா புத்தக விற்பனை நிலையத்தில் பணியில் சேர்ந்தார். பின் சன் குழுமத்தின் தொலைக்காட்சியில் செய்திப்பிரிவில் பணியாற்றி உள்ளார். அதன் பின் ஜீ தமிழ் தொலைக்காட்சியின் செய்திப்பிரிவில் பணியாற்றியுள்ளார். 2005 முதல் வலைப்பதிவுகளிலும், இணைய இதழ்களிலும் எழுதிவருகிறார். தமிழ் வலைப்பதிவர்களின் கூட்டு முயற்சியில் நடந்த சென்னை வலைப்பதிவர் பயிற்சி பட்டறைக்கு முக்கியப் பங்காற்றியுள்ளார்.\n\nSection::::இலக்கியப் பங்களிப்புகள்.\n1994ல் பாலபாரதியின் முதல் கவிதை பிரசுரமானது. தொடர்ந்து புதுக்கவிதை, ஹைக்கூ கவிதை என எழுதிவந்தவர் சிறுகதைகளிலும் தன் பங்களிப்பை செலுத்தி உள்ளார். 2000ம் ஆண்டு இதயத்தில் இன்னும் என்ற ஹைக்கூ கவிதைகள் நூல் வெளிவந்தது.\nஎன்ற இவரது ஹைக்கூ மிகவும் பிரபலமானது.\n2008ம் ஆண்டு திருநங்கைகளில் வாழ்க்கையை மையமாகக்கொண்ட, ”அவன் – அது= அவள்” என்ற நாவலை எழுதி உள்ளார்.\n\nஇராமேஸ்வரத்தில் இருந்த போது நண்பர்களுடன் சேர்ந்து பிரகடனம் என்ற சிறுபத்திரிக்கையையும், மும்பையில் வாழ்ந்த போது கவிஞர் மதியழகன் சுப்பையாவுடன் சேர்ந்து குயில்தோப்பு என்ற சிறுபத்திரிக்கையையும் நடத்தியுள்ளார்.\n\nசிறுகதை எழுத்தில் கு.அழகிரிசாமிப் பள்ளியைச் சேர்ந்தவராக இவர் அடையாளம் காணப்பெறுகிறார். வறுமையின் காரணமாக அடிமைப்படுத்தப்பட்டு, மும்பையில் வேலை செய்யும் சிறுவன் ஒருவனைப் பற்றிய ’துரைப்பாண்டி’ சிறுகதை குறிப்பிடத்தகுந்தது என்று எழுத்தாளர் ச. தமிழ்ச்செல்வன் குறிப்பிடுகிறார். 1993ல் மும்பையில் ஏற்பட்ட மதக்கலவரத்தை அடிப்படையாகக்கொண்ட இவரது ‘கடந்து போதல்’ சிறுகதை புதிய பார்வை இதழில் வந்தபோது பரவலான கவனத்தை பெற்றது. அதே போல கிராமங்களில் ஊடுறுவி உள்ள சாதி வேறுபாடுகளைப் பற்றி பேசும் ‘சாமியாட்டம்’ சிறுகதையும் பரவலாக கவனத்தைப் பெற்றது. தற்போது சென்னை மடிப்பாக்கத்தில் வசித்து வருகிறார்.\n\n"}
{"id": "99780", "url": "https://ta.wikipedia.org/wiki?curid=99780", "title": "வெண்ணி", "text": "வெண்ணி\n\n\"வெண்ணி\" என்பது சங்ககாலத்தில் சிறப்புடன் விளங்கிய ஊர்களில் ஒன்று. \nSection::::இருப்பிடம்.\nதஞ்சாவூரிலிருந்து திருவாரூர் செல்லும் வழியில் கோயில்வெண்ணி என்னும் பெயருடன் இன்றுள்ள ஊர்தான் சங்ககால(கழகக் கால) வெண்ணி. இதனைத் திருவெண்ணி என்றும் குறிப்பிடுவர். இக்காலத்தில் இங்குள்ள சிவாலயத்தில் குடிகொண்டுள்ள இறைவனின் பெயர் வெண்ணிக்கரும்பர்.\n\nSection::::சங்ககாலத்தில்.\n1. கரிகால் வளவன் வெண்ணிப் போர்களத்தில் போரிட்டபோது அவனை எதிர்த்துத் தாக்கிய இரு பெரு வேந்தரும் ஒரே போர்களத்தில் மாண்டொழிந்தனர். \n2. கைவண் கிள்ளி என்னும் சோழன் இவ்வூர் அரசன். நீர்நாய் வாளைமீனை மேயும் வளமான பொய்கைகளைக் கொண்டது இவ்வூர். \n\n"}
{"id": "99784", "url": "https://ta.wikipedia.org/wiki?curid=99784", "title": "வெண்கொற்றன்", "text": "வெண்கொற்றன்\n\nவெண்கொற்றன் சங்ககாலப் புலவர்களில் ஒருவர். இவரது பாடல் ஒன்றே ஒன்று சங்கநூல் தொகுப்பில் இடம்பெற்றுள்ளது. அது குறுந்தொகை 86 எண்ணுள்ள பாடலாக அமைந்துள்ளது.\n\nSection::::பாடல் சொல்லும் செய்தி.\nதலைவன் பிரிவைத் தாங்கிக்கொள்ள மாட்டாள் என்று கவலைப்பட்ட தோழியிடம் தலைவி சொல்கிறாள்.\n\nSection::::சிறைபனி.\nதலைவியின் கண்களில் சிறைபட்டுக் கிடந்த பனிநீர் உடைந்து கண்ணீர் மழையாகக் கொட்டுகிறது. அதைப் பார்த்துத்தான் தோழி கவலை கொண்டாள்.\n\nSection::::நுளம்பு.\nமாட்டைக் கடிக்கும் ஈ நுளம்பு எனப்படும். யாமத்தில் நன்றாக உறங்கும் பசுவை அது கடித்ததாம். கடி பொறுக்கமாட்டாமல் பசு கடித்த இடத்தை நக்கத் தலையை உயர்த்தியதாம். அப்போது அதன் கழுத்தில் கட்டியிருந்த மணி ஒலித்ததாம். இப்படி நுளம்பு கடிக்கும்போதெல்லாம் மணி ஒலித்ததாம்.\n\nSection::::நல்கூர் குரல்.\nநான் கேட்கும் இந்த இரங்கல் மணிக்குரலை ஊரில் கேட்பவர்கள் யாராவது உண்டா? - என்கிறாள் தலைவி. \nபிறர் உறங்குகின்றனர். அவர் நினைவு என்னைக் கடிப்பதால் எனக்கு உறக்கம் வரவில்லை என்று குறிப்பால் உணர்த்துகிறாள் தலைவி.\n"}
{"id": "99786", "url": "https://ta.wikipedia.org/wiki?curid=99786", "title": "வெண்கண்ணனார்", "text": "வெண்கண்ணனார்\n\nவெண்கண்ணனார் சங்ககாலப் புலவர்களில் ஒருவர். அவர் பாடியனவாக 2 பாடல்கள் சங்கநூல் தொகுப்பில் இடம்பெற்றுள்ளன. அவற்றில் சொல்லப்படும் செய்திகள் இவை.\nSection::::அகநானூறு 130.\nSection::::கொற்கை.\nநற்றேர் வழுதி கொற்கை அரசன். குதிரை சென்ற காலடிகளைக் கடலலை கொண்டுவரும் முத்துக்கள் தூர்க்குமாம்.\nSection::::மதைஇய நோக்கு.\nதன் காதலியின் கண் கொற்கைக் கழியில் பூத்த நெய்தல் மலர் போல் மதமதப்போடு நோக்குமாம். பாங்கன் அந்தக் கண்களைப் பார்க்காததால் தன் காதல் துடிப்பைப்பற்றி ஏளனம் செய்கிறானாம். பார்த்திருந்தால் காம உணர்வை அடக்கிக்கொள் என்று பாங்கன் தன்னை இடித்துரைக்க மாட்டானாம். இவ்வாறு தலைவன் கூறுகிறான்.\n\nதலைமகள் மனையிலேயே செறித்து வைக்கப்பட்டுள்ளாள். பகலில் தினைப்புனம் காக்கவும் வரமுடியவில்லை. இரவில் தெருவெங்கும் விளக்குகள். (எனவே திருமணம் செய்துகொள்வதுதான் ஒரே வழி) எனத் தோழி தலைவனிடம் தெரிவிக்கிறாள்.\nSection::::அகநானூறு 192.\nSection::::தினை.\nபகலில் தலைவி சென்று ஓட்டாததால் கிளி ஏறியமர்ந்து வளைந்துகொண்டிருக்கிறது.\n"}
{"id": "99787", "url": "https://ta.wikipedia.org/wiki?curid=99787", "title": "சென்", "text": "சென்\n\nசென் (Xen) ஒரு கட்டற்ற மெய்நிகராக்கி வழங்கி ஆகும். இது பல விருந்தினர் வழங்கிகளை ஒரே சமயத்தில் ஒரே கணினி மென்பொருளில் செயற்படுத்த ஏதுவாக்கிறது. இது 2010 இல் கேம்பிரிச் பல்கலைக்கழக கணினித் துறையால் கட்டற்ற மென்பொருளாக வெளியிடப்பட்டது. \n"}
{"id": "99790", "url": "https://ta.wikipedia.org/wiki?curid=99790", "title": "சாம்பா (மென்பொருள்)", "text": "சாம்பா (மென்பொருள்)\n\nசாம்பா என்பது கோப்பு, அச்சு சேவைகளை விண்டோசு கணினிகளுக்கு (clients) தரும் மென்பொருள் ஆகும். இது விண்டோசு வழங்கி டொமையினோடு (domain) சேர்தியங்க வல்லது. \n\nசாம்பா லினிக்சு அல்லது யுனிக்சு இயங்குதளங்களில் செயற்படுகிறது. \n"}
{"id": "99791", "url": "https://ta.wikipedia.org/wiki?curid=99791", "title": "ஓப்பின்பைலர்", "text": "ஓப்பின்பைலர்\n\nஓப்பின்பைலர் (\"Openfiler\") என்பது ஒரு கோப்பு அடிப்படையிலான பிணைய வழியியிலான சேமிப்பை வழங்கும் ஒரு இயங்குதளம் ஆகும். இது ஒரு கட்டற்ற மென்பொருள் ஆகும். இது rPath லினக்சு வழங்கலாக வெளிவருகின்றது. \n"}
{"id": "99793", "url": "https://ta.wikipedia.org/wiki?curid=99793", "title": "தெய்வத் தமிழ் (வலைத்தளம்)", "text": "தெய்வத் தமிழ் (வலைத்தளம்)\n\nதெய்வத் தமிழ் என்பது சைவ ணைவ தமிழ் சமய நூல்களைத் தொகுத்து தரும் வலைத்தளம் ஆகும். \"இந்த வலைத்தளத்தில் தெய்வத் தமிழ் பரப்பும் பிரபந்தப் பாசுரங்கள், சைவத் திருமுறைகள், அவற்றின் வாழ்வியல் சங்கதிகள், வழிகாட்டும் தகவல்கள், சமுதாயக் கருத்துகள், தமிழிலக்கியங்கள் காட்டும் நல்ல சங்கதிகள்\" எனக் கூறப்படுகிறது. \n\n"}
{"id": "99795", "url": "https://ta.wikipedia.org/wiki?curid=99795", "title": "சாபாசு பட்டி", "text": "சாபாசு பட்டி\n\nசாபாசு பட்டி (\"Shahbaz Bhatti\"; 9 செப்டம்பர் 1968 – 2 மார்ச் 2011) ஒரு பாக்கித்தானிய அரசியல்வாதி. இவர் தேசிய அவைக்கு 2008 இல் தேர்தெடுக்கப்பட்டு, பாகிசுத்தானின் முதாலவது சிறுபான்மையினருக்கான நடுவண் அரசின் அமைச்சாராக அவரது 2 மார்ச் 2011 மார்ச் படுகொலை மட்டும் பதவி வகித்தார். உரோமன் கத்தோலிக்கரான இவர் பாக்கித்தானின் மத அவதூறு (Blasphemy) சட்டங்களுக்கு எதிராகவும், இசுலாமிய தீவிரவாதத்திற்கு எதிராகவும் கடுமையாக விமர்சனங்களை முன்வைத்தவர். இவரைப் பல முறை கொல்ல முயற்சி செய்வதை அறிந்தும், இவர் தனது பணியினைத் தொடர்ந்திருந்தார். இவரை கொன்றதற்கான பொறுப்பை தெரீக்-ஈ-தாலிபான் அமைப்பின் பாகிசுத்தான் பிரிவு (Tehrik-i-Taliban, Pakistan) பொறுப்பெடுத்துள்ளது.\n"}
{"id": "99803", "url": "https://ta.wikipedia.org/wiki?curid=99803", "title": "பெசுட்டு செ. இராமசாமி", "text": "பெசுட்டு செ. இராமசாமி\n\nபெசுட்டு செ. இராமசாமி (பெஸ்ட் எஸ். ராமசாமி, பி. மார்ச் 8, 1946) ஒரு தமிழக அரசியல்வாதி மற்றும் தொழிலதிபர். இவர் தமிழகத்தின் கொங்கு மண்டலப் பகுதியில் செயல் படும் கொங்குநாடு முன்னேற்றக் கழகம் என்ற அரசியல் கட்சியின் தலைவர் ஆவார். இவர் திருப்பூரைத் தலைமையிடமாகக் கொண்டு செயல்படும் பெசுட்டு நெசவுத் தொழிற்குழுமத்தின் உரிமையாளர்.\n"}
{"id": "99808", "url": "https://ta.wikipedia.org/wiki?curid=99808", "title": "குமரி ஆதவன்", "text": "குமரி ஆதவன்\n\nகுமரி ஆதவன் தமிழ்நாட்டில் உள்ள எழுத்தாளர்களில் ஒருவர். இவர் கன்னியாகுமரி மாவட்டத்தை சார்ந்தவர். இவரது இயற்பெயர் ஜெஸ்டின் பிரான்சிஸ் என்பதாகும். இவர் கன்னியாகுமரி மாவட்டத்தில் மணலிக்கரையில் உள்ள புனித மரிய கொரற்றி மேல் நிலை பள்ளியில் கணித ஆசிரியராக பணியாற்றி வருகிறார். தமிழின் மேல் கொண்ட ஆர்வத்தால் ஓய்வு நேரங்களில் தமிழுக்கும் தொண்டாற்றி வருகிறார். இவர் ஆகத்து 4, 1970ம் ஆண்டு பிறந்தார். இவர் மேடை பேச்சுகளிலும் பட்டி மன்ற பேச்சுகளிலும் சிறந்து விளங்குபவர்.\nSection::::சார்ந்திருக்கும் அமைப்புக்கள்.\nஇவர் அமுத சுரபி இலக்கிய இயக்கத்தின் செயலாளராக பணிசெய்து வருகிறார். தமிழாலயம் , தமிழ்நாடு முற்போக்கு எழுத்தாளர் மற்றும் கலைஞர்கள் சங்கம் , களரி பண்பாட்டு ஆய்வு மையம் , தமிழ்நாடு அறிவியல் இயக்கம் போன்றவைகளில் உறுப்பினராகவும், பொறுப்பாளராகவும் இருந்து பணிசெய்கிறார் . இலக்கியப் பட்டறை என்ற அமைப்பை உருவாக்கி இளைஞர்களுக்கு இலக்கிய ஆளுமைகள் மூலம் பயிற்சி வழங்கி வருகிறார்.\n\nSection::::சமுதாய நோக்கு.\nசன் டிவி அரட்டை அரங்கத்தில் இரண்டு முறை கலந்து கொண்டு முதன்மை பேச்சாளராக அனைவருடைய பாராட்டையும் பெற்றார் . முதல் அரட்டை அரங்கத்தில் குமரி மாவட்ட நாடார்களுக்கு ஏற்பட்ட தீண்டாமை கொடுமையை எதிர்த்து போராட காரணமான நிகழ்வான தாலி அறுத்தான் சந்தை நிகழ்ச்சியை மிக அருமையாக பதிவு செய்தார். தற்ோது திண்டுக்கல் ஐ. லி ோனி பட்டிமன்ற குழுவில் கலைஞர் டி.வி. யிலும் வெளி நாடுகளுக்கும் சென்று பேசி வருகிறார்.\n\nSection::::இலக்கிய பங்களிப்புக்கள்.\nஇவருடைய சிகரம் தொடு என்ற கவிதை ஸ்காட் கிறிஸ்தவ கல்லூரி தன்னாட்சி,நாகர்கோவில் முதலாம் ஆண்டு மாணவர்களுக்கு பாடமாக இருந்தது.கைதிகள் கவிதை மா.சு. பல்கலைக் கழகத்தில் பாடமாக இருந்தது. தமிழக கிராமிய விளையாட்டுகள் நூல் மூன்றாமாண்டு தமிழ் மாணவர்களுக்கும், இந்நூலின் ஒரு பகுதிகேரளாவில் பனிரெண்டாம் வகுப்பு மாணவர்களுக்கும் பாடமாக உள்ளன. நதி ஓடி கொண்டிருக்கிறது, மறுபக்கம் பேரன்ற ஆவண குறும்படங்களுக்கு எழுத்து இயக்கம் போன்ற பணிகளை செய்திருக்கிறார். மனிதனாக வா என்ற விழிப்புணர்வு ஒலி நாடாவிற்கும் இராக தீபம் என்னும் பாரத நாட்டிய ஒலி நாடாவிற்கும் பாடல்களை எழுதியுள்ள இவர் ஐம்பதிற்கும் மேற்பட்ட நாடக மேடைகளில் நடித்துள்ளார். கருத்தரங்க மேடைகள் , தொலைக்காட்சி நிகழ்ச்சிகள் போன்றவற்றிலும் பங்கேற்றுள்ளார்.\n\nSection::::ஆய்வு கட்டுரைகள்.\nஇலக்கிய சாதனையாளர் , நல் நூல் விருது ,ெசால்வலர், நல்லாசிரியர், ஆய்வறிஞர், கவிக்குருசில், கவிச்சுடர்,சேவைச்செம்மல், அருட் கலைஞர் போன்ற பல விருதுளை இவர் பெற்றுள்ளார். இவரது படைப்புகளை பல மாணவ மாணவிகள் முனைவர் பட்டத்திற்கு ஆய்வு செய்து பட்டம் பெற்றுள்ளனர். காமராசர் விருது நகர் மக்களால் தோற்கடிக்க பட்டு பின்னர் குமரி மாவட்ட நாகர்கோயில் தொகுதி மக்களால் நாடாளுமன்றத்திற்கு அனுப்பியதை பற்றி அப்பச்சி தேர்தல் என்ற தலைப்பில் ஆய்வு கட்டுரை எழுதியுள்ளார் . அழிந்து வரும் கிராமிய விளையாட்டுகள், மண்ணும் கலையும், உலக ொழிகளின் தாய் தமிழே, சிலம்பில் அறம், உடைந்து சிதறும் குடும்ப உறவுகள், குழதைகளின் எதிரிகள் என்பன போன்ற ஏராளம் ஆய்வு கட்டுரைகள் எழுதியுள்ளார்.\n\nSection::::இதழ் ஆசிரியர்.\nதென் ஒலி மாத இதழில் துணை ஆசிரியராகவும், மாணவர்தென்றல் காலாண்டிதழ் ஆசிரியராகவும் பணிபுரிந்து வருகிறார். இவர் கவிதை , கட்டுரை, வரலாறு ஆகிய துறைகளில் 16 புத்தகங்கள் எழுதியுள்ளார். இவரது 50 கவிதைகள் ஆங்கிலத்தில் மெ ாழி பெயர்க்கப்பட்டுள்ளன.\n\nSection::::எழுதிய நூல்கள்.\n1. ரத்தம் சிந்தும் தேசம் \n2. எரிதழல் கொண்டு வா \n3. குருதியில் பூத்த மலர் \n4. அறிக பாசிசம் \n5. அருமை மகளே \n6. குலை குலையா முந்திரிக்கா \n7. ஆதவன் பதில்கள் \n8. பேரறிஞர்களுடன் \n9. ஒரு தமிழ் சிற்பியின் பயணம் \n10. தெற்கில் விழுந்த விதை \n11. என் கேள்விக்கென்ன பதில் \n12. பெருங்கடலின் சிறுதுளி \n13. தூண்டில்காரனும் ஒருகூடை மனிதர்களும் \n14. கேட்கச் செவியுள்ளவர் கேட்கட்டும் \n15. தமிழக கிராமிய விளையாட்டுகள் \n16. Homeland \n\nகுமரி ஆதவன் வரலாறு (குமரி ஆதவன் வரலாறும் படைப்புகளும்) திருமதி. சிவலக்ஷமி அவர்களால் எழுதப்பட்டு மலேசிய நாட்டின் மலாய்ப் பல்லைக்கழகம் மற்றும் சிதம்பரம் அண்ணாமலை பல்கலைக் கழகத்தார் இணைந்து வெளியிட்டுள்ளனர்.\n"}
{"id": "99810", "url": "https://ta.wikipedia.org/wiki?curid=99810", "title": "வீரை வெளியன் தித்தனார்", "text": "வீரை வெளியன் தித்தனார்\n\nவீரை வளியன் தத்தனார் சங்ககாலப் புலவர்களில் ஒருவர். அகநானூறு 188 எண் கொண்ட ஒரே ஓரு பாடல் மட்டும் இவரால் பாடப்பட்டதாகச் சங்கத்தொகை நூல்களில் இடம் பெற்றுள்ளது.\n\nSection::::வீரை, ஊர்.\nவீரை எனபது ஊரின் பெயர். வீரை என்னும் சொல் வாழைமரத்தைக் குறிக்கும். 1 2 எனவே வீரை வாழைமரம் மிகுதியாக இருந்த ஊர் எனலாம். வீரகனூர் என இக்காலத்தில் வழங்கப்படும் ஊரின் சங்ககாலப் பெயர் வீரை என்பர். 3 திருப்பைஞ்ஞீலி என்னும் ஊரின் கோயில் வாழை மரத்தைக் காவல் ம்மரமாகக் (தலவிருச்சமாகக்) கொண்டது என்பதை எண்ணிப் பார்க்கவேண்டும். சொல் மரபை எண்ணிப் பார்க்கும்போது வீரகனூரே புலவர் வாழ்ந்த ஊர் எனலாம்.\n\nSection::::புலவர் பெயர்.\nபுலவர் பெயர் தித்தனார். இவரது தந்தையின் பெயர் வெளியன்.\nதந்தை வீரை வெளியனாரும் சங்ககாலப் புலவர்களில் ஒருவர்.\n\nSection::::பாடல் சொல்லும் செய்தி.\nதலைவன் தலைவியை அடைவதற்காக இரவில் வந்திருக்கிறான். தோழி பகலில் தினைப்புனம் காக்கும் இடத்துக்கு வந்தால் நல்லது என்கிறாள்.\nSection::::மழை.\nபோர்முரசு போல இடித்ததாம். போர்வாள் போல மின்னிற்றாம்.\nSection::::தழலை, தட்டை.\nதினைப்புனம் காக்க உதவும் கருவிகள் இவை. வளைத்து நிமிர்த்தினால் ஒலி எழும்பும் கருவி தழலை. தட்டினால் ஒலி எழும்பும் கருவி தட்டை.\nSection::::குறியிடம்.\nதழலும் தட்டையும் கொண்டு ஒலி எழுப்பிக் குறமகள் காக்கும் தினைப்புனத்திலும், மழையே! நீ பெய்வாயா? என்று மழையைக் கேட்பவள் போலத் தலைவியை அடையத் தலைவனுக்குக் குறியிடம் சொல்கிறாள் தோழி.\n"}
{"id": "99817", "url": "https://ta.wikipedia.org/wiki?curid=99817", "title": "எசாம் சரஃப்", "text": "எசாம் சரஃப்\n\nஎசாம் அப்டெல்-ஆசிஸ் சரஃப் (\"Essam Sharaf\", அரபி: عصام عبد العزيز شرف, பிறப்பு : சூலை 12, 1952) ஓர் எகிப்திய அரசியல்வாதி ஆவார். இவர் எகிப்தின் பிரதமராக மார்ச்சு 2011 முதல் பதவியில் உள்ளார். இதற்கு முன்னர் இவர் போக்குவரத்துத் துறை அமைச்சராக 2004 முதல் 2005 வரை பதவியில் இருந்தார்.\n\nSection::::பின்னணி.\nசரஃப் எகிப்திலுள்ள கிசா நகரத்தில் 1952ஆம் ஆண்டு பிறந்தார். இவர் கெய்ரோ பல்கலைக்கழகத்தில் கட்டடவியல் பொறியியலில் இளநிலை அறிவியல் (B.Sc.) பட்டம் பெற்றார். அதன் பின்னர் பர்டியூ பல்கலைக்கழகத்தில் தனது முதுகலைப் பட்டத்தையும் முனைவர் பட்டத்தையும் பெற்றார்.\n\nSection::::அரசியல்.\n2011 எகிப்தியப் போராட்டங்களின் போது சரஃப் அரசியலில் இருந்தார். அப்போராட்டங்களின் போது இவர் புரிந்த பணிகள் இவரை அடுத்த பிரதமராக்கியது. இவர் இராணுவக் குழுவால் பிரதமராகத் தேர்ந்தெடுக்கப்பட்டார்.\n"}
{"id": "99824", "url": "https://ta.wikipedia.org/wiki?curid=99824", "title": "அலைபாக்டீரியா", "text": "அலைபாக்டீரியா\n\nஅலைபாக்டீரியா அல்லது மிதவைபாக்டீரியா என்பது பாக்டீரியாவில் உள்ள மிதவைவாழிகளாகும். இவை நீர்பரப்புகளில் அலைந்து/மிதந்து வாழ்கின்றன. இவை நன்னீர் மற்றும் கடல் நீர் இரண்டிலும் பரவலாக நுண்ணோக்கியின் துணையோடு காணலாம்.\nSection::::பண்புகள்.\nமிதவைபாக்டீரியா நீரில் வாழும் உயிர்களில் ஒரு குறிப்பிடப்படும் சூழலில் உள்ளது. பெரும்பாலும் இறந்தவைகளை உணவாக எடுத்துக்கொள்கின்றன. இவைகள் இறந்தவற்றில் இருந்து கரிம பொருட்களை உண்டு அது மறுசுழற்சியடையப் பெரிதும் உதவுகின்றன. இது மட்டுமின்றி இவைகள் வாழும் உயிர்களானப் பாசிகள், மீன்கள், ஆளிகள், மெல்லுடலிகள், பாலூட்டிகள் ஆகியன வெளியிடும் கரிம மற்றும் வேதிப்பொருட்களை மறுசுழற்சி மற்றும் நச்சுமுறிவு ஆகியவற்றில் பெரிதும் துணைசெய்கின்றன. வாழும்முறை பெரும்பாலும் தன்னூட்டமுறையாகவே இருக்கும்.\n\nஅதுமட்டுமல்லாது, அவைகள் தனித்தும் பல சமயங்களில் ஒட்டிக்கொண்டும் வாழக்கூடியவை. நுண்பாசிகளுடன் இணைந்து, பாசிகளுடன் அண்டி அல்லது கடல் பனி என அழைக்கப்படும் உயிர்க்கழிவுகள் (detritus)பொருட்களுடன் இணைந்து வாழ்கின்றன.\n\nSection::::பிரிவுகள்.\nஇவைகளில் பிரிவுகள் இன்னும் சரிவர வரையறுக்கப்படவில்லை. ஆனாலும் இவைகளில் பாக்டீரியாவும் - நீலப்பச்சைப்பாசி/பாக்டீரியாவும் பெரிதும் இடம் வகிக்கின்றன.\n\nபாக்டீரியா - புரதபாக்டீரியா; பச்சை மற்றும் நீல கந்தக பாக்டீரியா (ஆனால் இவையிரண்டும் உயிர்வளி எதிரி) களாக உள்ளன.\nநீலப்பச்சைப்பாசி/நீலப்பச்சை பாக்டீரியா - \"ஆசிலட்டோரியா\", \"ஃபார்மிடியம்\" - இழை வடிவம்; \"ப்ரொக்லோரோகாக்கசு\" மற்றும் \"சினிக்கோகாக்கசு\" - ஒருக்கல உயிரி.\n\nஒளிச்சேர்க்கை பாக்டீரியா மற்றும் வேதிச்சேர்க்கை பாக்டீரியாக ஆகிய இரண்டுப்பிரிவுகள் உள.\n\nSection::::பயன்கள்.\nநீரில் வாழும் அலைவிலங்கிகளுக்கு இவையும் ஒரு முக்கிய இறையாகும். ஆகையால் அலைவிலங்கு வளர்ச்சியுறும் இவை மீன் மற்றும் இதரப் பேருயிர்களின் வளர்ச்சியை ஊக்குவித்து சுற்றுச்சூழலை நடுநிலையாக வைத்திருக்க உதவுகிறது.\n\nஇவை, உப்பிறப்புவளி நிலைத்தல்/நிலைநிறுத்தம் (நைதரசன் நிலைநிறுத்தம்) (nitrogen fixation), காலகமாக்கல்/நைதரசனாக்கம் (nitrification), காலகநீக்கம்/நைதரசனீக்கம் (denitrification), மறுதனிமமாற்றி (remineralisation), [[கொள்ளிவளியீனி பாக்டீரியா (methanogenesis) மற்றும் கொள்ளிவளிநீக்கி பாக்டீரியா (methonotrophy) ஆகியனவாகத் திகழ்கின்றன. சுற்றுச்சூழல் உருவாக்கத்தில் இவை இன்றியமையாதன ஆகும்.\n\nSection::::காண்க.\n[[பகுப்பு:நுண்ணுயிர்கள்]]\n[[பகுப்பு:மிதவைவாழிகள்]]"}
{"id": "99825", "url": "https://ta.wikipedia.org/wiki?curid=99825", "title": "வீரை வெளியனார்", "text": "வீரை வெளியனார்\n\nவீரை வெளியனார் சங்ககாலப் புலவர்களில் ஒருவர். இவரது இயற்பெயர் வெளியன். இவர் வீரை என்னும் ஊரைச் சார்ந்தவராதலால் வீரை வெளியனார் என்று அழைக்கப்பட்டார்.\nவீரை வெளியனார் பாடல் சங்கநூல் தொகுப்பில் ஒன்றே ஒன்றுதான் உள்ளது. அது புறநானூறு 320 எண் கொண்ட பாடலாக இடம்பெற்றுள்ளது. இவரது மகன் வீரை வெளியன் தித்தனாரும் சங்ககாலப் புலவர்களில் ஒருவர்.\n\nSection::::வீரை, ஊர்.\nவீரை என்பது ஊரின் பெயர். வீரை என்னும் சொல் வாழைமரத்தைக் குறிக்கும். 1 2 எனவே வீரை வாழைமரம் மிகுதியாக இருந்த ஊர் எனலாம். வீரகனூர் என இக்காலத்தில் வழங்கப்படும் ஊரின் சங்ககாலப் பெயர் வீரை என்பர். 3 திருப்பைஞ்ஞீலி என்னும் ஊரின் கோயில் வாழை மரத்தைக் காவல் மரமாகக் (தலவிருச்சமாகக்) கொண்டது என்பதை எண்ணிப் பார்க்கவேண்டும். சொல் மரபை எண்ணிப் பார்க்கும்போது வீரகனூரே புலவர் வாழ்ந்த ஊர் எனலாம். வீரை என்னும் ஊர் பெண்ணையாற்றின் வடகரையில், புதுச்சேரிக்கு அருகில் இருப்பதாகவும், அவ்வூர் இக்காலத்தில் வீராம்பட்டினம் என்று அழைக்கப்படுவதாகவும் ஒளவை சு. துரைசாமிப்பிள்ளை தம் நூலில் கூறுகிறார்.\n\nSection::::பாடல் சொல்லும் செய்தி.\nஇப்பாடலில், ஒரு வேட்டுவனின் இல்லத்தில் நடைபெறும் நிகழ்ச்சி ஒன்றையும், அவ்வேட்டுவனின் மனைவியின் விருந்தோம்பும் திறத்தையும் புலவர் வீரை வெளியனார் வெகு அழகாகச் சித்திரிக்கிறார்.\n\nவல்லாண் எனப்பட்ட அந்த நெடுந்தகை தான் போர்முகத்தில் உதவியமைக்காகத் தனக்கு வேந்தன் தந்த விழுமிய செல்வத்தைத் தனக்கென வைத்துக்கொள்ளாமல் பலருக்கும் வழங்கும் பாங்குடையவன். அதனால் அவன் புகழ் எங்கும் பரவியிருந்தது.\n\nஅவனது மனைவியும் தான் சந்தனக்கட்டையை எரித்து மணம் கமழச் சமைத்த உணவைத் தன் பெரிய சுற்றத்தாரோடு சேர்ந்தே உண்பவள்.\n\nஅவள் அருள் உள்ளம் கொண்டவள். \nSection::::கைம்மான் வேட்டுவன்.\nநெடுந்தகை மனைக்குப் பந்தல் வேண்டுவதில்லை. அவனது மனை முற்றத்தில் முஞ்ஞை, முசுண்டை போன்ற கொடிகள் படர்ந்து பம்பிக் கிடந்தன. அவன் அந்த நிழலில் உறங்கிவிட்டான். அவன் பெண்மானை வளர்த்து அதன் உதவியால் ஆண்மானைப் பிடிப்பவன்.\n\nஆண்மான் ஒன்று அங்கு வந்தது. அவன் வளர்த்த பெண்மானோடு கூடி மகிழ்ந்தது. அவன் மனைவி அதனைப் பார்த்து மகிழ்ந்துகொண்டிருந்தாள். கணவன் எழுந்துவிட்டான். ஆண்மான் அஞ்சி ஓடிவிட்டது. கணவன் பெண்மானின்மீது சினம் கொண்டு அடித்து உணவாக்கிக் கொள்வான் என அஞ்சினாள்.\n\nதன் கணவனிடம் சொன்னாள். \n\nகைம்மான் பிணையைப் புணர்ந்த கலைமான் தப்பிச் செல்ல வல்லாண் குடும்பத்து மனைவி வகைசெய்த அருளுள்ளம் கொண்டவள்.\n\nSection::::பாடல்.\nமுன்றில் முஞ்ஞையொடு முசுண்டை பம்பிப்\nபந்தர் வேண்டாப் பலாத்தூங்கு நீழல்\nகைம்மான் வேட்டுவன் கனைதுயில் மடிந்தெனப்\nபார்வை மடப்பிணை தழீஇப் பிறிதோர்\nதீர்தொழில் தனிக்கலை திளைத்துவிளை யாட\n\nஇன்புறு புணர்நிலை கண்ட மனையோள்\nகணவன் எழுதலும் அஞ்சிக், கலையே\nபிணைவயின் தீர்தலும் அஞ்சி, யாவதும்\nஇல்வழங் காமையின் கல்லென ஒலித்து\nமான்அதள் பெய்த உணங்குதினை வல்சி\n\nகானக் கோழியொடு இதல்கவர்ந்து உண்டென\nஆர நெருப்பின் ஆரல் நாறத்\nதடிவார்ந்து இட்ட முழுவள் ளூரம்\nஇரும்பேர் ஒக்கலொடு ஒருங்குஇனிது அருந்தித்\nதங்கினை சென்மோ, பாண! தங்காது\n\nவேந்துதரு விழுக்கூழ் பரிசிலர்க்கு என்றும்\nஅருகாது ஈயும் வண்மை\nஉரைசால் நெடுந்தகை ஓம்பும் ஊரே\n"}
{"id": "99832", "url": "https://ta.wikipedia.org/wiki?curid=99832", "title": "6", "text": "6\n\nகிபி ஆண்டு 6 (VI) என்பது ஜூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும். அக்காலத்தில் இவ்வாண்டு \"லெப்பிடசு மற்றும் அருண்டியசு ஆகியோரின் ஆட்சி ஆண்டு\" (\"Year of the Consulship of Lepidus and Arruntius\") எனவும், \"ஆண்டு 759\" (பண்டைய உரோமன் அப் ஊர்பி கொண்டிட்டா நாட்காட்டியில்) எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு 6 என அழைக்கும் முறை நடைமுறைக்கு வந்தது. கிறித்தவப் பொது ஆண்டு முறையில் இது ஆறாம் ஆண்டாகும். இதற்கு முந்தைய ஆண்டு கிபி 5 ஆகும்.\nSection::::நிகழ்வுகள்.\n<onlyinclude>\n\n</onlyinclude>\n\n"}
{"id": "99840", "url": "https://ta.wikipedia.org/wiki?curid=99840", "title": "விநாயக புராணம்", "text": "விநாயக புராணம்\n\nவிநாயக புராணம் அல்லது பார்க்கவ புராணம் இந்து சமய நூல்களுள் ஒன்று ஆகும்.\n\nதிரு நந்தி தேவரை முதற்கொண்டு எழுவது புராணங்களின் பின்னணியாகும். சிவபெருமான் புராணங்களை பார்வதிக்கு உபதேசம் செய்ததாகவும், பார்வதி, விநாயகர், முருகன் முதலியோருக்கும் உபதேசிக்கப் புராணங்கள் முப்பத்து முக்கோடித் தேவர்களுக்கும் நாற்பத்து நாற்கோடித் தேவர்களுக்கும் தெரியவந்து பின்னர் பூமிக்கு வந்தது என்பது தொன்ம நம்பிக்கை. நந்திதேவர் சனக்குமாரர்களுக்கு உபதேசிக்க வியாசமுனிவர் அவர்களிடமிருந்து பெற்றார்.\n\nபுராணம் என்பது புரா+நவ் எனப்பிரியும். புரா என்றால் பழமை எனவும், நவ் என்றால் புதுமை எனவும் பொருளாகும். தமிழில் புராணம் என்னும் சொல் மணிமேகலையில்தான் முதன்முதலாகக் கையாளப் பெற்றிருக்கிறது. ‘காதலால் கடல்வண்ணன் புராணம் பாடினான்காண்’ என்று சமயக் கணக்கர்தம் திறம் கேட்ட காதையில் குறிப்பிடப் பெறுகிறது. புராணங்கள் தொன்மங்களாகவும், மரபுவழியிலான கர்ணபரம்பரைக் கதைகளாகவும் வழங்கப்பட்டு வருகின்றன.\n\nபுராணங்களில் குறிப்பிடத் தக்கது பார்க்கவ புராணம் ஆகும். இது விநாயக புராணம் எனவும் வழங்கப்படுகிறது. பிரமன் பரமசிவ நாயகரிடம் விநாயகபுராணத்தை உபதேசமாகப் பெற்று வியாசருக்கு வழங்கினார் என்பது மரபு. வியாசர் பிருகு முனிவருக்கு அதை உபதேசித்தார். பிருகு முனிவர் அதனை உபாசனா காண்டம், லீலா காண்டம் என்னும் இரண்டு காண்டங்களாகவும் இருநூற்றைம்பது பிரிவுகளாகவும் அமைத்துப் பன்னிரண்டாயிரம் சுலோகங்களால் உலகத்திற்கு வழங்கினார்.\n\nஇது பதினெண் உபபுராணங்களுள் ஒன்று\n"}
{"id": "99841", "url": "https://ta.wikipedia.org/wiki?curid=99841", "title": "ஒட்டுமொத்தப் போர்", "text": "ஒட்டுமொத்தப் போர்\n\nஒட்டுமொத்தப் போர் (\"Total war\") என்பது ஒரு போரியல் கோட்பாடு. போரில் ஈடுபடும் ஒரு தரப்பு எதிரியை அழிக்க தனது அனைத்து வகை வளங்கள் மொத்ததையும் முடிவிலாப் போர் புரிவதற்காகப் பயன்படுத்துவது ஒட்டுமொத்த போர் எனப்படுகிறது. வரலாற்றில் பல நூற்றாண்டுகளாக ஒட்டுமொத்த போர் நடவடிக்கைகள் நடைமுறையில் இருந்தாலும் 19ம் நூற்றாண்டின் மத்தியில் தான் போர் கோட்பாட்டாளர்களும் வரலாற்றளர்களும் இக்கோட்பாட்டை தனித்துவ போர்முறையாக வரையறுத்தனர். இக்கோட்பாட்டின் எதிர்மறை வரையறுக்கப்பட்ட போர் (limited war) எனப்படுகிறது.\n\nஒட்டுமொத்த போர் முறையில் ஈடுபடும் தரப்பில் குடிசார் மற்றும் படைத்துறை வளங்களுக்கிடையேயான வேறுபாடு மறைந்து போகின்றது. ஒரு நாட்டின் அனைத்து வளங்களும் - மாந்தர், தொழில் உற்பத்தி, அறிவு, படை, இயற்கை வளங்கள், போக்குவரத்து என அனைத்தும் போர் முயற்சிக்காகப் பயன்படுத்தப்படுகின்றன. 19ம் நூற்றாண்டு போர்க் கோட்பாட்டாளர் வோன் கிளாசுவிட்சின் “போரைப் பற்றி” (On war) நூலில் இக்கோட்பாடு பற்றி முதன்முதலாக விரிவாக அலசப்பட்டது. ஆனால் ஒட்டுமொத்த போர் என்ற சொற்றொடர் 1936ல் ஜெர்மானிய தளபதி எரிக் லுடன்டார்ஃபின் முதலாம் உலகப் போர் நினைவுகளின் முதன் முதலில் பயன்படுத்தப்பட்டது.\n"}
{"id": "99844", "url": "https://ta.wikipedia.org/wiki?curid=99844", "title": "வரையறுக்கப்பட்ட போர்", "text": "வரையறுக்கப்பட்ட போர்\n\nவரையறுக்கப்பட்ட போர் (\"Limited war\") என்பது ஒரு போரியல் கோட்பாடு. போரில் ஈடுபடும் ஒரு தரப்பு எதிரியை அழிக்க தனது வளங்கள் அனைத்தையும் பயன்படுத்தாமல், ஒரு குறிப்பிட்ட அளவு வளங்களை மட்டுமே பயன்படுத்தி போரில் ஈடுபடுவது வரையறுக்கப்பட்ட போர் எனப்படும். இத்தகு போர் முறையை பின்பற்றும் நாடுகள் அல்லது கூட்டணிகள் தங்கள் கட்டுப்பாட்டிலுள்ள வளங்கள் மொத்ததையும் (மாந்தர், தொழில் மயம், அறிவியல் ஆய்வு, பொருளாதாரம் போன்றவை) போர் முயற்சிக்கு பயன்படுத்துவதில்லை. ஒரு குறிப்பிட்ட அளவு வளங்களை மட்டும் செலவிட்டு வெற்றி பெற முயலுகின்றன. அவை போரில் வெற்றி பெறுவதை விட வேறு குறிக்கோள்களுக்கு முன்னுரிமை வழங்குவதே இதற்கு காரணம். அமெரிக்கா - சோவியத் ஒன்றியம் இடையே நடந்த பனிப்போரின் ஆரம்ப கட்டத்தில் இத்தகு வரையறுக்கப்பட்ட போர்முறையினையே அமெரிக்கர்கள் கையாண்டனர். வியட்நாம் போரும் இத்தகு போர்முறைக்கு எடுத்துக்காட்டாகக் கருதப்படுகிறது.இக்கோட்பாட்டின் எதிர்மறை ஒட்டுமொத்த போர் எனப்படுகிறது.\n"}
{"id": "99848", "url": "https://ta.wikipedia.org/wiki?curid=99848", "title": "சுலைமான் பென்", "text": "சுலைமான் பென்\n\nசுலைமான் ஜமீல் பென் (Sulieman Jamaal Benn, பிறப்பு: சூலை 22, 1981), மேற்கிந்தியத் தீவுகள் துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் இடதுகை மந்த இடதுகை மரபுவழி பந்துவீச்சுசாளரான இவர் இடதுகை துடுப்பாளரும் கூட.\n"}
{"id": "99850", "url": "https://ta.wikipedia.org/wiki?curid=99850", "title": "டாரென் பிராவோ", "text": "டாரென் பிராவோ\n\nடாரென் மைக்கல் பிராவோ (\"Darren Michael Bravo\", பிறப்பு: பெப்ரவரி 6, 1989) மேற்கிந்தியத்தீவுகள் துடுப்பாட்ட அணியின் முன்னணி துடுப்பாளர்களுள் ஒருவர். இவர் இடதுகை மட்டையாளர். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை மித விரைவு வீச்சு ஆகும்.\n\nதிரினிடாட் டொபாகோ அணிக்காக உள்ளூர்ப் போட்டிகளில் விளையாடி வருகிறார். இவர் மேற்கிந்தியத் தீவுகள் அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவ துடுப்பாட்டங்களிலும் விளையாடி வருகிறார். இவர் துடுப்பாடும் பாங்கு இதே அணியின் முன்னாள் வீரர் பிறயன் லாறா போல் இருந்ததாக கருத்துகள் எழுந்தன இவரின் மூத்த சகோதரர் டுவைன் பிராவோ இதே அணிக்காக விளையாடி வருகிறார். 2017 ஆம் ஆண்டின் இந்தியன் பிரீமியர் லீக் போட்டியில் கொல்கத்தா நைட் ரைடர்ஸ் அணிக்குத் தேர்வானார். இவர் பிறயன் லாராவின் உறவினர் ஆவார்.\n\nSection::::துடுப்பாட்ட வாழ்க்கை.\nஜனவரி 2007 இல் டிரினிடாட் மற்றும் டொபாகோ அணிக்காக விளையாடத் துவங்கினார். கயானாவிற்கு எதிரான பட்டியல் அ துடுப்பாட்டப் போட்டியில் ஏழு ஓட்டங்கள் எடுத்தார். அதற்கு மூன்று நாட்கள் கழித்து முதல் தரத் துடுப்பாட்டப் போட்டியில் லீவர்டு தீவுகளுக்கு எதிரான போட்டியில் எட்டு ஓட்டங்கள் எடுத்தார். பின் \"விண்ட்வர்ட்\" தீவுகளுக்கு எதிரான போட்டியிலும் ஒற்றையிலக்க ஓட்டங்களையே எடுத்தார். நிலையான ஓட்டங்களை எடுக்கத் தவறியதால் 2006-2007 ஆண்டில் வேறு எந்தப் போட்டிகளிலும் விளையாடவில்லை. எனவே மீண்டும் 19 வயதுக்கு உட்பட்டோருக்கான அணிக்கு சென்றார். டிசிஎல் 19 வயதுக்கு உட்பட்டோருக்கான போட்டியில் சிறப்பான திறனை வெளிப்படுத்தி அதிக ஓட்டங்கள் சேர்த்தோர் தரவரிசையில் முதலிடத்தில் இருந்தார். இந்தத் தொடரின் முடிவில் 419 ஓட்டங்கள் சேர்த்தார். இவரின் துடுப்பாட்ட சராசரி 59.85 ஆக இருந்தது.\n\n2008 ஆம் ஆண்டிற்கான 19 வயதுக்கு உட்பட்டோருக்கான துடுப்பாட்ட உலகக்கிண்ணத் தொடருக்கு ஆயத்தமாகும் வகையில் 2007-2008 ஆம் ஆண்டில் கே எப் சி கோப்பைக்கான போட்டியில் மேற்கிந்தியத் தீவுகள் 19 வயதுக்கு உட்பட்டோருக்கான அணியில் விளையாடினார். இந்த் தொடரின் முதல்போட்டியில் 18 ஓட்டங்களில் அணி ஆட்டமிழந்து மிகக் குறைந்த ஓட்டங்களில் ஆட்டமிழந்த அணி எனும் மோசமான சாதனை படைத்தது. இந்தப் போட்டியில் பிராவோவை சேர்த்து ஆறு வீரர்கள் ஓட்டங்கள் எதுவும் சேர்க்காமல் ஆட்டமிழந்தனர். இந்தத் தோல்வியைப்பற்றிக் கூறும் போது \"எட்வர்டு\" அதிகவேகத்தில் பந்துவீசியதும்,\"காலின்சின்\" சிறப்பான ஆட்டமும் எங்களை தோல்வியடையச் செய்தது. அவர்களிடம் இருந்து ஆட்டத்தை மீட்க நாங்கள் எடுத்த முயற்சிகள் தோல்வியடைந்தது. ஆயினும் இதிலிருந்து நாங்கள் பாடம் கற்றுக்கொண்டோம் . அது அடுத்த போட்டியில் நாங்கள்வெற்றி பெற உதவும் எனத் தெரிவித்தார். 19 வயதுக்கு உட்பட்டோருக்கான துடுப்பாட்ட உலகக்கிண்ணத் தொடரில் ஐந்து போட்டிகளில் விளையாடி 165 ஓட்டங்கள் சேர்த்தார். இவரின் சராசரி 55 ஆகும்.நேபாளத்திற்கு எதிரான இறுதிப் போட்டியில் ஒன்பது ஓட்டங்கள் மட்டும் விட்டுக்கொடுத்து மூன்று (3/9) இலக்குகளைக் கைப்பற்றினார். மேலும் அந்தப் போட்டியில் இறுதிவரை ஆட்டமிழக்காமல் 24 ஓட்டங்கள் எடுத்தார். 2007-2008 ஆண்டுகளில் இரு முதல் தரத் துடுப்பாட்டங்களில் விளையாடினார். ஆனால் முழுமையான திறனை வெளிபடுத்தத் தவறினார். அதிகபட்சமாக 29 ஓட்டங்களையே இவரால் எடுக்க முடிந்தது.\n"}
{"id": "99851", "url": "https://ta.wikipedia.org/wiki?curid=99851", "title": "வினைத்தொழில் சோகீரனார்", "text": "வினைத்தொழில் சோகீரனார்\n\nவினைத்தொழில் சோகீரனார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று மட்டும் உள்ளது. அது நற்றிணை 319 எண் கொண்ட பாடலாக அமைந்துள்ளது.\nSection::::புலவர்பெயர் விளக்கம்.\nதலைவன் தான் செய்ய விரும்பும் தொழிலில் சோகம் காண்பதை இப்பாடல் தெரிவிப்பதால் இப்பாடலைப் பாடிய புலவர் பாடற்பொருளால் இப்பெயர் சூட்டப்பட்டுள்ளார்.\n\nகாதலிக்குக் காப்பு மிகுந்துள்ளது. நள்ளிரவில் தலைவன் உறக்கமின்றித் தன் காதலியை எண்ணிக்கொண்டிருக்கிறான்.\n\nSection::::பாடல் சொல்லும் செய்தி.\nஓதம் - கடல்லை ஓய்வின்றி ஒலித்துக்கொண்டிருக்கிறது.\nஊதை - ஊதைக்காற்று 'அவ் அவ்' என்று உதடுகள் நடுங்கும்படி வீசுகிறது.\nகூகை - மணல் பரந்துகிடக்கும் தெருச் சதுக்கத்தில் இருந்துகொண்டு குழறுகிறது.\nஅணங்கு - நள்ளிரவில் அணங்குகள் தரையில் கால் பாவி நடமாடுகின்றன.\n\nஇந்த வேளையில் பாவை போன்ற அவளது முலை முயக்கம் என் நெஞ்சை வாட்டுகிறது; என் செய்வேன் என்று காதலன் கலங்குகிறான்.\n"}
{"id": "99853", "url": "https://ta.wikipedia.org/wiki?curid=99853", "title": "விற்றூற்று வண்ணக்கன் தத்தனார்", "text": "விற்றூற்று வண்ணக்கன் தத்தனார்\n\nவிற்றூற்று வண்ணக்கன் தத்தனார் சங்ககாலப் புலவர்களில் ஒருவர். இவரது பாடல் ஒன்றே ஒன்று சங்கநூல் தொகுப்பில் இடம்பெற்றுள்ளது. அது நற்றிணை 298 எண் கொண்ட பாடலாக வருகிறது.\n\nபொன்னையும், நாணயங்களையும் உரசி அதன் வண்ணம் (வருணத் தரம்) பார்போர் வண்ணக்கன் எனப்பட்டனர்\nதலைவன் பொருளுக்காகப் பிரிய ஒருபுறம் நினைக்கிறான். மற்றொருபுறம் கரும்பு போல் இனிக்கும் தன் காதலியின் தோளையும், கூடல் நகரை அடுத்த பெருமலையில் (பெருமை மிக்க திருப்பரங்குன்றம்) பூத்த மலர்மணம் கமழும் கூந்தலையும் கொண்ட தன் காதலியை நினைக்கிறான். இறுதியில் பொருட்பிரிவைக் கைவிட்டுவிட்டுக் காதலியுடன் தங்கிவிடுகிறான்.\n\nஅவன் செல்ல நினைத்த வழி\n\nபாலைநில ஆடவர் தண்ணுமை முழக்கத்துடன் வழிப்பறி செய்வர். பறவைகளையும் பிடிப்பர்.\nஇந்த முழக்கத்தைக் கேட்டுக் கழுகுகளே பறந்தோடிப்போய் தன் இனத்தோடு சேர்ந்துகொள்ளுமாம்.\n"}
{"id": "99856", "url": "https://ta.wikipedia.org/wiki?curid=99856", "title": "விற்றூற்று மூதெயினனார்", "text": "விற்றூற்று மூதெயினனார்\n\nவிற்றூற்று மூதெயினனார் சங்ககாலப் புலவர்களில் ஒருவர். இவரது பாடல்களாகச் சங்கநூல் தொகுப்பில் 4 பாடல்கள் உள்ளன.\n\nவிற்றூற்று என்னும் ஊரில் வாழ்ந்த மற்றொரு புலவர் விற்றூற்று வண்ணக்கன் தத்தனார்.\nSection::::அகநானூறு 37.\nபொருள் தேடச் சென்ற இடத்திலேயே தங்காமல் திரும்பிவுடுவார் என்றாலும், அவர் சென்னிருக்கும் இடத்தைப்பற்றி எண்ணும்போது உள்ளம் வருந்துகிறது என்கிறாள் தலைவி. தோழியும் அதனை வழிமொழிகிறாள்.\n\nஇரவெல்லாம் உழவர் களத்தில் நெல் அடித்த சுனைப் புழுதியும், விடிலில் அவர்கள் பிணையல் அடித்த வைக்கோல் துகள் புழுதியும் நீர்நிலைகளில் படிந்திருக்கும். அதன் சூசிகளை விலக்கிவிட்டு, மாவிலையைக் குடை போல் வளைத்து நீரை மொண்டு, யானை நீர் பருகுவது போல நீர் பருக வேண்டும். பாலில் வெந்த கொள்ளும், பயரும் உண்ணவேண்டும். பகலெல்லாம் சுற்றித் திரிந்தபின் இரவில் மருதமரத்து அடியில் எருதுகளோடு சேர்ந்து உறங்கவேண்டும். என் துணையைத் துறந்த அவருக்குத் துணை, பொருள் தேடும் இடத்தில் இப்படித்தான் இருக்கும்.\n\nSection::::அகநானூறு 136.\nதலைவியின் ஊடலைத் தணிக்க முடியாதபோது தலைவன் தன் திருமணநாள் நிகழ்வுகளை எண்ணிப் பார்க்கிறான்.\n\nSection::::அகநானூறு 288.\nசந்தனம் பூசிய மார்பில் வேங்கைப்பூ மாலை சூடிக்கொண்டு தலைவன் தலைவிடம் வருகிறான். மலையடுக்கத்தின் உச்சியில் இருந்த மாங்காடு என்னும் ஊரில் குட்டியை வயிற்றில் வைத்துக்கொண்டிருந்த மந்தியின் பசியைப் போக்குவதற்காகக் குட்டியின் தந்தை கடுவன் பலாப்பழத்தைப் பிய்ப்பது போலத் தந்தை தன் வழுக்கைத் தலையைப் பிந்த்துக்கொண்டு மகளைக் காப்பிட்டு வைத்திருக்கிறான். எனவே பகலில் தலைவியை அடைய வரவேண்டாம் என்று தோழி தலைவனிடம் தெரிவிக்கிறாள்.\n\nகாத்திருக்கும் தலைவனுக்குக் கேட்குமாறு தோழி மலைவிக்குச் சொல்கிறாள்.\n\nSection::::குறுந்தொகை 372.\nதமிழ்நாட்டில நிகழ்ந்த இயறகைச் சீற்றங்கள் இப் பாடலில் தெரிவிக்கப்படுகின்றன.\n\nகடுவளி (சூராவளி) (பேய்க்காற்று)\nஆழித்தலை வீசிய அயிர்சேற்று அருவி (மணல்மழை)\n\n(இல்லாததும், பொல்லாததும் சொல்பவர்களை இக்காலத்தில் புழுதியை வாரிக் கொட்டுகின்றனர் என்பர். அதுபோல இப்புலவழும் அலர் தூற்றப்படுவதைக் குறிப்பிடுகின்றார்) தலைவி வாழும் வீடு பதுக்கையாம். அது கூழை பெய் எக்கரில் உள்ளதாம். அந்தப் பதுக்கையில் வாழும் மன்னைப்பற்றி மணல்மாரி போல் அலர் தூற்றுகிறார்களாம். - இப்படித் தலைவி குறிப்பிடுகிறாள்.\n"}
{"id": "99857", "url": "https://ta.wikipedia.org/wiki?curid=99857", "title": "கேமர் ரோச்", "text": "கேமர் ரோச்\n\nகெமர் அந்திரே ஜமால் ரோச் (\"Kemar Andre Jamal Roach\", பிறப்பு: 30 சூன் 1988) பார்படோசு நாட்டுத் துடுப்பாட்டப் பந்து வீச்சாளர். இவர் 2006 ஆம் ஆண்டில் இலங்கையில் இடம்பெற்ற 19-வயதிற்குட்பட்டோருக்கான உலகக்கிண்ணத் துடுப்பாட்டப் போட்டிகளிலும், மற்றும் 2011 உலகக்கிண்ணப் போட்டிகளிலும் மேற்கிந்தியத்தீவுகள் துடுப்பாட்ட அணிக்காக பங்குபற்றியவர். தேர்வு, மற்றும் ஒருநாள் துடுப்பாட்டப் போட்டிகளிலும் பங்குபற்றி வருகிறார். விரைவுப் பந்துவீச்சாளரான இவர் 150 கிமீ/மணி வேகத்தில் பந்து வீசக்கூடியவர்.\n\n2011 உலகக்கிண்ணத்துக்கான ஆரம்பநிலைப் போட்டி ஒன்றில் நெத்ர்லாந்து அணிக்கு எதிராக விளையாடி ஒரு பந்துப்பரிமாற்றத்தில் மூன்று இலக்குகளை வீழ்த்தினார். இதே போட்டியில் 27 பந்துகளுக்கு ஆறு இலக்குகளை வீழ்த்தியிருந்தார்.\n\n"}
{"id": "99863", "url": "https://ta.wikipedia.org/wiki?curid=99863", "title": "தி ப்ரின்சஸ் அண்ட் தி ஃப்ராக்", "text": "தி ப்ரின்சஸ் அண்ட் தி ஃப்ராக்\n\nதி ப்ரின்சஸ் அண்ட் தி ஃப்ராக் (\"The Princess and the Frog\") 2009ம் ஆண்டு வெளியான ஒரு அமெரிக்க அசைபடம் (animated movie). வால்ட் டிஸ்னி கம்பனி நிறுவனத்தால் தயாரிக்கப்பட்ட இப்படம் திசம்பர் 11, 2009ல் வெளியானது.\n\n"}
{"id": "99875", "url": "https://ta.wikipedia.org/wiki?curid=99875", "title": "மூலம்", "text": "மூலம்\n\nமூலம் என்ற தலைப்பில் உள்ள கட்டுரைகள்:\n\n"}
{"id": "99894", "url": "https://ta.wikipedia.org/wiki?curid=99894", "title": "சங்க கால இயற்கைச் சீற்றங்கள்", "text": "சங்க கால இயற்கைச் சீற்றங்கள்\n\nவிற்றூற்று மூதெயினனார் தமிழ்நாட்டில் நிகழ்ந்த சங்க கால இயற்கைச் சீற்றங்களைத் தம் பாடலில் தெரிவிக்கிறார்.\n\nகடுவளி (பேய்க்காற்று) கடுவளி பனைமரத்து மடல்களைக் குருத்தோடு அடித்துச் சென்று போட்ட குப்பை மலை உச்சியில் காய்ந்துகொண்டிருக்கும். \nஆழித்தலை வீசிய அயிர்சேற்று அருவி.. ஆழி என்பது கடல். கடலோரப் பகுதயில் மணல்காற்று வீசும். அது அருவியில் நீர் கொட்டுவது போல மணலைக் கொட்டும்.\n"}
{"id": "99895", "url": "https://ta.wikipedia.org/wiki?curid=99895", "title": "ராம்நரேஷ் சர்வான்", "text": "ராம்நரேஷ் சர்வான்\n\nராம்நரேஷ் ரொனி சர்வான் (\"Ramnaresh Ronnie Sarwan\", பிறப்பு: 23 சூன் 1980) கரிபியன் நாடான கயானாவில் பிறந்து மேற்கிந்தியத்தீவுகள் துடுப்பாட்ட அணிக்காக விளையாடும் ஒரு இந்தோ-கயானிய வம்சாவழி துடுப்பாட்ட வீரர்.\n\n2000 ஆண்டு மே மாதத்தில் பாக்கித்தான் அணிக்கு எதிராக பார்படோசில் தனது முதலாவது தேர்வுத் துடுப்பாட்டப் போட்டியில் பங்குபற்றினார். இப்போட்டியில் ஆட்டமிழக்காமல் 84 ஓட்டங்களைப் பெற்றார். பெப்ரவரி 2009 இல் இவர் இங்கிலாந்துக்கு எதிராக விளையாடி 291 ஓட்டங்களைக் குவித்தார். இவர் பகுதி-நேரப் பந்து வீச்சாளரும் ஆவார்.\n\n"}
{"id": "99899", "url": "https://ta.wikipedia.org/wiki?curid=99899", "title": "டுவைன் பிராவோ", "text": "டுவைன் பிராவோ\n\nடுவைன் ஜேம்ஸ் ஜோன் பிராவோ (\"Dwayne James John Bravo\", பிறப்பு: அக்டோபர் 7, 1983, திரினிடாட் டொபாகோ) இவர் மேற்கிந்தியத்தீவுகள் துடுப்பாட்ட அணியின் முன்னணி துடுப்பாளர் மற்றும் முன்னாள் தலைவர் (துடுப்பாட்டம்) ஆவார். இவர் வலதுகை மட்டையாளர். இவரின் பந்துவீச்சு வலதுகை மித விரைவு வீச்சு ஆகும். திரினிடாட் டொபாகோ அணிக்காக உள்ளூர்ப் போட்டிகளில் விளையாடி வருகிறார். இவர் மேற்கிந்தியத் தீவுகள் அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவ துடுப்பாட்டங்களிலும் விளையாடி வருகிறார். சிறந்த சகலத்துறையர்களுள் ஒருவராக அறியப்படுகிறார். மேலும் விதவிதமான பந்துகளை இறுதிக்கட்ட ஓவர்களை வீசுவதாலும், அதிரடியாக விளையாடுவதாலும் இவர் பரவலாக அறியப்படுகிறார். இவர் பாடகராகவும் உள்ளார்.\n\n2004 ஆம் ஆண்டுமுதல் விளையாடிவரும் இவர் தற்போதுவரை 40 தேர்வுத் துடுப்பாட்டம், 164 ஒருநாள் பன்னாட்டுத் துடுப்பாட்டம்,66 பன்னாட்டு இருபது20 போட்டிகளை மேற்கிந்தியத்தீவுகள் துடுப்பாட்ட அணிக்காக விளையாடியுள்ளார். 2012 ஐசிசி உலக இருபது20 மற்றும் 2016 ஐசிசி உலக இருபது20 போட்டித் தொடரின் கோப்பைகளை வெல்வதற்கு மிகமுக்கிய நபராகத் திகழ்ந்தார்.\n\nஇவர் பிறந்த ஊரான திரினிடாட் டொபாகோ அணிக்காக உள்ளூர்ப் போட்டிகளில் 2002 ஆம் ஆண்டு முதல் விளையாடி வருகிறார். இந்தியன் பிரீமியர் லீக் தொடரில் சென்னை சூப்பர் கிங்ஸ் அணிக்காகவும், \"பாக்கித்தான் சூப்பர் லீக்கில் லாஹூர் கலாந்தர்ஸ் அணிக்காகவும், பிக்பாஷ் லீக்கில் மெல்போர்ன் ரெனெகடஸ் அணிக்காகவும், வங்காளதேச பிரீமியர் லீக்கில் சிட்டகாங் கிங்ஸ் அணிக்காகவும், இங்கிலாந்து மாகாண துடுப்பாட்டப் போட்டிகளில் கென்ட் மற்றும் எஸ்செக்ஸ் அணிகளுக்காக\" உள்ளூர்ப் போட்டிகளில் விளையாடி வருகிறார். 2013 ஆம் ஆண்டில் கரீபியன் பிரீமியல் லீக்கின் துவக்கத்தில் ஒப்போலை உரிமையுள்ள வீரராக அறியப்பட்டார்.\n\nசனவரி 31, 2015 ஆம் ஆண்டில் தேர்வுத் துடுப்பாட்டப் போட்டிகளில் இருந்து ஓய்வு பெறுவதாக அறிவித்தார். ஆனாலும் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் தொடர்ந்து விளையாடி வருகிறார். \"ஜலக் திக்ஹாலா ஜா\" எனும் தொலைக்காட்சி நிகழ்ச்சியில் பங்குபெற்றார். 2016 ஐசிசி உலக இருபது20 போட்டித் தொடரில் கோப்பை வென்றதைத் தொடர்ந்து அதனை கொண்டாடும் விதமாக \"சேம்பியன் சேம்பியன்\" எனும் பாடலைப் பாடி, தயாரித்து மார்ச் 2016 இல் வெளியிட்டார்.\n\nSection::::இந்தியன் பிரீமியர் லீக்.\n2013 இந்தியன் பிரீமியர் லீக் போட்டித் தொடரில் சென்னை சூப்பர் கிங்ஸ் அணிக்காக விளையாடினார். இந்தத் தொடரில் சிறப்பான பங்களிப்பை அளித்த இவர் 32 இலக்குகளைக் கைப்பற்றி அதிக இலக்குகள் பெறுபவர்களுக்கான கருஞ்சிவப்பு நிறத் தொப்பியைப் பெற்றார். பின் 2014 இந்தியன் பிரீமியர் லீக் போட்டித் தொடரின் முதல் போட்டியில் கிங்சு இலெவன் பஞ்சாபு அணிக்கு எதிரான போட்டியில் காயம் காரணமாக அந்தத் தொடரில் விளையாடவில்லை. மே 3, 2015 இல் \"சலோ சலோ எனும் பாடலை\" சென்னையில் வெளியிட்டார்.\n\n2015 இந்தியன் பிரீமியர் லீக் போட்டித் தொடரில் சென்னை சூப்பர் கிங்ஸ் அணிக்காக விளையாடினார். இந்தத் தொடரில் சிறப்பான பங்களிப்பை அளித்த இவர் 26 இலக்குகளைக் கைப்பற்றி அதிக இலக்குகள் பெறுபவர்களுக்கான கருஞ்சிவப்பு நிறத் தொப்பியைப் இரண்டாவது முறையாகப் பெற்றார்.\n\nSection::::சாதனைகள்.\nஒருநாள் பன்னாட்டுத் துடுப்பாட்டப் போட்டிகளில் 43 ஓட்டங்கள் விட்டுக்கொடுத்து 6 இலக்குகளைக் கைப்பற்றினார். இதன்மூலம் அணித்தலைவராக இருந்து அதிக இலக்குகளைக் கைப்பற்றியவர் எனும் சாதனையைப் படைத்தார். ஜெரோம் டெய்லருடன் இணைந்து பன்னாட்டு இருபது20 போட்டியில் 9 ஆவது இணைக்கு 66 ஓட்டங்கள் சேர்த்து சாதனை படைத்தார்.\n\nSection::::வெளியிணைப்புகள்.\nஅதிகாரப்பூர்வ வலைத்தளம்\n"}
{"id": "99900", "url": "https://ta.wikipedia.org/wiki?curid=99900", "title": "சிவ்நாராயின் சந்தர்பால்", "text": "சிவ்நாராயின் சந்தர்பால்\n\nசிவ்நாராயின் சந்தர்பால் (\"Shivnarine Chanderpaul\", பிறப்பு: ஆகத்து 16, 1974) கயானா நாட்டைச் சேர்ந்த ஒரு துடுப்பாட்ட வீரர். மேற்கிந்தியத் தீவுகள் துடுப்பாட்ட அணியின் முன்னணி துடுப்பாளர்களுள் ஒருவரான இவர் இடதுகை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலதுகை சுழல் திருப்பம் ஆகும். களத்தடுப்பிலும் இவரின் பணி குறிப்பிடத்தக்கது. அனைத்துக் காலத்திற்குமான சிறந்த மட்டையாளர்களுள் ஒருவராக அறியப்படுகிறார். இந்தோ கரீபியனான இவர் மேற்கிந்தியத் தீவுகள் அணிக்காக 100 தேர்வுத் துடுப்பாட்டப் போட்டிகளில் விளையாடினார். சச்சின் டெண்டுல்கர் மறும் சனத் ஜயசூரிய ஆகியோருக்கு அடுத்தபடியாக இருபதாண்டு காலம் துடுப்பாட்டம் விளையாடிவர்களில் மூன்றாவதாக கருதப்படுகிறார்.\n\nஇவர் 14 தேர்வுத் துடுப்பாட்டம் மற்றும் 16 ஒருநாள் பன்னாட்டுத் துடுப்பாட்டப் போட்டிகளுக்கு மேற்கிந்தியத்தீவுகள் துடுப்பாட்ட அணிக்குத் தலைவராக இருந்துள்ளார். இடதுகை மட்டையாளரான இவர் நண்டு போல வித்தியாசமான முறையில் நின்று விளையாடியதன் மூலம் பரவலாக அறியப்படுகிறார். சர்வதேச போட்டிகளில் 20,000 ஓட்டங்களுக்கு மேல் எடுத்துள்ளார். 2008 ஆம் ஆண்டின் சிறந்த வீரர்களுள் ஒருவராக இவரை விசுடன் துடுப்பாட்டாளர்களின் நாட்குறிப்பு அறிவித்தது.\n\nதனது 19 ஆவது வயது முதல் சர்வதேச துடுப்பாட்டப்போட்டிகளில் விளையாடினார். ஆனால் மூன்று ஆண்டுகாலமாக நூறு அடிக்காத காரணத்தினால் இவர் விமர்சனத்திற்கு உள்ளானார். துவக்கத்தில் காயங்களினால் அவதிப்பட்டார். 2000 ஆம் ஆண்டில் இவர் காலிலுள்ள எலும்பின் ஒரு பகுதியை எடுத்ததினால் ஏதிலாச் சோர்வுடையராக இருந்தார். அதன்பின் தேர்வுத் துடுப்பாட்டப் போட்டிகளில் 11,000 ஓட்டங்களைக் குவித்தார். இதன்மூலம் தேர்வுத் துடுப்பாட்டப் போட்டிகளில் அதிக ஓட்டங்களைக் குவித்த வீரர்களின் தரவரிசையில் 8 ஆவது இடத்தில் உள்ளார்.\n\nநிலையான ஆட்டத் திறனை வெளிப்படுத்தாததால் 2015 ஆம் ஆண்டில் விளையாடும் அணியில் இவருக்கு இடம் கிடைக்கவில்லை. அதன்பின் 2016 ஆம் ஆண்டில் சர்வதேச போட்டிகளில் இருந்து ஓய்வு பெறுவதாக அறிவித்தார்.\n\nSection::::சர்வதேச போட்டிகள்.\n1993 ஆம் ஆண்டில் இங்கிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் விளையாடும் மேற்கிந்தியத்தீவுகள் துடுப்பாட்ட அணியில் இவருக்கு இடம் கிடைத்தது. இந்தத் தொடரில் சிறப்பான திறனை வெளிப்படுத்தி அதிக ஓட்டங்கள் எடுத்தவர்கள் பட்டியலில் இடம்பிடித்தார். இந்தத் தொடரில் இவர் 372 ஓட்டங்கள் எடுத்தார். இவரின் துடுப்பாட்ட சராசரி 124.00 ஆகும். \"நாட்டிங்ஹாமில்\" நடைபெற்ற முதல் துடுப்பாட்டப் போட்டியில் இறுதிவரை ஆட்டமிழக்காமல் 203 ஓட்டங்கள் எடுத்தார். 1993-1994 ஆம் ஆண்டில் நடைபெற்ற \"ரெட் ஸ்ட்ரிப் கோப்பைக்கான\" போட்டியில் அதிகபட்ச மட்டையாளர் சராசரிக்கும் சற்றுக் குறைவான சராசரியைப் பெற்றார். இதன்மூலம் அடுத்த தொடர்களிலும் விளையாடும் வாய்ப்பினைப் பெற்றார். இவர் இடதுகை சுழற்பது வீச்சாளராகவும் செயல்பட்டார். இங்கிலாந்து அணிக்கு எதிராக 16 ஓவர்கள் வீசினார். ஆனால் இலக்குகளைப் பெற இயலவில்லை. மேலும் அந்தப் போட்டியில் 62 ஓட்டங்கள் எடுத்தார். நான்கு போட்டிகளில் விளையாடிய இவர் மொத்தம் 288 ஓட்டங்களைப் பெற்றார். இவரின் சராசரி 57.60 ஆகும்.\n\nஇதற்கு அடுத்த இரண்டு ஆண்டுகள் சில போட்டிகளில் விளையாடும் வாய்ப்பினைப் பெற்றார். ஆத்திரேலியத் துடுப்பாட்ட அணிக்கு எதிரான போட்டிகள் உள்ளிட்ட சில போட்டிகளில் இவருக்கு வாய்ப்பு கிடைக்கவில்லை.\n\n1993 ஆம் ஆண்டில் மேற்கிந்தியத் தீவுகள் துடுப்பாட்ட அணி இங்கிலாந்தில் சுற்றுப்பயணம் செய்து விளையாடியது . 19 வயதிற்கு உட்பட்டோருக்கான மேற்கிந்தியத் தீவுகள் அணியில் இவர் இடம் பெற்றார். அந்தத் தேர்வுத் துடுப்பாட்டத் தொடரில் சிறப்பான ஆட்டத்திறனை வெளிப்படுத்தினார். மொத்தம் 372 ஓட்டங்களை 124. எனும் சராசரியோடு எடுத்தார். அந்தத் தொடரில் டிரெண்ட் பிரிட்ஜில் நடைபெற்ற போட்டியில் இவர் இறுதி வரை ஆட்டமிழக்காமல் 203* ஓட்டங்கள் எடுத்தார். 1993-94 ஆண்டுகளில் நடைபெற்ற \"ரெட் ஸ்டிரிப்\" கோப்பையில் சிறப்பான ஆட்டத்தினை வெளிப்படுத்தினார். இங்கிலாந்துக்கு எதிரான தொடரில் இவர் பந்து வீச்சு மற்றும் மட்டையாட்டம் ஆகிய இரண்டிலும் சிறப்பான திறனை வெளிப்படுத்தினார். முதல் ஆட்டப் பகுதியில் 16 ஓவர்கள் வீசினார். ஆனால் இலக்கினைக் கைப்பற்றவில்லை.பின் மட்டையாட்டத்தில் 62 ஓட்டத்தினை எடுத்தார். அரிமுகத் தொடரில் நான்கு போட்டிகள் கொண்ட தேர்வுத் துடுப்பாட்டத் தொடரில் இவர் விளையாடினார். அதில் 288 ஓட்டங்களும் 57.60 எனும் சராசரியோடு பெற்றார்.\n\n1994 ஆம் ஆண்டில் மேற்கிந்தியத் தீவுகள் துடுப்பாட்ட அணி இந்தியாவில் சுற்றுப்பயணம் செய்து விளையாடியது . அக்டோபர் 17 இல் பரிதாபாத்தில் நடைபெற்ற இந்தியத் துடுப்பாட்ட அணிக்கு எதிரான முதல் ஒருநாள் பன்னட்டுத் துடுப்பாட்டப் போட்டியில் இவர் அறிமுகமானர். அந்தப் போட்டியில் இவர் மட்டையாட வாய்ப்பு கிடைக்கவில்லை.\n\nதனது முதல் 18 தேர்வுத் துடுப்பாட்டப் போட்டிகளில் 1,232 ஓட்டங்களை 49.28 எனும் சராசரியோடு எடுத்தார். அதில் பதின்மூன்று ஐமது ஓட்டங்கள் அடங்கும்.அதில் அதிகபட்சமாக 82 ஓட்டங்களை எடுத்தார். இந்தியத் துடுப்பாட்ட அணிக்கு எதிராக 19 ஆவது தேர்வுப் போட்டியில் கலந்து கொண்டார். அதில் 137 ஓட்டங்கள் எடுத்து தனது முதல் நூறு ஓட்டங்களைப் பதிவு செய்தார். அதற்கு அடுத்த மாதம் அதே அணிக்கு எதிராக ஒருநாள் பன்னாட்டுத் துடுப்பாட்டப் போட்டியில் கலந்து கொண்டார். அந்தப் போட்டியில் 109 ஓட்டங்கள் எடுத்து தனது முதல் நூறு ஓட்டங்களைப் பதிவு செய்தார்.\n\n1998 ஆம் ஆண்டில் இங்கிலாந்துத் துடுப்பாட்ட அணிக்கு எதிரான தேர்வுத் துடுப்பாட்டத்திலும் 1999 ஆம் ஆண்டில் தென்னாப்பிரிக்க அணிக்கு எதிரான ஒருநாள் பன்னாட்டுத் துடுப்பாட்டப் போட்டிகளிலும் இவர் நூறு ஓட்டங்களை எடுத்தார். அதற்கு அடுத்த போட்டியில் சந்திரபால் மற்றும் கார்ல் ஹூப்பர் ஆகியோர் இணாஇந்து 226 ஓட்டங்கள் எடுத்தனர். அதில் சந்திரபால் 150 ஓட்டங்களையும் ஹூப்பர் 108 ஓட்டங்களையும் எடுத்தனர். தற்போதுவரை ஒருநாள் போட்டிகளில் அதிக ஓட்டங்கள் அடித்த இணை எனும் சாதனையினைத் தக்க வைத்துள்ளது. மேலும் அந்த ஒட்டங்களே சந்திரபாலின் அதிகபட்ச ஒருநாள் ஓட்டமாகும். இதன் பிறகான போட்டிகளில் சந்திரபால்போதுமான திறன்களை வெளிப்படுத்தத் தவறினார். ஐம்பது ஓட்டங்களை நூறு ஓட்டங்களாக எடுக்க தவறினார். 1999 ஆம் ஆண்டில் நிகழ்ச்சி முடிந்து வீடு திரும்பும் போது திருடன் என நினைத்து ஒரு காவல திகாரியினை சுட்டார். 2000 ஆம் ஆண்டில் நடைபெற்ற சிகிச்சைக்குப் பின் சிறப்பாக விளையாடத் துவங்கினார்.\n\nSection::::வெளியிணைப்புகள்.\nExtensive profile on The Cricket Monthly\n"}
{"id": "99910", "url": "https://ta.wikipedia.org/wiki?curid=99910", "title": "ரவி ராம்பால்", "text": "ரவி ராம்பால்\n\nரவீந்திரநாத் ராம்பால் (\"Ravindranath Rampaul\", பிறப்பு: அக்டோபர் 15, 1984) திரினிடாட் டொபாகோ நாட்டின் ஒரு துடுப்பாட்ட வீரர். இவர் மேற்கிந்தியத் தீவுகள் துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் வலதுகை விரைவு-மித பந்துவீச்சுசாளரான இவர் இடதுகை துடுப்பாளரும் கூட. மேற்கிந்தியத் தீவுகளுக்காக சர்வதேச டெஸ்ட், ஒரு நாள் மற்றும் டி20 போட்டிகளில் விளையாடும் இந்திய வம்சாவழியைச் சேர்ந்த முதல் விரைவு பந்து வீச்சாளர் இவரே.\n"}
{"id": "99912", "url": "https://ta.wikipedia.org/wiki?curid=99912", "title": "ஜபல்பூர்", "text": "ஜபல்பூர்\n\nஜபல்பூர் (Jabalpur, ) இந்தியாவின் மத்தியப் பிரதேச மாநிலத்தில் உள்ள ஓர் நகரமாகும். இது இந்தூர் மற்றும் போபாலை அடுத்து மத்தியப் பிரதேசத்தில் உள்ள மூன்றாவது மிகப் பெரிய நகரமாகும். இந்நகரம் இந்தியாவின் நடுப்பகுதியில் உள்ள மகாகௌசால் பகுதியில் மாநிலத்தின் கிழக்குப் பகுதியில் அமைந்துள்ளது. ஜபல்பூர் கோட்டம் மற்றும் மாவட்டத்தின் தலைநகரமாகவும் விளங்குகிறது.\n\nவரலாற்றில், கல்ச்சூரி, கோண்டா பேரரசுகளின் மையமாக விளங்கிய ஜபல்பூர் மராத்தாக்கள் மற்றும் முகலாயர்களின் ஆட்சியில் மாறிமாறி இருந்து வந்தது பத்தொன்பதாம் நூற்றாண்டின் துவக்கத்தில் பிரித்தானியர்களால் பிடிக்கப்பட்டு ஜுப்பல்போர் என ஆட்சியின் பாசறை நகரமாக உருவாக்கப்பட்டது. விடுதலை இயக்கத்தின் போது சுபாசு சந்திரபோசை காங்கிரசின் தலைவராக முதல்முறை தேர்ந்தெடுத்த திரிபுரி மாநாடு இங்கு தான் நடைபெற்றது. இந்திய விடுதலைக்குப் பிறகு ஜபல்பூரைத் தலைநகரமாகக் கொண்டு மகாகோசல் மாநிலம் அமைக்கப்பட வேண்டும் என்ற கோரிக்கை இருந்து வருகிறது. 1990ஆம் ஆண்டு மண்டல் ஆணைக்குழு பரிந்துரைகளுக்கு எதிரான போராட்டத்தில் பன்னிரெண்டு பதின்ம வயதினர் தானேயிட்டுக்கொண்டு தீயில் மாண்டதை அடுத்து தேசிய அளவில் கவனம் பெற்றது.\n\n"}
{"id": "99918", "url": "https://ta.wikipedia.org/wiki?curid=99918", "title": "நேரு நினைவுக் கல்லூரி", "text": "நேரு நினைவுக் கல்லூரி\n\nநேரு நினைவுக் கல்லூரி (\"Nehru Memorial College\"), தமிழ்நாட்டில் திருச்சி மாவட்டத்தில் உள்ள புத்தனாம்பட்டியில் அமைந்துள்ள ஒரு கலை மற்றும் அறிவியல் கல்லூரி. இதனை 1967-ல் அன்றைய தமிழக முதல்வர் கா. ந. அண்ணாதுரை திறந்து வைத்தார். இதன் நிறுவனர் மூக்கப்பிள்ளை. இதில் மொத்தம் 13 துறைகள் உள்ளன.இக்கல்லூரியில் மாணவர்களுக்கும் மாணவிகளுக்கும் விடுதி வசதி உள்ளது. தமிழ்நாட்டுக் கல்லூரிகளுள் முதலில் கணினித் துறை இக்கல்லூரியிலும் திருச்சி புனித சூசையப்பர் கல்லூரியிலும் தான் அறிமுகப்படுத்தப்பட்டது. (1983-1984 கல்வி ஆண்டில்). இக்கல்லூரி மாவட்டத் தலைநகர் திருச்சியுடனும் துறையூருடனும் சாலைகளால் நன்கு இணைக்கப்பட்டுள்ளது. கல்லூரி தொடங்கும் போது சென்னை பல்கலைக்கழகத்துடன் இணைவுப்பெற்று பின்னர் 1983ஆம் ஆண்டு பாரதிதாசன் பல்கலைக்கழகத்தோடு இணைக்கப்பெற்றது. 2004 ஆம் ஆண்டு இக்கல்லூரி தன்னாட்சி பெற்றது.\n\n\n\nSection::::நிகழ்வுகள்.\n12,13,14-09-2012: தேசிய தர நிரணயம் மற்றும் மதிப்பீட்டுக் கழகத்திலிருந்து (NAAC) தர மதிப்பிட்டுக் குழு (PTV) வருகை புரிந்தது.\n5-01-2013: தேசிய தர நிரணயம் மற்றும் மதிப்பீட்டுக் கழகம் நேரு நினைவுக் கல்லூரிக்கு \"A\" Grade வழங்கியது\n\n"}
{"id": "99920", "url": "https://ta.wikipedia.org/wiki?curid=99920", "title": "ஆன்ட்ரே ரசல்", "text": "ஆன்ட்ரே ரசல்\n\nஆன்ட்ரே டுவைன் ரசல் (Andre Dwayne Russell , பிறப்பு: ஏப்ரல் 29 1988) யமேக்கா நாட்டுத் துடுப்பாட்ட வீரர். இவர் மேற்கிந்தியத் தீவுகள் துடுப்பாட்ட அணியின் சகலதுறை ஆட்டக்காரர்களில் ஒருவர். இவர் வலதுகை துடுப்பாளரும், வலதுகை விரைவுப் பந்துவீச்சாளரும் ஆவார். களத்தடுப்பிலும் இவரின் பணி குறிப்பிடத்தக்கது. இவரின் அதிரடித் துடுப்பாட்டங்களினால் இவர் பரவலாக அறியப்படுகிறார். கரீபியன் பிரீமியர் லீக்கில் ட்ரிபாங்கோ நைட் ரைடர்ஸ் அணிக்கு எதிரான போட்டியில் 42 பந்துகளில் நூறு ஓட்டங்கள் அடித்தார். இதில் 11 ஆறுகள் மற்றும் 3 நான்குகள் அடங்கும்.\n\nSection::::சர்வதேச போட்டிகள்.\nநவம்பர் 2010 ஆம் ஆண்டில் இலங்கைத் துடுப்பாட்ட அணிக்கு எதிரான தேர்வுத் துடுப்பாட்டப்போட்டியில் அ/ரிமுகமானார்.\n\n2011 துடுப்பாட்ட உலகக்கோப்பை போட்டித் தொடரில் அயர்லாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானர். இந்தப் போட்டியில் ஜான் மூனி வீசிய பந்தில் ஆட்டமிழந்தார். இதில் 3 ஓட்டங்கள் மட்டுமே எடுத்தார். ஆனால் பந்துவீச்சில் சிறப்பாக செயல்பட்டார். 10 ஓவர்கள் வீசிய இவர் 37 ஓட்டங்களை விட்டுக் கொடுத்து 1 இலக்குகளை வீழ்த்தினார். இதில் 2 ஓவர்களை \"மெய்டனாக\" வீசினார். இந்தப் போட்டியில் 44 ஓட்டங்கள் வித்தியாசத்தில் வெற்றி பெற்றது. பின் சென்னையில் நடைபெற்ற இந்தியத் துடுப்பாட்ட அணிக்கு எதிரான இந்தத் தொடரில் 46 ஓட்டங்கள் விட்டுக் கொடுத்து 2 இலக்குகளை வீழ்த்தினார்.\n\nபாக்கித்தான் துடுப்பாட்ட அணிக்கு எதிரான போட்டியில் சிறப்பாகச் செயல்படத் தவறினார். எனவே இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டித் தொடரின் முதல் இரண்டு போட்டிகளில் இவருக்கு வாய்ப்பு வழங்கப்படவில்லை. எனவே மூன்றாவது போட்டியில் விளையாடும் வாய்ப்பினைப் பெற்றார். நார்த் சவுண்ட் , சர் விவியன் ரிச்சட்ஸ் அரங்கத்தில் நடைபெற்ற இந்தப் போட்டியில் 96 ஓட்டங்களில் மேற்கிந்தியத் தீவுகள் அணி 7 இலக்குகளை இழந்திருந்தது. அந்தசமயத்தில் களமிறங்கிய இவர் \"கார்ல்டன் பாஹ்\" உடன் இணைந்து 78 ஓட்டங்கள் எடுத்தார். பின் கீமர்ரோச்சுடன் இணைந்து 51 ஓட்டங்கள் எடுத்தார். இந்தப் போட்டியில் 64 பந்துகளை எதிர்கொண்டு இறுதிவரை ஆட்டமிழக்காமல் 92 ஓட்டங்களை எடுத்தார். இதன்மூலம் அந்த அணி 225 ஓட்டங்களைப் பெற உதவினார். பின் பந்துவீச்சில் ஹர்பஜன் சிங் இலக்கினை வீழ்த்தினார். மேலும் சுப்பிரமணியம் பத்ரிநாத்தை \"ரன் அவுட் ஆக்கினார்.\" பின் பார்தீவ் பட்டேல் அடித்த பந்தை \"கேட்ச்\" பிடித்தார். இவர் சிறப்பாகச் செயல்பட்ட போதிலும் இந்தப் போட்டியில் இந்திய அணி வெற்றி பெற்றது. பின் இந்திய அணிக்கு எதிரான நான்காவது ஒருநாள் போட்டியில் 14 பந்துகளில் 25 ஓட்டங்கள் எடுத்தார். பந்துவீச்சில் சிறப்பாக செயல்பட்ட இவர் சுப்பிரமணியம் பத்ரிநாத், ரவிச்சந்திரன் அசுவின், மற்றும் பிரவீன் குமார் ஆகியோரின் இலக்கினை வீழ்த்தினார். 7 ஓவர்கள் வீசி 16 ஓட்டங்கள் கொடுத்து 3 இலக்குகளை வீழ்த்தினார்.\n\nSection::::இந்தியன் பிரீமியர் லீக்.\n2012 இந்தியன் பிரீமியர் லீக் போட்டித் தொடருக்காக இவரை டெல்லி டேர்டெவில்ஸ் அணி 450,000 அமெரிக்க டாலர் மதிப்பில் ஏலத்தில் எடுத்தது.\n"}
{"id": "99925", "url": "https://ta.wikipedia.org/wiki?curid=99925", "title": "நிக்கிட்டா மில்லர்", "text": "நிக்கிட்டா மில்லர்\n\nநிக்கிட்டா ஓ'பிறையன் மில்லர் (\"Nikita O'Brien Miller\", பிறப்பு: மே 16, 1982) யமேக்கா நாட்டைச் சேர்ந்த துடுப்பாட்ட வீரர். இவர் மேற்கிந்தியத் தீவுகள் துடுப்பாட்ட அணியின் பந்து வீச்சாளர்களுள் ஒருவர். அணியின் மந்த இடதுகை மந்த இடதுகை மரபுவழி பந்துவீச்சாளரான இவர் வலதுகைத் துடுப்பாளரும் கூட.\n"}
{"id": "99927", "url": "https://ta.wikipedia.org/wiki?curid=99927", "title": "கீரோன் பொல்லார்ட்", "text": "கீரோன் பொல்லார்ட்\n\nகீரோன் அட்ரியன் பொல்லார்ட் (Kieron Adrian Pollard, பிறப்பு: மே 12, 1987), மேற்கிந்தியத் தீவுகள் துடுப்பாட்ட அணியின் சகலதுறை ஆட்டக்காரர்களில் ஒருவர். அணியின் இவர் வலதுகை துடுப்பாளரும், வலதுகை மித-விரைவு பந்துவீச்சாளரும் ஆவார். களத்தடுப்பிலும் இவரின் பணி குறிப்பிடத்தக்கது. இவர் 2009 ஆம் ஆண்டில் நடைபெற்ற \"சாம்பியன்ஸ் லீக் போட்டியில்\" சிறப்பாக விளையாடியதன் மூலம் பரவலாக அறியப்படுகிறார். இவர் \"சதர்ன் ரெட்பேக்ஸ் மற்றும் சாமர்செட்\" ஆகிய இரு அணிகளுக்காகவும் உள்ளூர் இருபது20 போட்டிகளில் விளையாடி வருகிறார். 2010 இந்தியன் பிரீமியர் லீக் போட்டியில் அதிக விலையில் இவரை மும்பை இந்தியன்ஸ் ஏலத்தில் எடுத்தது. தேர்வுத் துடுப்பாட்டப் போட்டிகளில் விளையாடாமல் 100 ஒருநாள் பன்னாட்டுத் துடுப்பாட்டங்களில் விளையாடியுள்ள இரண்டு வீரர்களுள் ஒருவர் ஆவார்.\n\nSection::::இந்தியன் பிரீமியர் லீக்.\nபொல்லார்ட் 2009 ஆம் ஆண்டில் நடைபெற்ற \"சாம்பியன்ஸ் லீக் போட்டியில்\" சிறப்பாக விளையாடியதன் மூலம் இந்தியன் பிரீமியர் லீக் போட்டிகளில் இவரை ஏலத்திற்கு எடுக்கசென்னை சூப்பர் கிங்ஸ், கொல்கத்தா நைட் ரைடர்ஸ், மும்பை இந்தியன்ஸ் மற்றும் பெங்களூர் ராயல் சேலஞ்சர்ஸ் அணிகளுக்கிடையே பலத்த போட்டி நிலவியது. இறுதியில் 750,000 அமெரிக்க டாலர் மதிப்பில் 2010 இந்தியன் பிரீமியர் லீக் தொடரில் மும்பை இந்தியன்ஸ் அணி இவரை ஏலத்தில் எடுத்தது.\n\nSection::::2010.\nமார்ச் 17, 2010 இல் கொல்கத்தா நைட் ரைடர்ஸ் அணிக்கு எதிராக பெரோசா கோட்லா விளையாட்டரங்கத்தில் நடைபெற்ற போட்டியில் மும்பை இந்தியன்ஸ் அணிக்காக தனது முதல்போட்டியில் விளையாடினார். இந்தப்போட்டியில் 13 பந்துகளில் 45 ஓட்டங்கள் எடுத்தார். இதில் 5 ஆறுகளும் அடங்கும். மேலும் 2 வீரர்களை ரன் அவுட் ஆக்கினார். இந்தத் தொடரின் ஆட்டநாயகன் விருதினைப் பெற்றார். பின் பெங்களூர் ராயல் சேலஞ்சர்ஸ் அணிக்கு எதிரான அரைறுதிப் போட்டியில் 13 பந்துகளில் இறுதிவரை ஆட்டமிழக்காமல் 33 ஓட்டங்களை எடுத்தார். இதில் 3 ஆறுகளும் அடங்கும். மேலும் 3 இலக்குகளைக் கைப்பற்றினார். 1 எதிரணி வீரரரை ரன் அவுட் ஆக்கினார். இந்தப் போட்டியிலும் ஆட்ட நாயகன் விருது பெற்று அணியை இறுதிப் போட்டிக்குச் செல்ல உதவினார். ஆனால் இறுதிப் போட்டியில் சென்னை சூப்பர் கிங்ஸ் அணியிடம் தோல்வி கண்டது.\n\nSection::::2011,2012.\n2011 ஆம் ஆண்டில் களத்தடுப்பாட்டத்தில் சிறப்பாக விளையாடிய போதிலும் பந்துவீச்சு மற்றும் மட்டையாளராக சரியான திறனை வெளிப்படுத்தவில்லை. 2012 ஆம் ஆண்டில் ராஜஸ்தான் ராயல்ஸ் அணிக்கு எதிரான போட்டியில் 33 பந்துகளில் 66 ஓட்டங்களை எடுத்தார். அதில் 6 நான்குகளும், 4 ஆறுகளும் அடங்கும்.பின் 44 ஓட்டங்கள் விட்டுக் கொடுத்து 4 இலக்குகளைக் கைப்பற்றினார். இதுவே அவரின் சிறந்த பந்துவீச்சாகும்.\n\nSection::::2013.\n2013 இந்தியன் பிரீமியர் லீக் தொடரில் சென்னை சூப்பர் கிங்ஸ் அணிக்கு எதிரான போட்டியில் மகேந்திரசிங் தோனி அடித்த பந்தை சிறப்பான கேட்ச் பிடித்து வீழ்த்தினார். இந்தப் போட்டியில் ஆட்ட நாயகன் விருதினைப் பெற்றார்.இதில் மும்பை இந்தியன்ஸ் அணி வெறி பெற்றது. பின் சன்ரைசர்ஸ் ஐதராபாத் அணிக்கு எதிராக வான்கேடே அரங்கத்தில் நடைபெற்ற முக்கியமான போட்டியில் 4 ஓவர்களில் 60 ஓட்டங்கள் எடுக்கவேண்டியிருந்த சமயத்தில் அணித்தலைவர் ரோகித் சர்மாவுடன் இணைந்து 27 பந்துகளில் இறுதிவரை ஆட்டமிழக்காமல் 66 ஓட்டங்களி எடுத்து அணி வெற்றி பெற உதவினார். பின் சென்னை சூப்பர் கிங்ஸ் அணிக்கு எதிரான இறுதிப்போட்டியில் மும்பை அணி 52 ஓட்டங்கள் எடுப்பதற்குள் 4 இலக்குகளை எடுத்து தடுமாறியது. பின் 32 பந்துகளில் இறுதிவரை ஆட்டமிழக்காமல் 60 ஓட்டங்களெடுத்து அணியின் ஓட்டம் 148 ஆவதற்கு உதவினார். பின் 1 இலக்குகளை வீழ்த்தி மும்பை அணி முதல் முறையாக கோப்பை வெல்வதற்கு உதவினார்.\n"}
{"id": "99932", "url": "https://ta.wikipedia.org/wiki?curid=99932", "title": "இம்ரான் தாஹிர்", "text": "இம்ரான் தாஹிர்\n\nமுகம்மது இம்ரான் தாஹிர் (; பிறப்பு: மார்ச்சு 27, 1979) பாக்கிஸ்தானைப் பிறப்பிடமாகக் கொண்ட, தென்னாபிரிக்கத் துடுப்பாட்ட அணியின் முன்னணி பந்து வீச்சாளர்களுள் ஒருவர். வலதுகை புறத்திருப்பம் பந்து வீச்சாளரான இவர் வலதுகை மட்டையாளரும் ஆவார். களத்தடுப்பிலும் இவரின் பணி குறிப்பிடத்தக்கது. இவர் தென்னாப்பிரிக்க அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். மேலும் இவர் \"முல்தான் சுல்தான்ஸ் அணிக்காக பாக்கித்தான் சூப்பர் லீக்கிலும், கயானா அமேசான் வாரியர்ஸ் அணிக்காக கரீபியன் பிரீமியர் லீக்கிலும், இந்தியன் பிரீமியர் லீக்\" தொடரில் சென்னை சூப்பர் கிங்ஸ் அணிக்காகவும் விளையாடி வருகிறார்.\n\nசூன் 15, 2016 இல் ஒருநாள் பன்னாட்டுத் துடுப்பாட்டப் போட்டியில் 7 இலக்குகளைக் கைப்பற்றினார். இதன்மூலம் ஒருநாள் போட்டிகளில் ஒரே போட்டியில் அதிக இலக்குகளைக் கைப்பற்றிய தென்னாப்பிரிக்க வீரர் எனும் சாதனையைப் படைத்தார். மேலும் 58 ஆவது போட்டியில் ஒருநாள் போட்டிகளில் தனது 100 ஆவது இலக்கினைக் கைப்பற்றினார். இதன்மூலம் விரைவாக 100 இலக்குகளைக் கைப்பற்றிய தென்னாப்பிரிக்க வீரர் எனும் சாதனையைப் படைத்துள்ளார்.\n\nபெப்ரவரி 17, 2017 இல் விரைவாக பன்னாட்டு இருபது20 போட்டிகளில் விரைவாக 50 இலக்குகளைக் கைப்பற்றிய தென்னாப்பிரிக்க வீரர் எனும் சாதனையைப் படைத்துள்ளார். மார்ச் 4, 2017 இல் நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் 10 ஓவர்கள் வீசி 2 இலக்குகளைக் கைப்பற்றினார். இதில் 14 ஓட்டங்களை மட்டுமே விட்டுக் கொடுத்தார். இதன்மூலம் மிகக் குறைவான சராசரியுடன் பந்துவீசிய தென்னாப்பிரிக்க வீரர் எனும் சாதனையைப் படைத்துள்ளார்.\n\nSection::::சர்வதேச போட்டிகள்.\nஇம்ரான் தாஹிர் இந்தியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் தென்னாப்பிரிக்க அணியில் இடம்பெற்றார். ஆனால் விளையாடும் அணியில் இவர் இடம்பெறவில்லை.\n\nநவம்பர், 2011 ஆம் ஆண்டில் கேப் டவுனில் நடைபெற்ற ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இதன்பின் அணியில் இவருக்கு நிரந்தர இடம் கிடைத்தது.பின் 2013 ஆம் ஆண்டில் ஐக்கிய அரபு அமீரகத்தில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியின் முதல் நாளில் ஐந்து இலக்குகளை வீழ்த்தினார். பின் 2014 ஐசிசி உலக இருபது20 போட்டித் தொடரில் 12 இலக்குகளை வீழ்த்தினார். இதன்மூலம் அதிக இலக்குகள் வீழ்த்திய பந்துவீச்சாளர்களின் பட்டியலில் முதலிடம் பிடித்தார். இவரின் பந்துவீச்சு சராசரி 10.91 ஆகும்.\n\nதாஹிர் 2011 துடுப்பாட்ட உலகக்கோப்பைத் தொடரில் தென்னாப்பிரிக்கா அணியில் இடம்பிடித்தார். அதற்கு முந்தைய இந்தியத் துடுப்பாட்ட அணிக்கு எதிரான தொடரில் இவரின் பெயர் இடம்பெறிருந்தது. ஆனால் விளையாடும் அனியில் இவரின் பெயர் இடம்பெறவில்லை. இதனைப் பற்றி கிரயெம் சிமித் கூறும்போது தாஹிரைப் பற்றி மற்ற அணிவீரர்கள் போதுமான அளவு தெரியாமல் இருக்க வேண்டும் என்பதற்காகவே அவரை அணியில் சேர்க்கவில்லை எனக் கூறினார். பெப்ரவரி 24,பெரோசா கோட்லா விளையாட்டரங்கத்தில் நடைபெற்ற 2011 துடுப்பாட்ட உலகக்கோப்பையில் மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமானார். இந்தப் போட்டியில் 10 ஓவர்கள் வீசி 4 4 இலக்குகளைக் கைப்பற்றினார்.\n\n"}
{"id": "99937", "url": "https://ta.wikipedia.org/wiki?curid=99937", "title": "மோர்னி வான் வைக்", "text": "மோர்னி வான் வைக்\n\nமோர்னி நிகோ வான் வைக்: (Morne Nico van Wyk, பிறப்பு: மார்ச்சு 20, 1979), இவர் தென்னாபிரிக்கா துடுப்பாட்ட அணியின் குச்சக் காப்பாளர் (wicket-keeper அல்லது wicketkeeper அல்லது பெரும்பாலும் keeper). அதேநேரம் இவர் வலதுகை துடுப்பாளரும் கூட.\n"}
{"id": "99938", "url": "https://ta.wikipedia.org/wiki?curid=99938", "title": "ரொபின் பீட்டர்சன்", "text": "ரொபின் பீட்டர்சன்\n\nரொபின் பீட்டர்சன் (\"Robin John Peterson\", பிறப்பு: ஆகத்து 4 1979), இவர் தென்னாபிரிக்கா துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் மந்த இடதுகை மரபுவழி பந்துவீச்சுசாளரான இவர் இடதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.\n"}
{"id": "99943", "url": "https://ta.wikipedia.org/wiki?curid=99943", "title": "குழந்தைகள் பாலியல் கொடுமை தடுப்பு சட்டம், 2011", "text": "குழந்தைகள் பாலியல் கொடுமை தடுப்பு சட்டம், 2011\n\nஇந்தியாவில் குழந்தைகளிடம் பாலியல் வன்முறை, சித்ரவதை, ஆபாச படம் எடுத்தல் போன்ற குற்றங்களில் ஈடுபடும் குற்றவாளிகளுக்கு கடுமையான தண்டனை வழங்கும் வகையில் இந்திய அரசால் குழந்தைகள் பாலியல் கொடுமை தடுப்பு சட்டம் (\"Protection of Children Against Sexual Offences Bill, 2011\") கொண்டு வரப்படவுள்ளது. அதற்கான சட்ட முன் வரைவுக்கு மத்திய அமைச்சரவை மார்ச் 3, 2011ல் ஒப்புதல் அளித்துள்ளது.\n"}
{"id": "99947", "url": "https://ta.wikipedia.org/wiki?curid=99947", "title": "டேல் ஸ்டெய்ன்", "text": "டேல் ஸ்டெய்ன்\n\nடேல் வில்லியம் ஸ்டெய்ன் (Dale Willem Steyn (; பிறப்பு :27 சூன், 1983) என்பவர் தென்னாபிரிக்கத் துடுப்பாட்ட அணியின் பந்து வீச்சாளர் ஆவார். இவர் இவர் தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம், பன்னாட்டு இருபது20 ஆகிய மூன்று வடிவங்களிலும் தென்னாப்பிரிக்க அணிக்காக விளையாடியுள்ளார். \"டைடன்ஸ்\" அணிக்காக உள்ளூர்ப் போட்டிகளில் விளையாடியுள்ளார். இவர் வலது கை விரைவு வீச்சாளர் ஆவார். இவர் மணிக்கு 145 முதல் 146 கிலோமீட்டர் வேகத்தில் பந்துவீசுவார். 2010 இந்தியன் பிரீமியர் லீக் போட்டித் தொடரில் பெங்களூர் ராயல் சேலஞ்சர்ஸ் சார்பாக கொல்கத்தா நைட் ரைடர்ஸ் அணிக்கு எதிராக விளையாடிய போட்டியில் மணிக்கு 156.2 கிலோமீட்டர் வேகத்தில் வீசியதே இவரின் அதிகவேக பந்துவீச்சு ஆகும். சனவரி 3, 2015 ஆம் ஆண்டில் நியூசிலாந்து துடுப்பாட்ட அணிக்கு எதிரான போட்டியில் மணிக்கு 155.7 கிலோமீட்டர் வேகத்தில் வீசியதே சர்வதேச போட்டிகளில் இவரின் அதிகவேக பந்துவீச்சு ஆகும். இதன்மூலம் நான்காவது அதிவேக பந்துவீச்சு வேகமான லசித் மாலிங்காவின் சாதனையை சமன் செய்தார்.மார்ச் 2, 2008 இல் தேர்வுத் துடுப்பாட்டப் போட்டிகளில் அதிவிரைவாக 100 இலக்குகளை வீழ்த்திய தென்னாப்பிரிக்க வீரர் எனும் சாதனையைப் படைத்தார் .\n\nஅனைத்துக் காலத்திற்குமான தேர்வுத் துடுப்பாட்டப் போட்டிகளின் சிறந்த பந்து வீச்சாளர்களில் ஒருவராகக் கருதப்படுகிறார்.மேலும் இவரின் தலைமுறை வீரர்களில் சிறந்த விரைவு வீச்சாளர்களில் ஒருவராகக் கருதப்படுகிறார். தேர்வுத் துடுப்பாட்டப் வரலாற்றில் 10,000 பந்துகளுக்கும் மேல்வீசிய பந்து வீச்சாளர்களில் சிறந்த சராசரியைக் கொண்டுள்ளார். 2007-2008 ஆம் ஆண்டில் 78 இலக்குகளை வீழ்த்தினார். பந்து வீச்சு சராசரி 16.24 ஆகும். இதன்மூலம் ரவிச்சந்திரன் அசுவின் சாதனையை சமன் செய்தார். மேலும் இதே ஆண்டிற்கான சிறந்த தேர்வுத் துடுப்பாட்ட வீரருக்கான பன்னாட்டுத் துடுப்பாட்ட அவையின் விருதினைப் பெற்றார். 2013 ஆம் ஆண்டின் சிறந்த வீரராக விசுடன் துடுப்பாட்டாளர்களின் நாட்குறிப்பு அறிவித்தது. சர்வதேச அளவில் முக்கியத்துவம் வாய்ந்த விசுடன் வீரருக்கான விருதை விசுடன் துடுப்பாட்டாளர்களின் நாட்குறிப்பு 2013 மற்றும் 2014 ஆம் ஆண்டில் வழங்கியது.\n\n2008 முதல் 2014 ஆம் ஆண்டிற்கு இடையிலான 263 வாரங்கள் பன்னாட்டுத் துடுப்பாட்ட அவையின் சிறந்த தேர்வுத் துடுப்பாட்ட பந்து வீச்சாளர்களுக்கான தரவரிசையில் முதலிடம் பிடித்து சாதனை படைத்தார். இவருக்கு அடுத்தபடியாக இலங்கைத் துடுப்பாட்ட அணியின் வலது கை புறத்திருப்ப பந்துவீச்சாளரான முத்தையா முரளிதரன் 214 வாரங்கள் முதலிடத்தில் இருந்தார். தென்னாப்பிரிக்க அணியின் முன்னாள் பந்துவீச்சாளரான அலன் டொனால்ட் , வெர்னன் ஃபிலான்டெர், மோர்னி மோர்க்கல் மற்றும் ஸ்டெய்ன் ஆகியோர் தென்னாப்பிரிக்க அணியின் சிறந்த விரைவு வீச்சாளர்கள் எனக் கூறியுள்ளார். 2014 ஆம் ஆண்டில் ஹாலிவுட்டில் வெளியான \"பிளெண்டட்\" எனும் திரைப்படத்தில் சிறிய வேடத்தில் நடித்துள்ளார்.\n\nSection::::இந்தியன் பிரீமியர் லீக்.\nஇந்தியன் பிரீமியர் லீக் போட்டிகளின் மூன்று பருவகாலங்களில் பெங்களூர் ராயல் சேலஞ்சர்ஸ் அணிக்காக விளையாடினார். இதன் நான்காவது பருவகாலத்தில் மில்லியன் அமெரிக்க டாலர்களில் ஏலத்தில் வாங்கப்பட்ட வீரர்களில் இவரும் ஒருவர் ஆவார். டெக்கான் சார்ஜர்ஸ் அணி இவரை 1.2 மில்லியனுக்கு ஏலத்தில் எடுத்தது. பின் சன்ரைசர்ஸ் ஐதராபாத் அணியில் விளையாடினார். 2016 இந்தியன் பிரீமியர் லீக்கில் குஜராத் லயன்சு அணி இவரை 22.3 மில்லியனுக்கு ஏலத்தில் எடுத்தது. ஐ பி எல்லில் இவரின் பந்துவீச்சு சராசரி 6.72 ஆகும். இந்தியன் பிரீமியர் லீக் தரவரிசையில் சராசரி அடிப்படையில் இவர் ஏழாவது இடத்தில் உள்ளார்.\n"}
{"id": "99948", "url": "https://ta.wikipedia.org/wiki?curid=99948", "title": "சூரத்து", "text": "சூரத்து\n\nசூரத்து (\"Surat\", , ), இந்தியாவின் குசராத்து மாநிலத்தின் வணிகத் தலைநகராக விளங்குகிறது. சூர்யாபூர் எனும் மற்ற பெயரும் உண்டு. உலகின் 36வது பெரிய நகராக உள்ளது. சூரத்து மாவட்டத்தின் தலைநகராகவும் விளங்குகிறது. இந்தியாவின் தூய்மையான நகரங்களில் மூன்றாவதாக உள்ளது.\n"}
{"id": "99950", "url": "https://ta.wikipedia.org/wiki?curid=99950", "title": "டி. ஒய். பாட்டில் அரங்கம்", "text": "டி. ஒய். பாட்டில் அரங்கம்\n\nடி. ஒய். பாட்டில் அரங்கம் (மராத்தி:डी.वाय.पाटील स्टेडीयम) என்பது இந்தியாவின் நேவி மும்பையில் உள்ள நேருல் எனும் இடத்தில் அமைந்துள்ள துடுப்பாட்ட அரங்கமாகும். இது டி. ஒய். பாட்டில் வித்யாநகர் வளாகத்தில் அமைந்துள்ளது. சர்வதேச துடுப்பாட்டங்களை நடத்தக்கூடிய வசதிகள் இங்குள்ளன. இதனை இந்தியாவின் பிரபல கட்டிடக் கலைஞர் ஹபீஸ் என்பவர் வடிவமைத்தார். இந்த அரங்கம் மார்சு 4, 2008 அன்று திறக்கப்பட்டது. இங்கு மூன்று ஐபிஎல் போட்டிகள் நடைபெற்றுள்ளன. 2008 ஐபிஎல் இறுதிபோட்டி இங்குதான் நடைபெற்றது.\n"}
{"id": "99952", "url": "https://ta.wikipedia.org/wiki?curid=99952", "title": "லோன்வாபோ சொட்சொபே", "text": "லோன்வாபோ சொட்சொபே\n\nலோன்வாபோ லொப்சி சொட்சொபே (Lonwabo Lennox Tsotsobe, பிறப்பு: மார்ச்சு 7 1984), தென்னாபிரிக்கா துடுப்பாட்ட அணியின் முன்னணி பந்து வீச்சாளர்களுள் ஒருவர். அணியின் வலதுகை விரைவு பந்துவீச்சுசாளரான இவர் வலதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.\n"}
{"id": "99954", "url": "https://ta.wikipedia.org/wiki?curid=99954", "title": "மோர்னி மோர்க்கல்", "text": "மோர்னி மோர்க்கல்\n\nமோர்னி மோர்க்கல் (Morné Morkel, பிறப்பு: அக்டோபர் 6 1984), தென்னாபிரிக்கா துடுப்பாட்ட அணியின் முன்னாள் பந்து வீச்சாளர்களுள் ஒருவர். அணியின் வலதுகை விரைவு பந்துவீச்சுசாளரான இவர் இடதுகை துடுப்பாளரும் கூட.இவர் தென்னாப்பிரிக்க அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளிலும் விளையாடியுள்ளார். இவர் சர்ரே அணிக்காக இங்கிலாந்து மாகாணத் துடுப்பாட்டப் போட்டிகளில் விளையாடினார். இந்தியன் பிரீமியர் லீக் தொடர்களில் ராஜஸ்தான் ராயல்ஸ், டெல்லி டேர்டெவில்ஸ் மற்றும் கொல்கத்தா நைட் ரைடர்ஸ் அணிகளுக்காக விளையாடியுள்ளார். இவர் சிறந்த வேகத்தில் பந்துவீசுவதாக முன்னாள் தென்னாப்பிரிக்க அணியின் விரைவு வீச்சாளர் அலன் டொனால்ட் தெரிவித்துள்ளார். மேலும் மட்டையாளராகவும் சிறப்பான பங்களிப்பை அணிக்கு அளித்து வந்தார். இவருக்கு அல்பி மோகல் எனும் சகோதரர் உள்ளார். அவரும் தென்னாபிரிக்கத் துடுப்பாட்ட அணிக்காக விளையாடி வருகிறார். மேலும் இவர்களின் தந்தையும் தென்னாபிரிக்க மாநில துடுப்பாட்டப் போட்டிகளில் விளையாடியுள்ளார்.\n\nடிசம்பர் 26, 2006 ஆம் ஆண்டில் இந்தியத் துடுப்பாட்ட அணிக்கு எதிரான தேர்வுத் துடுப்பாட்டத் தொடரில் அறிமுகமானார். பின் நிலையில்லாத ஆட்டத் திறனால் 2009 ஆம் ஆண்டுகளில் இவருக்கு அணியில் இடம் கிடைக்கவில்லை. இவருக்குப் பதிலாக இவரின் சகோதரர் அல்பி மோகலுக்கு அணியில் இடம் கிடைத்தது. இவர் 86 தேர்வுத் துடுப்பாட்டப் போட்டிகளில் விளையாடியுள்ளார். மார்ச் , 2018 ஆம் ஆண்டில் தேர்வுத் துடுப்பாட்டப் போட்டிகளில் 300 இலக்குகளைக் கைப்பற்றினார். இதன்மூலம் இந்தச் சாதனை புரிந்த ஐந்தாவது தென்னாப்பிரிக்க வீரர் ஆனார். சூன் 6, 2007 இல் இவர் ஆசிய லெவன் அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் அறிமுகமான இவர் 117 ஒருநாள் பன்னாட்டுத் துடுப்பாட்டப் போட்டிகளிலும், செப்டம்பர் 11, 2007 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான பன்னாட்டு இருபது20 போட்டிகளில் அறிமுகமாகி 44 பன்னாட்டு இருபது20 போட்டிகளிலும் விளையாடியுள்ளார். 2007 ஆம் ஆண்டில் நடைபெற்ற ஒருநாள் பன்னாட்டுத் துடுப்பாட்டப் போட்டியில் இவரின் சகோதரரான அல்பி மோகலுடன் இனைந்து துவக்க ஓவர்களை வீசினர். இதன்மூலம் துவக்க ஓவர்களை வீசிய முதல்சகோதரர்கள் எனும் சாதனையைப் படைத்தனர்.\n\nபெப்ரவரி 26, 2018 இல் ஆத்திரேலியத் துடுப்பாட்ட அணிக்கு எதிரான நான்கு போட்டிகள் கொண்ட தேர்வுத் துடுப்பாட்டத் தொடரின் முடிவில், சர்வதேச துடுப்பாட்டப் போட்டிகளில் இருந்தும் ஒய்வு பெறுவதாக அறிவித்தார்.\n\nSection::::இந்தியன் பிரீமியர் லீக்.\nஇந்தியன் பிரீமியர் லீக் தொடரின் முதல் மூன்று பருவங்களிலும் இவர் ராஜஸ்தான் ராயல்ஸ் அணிக்காக விளையாடினார். ஷேன் வோர்ன் தலைமையிலான இந்த அணி முதல் பருவகாலத்திற்கான கோப்பையைக் கைப்பற்றியது. பின் நான்காவது பருவத்திற்கான இந்தியன் பிரீமியர் லீக் போட்டித் தொடரில் இவர் டெல்லி டேர்டெவில்ஸ் அணிக்காக விளையாடினார். இந்தத் தொடரில் சிறப்பாக விளையாடி அணி வெற்றி பெறுவதற்கு முக்கியக் காரணியாக விளங்கினார். இந்தத் தொடரில் 16 போட்டிகளில் விளையாடி 25 இலக்குகளாஇக் கைப்பற்றினார். இதன் மூலம் அந்த பருவகாலத்தில் அதிக இலக்குகள் வீழ்த்திய பந்துவீச்சாளர்களின் தரவரிசையில் முதலிடம் பிடித்து கருஞ்சிவப்பு தொப்பியைப் பெற்றார். பின் 2016 இந்தியன் பிரீமியர் லீக் போட்டித் தொடரில் கொல்கத்தா நைட் ரைடர்ஸ் அணிக்காக விளையாடினார்.\n\n"}
{"id": "99955", "url": "https://ta.wikipedia.org/wiki?curid=99955", "title": "வேயின் பார்னெல்", "text": "வேயின் பார்னெல்\n\nவேயின் டிலான் பார்னெல் (Wayne Dillon Parnell, பிறப்பு: சூலை 30, 1989), தென்னாபிரிக்கா துடுப்பாட்ட அணியின் பந்து வீச்சாளர்களுள் ஒருவர். அணியின் இடதுகை விரைவு மித பந்துவீச்சுசாளரான இவர் இடதுகை துடுப்பாளரும் கூட. களத்தடுப்பிலும் இவரின் பணி குறிப்பிடத்தக்கது.இவர் தென்னாப்பிரிக்க அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். மேலும் இவர் கேப்கோராஸ், வாரியர்ஸ், கிழக்கு மாகாணம், கெண்ட் மாகாணத் துடுப்பாட்ட அணி, சசெக்ஸ் துடுப்பாட்ட அணி, கிளாமோர்கன் மாகாணத் துடுப்பாட்ட அணி, இங்கிலாந்து மாகாணத் துடுப்பாட்ட அணி, பார்படோசு ஆகிய அணிக்களுக்காக உள்ளூர்ப் போட்டிகளில் விளையாடி வருகிறார். இந்தியன் பிரீமியர் லீக் தொடர்களில் இவர் டெல்லி டேர்டெவில்ஸ் மற்றும் புனே வாரியர்சு இந்தியா ஆகிய அணிகளுக்காக விளையாடினார்.\n\nSection::::உள்ளூர்ப் போட்டிகள்.\nSection::::முதல்தரத் துடுப்பாட்டம்.\n2006 ஆம் ஆண்டு முதல் இவர் முதல்தரத் துடுப்பாட்டப் போட்டிகளில் விளையாடி வந்தார். அக்டோபர் 2006 இல் இவருக்கு 17 வயதாக இருந்த போது கிழக்கு மாகாண அணிக்காக விளையாடினார். அந்தப் போட்டியில் 17 ஓட்டங்களையும் ஓர் இலக்கினையும் கைப்பற்றினார். இரண்டாவது முதல்தரத் துடுப்பாட்டப் போட்டியில் இவர் ஏழு ஓட்டங்களை விட்டுக் கொடுத்து நான்கு இலக்குகளைக் கைப்பற்றினார். மேற்கு மாகாணத்திற்கு எதிரான தனது ஐந்தாவது போட்டியில் இவர் \"ஹேட்ரிக்\" இலக்கினைக் கைப்பற்றினார். அதில் மூன்று வீரர்களையும் \"பவுல்டு\" முறையில் ஆட்டமிழக்கச் செய்தார். இஅவ்ர் கிழக்கு மாகாண அணிக்காக விஆளியாடிய போது \"கோகோ கோலா கயா மஜோலா எனும்\" விருதினையும் சிஎஸ் ஏ வின் ஆண்டின் சிறந்த 19 வயதிற்கு உட்பட்ட துடுப்பாட்ட வீரர் எனவும் விருது பெற்றார். \n\nSection::::மாகாணத் துடுப்பாட்டப் போட்டிகள்.\n2009 ஆம் ஆண்டில் இவர் கெண்டி மாகாணத் துடுப்பாட்ட அணிக்காக விளையாட ஒப்பந்தம் ஆனார். இசுட்டூவர்ட் கிளார்க் காயம் காரணமாக வெளியேறியதால் அவருக்குப் பதிலாக இவர் தேர்வானார். இவர் விளையாடிய முதல் போட்டியின் முதல் ஆட்டப் பகுதியில் 78 ஓட்டங்களை விட்டுக் கொடுத்து நான்கு இலக்குகளைக் கைப்பற்றினார். இரண்டாவது ஆட்டப் பகுதியில் இவர் 69 ஓட்டங்களை எடுத்தார். தனது முதல் போட்டியில் முதல் ஐம்பது ஓட்டங்களாஇ எடுத்து அணியின் வெற்றிக்கு உதவினார். \n\nSection::::இந்தியன் பிரீமியர் லீக்.\n2010 ஆம் ஆண்டில் நடைபெற்ற இந்தியன் பிரீமியர் லீக் தொடரில் இவர் டெல்லி டேர்டெவில்சு அணிக்காக விளையாடினார்.இவருக்கு நிர்ணயிக்கப்பட்ட ஏலத் தொகையினை விட அதிக விலைக்கு ஏலத்தில் எடுக்கப்பட்டார். இதன்மூலம் அதிக தொகைக்கு ஏலம் போன மூன்றாவது தென்னாப்பிர்க்க வீரர் எனும் பெருமை பெற்றார். ஆனால் இவர் டெல்லி அணிக்காக எந்தப் போட்டியிலும் விளையாடவில்லை. \n\n2011 முதல்; 2013 ஆம் ஆண்டுகள் வரை நடைபெற்ற மூன்று இந்தியன் பிரீமியர் லீக் போட்டிகளிலும் இவர் புனே வாரியர்ஸ் அணிக்காக விளையாடினார். ஆனால் 2014 ஆம் ஆண்டில் இவர் மீண்டும் டெல்லி டேர்டெவில்ஸ் அணிக்காக விளையாடினார். இவர் பல சமயங்களில் போதைப் பொருட்கள் உட்கொன்டதற்காக நீதிமன்றம் சென்றுள்ளார். 2014 ஆம் ஆண்டில் இந்தியாவில் நடைபெற்ற உலக இருபது20 தொடரில் விளையாடும் தென்னாப்பிரிக்க அணியில் இவர் இடம்பெற்றிருந்தார். அப்போது நீதிமன்றத்தில் ஆஅராகி தான் எந்த போதைப் பொருளும் உட்கொள்ளவில்லை எனத் தெரிவித்தார். 2016 ஆம் ஆண்டில் மேற்கிந்தியத் தீவுகளில் நடைபெற்ற கரீபியன் பிரீமியர் லீக் தொடரில் இவர் பார்படோசு டிரைடெண்ஸ் அணிக்காக விளையாடினார். 2018 ஆம் ஆண்டில் துவங்கப்பட்ட குளோபல் இருபது20 தொடரில் இவர் விளையாடினார். சூன் 3, 2018 இல் நடைபெற்ற வீரர்கள் தேர்வின் போது இவர் எட்மண்ட்டன் ராயல்சு அணிக்காக விளையாடத் தேர்வானார். இந்தத் தொடரின் ஆறு போட்டிகளில் விளையாடி ஆறு இலக்குகளைக் கைப்பற்றி அதிக இலக்குகளைக் கைப்பற்றிய எட்மண்ட் ராயல்ஸ் வீரர்கள் பட்டியலில் முதலிடம் பிடித்தார். \n\n2018 ஆம் ஆண்டில் துவங்கப்பட்ட ஆப்கானித்தான் பிரீமியர் லீக்கின் முதல் பருவத்தில் இவர் விளையாடினார்.செப்டம்பர் 2018 ஆம் ஆண்டில் அரிவிக்கப்பட்ட அணியின் பட்டியலில் இவர் காபூல் அணிக்காகத் தேர்வானார். இந்தத் தொடரின் பத்து போட்டிகளில் விளையாடிய இவர் 13 இலக்குகளைக் கைப்பற்றி அதிக இலக்குகளைக் கைப்பற்றிய கபுல் சவானன் அணி வீரர்களின் பட்டியலில் முதலிடம் பிடித்தார். \n\nSection::::சர்வதேச போட்டிகள்.\n2008 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் தென்னாப்பிரிக்க அணியின் தலைவராக நியமிக்கப்பட்டார். மேலும் இவர் 2006 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரிலும் தென்னாப்பிரிக்க அணியின் சார்பாக விளையாடினார். மேலும் 2008 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் வங்காளதேசத் துடுப்பாட்ட அணிக்கு எதிரான போட்டியில் 8 ஓட்டங்களை விட்டுக்கொடுத்து ஆறு இலக்குகளைக் கைப்பற்றினார். மேலும் மட்டையாட்டத்தில் 57 ஓட்டங்களை அடித்தார். இந்தத் தொடரில் அதிக இலக்குகள் வீழ்த்தியவர்களின் பட்டியலில் 18 இலக்குகள் எடுத்து முதல் இடத்தில் இருந்தார்.இவரின் பந்துவீச்சு சராசரி 8.38 ஆக இருந்தது.\n\n2008 ஆம் ஆண்டில் தென்னாப்பிரிக்கத் துடுப்பாட்ட அணி ஆத்திரேலியாவில் சுற்றுப் பயணம் செய்து ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகள் கொண்?ட தொடரில் விளையாடியது. இதில் சனவரி 13 இல் , பிரிசுபேன் துடுப்பாட்ட அரங்கத்தில் நடைபெற்ற ஆத்திரேலியத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் பந்துவீசி அதிக ஓட்டங்களை விட்டுக் கொடுத்தார் . மேலும் களத் தடுப்பாட்டத்தில் முக்கிய வீரர் அடித்த பந்தை பிடிக்கத் தவறினார். பின் பார்வையாளர் ஒருவர் லேசர் ஒளியை அடித்ததனால் அந்தப் பந்தை பிடிக்க முடியவில்லை என விளக்கம் தெரிவித்தார்.\n\n2009 ஐசிசி உலக இருபது20 போட்டியில் தென்னாப்பிரிக்க அணியில் விளையாடும் வாய்ப்பினைப் பெற்றார். மே மாதம் இங்கிலாந்தில் நடைபெற்ற இந்தத் தொடரில் சிறப்பாக விளையாடினார். இதில் 9 இலக்குகளைக் கைப்பற்றினார். இவரின் பந்துவீச்சு சராசரி 13.22 ஆகும். இதில் இங்கிலாந்து துடுப்பாட்ட அணிக்கு எதிரான போட்டியில் 14 ஓட்டங்களை விட்டுக் ஒடுத்து 3 இலக்குகளைக் கைப்பற்றினார். துவக்க ஓவர்களில் 2 ஓவர்களை வீசி 2 ஒட்டங்களை மட்டுமே விட்டுக்கொடுத்து 1 இலக்கினைக் கைப்பற்றினார். இதன் பின் மேற்கிந்தியத்தீவுகள் துடுப்பாட்ட அணிக்கு எதிரான போட்டியில் 4 ஓவர்கள்வீசி 13 ஓட்டங்களை மட்டுமே விட்டுக் கொடுத்து 4 இலக்குகளைக் கைப்பற்றி அணியின் வெற்றிக்கு உதவினார். இந்தப் போட்டியில் ஆட்டநாயகன் விருதினைப் பெற்றார். இவரின் நிலையான விளையாட்டுத் திறனால் அணியில் நிலையான இடம் கிடைத்தது. இந்தத் தொடரில் சிறப்பாக விளையாடியதன் மூலம் தங்கப் பந்து வென்றார்.\n\nSection::::இஸ்லாம் மதத்தை தழுவியமை.\nஜூலை 28, 2011 ல் இஸ்லாத்தை ஏற்றிருப்பதாக இவர் அறிவித்தார். இது தொடர்பாக அவர் வெளியிட்டுள்ள அறிக்கையில் இவ்வாண்டு ஜனவரி மாதமே தான் இஸ்லாத்தை ஏற்று கொண்டதாகவும் தன் பெயரை புதிதாய் பிறந்த மகன் என பொருள்தரும் வலீத் என வைக்க தீர்மானித்துள்ளதாகவும் தெரிவித்துள்ளார். இஸ்லாத்தை பற்றிய குறித்த கால ஆராய்ச்சிக்கு பிறகு இம்முடிவை அவர் எடுத்ததாக தெரிவித்துள்ளார். தென் ஆப்பிரிக்க மக்களும் ஊடகங்களும் தன் கிரிக்கெட் ஆட்டத்தில் காட்டும் ஆர்வத்தை மதிக்கும் அதே வேளையில் எந்நம்பிக்கையை ஏற்பது என்பது தனது தனிப்பட்ட உரிமை என்றும் கூறியுள்ள அவர் அதை ராசிகர்கள் மதிக்க வேண்டும் என்றும் கோரிக்கை விடுத்துள்ளார்.\n\nSection::::இவற்றையும் காண்க.\nஏ பி டி வில்லியர்ஸ்\n\nமோர்னி மோர்க்கல்\n\nஅல்பி மோர்க்கல்\n"}
{"id": "99958", "url": "https://ta.wikipedia.org/wiki?curid=99958", "title": "ஜாமி சிட்டன்ஸ்", "text": "ஜாமி சிட்டன்ஸ்\n\nஜாமி சிட்டன்ஸ் (James Darren Siddons, பிறப்பு: ஏப்ரல் 25 1964), வங்காளதேச அணியின் பயிற்றுனரான இவர் ஆத்திரேலியாவைப் பிறப்பிடமாகக் கொண்டவர்.\n"}
{"id": "99959", "url": "https://ta.wikipedia.org/wiki?curid=99959", "title": "கிர் மாடு", "text": "கிர் மாடு\n\nகிர் மாடு (\"Gir cow\") என்பது இந்தியாவின், நாட்டு மாட்டு வகைகளுள் ஒன்று. இவை உருவில் பெரியவையாகவும், பார்ப்பதற்கும் எழிலார்ந்தவையாகவும் உள்ளவை. \n\nSection::::பூர்விகம்.\nஇந்த இனம் குஜராத் மாநிலத்திலுள்ள கத்தியவார் எனும் இடத்திற்கு அருகேயுள்ள கிர் காடுகளில் தோன்றியது. இவ்வகை மாடுகள் பெருமளவில் அழிந்துவிட்டதால் குஜராத் மாநில அரசு பிரேசில் நாட்டிடமிருந்து இந்த மாடுகளின் 10,000 உயிரணு குப்பிகளை வாங்கி இனப்பருக்கம் செய்ய 50 லட்சம் ரூபாய் நிதி ஒதுக்கியுள்ளது. இந்தியாவை பூர்வீகமாக கொண்ட இந்த மாடுகளை இந்திய சுதந்திரத்திற்கு முன்னர் பாவ்நகர் மகாராஜா பிரேசில் நாட்டிற்கு நல்லெண்ண அடிப்படையில் பரிசாக வழங்கிய \"கிர்\" மாடுகளின் வாரிசுகள் அங்கே அதிகமாக வாழுகிறது. \n\n\n\n"}
{"id": "99962", "url": "https://ta.wikipedia.org/wiki?curid=99962", "title": "தலைமைச் செயலகம் (தமிழ்நாடு)", "text": "தலைமைச் செயலகம் (தமிழ்நாடு)\n\nபல செயல்களை மேற்கொள்ளும் எந்த ஒரு (அரசு/ அரசு சாரா) அமைப்பும் தன் செயல்களை அல்லது செயலகங்களை ஒருங்கிணைக்கும் ஒரு தலைமைச் செயலகத்தைக் கொண்டிருக்கும். தமிழ்நாட்டைப் பொறுத்தளவில் ”தலைமைச் செயலகம்” என்பது அது தமிழ்நாடு அரசின் தலைமைச் செயலகத்தையே குறிக்கும்.\n\nதமிழக அரசின் தலைமைச் செயலகம் சென்னையில் நாமக்கல் கவிஞர் மாளிகை என்னும் பத்து மாடிக் கட்டிடத்தில் செயல்படுகிறது. தமிழ்நாடு அரசின் புதிய சட்டமன்ற வளாகம் முழுமையாகக் கட்டி முடிக்கப்பட்டு தலைமைச் செயலகத்தின் பல துறைகள் அங்கு மாற்றப்பட்டது.பதிய கட்டிடம் தற்போது அரசு சிறப்பு பல்நோக்கு மருத்துவமனையாக உள்ளது.இச்செயலகத்தில் தான் தமிழக அரசின் செயல்பாடுகள் தொடங்குகின்றன.\n\nSection::::தலைமைச் செயலர்.\nதமிழக அரசின் தலைமைச் செயலர் அல்லது தலைமைச் செயலாளர் என்பவர் தமிழகத்தில் தமிழக அரசின் கீழ் பணிபுரியும் ஒரு மூத்த 'இந்திய ஆட்சிப் பணி' அலுவலர் ஆவார். இவர் தமிழக அரசின் அனைத்துப் பணிகளுக்கும் பொறுப்பு ஆவார்.\n\nSection::::பல்வேறு துறைச் செயலர்கள்.\nதமிழக அரசு நிருவாகத்தில் பல்வேறு துறைகள் உள்ளன. இத் துறைகளுக்குத் தனித்தனியாகவோ அல்லது ஒன்றுக்கு மேற்பட்ட துறைகளுக்கு ஒன்று சேர்ந்தோ தனித் தனிச் செயலர்கள் இருப்பர். இச்செயலர்கள் நேரடியாக ஒவ்வொரு மாவட்ட ஆட்சியரிடமும், தத்தம் துறை அலுவலர்களிடமும் தொடர்பிலிருப்பர்.\n\n\nSection::::செயலர்களின் நிலைகள்.\nதுறைச் செயலர்களில் முதன்மைச் செயலர்கள் அத் துறைக்கு முழுப் பொறுப்பு ஆவர்; நேரடியாக அத் துறையின் அமைச்சரின் கீழ் செயல்படுவர். இவர்கள் இந்திய ஆட்சிப் பணித் தேர்வு பெற்றுப் பின் சார் ஆட்சியாளர்களாகவோ, கூடுதல் மாவட்ட ஆட்சியாளர்களாகவோ அல்லது அதற்கு இணையான பணிகளிலோ நன்கு அனுபவம் பெற்ற பின் மாவட்ட ஆட்சியாளர்களாக அல்லது அதற்கு இணையான பணிகளில் நன்கு அனுபவம் பெற்றவர்களாக இருப்பர்.\n\nஇவர்களுக்கு அடுத்தபடியாக கூடுதல் செயலாளர்கள் அல்லது இணைச் செயலாளர்கள் இருப்பர். இவர்களும் இந்திய ஆட்சியியல் மற்றும் நிருவாகவியலில் மிகுந்த திறமை மிக்கவர்களாக இருப்பர்.\n\nஇவர்களுக்கு அடுத்தபடியாக துணைச் செயலர்கள் இருப்பர். இவர்கள் இந்திய ஆட்சிப் பணித் தேர்வுகளில் தேர்வு பெற்ற பின் சில பயிற்சிகளுக்குப் பின்னர் பணியமர்த்தப்படுவர்.\n"}
{"id": "99963", "url": "https://ta.wikipedia.org/wiki?curid=99963", "title": "நாமக்கல் கவிஞர் மாளிகை", "text": "நாமக்கல் கவிஞர் மாளிகை\n\nசென்னையில் காமராசர் சாலையில் புனித சார்சு கோட்டையின் அருகில் அமைந்துள்ள பத்து மாடிக் கட்டிடத்தின் பெயர் தான் 'நாமக்கல் கவிஞர் மாளிகை' ஆகும். இங்கு தான் தமிழக அரசின் தலைமைச் செயலகம் அமைந்துள்ளது. இக்கட்டிடம் சுமார் இருபத்தியேழு ஆண்டுகளுக்கு முன்னர் கட்டப்பட்டது.\n"}
{"id": "99969", "url": "https://ta.wikipedia.org/wiki?curid=99969", "title": "இந்தியப் பொருளாதாரப் பணி", "text": "இந்தியப் பொருளாதாரப் பணி\n\nஇந்திய ஒன்றிய அரசுப்பணியாளர் தேர்வாணையம் நடத்தும் பல்வேறு தேர்வுகளில் இந்தியப் பொருளாதாரப் பணிக்கான தேர்வுகளும் அடங்கும். இந்திய ஆட்சிப் பணி, இந்தியக் காவல் பணி போன்று இந்தியப் பொருளாதாரப் பணித் (IES - Indian Economic Service) தேர்வு எழுதித் தேர்வு பெறுபவர்கள், அரசுடைமை வங்கி மேலாளரில் தொடங்கி, இந்திய ரிசர்வ் வங்கியின் ஆளுநர் வரையான பதவிகளில் பணியமர்த்தப்படுவார்கள்.\n"}
{"id": "99970", "url": "https://ta.wikipedia.org/wiki?curid=99970", "title": "இந்தியத் தொலைத்தொடர்புப் பணி", "text": "இந்தியத் தொலைத்தொடர்புப் பணி\n\nஇந்திய ஒன்றிய அரசுப்பணியாளர் தேர்வாணையம் நடத்தும் தேர்வுகளில் இந்திய ஆட்சிப் பணி, இந்தியக் காவல் பணி போன்று இந்தியத் தொலைத்தொடர்புப் பணிக்கான (\"Indian Telecommunication Service - ITS\") தேர்வுகளும் அடக்கம். இத்தேர்வுகளில் தேர்வானவர்கள் நேரடியாக நடுவண் அரசின் தொலைதொடர்புத் துறையில் பணியாற்றுவதோடு முழுமையும் இந்திய அரசுக்குச் சொந்தமாக அத்துறையின் கீழ் இயங்கும் பிஎஸ்என்எல் மற்றும் மகாநகர் டெலிகாம் நிகாம் லிமிடட் (எம்டிஎன்எல்) போன்ற தொலைதொடர்பு நிறுவனங்களில் வேற்றுப்பணியில் (deputation) பணி புரிகின்றனர். துவக்கத்தில் துணை கோட்டப் பொறியாளர் (ADET- Assistant Divisional Engineer Telecom) நிலையிலுள்ள பணியில் அமர்த்தப்படுவர்.\n"}
{"id": "99979", "url": "https://ta.wikipedia.org/wiki?curid=99979", "title": "ஈப்போ", "text": "ஈப்போ\n\nஈப்போ (\"Ipoh\") மலேசிய மாநகரங்களில் ஒரு முக்கியமான நகரம். 'மலேசியாவில் மிகவும் சுத்தமான நகரம்' என்று போற்றப்படும் இந்நகரம் பேராக் மாநிலத்தின் தலைமைப் பட்டணமாகும். இதனைச் சீன மொழியில் ”பாலோ” (Paloh) என்று அழைக்கிறார்கள். \n\n'பாலோ' என்றால் ஈயத்தைத் தோண்டி எடுக்கப் பயன்படுத்தப்படும் ’எக்கி’ என்று பொருள். ”கோடீஸ்வரர்களின் சொர்க்க பூமி” எனும் அடைமொழியும் இந்த நகரத்திற்கு உண்டு. இங்கே உணவுப் பொருட்களின் விலையும் குறைவு. மலிவான விலையில் பொருட்கள் கிடைக்கும் இடம் என்று பெருமையாகச் சொல்லப்படுவதும் உண்டு.\n\nSection::::சொற்பிறப்பியல்.\n19 ஆம், 20 ஆம் நூற்றாண்டுகளில் ஈப்போ பெரும் வணிகத் தளமாகப் புகழ் பெற்று விளங்கியது என்பதற்குப் பல வரலாற்றுச் சான்றுகள் உள்ளன. ’இப்போ’ (\"Eppo\") எனும் சொல் மலேசியப் பூர்வீகச் சொல் ஆகும். 'இப்போ' என்பதே மறுவி 'ஈப்போ' என்று வழங்கப்படுகிறது.\n\nSection::::வரலாறு.\n19ம் நூற்றாண்டில் ஈப்போவில் வெள்ளீயம் பெரும் அளவில் தோண்டி எடுக்கப்பட்டது. சீனாவில் இருந்து இலட்சக்கணக்கான சீனர்கள் ஈப்போவில் குடியேறினர். இந்தியாவின் பல மாநிலங்களில் இருந்தும் ஆயிரக்கணக்கானோர் வாணிகம் செய்ய வந்தனர். குஜராத்தியர்கள் கம்பளம், பட்டுத் துணிகள், படுக்கை விரிப்புகள் போன்றவற்றை வியாபாரம் செய்ய ஈப்போவிற்கு வந்தனர்.\n\nபர்மியர்கள் வைரம், மாணிக்கக் கற்களை விற்க வந்தனர். தாய்லாந்து மக்கள் பட்டுத் துணிகளை எடுத்து வந்தனர். அதன் காரணமாக மலேசியாவில் மிகவும் புகழ் பெற்ற நகரமாக ஈப்போ விளங்கியது. ஒரு கட்டத்தில் மலேசியாவின் இரண்டாவது பெரிய நகரமாகவும் ஆங்கிலேயர்களின் தலையாய நிர்வாகத் தலமாகவும் இருந்தது.\n\n1820 ஆம் ஆண்டில் கிந்தா நதிக் கரையோரம் அமைந்திருந்த ஈப்போ ஒரு சிறிய கிராமமாக இருந்தது. அப்போது அது பெரும் புகழ் பெற்று இருக்கவில்லை. ஈப்போவிற்குத் தெற்கே 20 கி.மீ. தொலைவில் கோப்பேங் எனும் ஒரு நகரம் இருக்கிறது. இந்த நகரம்தான் அந்தக் காலத்தில் மிகவும் புகழ் பெற்றதாக விளங்கியது.\n\nஆனால், இப்போது நிலைமை மாறி விட்டது. இப்போது இந்தக் கோப்பேங் நகரம் ஆள் ஆரவாரம், ஆர்ப்பாட்டம் இல்லாமல் அமைதியாக இருக்கிறது. ஆனால், ஈப்போ தலைமைப்பட்டணமாக மாறி விட்டது. ஈப்போவைப் புகழ் பெறச் செய்தவர்களில் முக்கியமானவர் \"சர் பிராங்க் சுவெட்டன்ஹாம்\" என்பவர். இவர் மேற்கு மலேசியாவில் பெரிய மாற்றங்களைச் செய்தவர். மலேசியாவில் பல சாலைகளுக்கு இவருடைய பெயர் வைக்கப் பட்டுள்ளது. இவர்தான் ஈப்போவிற்கு ஒரு புதுப் பொலிவைக் கொடுத்தவர்.\n\nSection::::ஆங்கிலேய நிறுவனங்கள்.\n20-ஆம் நூற்றாண்டின் தொடக்கத்தில் பல ஆங்கிலேய நிறுவனங்கள் ஈப்போவில் வியாபார மையங்களை அமைத்தன. அதனால் ஈப்போ நகரம் புகழ் பெறத் தொடங்கியது. 1902ம் ஆண்டு இந்தியாவின் 'சார்ட்டர்ட் வங்கி', 'ஆத்திரேலியா-சீனா' நிறுவனம் போன்ற பிரபலமான வங்கிகள் ஈப்போவில் தங்கள் அலுவலகங்களைத் தொடங்கின.\n\nஅதற்கு அடுத்து 'ஈஸ்டர்ன் ஸ்மெல்ட்டிங்கு கம்பனி' தனது அலுவலகத்தைத் தொடங்கியது. இந்தக் கட்டத்தில் 'போட்லி அன் கோ.', 'ஏ.எச்.விட்டேக்கர் அன் கோ.', 'சார்ட்டர்ட் அக்கவுண்டண்ட்ஸ் எவட் அன் கோ.', \"Estate Visiting Agents Milne & Stevens\" போன்ற பங்கு வர்த்தக நிறுவனங்களும் செயல்படத் தொடங்கின.\n\nஉலகிலேயே மிகப் பெரிய ஈயப் பள்ளத்தாக்கு பேராக் மாநிலத்தில் உள்ள கிந்தா பள்ளத்தாக்கு ஆகும். இங்கு ஈயம் இருப்பது கண்டுபிடிக்கப் பட்டதும் உலக மக்களின் பார்வை அங்கே திரும்பியது. ஆயிரக்கணக்கான மக்கள் செல்வந்தர்களாகும் நோக்கத்தில் அந்தப் பள்ளத்தாக்கில் குவியத் தொடங்கினர். சந்தர்ப்பங்களைப் பயன்படுத்திக் கொண்டு பலர் பெரும் பணக்காரர்கள் ஆனார்கள். ஈப்போ நகரமும் வளப்பம் அடைந்தது.\n\nSection::::ஈப்போ நியூ டவுன்.\n1920 ஆம் ஆண்டுகளில் ஈப்போ ஒரு மாபெரும் ஈயப் பட்டணமாக உருவெடுத்தது. செல்வந்தர்களான சீனர்கள் சிலர் ஈப்போ நகரை மேம்படுத்துவதில் தீவிரம் காட்டினர். அவர்களில் ஒருவர்தான் 'யாவ்-தெட்-சின்' எனும் செல்வந்தர் ஆவார். இவர் \"நியூ டவுன்\" எனும் புதிய ஈப்போ நகரைத் தோற்றுவித்தார். ஈப்போ நகரை கிந்தா ஆறு இரண்டாகப் பிரிக்கின்றது. மேற்குப் பகுதியில் பழைய நகரமும் கிழக்குப் பகுதியில் புதிய நகரமும் இருக்கின்றது.\n\nஇந்தக் காலகட்டத்தில் தமிழ்நாட்டுக் காரைக்குடியில் இருந்து பல தமிழர்கள் ஈப்போவிற்கு வந்தனர். அவர்கள் சீனர்களின் ஈய வாணிகத்திற்குப் பல வகைகளில் பண உதவிகள் செய்தனர். அதன் மூலம் அவர்கள் வட்டி வசூல் செய்தனர். பின் நாளில் இவர்கள் தான் நகரத்தார்கள் அல்லது செட்டியார்கள் என்று அழைக்கப்பட்டனர். உள்நாட்டு வங்கிகளுக்குப் பண உதவி செய்யும் அளவிற்கு இவர்கள் செல்வாக்குப் பெற்றனர் என்பது குறிப்பிடத்தக்கது. \n\nநகரத்தார் எனும் சமூகத்தவர் ஈப்போவில் வாழ்ந்தனர். பெரும் பணக்காரர்கள் என்று ஆங்கிலேயர்களே போற்றும் அளவுக்கு அவர்கள் சீரும் சிறப்பும் பெற்று வாழ்ந்தனர். ஒரு கட்டத்தில் கிந்தா பள்ளத்தாக்கின் பணச்சுழற்சியே இவர்களின் ஆதிக்கத்தின் கீழ்தான் இருந்தது. ஈப்போ நகரத்தார்கள் பற்றி ஒரு தனி வரலாறே இருக்கின்றது. இப்போது ‘லிட்டில் இந்தியா’ என்று அழைக்கப்படும் லகாட் சாலை, இரும்புச் சாமான்கள் விற்கப்படும் ஜாலான் பெண்டாஹாரா, புருவ்ஸ்டர் சாலை போன்றவை நகரத்தார்களின் ஆதிக்கத்தில் இருந்தவை. செட்டித் தெரு என்று ஒரு தனிச் சாலையே இருந்தது.\n\nSection::::ஜப்பானியர் படையெடுப்பு.\n1941 ஆம் ஆண்டு டிசம்பர் மாதம் 15 ஆம் தேதி ஜப்பானியர்கள் ஈப்போவின் மீது படை எடுத்தனர். ஜப்பானியர்களின் ஆட்சி காலத்தில் பேராக் மாநிலத்தின் தலைமைப் பட்டணமாக 'ஈப்போ' அறிவிக்கப்பட்டது. அதற்கு முன்னர் \"தைப்பிங்\" எனும் நகரம் தான் பேராக் மாநிலத்தின் தலைமைப்பட்டணமாக இருந்தது. 1942 ஆம் ஆண்டு ஜப்பானியர்கள் தங்களின் \"Perak Shu Seicho\" எனும் ஜப்பானிய நிர்வாகத்தை ஈப்போவில் நிறுவினர். ஈப்போ ஜப்பானியர்களின் நேரடி ஆட்சியின் கீழ் வந்தது. அப்போது அதன் தலைமை அலுவலகம் செயிண்ட் மைக்கல் பள்ளியில் இருந்தது. இந்தப் பள்ளியில் தான் ஜப்பானியர்கள் பல கொடுமைகளைச் செய்தனர். பல நூறு பேர் கொல்லப்பட்டனர்.\n\nSection::::புவியியல்.\nSection::::இட விளக்கவியல்.\nஇந்த நகரம் கோலாலம்பூரில் 200 கி.மீ. தொலைவில் வடக்கே உள்ளது. வடக்கு-தெற்கு நெடுஞ்சாலை வழியாகவும் ஈப்போ நகரத்தை அடைய முடியும். ஈப்போ மாநகரம் கிந்தா பள்ளத்தாக்கின் நடு மையத்தில் அமைந்து உள்ளது. நகரத்தைக் கிந்தா ஆறு இரண்டாகப் பிரிக்கின்றது. இந்தக் கிந்தா ஆற்றுடன் சுங்கை பிஞ்சி, சுங்கை பாரி எனும் இரு துணை ஆறுகளும் இணைந்து கொள்கின்றன. \n\nஈப்போ நகரத்தைச் சுற்றிலும் சுண்ணாம்புக் குன்றுகளும் சுண்ணாம்பு மலைகளும் நிறைய உள்ளன. சுண்ணாம்பு மலைகள் குடையப்பட்டு அங்கிருந்து சுண்ணாம்பு கற்கள் வெட்டி எடுக்கப் படுகின்றன. அவை சிமெண்ட் தயாரிக்க உதவுகின்றன. ஈப்போவைச் சுற்றிலும் சிமெண்ட் ஆலைகள் உள்ளன.\n\nSection::::தட்பவெப்ப நிலை.\nஈப்போவின் தட்ப வெப்ப நிலை வெப்பமண்டல மழைக்காடுகளால் தீர்மானிக்கப்படுகிறது. தட்ப வெப்ப நிலையில் அதிகமான மாற்றங்கள் இல்லை. அதன் சராசரி தட்ப வெப்ப நிலை 30° செல்சியசு ஆகும். ஓர் ஆண்டிற்கு 2340 மி,மீ மழை பொழிகிறது. நவம்பர் மாதத்தில் மிகையான மழை பொழிவும் பிப்ரவரி மாதத்தில் குறைவான மழை பொழிவும் காணப்படுகிறது.\n\nSection::::நிருவாகம்.\nபேராக் மாநிலத்தின் \"மந்திரி பெசார்\" அல்லது பேராக் மாநில முதல்வராக டத்தோஸ்ரீ டாக்டர் ஜாம்ப்ரி அப்துல் காதீர் என்பவர் 12 மே 2009 லிருந்து பொறுப்பிலிருந்து வருகிறார். இவர் பங்கோர் சட்டமன்ற உறுப்பினரும் ஆவார். இவர் பேராக் மாநிலாத்தின் 11 ஆவது மந்திரி பெசார். இவருடைய வயது 49. இவருக்கு முன்னதாக முகமது நிஜார் ஜமாலுடின் என்பவர் மந்திரி பெசாராகப் பதவி வகித்தார். அப்துல் காதீர் 1995 ஆம் ஆண்டு அமெரிக்காவில் உள்ள டெம்பிள் பல்கலைக்கழகத்தில் அரசியல் துறையில் முனைவர் பட்டம் பெற்றவர்.\n\nஈப்போ மாநகரம் ஈப்போ மாநகர மன்றத்தினால் (மலாய்: \"Majlis Bandaraya Ipoh\") ஆட்சி செய்யப்படுகிறது. டத்தோ ஹாஜி ரோசிடி ஹாசிம் என்பவர் மாநகர மன்றத்தின் மேயராகப் பதவி வகிக்கிறார். ஈப்போ மாநகரம் இரு நாடாளுமன்றத் தொகுதிகளைக் கொண்டது. \"ஈப்போ பாராட்\" எனும் 'மேற்கு ஈப்போ தொகுதி'. மற்றொன்று \"ஈப்போ தீமோர்\" எனும் 'கிழக்கு ஈப்போ தொகுதி'. \"ஈப்போ பாராட்\" நாடாளுமன்றத் தொகுதிக்கு எம். குலசேகரன் மக்களவை உறுப்பினராக இருக்கின்றார்.\nகுலசேகரன் ஒரு புகழ்பெற்ற வழக்குரைஞர். 2004 ஆம் ஆண்டு மக்களவைக்குத் தேர்வு செய்யப்பட்டார். இந்தியர்களுக்குச் சரி சமமான உரிமைகள் வழங்கப்பட வேண்டும் என்று போராட்டம் நடத்தி வருகிறார். இந்துக் கோயில்கள் உடைக்கப்படுவதையும் தடுத்து வருகிறார்.\n\n\"ஈப்போ தீமோர்\" நாடாமன்றத் தொகுதிக்கு \"லிம் கிட் சியாங்\" மக்களவை உறுப்பினராக இருக்கின்றார். இவர்கள் இருவரும் \"ஜனநாயகச் செயல் கட்சி\" எனும் எதிர்க் கட்சியைச் சேர்ந்தவர்கள். இருவரும் மலேசிய மக்களிடம் செல்வாக்கு பெற்ற தலைவர்கள் ஆவர்.\n\nSection::::ஈப்போ மாநகர மன்றம்.\nஈப்போ முன்பு ஈப்போ நகர மன்றம் என்று அழைக்கப் பட்டது. 27 மே மாதம் 1988ல் அது மாநகர் தகுதியைப் பெற்றது. மாநகர் முதல்வர் அல்லது மேயர் அவர்களை டத்தோ பண்டார் என்று அழைக்கிறார்கள்.\n\nமாநகர் மேயர்கள்\n\n\nமாநகர்ப் பிரிவுகள்\n\n\nமாநகர்க் கிளை அலுவலகங்கள்\n\n\nSection::::மக்கள்.\nஈப்போ மாநகரம் மலேசியாவின் நான்காவது பெரிய நகரமாக உள்ளது. 2009 ஆண்டு மக்கள் தொகைக் கணக்கெடுப்பின் படி ஈப்போவிலும் அதன் புறநகர்ப் பகுதிகளிலும் 1,143,778 பேர் வசிக்கின்றனர்.\n\nஇந்த நகரத்தில் சீனர்கள் ஆதிக்கம் அதிகம் என்பது குறிப்பிடத்தக்கது. அத்துடன் தமிழர்களையும் இங்கே அதிகமாகக் காணலாம். மலேசியாவில் தமிழர்கள் அதிகமாக வாழும் இடங்களில் ஈப்போவும் ஒன்று. ஈப்போவில் தமிழர்களும் சீனர்களும் மிகவும் நெருங்கிப் பழகி வாழ்கின்றனர். நூற்றுக்கணக்கான தமிழர்கள் சீனப் பெண்களைத் திருமணம் செய்து கொண்டுள்ளனர். மலேசியாவில் அதிகமாகத் தமிழர்கள் வாழும் நகரங்களில் ஈப்போ இரண்டாவது இடம் வகிக்கிறது. புறநகர்ப் பகுதியான புந்தோங்கில் இனவாரியாகத் தமிழர்கள் தான் முன்னிலையில் இருக்கிறார்கள்.\n\nமலேசியாவில் ஈப்போ புந்தோங் சட்டமன்றத் தொகுதியில் தான் இந்தியர்களின் வாக்கு எண்ணிக்கை 46 விழுக்காடாக இருக்கிறது. 2010 ஆம் ஆண்டின் மக்கள் தொகை புள்ளி விவரங்களின் படி ஈப்போவில் 102,866 இந்தியர்கள் வாழ்கின்றனர் என்பது தெரிய வருகிறது. இவர்களில் கணிசமான அளவில் சீக்கியர்களும் இருக்கின்றனர். மலேசியாவில் அதிகமாகச் சீக்கியர்கள் வாழும் இடம் ஈப்போ புந்தோங் ஆகும். ஏறக்குறைய 4000 சீக்கியர்கள் இங்கு இருக்கிறார்கள்.\n\n2008 ஆம் ஆண்டு எடுக்கப்பட்ட புள்ளி விவரங்கள்\nஈப்போவில் வெளிநாட்டுத் தொழிலாளர்கள் அதிகமாக வேலை செய்ய வந்துள்ளனர். வங்காள தேசத் தொழிலாளர்கள் தான் மிகுதியாகத் தொழிற்சாலைகளில் வேலை செய்கின்றனர். இவர்களில் சிலர் உள்நாட்டுப் பெண்களுடன் பழகி அவர்களைத் தங்கள் நாட்டிற்கு அழைத்துச் சென்றனர். அது ஒரு சமூகப் பிரச்னையாக மாறியது. அரசாங்கம் தலையிட்டு வங்காள தேசத் தொழிலாளர்களை மலேசியாவிற்குள் கொண்டு வருவதை தற்காலிகமாக நிறுத்தி வைத்தது.\n\nSection::::குறிப்பிடத்தக்க நபர்கள்.\nஈப்போவில் பிறந்து உலக அரங்கில் பலர் அரசியல், சமூகம், கலை, விளையாட்டுத் துறைகளில் தடம் பதித்துள்ளனர். சில இந்தியர்கள் மக்கள் மனதில் அழியாத இடங்களையும் பிடித்துள்ளனர். அவர்களில் மிக முக்கியமானவர்கள் சீனிவாசகம் சகோதரர்கள். இவர்கள் ஈப்போவில் புகழ் பெற்ற தமிழர்கள். டி. ஆர். சீனிவாசகத்தின் முழுப் பெயர் சீனிவாசகம் தர்ம ராஜா. இவர் தன்னுடைய சகோதரர் எஸ்.பி.சீனிவாசகத்துடன் இணைந்து 1953ல் மக்கள் முன்னேற்றக் கட்சியை (\"People’s Progressive Party (PPP)\") உருவாக்கினார். பின்னர் அக்கட்சியின் தலைவராகவும் பொறுப்பு ஏற்றார். எஸ்.பி.சீனிவாசகத்தின் முழுப் பெயர் சீனிவாசகம் ஸ்ரீ பத்மராஜா.\n\nSection::::எஸ்.பி.சீனிவாசகம்.\nஈப்போவின் வரலாற்றை மாற்றி அமைத்த தலைவர்களில் டத்தோஸ்ரீ எஸ்.பி.சீனிவாசகம் ஒருவராகக் கருதப்படுகிறார். எஸ்.பி என்று மக்களால் அன்பாக அழைக்கப்பட்ட இவர் டி.ஆர். சீனிவாசகத்தின் சகோதரர் ஆவார். மலேசியாவில் மிகவும் புகழ்பெற்ற அரசியல் தொடர்பான நீதிமன்ற வழக்குகளில் இவர் வாதாடி உள்ளார். அந்த வகையில் 1964 ஆம் ஆண்டு நடைபெற்ற அமைச்சர் ரஹ்மான் தாலிப் லஞ்ச ஊழல் வழக்கு மிக முக்கியமானதாகும். ரஹ்மான் தாலிப் அப்போதைய கல்வி அமைச்சராக இருந்தார். இந்த வழக்கில் ரஹ்மான் தாலிப் தோல்வி கண்டார். அது மட்டும் அல்ல. அவருடைய அமைச்சர் பதவியும் பறி போனது. அந்த வேதனையில் ரஹ்மான் தாலிப் நோயுற்று இறந்து போனார். சீனிவாசகம் ஈப்போ மெங்லம்பு நாடாளுமன்றத் தொகுதியின் மக்களவை உறுப்பினராகச் சேவை செய்தவர். சுங்கை பாரி சட்டமன்றத் தொகுதியின் பிரதிநிதியாகவும் சேவை ஆற்றியவர்.\n\nஎஸ்.பி. சீனிவாசகம் ஒரு மிகச் சிறந்த வழக்குரைஞர். ஒரு கட்டத்தில் இவருக்கு நீதிபதி பணியும் வழங்கப்பட்டது. ஆனால், அதை அவர் மறுத்து விட்டார். பின்னர் ஆளும் பாரிசான் கட்சியுடன் இணைந்தார். அதனால் ஈப்போ மக்களிடையே மனக் கசப்புகள் உருவாகின. அதன் பின்னர் ஈப்போ அரசியலில் பற்பல மாற்றங்களும் ஏற்பட்டன. இவருக்கு 1964 ஆம் ஆண்டு டத்தோ விருதும் 1972 ஆம் ஆண்டு டத்தோ ஸ்ரீ விருதும் வழங்கப் பட்டது. 1975 ஜூலை 4 ஆம் தேதி மாரடைப்பினால் காலமானார். அவரது சேவையைப் பாராட்டி ஈப்போவில் ஒரு சாலைக்கு அவரது பெயர் வைக்கப்பட்டுள்ளது.\n\nSection::::சிபில் கார்த்திகேசு.\nபுகழ்பெற்ற சிபில் கார்த்திகேசு எனும் தமிழ்ப் பெண் போராளி ஜப்பானிய ஆட்சி காலத்தில் அவர்களுக்கு எதிராகப் போராடினார். ஜப்பானியர்களுக்கு எதிராக ஓர் இயக்கம் ஈப்போ, பாப்பான் போன்ற இடங்களில் 1943–1944 களில் இயங்கி வந்தது. அந்த இயக்கத்தில் காயம் பட்டவர்களுக்குச் சிபில் கார்த்திகேசுவும் அவருடைய கணவரும் உதவிகளைச் செய்து வந்தனர். இதை அறிந்த ஜப்பானியர்கள் அவர்களைக் கைது செய்தனர். மிருகத்தனமாகச் சித்ரவதைகள் செய்தனர். இரண்டாம் உலகப் போர் முடிந்த பின்னர் ஆங்கிலேயர்கள் அவரை இங்கிலாந்திற்கு கொண்டு சென்றனர். அங்கே அவருக்கு வாழ்நாள் மருத்துவம் செய்யப்பட்டது. ஐக்கிய் இராச்சியத்தின் குடிமக்களின் வீரத்துக்கு அளிக்கப்படும் விருதுகளில் இரண்டாம் உயரிய விருதான 'ஜார்ஜ் பதக்கம்' அவருக்கு வழங்கப்பட்டது.\n\nSection::::டத்தோ மிச்சல் இயோ.\nஈப்போவில் பிறந்து உலக அரங்கில் பலர் அரசியல், சமூகம், கலை, விளையாட்டு என்று பல துறைகளில் தடம் பதித்துள்ளனர். அவர்களில் முக்கியமானவர் \"டத்தோ மிச்சல் இயோ\" (Dato Michelle Yeoh). இவர் 1962 ஆம் ஆண்டு ஆகஸ்டு மாதம் 6 ஆம் தேதி ஈப்போவில் பிறந்தார். ஜேம்ஸ் பாண்ட் படமான \"Tomorrow Never Dies\"; \"Memoirs of a Geisha\", \"The Mummy: Tomb of the Dragon Emperor\" போன்ற படங்களில் நடித்து உலகளாவியப் புகழ் பெற்றவராவார்.\n\nஇவருடைய தந்தை ஒரு வழக்குரைஞர். பின்னர் அரசியல்வாதியாக மாறினார். மிச்சல் இயோ தன்னுடைய பள்ளி வாழ்க்கையை ஈப்போ கான்வெண்ட் பள்ளியில் தொடங்கினார். 15 ஆவது வயதில் இங்கிலாந்திற்குச் சென்று அங்கு தொடர்ந்து படித்தார். 1983 ல் அவருடைய 21 ஆவது வயதில் மலேசிய அழகு ராணியாகத் தெரிவு செய்யப் பட்டார். அவருக்குப் பேராக் சுல்தான் 'டத்தோ விருது' கொடுத்துக் கௌரவித்துள்ளார். 2007 ஆம் ஆண்டு பிரான்சு அரசாங்கம் செவாலியர் விருது வழங்கியது.\n\nதன்னுடைய கணவர் டிக்சன் பூன் என்பவரிடமிருந்து விவாகரத்து பெற்று இப்போது ஹாங்காங்கில் வாழ்ந்து வருகிறார்.\n\nSection::::எம். எஸ். மெய்யப்பச் செட்டியார்கள்.\n1940 ஆம் ஆண்டுகளில் ஈப்போவில் எம்.எஸ்.எம்.எம் எனும் பெயரில் ஒரு வங்கி செயல் பட்டு வந்தது. அதை எம். எஸ். மெய்யப்பச் செட்டியார்கள் என்றழைக்கப்படும் சகோதரர்கள் இருவர் நடத்தி வந்தனர். அந்த வங்கியின் தலைமையகம் அப்போது காரைக்குடியில் இருந்தது.\n\nஇரண்டாம் உலகப் போர் நிதிக்கு எம்.எஸ்.எம். குடும்பத்தைச் சேர்ந்தவர்கள் 10,000 ரூபாய் நன்கொடை வழங்கினர். அக்காலத்தில் அது பெரும் தொகையாகும். மலாயாவுக்குச் வந்த நகரத்தார்கள் பொதுவாகத் தங்களுடைய மனைவிமார்களை அழைத்து வருவதில்லை. அந்தப் பாரம்பரிய வழக்க முறையை மாற்றி அமைத்தவர் திருமதி. சொக்கலிங்கம் செட்டியார். 1933 ஆம் ஆண்டு தன் கணவருடன் ஈப்போ வந்தார். அதன் பின்னர் நகரத்தார் தம் மனைவி பிள்ளைகளை அழைத்து வரத் தொடங்கினர். அவ்வாறு வந்த அவர்களுடைய பேரப் பிள்ளைகள் பலர் தமிழகத்திற்குத் திரும்பிச் செல்லவில்லை. ஈப்போவிலேயே தங்கிவிட்டனர். வங்கி மேலாளர்கள், வழக்குரைஞர்கள, மருத்துவர்கள், ஆசிரியர்கள், மற்றும் கட்டடக்கலை வல்லுநர்களாகப் பணி புரிந்து வருகின்றனர். இவர்கள் இங்கு சமயத் தொண்டுகளும் நிறைய செய்து வருகின்றனர்.\n\nSection::::பண்பாடு.\nSection::::காரைக்குடி மாளிகைகள்.\nசெட்டித் தெருவில் தமிழகத்தின் காரைக்குடி பகுதியில் உள்ள மாளிகைகளைப் போன்ற பல வீட்டு மனைகள் இன்றும் உள்ளன. அவை செட்டித் தமிழர்களின் வரலாற்றுச் சுவடுகளைப் படம் பிடித்துக் காட்டுகின்றன. இந்தக் கட்டிடங்களில் பலவற்றைச் சீனர்கள் விலை கொடுத்து வாங்கி விட்டனர். வரிசை வரிசையாக இருந்த காரைக்குடி மனைகள் இப்போது சீனர்களின் வியாபார வணிகத் தளங்களாக மாற்றம் கண்டுள்ளன. 1969 ஆம் ஆண்டு மலேசியாவில் ஓர் இனக் கலவரம் நடைபெற்றது. அதைத் தொடர்ந்து காரைக்குடித் தமிழர்கள் பலர் தத்தம் வீடுகளை விற்று விட்டுத் தமிழகம் திரும்பினர். சீனர்கள் மிகக் குறைந்த விலையில் அந்த வீடுகளை வாங்கிக் கொண்டனர்.\n\nSection::::பட மேடைகள்.\nஈயம் மிகுதியாகத் தோண்டி எடுக்கப் பட்ட காலத்தில் 'ஈப்போ' நகரத்தில் அதிகமான எண்ணிக்கையில் படமேடைகள் திரையரங்குகள் உருவாகின. தமிழ்ப் படங்களுக்கென்று ஓடியன், கிரேண்ட் போன்ற திரை அரங்குகள் கட்டப்பட்டன. \"தி லைப் ஒப் மகாத்மா காந்தி\" எனும் படம் ஈப்போ ஓடியன் படமேடையில் 31 மே 1941 ஆம் தேதியில் திரையிடப் பட்டது. அதைக் காண ஈப்போ மக்கள் திரண்டு நின்றனர். அதைப் பற்றி ’தி ஸ்ட்ரைட்ஸ் டைம்ஸ்’ நாளிதழ் ஒரு நீண்ட செய்தி வெளியிட்டது.\n\nபுந்தோங் வாழ் தமிழர்களுக்குக் குளோரி படமேடையும் கட்டப்பட்டது. இப்போது அந்தக் குளோரி படமேடை இல்லை. அந்த இடத்தில் புந்தோங் மக்கள் மண்டபம் கட்டப்பட்டுள்ளது. தமிழர்களின் திருமண நிகழ்ச்சிகள் அங்கு நடைபெறுகின்றன.\n\nSection::::கேளிக்கை அரங்குகள்.\nஈப்போ நகரில் பணம் புரண்ட காலத்தில் நூற்றுக்கணக்கான கேளிக்கை அரங்குகள் இருந்தன. அவற்றுக்கு மலேசியாவின் பல பகுதிகளிலிருந்து மக்கள் வந்தனர். 1970 களில் உலகச் சந்தையில் ஈய விலை அடி மட்டத்திற்குச் சரிந்து போனது. ஈப்போவிற்கு பயங்கரமான அடி விழுந்தது. அதனால் பெரும்பாலான ஈப்போ வாழ் மக்கள் வாழ வழி தேடி வேறு இடங்களுக்குப் புலம் பெயர்ந்தனர். சில வெளிநாட்டு நிறுவனங்கள் தங்களின் தயாரிப்புகளை அண்டை நாடுகளுக்கு மாற்றிக் கொண்டன. அதனால் வேலை வாய்ப்புகளும் பாதிக்கப்பட்டன. இதனால் பெரும்பாலான ஈப்போ இளைஞர்கள் வெளி மாநிலங்களுக்குச் செல்கின்றனர்.\n\nகோலாலம்பூர், சிங்கப்பூர் போன்ற மாநகரங்களுடன் ஈப்போவினால் போட்டிப் போட முடியவில்லை. இருப்பினும் மலேசியாவிலேயே ”மிகவும் சுத்தமான நகரம்” எனும் அடைமொழியுடன் ஈப்போ சிறப்பிடம் பெறுகிறது.\n\nSection::::கல்வி.\nஈப்போவில் தமிழில் பயிற்றுவிக்கும் பள்ளிகள் பெருமளவில் உள்ளன.\n\n\nSection::::நட்பு நகரங்கள்.\nஈப்போவின் நட்பு நகரங்கள்\n\n"}
{"id": "99987", "url": "https://ta.wikipedia.org/wiki?curid=99987", "title": "இறகுப்பந்தாட்டம்", "text": "இறகுப்பந்தாட்டம்\n\nஇறகுப்பந்து விளையாட்டினை பிரிட்டானிய இராணுவ வீரர்கள் 19 ஆம் நூற்றாண்டின் பிற்பகுதியில் இங்கிலாந்தில் அறிமுகம் செய்தனர். இவ்விளையாட்டினை 1873 ஆம் ஆண்டில் இங்கிலாந்தில் ப்யூபர்ட் பிரபுவின் கிராமப் பகுதியான “பாட்மிண்டன்” (\"Badminton\") எனும் இடத்தில் ஆடப்பட்டதால் இந்த விளையாட்டை ஆங்கிலத்தில் “பாட்மிண்டன்” என்று அழைத்தனர். இது ஒரு மட்டைப் பந்தாட்ட (racquet sport) வகை விளையாட்டு. இதில் பூக்குவளை போல் இருக்கும் இறகுகளால் ஆன பந்தை (ஷட்டில்காக்), இறுக்கமாக பின்னிய வலை மட்டையால் (ராக்கெட் ) வலைக்கு மேலாக போய் எதிர்த்தரப்பு ஆடுகளத்துக்குள் விழுமாறு அடித்து விளையாடும் ஒரு விளையாட்டாகும்\n\nSection::::ஆடுகளம்.\nஇறகுப் பந்தாட்டத்தின் ஆடுகளம் ஒற்றையர் ஆடுகளம், இரட்டையர் ஆடுகளம் என இரண்டு பிரிவுகளாகப் பிரிக்கப்பட்டுள்ளன.\n\nSection::::ஒற்றையர் ஆடுகளம்.\nஒற்றையர் ஆடுகளத்திற்கான நீளம் 13.40 மீட்டர், அகலம் 5.18 மீட்டர் கொண்டிருக்கும். மையக் கோட்டிலிருந்து ஒவ்வொரு பக்கத்திலும் 1.98 மீட்டர் நீளத்திற்கு குறுகிய பந்து போடும் கோடு (Short Service Line) இருக்க வேண்டும். தரையிலிருந்து வலையின் உயரம் 5 அடி இரண்டு பக்கங்களிலும் 5 அடி 1 அங்குலம் என்பதாக இருக்க வேண்டும்.\n\nSection::::இரட்டையர் ஆடுகளம்.\nஇரட்டையர் ஆடுகளத்திற்கான நீளம் 13.40 மீட்டர், அகலம் 6.10 மீட்டர் கொண்டிருக்கும். மையக் கோட்டிலிருந்து ஒவ்வொரு பக்கத்திலும் 1.98 மீட்டர் நீளத்திற்கு குறுகிய பந்து போடும் கோடு (Short Service Line)இருக்க வேண்டும். இரண்டு பக்கங்களின் பின் கோட்டிற்கு உட்புறம் 76 செ.மீக்கு இரட்டையருக்கான நீள பந்து போடும் கோடு இருக்க வேண்டும். (பக்கக் கோட்டிற்கு உட்புறம் இரண்டு பக்கங்களிலும் 46 செ.மீ க்கு ஒற்றையருக்கான பக்கக் கோடு இருக்க வேண்டும்.\n\nSection::::பந்து.\nஇறகுப் பந்தின் எடை 4.73 கிராம் முதல் 5. 50 கிராம் வரை இருக்கலாம். இறகுகள் 14 முதல் 16 வரை இருக்கலாம். பந்தின் விட்டம் 1 முதல் 1 1/8 அங்குலம் கார்க்கின் மேல் இருக்கும். நீளம் 2 1/2 முதல் 2 3/4 அங்குலம் வரை இருக்கலாம்.\n\nSection::::மட்டை.\nமட்டையின் உயரம் 26 முதல் 27 அங்குலம் வரையும், விட்டம் 8 முதல் 9 அங்குலம் வரையும் இருக்க வேண்டும்.\n\nSection::::ஆட்டக் கணக்கு.\nஓர் ஆட்டத்தில் எத்தரப்பினர் 21புள்ளிகள் எடுக்கிறார்களோ அவ்வணி வெற்றி பெறும். ஒரு போட்டியாட்டத்தில் மூன்றில் இரண்டு மோதல்களில் வென்ற அணியே வெற்றி பெற்ற அணியாகும்.\n\nஇருவர் ஆட்டத்தில் ஒருவர் முதலெறிதலில் (சர்வீஸ்) ஆட்டம் இழந்தால் இரண்டாம் நபருக்கு வாய்ப்பு அளிக்கப்படும். அவருக்குப் பின்னரே எதிர் அணிக்கு கொடுக்கப்படும்.\n\nஇரு அணிகளும் சமமாக 20 புள்ளிகள் வென்றெடுத்தால் 2 புள்ளி வித்தியாசம் பெறும் அணி வெற்றி பெறும் .\n\n"}
{"id": "99988", "url": "https://ta.wikipedia.org/wiki?curid=99988", "title": "டிம் நீல்சன்", "text": "டிம் நீல்சன்\n\nடிம் ஜோன் நீல்சன் (Timothy John Nielsen, பிறப்பு: மே 5, 1968), ஆத்திரேலியா அணியின் பயிற்றுனரான இவர் இங்கிலாந்தைப் பிறப்பிடமாகக் கொண்டவர்.\n"}
{"id": "99992", "url": "https://ta.wikipedia.org/wiki?curid=99992", "title": "எஸ். ஏ. உதயன்", "text": "எஸ். ஏ. உதயன்\n\nஎஸ். ஏ. உதயன் ஈழத்துப் புதின எழுத்தாளர். ஒரு நடிகனாக, ஒப்பனைக் கலைஞனாக, நாடகத் தயாரிப்பாளனாக, நெறியாளனாக அரங்கியல் துறையின் பன்முக ஆளுமை கொண்டவர் இவர்.\n\nSection::::அறிமுகம்.\nஇவரது இயற்பெயர் ஏ. ஜே. கே. துரம். இலங்கையின் மன்னார் மாவட்டத்தில் பேசாலையைப் பிறப்பிடமாகக் கொண்டவர். ஆசிரியராகப் பணிபுரிகிறார்.\nSection::::கலை இலக்கியப்பணி.\nகவிதை, சிறுகதை, நாவல், நாடகம், கட்டுரை, ஆகியவற்றில் ஈடுபாடுள்ளவர். நாவல் இலக்கியமே இவரை தமிழ் இலக்கிய உலகிற்கு அறிமுகப்படுத்தியது. மற்றும் ஒரு நடிகனாக, ஒப்பனைக் கலைஞனாக, நாடகத் தயாரிப்பாளனாக, நெறியாளனாக அரங்கியல் துறையின் பன்முக ஆளுமை கொண்டவராகவும் திகழ்கின்றார்.\n\n\n\n"}
{"id": "99993", "url": "https://ta.wikipedia.org/wiki?curid=99993", "title": "புபுது தசநாயக்க", "text": "புபுது தசநாயக்க\n\nபுபுது பாத்தியா தசநாயக்க (\"Pubudu Bathiya Dassanayake\", பிறப்பு: சூலை 11, 1970), கனடாத் துடுப்பாட்ட அணியின் பயிற்றுனர். இவர் இலங்கை, கண்டியைப் பிறப்பிடமாகக் கொண்டவர். 1993 முதல் 1994 வரை இவர் 11 தேர்வுத் துடுப்பாட்டப் போட்டிகளிலும், 16 ஒருநாள் போட்டிகளிலும் இலங்கை அணிக்காக விளையாடினார். 1993 இல் தென்னாப்பிரிக்காவுக்கு எதிரான தேர்வுப் போட்டித் தொடரில் முதள் தடவையாக இலங்கை அணிக்காக குச்சுக் காப்பாளராகத் தேர்ந்தெடுக்கப்பட்டார். முதலாவது போட்டியில் ஏழு ஓட்டங்களை மட்டுமே எடுத்திருந்தார். இலங்கை அணியின் 94/95 நியூசிலாந்துப் போட்டித் தொடரில் விளையாட இவர் தேர்ந்தெடுக்கப்படவில்லை. எனினும் இவர் இலங்கையில் முதல்தரப் போட்டிகளில் பங்குபற்றினார். 1998 இல் இலங்கை ஏ அணியில் சேர்ந்து பன்னாட்டுப் போட்டிகளில் விளையாடினார். அதன் பின்னர் இவர் கனடா துடுப்பாட்ட அணிக்காக உலகக்கிண்ணத் தெரிவுப் போட்டிகளில் பங்குபற்றி சராசரியாக 15.2 ஓட்டங்களை எடுத்தார்.\n\n2007 ஆகத்து 29 ஆம் நாளில் இவர் கனடா அணியின் நிரந்தரப் பயிற்சியாளராக அறிவிக்கப்பட்டார்\n\n"}
{"id": "99995", "url": "https://ta.wikipedia.org/wiki?curid=99995", "title": "பொறியியல் மற்றும் தொழிநுட்பவியல் கல்லூரி", "text": "பொறியியல் மற்றும் தொழிநுட்பவியல் கல்லூரி\n\nபொறியியல் கல்லூரி என்பது பொதுவாகப் பொறியியல் கல்வியை வழங்கும் கல்லூரிகளைக் குறிக்கும்.கல்லூரி இணைக்கப்பட்டுள்ள பல்கலைக்கழகத்தைப் பொறுத்துப் பொறியியல் கல்விக்கான கால அளவானது நான்கு முதல் ஐந்து ஆண்டுகள் வரை இருக்கும்.\n\nஇந்தியாவில் 5000 க்கும் மேற்பட்ட பொறியியல் கல்லூரிகள் உள்ளன.\n"}
{"id": "100001", "url": "https://ta.wikipedia.org/wiki?curid=100001", "title": "மருத்துவக் கல்லூரி", "text": "மருத்துவக் கல்லூரி\n\nமருத்துவக் கல்லூரி (\"Medical College\" / \"Medical School\") என்பது மருத்துவப் பாடப் பிரிவுகளைக் கற்பிக்கும் கல்வி நிறுவனங்களைக் குறிக்கும். இதன் மாணவர் நுழைவு தகுதிகள், அமைப்பு, பாடத்திட்டம், வழங்கப்படும் பட்டங்கள், படிக்கும் கால அளவை போன்றவை ஒவ்வொரு நாட்டுக்கும் மாறுபடுகிறது. அமெரிக்கா, கனடா போன்ற நாடுகளில் மருத்துவப் படிப்புக்கு ஒரு இளங்கலைப் பட்டம் கல்வித் தகுதியாகத் தேவைப்படுகிறது. இந்தியா, சீனா போன்ற ஆசிய நாடுகளில் மருத்தவப் படிப்புக்கு பள்ளிக் கல்வி மட்டுமே தகுதியாக உள்ளது.\n"}
{"id": "100003", "url": "https://ta.wikipedia.org/wiki?curid=100003", "title": "விளையாட்டு மற்றும் உடல்நலக் கல்வியியல் கல்லூரி", "text": "விளையாட்டு மற்றும் உடல்நலக் கல்வியியல் கல்லூரி\n\nவிளையாட்டு மற்றும் உடல்நலக் கல்வியியல் கல்லூரி (\"Physical education colleges\") என்பது விளையாட்டு மற்றும் உடல்நலக் கல்விப் பாடப் பிரிவுகளைக் கற்பிக்கும் கல்வி நிறுவனங்களைக் குறிக்கும். இவற்றில் படித்து பட்டம் பெறுபவர்கள் கல்வி நிறுவனங்களில் உடற்கல்வி ஆசிரியர்கள், விளையாட்டுப் பயிற்சியாளர்கள் போன்ற தொழில்களில் ஈடுபடுகின்றனர்.\n"}
{"id": "100013", "url": "https://ta.wikipedia.org/wiki?curid=100013", "title": "யெரெவான்", "text": "யெரெவான்\n\nயெரெவான் (\"Yerevan\", , உச்சரிப்பு:jɛɾɛˈvɑn) ஆர்மீனியாவின் தலைநகரமும் பெரிய நகரமும் ஆகும். ஹ்ராஸ்டன் (Hrazdan) நதிக் கரையில் அமைந்துள்ள இந்நகரமே ஆர்மீனியாவின் நிர்வாக, கலை, கலாசார மற்றும் தொழிற்துறை மையமாகும். இது 1918 முதல் தலைநகரமாக விளங்குகின்றது.\n\nயெரெவானின் வரலாறு கிமு எட்டாம் நூற்றாண்டு வரை பழமையானதாகும். முதலாம் ஆர்கிஸ்தி மன்னனால் கி.மு. 782 இல் அரராத் சமவெளியின் மேற்குக் கரையில் எரெபுனி கோட்டை (Erebuni Fortress) அமைக்கப்பட்டது இந்நகரின் தோற்றம் ஆகும். முதலாம் உலகப்போரின் பின்னர் ஆர்மீனிய இன அழிப்பில் தப்பிய ஆயிரக்கணக்கான ஆர்மீனியர்கள் இவ்விடத்தில் குடியேறியதை அடுத்து, ஆர்மீனியாவின் தலைநகராக இது மாறியது. ஆர்மீனியா சோவியத் ஒன்றியத்தின் ஓர் அங்கத்துவ நாடானதிலிருந்து இந்நகரம் துரித வளர்ச்சியடைந்தது.\n\n2009 ஆம் ஆண்டு மதிப்பீட்டின் படி யெரெவானின் மக்கள்தொகை 1,121,900 ஆகக் காணப்பட்டது.\n\nயுனெஸ்கோவினால், 2012 ஆம் ஆண்டின் உலகப் புத்தகத் தலைநகரமாக யெரெவான் அறிவிக்கப்பட்டது.\n\nSection::::வரலாறு.\nயெரெவான் நகரம் கிமு 800 முதல் உலகில் மக்கள் தொடர்ந்து வசித்து வரும் மிகப்பழமையான நகரங்களில் ஒன்றாகும். ஆர்மீனியாவின் 13வது தலைநகராக 1918 முதல் யெரெவான் உள்ளது. யெரெவான் அருகே வரலாற்றுப் புகழ் பெற்ற அரராத் மலை உள்ளது. யெரெவான் நகரத்தின் அருகே உள்ள மலை மீது கிபி ஒன்பதாம் நூற்றாண்டில் எழுப்பப்பட்ட ததேவ் கிறிஸ்தவ மடாலயம் மிகவும் குறிப்பிடத்தக்கது.\nயெரெவான் நகரம் துவக்கத்தில் ரோமானியர்கள், பார்த்தியப் பேரரசு கட்டுப்பாட்டில் இருந்தது. பின்னர் அரேபியர்கள், மங்கோலியர்கள், துருக்கியர்கள், பாரசீகர்கள், ரஷ்யர்கள் என்று மாறி மாறி இதைத் தன்வசமாக்கிக் கொண்டார்கள். 1582-ல் துருக்கியர்கள் வசமானது. பின்னர் மீண்டும் ரஷ்யர்கள் கைக்குச் சென்றது. \n\n1920-ல் இது அர்மீனியக் குடியரசின் தலைநகரானது. யெரெவான் \"பிங்க் நகரம்\" என்று அழைக்கப்படுகிறது. இங்குள்ள எரிமலைப் பாறைகள் பிங்க் வண்ணத்தில் காணப்படுகின்றன. யெரெவானில் உள்ள பல கட்டடங்கள் இந்தப் பாறை கற்களால்தான் கட்டப்பட்டுள்ளன. அர்மீனியாவின் மொத்த மக்கள் தொகையில் மூன்றில் ஒரு பங்கு பேர் யெரெவானில்தான் வசிக்கிறார்கள். பண்டைய காலத்தில் \"எரெபுனி\" என்ற பெயரில் அழைக்கப்பட்ட இந்த நகரம், பிறகு \"எரிவான்\" என்றும் தற்போது யெரெவான் என்றும் அழைக்கப்படுகிறது.\n\nகிமு. 782ல் எழுப்பப்பட்ட ஒரு பெரும் கோட்டை, இந்த நகரின் அடையாளமாகவும் சரித்திரச் சின்னமாகவும் விளங்குகிறது. முதலாம் உலகப் போருக்குப் பின் 1915ல், ஒட்டாமன் பேரரசு, துருக்கியிலுள்ள ஆர்மீனியர்களை இனப்படுகொலை செய்தது. இனப் படுகொலையின்போது தப்பிய ஆயிரக்கணக்கான அர்மீனியர்கள் யெரெவான் நகரத்தில் குடியேறினார்கள். யெரெவான் நகரக் கோட்டை ஆர்மீனியர்களுக்கு பாதுகாப்பு வழங்கியது. யெரெவான் அர்மீனியாவின் தலைநகராக மாறியதற்கு இதுவும் முக்கியக் காரணம்.\n\nபின்னர் யெரெவான் நகரம் சோவியத் யூனியனின் ஒரு பகுதியாக விளங்கியது. சோவியத் யூனியன் கலைந்தபோது தனி நாடானது. அர்மீனியாவின் நிர்வாகம், கலாச்சார மையமாக எரெவான் விளங்குகிறது.\n"}
{"id": "100016", "url": "https://ta.wikipedia.org/wiki?curid=100016", "title": "உலகப் புத்தகத் தலைநகரம்", "text": "உலகப் புத்தகத் தலைநகரம்\n\nஉலகப் புத்தகத் தலைநகரம் (\"World Book Capital\") என்பது, நூல்கள் மற்றும் வாசித்தல் துறைகளில் ஒரு நகரத்தின் செயற்பாடுகளின் தரம் மற்றும் முன்னேற்றத்தை அங்கீகரிக்கும் முகமாக ஐக்கிய நாடுகள் கல்வி, அறிவியல், பண்பாட்டு நிறுவனத்தினால் (யுனெஸ்கோ) அந்நகரத்திற்கு வழங்கப்படும் சிறப்புப் பெயராகும்.\n\nஇது ஓர் ஆண்டின் உலக புத்தக மற்றும் பதிப்புரிமை நாளான ஏப்ரல் 23 முதல் அடுத்த ஆண்டு ஏப்ரல் 22 வரையான காலப்பகுதியைக் கொண்டதாகும்.\n\nSection::::உலகப் புத்தகத் தலைநகரங்கள்.\nபின்வரும் நகரங்கள் உலகப் புத்தகத் தலைநகரங்களாக அறிவிக்கப்பட்டுள்ளன:\n"}
{"id": "100017", "url": "https://ta.wikipedia.org/wiki?curid=100017", "title": "கோயம்புத்தூர் மருத்துவக் கல்லூரி மருத்துவமனை", "text": "கோயம்புத்தூர் மருத்துவக் கல்லூரி மருத்துவமனை\n\nகோயம்புத்தூர் மருத்துவக் கல்லூரி மருத்துவமனை என்பது தமிழக அரசிற்குச் சொந்தமான கோவை மருத்துவக் கல்லூரியின் மாணவர்கள் பயன்பெறும் வகையிலும், கோயம்புத்தூர், நீலகிரி, ஈரோடு மாவட்ட மக்கள் பயன்பெறும் வகையிலும் தமிழக அரசினால் 14-7-1909 அன்று ஒரு மருத்துவமனையாகத் தொடங்கப்பட்டு, 1969 -ல் மருத்துவக்கல்லூரி மருத்துவமனையாகத் தரம் உயர்த்தப்பட்ட ஒரு மருத்துவமனையாகும். \n\nSection::::நிருவாகம்.\nகோயம்புத்தூர் மாவட்ட ஆட்சியரின் நேரடி நிருவாகத்தின் கீழ் வரும் இம்மருத்துவமனையை மருத்துவமனையின் தலைவர் (Dean) நிருவகிக்கிறார். இவருக்குக் கீழ் ஒரு கண்காணிப்பாளரும், இருப்பிட மருத்துவ அலுவலரும் (Resident Medical Offier-RMO) பொறுப்பில் இருக்கின்றனர். தமிழ் நாடு மருத்துவப் பணிகள் கழகம் செயல் தலைமையகமாக இருக்கிறது.\n\nSection::::அமைவிடம்.\nகோயம்புத்தூர் திருச்சி சாலையில் அமைந்துள்ள இம்மருத்துவமனைக்கு மிக அருகாமையில் தான் 'பாரத் ஸ்டேட் பாங்கு' சாலையில் கோயம்புத்தூர் சந்திப்பு தொடர் வண்டி நிலையம் அமைந்துள்ளது. அரசினர் கலைக் கல்லூரி, மாவட்ட ஆட்சியர் அலுவலகம், மாவட்டக் காவல் அலுவலகம் (DPO), கோயம்புத்தூர் தெற்கு வட்டாட்சியர் அலுவலகம், மாநகரக் காவல் அலுவலகம்(Coimbatore City Police Office), கோயம்புத்தூர் மாவட்ட அமர்வு நீதிமன்றம் ஆகியனவும் இம் மருத்துவமனைக்கு அருகில் அமைந்துள்ள முதன்மையான அரசு அலுவலகங்கம் ஆகும்.\n\nSection::::துறைகள்.\nஇம்மருத்துவமனையில் உள்ள சில முதன்மையான துறைகள்:\n\n\n\n"}
{"id": "100021", "url": "https://ta.wikipedia.org/wiki?curid=100021", "title": "கல்வியியல் கல்லூரிகள்", "text": "கல்வியியல் கல்லூரிகள்\n\nஆசிரியர் பணிக்கான கல்வியியல் குறித்த பாடங்களைக் கொண்டு நடத்தப்படும் கல்லூரிகள் கல்வியியல் கல்லூரிகள் என அழைக்கப்படுகின்றன. இந்தியாவில் இத்தகைய கல்வியியல் கல்லூரிகளில் இளம்நிலை, முதுநிலை மற்றும் ஆய்வியல் நிறைஞர் பட்டப்படிப்புகள் நடாத்தப்படுகின்றன. இலங்கையில் கல்வியியல் கல்லூரிகள் தற்போதுவரை கற்பித்தலுக்கான டிப்புளோமா கற்கைநெறிகளையே நடாத்திவருகின்றன.\n\nSection::::தமிழ்நாட்டிலுள்ள கல்வியியல் கல்லூரிகள்.\nதமிழ்நாட்டில் கல்வியியல் கல்விக்காக தமிழ்நாடு ஆசிரியர் கல்வியியல் பல்கலைக்கழகம் அமைக்கப்பட்டுள்ளது. இந்தப் பல்கலைக்கழகத்தின் கீழ் அரசுக் கல்லூரிகள், தன்னாட்சிக் கல்லூரிகள் மற்றும் சுயநிதிக் கல்லூரிகள் போன்றவை இணைக்கப்பட்டுள்ளன.\n\nSection::::அரசுக் கல்லூரிகள்.\nதமிழ்நாட்டில் 5 அரசு கல்வியியல் கல்லூரிகள் உள்ளன. இவற்றில் கோயம்புத்தூரில் மட்டும் முதுநிலைப் பட்டப்படிப்பு உள்ளன. மற்ற கல்லூரிகளில் இளநிலைப்பட்டப்படிப்பு மட்டும் உள்ளன.\n\n\nSection::::தன்னாட்சிக் கல்லூரிகள்.\nதமிழ்நாட்டில் 7 தன்னாட்சி நிலைக் கல்வியியல் கல்லூரிகள் உள்ளன.இவைகளில் இளநிலைப் பட்டப்படிப்புகள் மற்றும் முதுநிலைப் பட்டப்படிப்புகள் உள்ளன. இந்த 7 கல்லூரிகளிலும் முதுநிலைப் பட்டப்படிப்பிற்கு 35 இடங்கள் வீதம் உள்ளன. இளநிலைப்பட்டப்படிப்புக்கான இடங்கள் அடைப்புக்குறிக்குள் அளிக்கப்பட்டுள்ளன.\n\nSection::::சுயநிதிக் கல்லூரிகள்.\nதமிழ்நாட்டில் கல்வியியல் கல்வி அளிக்கும் 649 சுயநிதிக் கல்லூரிகள் செயல்பட்டு வருகின்றன.\n\n"}
{"id": "100022", "url": "https://ta.wikipedia.org/wiki?curid=100022", "title": "உணவு தயாரிப்பு மற்றும் உணவக மேலாண்மைக் கல்லூரிகள்", "text": "உணவு தயாரிப்பு மற்றும் உணவக மேலாண்மைக் கல்லூரிகள்\n\nஉணவுத் தயாரிப்பு மற்றும் உணவகம் மற்றும் விடுதிகளுக்கான மேலாண்மை குறித்த பாடங்களில் இளங்கலை, முதுகலை மற்றும் ஆய்வியல் நிறைஞர் பட்டங்களை அளிக்கும் கல்விகளை மட்டும் கொண்டு நடத்தப்படும் கல்லூரிகள் உணவு தயாரிப்பு மற்றும் உணவக மேலாண்மைக் கல்லூரிகள் என அழைக்கப்படுகின்றன.\n"}
{"id": "100023", "url": "https://ta.wikipedia.org/wiki?curid=100023", "title": "கூத்தன்குழி", "text": "கூத்தன்குழி\n\nகூத்தன்குழி (\"Kuthenkuly\") தென் தமிழகத்தின் திருநெல்வேலி மாவட்டத்தில் உள்ள ஒரு கிராமம். இங்கு மீனவர் மக்கள் வாழ்ந்து வருகின்றனர். இவர்கள் பரதவர் இனத்தை சார்ந்தவர்கள்.\n\n\n\nSection::::திருக்காட்சி ஆலய வரலாறு.\nநமது ஞானத்தந்தை தூய சவேரியார் கி .பி 1542 -ல் இந்தியாவிற்கு வந்து இறையேசுவின் மறைபரப்பு பணியை ஆற்றிய போது கடலோர மக்களை இறைபக்தி மிகுந்தவர்களாக மாற்றினார் என்பது வரலாறு ஏடுகளின் மூலம் நாம் அறிந்ததே . இதன் படி சுமார் 500 ஆண்டுகளுக்கு முன்னதாகவே நமதூர் மக்கள் கிறிஸ்தவர்களாக மாறி ஆலயங்களை அமைத்து வழிபட்டு வந்தது தெளிவாக தெரிகிறது . இருந்தாலும் ஆதாரபூர்வமாக யேசுசபை குருக்களின் பதிவுகளின் படி 1558 ஆம் ஆண்டு நமது ஊரில் ஆலயம் இருந்ததாக தெளிவாக தெரிகிறது .\n\nநமது ஊர் தனிப்பங்காக மாறுவதற்கு முன்பாக 1730 -ல் இடிந்தகரையின் துணை பங்காக இருந்தது தெரிகிறது . பங்கு பதிவேட்டின் அடிப்படையில் 1715 -ல் நம்மூரில் பிரெஞ்சுமிஷின் மூலமாக புனித ஸ்நாபக அருளப்பர் நினைவாக பங்கு ஆலயமும் கோவா மிஷின் மூலமாக புனித சூசையப்பர் நினைவாக மற்றொரு ஆலயமும் இருந்து வந்துள்ளது . பின்னர் 1924 -ல் நமது ஊர் தனிபங்காக மாறியது . பங்கு ஆலயமானது பழுதடைந்ததால் புதிய ஆலயம் ஒன்றை அமைக்க ஊர் மக்கள் அக்கறை கொண்டு 1930 -ல் அப்போதைய பங்கு தந்தை G . மைக்கிள் அடிகளார் அவர்களின் முயற்சியால் மேதகு ஆயர் திபூர்ச்சியுஸ் ரோச் ஆண்டகை அவர்களால் அடிக்கல் நாட்டப்பட்டது . பின்னர் பொருளாதார மற்றும் சமூக சூழ்நிலை காரணமாக தாமதப் பட்டு வந்ததை தெரிந்து கொண்ட மக்கள் மீண்டும் அக்கறை எடுத்து கொண்ட மறைமாவட்டமே வியக்கும் அளவிற்கு மிகப்பெரிய பிரமாண்டமான ஆலயம் ஒன்றை எழுப்பினர்\n\nபிரமாண்டமான நமது ஆலயத்தின் அருள்பொங்கும் பலிபீடமானது அனைவரையும் கவரும் வகையில் அமைந்துள்ளது. முன்பகுதியானது அழகிய வேலைப்பாடுகள் நிறைந்து கலைநயமிக்க முறையில் முதல் இரு ஆயர்களின் மறைமாவட்ட விருதுவாக்கான\n\n\"அன்பே எனது விண்மீன் \"\n\n\"அன்பில் உண்மை ஆற்றல் \" இவற்றை இரு பக்கமும் தாங்கி உள்ளது மற்ற ஆலயங்களை விட சிறப்பம்சமாகும். இந்த அழகான ஆலயத்தை திறந்து வைத்து அர்ச்சிக்க பங்குத்தந்தை வியாகுலம் அடிகளார் அவர்களின் முயற்சியால் மேதகு ஆயர் தாமஸ் பர்னாந்து ஆண்டகை அவர்களின் திருகரங்களால் 1966 ஜனவரி 5 ஆம் தேதி திறந்து வைத்து அர்ச்சித்து ஆசியுரை வழங்கும் போது இறைமகன் இயேசு பிறந்து மூன்று ஞானிகளுக்கு (கஸ்பார் , மெல்கியோர் , பல்த்தசார் ) காட்சியை வழங்கியதை நினைவுபடுத்தும் வகையில் புனித மூவரசர்களுக்கு அர்ப்பணமாக்கி திருக்காட்சி ஆலயம் என்று பெயர் சூட்டி மகிழ்ந்தார் .\nபல பங்குத்தந்தையர்களின் மூலம் பல வகைகளில் பராமரிக்கப்பட்டு வந்த ஆலயமானது 2006 ஆம் ஆண்டு புதுபிக்கப்பட வேண்டுமென்று ஊர்மக்களால் முடிவெடுத்து நமது அன்பு தந்தை J . கிளாரன்ஸ் தினேஷ் அடிகளார் அவர்களின் பெரும் முயற்சியால் கூத்தன்குழி பொதுமக்கள் அனைவரின் பேராதரவோடும் கட்டி முடிக்கப்பட்டு சிறப்பான முறையில் நவீனமயமாக்கப்பட்டு மறைமாவட்ட ஆயர் மேதகு யுவான் அம்புரோஸ் ஆண்டகை அவர்களால் 2011 மே 11 ஆம் தேதி திறந்து வைத்து அர்சிக்கப்பட்டு மதுரை பேராயர் மேதகு பீட்டர் பர்னாந்து ஆண்டகை அவர்களால் மே 20 ஆம் தேதி பெருவிழா கொண்டாடப்பட்டது\nஇது \"அன்பின் பிறப்பிடம் !\nஅருளின் இருப்பிடம் !\nஅமைதியின் உறைவிடம் !!\n\nமாணிக்கவிழாவை (40 ஆம் ஆண்டு முடித்து விட்டு 50 ஆம் ஆண்டு பொன்விழாவை நோக்கி 46 ஆம் ஆண்டில் அடியெடுத்து வைக்கிறது. இந்த ஆலயம் \n\n'"}
{"id": "100024", "url": "https://ta.wikipedia.org/wiki?curid=100024", "title": "மருந்தாளுநர் கல்லூரிகள்", "text": "மருந்தாளுநர் கல்லூரிகள்\n\nஉடல்நலத்திற்கு உதவும் விதமாக பல மருந்துப் பொருட்கள் உற்பத்தி செய்யப்படுகின்றன. இந்த மருந்துப் பொருட்கள் குறித்த தகவல்களை மருத்துவர்களுக்கும், அவர்கள் வழியாக பயன்பாட்டாளர்களுக்கும் கொண்டு செல்ல உதவும் மருந்தாளுநர்களுக்கான இளநிலை, முதுநிலை மற்றும் ஆய்வியல் நிறைஞர் பட்டங்களுக்கான கல்வியை அளிக்கும் கல்லூரிகள் மருந்தாளுநர் கல்லூரிகள் என அழைக்கப்படுகின்றன.\n\nSection::::தமிழ்நாட்டிலுள்ள மருந்தாளுநர் கல்லூரிகள்.\nதமிழ்நாட்டில் மருந்தாளுநர் கல்விக்கான இளநிலை மற்றும் முதுநிலைப் பட்டப்படிப்புகளுக்கான கல்லூரிகள் அரசுக் கல்லூரிகள், சுயநிதிக் கல்லூரிகள் என இரு வகையாக உள்ளன. இவை அனைத்தும் தமிழ்நாடு டாக்டர் எம்.ஜி.ஆர்.மருத்துவப் பல்கலைக்கழகத்துடன் இணைக்கப்பட்டு செயல்பட்டு வருகின்றன.\n\n\nSection::::சுயநிதிக் கல்லூரிகள்.\nதமிழ்நாட்டில் மருந்தாளுநர் கல்விக்கான 41 சுயநிதிக் கல்லூரிகள் செயல்பட்டு வருகின்றன.\n"}
{"id": "100032", "url": "https://ta.wikipedia.org/wiki?curid=100032", "title": "கோல்புறூக்-கேமரன் ஆணைக்குழு", "text": "கோல்புறூக்-கேமரன் ஆணைக்குழு\n\nகோல்புறூக்-கேமரன் ஆணைக்குழு (\"Colebrooke-Cameron Commission\") என்பது பிரித்தானிய இலங்கையின் நிருவாகத்தை மதிப்பிடுவதற்கும், அந்நாட்டின் நிருவாகம், நிதி, பொருளாதாரம், மற்றும் நீதித்துறை ஆகியவற்றில் மெற்கொள்ளவேண்டிய சீர்திருத்தங்களைப் பரிந்துரைக்கவும், 1829 ஆம் ஆண்டில் பிரித்தானிய குடியேற்ற அலுவலகத்தினால் அமைக்கப்பட்ட ஒரு அரசு ஆணைக்குழு ஆகும். இவ்வாணைக்குழுவில் டபிள்யூ. எம். ஜி. கோல்புரூக், மற்றும் சி. எச். கேமரன் ஆகியோர் உறுப்பினர்களாக இருந்தனர். இவர்களது பரிந்துரைகளில் பெரும்பாலானவை ஏற்றுக் கொள்ளப்பட்டன. இவை கோல்புறூக்-கேமரன் சீர்திருத்தங்கள் என அழைக்கப்பட்டன.\n\nஇலங்கையில் 1833 முதல் 1910 வரை அமுலிலிருந்த அரசியலமைப்பு இதுவாகும். பிரித்தானியரால் இலங்கையில் நடைமுறைப்படுத்தப்பட்ட முதலாவது அரசியலமைப்பும் இதுவே. இலங்கையில் மன்னராட்சி முறையின் கீழ் அல்லது போர்த்துக்கேயர், ஒல்லாந்தர் ஆட்சிக்காலங்களில் திட்டமிடப்பட்ட அரசியல் நிர்வாகமுறை எதுவும் காணப்படவில்லை. இலங்கையின் அரசியலானது மன்னராட்சிக் காலத்தில் மரபுவழி சார்ந்த நிர்வாக முறைகளையே கொண்டிருந்தது. போர்த்துக்கேயர், ஒல்லாந்தர் இலங்கையில் பொருளாதாரத்தை பெற்றுக்கொள்ள எத்தனித்தார்களே தவிர, அவர்கள் அரசியலில் ஒரு திட்டமிட்ட ஏற்பாட்டினையும் வழங்கவில்லை. இந்த நிலையில் ஓர் அரசியல் அமைப்பின் கீழ் இலங்கை ஆட்சிமுறையை வழித்திய நாடாக பிரித்தானியாவைக் குறிப்பிடலாம்.\n\nSection::::யாப்பு நிர்ணய சபை.\nகோல்புறூக் அரசியலமைப்பு கோல்புறூக் பிரபுவின் தலைமையில் அமைக்கப்பட்ட யாப்பு நிர்ணய சபையினால் ஏற்படுத்தப்பட்டது. இலங்கையில் நீதித்துறை தொடர்பான சீர்த்திருத்தங்களுக்கு பொறுப்பாக கெமரன் என்பவர் இருந்தார். சட்டம், நீதி, நிர்வாகம் மூன்றும் இணைக்கப்பட்ட அடிப்படையில் இந்த அரசியலமைப்பு அமைக்கப்பட்டமையினால் இது வரலாற்றில் கோல்புறூக் கெமரன் அரசியலமைப்பு அல்லது 1833ம் ஆண்டு அரசியலமைப்பு என வழங்கப்படுகின்றது.\n\nSection::::சட்டவாக்க சபை.\nசட்டவாக்க சபை எனும்போது சட்டங்களை உருவாக்கும் அதிகாரம் பொருந்திய சபையினையே குறிக்கின்றது.\n\nSection::::அமைப்பு.\nகோல்புறூக் அரசியலமைப்பின் கீழ் அமைக்கப்பட்ட இலங்கை சட்டசபை மொத்தமாக 15 அங்கத்தவர்களை கொண்டதாக அமைந்தது. இதில் உத்தியோக சார்புள்ளோர் எண்ணிக்கை 9 ஆகும். உத்தியோக சார்பற்றோர் எண்ணிக்கை 6 ஆகும்.\n\nSection::::உத்தியோக சார்புள்ள அங்கத்தவர்கள்.\nகோல்புறூக் அரசியலமைப்பின் கீழ் அமைக்கப்பட்ட சட்டநிரூபண சபையில் உத்தியோக சார்புள்ள அங்கத்தவர்கள் 9 பேர் இடம்பெற்றனர். இங்கு உத்தியோக சார்புள்ளோர் எனும்போது பிரித்தானிய அரசாங்கத்தினால் ஊதியம் பெறும் இலங்கையில் பணியாற்றிய அதிகாரிகளைக் குறிக்கும். இவர்களுள் பதவிவழி காரணமாக 6 உறுப்பினர்களும் தேசாதிபதியினால் விசேடமாக நியமிக்கப்படும் 3 உத்தியோகத்தர்களும் அடங்குவர்.\n\nSection::::பதவி வழி.\nபதவி வழிகாரணமாக சட்டநிரூபண சபையில் இடம்பெற்ற உத்தியோகசார்புள்ள அங்கத்தவர்கள் பின்வருமாறு:\n\nSection::::நியமன உத்தியோகத்தினர்.\nமீதமான 3 உத்தியோகசார்புள்ள அங்கத்தவர்களையும் தேசாதிபதி தனக்கு வேண்டிய உத்தியோகத்தர்களிலிருந்து நியமிப்பார்.\n\nSection::::உத்தியோகச் சார்பு அற்றோர்.\nசடடநிரூபண சபையில் உத்தியோகச் சார்பு அற்ற 6 உறுப்பினர்கள் இடம்பெற்றனர். இங்கு உத்தியோக சார்பற்றோர் எனும்போது பிரித்தானிய அரசாங்கத்தால் வேதனம் பெறாத இலங்கையைச் சேர்ந்தவர்கள். அல்லது இலங்கையில் பிரஜாவுரிமையைப் பெற்றவர்களைக் குறிக்கும். இவர்கள்:\n\n\n\n"}
{"id": "100036", "url": "https://ta.wikipedia.org/wiki?curid=100036", "title": "குரு மக்கலம் அரசியல் அமைப்பு", "text": "குரு மக்கலம் அரசியல் அமைப்பு\n\nகுரு மக்கலம் அரசியல் அமைப்பு (\"Crewe-McCallum Reforms\") என்பது இலங்கையில் 1910 முதல் 1921 வரை அமுலிலிருந்த அரசியலமைப்பு. பிரித்தானியரால் இலங்கையில் நடைமுறைப்படுத்தப்பட்ட இரண்டாவது அரசியலமைப்பும் இதுவே. இலங்கையில் 1833ம் ஆண்டு முதல் 1910ம் ஆண்டுவரை கோல்புறூக் அரசியல் அமைப்பின் கீழ் உள்நாட்டு மக்களின் நலவுரிமைகள் எவ்விதத்திலும் பேணப்படவில்லை. குறிப்பாக இந்த அரசியலமைப்பானது பிரித்தானிய ஏகாதிபத்திய நலவுரிமைகளை மாத்திரம் பேணக்கூடிய வகையிலும் இலங்கையின் பொருளாதாரத்தை அடிப்படையாகக் கொண்டு இலாபத்தினை அடைவதைக் குறிக்கோளாகக் கொண்ட வகையிலுமே இந்த அரசியலமைப்பு இலங்கையில் செயல்பட்டது.\n\nSection::::பின்னணி.\n19ம் நூற்றாண்டின் இறுதிப்பகுதியிலும், 20ம் நூற்றாண்டின் ஆரம்பப் பகுதியிலும் இலங்கையில் மத்தியதர வகுப்பாரின் தோற்றம் இடம்பெற்றது. விசேடமாக பண வசதிபெற்ற இலங்கையர்கள் தமது பிள்ளைகளை மேற்குலக நாடுகளுக்கு அனுப்பி கல்வி கற்பிப்பதில் ஆர்வம் செலுத்தினர். இக்காலகட்டங்களில் உலகளாவிய ரீதியில் மாக்சீச சிந்தனைகளும், தாராண்மைவாதப் போக்கும் வளர்ச்சி கண்டிருந்தன. இச்சிந்தனையால் தூண்டப்பட்ட கற்ற இலங்கையர் கோல்புறூக் அரசியலமைப்பு மாற்றியமைக்கப்பட வேண்டுமென்றும் சுதேசிய கற்ற பிரதிநிதிகள் சட்டநிரூபண சபையில் இடம்பெறக்கூடிய வகையில் அத்தகைய மாற்றங்கள் அமைய வேண்டும் எனவும் போராட்டங்களை நடத்திவந்தனர். இந்த அடிப்படையில் இலங்கைக்கு வழங்கப்பட்டதே குரு மக்கலம் அரசியல் திட்டமாகும்\nSection::::சட்டநிரூபண சபை.\nகுரு மக்கலம் அரசியமைப்பின் கீழ் சட்டநிரூபண சபை (சட்டசபை) யின் மொத்த அங்கததவர்களின் 21 ஆகும்.\n\nSection::::உத்தியோக சார்பற்றோர் 10.\nதேசாதிபதியால் நியமனம் 06\n\nமட்டுப்படுத்தப்பட்ட வாக்கெடுப்பின் மூலம் தெரிவு 04\n\nSection::::மட்டுப்படுத்தப்பட்ட வாக்குரிமை.\nகுரு மக்கலம் அரசியல் அமைப்பின் பிரகாரம் இலங்கையில் வாக்குரிமை அறிமுகப்படுத்தப்பட்டது. இவ்வாக்குரிமை மட்டுப்படுத்தப்பட்ட வாக்குரிமை அல்லது கற்றோருக்கான வாக்குரிமை என அழைக்கப்படுகின்றது. (இது கல்வி அறிவு, சொத்து உள்ள 21 வயதுக்கு மேற்பட்ட ஆண்களுக்கு மாத்திரம் வழங்கப்பட்டது)\n\nSection::::தேசாதிபதியின் சார்பு.\nவாக்குரிமை மூலம் பிரதிநிதிகளை தேர்ந்தெடுத்துள்ள முடியுமாக இருந்தாலும்கூட, வாக்குரிமை பெற்றோர் மேற்குலக அரசியல் சிந்தனைகளில் கவரப்பட்டவர்களாக இருந்தமையால் அவர்கள் சுயாட்சி முறைக்கான போராட்டங்களில் ஈடுபடவில்லை. அதேநேரம், சட்டநிரூபண சபை(சட்டசபை)யில் பிரித்தானிய தேசாதிபதியின் தனித்துவத்தைப் பேணிக்கொள்ளக்கூடிய வகையில் அதன் கட்டமைப்பு ஒழுங்குபடுத்தப்பட்டிருந்தது. குறிப்பாக உத்தியோக சார்புள்ள 11 பேரும் தேசாதிபதியால் நியமிக்கப்பட்ட 6 பேரும் எச்சந்தர்ப்பத்திலும் தேசாதிபதிக்கு சார்பானவர்களாக இருப்பார்கள் என கருதப்பட்டது.\n\nSection::::முதல் சிறுபான்மைப் பிரதிநிதி.\nகுரு மக்கலம் அரசியல் அமைப்பின் கீழ் தேர்ந்தெடுக்கப்பட்ட 4 பிரதிநிதிகளுள் இன ரீதியாகத் தேர்ந்தெடுக்கப்பட்ட படித்த இலங்கையர் சேர் பொன்னம்பலம் இராமநாதன் (ஏப்ரல் 16, 1851 - நவம்பர் 26, 1930) அவர்களாவார்.\n\n"}
{"id": "100046", "url": "https://ta.wikipedia.org/wiki?curid=100046", "title": "தற்காலிக மெனிங் அரசியலமைப்பு", "text": "தற்காலிக மெனிங் அரசியலமைப்பு\n\nதற்காலிக மெனிங் அரசியலமைப்பு இலங்கையில் 1921 முதல் 1924 வரை அமுலிலிருந்த அரசியலமைப்பு இதுவாகும். பிரித்தானியரால் இலங்கையில் நடைமுறைப்படுத்தப்பட்ட மூன்றாவது அரசியலமைப்பும் இதுவே. இந்த அரசியலமைப்பின் கீழ் அமைக்கப்பட்ட சட்ட நிரூபண சபை\"(சட்டசபை)\"யின் கட்டமைப்பு வருமாறு:\nSection::::சட்டநிரூபண சபை.\nசட்டநிரூபண சபையின் மொத்த அங்கத்தவர் எண்ணிக்கை 37 இதில் \n\nSection::::உத்தியோக சார்பற்றோர்.\nஉத்தியோக சார்பற்ற அங்கத்தவர் எண்ணிக்கை, உத்தியோக சார்புள்ள அங்கத்தவர் எண்ணிக்கையை விட முதல் தடவையாக அதிகரிக்கப்பட்டது. உத்தியோக சார்பற்றோர் எண்ணிக்கை 23 ஆகும். இதில் தெரிவின் மூலம் 16 பிரதிநிதிகளும் நியமனமாக 7 பிரதிநிதிகளும் இடம் பெற்றனர்.\nSection::::தெரிவின் மூலம் - 16.\nதெரிவு செய்யப்பட்ட 16 பிரதிநிதிகளுள் 11 பிரதிநிதிகள் பிரதேச ரீதியாகத் தெரிவு செய்யப்பட்டனர்.\n\nபிரதேச ரீதியாகத் தெரிவுசெய்யப்பட்டோர் - 11 \nஇன ரீதியான தெரிவுசெய்யப்பட்டோர் - 3 \nசங்கங்களிலிருந்து தெரிவுசெய்யப்பட்டோர் -2 \n\nSection::::முக்கிய அம்சங்கள்.\nதற்காலிக மெனிங் அரசியலமைப்பின் முக்கிய அம்சங்கள்\n"}
{"id": "100049", "url": "https://ta.wikipedia.org/wiki?curid=100049", "title": "ஜார்க்கண்ட் முக்தி மோர்ச்சா", "text": "ஜார்க்கண்ட் முக்தி மோர்ச்சா\n\nஜார்க்கண்ட் முக்தி மோர்ச்சா இந்தியாவின் ஜார்க்கண்ட் மாநிலத்தை மையமாகக் கொண்டு தொடங்கப்பட்ட அரசியல் கட்சியாகும். சிபு சோரன் இதன் தலைவராக இருந்து வருகிறார். இதன் தேர்தல் சின்னம் வில்-அம்பு. பதினைந்தாவது மக்களவையில் இக்கட்சிக்கு இரண்டு உறுப்பினர்கள் உள்ளனர். 2014ஆம் நடைபெற்ற சட்டமன்ற தேர்தலில் 19 தொகுதிகளில் வென்றது.\n"}
{"id": "100050", "url": "https://ta.wikipedia.org/wiki?curid=100050", "title": "திருத்தூதர் (கிறித்தவம்)", "text": "திருத்தூதர் (கிறித்தவம்)\n\nதிருத்தூதர் அல்லது அப்போஸ்தலர் என்னும் சொல் \"தூதுவர்\" அல்லது \"அனுப்பப்பட்டவர்\" என்னும் பொருள் கொண்ட கிரேக்க சொல்லான ἀπόστολος (அப்போஸ்டொலொஸ்) என்னும் மூல சொல்லிலிருந்து வந்ததாகும்.. திருத்தூதர் என்னும் சொல் \"சீடர்\" (disciple) என்னும் சொல்லிலிருந்து வேறுபட்டதாகும்.\n\n\"காலம் நிறைவேறிவிட்டது. இறையாட்சி நெருங்கி வந்துவிட்டது. மனம் மாறி நற்செய்தியை நம்புங்கள்\" என்று இயேசு மக்களுக்கு நற்செய்தி அறிவித்தார் என்னும் தகவலை மாற்கு நற்செய்தியாளர் குறித்துள்ளார் (காண்க: மாற் 1:15). கடவுளின் ஆட்சியை அறிவித்த இயேசு தம்மோடு இருப்பதற்கும் தம் பெயரால் மக்களுக்கு நற்செய்தி அறிவிப்பதற்கும் பன்னிருவரைத் தேர்ந்தெடுத்தார் என்னும் தகவலை மத்தேயு, மாற்கு, லூக்கா ஆகிய நற்செய்தி ஆசிரியர்கள் தருகின்றனர் (காண்க: மத் 10:1-4; மாற் 3:13-19; லூக் 6:12-16).\n\nஇவ்வாறு இயேசு தேர்ந்தெடுத்த பன்னிரு திருத்தூதர்களும் இயேசுவின் இறப்பு மற்றும் உயிர்த்தெழுதலுக்குப்பின் உலகெங்கும் சென்று \"இயேசு உயிர்த்தெழுந்துவிட்டார்\" என்பதற்குச் சாட்சிகளாய் விளங்கி நற்செய்தி அறிவித்தனர் என்னும் செய்தியைப் புதிய ஏற்பாட்டு நூலாகிய திருத்தூதர் பணிகள் என்னும் நூல் தருகிறது (காண்: திப 1:21-22).\n\nSection::::திருத்தூதர்களின் பெயர்கள்.\nமத்தேயு நற்செய்தி 10:2-4-இன் படி திருத்தூதர் பன்னிருவரின் பெயர்கள் பின்வருமாறு:\n\nஇயேசுவை காட்டிக்கொடுத்த யூதாசு இஸ்காரியோத்துக்கு பதிலாக மத்தியா என்பவர் தேர்ந்தெடுக்கப்பட்டு, பன்னிரு திருத்தூதர்களுள் ஒருவராகச் சேர்த்துக்கொள்ளப்பட்டார் (காண்க: திப 1:15-26). பன்னிரு திருத்தூதர்கள் பட்டியலில் சேராதவராக இருந்தாலும், உயிர்த்தெழுந்த இயேசுவிடமிருந்து நேரடியான அழைப்புப் பெற்ற பவுலும் திருத்தூதர் என்றே அழைக்கப்படுகிறார். \"பிற இனத்தவரின் திருத்தூதர்\" (Apostle of the Gentiles) என்னும் சிறப்புப் பெயர் பவுலுக்கு உண்டு.\n\nSection::::திருத்தூதர்களின் மரணம்.\nகிறித்தவப் மரபுப்படி திருத்தூதர்களின் மரணம்:\n\n\nயூதாசு இஸ்காரியோத்துக்கு பதிலாக தேர்ந்தெடுக்கப்பட்ட மத்தியா, கல்லால் அடிக்கப்பட்டு, தலை வெட்டுண்டு இறந்தார்.\n\nSection::::திருத்தூதர்களின் கல்லறைகள்.\nயூதாசு இஸ்காரியோத்தை தவிர்த்து திருத்தூதர் பதினொருவரில், எழுவரின் கல்லறைகள் மட்டுமே கண்டறியப்பட்டுள்ளன. அவை:\n"}
{"id": "100052", "url": "https://ta.wikipedia.org/wiki?curid=100052", "title": "லியுப்லியானா", "text": "லியுப்லியானா\n\nஇலியுப்லியானா (\"Ljubljana\", , , ) நகரம் கிழக்கு ஐரோப்பிய நாடான சுலோவீனியாவின் தலைநகரமும் அந்நாட்டின் மிகப்பெரும் நகரமும் ஆகும். யூப்யானா மாநகராட்சியின் மையப்பகுதியாகவும் நாட்டின் மையபகுதியாகவும் விளங்குகிறது. சுமார் 800 ஆண்டுகள் பழமைவாய்ந்த இந்நகரின் மக்கள் தொகை 2,71,885 (2010 கணக்கெடுப்பு) ஆகும். வரலாறு முழுமையும், இதன் புவியியல் அமைப்பு காரணமாக செருமானிய மற்றும் உரோமானிய பண்பாடுகளின் கலவையான சுலோவீனிய பண்பாட்டுடன் விளங்குகிறது.\n\n"}
{"id": "100055", "url": "https://ta.wikipedia.org/wiki?curid=100055", "title": "தமிழ்நாடு பல் மருத்துவக் கல்லூரிகள்", "text": "தமிழ்நாடு பல் மருத்துவக் கல்லூரிகள்\n\nதமிழ்நாட்டில் உடல்நலத்தில் பல் மற்றும் வாய் தொடர்பான நோய்கள் மற்றும் அவைகளுக்கான சிகிச்சை அளிக்கக் கூடிய பல் மருத்துவக் கல்லூரிகள், இக்கல்வியில் இளம்நிலை மற்றும் முதுநிலைப் பட்டப்படிப்புகளை அளிக்கின்றன. இக்கல்லூரிகள் அரசுக் கல்லூரிகள், சுயநிதிக் கல்லூரிகள் என இரு வகையாக உள்ளன. இவை அனைத்தும் தமிழ்நாடு டாக்டர் எம்.ஜி.ஆர்.மருத்துவப் பல்கலைக்கழகத்துடன் இணைக்கப்பட்டு செயல்பட்டு வருகின்றன.\n\nசென்னையில் 100 மாணவர் சேர்க்கைக்கான இடங்களுடைய அரசு பல் மருத்துவக் கல்லூரி உள்ளது. நாமக்கல் மாவட்டத்திலுள்ள குமாரபாளையம், தக்கவாடி, இளையாம்பாளையம் ஆகிய ஊர்களிலும், திருநெல்வேலி மாவட்டத்திலுள்ள காவல்கிணறு, சென்னையிலுள்ள உத்தண்டி, குன்றத்தூர், வண்டலூர் ஆகிய இடங்களிலும், கோயம்புத்தூர் மாவட்டத்திலுள்ள கண்ணம்பாளையம், கணபதி ஆகிய இடங்களிலும், காஞ்சிபுரம் மாவட்டத்திலுள்ள மேல்மருவத்தூர், பாடூர், நாவலூர், சின்ன கோளம்பாக்கம் ஆகிய இடங்களிலும், திருச்சிராப்பள்ளி மாவட்டத்திலுள்ள நாகமங்கலம், மதுரை மாவட்டத்திலுள்ள மதுரை, கொடிக்குளம் ஆகிய இடங்களிலும், திருவள்ளூர் மாவட்டத்திலுள்ள பாண்டூர், கன்னியாகுமரி மாவட்டத்திலுள்ள பாடநிலம் எனுமிடத்திலுமாக மொத்தம் 18 சுயநிதிக்கல்லூரிகள் உள்ளன.இந்த சுயநிதிக் கல்லூரிகளில் 1520 மாணவர் சேர்க்கைக்கான இடங்கள் உள்ளன. இக்கல்லூரிகளில் அரசு கல்லூரியில் 100 இடங்கள் மற்றும் சுயநிதிக்கல்லூரி இடங்கள் 1520 என மொத்தம் 1620 மாணவர் சேர்க்கைக்கான இடங்கள் உள்ளன. இவை தவிர தமிழ்நாட்டிலுள்ள 6 நிகர்நிலைப் பல்கலைக்கழகங்களிலுள்ள பல் மருத்துவக் கல்லூரிகளில் 560 மாணவர் சேர்க்கைக்கான இடங்கள் உள்ளன. இதுபோல் சிதம்பரம்அண்ணாமலைப் பல்கலைக்கழகத்தில் ஒரு பல் மருத்துவக் கல்லூரி உள்ளது.\n"}
{"id": "100056", "url": "https://ta.wikipedia.org/wiki?curid=100056", "title": "இந்திய மருத்துவம் மற்றும் ஓமியோபதி மருத்துவக் கல்லூரிகள்", "text": "இந்திய மருத்துவம் மற்றும் ஓமியோபதி மருத்துவக் கல்லூரிகள்\n\nமனிதர்களுக்கான உடல் நலத்தில் நோய்கள் மற்றும் அவைகளுக்கான சிகிச்சை அளிக்கக் கூடிய இந்திய மருத்துவமுறைகள் பல உள்ளன. இந்த இந்திய மருத்துவ முறைகள் மற்றும் ஓமியோபதி மருத்துவ முறைகள் குறித்த கல்வியில் இளம்நிலை மற்றும் முதுநிலைப் பட்டப்படிப்புகளை அளிக்கும் கல்லூரிகள் இந்திய மருத்துவம் மற்றும் ஓமியோபதி மருத்துவக் கல்லூரிகள் என அழைக்கப்படுகின்றன.\n\nSection::::இளம்நிலைப் பட்டப்படிப்புகள்.\nஇந்திய மருத்துவம் மற்றும் ஓமியோபதி மருத்துவத்தில் உள்ள இளம்நிலைப் பட்டப்படிப்புகள் குறித்த விபரங்கள் \n\n\nSection::::முதுநிலைப் பட்டப்படிப்புகள்.\nஇந்திய மருத்துவத்தில் சித்த மருத்துவப் பிரிவில் உள்ள முதுநிலைப் பட்டப்படிப்புகள் குறித்த விபரங்கள்\n\n"}
{"id": "100057", "url": "https://ta.wikipedia.org/wiki?curid=100057", "title": "சலங்கை", "text": "சலங்கை\n\nசலங்கை அல்லது சதங்கை என்பது காலில் அணியப்படும் அணியாகும். பொதுவாக பரதநாட்டியம் முதலான இந்திய நடனக்கலைகளை ஆடும் போது காலில் சலங்கை அணிவர். பரதநாட்டியம், குச்சுப்புடி, கதக், ஒடிசி ஆகிய நடனக்கலைகளில் இச்சலங்கையை பயன்படுத்துவர். இச்சலங்கையில் 50 முதல் 200 வரையிலான மணிகள் கட்டப்பட்டிருக்கும். சிறு நடனக் கலைஞர்கள் 50 மணி கொண்ட சலங்கையில் இருந்து தொடங்குவர்.\n\nSection::::திரையில் காண்பிக்கப்பட்டவை.\nசலங்கையை மையமாக வைத்து சலங்கை ஒலி என தமிழ்த் திரைப்படம் வெளிவந்துள்ளது. சந்திரமுகி என்னும் என்னும் தமிழ்த் திரைப்படத்தில் இச்சலங்கையுடன் நடிகை ஜோதிகா ரா ரா என்னும் பாட்டிற்கு பரதநாட்டியம் ஆடியுள்ளார்.\n"}
{"id": "100058", "url": "https://ta.wikipedia.org/wiki?curid=100058", "title": "நகம்வெட்டி", "text": "நகம்வெட்டி\n\nநகம்வெட்டி அல்லது நகவெட்டி என்பது மனிதர்களின் விரல் நகம் மற்றும் விலங்குகளின் உகிர் நகங்களை வெட்டுவதற்குப் பயன்படும் கைக் கருவி ஆகும்.\n\nSection::::வடிவமைப்பு.\nநகம்வெட்டிகள் பொதுவாக உலோகங்களால் ஆக்கப்படும். குறடு வகை, நெம்புகோல் வகை என இரண்டு வகைகளில் காணப்படும்.\n"}
{"id": "100062", "url": "https://ta.wikipedia.org/wiki?curid=100062", "title": "கம்பம் பள்ளத்தாக்கு", "text": "கம்பம் பள்ளத்தாக்கு\n\nகம்பம் பள்ளத்தாக்கு தமிழ்நாட்டின் தேனி மாவட்டத்தில் உள்ள மேற்குத்தொடர்ச்சி மலைகளுக்கு இடைப்பட்ட பள்ளத்தாக்குப் பகுதியாகும். மேற்கே ஏலமலையையும் கிழக்கே வருசநாட்டுக் குன்றுகளையும் தெற்கே சுருளி மலையையும் கொண்டு இப்பள்ளத்தாக்கு விளங்குகிறது. வைகையாற்றின் துணையாறான முல்லையாறு (முல்லைப்பெரியாறு) இப்பள்ளத்தாக்கை வளப்படுத்துகிறது. தேனி, கம்பம், கமயகவுண்டன் பட்டி, உத்தமபாளையம், சின்னமனூர், கூடலூர் ஆகியன இப்பள்ளத்தாக்கில் உள்ள முதன்மையான நகரங்களாகும். இப்பள்ளத்தாக்கில் ஆண்டுதோறும் இருபோக நெற்சாகுபடி நடைபெறுகிறது. திராட்சை, தென்னை, வாழை ஆகியவையும் பரவலாகப் பயிரிடப்பட்டுள்ளன. இப்பள்ளத்தாக்கில் உள்ள கமயகவுண்டன் பட்டி, ஓடைப்பட்டி, சுருளிப்பட்டி, கூடலூர் முதலான ஊர்கள் கறுப்புத்திராட்சை உற்பத்திக்குப் பெயர்பெற்றவையாகும்.\n\nSection::::மக்கள் வகைப்பாடு.\nஇப்பகுதியில் பெரும்பான்மையாக இந்து மதத்தை பின்பற்றுகிறார்கள். இவ்வூரில் கன்னடம் மொழி பேசும் ஒக்கலிக கவுடர், தொட்டிய நாயக்கர் , கப்பிலியர் அதிக அளவில் இருந்தனர்.\n"}
{"id": "100070", "url": "https://ta.wikipedia.org/wiki?curid=100070", "title": "வேதாளை", "text": "வேதாளை\n\nவேதாளை இந்தியாவின் தமிழ்நாடு மாநிலத்தில் இராமநாதபுரம் மாவட்டத்தில் கிழக்கு பகுதியில் அமைந்துள்ள கிராமம் ஆகும் .\n\nSection::::புவியியல் அமைப்பு.\nஇவ்வூரின் வடக்கே பாக் நீரிணையும் தெற்கே மன்னார் வளைகுடாவும் கடல் எல்லைகளாக அமைந்துள்ளன. மேற்கே சுந்தரமுடையான் கிராமமும் கிழக்கே மரைக்காயர்பட்டினமும் அமைந்துள்ளது. சுமார் 20 சகிமீ பரப்பளவில் அமைந்துள்ள இவ்வூர் 9.26 டிகிரி அச்ச ரேகை மற்றும் 79.11 டிகிரி தீர்க்க ரேகையில் அமைந்துள்ளது. தெற்கே மன்னார் வளைகுடா கடற்பகுதியில் சுமார் இரண்டு கிலோ மீட்டர் தொலைவில் முசல் தீவு காணப்படுகிறது. இப்பகுதி அரிய கடல் உயிரினங்களை கொண்டுள்ளது ஆகவே மத்திய அரசால் இப்பகுதி கண்காணிக்கப்படுகிறது.\n\nSection::::வரலாறு.\nஇவ்வூர் இப்னு பதூதா என்னும் அறிஞரால் ”பதலா” எனும் பெயருடன் அறியப்பட்டுள்ளது. வேத அலை என்னும் பெயர் மருவி ”வேதாளை” ஆனது எனவும் கூறுவர் அதனை தொடர்ந்து போர்த்துக்கீசியரின் காலத்தில் இப்பகுதியில் போர்கள் நடந்த்தது பற்றிய குறிப்புகள் அந்நாட்டு வரலாற்று ஆய்வாளர்களால் எழுதப்பட்டு பாதுகாக்கப்பட்டுள்ளன. மொகலாயர்கள்-போர்த்துக்கீசியர்கள் இடையே போர், கிபி1630களில் போர்த்துக்கீசியர்-இலங்கையின் யாழ்ப்பாணத்தை ஆண்டு வந்த சங்கிலி மன்னனுக்கும் இடையே போரில் மன்னன் தோல்வி, கேரளாவின் மாப்பிள்ளைமார்கள்-போர்த்துக்கீசியரிடையே நடந்த போர் முக்கியத்துவம் வாய்ந்த்தவை. வேதாளையின் மேற்கே அமைந்த்துள்ள மீசான்கற்கள் இதற்கு ஆதாரமாக விளங்குகின்றன இதில் இருந்தே கிபி1600களில் மக்கள் இங்கே வாழ்ந்தார்கள் என அறிந்து கொள்ளலாம்.\n\nSection::::மக்கள்.\nஇப்பகுதியில் 8000க்கும் மேற்பட்ட மக்கள் வசிக்கின்றனர். பெரும்பாலான மக்கள் முஸ்லீம்கள். இப்பகுதியில் மக்களின் வருகை கிபி1600களில் நிகழ்ந்த்துள்ளது பெரும்பாலும் கடல் வழி குடியேற்றங்களே நிகழ்ந்த்துள்ளது புதுமடம், இருமேனி, பெரியப்பட்டினம், பிரப்பன்வலசை, மண்டபம் உள்ளிட்ட அருகாமையில் அமைந்த்துள்ள ஊர்களில் இருந்தும் இலங்கையில் இருந்தும் பெரும்பாலான மக்கள் அப்போதே குடியேறியுள்ளனர்.30 சதவீத அளவில் இந்துக்களும், ஒரு சில நாடார்,வலையர்,கோனார், கிருத்தவ குடும்பங்களும் வசிக்கின்றன.\n\nSection::::தொழில்.\nஆரம்ப காலத்தில் இருந்தே இப்பகுதியில் கடல் வழி வாணிபமும் ,மீன்பிடி தொழிலும் முக்கியத்துவம் பெற்றவை. இலங்கைக்கு இங்கிருந்து பல குடும்பங்கள் வாணிபம் மூலமாக இடம்பெயர்ந்த்தும், இங்கே குடியேறியும் உள்ளன. இது போலவே மலேசியாவிற்கும் இடம் பெயர்வு நிகழ்ந்த்துள்ளது. 1980க்கு பின்னர் இலங்கையில் ஏற்பட்ட இனக்கலவரங்கள் மூலமாக முற்றிலும் அடியோடு வாணிபம் பாதிக்கப்பட்டது.பின்னர் மீன் பிடி தொழில் முஸ்லீம்களிடம் நலிவடைந்த்து கிழக்காசிய நாடுகளுக்கும், பின்னர் வளைகுடா நாடுகளிலும் வேலை செய்து வருகிறார்க்ள். பாசி ஏற்றுமதி மீன்பிடி போன்ற பாரம்பரிய தொழில்களும் ஒரு சிலரால் செய்யப்பட்டு வருகின்றன.\n\nSection::::சிறப்புகள்.\nதேசிய நெடுஞ்சாலை 49ல் அமைந்துள்ள இப்பகுதியில் நூற்றாண்டு கால பாரம்பரியமிக்க வடக்குத்தெரு கல்லுப்பள்ளி, பெரிய மேற்குதெரு பள்ளி,காட்டானே சேகு ஒலியுல்லாஹ் தர்கா, கந்தூரி விழா, இடயர்வலசை பங்குனி உத்திர திருவிழா, கூட்டாஞ்சாலை கோவில், இஸ்லாமிய இளைஞர் மன்ற ஆண்டு விழாக்கள் சிறப்பு பெற்றதாகும். இது தவிர இஸ்லாமிய பெருநாள்களும், இந்து பண்டிகைகளும் இதன் சிறப்பாகும்.\n\nSection::::கல்வி நிலையங்கள்.\nஇப்பகுதியின் ஆரம்ப காலங்களில் இடையர்வலசையில் அரசு ஆரம்ப பள்ளியும்,மேற்கு தெருவில் அரசு தொடக்கப்பள்ளியும் உள்ளது.பின்னர் உயர்நிலை பள்ளி ஆரம்பிக்கப்பட்டு பல்வேறு இடையூறுகள்ளுக்குப்பிறகு அப்போதைய பெற்றோர் ஆசிரியர் கழகம், மூன்று தெரு ஜமா அத்தார்கள் மற்றும் இந்து சகோதரர்களின் முயற்சியால் 2006ம் ஆண்டு மேல்நிலையாக்கப்பட்டது. வடக்குத்தெரு ஜமாத், மற்றும் மேற்கு தெரு ஜமா அத் நிர்வாக நிலங்களில் பள்ளி அமைந்த்துள்ளது. இது தவிர குஞ்சார் வலசை துவக்க பள்ளியும், அல் அமீன், ராஜா இடைநிலைபள்ளி, குழந்தையேசு பள்ளி போன்ற தனியார் பள்ளிகளும் அமைந்த்துள்ளன.\n"}
{"id": "100071", "url": "https://ta.wikipedia.org/wiki?curid=100071", "title": "குறிஞ்சி ஆண்டவர் கோயில்", "text": "குறிஞ்சி ஆண்டவர் கோயில்\n\nகுறிஞ்சி ஆண்டவர் கோவில் தமிழ்நாட்டின் கோடைமலையில் உள்ள ஒரு முருகன் கோவில். கொடைக்கானல் சுற்றுலா செல்வோருக்கு இதுவும் ஒரு முக்கிய உலாவிடமாக உள்ளது.\n\nகொடைக்கானல் பேருந்து நிலையத்திலிருந்து 4 கி.மீ (2.5 மை) தொலைவில் இந்தத் திருக்கோயில் அமைந்துள்ளது. 12 ஆண்டுகளுக்கு ஒருமுறையே பூக்கும் குறிஞ்சி மலர்கள் நிறைந்த பகுதியில் அமைந்துள்ளது. இக்கோவில் முருகன் திருவுரு ஸ்ரீகுறிஞ்சி ஈசுவரன் என அழைக்கப்படுகிறது. 1936ஆம் ஆண்டில் லீலாவதி என்ற ஐரோப்பிய அம்மையாரால் கட்டப்பட்டது. இவர் இலங்கையில் இருந்தபோது இந்து சமயத்திற்கு மதம் மாறி பொன்னம்பல இராமநாதன் என்ற தமிழரை மணம் புரிந்தவர். எனவே இவரை லேடி இராமநாதன் என்போரும் உண்டு.இவரது மகளின் வளர்ப்புப் பெண்ணான பத்மினி என்கிற தேவி பிரசாத் பாஸ்கரனும் அவரது கணவர் பாஸ்கரனும் பின்னர் பழனி அருள்மிகு தண்டாயுதபாணி சுவாமி திருக்கோயில் நிர்வாகத்திற்கு இந்தக் கோயிலை கொடுத்துள்ளனர். \n"}
{"id": "100072", "url": "https://ta.wikipedia.org/wiki?curid=100072", "title": "அக்சாய் சின்", "text": "அக்சாய் சின்\n\nஅக்சாய் சின் (\"Aksai Chin\") என்பது காஷ்மீரின் வடமேற்கு நிலப்பகுதியாகும். இப்பகுதி யாருக்கு சொந்தம் என்பதில் பல ஆண்டுகளாக சர்ச்சை உள்ளது. இந்தியாவினால் உரிமை கோரப்படும் இதனை இப்பகுதி தற்சமயம் சீனக் கட்டுப்பாட்டில் உள்ளது. மிகக் குறைவான மக்களே வசிக்கும் இந்தப் பகுதி இந்தியாவுடன் சம்மு காசுமீர் 1947ல் இணைந்த போது, அதிகாரப்பூர்வமாக இந்தியவுடன் இணைந்தது. ஆனால் இந்திய-சீன எல்லைக் கோடான மக்மோகன் கோட்டினை சீனா ஏற்றுக் கொள்ளவில்லை. அக்சாய் சின்னை தனக்கு சொந்தமான பகுதியாகவே கருதியது. எல்லைத் தகராறு பெரிதாகி 1962ல் இந்திய சீனப் போராக வெடித்தது. இதில் சீனா வெற்றி பெற்ற பின்னர் இப்பகுதி முழுவதும் சீன அரசின் கட்டுப்பாட்டில் வந்து விட்டது. தற்போது இதன் வழியாக சீனாவின் சிஞ்சியாங் மாகாணத்தையும் திபெத்தையும் இணைக்கும் சாலையைச் சீன அரசு அமைத்துள்ளது.\n"}
{"id": "100074", "url": "https://ta.wikipedia.org/wiki?curid=100074", "title": "மிர்சாபூர்", "text": "மிர்சாபூர்\n\nமிர்சாபூர் இந்தியாவின் உத்தரப்பிரதேச மாநிலத்தில் கங்கைக் கரையில் அமைந்துள்ள தொழில் நகரமாகும். அலகாபாத் நகரின் வழியாகச் செல்வதாக, இந்திய மக்களால் பரவலாக நம்பப்படும் இந்திய நேர வலயக்கோடு உண்மையில் அதன் அதன் அருகே அமைந்துள்ள இந்நகரின் வழியாகவே செல்கிறது. இது மிர்சாபூர் மாவட்டத்தின் நிர்வாகத் தலைமையிடம் ஆகும்.\n\nஇது அலகாபாத்திற்கு கிழக்கே 84 கிமீ தொலைவிலும், புதுதில்லி மற்றும் கொல்கத்தாவிலிருந்து 650 கிமீ தொலைவிலும், வாரணாசியிலிருந்து 59 கிமீ தொலைவிலும் உள்ளது. \n\n"}
{"id": "100075", "url": "https://ta.wikipedia.org/wiki?curid=100075", "title": "ஏழு சகோதரி மாநிலங்கள்", "text": "ஏழு சகோதரி மாநிலங்கள்\n\nஏழு சகோதரி மாநிலங்கள் அல்லது வடகிழக்கு இந்தியா (\"Seven Sister States\") என்பது இந்தியாவின் வடகிழக்கில் உள்ள எட்டு சிறிய மாநிலங்களைக் குறிக்கும். அவையாவன: அருணாசலப் பிரதேசம், அசாம், நாகாலாந்து, மிசோரம், மணிப்பூர், மேகாலயா ,சிக்கிம் மற்றும் திரிபுரா.\n\nபண்பாடு, சமூக மற்றும் அரசியல் தளங்களில் இப்பதம் பொதுவாகப் பயன்படுத்தப்படுகிறது. இவ்வேழு மாநிலங்களும் “வட கிழக்கு மாநிலங்கள்” என்றும் கூட்டாக வழங்கப்படுகின்றன. இந்தியாவின் மக்கள்தொகையில் 3.8% இங்கு வசிக்கின்றனர்.\n\nSection::::வடகிழக்கு இந்திய மாநிலங்களின் உருவாக்கம்.\nதற்கால வடகிழக்கு இந்தியவை ஆண்ட அகோம் பேரரசு மற்றும் மணிப்பூர் இராச்சியங்களை, 19ஆம் நூற்றாண்டின் துவக்கத்தில் பர்மியர்கள் கைப்பற்றினர். பின்னர் 1824 – 1826ல் நடைபெற்ற முதலாம் ஆங்கிலேய-பர்மியப் போரில், பிரித்தானிய இந்தியா ஆட்சியாளர்கள் பர்மியர்களை வென்று, வடகிழக்கு இந்தியா முழுவதும் பிரித்தானிய இந்தியாவில் இணைத்தனர். \nவடகிழக்கு இந்தியப் பகுதிகள் 1826 முதல் 1905 முடிய வங்காள மாகாணத்திலும், 1905ல் வங்காளப் பிரிவினைக்குப் பின்னர் 1905 முதல் 1912 முடிய கிழக்கு வங்காளம் மற்றும் அசாம் மாகாணத்திலும் இருந்தது. பின்னர் 1912 முதல் புதிய அசாம் மாகாண நிர்வாகத்தின் கீழ் வடகிழக்கு இந்தியப் பிரதேசங்கள் வந்தன.\n\n1947ல் இந்தியப் பிரிவினைக்குப் பின்னர் உருவான இந்திய ஒன்றியத்தின் அசாம் மாகாணத்தில், மணிப்பூர் இராச்சியம் மற்றும் திரிபுரா இராச்சியம் போன்ற சுதேச சமஸ்தானங்கள் இணைக்கப்பட்டது.\n\nஅசாம் மாநிலத்திலிருந்த நாகாலாந்து 1963லும், மேகாலயா 1972லும், அருணாச்சலப் பிரதேசம் 1975லும், மிசோரம் 1987லும் புதிய மாநிலங்களாக அமைக்கப்பட்டது. \nமணிப்பூர் மற்றும் மேகாலயாப் பகுதிகள் மாநில அங்கீகாரம் பெறும் வரை, 1956 முதல் 1972 முடிய இந்திய ஒன்றியப் பகுதிகளாக செயல்பட்டது.\n\nதனி நாடாக இருந்த சிக்கிம் பாதுகாப்பு காரணங்களால் 1975ம் ஆண்டில் இந்தியாவுடன் இணைந்தது. 2002ல் வடகிழக்கு குழுவில் சிக்கிம் எட்டாவது உறுப்பினராகச் சேர்க்கப்பட்டது.\n\nபிரித்தானிய இந்திய அரசில் அசாம் மாகாணத்தின் தலைநகராக சில்லாங் நகரம் விளங்கியது. பின் சில்லாங் நகரம் 1972ல் மேகாலயா மாநிலத்தின் தலைநகரானாது. அசாம் மாநிலத்தின் தலைநகராக குவகாத்தி நகர்புறத்தில் அமைந்த திஸ்பூர் தலைநகரானது.\n\n"}
{"id": "100081", "url": "https://ta.wikipedia.org/wiki?curid=100081", "title": "விழிகட் பேதைப் பெருங்கண்ணனார்", "text": "விழிகட் பேதைப் பெருங்கண்ணனார்\n\nவிழிக்கட் பேதைப் பெருங்கண்ணனார் சங்ககாலப் புலவர்களில் ஒருவர். நற்றிணை 242 எண் கொண்ட ஒரே ஒரு பாடல் மட்டும் இவரது பாடலாகச் சங்கநூல் தொகுப்பில் காணக் கிடக்கிறது. அது சொல்லும் செய்தி வருமாறு:\n\nகார்காலம் வந்ததும் திரும்புவேன் என்று தன் காதலிக்கு வாக்களித்த தலைவன் தன் வாக்குத் தவறாமல் திரும்ப எண்ணித் தன் தேரை இல்லம் நோக்கித் திருப்புமாறு தன் தேர்ப்பாகனிடம் சொல்கிறான்.\n\nபிடவம் - இலையே இல்லாமல் உதிர்ந்து பூத்திருக்கிறது.\nதளவம் - புதரில் படர்ந்து பூத்துக் கிடக்கிறது.\nகொன்றை - பொன் போலப் பூத்திருக்கிறது.\nகாயா - சின்னக் கிளைகளில் பூத்திருக்கிறது.\nகார்காலம் வந்துவிட்டது.\n\nநம் தேரைக் கண்டு, அதோ பார், பெண்மான் களர்நிலத்தில் ஓடிவிட அதன் ஆண்மான் அதனைத் தேடிக்கொண்டிருக்கிறது.\n"}
{"id": "100082", "url": "https://ta.wikipedia.org/wiki?curid=100082", "title": "வில்லக விரலினார்", "text": "வில்லக விரலினார்\n\nவில்லக விரலினார் சங்ககாலப் புலவர்களில் ஒருவர். குறுந்தொகை 370 எண் கொண்ட ஒரே ஒரு பாடல் இவரது பாடலாகச் சங்கநூல் தொகுப்பில் இடம்பெற்றுள்ளது.\n\nவில்லைப் பிடித்திருக்கும் விரல் போல் தலைவன் தலைவியைப் பிடித்துத் தழுவிக்கொண்டிருக்கிறான் என்று இவர் குறிப்பிடும்போது 'வில்லக விரல்' என்னும் தொடரைக் கையாளுகிறார். அதனால் இப்புலவரை வில்லக விரலினார் என்று பெயர் சூட்டி அழைக்கலாயினர்.\n\nSection::::பாடல் சொல்லும் செய்தி.\nவில்லைப் பிடிக்கும்போது ஒரு கை வில்லின் வளைவைப் பற்றியிருக்கும். அதுபோல அவன் அவளை வளைக்கிறானாம். மற்றொரு கை நாணைப் பற்றியிருக்கும். அதுபோல அவன் அவளது உணர்ச்சி நரம்புகளை இழுக்கிறானாம். - இது அவனோடு அமர்ந்திருக்கும் காலத்தில் இருமருங்கிலும் நிகழ்ந்தது.\n\nஅவன் நெஞ்சைத் தழுவிக்கொண்டிருக்கும்போது இந்த இரு நிலைகளும் ஒன்றாகி இன்பம் என்னும் ஒரே பிடிப்பு மறுங்கில் கிடக்கிறாளாம். - தலைவி சொல்கிறாள்.\n\nதலைவன் தன் மனையில் இருக்கும்போது அவன் தன் மனைவியையும், பரத்தையாகிய தன்னையும் வில்லைப் பற்றியிருக்கும் இரு கை போலப் பற்றிநிற்கிறானாம்.\n\nதன் வீட்டுக்கு வந்ததும் மனைவியை மறந்து தன்னையே பற்றிநிற்கிறானாம்.\n"}
{"id": "100083", "url": "https://ta.wikipedia.org/wiki?curid=100083", "title": "விரியூர் நக்கனார்", "text": "விரியூர் நக்கனார்\n\nவிரியூர் நக்கனார் சங்ககாலப் புலவர்களில் ஒருவர். புறநானூறு 332 எண் கொண்ட ஒரே ஒரு பாடல் மட்டும் இவரது பாடலாகச் (திணை - வாகை; துறை - மூதின்முல்லை) சங்கநூல் தொகுப்பில் இடம்பெற்றுள்ளது.\n\nSection::::பாடல் சொல்லும் செய்தி.\nமூதில் மகன் ஒருவனின் வேல் எப்படிப்பட்டது என்பதைக் கூறிப் புலவர் அம்மகனின் பெருமையைப் புலப்படுத்துகிறார்.\n\nஇந்த மறவன் நெடுந்தகையின் வேல் பிறரது வேல் போன்றது அன்று.\n\nதெருப்புழுதி படிந்து அவனது வீட்டுக் கூரையில் சார்த்தப்பட்டுக் கிடக்கினும் கிடக்கும்.\nமாலை சூட்டப்பட்டு, மங்கல மகளிர் சூழ்ந்துவர, இரும்பை மரத்தில் செய்த யாழிசை ததும்ப, தெருவில் ஊர்வலம் வரினும் வரும்.\nவிழாக் கொண்டாடி தெளிந்த நீரில் நீராட்டப்படினும் படும். \nவேந்தர் எதிர்த்துத் தாக்கும் போரில் அவரது களிற்று முகத்தில் பாயவும் செய்யும்.\n"}
{"id": "100085", "url": "https://ta.wikipedia.org/wiki?curid=100085", "title": "பூப்பந்தாட்டம்", "text": "பூப்பந்தாட்டம்\n\nபூப்பந்தாட்டம் (\"Ball Badminton\") என்பது கம்பளி நூலால் ஆன பந்தைக் கொண்டு ஆடும் ஒரு ஆட்டமாகும். இது இந்தியாவில் உருவான ஒரு மட்டைப் பந்து விளையாட்டு. 1856ஆம் ஆண்டிலேயே தஞ்சாவூர் அரச குடும்பத்தினர் விளையாடியதாகத் தெரிகிறது பெரும்பாலும் வெளிப்புறத்திலேயே விளையாடப்பட்டு வந்தது. மிக அண்மையில் உள்ளரங்குகளில் விளையாடத் துவங்கியுள்ளனர். தமிழ்நாடு, புதுச்சேரி. ஆந்திரா, கர்நாடக மாநிலங்களில் புகழ்பெற்று விளங்குகிறது.\n\nSection::::ஆடுகளம்.\nபூப்பந்துக்கான ஆடுகளம் ஒரு செவ்வக வடிவ அமைப்பைக்கொண்டது. இதன் நீளம் 24 மீட்டர். அகலம் 12 மீட்டர். மையக் கோட்டிலிருந்து இரண்டு பக்கங்களிலும் 1 மீட்டருக்கு இரண்டு கோடுகள் குறிக்கப்பட வேண்டும். இதற்குப் பொது இடம் என்று பெயர். தரையில் இருந்து வலையின் உயரம் நடுவில் 6 அடி. கம்பங்களுக்கு அருகில் 6 அடி 1 அங்குலம்.\n\nSection::::பந்து.\nபந்தின் எடை 15 கிராம் முதல் 18 கிராம் வரை இருக்கலாம். பந்தின் விட்டம் 2 முதல் 2 1/2 அங்குலம் வரை இருக்கும்.\n\nSection::::ஆட்டக்காரர்கள்.\nஇந்த ஆட்டத்திற்கு விளையாடும் ஆட்டக்காரர்கள் 5 பேர். மாற்று ஆட்டக்காரர்களாக 2 பேர் இருப்பர்.\n\nSection::::வெற்றிப் புள்ளிகள்.\nஒரு போட்டியில் வெற்றி பெற மூன்று ஆட்டங்களில் இரண்டு ஆட்டத்தில் வெற்றி பெற வேண்டும். ஒரு ஆட்டத்தின் வெற்றிக்கு 35 புள்ளிகளை எட்ட வேண்டும் (குறைந்த பட்சம் அணிகளுக்கும் இடையே இரு புள்ளிகள் வேறுபாடு வேண்டும்)\n\n"}
{"id": "100087", "url": "https://ta.wikipedia.org/wiki?curid=100087", "title": "விரிச்சியூர் நன்னாகனார்", "text": "விரிச்சியூர் நன்னாகனார்\n\nவிரிச்சியூர் நன்னாகனார் சங்ககாலப் புலவர்களில் ஒருவர். சங்கநூல் தொகுப்பில் அவரது பாடல் ஒன்றே ஒன்று உள்ளது. அது புறநானூறு 292 எண் கொண்ட பாடல். (திணை - வஞ்சி, துறை - பெருஞ்சோற்றுநிலை)\n\nSection::::அது சொல்லும் செய்தி.\nபோருக்குச் செல்வதற்கு ஊக்கம் தரும் வகையில் வெருஞ்சோற்று விருந்து வடைவீரர்களுக்கு அளிக்கப்படும். அப்போது நறவக் கள்ளும் வழங்கப்படும். போருக்குச் செல்லும் வேந்தனுக்கும் நறவம் வழங்கப்பட்டது. அதனை அவன் மற்றவர்களுக்கும் ஊற்றித் தந்தான். வீரன் ஒருவனுக்கும் நறவத்தை அரசன் ஊற்ற வந்தான். அப்போது அரசன் அவனை இன்ன நாளில் போருக்குச் செல்லவேண்டும் என முறை வமுத்துக் கொடுத்தான். அந்த முறைநாள் அவனுக்குப் பிடிக்கவிலை. அன்றே போருக்குச் செல்ல விரும்பினான். அதனால் அரசன் தந்த நறவத்தை வாங்க மறுத்துவிட்டான். எண்ணியது போலவே அன்றே போருக்குச் சென்று பகைவர் படையை முறியடித்தான்.\n"}
{"id": "100093", "url": "https://ta.wikipedia.org/wiki?curid=100093", "title": "மனிங்-டெவொன்சயர் அரசியல் சீர்திருத்தம்", "text": "மனிங்-டெவொன்சயர் அரசியல் சீர்திருத்தம்\n\nமனிங்-டெவொன்சயர் அரசியல் சீர்திருத்தம் (\"Manning-Devonshire Reforms\") என்பது இலங்கையில் 1924 முதல் 1931ம் ஆண்டு வரை வழக்கிலிருந்த அரசியலமைப்பு. பிரித்தானியரால் இலங்கையில் நடைமுறைப்படுத்தப்பட்ட நான்காவது அரசியலமைப்பும் இதுவே. 1921ம் ஆண்டு முதல் 1924ம் ஆண்டு வரை தற்காலிக மெனிங் அரசியலமைப்பு இலங்கையில் அமுலிலிருந்த காலத்தில் தேர்ந்தெடுக்கப்பட்ட பிரதிநிதிகள் தமது நலவுரிமைகளுக்காக குரல்கொடுத்ததன் விளைவாகவும் இலங்கையில் உருவாக்கப்பட்டிருந்த தேசிய காங்கிரசின் அழுத்தங்கள் காரணமாகவும் உள்நாட்டுப் பிரதிநிதிகளின் எண்ணிக்கையை அதிகரிக்கும் முகமாக இந்த அரசியலமைப்பு அமுல்படுத்தப்பட்டமை குறிப்பிடத்தக்கதாகும்.\n\nSection::::சட்ட நிரூபண சபையின் கட்டமைப்பு.\nமனிங்-டெவொன்சயர் அரசியலமைப்பின் கீழ் சட்டநிரூபண சபை எண்ணிக்கை 49 ஆக அதிகரிக்கப்பட்டது. இதில் உத்தியோக சார்புள்ளோர் எண்ணிக்கை 12 ஆகும். அதேநேரம், உத்தியோக சார்பற்றோர் எண்ணிக்கை 37 ஆக உயர்த்தப்பட்டது.\n\nSection::::உத்தியோக சார்புள்ளோர் 12.\nமனிங் - டெவொங்சாயர் அரசியலமைப்பின் கீழ் உத்தியோக சார்புள்ளோர் எண்ணிக்கை 12 ஆகக் குறைக்கப்பட்டது. இதில்\n\nபதவிவழி காரணமாக 5\n\nபிரித்தானிய அரசாங்கத்தின் ஊதியம் பெறும் பின்வருவோர் பதவிவழி காரணமாக சட்ட நிரூபண சபையில் அங்கத்துவம் பெற்றனர். \n\nநியமன அதிகாரிகள் 7\n\nசட்டநிரூபண சபையில் இடம்பெறக்கூடிய மீதமான ஏழு உத்தியோக சார்புள்ளோர்களும் தேசாதிபதியால் நியமிக்கப்பட்டனர். அச்சமயம் இலங்கையில் பணியாற்றி வந்த பிரித்தானிய அதிகாரிகளே இவ்வாறு நியமிக்கப்பட்டனர்.\n\nSection::::உத்தியோக சார்பற்றோர் 37.\nமனிங்-டெவொங்சாயர் அரசியலமைப்புக்கு முன்னைய அரசியலமைப்புகளை விட முதல் தடவையாக உத்தியோகசார்பற்றோர் எண்ணிக்கை உத்தியோக சார்புள்ளோர் எண்ணிக்கையை விட 3 மடங்கு அதிகரிக்கப்பட்டது. இதில் மட்டுப்படுத்தப்பட்ட வாக்குரிமையின் கீழ் தெரிவுசெய்யப்பட்ட அங்கத்தவர் எண்ணிக்கை 29 ஆக இருந்தது. இதில் பதவிவழி காரணமான பிரதிநிதிகளுள் பிரதேச ரீதியாக 23 அங்கத்தவர்கள் தெரிவுசெய்யப்பட்டனர்\n\nதெரிவுசெய்யப்பட்ட அங்கத்தவர் எண்ணிக்கை 29\n\nபிரதேச ரீதியாக 23\n\n\nஇனரீதியாக 6\n\nஇனரீதியாக 6 பேர் தெரிவு செய்யப்பட்டனர்\n\nநியமனமாக இடம் பெற்றோர் -08\n\n"}
{"id": "100097", "url": "https://ta.wikipedia.org/wiki?curid=100097", "title": "விட்டகுதிரையார்", "text": "விட்டகுதிரையார்\n\nவிட்டகுதிரையார் சங்ககாலப் புலவர்களில் ஒருவர். சங்கநூல் தொகுதியில் இவரது பாடல் ஒன்றே ஒன்று உள்ளது. அது குறுந்தொகை 74 எண் கொண்ட பாடல் ஆகும். \nஇவர் பாடல் தொடரால் பெயர் பெற்ற புலவர் ஆவார். தமது பாடலில் 'விட்ட குதிரை' என்னும் அருமையான தொடரைக் கையாண்டுள்ளதால் இவருக்கு இந்தப் பெயர் சூட்டப்பட்டுள்ளது.\n\nதோழி தலைவன் நிலையைக் கூறித் தலைவியை தலைவனுக்கு உடன்படுமாறு கூறும் செய்தியைக் கொண்டது இந்தப் பாடல்.\n\nSection::::பாடல் சொல்லும் செய்தி.\n\"விட்ட குதிரை\"\n\n\"விசும்பு தோய் பசுங்கழை\"\n\n\"வேனில் ஆனேறு\"\n\n\"யான் தற் படர்ந்தமை அறியான்\"\n\n\"சாயினன்\"\n"}
{"id": "100100", "url": "https://ta.wikipedia.org/wiki?curid=100100", "title": "மஹதி (பாடகி)", "text": "மஹதி (பாடகி)\n\nமஹதி (பிறப்பு: 10 பிப்ரவரி 1985) தமிழகத்தைச் சேர்ந்த கருநாடக இசைப் பாடகர் ஆவார். தமிழ்த் திரைப்படங்களில் பின்னணிப் பாடகியாகவும் செயல்படுகிறார்.\n\nSection::::விருதுகள்.\nசிறந்தப் பாடகிக்கான தமிழக அரசு விருதினை 2007ஆம் ஆண்டு பெற்றவர்.\n\nSection::::திரைப்படப் பாடல்கள்.\nசாமி திரைப்படத்தில் இடம் பெற்ற “ஐய்யயோ ஐய்யயோ பிடிச்சிருக்கு” என்ற பாடலைப் பாடியதன் மூலம் முதன் முதலாகத் திரையுலகில் பெயர் பெற்றார்.\n\n"}
{"id": "100101", "url": "https://ta.wikipedia.org/wiki?curid=100101", "title": "மகாநதி ஷோபனா", "text": "மகாநதி ஷோபனா\n\n”மகாநதி” ஷோபனா ஒரு தமிழக கர்நாடக இசைப் பாடகி. இவர் அதிகமான பக்தி பாடல்களை பாடியுள்ளார். சிறு வயதில் மகாநதி திரைப்படத்தில் நடிகையாக அறிமுகமானதால் “மகாநதி” ஷோபனா என்று அழைக்கப்படுகிறார். அத்திரைப்படத்தில் அவர் ”ஸ்ரீ ரங்க ரங்க நாதனின்” என்று தொடங்கும் ஒரு பாடலையும் பாடியிருந்தார்.\n"}
{"id": "100103", "url": "https://ta.wikipedia.org/wiki?curid=100103", "title": "மதுஸ்ரீ", "text": "மதுஸ்ரீ\n\nமதுஸ்ரீ () ஒரு இந்தியத் திரைப்படப் பின்னணிப் பாடகி. இவர் தமிழ் மற்றும் கன்னடம், தெலுங்கு, இந்தி போன்ற மொழித் திரைப்படங்களில் பாடியுள்ளார்.\n\n"}
{"id": "100104", "url": "https://ta.wikipedia.org/wiki?curid=100104", "title": "வான்மீகியார்", "text": "வான்மீகியார்\n\nவான்மீகியார் சங்ககாலத் தமிழ்ப் புலவர். இவரது பாடல் சங்கநூல் தொகுப்பில் ஒன்றே ஒன்று உள்ளது. அது புறநானூறு 358.\n\nசமற்கிருதத்தில் இராமாயணம் எழுதிய வான்மீகி முனிவர் இவர் எனக் கொள்வாரும் உண்டு.\n\nதமிழ்ப்புலவர் வான்மீகியார் சொல்லும் செய்தி:\n\nஉலகைச் சூரியன் சுற்றிவருகிறது என்று தமிழர்கள் எண்ணவில்லை. சூரியனை உலகம் சூழந்திருக்கிறது எனக் கண்டறிந்திருந்தனர். மாநிலமாகிய இந்த உலகம் முழுவதையும் ஒரே பகலில் ஏழுபேர் பெற்று ஆள்வது போல் உலக வாழ்க்கை நிலையில்லாத்து. எனவே ...\n"}
{"id": "100106", "url": "https://ta.wikipedia.org/wiki?curid=100106", "title": "மகதி", "text": "மகதி\n\nமகதி அல்லது மஹதி என்ற தலைப்பில் உள்ள கட்டுரைகள்:\n\n"}
{"id": "100115", "url": "https://ta.wikipedia.org/wiki?curid=100115", "title": "நீலப்பச்சைப்பாசியுண்ணி", "text": "நீலப்பச்சைப்பாசியுண்ணி\n\nநீலப்பச்சைப்பாசியுண்ணி அல்லது நீபாவுண்ணி, என அழைக்கப்படும் நுண்ணுயிர்த்தின்னிகள், பாக்டீரியாக்களின் கட்டுப்பாட்டில் உதவுவதுப்போல் பாக்டீரியாக்களில் ஒன்றான நீலப்பச்சைப்பாசியையும் உறிஞ்சி அவைகளை அழிக்கிறது. நீலப்பச்சைப்பாசி நீர்நிலைகளில் பெரும்பாலும் காணப்படும் பாசிவகைகளாகும்., நீபாவுண்ணிகளைக் கண்டறியும் வரை தீநுண்மத்தினால் ஒளிச்சேர்க்கை உயிர்களுக்கு நோய்தாக்கத்தினை அறிய இருந்தது உயர்த்தாவரங்களின் திசுக்களும் அதன் பிறகு கண்டறியப்பட்ட சிலப் பாசிகளுமாகும்.\n\nநீலப்பச்சைப்பாசி நீர்நிலைகளில் படர்ந்து பாசிபடர்ச்சியை உண்டுச்செய்து நீரை தூர்ந்துபோதல் நிலைக்கு கொண்டுசெல்கிறது. இந்நீலப்பச்சைப்பாசிகள் நீரிந்தரத்தில் பெரும் மாறுதல்களை ஏற்படுத்துகிறது. இதனால் அந்நீர்நிலையில் வாழும் பிற உயிர்களுக்கு உயிர்வளி கிடைக்காமல் செய்வதின் மூலம் அவைகளை அழிவிற்கு இட்டுச்செல்கிறது. இதனால் மிகப்பெறிய பொருள் இழப்பு மற்றும் சிக்கல்களை உருவாக்குகிறது. இதனைக் கட்டுப்படுத்தப்பட்ட இயற்கையின் படைப்பில் இந்நீபாவுண்ணிகள் பெரும்பங்காற்றுகிறது.\n\nSection::::வரலாறு.\nஇதை 1963ம் ஆண்டு சாஃபர்மான் மற்றும் மாரிசு, அதாவது நுண்ணுயிர்த்தின்னியான பாக்டீரியாக்களை உறிஞ்சி வாழக்கூடியவற்றை கண்டறிந்து குறைந்தது 50 ஆண்டுகள் கழித்து இந்நீபாவுண்ணிகளைக் கண்டறிந்தனர். இதனை இவர்கள் இண்டியானா பல்கலைக்கழகத்தில் உள்ள கழிவுநீர் நிலைப்பித்தல் குளத்தில் கண்டறிந்தனர். இவர்கள் கண்டறிந்த முதல் நீபாவுண்ணி லிங்பயா, ப்லெக்டோனீமா, பார்மீடியத்தை ஆதார உயிரியாய்க் கொண்ட LPP என்னும் நீபாவுண்ணிகளாகும்.\n\nSection::::பெயர்க்காரணம்.\nஇந்நீபாவுண்ணிகளின் பெயர்கள் அதனால் தாக்கப்படும் நீலப்பச்சைப்பாசிகளைக் கொண்டே அமைக்கப்படுகிறது. குறிப்பாக, இவைகள் லிங்பயா, ப்லெக்டோனீமா, பார்மீடியம் ஆகியவற்றைத் தாக்கக்கூடிய நீபாவுண்ணிகள் என்றால் அதற்கு முதல் ஆங்கில எழுத்தான LPP 1 என அழைக்கப்படுகிறது.\n\nSection::::வகைப்பாடு.\nஇந்நீபாவுண்ணிகளில் அதன் ஆதாரவுயிரியைக் கொண்டு வகைப்படுத்தலே இன்றும் உள்ளது. மேலும், LPP இல் ஊனீர் வகைப்பாட்டின் மூலம் மேலும் LPP1, LPP2 மற்றும் பல கண்டறியப்பட்டுள்ளன. LPP குழுக்களைத் தவிர்த்து SM1, AS1, N1, C1, AR1 மற்றும் A1 என பல அறியப்பட்டுள்ளன. இவைகள் அனைத்தும் இதன் ஆதாரவுயிர்களைக் கொண்டே வகைப்படுத்தப்பட்டது.\n\nSection::::வாழ்க்கைச் சக்கரம்.\nநீபாவுண்ணிகளின் வாழ்க்கை சுழற்சி T4, T2 ஆகியப் பாவுண்ணிகளை ஒத்தே இருக்கின்றன. மேலும் இதில் அதிகம் அறியப்பட்டதும் ஆராயாப்பட்ட்தும் LLP 1 நீபாவுண்ணிகளே ஆகும். இவை நீலப்பச்சைப்பாசிகளின் மேல் ஒட்டி இதன் டி. என். ஏ வை கலத்திரவத்தில் உட்செலுத்துகிறது. இதன் உட்செலுத்தும் முறை இன்றும் அறியப்படாமல் இருக்கிறது. இம்மூலக்கூறை உட்செலுத்தியவுடன் இதன் பலுகிப்பெருகல் தொடங்குகிறது. ஆதாரவுயிரியின் கரு உடனே சிதைக்கப்படாமல் முதலில் உள்ள 50% காடியால் கரையக்கூடியப் பொருளாய் மாற்றி பின் 7வது மணிநேரத்தில் முழுவதுமாக கரைக்கிறது. கடைசியாய் முழுவுரு பெற்றவுடன் ஆதாரவுயிரியின் கலச்சுவரை சிதைத்து வெளியேறுகிறது.\nSection::::தோற்றம்.\nLPP குழுவைச்சேர்ந்த நீபாவுண்ணிகள் T3 மற்றும் T7 வடிவத்தில் ஒத்தும், அதன் தலைப்பாகம் ஐகோசாஈட்ரல் வடிவிலும் மற்றும் அதன் வால் பகுதி சில இடங்களில் நீண்டும் குறுகியும் காணப்படுகின்றன. இதன் அளவுகள் 20 லிருந்து 200 nm வரைக் காணப்படுகின்றன. பெரும்பாலும் அறியப்பட்டதில் இவைகளுக்கு ஈரிழைமூலக்கூறுகளை அதிகம் பெற்றிருக்கின்றன.\nSection::::பயன்பாடு.\nஇவை நீர்நிலைகளில் பாசிகளின் கட்டுப்பாட்டில் பெரும் பங்காற்றுகிறது. இவைகள் கட்டுப்படுவதால் இயற்கை சமநிலையில் காக்கப்படுகின்றன. இவைகளினால் பாசிபடற்சி கட்டுப்பாட்டிற்குள் கொண்டுவரப்பட்டு நீர்நிலைகளில் வாழும் பிறவுயிர்களான மீன், மெல்லுடலிகள், மற்றும் ஏனைய உயிர்வளித் தேவையான உயிர்கள் மீட்கப்படுகின்றன.\n"}
{"id": "100120", "url": "https://ta.wikipedia.org/wiki?curid=100120", "title": "பிரித்தானியர் ஆட்சியில் இலங்கையின் தொடர்பாடற் சேவைகள்", "text": "பிரித்தானியர் ஆட்சியில் இலங்கையின் தொடர்பாடற் சேவைகள்\n\nஇலங்கையில் பிரித்தானியர் ஆட்சிக்காலத்தில் இலங்கையில் தொடர்பாடல் சேவைகள் விரிவுபடுத்தப்பட்ட ஒரு காலகட்டமாகக் கொள்ளலாம். பிரித்தானியர்களினால் தொடர்பாடல் சேவைகளில் முதல்கட்டமாக தபால் சேவை ஆரம்பமும், விரிவாக்கமும் மேற்கொள்ளப்பட்டதை குறிப்பிட முடியும். இலங்கையில் தொடர்பாடல் துறையின் விரிவாக்கத்துக்கு பிரித்தானியர் கூடுதலான ஆர்வம் காட்டியமைக்கான காரணிகள்:\nSection::::தபால்சேவை.\nஇலங்கை வரலாற்றில் தபால்சேவை 1832ம் ஆண்டில் ஆரம்பிக்கப்பட்டுள்ளது. கொழும்புக்கும், கண்டிக்குமிடையில் இச்சேவை குதிரை வண்டிகள் மூலம் நடத்தப்பட்டுள்ளன.\n\n19ம் நூற்றாண்டின் இறுதிப்பகுதியில் பிரித்தானியக் குடியேற்ற நாடுகளில் இலங்கையில்தான் முதன் முதலில் புகையிரதம் மூலம் தபால் சேவை நடத்தப்பட்டது.\n\nSection::::தந்திச் சேவை.\nஇலங்கை வரலாற்றில் தந்திச் சேவை 1858ம் ஆண்டில் ஆரம்பிக்கப்பட்டது. இச்சேவை முதலில் கொழும்புக்கும் காலிக்குமிடையில் இடம்பெற்றது.\nSection::::தொலைபேசி.\n1880ம் ஆண்டில் தொலைபேசிச் சேவை ஆரம்பிக்கப்பட்டது. ஆரம்பத்தில் பிரதான நகரத்துக்குள் மாத்திரம் மட்டுப்படுத்தப்பட்ட இச்சேவை படிப்படியாக நகரங்களுக்கிடையே விஸ்தரிக்கப்பட்டது.\nSection::::இலங்கைச் செய்தித்தாள்கள்.\nதேசாதிபதி சேர். வில்மட் \"இலங்கையின் வர்த்தமானி\" எனும் செய்தித்தாளை முதலில் ஆரம்பித்தார். பெப்ரவரி 04 1831ல் \"த ஒப்சேவர் அண்ட் கொமர்சியல் அட்வைசர்\" எனும் பத்திரிகையும், 1838ல் \"சிலோன் ஹெரல்ட்\" எனும் பத்திரிகையும் 1846ல் \"சிலோன் டைம்ஸ்\" எனும் பத்திரிகையும், 1846ல் \"சிலோன் எக்ஸ்ஸாமினர்\" எனும் பத்திரிகையும் வெளியிடப்பட்டன.\n"}
{"id": "100126", "url": "https://ta.wikipedia.org/wiki?curid=100126", "title": "சமவெளிப் பொழிவு", "text": "சமவெளிப் பொழிவு\n\nசமவெளிப் பொழிவு என்பது லூக்கா நற்செய்தி 6:17–49 இன் படி நாசரேத்தூர்　இயேசுவினால் அருளப்பெற்ற போதனையாகும். இந்த நிகழ்வை இதனினும் நீடிய மலைப்பொழிவுடன் ஒப்பிட்டு பார்க்கையில் சிலர் இவ்விரண்டும் ஒன்றே எனவும், வேறுசிலர், இவ்விரண்டு நிகழ்வுகளும் வெவ்வேறானவை எனவும் கூறுவர்.\n\nலூக்கா நற்செய்தி 6:12-20(அ)-இன் படி இந்நிகழ்வுக்கு முன்பு இயேசு வேண்டுவதற்காக ஒரு மலைக்குப் போனார். அங்கு வேண்டுதல் செய்வதில் இரவெல்லாம் செலவிட்டார். விடிந்ததும் அவர் தம் சீடர்களுள் பன்னிருவரைத் தேர்ந்தெடுத்து அவர்களுக்குத் திருத்தூதர் என்று பெயரிட்டார். இயேசு அவர்களுடன் இறங்கி வந்து \"சமவெளியான\" ஓரிடத்தில் நின்றார். பெருந்திரளான அவருடைய சீடர்களும் யூதேயா முழுவதிலிருந்தும் எருசலேமிலிருந்தும் தீர், சீதோன் கடற்கரைப் பகுதிகளிலிருந்தும் வந்த பெருந்திரளான மக்களும் அங்கே இருந்தார்கள். தீய ஆவிகளால் தொல்லைக்கு உள்ளானவர்களை குணமாக்கிய பின் போதித்தவையே 'சமவெளிப் பொழிவு' எனப்பட்டது.\n\n\n"}
{"id": "100141", "url": "https://ta.wikipedia.org/wiki?curid=100141", "title": "நீரியல்", "text": "நீரியல்\n\nநீரியல் (\"Hydrology\") என்பது புவியில் உள்ள நீரின் நகர்ச்சி, பரவல் மற்றும் அதன் தரம் தொடர்பான படிப்பாகும். இது நீர்ச்சுழற்சி, நீர்வளங்கள், சூழலியல் நீர்ப்பயன்பாட்டு நிலைத்துவம் ஆகியவற்றையும் உள்ளடக்கியது. நீரியல் துறை வல்லுநர் நீரியலாளர் எனப்படுகிறார். அவர் பொதுவாக பின்வரும் துறைகளில் பங்காற்றுகிறார்: புவியியல் அல்லது நிலவியல், சூழலியல், இயற்புவியியல் அல்லது குடிசார் மற்றும் சூழல் பொறியியல். நீர்மாரியியல், புறப்பரப்பு நீரியல், வடிகால் மற்றும் வடிநில மேலாண்மை, நீர்த்தரவியல் ஆகியன இதன் உட்பிரிவுகள். இப்பிரிவுகளில் நீரே முதன்மையான ஆய்வுக்கூறு. பெருங்கடலியலிலும், மாரியியலிலும் நீரானது பல்வேறு கூறுகளுள் ஒன்றாகவே இருப்பதால் அவை நீரியலின் உட்பிரிவாகக் கருதப்படுவதில்லை.\n"}
{"id": "100148", "url": "https://ta.wikipedia.org/wiki?curid=100148", "title": "வாயில் இளங்கண்ணன்", "text": "வாயில் இளங்கண்ணன்\n\nவாயில் இளங்கண்ணன் சங்ககாலப் புலவர்களில் ஒருவர். குறுந்தொகை 346 எண் கொண்ட பாடலைப் பாடியவர் இவர். இந்த ஒரு பாடல் மட்டுமே இவர் பாடியதாகச் சங்கநூல் தொகுப்பில் உள்ளது.\n\nவாயில் என்பது ஊரின் பெயர். சென்னை மயிலாப்பூர் சிவபெருமானை வாயிலிலிருந்தே வழிபட்ட சிவனடியார் வாயிலார். இவர் வாந்த ஊர்ப்பகுதி வாயில். இந்தப் புலவர் இளங்கண்ணன் இந்த ஊரில் வாழ்ந்தவர் போலும்.\n\nதலைவன் நாடு\nSection::::பாடல் சொல்லும் பொருள்.\nதலைவி\nஇப்போது இவள் மனையில் அஃகிக் கிடக்கிறாள் (மனை அளவில் சுருங்கிக் கிடக்கிறாள்)\n"}
{"id": "100150", "url": "https://ta.wikipedia.org/wiki?curid=100150", "title": "பிரித்தானியர் ஆட்சியில் இந்தியத் தொழிலாளர்களின் வருகை", "text": "பிரித்தானியர் ஆட்சியில் இந்தியத் தொழிலாளர்களின் வருகை\n\nகோல்புறூக் சீர்த்திருத்தங்களின் விளைவாக இலங்கையில் புதிதாக ஆரம்பிக்கப்பட்ட பெருந்தோட்டங்களில் உள்நாட்டு மக்கள் வேலை செய்ய விரும்பவில்லை\n\nகாரணம்:\n"}
{"id": "100151", "url": "https://ta.wikipedia.org/wiki?curid=100151", "title": "வாயிலான் தேவன்", "text": "வாயிலான் தேவன்\n\nவாயிலான் தேவன் சங்ககாலப் புலவர்களில் ஒருவர். குறுந்தொகை 103, 108 ஆகிய இரண்டு பாடல்கள் இவர் பாடியனவாகச் சங்கப்பாடல் தொகுப்பில் உள்ளன.\n\nவாயில் என்பது ஊரின் பெயர். சென்னை மயிலாப்பூர் சிவபெருமானை வாயிலிலிருந்தே வழிபட்ட சிவனடியார் வாயிலார். இவர் வாந்த ஊர்ப்பகுதி வாயில். இந்தப் புலவர் இளங்கண்ணன் இந்த ஊரில் வாழ்ந்தவர் போலும்.\nSection::::குறுந்தொகை 103.\nநாரை\n\nநாரை இரைதேட முடியாமல் தூவானத் துவலைகள் தூவிக்கொண்டிருக்கின்றன. வாடைக்காற்று நாரையையே நடுங்க வைத்துக்கொண்டிருக்கிறது.\n\nஇப்போது கூட அவர் வருவதாகத் தெரியவில்லை. இனி என்னால் வாழமுடியாது போல் இருக்கிறது. - தலைவி தோழியிடம் கூறுகிறாள்.\n\nSection::::குறிந்தொகை 108.\nகுன்றத்தில் மழை விளையாடும் கார்காலம் வந்துவிட்டது.\nகறவை மாடுகள் கன்றுகள் இருக்கும் இடத்துக்குத் திரும்பும் மாலைக்காலமும் வந்துவிட்டது.\nவெண்ணிற முல்லைப் பூக்களும் பூக்கின்றன. (அவர் இங்கு இல்லை. அதனால் சூடிக்கொள்ள முடியவில்லை)\nஇனி என்னால் வாழமுடியாது போல் ஆகிவிட்டது. - தலைவி தோழியிடம் கூறும் செய்தி இது.\n"}
{"id": "100153", "url": "https://ta.wikipedia.org/wiki?curid=100153", "title": "ஜான் ரைட்", "text": "ஜான் ரைட்\n\nஜான் கப்ரி ரைட் (John Geoffrey Wright, பிறப்பு: சூலை 5 1954), நியூசிலாந்து அணியின் பயிற்றுனரான இவர் நியூசிலாந்து, டபீல்ட்டைப் பிறப்பிடமாகக் கொண்டவர். 19080ஆம் ஆண்டில் ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் ஒரு பந்தில் 8 ஓட்டங்களை எடுத்தார். (1 நான்கு, ஓவர் த்ரோ மூலம் 4 ) இந்தச் சாதனையை செய்த இரன்டாவது நபர் இவர் ஆவார்.\n"}
{"id": "100157", "url": "https://ta.wikipedia.org/wiki?curid=100157", "title": "வக்கார் யூனிசு", "text": "வக்கார் யூனிசு\n\nவக்கார் யூனிசு மைட்லா ('Waqar Younis Maitla , பிறப்பு: நவம்பர் 16, 1971),\n\nபாக்கித்தான் துடுப்பாட்ட அணியின் முன்னாள் வீரர் மற்றும் தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டங்களில் தலைவராக இருந்தவர் ஆவார். வலது கை விரைவு வீச்சாளர்.அனைத்துக் காலத்திற்குமான சிறந்த பந்து வீச்சாளர்களில் ஒருவராக அறியப்படுகிறார். மேலும் பாக்கித்தான் துடுப்பாட்ட அணியின் முன்னாள் தலைமைப் பயிற்சியாளரும் ஆவார். 2018 இந்தியன் பிரீமியர் லீக் போட்டிகளில் கொல்கத்தா நைட் ரைடர்ஸ் அணியின் விரைவு வீச்சு பயிற்சியாளராகப் பணியாற்றி வருகிறார்.\n\n2012 ஆம் ஆண்டில் தேர்வுத் துடுப்பாட்டப் போட்டிகளின் தலைவரானார். அப்போது இவருக்கு வயது 22 ஆண்டுகள் 15 நாள்களாகும். இதன்மூலம் மிகக் குறைந்த வயதில் பாக்கித்தான் துடுப்பாட்ட அணியின் , தேர்வுத் துடுப்பாட்டத் தலைவர் எனும் சாதனையையும் , சர்வதேச அளவில் மூன்றாவது இடத்தையும் பிடித்தார். 1989- 2003 ஆண்டுகளுக்கிடையே இவர் மொத்தமாக 87 தேர்வுத் துடுப்பாட்டங்களிலும், 262 ஒருநாள் பன்னாட்டுத் துடுப்பாட்டப் போட்டிகளிலும் பாக்கித்தான் அணிக்காக சர்வதேச போட்டிகளில் விளையாடியுள்ளார்.\n\nஇவர் பின் ஊசலாடும் பந்துகளை விரைவாக வீசுவதின் மூலம் பரவலாக அறியப்படுகிறார். தேர்வுத் துடுப்பாட்டப் போட்டிகளில் 373 இலக்குகளும், ஒருநாள் பன்னாட்டுத் துடுப்பாட்டப் போட்டிகளில் 416 இலக்குகளையும் வீழ்த்தினார். இவர் வசீம் அக்ரம் போன்ற பந்துவீச்சாளர்களுடன் இணைந்து பந்துவீசினார். இவர்களின் காலத்தில் சிறந்த பந்துவீச்சு வீரர்களைக் கொண்ட அணியாக பாக்கித்தான் அணி இருந்தது. 350 போட்டிகளுக்கு மேல் விளையாடியவர்களுள் டேல் ஸ்டெய்னிற்கு அடித்த படியாக சிறந்த \"ஸ்டிரைக் ரேட்\" வைத்துள்ளார்.ஒருநாள் பன்னாட்டுத் துடுப்பாட்டப் போட்டிகளில் மிகக் குறைநத வயதில் 400 இலக்குகளை வீழ்த்தியவர் எனும் சாதனையைப் படைத்தார்.\n\n2006 முதல் 2007 ஆம் ஆண்டு வரை தலைமைப் பந்துவீச்சு பயிற்சியாளராக பனிபுரிந்தார். மார்ச் 3, 2010 ஆம் ஆண்டில் பாக்கித்தான் துடுப்பாட்ட அணியின் தலைமைப் பயிற்சியாளராக நியமிக்கப்பட்டார். சில சொந்த காரணங்களுக்காக ஆகஸ்டு 19, 2011 இல் அந்தப் பொறுப்பிலிருந்து விலகினார். 2013 இந்தியன் பிரீமியர் லீக் தொடரில் சன்ரைசர்ஸ் ஐதராபாத் அணியின் பந்துவீச்சு பயிற்சியாளராக நியமனம் செய்யப்பட்டார்.\n\nSection::::சர்வதேச போட்டிகள்.\nநவம்பர் 16, 1989 ஆம் ஆண்டில் இந்தியத் துடுப்பாட்ட அணிக்கு எதிரான போட்டித் தொடரில் இவர் அறிமுகமானார். இதே போட்டியில் தான் சச்சின் டெண்டுல்கர் அறிமுகமானார். இந்தப் போட்டியில் சச்சின் டெண்டுல்கர், கபில்தேவ் உள்ளிட்ட 4 இலக்குகளை வீழ்த்தினார். இந்தப் பந்துவீச்சின் மூலம் பாக்கித்தான் ஊடகங்கள் இவரை விக்கி எனவும் \"பியூர்வால எக்ஸ்பிரஸ்\" எனவும் அழைத்தனர். இவர் பெரும்பாலும் வசீம் அக்ரமுடன் இனைந்து துவக்க ஓவர்கள் வீசினர். இவர்களின் காலத்தில் மிக அச்சுறுத்தலான பந்துவீச்சு இணையாக இவர்கள் கருதப்பட்டார்கள். 1994 ஆம் ஆண்டில் நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் \"ஹேட்ரிக்\" இலக்குகளை வீழ்த்தினார். பாக்கித்தான் துடுப்பாட்ட அணியின் தலைவராக இருந்த வசீம் அக்ரமுடன் ஏற்பட்ட பிரச்சினைகள் மற்றும் சில குற்றச்சாட்டுகளினாலும் 2000 ஆம் ஆண்டின் துவக்கத்தில் அணியில் இவருக்கு இடம் கிடைக்கவில்லை.\n"}
{"id": "100161", "url": "https://ta.wikipedia.org/wiki?curid=100161", "title": "கச்சிராயர்கள்", "text": "கச்சிராயர்கள்\n\nகச்சிராயர்கள் தமிழ் நாட்டில் காஞ்சிபுரம் அருகே ஆட்சி புரிந்த குறுநில மன்னர்கள். 18 ஆம் நூற்றாண்டைச் சேர்ந்த இவர்கள் பல்லவர்களின் வழி வந்தவர்களாக இருக்கலாம் என சில வரலாற்றாளர்கள் கருதுகிறார்கள். \n"}
{"id": "100162", "url": "https://ta.wikipedia.org/wiki?curid=100162", "title": "டிரெவர் பேலிஸ்", "text": "டிரெவர் பேலிஸ்\n\nடிரெவர் ஹார்லி பேலிஸ்: (Trevor Harley Bayliss), பிறப்பு: திசம்பர் 21, 1962), இலங்கை அணியின் பயிற்றுனரான இவர் ஆத்திரேலியா நியுசவ்த்வேல்ஸ் அணியின் முன்னாள் பயிற்றுனரும் கூட. ஆகத்து 1, 2007), முதல் இலங்கை அணியின் பயிற்றுனரான கடமையாற்றுகின்றார்.\n"}
{"id": "100166", "url": "https://ta.wikipedia.org/wiki?curid=100166", "title": "ஆலன் புட்சர்", "text": "ஆலன் புட்சர்\n\nஆலன் ரேமன்ட் புட்சர் (Alan Raymond Butcher), பிறப்பு: சனவரி 7, 1954), சிம்பாப்வே அணியின் பயிற்றுனரான இவர் இங்கிலாந்தைப் பிறப்பிடமாகக் கொண்டவர்.\n"}
{"id": "100167", "url": "https://ta.wikipedia.org/wiki?curid=100167", "title": "பரப்பின் செங்குத்து", "text": "பரப்பின் செங்குத்து\n\nபரப்பின் செங்குத்து அல்லது செங்குத்து (\"Surface normal\" or \"Normal\") என்பது, ஒரு பரப்பு தட்டையானதாக இருக்கும்போது அப்பரப்பிற்குச் செங்குத்தான ஒரு திசையன் ஆகும். இரு பரிமாணத்தில் ஒரு வளைவரையின் செங்கோடு (செங்குத்துக்கோடு) அந்த வளைவரையின் தொடுபுள்ளியில் தொடுகோட்டிற்குச் செங்குத்தாக அமையும்.\n\nபரப்பு தட்டையாக இல்லாமல் வளைந்திருந்தால் (அதாவது முப்பரிமாணத்தில்) அந்த வளைபரப்பின் மேல் உள்ள ஒரு புள்ளியில் அவ்வளைபரப்பின் தொடுதளத்திற்குச் செங்குத்தாக அமைந்த திசையன், அப்புள்ளியில் வளைபரப்பின் செங்குத்தாகும். ஒரு பரப்பின் செங்குத்தின் திசைக்கு நேர் எதிர்திசையில் அமையும் திசையனும் அப்பரப்பின் செங்குத்துத் திசையனாகும்.\n\nயூக்ளிடிய வெளியில் உட்பொதிந்த, ஏதேனுமொரு பரிமாண, வகையிடத்தகு பன்மடிவெளிகளுக்கும் இந்த செங்குத்துக் கருத்துரு பொதுமைப்படுத்தப்பட்டுள்ளது. ஒரு பன்மடிவெளியில் அமைந்த ஒரு புள்ளி \"P\". இப்புள்ளியில் பன்மடிவெளியின் தொடுவெளிக்கு செங்குத்தான திசையன்களின் கணம், புள்ளி \"P\" இல் அப்பன்மடிவெளியின் செங்குத்து வெளி அல்லது செங்குத்துத் திசையன் வெளி எனப்படும். வகையிடத்தகு வளகோடுகளுக்கு வளைமைத் திசையன் செங்குத்துத் திசையனாக அமையும்.\n\nSection::::தளத்தின் செங்குத்து.\nகுவிவுப் பல்கோணங்களின் (முக்கோணங்கள் போன்றவை) இரு இணையில்லாப் பக்கத் திசையன்களின் குறுக்குப் பெருக்கத் திசையன் அப்பல்கோணத்தின் செங்குத்துத் திசையன் ஆகும்.\n\nformula_1 சமன்பாட்டால் குறிக்கப்படும் தளத்தின் செங்குத்துத் திசையன் formula_2\n\nதளத்தின் சமன்பாடு:\n\nஇத்தளத்தின் செங்குத்துத் திசையன் b , c ஆகிய இரு திசையன்களுக்கும் செங்குத்தாக இருக்கும். b , c இன் குறுக்குப் பெருக்கம் காணக் கிடைக்கும் திசையன் formula_4 தளத்தின் செங்குத்து ஆகும்.\n\n"}
{"id": "100168", "url": "https://ta.wikipedia.org/wiki?curid=100168", "title": "அல்-அகீலா சண்டை", "text": "அல்-அகீலா சண்டை\n\nஎல் அகீலா சண்டை (\"Battle of El Agheila\") இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு சண்டை. இது மேற்குப் பாலைவனப் போர்த்தொடரின் ஒரு பகுதியாகும். தளபதி எர்வின் ரோம்மல் தலைமையிலான அச்சுப் படைகள் எல் அலாமீனிலிருந்து துனிசியாவிற்கு பின்வாங்கிச் செல்லும் போது அவற்றுக்கும் நேச நாட்டுப் படைகளுக்கும் இம்மோதல் நிகழ்ந்தது.\n\nநவம்பர் முதல் வாரம், 1942ல் இரண்டாம் எல் அலாமீன் சண்டையின் இறுதி கட்டத்தில் தோல்வி உறுதி என்று தெரிந்த பின்னர் ரோம்மல் தன் படைகளைப் பின்வாங்க உத்தரவிட்டார். பெரும் பலத்துடன் அவரது படைகளை விரட்டி வந்த நேச நாட்டுப் படைகள் விடாது தாக்கின. மேற்குப் பாலைவனப் போர்த் தொடரில் முன்பு நிகழ்ந்த பின்வாங்கல்களைப் போல இம்முறை கட்டம் கட்டமாகப் பின்வாங்க முடியாது என்பதை உணர்ந்த ரோம்மல் நேராக எல் அகீலா அரண்நிலைகளைக்குப் பின்வாங்க முடிவு செய்தார். நவம்பர் 7ம் தேதி மெர்சா மாத்ரூ, 9ம் தேதி சிடி பர்ரானி, 11ம் தேதி ஆலஃபாயா கணவாய் ஆகிய அரண்நிலைகளை அச்சுப் படைகள் காலி செய்தன. நவம்பர் 13ம் தேதி டோப்ருக் நகரம் நேச நாட்டுப் படைகளிடம் வீழ்ந்தது. இதே போல டெர்னா நவம்பர் 15ம் தேதியும் பெங்காசி அதற்கு ஐந்து நாட்கள் கழித்தும் நேச நாட்டுப் படைகளால் கைப்பற்றப்பட்டன. \n\nமெர்சா பார்கா, எல் அகீலா நிலைகளை அடைந்த ரோம்மலின் படைகள் அவற்றைப் பலப்படுத்தின. முன்பு இரு முறை மேற்கு ஆப்பிரிக்கப் போர்த்தொடரில் நிகழ்ந்தது போல், இம்முறை வேகமாக முன்னேறி ரோம்மலின் படைகளால் எதிர்த்தாக்குதலுக்குள்ளாவதை மோண்ட்கோமரி விரும்பவில்லை. எனவே உடனே எல் அகீலா நிலையைத் தாக்காமல், சில வாரங்கள் தன் படைப்பிரிவுகளுக்கு ஓய்வு கொடுத்தார். கடல் வழியாக எல் அகீலா நிலையின் பின்புறம் படைப்பிரிவுகளை தரையிறங்கச் செய்து அச்சுப் படைகளை சுற்றி வளைக்கத் திட்டமிட்டார். டிசம்பர் 11/12 ம் தேதிகளில் சண்டை மீண்டும் தொடங்கியது. ஆனால் எல் அகீலா சுற்றி வளைக்கப்படும் அபாயத்தை அறிந்த ரோம்மல் லிபியாவை விட்டு தன் படைகளைப் பின்வாங்கி துனிசியாவுக்குச் செல்ல உத்தரவிட்டார். இதனால் எல் அகீலாவில் சிறிய அளவு மோதல்களே ஏற்பட்டன. ஆனால் இத்துட்டன் இரு ஆண்டுகளுக்கு மேலாக லிபியாவில் நடந்த வந்த மோதல்கள் முடிவடைந்தன.\n"}
{"id": "100171", "url": "https://ta.wikipedia.org/wiki?curid=100171", "title": "ஆண்டி பிளவர்", "text": "ஆண்டி பிளவர்\n\nஆண்டி பிளவர் (Andrew \"Andy\" Flower), பிறப்பு: ஏப்ரல் 28 1968), இங்கிலாந்து அணியின் பயிற்றுனரான இவர் தென்னாபிரிக்கா கெப்ட் டவுனைப் பிறப்பிடமாகக் கொண்டவர் ஆவார். சிம்பாப்வே அணியின் முன்னாள் துடுப்பாட்டக்காரர் ஆவார்.\n"}
{"id": "100172", "url": "https://ta.wikipedia.org/wiki?curid=100172", "title": "அப்சரோன்", "text": "அப்சரோன்\n\nஅப்சரோன்(English: Absheron, ) குடாநாடு அசர்பைஜான் நாட்டிலுள்ள ஒரு பிரதேசமாகும். அசர்பைஜான் தலைநகரமான பாக்கு மற்றும் சும்காயிற், கிர்டாலன் நகரங்கள் இப்பிரதேசத்தில் அமைந்துள்ளன.\n\nஇது பாக்கு, சும்காயிற் மற்றும் அப்சரோன் மாவட்டம் ஆகிய மாவட்டங்களை உள்ளடக்கிய பிரதேசமாகும்.\n\nஇக்குடாநாடு கஸ்பியன் கடலினுள் கிழக்குமுகமாக 37 மைல்கள்(60 கி.மீ) நீள்கின்றது. இது அதிகபட்சமாக 19 மைல்கள்(30 கி.மீ) அகலமுடையது.\n"}
{"id": "100176", "url": "https://ta.wikipedia.org/wiki?curid=100176", "title": "தேனி - அல்லிநகரம் வாரச்சந்தை", "text": "தேனி - அல்லிநகரம் வாரச்சந்தை\n\nதேனி - அல்லிநகரம் நகராட்சிக்குச் சொந்தமான தேனி - அல்லிநகரம் வாரச்சந்தை தமிழ்நாட்டின் இரண்டாவது மிகப்பெரிய வாரச்சந்தை என்று தேனி - அல்லிநகரம் நகராட்சி இணைய தளம் கூறுகிறது. இந்த வாரச்சந்தையில் காய்கறிகள், பழங்கள், வீட்டு உபயோகப் பொருட்கள், ஆடு, மாடு, கோழி விற்பனை என்று இந்த வாரச்சந்தையில் அனைத்துப் பொருட்களையும் வாங்கிக் கொள்ளலாம். இந்த வாரச்சந்தை ஞாயிற்றுக்கிழமைகளில் நடைபெறுகிறது. இந்த சந்தை வியாழன் மற்றும் ஞாயிற்றுக்கிழமைகளில் நடைபெறுகிறது. தேனி மாவட்டத்திலிருக்கும் பிற ஊர்களிலிலிருந்தும், அருகிலுள்ள திண்டுக்கல், மதுரை மாவட்டங்களிலிருந்தும் கேரள மாநிலத்தின் இடுக்கி மாவட்டப் பகுதிகளிலிருந்தும் வணிகர்கள் தங்களுக்குத் தேவையான பொருட்களை வாங்கிச் செல்கின்றனர். இதனால் தேனி நகரில் அரசு நிர்வாக அமைப்புகள் தவிர வணிக நிறுவனங்கள் அனைத்தும் ஞாயிற்றுக்கிழமையை வேலை நாளாகவும், புதன்கிழமையைப் பொது வார விடுமுறை நாளாகவும் கொண்டுள்ளன. \n"}
{"id": "100177", "url": "https://ta.wikipedia.org/wiki?curid=100177", "title": "தேனி மாவட்ட சட்டமன்றத் தொகுதிகள்", "text": "தேனி மாவட்ட சட்டமன்றத் தொகுதிகள்\n\nதேனி மாவட்டத்தில் தொகுதி மறுவரையறைக்குப் பின்பு தேனி சட்டமன்றத் தொகுதி நீக்கம் செய்யப்பட்டது. தற்போது ஆண்டிபட்டி சட்டமன்றத் தொகுதி, பெரியகுளம் சட்டமன்றத் தொகுதி, போடிநாயக்கனூர் சட்டமன்றத் தொகுதி, கம்பம் சட்டமன்றத் தொகுதி ஆகிய நான்கு சட்டமன்றத் தொகுதிகள் உள்ளன.\n\nSection::::ஆண்டிபட்டி சட்டமன்றத் தொகுதி.\nதேனி மாவட்டத்திலுள்ள சட்டமன்றத் தொகுதியில் இது ஒரு பொதுத் தொகுதி ஆகும். இத் தொகுதியில் தேனி மாவட்டத்தின் ஆண்டிபட்டி தாலுகா பகுதி முழுமையாகவும், உத்தமபாளையம் தாலுகா வின் கீழக்கூடலூர், நாராயணத்தேவன்பட்டி மற்றும் வண்ணாத்திப்பாறை (ஆர்.எப்) வருவாய்க் கிராமங்கள்,காமயக்கவுண்டன்பட்டி (பேரூராட்சி), கூடலூர் (நகராட்சி) மற்றும் ஹைவேவிஸ் (பேரூராட்சி) ஆகிய பகுதிகளும் இடம் பெற்றுள்ளன.\n\nSection::::பெரியகுளம் சட்டமன்றத் தொகுதி.\nதேனி மாவட்டத்திலுள்ள சட்டமன்றத் தொகுதியில் இது ஒரு தாழ்த்தப்பட்டவர்களுக்கான தனித் தொகுதி ஆகும். இத்தொகுதியில் தேனி மாவட்டத்தின் பெரியகுளம் தாலுகா பகுதி முழுமையாகவும், தேனி தாலுகா பகுதியில் ஊஞ்சாம்பட்டி வருவாய்க் கிராமமும், தேனி- அல்லிநகரம் (நகராட்சி)பகுதி முழுமையாகவும் இடம் பெற்றுள்ளன.\n\nSection::::போடிநாயக்கனூர் சட்டமன்றத் தொகுதி.\nதேனி மாவட்டத்திலுள்ள சட்டமன்றத் தொகுதியில் இது ஒரு பொதுத் தொகுதி ஆகும். இத்தொகுதியில் தேனி மாவட்டத்தின் போடிநாயக்கனூர் தாலுகா பகுதி முழுமையாகவும், தேனி தாலுகாவில் கொடுவிலார்பட்டி, கோவிந்தநகரம், தாடிச்சேரி, தப்புக்குண்டு, உப்பார்பட்டி, கோட்டூர், சீலையம்பட்டி, பூமலைக்குண்டு மற்றும் ஜங்கால்பட்டி வருவாய்க் கிராமப் பகுதிகளும், பழனிசெட்டிபட்டி (பேரூராட்சி) மற்றும் வீரபாண்டி (பேரூராட்சி) பகுதிகளும், உத்தமபாளையம் தாலுகாவில் பொட்டிபுரம், சங்கரபுரம், பூலாநந்தாபுரம், மற்றும் புலிகுத்தி வருவாய்க் கிராமப் பகுதிகளும், குச்சனூர் (பேரூராட்சி) மற்றும் மார்க்கையன்கோட்டை (பேரூராட்சி) பகுதிகளும் இடம் பெற்றுள்ளன.\n\nSection::::கம்பம் சட்டமன்றத் தொகுதி.\nதேனி மாவட்டத்திலுள்ள சட்டமன்றத் தொகுதியில் இது ஒரு பொதுத் தொகுதி ஆகும். இத்தொகுதியில் தேனி மாவட்டத்தின் உத்தமபாளையம் தாலுகாவில் தேவாரம், தே.மீனாட்சிபுரம், பண்ணைப்புரம், உத்தமபாளையம், மல்லிங்காபுரம், கோகிலாபுரம் இராயப்பன்பட்டி, அழகாபுரி, முத்துலாபுரம், சின்னஓவுலாபுரம், எரசக்கநாயக்கனூர், கன்னிசேர்வைபட்டி, எரசக்கநாயக்கனூர் மலை, வேப்பம்பட்டி மற்றும் சீப்பாலக்கோட்டை வருவாய்க் கிராமப் பகுதிகளும், தேவாரம் (பேரூராட்சி), பண்ணைப்புரம் (பேரூராட்சி), கோம்பை (பேரூராட்சி), உத்தமபாளையம் (பேரூராட்சி), அனுமந்தன்பட்டி (பேரூராட்சி), க.புதுப்பட்டி (பேரூராட்சி), கம்பம் (நகராட்சி), சின்னமனூர் (நகராட்சி) மற்றும் ஓடைப்பட்டி (பேரூராட்சி) பகுதிகளும் இடம் பெற்றிருக்கின்றன.\n"}
{"id": "100182", "url": "https://ta.wikipedia.org/wiki?curid=100182", "title": "அழகன்குளம்", "text": "அழகன்குளம்\n\nஅழகன் குளம் (ஆங்கிலம் : Alagankulam) தமிழ்நாட்டில், இராமநாதபுரம் மாவட்டம், இராமநாதபுரம் வட்டம், மண்டபம் ஊராட்சி ஒன்றியத்தில் உள்ள அழகன்குளம் ஊராட்சியில் அமைந்த கிராமம் ஆகும்.\n\nSection::::வரலாறு.\nஅழகன்குளம், பாண்டியர்களின் ஒரு துறைமுக நகராகவும் விளங்கியது; மன்னராட்சி நடைபெற்ற இப்பகுதியின் பெயர் அழகாபுரி ஆகும். பின்னர் மருவி அழகன்குளம் என்றும் அழைக்கப்பட்டு வருகின்றது. மன்னர் வாழ்ந்ததற்கு சான்றாக மன்னரின் கோட்டை சிதிலமடைந்து, மண்ணில் புதைந்துள்ளது, புதையுண்ட பகுதி மேடாக காட்சியளிக்கப்படுகிறது. கடந்த 15 ஆண்டுகளுக்கு முன்னர் தொல்லியல் துறையினரால் மன்னரின் வாள், கேடயம், பொற்காசுகள் கண்டுபிடிக்கப்பட்டுள்ளன.\n\nSection::::அமைவு.\nஇராமநாதபுரத்தின் கிழக்கே அமைந்த்துள்ள இப்பகுதியின் புவியியல் அமைவு 9°21'17\"N 78°58'9\"E ஆகும்.வடக்கே பாக் நீரிணையும் தெற்கே வைகை ஆறும் எல்லையாக உள்ளது. கிழக்கே வைகை முகத்துவாரமும், மேற்கே பனைக்குளம் கிராமமும் அமைந்துள்ளது. தேசிய நெடுஞ்சாலை 49 உடன் நதிப்பாலம் மூலமாக இக்கிராமம் இணைக்கப்பட்டுள்ளது.\n\nSection::::மக்கள்.\nசுமார் 6000 அதிகமாக மக்கள் வாழ்கிறார்கள், இங்குள்ள மக்களின் தொழில் விவசாயம் மற்றும் அரபு நாடுகளில் பணி புரிபவர்கள்.\n\nSection::::தொழில்.\nபண்டைய காலம் தொட்டே வெற்றிலை கொடிக்கால், மீன்பிடி மற்றும்,கடல் வாணிபமே நிகழ்ந்துள்ளது.மலேசியா, இலங்கை போன்ற நாடுகளுக்கு வாணிப தொடர்பு இருந்துள்ளது.தற்போது வளைகுடா நாடுகள் மற்றும் கிழக்காசிய நாடுகளில் பலர் பணி புரிகின்றனர். இப்பகுதியில் விளையும் வெற்றிலை மாவட்ட அளவில் புகழ் பெற்றதாகும்.விவசாயமும் நடைபெறுகின்றது.\n\nSection::::போக்குவரத்து.\nபெரும்பாலும் பேருந்து போக்குவரத்தே பயன்படுகிறது. இது தவிர மகிழுந்து போக்குவரத்தும் உள்ளது.\n\nSection::::கல்வி.\nஇங்குள்ள பலரும் மருத்துவம், பொறியியல், வழக்குரைஞர்களாகவும் மலேசியாவிலும் பணிபுரிகின்றனர். கல்விக்கு இங்கு இஸ்லாமிய பாடசாலைகளான அல்மதரசத்துல் ரஷீதிய்யா,அஸ்ரஃபுல் உலூம் என்னும் ஹிப்லு மதரஸாவும் உள்ளது. புதையுண்ட கோட்டையின் மேட்டுப்பகுதியில் அரசு மேல்நிலைப்பள்ளி அமைந்துள்ளது. தனியாரின் நஜியா மெட்ரிக் மேல்நிலைப்பள்ளியும், நபீசா அம்மாள் நர்சரிப்பள்ளியும் அமைந்துள்ளன. ஒரு அரசு தொடக்கப்பள்ளியும் அமைந்துள்ளது.\n\nSection::::விழாக்கள்.\nஇந்துக்களின் வைகாசி விசாகம், இஸ்லாமியப் பெருநாள்களும், மதரஸா மாணவர்களின் குர்ஆன் ஓதும் போட்டி ஆகியவை பிரபலம்.\n\n"}
{"id": "100185", "url": "https://ta.wikipedia.org/wiki?curid=100185", "title": "வாடாப் பிரமந்தன்", "text": "வாடாப் பிரமந்தன்\n\nவாடாப் பிரமந்தன் சங்ககாலப் புலவர்களில் ஒருவர். குறுந்தொகை 331 எண்ணுள்ள ஒரே ஒரு பாடல் இவர் பாடியதாகச் சங்கநூல் கொகுப்பில் காணப்படுகிறது.\n\nSection::::பாடல் சொல்லும் செய்தி.\nதலைவன் பொருள் தேடச் செல்லவிருப்பதைத் தலைவி தெரிந்துகொண்டு வாடியிருக்கிறாள். தோழி தலைவியைத் தேற்றுகிறாள்:\n\nமாந்தளிர் போன்ற உன் மேனியைப் பசக்கும்படி விட்டுவிட்டுச் செல்ல அவருக்கு என்ன அந்தப் பொருள் சிறந்ததா? இல்லை. எனவே பிரியமாட்டார். நீர் இல்லாமல் மூங்கிலே வாடிப்போயிருகிறதாம். அங்கு வம்பலரைக் கொன்று சாய்க்கும் யானைகள் இருக்குமாம். அங்குள்ள மறவர் கூட்டமாகச் சேர்ந்து அம்பு எய்தாலும் அது பொருட்படுத்தாதாம். இந்த வழியிலா செல்வார்? செல்லமாட்டார், என்கிறாள் தோழி.\n"}
{"id": "100187", "url": "https://ta.wikipedia.org/wiki?curid=100187", "title": "வன்பரணர்", "text": "வன்பரணர்\n\nவன்பரணர் சங்ககாலப் புலவர்களில் ஒருவர். வரலாற்றுப் புலவர் என்று போற்றப்படும் வேறொரு புலவர் பரணர். இவர் அவர் அல்லர் என்பதை உணர்த்த இவரை வன்பரணர் எனக் குறிப்பிடலாயினர்.\n\nSection::::வன்பரணர் பாடல்கள்.\nநற்றிணை 374, \nபுறநானூறு 148, 149, 150, 152, 153, 155\n\nSection::::சமகால அரசர்கள்.\nகண்டீரக்கோப் பெருநள்ளி (கண்டீர மலை அரசன்)\nவல்வில் ஓரி (கொல்லிமலை அரசன்) (= ஆதன் ஓரி)\n\nSection::::வன்பரணர் சொல்லும் செய்திகள்.\nSection::::நற்றிணை 374.\nவினை முற்றி மீளும் தலைவன் வரும் வழியில் கண்டவர்களிடம் தன் மனையாளைப் பற்றி வினவுகிறான். \n\nSection::::புறநானூறு 148 கண்டீரக் கோப்பெரு நள்ளி.\nஅருவி கொட்டும் மலைநாட்டு அரசன் நள்ளி. அவனைப் பாடுபவர்களுக்கு அவன் யானைகளைப் பரிசிலாகத் தருவானாம். வன்பரணர் அவனைப் பாடும்போது பரிசில் பெறுவதற்காக அவன் செய்யாதனவற்றைப் பொய்யாகப் பாடமாட்டாராம்.\n\nSection::::புறநானூறு 149 கண்டீரக் கோப்பெரு நள்ளி.\nநள்ளி வன்பரணரை அவரது குடும்பத்தோடு காப்பாற்றுவதால், அவரது குடும்பமே மாலையில் மருதப்பண் பாடுவதையும், காலையில் செவ்வழிப்பண் பாடுவதையும் மறந்துவிட்டதாம்.\n\nSection::::புறநானூறு 150 கண்டீரக் கோப்பெரு நள்ளி.\nஇவன் வேட்டுவக் குலத்தைச் சார்ந்தவன்.தோட்டி நளிமலை நாடன் என்று போற்றப்படும் அரசன் நள்ளி. \nதோட்டி இப்போது தொட்டபெட்டா என்னும் பெயர் பூண்டு விளங்குகிறது. இவன் வல்வில் வேட்டுவன் என்று போற்றப்படுகிறான்.\n\nநள்ளி தன்னை எப்படிப் பேணினான் என்பதை இப்பாடலில் புலவர் குறிப்பிடுகிறார். குளிரில் நடுங்கும் பருந்தின் சிறகு போல அவரது ஆடை கிழிந்திருந்ததாம். தன்னை அறியாமல் கால் போன வழியில் தனக்குத் தெரியாத வேறொரு நாட்டுக்கு அவர் வந்துவிட்டாராம். வழியில் ஒருவன் இவரது உடல் வருத்தத்தையும், உள்ள உலைவையும் கண்டானாம். அவன் மானை வேட்டையாடிக் குருதி படிந்த கழல் அணிந்திருந்தானாம். தலையில் திருமணி முடி அணிந்திருந்தானாம். அதனால் ஒரு செல்வத் தோன்றல் போல் காணப்பட்டானாம். அவனைப் பார்த்ததும் புலவர் அவனைத் தொழுது எழுந்தாராம். அவனோடு வந்த இளையர் வருவதற்கு முன் தன்னிடமிருந்த ஞெலிகோலில் தீ மூட்டி தான் வேட்டையாடிய மானைச் சுட்டுப் புலவரும் அவரது சுற்றத்தாரும் தின்னும்படி கொடுத்தானாம். அவர்கள் வயிறார உண்டு பசி நீங்கி, அருவி நீரைப் பருகிவிட்டுச் செல்லத் தொடங்கினார்களாம். உடனே அவன் தன் மார்பில் அணிந்திருந்த விலைமதிக்க முடியாத ஆரத்தையும், கையில் அணிந்திருந்த கடகத்தையும் கழற்றிப் புலவர்க்குக் கொடுத்தானாம். புலவர் அவனிடம், \"நீர் யார்? எந்த நாட்டில் இருப்பவர்?\" என்று வினவினாராம். அவன் எதுவுமே சொல்லாமல் போய்விட்டானாம். பின்னர் புலவர் அங்கே வந்த சிலரைக் கேட்டாராம். அவன் தோட்டி மலை மக்களைக் காப்பவனாம்.\"நளிமலை நாடன் நள்ளி\"யாம்.\n\nSection::::புறநானூறு 152 வல்வில் ஓரி.\nவல்வில் ஓரி கொல்லிப் பொருநன் என்று சிறப்பிக்கப்பட்டுள்ளான். அவன் தனக்கு எங்கே எவ்வாறு பரிசளித்தான் என்பதைப் புலவர் வன்பரணர் நிரல்பட விளக்குகிறார்.\n\nஓரியின் வல்வில் வேட்டம்\nஇப்படிக் கொன்றவன் விற்பனைக்காக எய்ததாகத் தோன்றவில்லை. வெறுக்கத்தக்க மிகுதியான செல்வம் உடையவனாகத் தென்படுகிறான். அவன் மார்பில் முத்தாரம் இருக்கிறது. ஓரியாக இருப்பானோ? எப்படியாயினும் ஆகட்டும். \nஇசைமுழக்கம்\nஅப்படியே அனைவரும் பாடினர். \nஇறுதியில் \"கோ\" எனக் கூட்டிசை முழக்கம் செய்தனர். 'கோ' என்பது அரசனைக் குறிக்கும் சொல் ஆதலின் ஓரி தன்னைக் கண்டுகொண்டதாக எண்ணி நாணித் தலைகுனிந்தான்.\n\nபுலவர் புகழுரை\nசுரத்தில் கொடை\n\nSection::::புறநானூறு 153 வல்வில் ஓரி.\nஓரியின் தந்தை பெயர் ஊதன். இதனால் இவனைப் புலவர் 'ஆதன் ஓரி' எனக் குறிப்பிடுகிறார். கொல்லிநாட்டை இவன் போரிட்டு வென்றதற்கான குறிப்பும் இதில் உள்ளது. இவன் தன் கையில் பசும்பூண் அணிந்திருந்தான்.இவன் வேட்டுவ குலத்தை சார்ந்தவன்.\n\nஇவன் தன்னிடம் இரப்போர்க்கு யானைகளை அணிகலன்கள் பூட்டி நல்குவான். புலவரது சுற்றம் யானைகளோடு நீரில் பூக்காத குவளை மலரையும் (பொற்குவளை) விருதாகப் பெற்றனர். வான்நார் எனப்படும் வெள்ளிநாரில் தொடுத்த கண்ணிகளும், அணிகலன்களும் பெற்றனர்.\n\nஇவனிடம் இருக்கும்போது பசி என்பதே இவர்களுக்கு இல்லாமல் போனதால் பசி போக்க ஆடுவதையும் பாடுவதையும் மறந்துபோயினர்.\n\nSection::::புறநானூறு 155.\nவன்பரணர் தன் புரவலன் ஒருவன் இறந்துபோன செய்தியை இப்பாடலில் குறிப்பிடுகிறார். இந்தப் பாடல் யார்மீது பாடப்பட்டது என்று குறிப்பிடப்பட்டிருந்த வரிகள் மூலச் சுவடிகளில் அழிந்துபோயின.\n\nபெண் ஒருத்தி வருந்துவதாக இந்தப் பாடல் உள்ளது. அவள் சொல்கிறாள். \"ஐயோ என்னும் ஒலி கேட்டால், நான் புலி என்று எண்ணி அஞ்சுவேன். அவன் அணைத்துக்கொண்டால் அவன் மார்பிலிருந்து என்னை எடுத்துக்கொள்ள முடியவில்லை. 'இவனை'க் கொன்ற கூற்றம் என்னைப்போல் துடிக்கட்டும். (\"பெரு விதுப்பு உறுக\"). ஊர்மக்களே! வளைக்கையைப் பற்றிக்கொண்டு என்னுடன் நடந்து வாருங்கள். ('அவனைக்' காண்போம்)\n"}
{"id": "100188", "url": "https://ta.wikipedia.org/wiki?curid=100188", "title": "பாலைவனச்சோலை", "text": "பாலைவனச்சோலை\n\nபாலைவனச்சோலை பாலைவனத்தில் உள்ள நீர் நிலையாகும். நிலத்தடி நீர், நிலகீழ் நதிகள், இயற்கையாய் ஏற்படும் நில அழுத்தத்தால் மேல் எழும்பும் போது பாலைவனச்சோலைகள் உருவாகின்றன. அல்லது அபூவமாக பெய்யும் சிறு மழையால் பாறையில் இருந்து கசியும் நீர் பாறைகளுக்கு இடையே தேங்கி நிலத்தடி நீர்மட்டத்தை உயரவைப்பதாலாலும் பாலைவனச்சோலைகள் உருவாகின்றன. எல்லா வகை நீர் நிலைகளும் புலம் பெயருகின்ற பறவைகள் தங்கள் இடப்பெயர்ச்சியின் போது இளைப்பாற பயன்படுத்துவதால் பறவைகளின் எச்சங்கள் ஊடாக வரும் விதைகள், நீர் நிலைகளின் அருகே சோலையாய் வளருவதால் பாலைவனச்சோலைகள் உருவாகின்றன.\n"}
{"id": "100189", "url": "https://ta.wikipedia.org/wiki?curid=100189", "title": "கண்டீரம்", "text": "கண்டீரம்\n\nகண்டீரம் என்பது சங்கப் பாடல்களில் குறிப்பிடப்பட்டுள்ள ஒரு மலை. இது தற்கால நீலகிரி மலைகளுள் ஒன்று. ஈரம் கண்டு கண்டாகக் கிடக்கும் மலை கண்டீரமலை (பனிக்கட்டிக் கண்டுகள் கிடக்கும் மலை). இதன் சங்ககால அரசன் கண்டீரக்கோப் பெருநள்ளி. இவன் வேட்டுவ குலத்தை சார்ந்தவன் . இவனை வன்பரணர் பாடியுள்ளார். (புறம் 148, 149, 150)\n\nதோட்டி நளிமலை நாடன் என்று போற்றப்படும் அரசன் நள்ளி. தோட்டி இப்போது தொட்டபெட்டா என்னும் பெயர் பூண்டு விளங்குகிறது. இவன் வல்வில் வேட்டுவன் என்று போற்றப்படுகிறான். (புறநானூறு 150)\n"}
{"id": "100198", "url": "https://ta.wikipedia.org/wiki?curid=100198", "title": "ஹரிசரண்", "text": "ஹரிசரண்\n\nஹரிசரண் தமிழ் திரைப்படப் பின்னணிப் பாடகர் ஆவார்.இவர் தன் பதினேழாவது அகவையில் 2004ஆம் ஆண்டு வெளிவந்த காதல் திரைப்படத்தின் மூலம் அறிமுகமானார். இவரை அறிமுகம் செய்தவர் ஜோஷ்வா ஸ்ரீதர் ஆவார். அரங்கேற்ற திரைப்படத்தில் மூன்று பாடல்கள் பாடியுள்ளார்.இவர் தமிழ் மற்றும் மலையாள மொழி திரைப்படங்களிலும் பாடல்கள் பாடி வருகிறார்.யுவன் சங்கர் ராஜாவின் இசையில் நிறைய பாடல்கள் பாடியுள்ளார். \n"}
{"id": "100199", "url": "https://ta.wikipedia.org/wiki?curid=100199", "title": "திருநங்கையர் நாள்", "text": "திருநங்கையர் நாள்\n\nதிருநங்கைகளின் சமூகப் பாதுகாப்பைக் கருதி, அவர்களின் சிறப்பை வலியுறுத்தும் வகையில், ஒவ்வொரு ஆண்டும் ஏப்ரல் 15 ஆம் நாளை திருநங்கையர் நாள் எனக் கொண்டாட தமிழக அரசு மார்ச் 11, 2011 அன்று அரசாணை பிறப்பித்தது. ஏப்ரல் 15, 2008 ஆம் ஆண்டு தமிழக அரசால் திருநங்கைகளுக்கு என தனி நலவாரியம் ஒன்று அமைக்கப்பட்டது. திருநங்கைகளைச் சிறப்பிக்கும் வகையில் இந்நலவாரியம் அமைக்கப்பட்ட நாளை திருநங்கைகள் நாளாக அறிவிக்க வேண்டும் என்ற திருநங்கைகளின் கோரிக்கையை ஏற்று தமிழக அரசு இவ்வறிவிப்பை வெளியிட்டது.\n"}
{"id": "100203", "url": "https://ta.wikipedia.org/wiki?curid=100203", "title": "இந்திய மாநில மற்றும் பிரதேசங்களின் மனித வளர்ச்சி சுட்டெண் தரவரிசைப் பட்டியல்", "text": "இந்திய மாநில மற்றும் பிரதேசங்களின் மனித வளர்ச்சி சுட்டெண் தரவரிசைப் பட்டியல்\n\nஇது மனித வளர்ச்சிச் சுட்டெண் அடிப்படையில் இந்தியாவின் மாநில மற்றும் பிரதேசங்களின் பட்டியலாகும். இது \"2008 மேகாலயா மனித வளர்ச்சி அறிக்கை\"யிலிருந்து பெறப்பட்டள்ளது. இதில் குறிப்பிடப்பட்டுள்ள புள்ளி விவரங்கள் 2005 ஆண்டுக்கானவை.\n\nமனித வளர்ச்சிச் சுட்டெண் வரிசையில் இந்திய மாநிலங்களிலேயே கேரளம் முதலாவதாகவும், யூனியன் பிரதேசங்களில் சண்டிகர் முதலாவதாகவும் உள்ளன.\n\nSection::::மாற்ற ஆய்வு.\nமுந்தய இந்திய மனித வளர்ச்சி சுட்டெண் ஆய்வறிக்கையுடன் 2005 ஆய்வறிக்கையை ஒப்பிடுகையில் இந்தியாவின் பல பகுதிகள் முன்னேறம் அடைந்துள்ளன என்பது புலனாகிறது.\n\n\n"}
{"id": "100222", "url": "https://ta.wikipedia.org/wiki?curid=100222", "title": "அமெரிக்கோ (பாடகர்)", "text": "அமெரிக்கோ (பாடகர்)\n\nடொமிங்கோ ஜானி வேகா உர்சுவா (Domingo Jonhy Vega Urzúa, திசம்பர் 24, 1977, அரிகா, சிலி), அல்லது பரவலாக அமெரிக்கோ , ஓர் சிலி நாட்டுப் பாடகர். மெதுவான தாளகதியில் அமைந்த பொலேரோ என்ற இலத்தீனிய இசைவகைப் பாடகரான மெல்வின் \"கோரோசோன்\" அமெரிக்கோவிற்கும் அவருடன் இணைந்திசைப் பாடும் மனைவியார் மெர்சிலா டோல்டோவிற்கும் மகனாகப் பிறந்தவர். அமெரிக்கோ யி லா நியூவா அல்ஜீரியா என்ற இசைக்குழுவில் முதன்மைப் பாடகராக ஆனபிறகு பரவலாக அறியப்பட்டார்.\n\n\n\n"}
{"id": "100224", "url": "https://ta.wikipedia.org/wiki?curid=100224", "title": "கனகசபை சிவகுருநாதன்", "text": "கனகசபை சிவகுருநாதன்\n\nகனகசபை சிவகுருநாதன் (டிசம்பர் 20 1920 - சனவரி 13 2003) கசின் எனும் பெயரால் நன்கு அறியப்பட்ட பல்துறை எழுத்தாளரும், சமூக சேவையாளருமாவார். “சட்டம்பியார்” என்ற புனைப் பெயரிலும் இவர் எழுதியுள்ளார்.\n\nSection::::வாழ்க்கைக் குறிப்புகள்.\nயாழ்ப்பாண மாவட்டத்தில் புலோப்பளையில் கனகசபை சேதுப்பிள்ளை தம்பதியினருக்கு மகனாகப் பிறந்த இவர் தனது ஆரம்ப, இடைநிலைக் கல்வியினை உசன் இராமநாதன் கல்லூரி, அச்சுவேலி மத்திய மகாவித்தியாலயம், சாவகச்சேரி இந்துக் கல்லூரி ஆகியவற்றில் பெற்றார். 1940 ஆம் ஆண்டு திருநெல்வேலி ஆசிரியர் கலாசாலையில் ஆசிரியர் பயிற்சிக்காக சேர்ந்தார். 1950ஆம் ஆண்டில் பண்டிதர் பரீட்சை எழுதி அதில் சித்தியடைந்தார். இவரின் மனைவி செல்லம்மா. பிள்ளைகள்: புஷ்பராணி, புஷ்பநாதன், செல்வராணி, சபாநாதன், கேதீஸ்வரநாதன்.\n\nSection::::தொழில் நடவடிக்கை.\n1943 ஆம் ஆண்டு ஆசிரியராக வெளியேறி வவுனியாவில் தனது பணியை ஆரம்பித்தார். செட்டிக்குளம், மன்னார், மத்துகமை, கொழும்பு, மட்டக்களப்பு ஆகிய பகுதிகளில் ஆசிரியப்பணி தொடர்ந்தது. 1971ஆம் ஆண்டு தொடக்கம் 1978ஆம் ஆண்டு சேவையிலிருந்து இளைப்பாறும்வரை உடுத்துறை மகாவித்தியாலயத்தின் அதிபராகக் கடமையாற்றினார்.\n\nSection::::சமயப்பணி.\n‘கசின்’ சிவகுருநாதன் சரசாலையில் வசிக்கும்போது இராமாவில் பிள்ளையார் கோவில் திருப்பணி, மட்டுவில் அம்மன் கோவில் திருப்பணிகளில் தன்னை ஈடுபடுத்திக் கொண்டார். அதிபர் சேவையிலிருந்து ஓய்வுபெற்ற பின்னர் தொண்ணூறுகளில் சில ஆண்டுகள் மன்னார் திருக்கேதீச்சரக் கோவலில் நிர்வாகப் பொறுப்பை ஏற்று நடத்தினார். இலங்கை இராணுவம் திருக்கேதீச்சரத்தை முற்றுகையிட்டபோது கோயிலில் கடமை புரிந்த ஊழியர்கள் எல்லோரும் வெளியேறி விட்ட நிலையில் கோவிலைப் பூட்டி இறுதியாக அங்கிருந்து இவர் வெளியேறியனார்.\n\nSection::::தமிழ்ப்பணி.\n1963 ஆம் ஆண்டு கொழும்பில் கடமையாற்றியபோது இலங்கை கலை இலக்கிய பேரவையின் தலைவராக விளங்கினார். இவர் தலைவராக இருந்தபோது இலக்கியப் பேரவை பல இலக்கிய விழாக்களையும் இலக்கியக் கலந்துரையாடல்களையும் நடாத்தியமை குறிப்பிடத்தக்கது. தனது இறுதிக் காலங்களில் பம்பலப்பிட்டியில் வாழ்ந்தபோது கொழும்பு தமிழ்ச்சங்கத்தில் தன்னை ஈடுபடுத்திக் கொண்டார். அங்கு பால பண்டித வகுப்புகளில் இலவசமாக விரிவுரையாற்றினார். அவ்வகுப்புகளில் அரச சேவையில் பணியாற்றிய பலர் மாணவர்களாக விளங்கினர்.\n\nSection::::ஆக்க இலக்கிய ஈடுபாடு.\nஇவர் 1946ஆம் ஆண்டில் இலக்கியத்துறையில் காலடியெடுத்து வைத்துள்ளார். இவரின் கன்னியாக்கத்தை ஈழகேசரி பிரசுரித்துள்ளது. ஈழகேசரி உருவாக்கிய எழுத்தாளர்களில் இவரும் ஒருவர். “கசின்” எனும் புனைப்பெயரில் முன்னைய இலக்கியத் தலை முறையினருக்கு நன்கு அறிமுகமான சிவகுருநாதன் ஆரம்ப காலங்களில் ஈழத்தில் அனைத்து பத்திரிகைகளிலும் சிறுகதைகள், நாவல்கள், கட்டுரைகள் என நூற்றுக்கணக்கான ஆக்கங்களை எழுதியுள்ளார்.\n\nSection::::புதினங்கள்.\nகசினின் முதலாவது ஆக்க இலக்கியமான “வண்டியில் வளர்ந்த கதை” தொடர் புதினமாக 1947 ஆம் ஆண்டில் ஈழகேசரியில் வெளியானது. அப்புதினத்தில் அவர் கையாண்ட உத்தி காலத்தின் புதுமையானதாக சித்திரிக்கப்பட்டது. இவர் பிற்காலத்தில் \nSection::::சிறுகதைகள்.\nநாவல் இலக்கியத்தைப் போலவே சிறுகதை இலக்கியத்திலும் இவர் புதுமைகளை சாதித்துள்ளார். மணியோசை, நூலும் நூற்கயிறும், இது காதலல்ல, பச்சைக் கிளி, பஞ்சும், நெருப்பும், சிலந்திவளை, தமிழன்தான், வனசஞ்சாரம், குந்து மாணிக்கம் என்பன இவரின் சிறுகதைகளுள் குறிப்பிடத்தக்கவை. ஈழத் தமிழர்களின் பழக்க வழக்கங்கள், பேச்சுமுறை போன்றவற்றை இவரின் சிறுகதைகளில் காண முடியும். இலங்கையின் அனைத்து தேசிய பத்திரிகைகளிலும் போல இவரின் ஆக்கங்கள் பிரசுரமாகியுள்ளன.\n\nSection::::இவரால் வெளியிடப்பட்ட நூல்கள்.\nஇவரது நூலுருவான படைப்புகளின் விபரம் வருமாறு:\nகசின் எழுதிய நான்கு குறுநாவல்களின் தொகுதி இது. நிதானபுரி, கற்பகம், சொந்தக்கால், தேடிவந்த செல்வம் ஆகிய நான்கு குறுநாவல்கள் இடம்பெற்றுள்ளன. முதற்பதிப்பு 1995 டிசம்பர்\nஇந்நூலில் வண்டியில் வளர்ந்த கதை, கண்டெடுத்த கடிதங்கள் ஆகிய இரண்டு கதைகள் இடம்பெற்றுள்ளன. முதற்பதிப்பு 1995 \nஇந்நூலில் இவரால் எழுதப்பட்ட 15 சிறுகதைகள் இடம்பெற்றுள்ளன. வெளியீடு : யாழ். இலக்கியவட்டம், முதலாம் பதிப்பு: 1999 ஏப்ரல்\nஇது ஒரு நாவலாகும். வெளியீடு கண்டி தமிழ் மன்றம் முதற்பதிப்பு, 2000 செப்டம்பர் மாதம் வெளிவந்தது. \nஇதுவும் ஒரு நாவலாகும். வெளியீடு பம்பலப்பிட்டி சந்ரா வெளியீட்டகம் முதற்பதிப்பு 2001 ஜுன்\n\n"}
{"id": "100230", "url": "https://ta.wikipedia.org/wiki?curid=100230", "title": "சங்கரலிங்கனார்", "text": "சங்கரலிங்கனார்\n\nகண்டன் சங்கரலிங்கனார் (\"Sankaralinganar\", 1895 - 13 அக்டோபர் 1956) என்பவர் விடுதலைப் போராட்ட வீரரும், மதராசு மாநிலம் \"(மெட்ராஸ் ஸ்டேட்)\" என்று அழைக்கப்பட்ட பகுதிக்கு ”தமிழ்நாடு” என்று பெயர் வைக்கச் சொல்லி உண்ணாவிரதமிருந்து உயிர்விட்ட ஒரு போராளியும் ஆவார். 75 நாட்கள் தனது கோரிக்கையை நிறைவேற்ற வேண்டி தனது வீட்டின் முன், உண்ணாவிரதமிருந்து உயிர் விட்டவர். இவர் விருதுநகரை அடுத்த மண்மலைமேடு ஊரைச் சேர்ந்தவர்.\n\nSection::::வாழ்க்கை.\nசங்கரலிங்கம் 1895 ஆம் ஆண்டு பெரிய கருப்பசாமி, வள்ளியம்மை தம்பதியருக்கு மகனாகப் பிறந்தார். காமராசர் படித்த பள்ளியில் படித்த இவர், வணிகத்தில் புகுந்து காங்கிரசில் மிகுந்த ஈடுபாட்டுடன் இருந்தார். நாடார் சமூகத்திற்காக அபிவிருத்திச் சங்கத்தையும் துவக்கிய இவருக்கு ராசாசி உட்படப் பலருடன் தொடர்பு ஏற்பட்டது. கதர் விற்பனையில் ஆர்வம் செலுத்திய சங்கரலிங்கம் காந்தியுடன் தண்டியாத்திரையிலும் பங்கு கொண்டிருக்கிறார். பம்பாயில் வாழ்ந்த அவர் குடும்பத்தினரைப் பிரிந்து தனித்து வாழ்ந்து தன்னுடைய சொத்துக்களை விருதுநகரில் உள்ள பள்ளிக்கு எழுதி வைத்துவிட்டார். பிறகு விருதுநகர் ஆலக்கரையில் ஒரு ஆசிரமத்தை அமைத்துத் தங்கியிருந்தபோதுதான் பொட்டி சிறீராமுலுவின் உண்ணாவிரதம் ஏற்படுத்திய பாதிப்பிலும், ம. பொ. சி.யின் தமிழரசுக் கழகம், சென்னை மாகாணத்திற்கு தமிழ்நாடு எனப் பெயர் சூட்டுவதற்காகப் போராட்டம் நடத்தியதின் தூண்டுதலிலும் உண்ணாவிரதத்தை நடத்த திட்டமிட்டார்.\n\nSection::::உண்ணாவிரதம்.\nஇவர் காங்கிரஸ் அரசின் முன்பாக 1956 சூலையில் 12 அம்சக் கோரிக்கைகளை முன்வைத்தார். தனியாக மொழிவழி மாகாணம் வேண்டும். சென்னை மாகாணத்திற்கு \"தமிழ்நாடு\" என்று பெயர் சூட்ட வேண்டும். அரசியல் தலைவர்கள் ஆடம்பரச் செலவுகளைக் குறைத்து சாதாரண மக்களைப் போல் வாழ வேண்டும். தேர்தல் முறையில் மாற்றம் வேண்டும். தொழில்கல்வி, இந்தியா முழுவதும் மதுவிலக்கு என்று பன்னிரெண்டு கோரிக்கைகளுடன், சூலை 27ந் தேதி சூலக்கரை மேட்டில் தனியாளாக உண்ணாவிரதத்தைத் துவக்கினார். அப்போது அந்த இடம் விருதுநகரிலிருந்து தூரத்தில் ஆட்கள் நடமாட்டமில்லாத பகுதியாக இருந்ததால், பொதுவுடமைக் கட்சியினரின் ஆலோசனையின் பேரில் விருதுநகர் தேசபந்து மைதானத்தில் உண்ணாவிரதத்தைத் தொடங்கினார். அப்போதிருந்த காங்கிரஸ் அரசு சங்கரலிங்கனாரின் கோரிக்கைகளை ஏற்கவில்லை.\n\nஅதற்குள் சங்கரலிங்கனாரின் உண்ணாவிரதம் பல சலசலப்புகளை ஏற்படுத்த ஆரம்பித்துவிட்டது. ம.பொ.சிவஞானம்., அண்ணாத்துரை, காமராசர், ஜீவானந்தம் உட்பட பல தலைவர்கள் உண்ணாவிரதத்தை நிறுத்தச் சொல்லிக் கோரிக்கை விடுத்தனர், இருந்தும் உண்ணாவிரதம் நிறுத்தப்படவில்லை. நாளாக நாளாகச் சங்கரலிங்கனாரின் உடல்நிலை மோசமானது. விருதுநகருக்குச் சென்று அவரைச் சந்தித்துப் பேசினார் அண்ணாத்துரை. அப்போது தொடர்ந்து மூன்று கடிதங்களை எழுதினார் சங்கரலிங்கனார்.\n\n“பொதுஜனங்களின் விருப்பத்திற்கு மாறாகத் தவறான வழியில், கண்மூடித்தனமாகப் போய்க் கொண்டிருக்கும் காங்கிரஸ் கட்சி ஒழிந்தே தீரும். அறிவுத் திறன் இருந்தால் திருத்திக்கொள்ளட்டும்” என்று ‘எச்சரிக்கையுடன்’ எழுதியிருக்கிறார். 76 நாட்கள்வரை அவருடைய உண்ணாவிரதம் தொடர்ந்தது. தமிழகத்தில் அப்போதிருந்த தின இதழ்களில் இதுகுறித்த செய்திகள் தினமும் வெளிவந்து கொண்டிருந்தன.\nSection::::மறைவு.\nஅக்டோபர் 10ந் தேதி அன்று நிலைமை மோசமாகி சங்கரலிங்கனார் மருத்துவமனைக்கு எடுத்துச் செல்லப்பட்டார். ஆனால் அக்டோபர் 13, 1956 அன்று அவருடைய உயிர் பிரிந்தது. அப்போது சென்னை மாகாணத்தில் இந்த செய்தி பலரை அதிர்ச்சிக்குள்ளாக்கியது. சென்னை நகரக் கல்லூரி மாணவர்கள் ஒரு நாள் உண்ணாவிரதம் இருந்தனர். மதுரை எர்ஸ்கின் மருத்துவமனையிலிருந்த சங்கரலிங்கனாரின் உடல் மதுரை தத்தனேரியில் அடக்கம் செய்யப்பட்டபோது பல கட்சித் தலைவர்கள் அஞ்சலி செலுத்தினர். இறந்தபின் தன் உடலைப் பொதுவுடமைக் கட்சியிடம் ஒப்படைத்து, இறுதிமரியாதை செய்ய வேண்டும் என்று தெளிவாகக் கூறினார். அதையொட்டி அவரை அடக்கம் செய்வதில் துணை நின்றவர்கள் பொதுவுடமைக் கட்சித் தலைவர்கள். கம்யூனிஸ்டுத் தலைவர் கே. டி. கே. தங்கமணி, கே. பி. ஜானகியம்மாவும் மருத்துவமனைக்குச் சென்று, பதிவேட்டில் கையெழுத்திட்டு, உடலைப் பெற்றனர். மதுரைத் தத்தனேரி சுடுகாட்டில் சங்கரலிங்கனார் உடல் தகனம் செய்யப்பட்டது. தியாகி சங்கரலிங்கனாரின் நினைவைப் போற்றும் வகையில், தமிழக‍ அரசால் விருதுநகர் கல்லூரி சாலையில் நகராட்சி பூங்கா அருகில் 76 லட்சம் செலவில், மணிமண்டபம் ஒன்று கட்டப்பட்டுள்ளது.\n\nSection::::தமிழ்நாடு பெயர் மாற்றம்.\nசங்கரலிங்கனாரின் ‘தமிழ்நாடு’ பெயர் சூட்டுவது குறித்த கோரிக்கைக்கு அவருடைய மறைவுக்குப் பிறகு அழுத்தம் கொடுக்கப்பட்டு பல இயக்கங்கள் அந்தக் கோரிக்கைகளை முன்வைத்தன.\n\n1962 மார்ச்சில் நாடாளுமன்றத்தில் ‘தமிழ்நாடு’ கோரிக்கைக்காகத் தனி மசோதாவே கொண்டுவந்தபோது, அது தள்ளுபடி செய்யப்பட்டது. இதைத் தொடர்ந்து 1964 சனவரியில் சென்னை மாநிலச் சட்டமன்றத்தில், தமிழ்நாடு பெயர் சூட்டத் தீர்மானம் கொண்டுவரப்பட்டபோதும் அத்தீர்மானம் தள்ளுபடி செய்யப்பட்டது.\n\nபின்னாளில் ஆட்சிக்கு வந்த பேரறிஞரின் அண்ணாவின் தலைமையிலான திராவிட முன்னேற்ற கழகத்தின் அரசு 1967, ஏப்ரல் 14 அன்று சென்னை செயின்ட் ஜார்ஜ் கோட்டை ‘தமிழக அரசு’ ஆக மாறியது. அதன் தொடர்ச்சியாக, 1968 சூலை 18இல் சென்னை மாநிலத்தை ‘தமிழ்நாடு’ என பெயர் மாற்றம் செய்யும் தீர்மானம் கொண்டுவரப்பட்டது. பின்னர் நவம்பர் 23, 1968இல் தமிழ்நாடு பெயர் மாற்ற மசோதா நாடாளுமன்றத்தில் நிறைவேறியது.\n\nஇதையடுத்து திசம்பர் 1, 1968இல் தமிழ்நாடு முழுக்கப் பெயர் மாற்றம் விழாவாகக் கொண்டாடப்பட்டபோது \"சங்கரலிங்கனாருக்கு நன்றியும் வணக்கமும்\" தெரிவிக்கப்பட்டது.\n"}

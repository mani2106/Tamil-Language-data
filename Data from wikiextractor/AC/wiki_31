{"id": "149935", "url": "https://ta.wikipedia.org/wiki?curid=149935", "title": "யூரோ 2012", "text": "யூரோ 2012\n\n2012 யூஈஎஃப்ஏ ஐரோப்பிய கால்பந்தாட்டப் போட்டி (\"2012 UEFA European Football Championship\") பொதுவாக யூரோ 2012 எனக் குறிப்பிடப்படும் கால்பந்தாட்டப் போட்டி யூஈஎஃப்ஏவால் ஐரோப்பிய தேசிய ஆண்கள் அணிகளிடையே நடத்தப்பட்ட 14வது ஐரோப்பிய கால்பந்தாட்டப் போட்டி ஆகும். போட்டியின் இறுதிக்கட்டச் சுற்றை 2012 சூன் 8 முதல் சூலை 1 வரை போலந்தும் உக்ரைனும் இணைந்து ஏற்று நடத்தின; இரு நாடுகளுக்கும் இந்தப் போட்டியை நடத்தியது இதுவே முதல் முறையாகும். 2007ஆம் ஆண்டில் யூஈஎஃப்ஏயின் செயற்குழுவால் இந்த ஏலமுடிவு எடுக்கப்பட்டது.\n\nஇந்தப் போட்டிக்கான தகுதிச் சுற்றுக்கள் 51 நாடுகளுக்கிடையே ஆகத்து 2010 முதல் நவம்பர் 2011 வரை நடைபெற்று வந்தன. ஏற்று நடத்தும் போலந்து, உக்ரைனைத் தவிர 14 நாடுகள் இறுதிச் சுற்றில் விளையாடத் தகுதி பெற்றன. இறுதிச் சுற்றுப் போட்டிகள் 8 அரங்கங்களில் (போலந்தில் 4, உக்ரைனில் 4) நடைபெற்றன. இவற்றில் ஐந்து அரங்கங்கள் இச்சுற்றுப்போட்டிக்காகப் புதிதாக அமைக்கப்பட்டவை ஆகும்.\n\nஇறுதிப் போட்டி உக்ரைனின் தலைநகர் கீவில் ஒலிம்பிக் தேசிய விளையாட்டு வளாகத்தில் இடம்பெற்றது. இப்போட்டியில் எசுப்பானியா அணி இத்தாலியை 4–0 என்ற இலக்கில் வென்றது. அடுத்தடுத்து இரண்டு தடவைகள் ஐரோப்பியக் கிண்ணத்தை வென்ற முதலாவது அணியாக எசுப்பானியா சாதனை படைத்தது. அத்துடன் மூன்று பெரும் வெற்றிக் கிண்ணங்களை (ஏனையவை: யூரோ 2008, 2010 உலகக்கோப்பை கால்பந்து)) அடுத்தடுத்து வாங்கிய பெருமையையும் எசுப்பானியா பெற்றது. 2010 உலகக்கோப்பை கால்பந்து போட்டியில் வென்றதன் மூலம் எசுப்பானியா ஏற்கனவே 2013 இல் பிரேசிலில் நடைபெறவிருக்கும் கூட்டமைப்புகள் கோப்பைப் போட்டிகளில் பங்கேற்கத் தகுதி பெற்றுள்ளது. அதே வேளையில் யூரோ 2012 இல் இரண்டாவதாக வந்த இத்தாலிய அணியும் கூட்டமைப்புகள் கோப்பைப் போட்டியில் விளையாடத் தகுதி பெற்றது.\n\nSection::::பங்குபற்றிய நாடுகள்.\nஇறுதி கட்ட போட்டிகளில் பங்கேற்கத் தகுதி பெற்ற பதினாறு நாடுகள்:\n\nSection::::நிகழிடங்கள்.\nபோட்டிகளை நடத்த எட்டு நகரங்களை யூஈஎஃப்ஏ தெரிந்தெடுத்தது. நான்கு குழுக்களாகப் பிரிக்கப்பட்ட அணிகள் இரண்டு விளையாட்டரங்குகளுக்கு ஒரு குழுவாகப் போட்டியிட்டன. நடத்து நகரங்களில் தோனெத்ஸ்க் மற்றும் கார்கீவ் தவிர்த்த மற்ற ஆறு (வார்சா, கதான்ஸ்க்,விராத்ஸ்சாஃப், போசுனான், கீவ், லிவீவ்) நகரங்களும் சுற்றுலா நகரங்கள் ஆகும்.\n\nஇந்த எட்டு இடங்களில் ஆறு இடங்களில் புதிய கால்பந்தாட்ட அரங்குகள் கட்டமைக்கப்பட்டு வருகின்றன. போசுனான் மற்றும் கார்கீவில் ஏற்கெனவே உள்ள விளையாட்டரங்கங்கள் மேம்படுத்தப்படுகின்றன. மூன்று விளையாட்டரங்கங்கள் யூஈஎஃப்ஏயின் மிக உயர்ந்த தரத்தை எட்டி உள்ளன.\n\nமிகுந்த விளையாட்டு இரசிகர்களின் வரவை எதிர்நோக்கிய யூஈஎஃப்ஏயின் வேண்டுகோளிற்கு இணங்கப் போலந்து மற்றும் உக்ரைனின் போக்குவரத்து அமைப்புகள் முற்றிலுமாகச் சீரமைக்கப்பட்டுள்ளன. (1.4 மில்லியன் நுழைவுச்சீட்டுக்கள் விற்பனையாகி உள்ளன; போட்டி நாட்களில் 20,000 நபர்கள் ஒவ்வொரு நாளும் போலந்து-உக்ரைன் எல்லையைக் கடப்பர் எனவும் மதிப்பிடப்பட்டுள்ளது.)\n\nSection::::நுழைவுச்சீட்டு.\nஇந்தப் போட்டிகளுக்கான நுழைவுச் சீட்டுக்களை யூஈஎஃப்ஏ தனது வலைத்தளம் மூலமாக நேரடியாக விற்பனை செய்யவும் இறுதி சுற்றுக்களில் விளையாடும் 16 நாடுகளின் கால்பந்து சங்கங்களின் மூலம் வினியோகிக்கவும் திட்டமிட்டது. மார்ச்சு 2011இல் 31 போட்டிகளுக்கான 1.4 மில்லியன் சீட்டுகளுக்கு இணையதளத்தில் விண்ணப்பங்கள் கோரப்பட்டன. 12 மில்லியனுக்கும் கூடுதலாகக் கிடைக்கப்பெற்ற விண்ணப்பங்கள் 2008 போட்டிகளை ஒப்பிடும்போது 17% உயர்வாகும். இவ்வாறு கூடுதலான விண்ணப்பங்கள் வந்தமையால் நுழைவுச்சீட்டுக்கள் குலுக்கல் முறையில் வழங்கப்பட்டன.\n\nநுழைவுச் சீட்டின் விலை குழுச் சுற்றுக்களில் கோல் கம்பத்திற்கு பின் இருக்கைகளுக்கான €30 (£25) முதல் இறுதியாட்டத்திற்கு முதன்மை இருக்கைகளுக்கான €600 (£513) வரை வெவ்வேறாக இருந்தது. தனிநபர் சீட்டுக்கள் தவிரவும் இரசிகர்கள் தங்கள் அணியின் அனைத்து விளையாட்டுக்களையும் காணவோ அல்லது ஒரு விளையாட்டரங்கில் நடைபெறும் அனைத்து ஆட்டங்களையும் காணவோ தொகுப்பு சீட்டுக்களும் விற்பனையாயின.\n\nSection::::விளையாட்டரங்கங்கள்.\nயூரோ 2012இல் மொத்தம் 31 ஆட்டங்கள் விளையாடப்பட்டன; இவற்றில் 16 உக்ரைனிலும் 15 போலந்திலும் நடைபெற்றன.\n\nSection::::தொடர்புள்ள ஏற்பாடுகள்.\nSection::::சின்னம், சொலவம் மற்றும் கருத்துப் பாட்டுகள்.\nபோட்டிகளின் சின்னத்துடன் போட்டிக்கான சொலவம், இணைந்து வரலாறு படைப்போம் (, நேரடியாக, \"இணைந்து நாம் எதிர்காலத்தைப் படைப்போம் \", , \"Tvorymo istoriyu razom\"), அறிவிக்கப்பட்டது. போர்த்துக்கேய குழு பிராண்டியா சென்ட்ரல் வடிவமைத்த அலுவல்முறை சின்னம் திசம்பர் 14, 2009 அன்று கீவ் நகரின் மைக்கலிவ்ஸ்கா சதுக்கத்தில் வெளியிடப்பட்டது. வைசினான்கி எனப்படும் போலந்து, உக்ரைனின் ஊரகப்பகுதிகளின் கைவினைக் கலையான காகிதம் வெட்டும் முறை சின்னத்திற்கான காண்நிலை அடையாளமாக விளங்கியது. நிகழ்ச்சிகளின் அங்கமாக போட்டிகள் நடைபெற்ற எட்டு நகரங்களிலும் குறியீட்டுக் கட்டிடங்கள் இந்த சின்னம் கொண்டு ஒளி விளக்குகளால் அலங்கரிக்கப்பட்டன.\n\nயூரோ 2012க்கான அலுவல்முறையான கருப்பாடல் \"முடிவிலா கோடை\" (Endless Summer) என்ற பாட்டை செருமனியின் பாடகர் \"ஓசியானா\" பாடியுள்ளார். மேலும் 2008 போட்டியின்போது யூஈஎஃப்ஏவிற்காக \"ரோலியோ ஆர்ம்ஸ்ட்ராங்\" தொகுத்துக் கொடுத்த மெல்லிசையையும் தக்க வைத்துக்கொண்டது. அயர்லாந்து குடியரசும் ஓர் அலுவல்முறையான பாடலை உருவாக்கியுள்ளது: \"போலந்திற்கான கல் நிறைந்த சாலை \" (The Rocky Road to Poland) . எசுப்பானியாவில் ஒலிபரப்பு நிறுவனமான \"மீடியாசெட் எசுப்பானா கம்யூனிகேசியோன்\" டேவிட் பிஸ்பல் நிகழ்த்திய \"நோ ஹே 2 சின் 3\", என்ற பாடலை உருவாக்கியது.\n\nSection::::கோப்பை.\nபோட்டிகள் துவங்க ஏழு வாரங்கள் இருக்கும்போதே போட்டிக்கான கோப்பை நடத்தப்படும் நகரங்களுக்கு ஊர்வலமாக எடுத்துச் செல்லப்பட்டது. போட்டியின் முதல் ஆட்டம் துவங்க நூறு நாட்களுக்கு முன்னர் உயரத்தில் கோப்பை வடிவத்தில் அமைந்த வெப்பக்காற்று பலூன் சுவிட்சர்லாந்தின் நையானிலிருந்து ஏற்று நடத்தும் நாடுகளின் 14 நகரங்களுக்குப் போட்டிகளை நினைவுறுத்தும் வண்ணம் செலுத்தப்பட்டது. ஏப்ரல் 20, 2012 அன்றிலிருந்து கோப்பை வார்சா, விராத்சாஃப், கதான்ஸ்க், போசுனான், கிராகாவ், காதோவிச் மற்றும் லோட்சு நகரங்களுக்குச் சுற்றுலா சென்றது. பின்னதாக உக்ரைனின் கீவ், இவனோ-பிரான்க்விஸ்க், கார்கீவ், தோனெத்ஸ்க், நிப்ரோபெட்ரோவ்ஸ்க், லிவீவ், ஒடெசா என்ற ஏழு நகரங்களுக்குச் சென்றது.\n\nSection::::போட்டிக்கான கால்பந்து.\nயூஈஎஃப்ஏ யூரோ 2012க்கான அலுவல்முறையான கால்பந்தாக அடிடாஸ் நிறுவனம் வடிவமைத்த \"டாங்கோ 12\" தெரிவு செய்யப்பட்டுள்ளது. இதே பந்தின் சற்றே மாற்றியமைக்கப்பட்ட பந்துகள் உடன்நிகழும் ஆபிரிக்கக் கோப்பைப் போட்டிகளிலும் 2012 ஒலிம்பிக் கால்பந்தாட்டப் போட்டிகளிலும் பயன்படுத்தப்படுகின்றன. முந்தைய 2010 உலகக்கோப்பையில் பயன்படுத்திய ஜாபுலானி வகை பந்துகளை விட இவை காலால் ஆளவும் கட்டுப்படுத்தவும் எளிதாக இருக்குமென மதிப்பிடப்படுகிறது.\n\nSection::::வணிகப்பொருட்களும் நற்பேறுச் சின்னங்களும்.\nஇப்போட்டிகளை பரப்பும் வழிமுறையாக யூஈஎஃப்ஏ வார்னர் பிரதர்சுடன் உலகளாவிய பரப்புரைக்கு உடன்பாடு ஏற்படுத்திக் கொண்டனர். இதன்படி உடைகள், மகிழுந்து அலங்காலப் பொருட்கள், பைகள் போன்ற பல்வேறு வணிகப்பொருட்களை யூரோ 2012 சின்னத்துடன் தயாரித்து விற்பனை செய்ய உரிமம் வழங்கப்பட்டது.\n\nமேலும் யூரோ 2012இன் நற்பேறுச் சின்னங்களாக \"இசுலாவிக்\" மற்றும் \"இசுலாவ்கோ\" என்ற இரட்டையரை வார்னர் பிரதர்சு வடிவமைத்தது. இந்த இரட்டையர் போலிய உக்ரைனிய கால்பந்து வீரர்களை அவர்களது தேசிய கால்பந்து அணிகளின் சீருடையில் பிரதிநிதிப் படுத்துகின்றனர். திசம்பர் 2010இல் இந்த இரட்டையர் அறிமுகப்படுத்தப்பட்டனர்.\n\nSection::::கவலைகளும் சர்ச்சைகளும்.\nயூரோ 2012 போட்டிகளைப் போலந்து மற்றும் உக்ரைனில் நடத்துவதற்கு யூஈஎஃப்ஏ செயற்குழுவில் வாக்கெடுப்பு மூலம் தெரிந்தெடுக்கப்பட்ட பின்னர் பல்வேறுச் சிக்கல்களால் இந்த இரு நாடுகளும் இப்போட்டிகளை நடத்துமா என்ற கேள்விக்குறி பலமுறை எழுந்தது\nSection::::துவக்கத்தில் யூஈஎஃப்ஏயின் கவலைகள்.\nசூன் 2008இல் கீவ் நகர ஒலிம்பிக் விளையாட்டரங்கத்தின் சீரமைப்புப் பணிகளை முடிப்பதில் ஏற்பட்ட தாமதங்கள் உக்ரைனால் இணையாக ஏற்று நடத்த அச்சுறுத்தல்களாக இருந்தன. இதனைத் தொடர்ந்த உலகளாவிய பொருளியல் தேக்கநிலையும் நிதியளிப்புச் சிக்கல்களை ஏற்படுத்தின. செப்டம்பர் 2010இல் புதியதாகப் பதவியேற்ற போலந்து அரசு ஊழல் காரணங்களால் போலிய கால்பந்துச் சங்கத்தை இடைநீக்கம் செய்து நிர்வாக அதிகாரி ஒருவரை நியமித்தது. இதைத் தொடர்ந்து யூஈஎஃப்ஏ போலந்தின் ஏற்றுநடத்தும் உரிமையைத் திரும்பப் பெறப்போவதாக எச்சரித்தது. இதனால் தன் நிலையை மாற்றிக்கொள்ளாத அரசு நிலையால் போட்டிகள் வேறொரு நாட்டிற்கு மாற்றப்படுமென எதிர்பார்க்கப்பட்டது. ஆனால் ஏப்ரல் 2009இல் யூஈஎஃப்ஏ ஒன்றியத் தலைவர் பிளாட்டினி சிக்கல்கள் சரிசெய்யப்பட்டு விட்டதாகக் கூறினார்.\n\nமே 2010இல் ஒரு நேர்முகப் பேட்டியில் பிளாட்டினி செருமனும் அங்கேரியும் விளையாட்டரங்கக் கட்டமைப்புக்களில் பின்தங்கியிருந்த உக்ரைனிற்கு மாற்றாகப் போட்டிகளை ஏற்று நடத்த தயாராக இருப்பதாகக் கூறினார். இருப்பினும் ஆகத்து 2010இல், உக்ரைனின் கட்டமைப்புகளைப் பார்வையிட்ட பிளாட்டினி உக்ரைனிற்கான இறுதி எச்சரிக்கை நீக்கப்பட்டு விட்டதாகக் கருதலாம் என்றார். மேலும் எவ்விதச் சிக்கல்களும் இன்றி இரு நாடுகளும் போட்டிகளைச் சிறப்பாக நடத்தும் என்ற நம்பிக்கைத் தெரிவித்தார். செப்டம்பர் 2011இல் உக்ரைன் சென்ற யூஈஎஃப்ஏ குழுவினர் இதனை உறுதி செய்தனர்.\n\nSection::::அரசியல் புறக்கணிப்புகள்.\nஉருசிய இயற்கைவளி ஒப்பந்தப் புள்ளிகளில் ஊழல் புரிந்ததாக எட்டாண்டுகள் தண்டனை விதிக்கப்பட்டு உக்ரைனின் முன்னாள் பிரதமர் யூலியா திமொஷென்கோ அக்டோபர் 2011இல் சிறையிலிடப்பட்டார். ஐரோப்பிய ஒன்றியம் இந்தச் சிறைத்தண்டனையை எதிர்த்து வந்தது. சிறையில் அவர் நடத்தப்பட்ட விதம் குறித்தும் இந்தக் குற்றச்சாட்டுக்கள் அரசியல் பகை காரணமானவை என்றும் ஏப்ரல் 20, 2012இல் திமொஷென்கோ சிறையில் உண்ணாவிரதம் இருந்தார். இதனைக் காரணம் காட்டி உக்ரைனில் நடைபெறும் யூரோ 2012 போட்டிகளைப் புறக்கணிக்க வேண்டும் என்ற கோரிக்கைகள் எழுந்தன. மே மாதம் ஆஸ்திரியாவின் அதிபர் வெர்னர் ஃபேமன் ஓர் \"அரசியல் செய்தியாக\" தமது அரசின் அதிகாரிகள் இப்போட்டிகளில் கலந்து கொள்ள மாட்டார்களென அறிவித்தார். தொடர்ந்து பெல்ஜியமும் தன் அரசு அதிகாரிகள் இப்போட்டிகளைப் புறக்கணிப்பார்கள் என்றும் திமொஷென்கோவின் உரிமைகள் மதிக்கப்பட வேண்டும் எனவும் அந்நாட்டு வெளியுறவு அமைச்சர் அறிவித்தார். திமொஷென்கோ விடுதலை செய்யப்பட்டால்தான் செருமனியின் அதிபர் அங்கெலா மேர்க்கெல் வருகை தருவாரென செருமனி அறிவித்துள்ளது; தவிரவும் தமது அமைச்சர்களுக்கும் இவ்வாறே முடிவெடுக்க அங்கெலா வற்புறுத்தி உள்ளார். இருப்பினும், செருமானிய விளையாட்டு அதிகாரிகள் இத்தகைய புறக்கணிப்புகள் செயல்திறனுடைவை அல்லவென்றும் போட்டிகள் சீராக நடந்தேற வேண்டும் எனவும் கூறியுள்ளனர். இத்தகைய புறக்கணிப்பிற்கான கோரிக்கைகளை தொடர்பற்றவையென போலந்தின் பிரதமர் கண்டித்த போதிலும் இதற்குத் தீர்வு காணாவிடில் உக்ரைனின் \"பெயர் பெரியளவில் கெடும்\" எனவும் எச்சரித்தார். போலந்தின் எதிர்கட்சிகள் திமொஷென்கோவிற்கு நீதி கிடைக்க உக்ரைனில் நடக்கும் போட்டிகளைப் புறக்கணிக்க அறைகூவல் விடுத்துள்ளன.\n\n"}
{"id": "149939", "url": "https://ta.wikipedia.org/wiki?curid=149939", "title": "ஆர்த்திப் பிரபந்தம்", "text": "ஆர்த்திப் பிரபந்தம்\n\nஆர்த்திப் பிரபந்தம் 15-ஆம் நூற்றாண்டில் தோன்றிய நூல். மணவாள மாமுனிகள் என்பவரால் இயற்றப்பட்டது.\n\n\nSection::::நூல்.\nஇதில் 60 பாடல்கள் உள்ளன. இவை வெண்பா, விருத்தம், கலித்தாழிசை, கலிப்பா ஆகிய பாவினங்களால் ஆனவை. \n\nஎல்லாப் பாடல்களும் ‘எதிராசர்’ என்னும் பெயரைச் சொல்லி வேண்டுகின்றன. எதிராசர் என்பது வைணவ ஆசாரியன் இராமானுசர் பெயர்களில் ஒன்று. சில பாடல்களில் இவர் தன் ஆசிரியர் திருமலையாழ்வார் என்பவரையும் போற்றியுள்ளார்.\n\nSection::::காட்டு - பாடல் 1.\n<poem>\nதேசம் திகழும் திருவாய் மொழிப்பிள்ளை\nமாசில் திருமலையாழ் வார்என்னை – நேசத்தால்\nஎப்படியே எண்ணியுன்பால் சேர்த்தார் எதிராசா\nஅப்படியே நீசெய்(து) அருள். \n</poem>\nSection::::காட்டு - பாடல் 2.\n<poem>\nஇன்னம் எத்தனை காலம் இந்த உடம்புடன் யான் இருப்பன்\nஇன்னவிடத்தே அதுவும் என்னும் இவையெல்லாம்\nஎன்னை இனி இவ்வுடம்பை விடுவித்து உன் அருளால்\nபின்னை விரையாமல் மறந்து இருக்கிறதென்? பேசாய்\n</poem>\n"}
{"id": "149946", "url": "https://ta.wikipedia.org/wiki?curid=149946", "title": "டொடோமா", "text": "டொடோமா\n\nடொடோமா (), உத்தியோகபூர்வமாக டொடோமா நகர மாவட்டம், தன்சானியாவின் தலைநகரம் ஆகும். இது டொடோமா பிரதேசத்தினதும் தலைநகரம் ஆகும். 2002 மக்கட்டொகைக் கணக்கெடுப்பின் படி இதன் மக்கள் தொகை 324,327 ஆகும். 1973இல் தலைநகரை தாருஸ்ஸலாமிலிருந்து டொடோமாவுக்கு மாற்றத் திட்டமிடப்பட்டது. தன்சானியாவின் தேசிய சட்டசபை 1996இல் டொடோமோவுக்கு மாற்றப்பட்டது. எனினும் பெரும்பாலான அரச அலுவலகங்கள், வர்த்தகத் தலைநகரமான தாருஸ்ஸலாமிலேயே உள்ளன.\n"}
{"id": "149953", "url": "https://ta.wikipedia.org/wiki?curid=149953", "title": "எரவல்லன்", "text": "எரவல்லன்\n\nஎரவல்லன் என்னும் பழங்குடியினர் இந்தியாவில் உள்ள தமிழ்நாடு மாநிலத்தில் கோவை மாவட்டத்தைச் சேர்ந்த மலைப் பகுதியில் வாழ்கின்றனர். இவர்களை வில்லுவேடன் என்றும் அழைப்பர். இவர்களுடைய மொழி தமிழாக இருந்தாலும், மலையாளம் கலந்த கலப்பு மொழியையே பேசிவருகின்றனர். இவர்களுடைய தொழில் காட்டில் விலங்குகளை வேட்டையாடுதல், காட்டுத் தோட்டங்களில் பணிபுரிதல் மற்றும் காட்டில் உள்ள பொருட்களைச் சேகரித்தல் ஆகும்.\n\nSection::::இவற்றையும் காண்க.\nஎரவல்லன் மொழி\n\n "}
{"id": "149954", "url": "https://ta.wikipedia.org/wiki?curid=149954", "title": "காட்டு நாயக்கர்", "text": "காட்டு நாயக்கர்\n\nகாட்டு நாயக்கர் என்னும் பழங்குடியினர் இந்தியா வில் உள்ள நீலகிரி மாவட்டத்தில் முதுமலைப் பகுதியில் வசித்து வருகின்றனர். இவர்களை ஜேலுகுரும்பர், ஜேலுநாயக்கர், காடு குறும்பர் எனவும் அழைப்பர். இவர்கள் தங்களுக்கிடையே கன்னடம் கலந்த கிளை மொழியினைப் பேசி வருகின்றனர். இவர்கள் தங்கள் உணவாகக் குரங்கின் மாமிசத்தை உண்கின்றனர். தேன் சேகரிப்பது, காட்டில் வேட்டையாடுவது இவர்களுடைய முக்கிய தொழிலாகும்.\n\n\nSection::::உசாத்துணை.\n "}
{"id": "149955", "url": "https://ta.wikipedia.org/wiki?curid=149955", "title": "பனியர்", "text": "பனியர்\n\nபனியர் என்ற பழங்குடியினர் இந்தியாவில் உள்ள நீலகிரி மாவட்டத்தில் பாணாசுரம் என்னும் மலைப் பகுதியிலும் , திண்டுக்கல் மேற்கு மலையிலும், ராமநாதபுரம் , ஸ்ரீவில்லிபுத்தூர் பகுதியிலும் வாழ்கின்றனர். இவர்கள் முருகனின் மனைவி வள்ளியின் வம்சம் என்றும் பளிச்சியம்மன் என்ற தெய்வத்தின் மரபினர் என்றும் ஒரு வாய்மொழி மரபு உண்டு. இவர்கள் தமிழும், கன்னடமும் கலந்த மொழியைப் பேசுகின்றனர். இடுப்பில் பட்டை அணிந்து இருப்பது இவர்களுடைய அடையாளம். பழங்குடி மக்களிலேயே படிப்பறிவு அற்றவர்களாக உள்ளார்கள். \n\n"}
{"id": "149961", "url": "https://ta.wikipedia.org/wiki?curid=149961", "title": "திருவாய்மொழி நூற்றந்தாதி", "text": "திருவாய்மொழி நூற்றந்தாதி\n\nதிருவாய்மொழி நூற்றந்தாதி 15-ஆம் நூற்றாண்டு நூல். மணவாள மாமுனிகள் பாடிய மூன்று தமிழ்நூல்களில் இது ஒன்று. \n\nநம்மாழ்வார் பாடிய நூல் திருவாய்மொழி. இதில் 100 பதிகங்கள் உள்ளன. இதில் உள்ள ஒவ்வொரு பதிகத்துக்கும் ஒரு வெண்பா என 100 வெண்பாக்கள் மணவாள மாமுனிகள் பாடிய நூற்றந்தாதியில் உள்ளன. ஒவ்வொரு பதிகத்திலுமுள்ள தொடக்கச் சொல்லை அப்பதிக வெண்பாவின் முதற்சொல்லாகவும், பதிகத்தின் இறுதிப் பாடலிலுள்ள இறுதிச் சொல்லை வெண்பாவின் ஈற்றுச் சொல்லாகவும் அமைத்து வெண்பா வரும்படி அமைத்து நூற்றந்தாதி நூல் நம்மாழ்வாரின் புகழைப் பாடுகிறது. இதனால் நூற்றந்தாதி வெண்பாக்களும் திருவாய்மொழி நூலைப் போலவே அந்தாதித் தொடையைப் பெற்றுள்ளன.\n\nஇந்த அந்தாதி வெண்பாக்கள் திருவாய்மொழி நூலின் ஒவ்வொரு பதிகத்தின் இறுதியிலும் அச்சிடப்பட்டுள்ளன.\n\nஎடுத்துக்காட்டு\n\nஇரண்டாம் திருமொழி முதற்பாட்டு:\n\nஇது ‘வீடு’ என்னும் சொல்லில் தொடங்குகிறது.\n\nஇரண்டாம் திருமொழி இறுதிப்பாடல்:\n\nஇது பத்து என்னும் சொல்லில் முடிகிறது.\n\nதிருவாய்மொழி நூற்றந்தாதியில் இதன் பாடல்:\n\nஇந்த வெண்பா ‘வீடு’ எனத் தொடங்கி, ‘பத்து’ என முடிந்துள்ளது காண்க.\n\n"}
{"id": "149965", "url": "https://ta.wikipedia.org/wiki?curid=149965", "title": "உபதேச ரத்தின மாலை", "text": "உபதேச ரத்தின மாலை\n\nஉபதேச ரத்தின மாலை 15-ஆம் நூற்றாண்டு நூல். \nமணவாள மாமுனிகள் பாடிய மூன்று தமிழ்நூல்களில் ஒன்று. \n\nதிருவாய்மொழிப் பிள்ளை எனச் சிறப்புப்பெயர் பெற்ற திருமலையாழ்வார் மணவாள மாமுனிகளின் ஆசிரியர். \nஅவர் தமக்குச் சொல்லித்தந்த நெறிமுறைகளைப் பலரும் தெரிந்துகொள்ளும் வகையில் உருவாக்கப்பட்டது இந்த நூல். \nஇதில் 71 வெண்பாக்கள் உள்ளன. \n\nஇந்த நூலில் உள்ள செய்திகள்\nஇதனால் ஆசாரிய பரம்பரை விளங்குகிறது. இதனை ஒரு வரலாற்றுநூல் என்றுகூடச் சொல்லலாம்.\n\nபோற்றுதல்\nதமிழ்ப்படுத்தல்\n"}
{"id": "149968", "url": "https://ta.wikipedia.org/wiki?curid=149968", "title": "உருசியக் கூட்டரசின் ஆயுதப் படைகள்", "text": "உருசியக் கூட்டரசின் ஆயுதப் படைகள்\n\nஉருசியக் கூட்டரசின் ஆயுதப் படைகள் ( Transliteration: Voruzhonnije Síly Rossíyskoj Federátsii) ஆனது சோவியத் ஒன்றியம் பிரிந்த பிறகு, உருவாக்கப்பட்ட உருசியாவின் இராணுவப் படைகளாகும். 7 மே 1992 ல் போரிஸ் எல்ட்சின் ரஷ்ய பாதுகாப்புத் துறை அமைச்சகத்தை உருவாக்கவும், சோவியத்தின் ஆயுதப்படைகளின் வீரர்களை ரஷ்ய சோவியத் கூட்டரசு சமூக குடியரசின் பகுதிகளில் உருசியக் கூட்டரசின் கட்டுப்பாட்டில் நிலைநிறுத்தவும் வழிசெய்யும் ஒப்பந்தத்தில் கையொப்பம் இட்டார்.\n\n"}
{"id": "149971", "url": "https://ta.wikipedia.org/wiki?curid=149971", "title": "ஆர்த்திப் பிரபந்த வியாக்கியானம்", "text": "ஆர்த்திப் பிரபந்த வியாக்கியானம்\n\nஆர்த்திப் பிரபந்த வியாக்கியானம் 16-ஆம் நூற்றாண்டில் தோன்றிய நூல். \nஇதன் ஆசிரியர் பிள்ளை லோகஞ்சீயர். \n\nஆர்த்திப் பிரபந்தம் மணவாள மாமுனிகள் இயற்றிய நூல். \nஇந்த நூலுக்கு எழுதப்பட்ட இந்த வியாக்கியானத்தில் பதவுரையும், மணிப்பிரவாள நடையில் விரிவுரையும் தரப்பட்டுள்ளன. \nஎன்பன போன்ற தொடர்கள் அவர்களின் அக்காலத் தொடர்கள்.\n"}
{"id": "149977", "url": "https://ta.wikipedia.org/wiki?curid=149977", "title": "அகதா சங்மா", "text": "அகதா சங்மா\n\nஅகதா கே. சங்மா (\"Agatha Sangma\", பிறப்பு: சூலை 24, 1980) என்பவர் இந்தியா வில் உள்ள மேகாலயா மாநிலத்தை சேர்ந்த அரசியல்வாதி. இவர் 2009 இல் தூரா தொகுதியில் இருந்து 15வது மக்களவைத் தேர்தலில் தேசியவாத காங்கிரஸ் கட்சியின் சார்பில் போட்டியிட்டு மக்களவை உறுப்பினராக உள்ளார். மன்மோகன் சிங் தலைமையிலான ஐக்கிய முற்போக்குக் கூட்டணியின் இரண்டாவது மத்திய அமைச்சரவையில் ஊரக வளர்ச்சி துறையின் இணை அமைச்சராக இருந்தார். இவர் இந்திய மக்களவையின் முன்னாள் சபாநாயகர் ஆன பி. ஏ. சங்மா வின் மகள் ஆவார்.\n\nSection::::பிறப்பு மற்றும் படிப்பு.\nபி.ஏ.சங்மா விற்கும், சரோதினி கே.சங்மா விற்கும் , 1980ம் ஆண்டு ஜூலை 24ம் தேதி புது டெல்லியில் அகதா சங்மா பிறந்தார். இவர் வளர்ந்தது மேகாலயாவில் உள்ள மேற்கு கரோ மலை ஆகும். இவரது சகோதரர் கான்ராட் சங்மா மேகாலயாவின் எதிர்க்கட்சித் தலைவர். இவர் புனே பல்கலைக்கழகத்தில் இளங்கலையில் சட்டம் பயின்றார். பின்பு புது டெல்லி உயர்நீதிமன்றத்தில் வழக்கறிஞராகப் பணிபுரிந்தார். இவர் மேலும் இங்கிலாந்தில் உள்ள நாட்டிங்காம் பல்கலைக்கழகத்தில் சுற்றுசூழலலியல் மேலாண்மை படிப்பில் முதுகலைப் பட்டம் பெற்றார்.\n\n\n"}
{"id": "149980", "url": "https://ta.wikipedia.org/wiki?curid=149980", "title": "வரைபட வடிவமைப்பு", "text": "வரைபட வடிவமைப்பு\n\nவரைபட வடிவமைப்பு (Graphic Design) என்பது ஓர் வரைபட உருவாக்கல் செயற்பாடாகும். பொதுவாக வாடிக்கையாளர், வடிவமைப்பாளர் சம்பந்தப்பட்ட இது உற்பத்தியின் வடிவமாக முடிவுறும் இது கேட்போரை இலக்கு வைத்து ஒரு குறித்த செய்தியை கொண்டு செல்வதாக இருக்கும். வடிவமைப்பு உருவாக்கம் எனும் பதம் காட்சி தொடர்பாடல் மற்றும் வருணனையை மையப்படுத்தியதாக பல கலைத்திறன் மற்றும் தொழில்முறை ஒழுங்கு கொண்டதாகவும் குறிக்கப்படுகிறது. பெரும்பாலும் இத்துறை காட்சி தொடர்பாடல் மற்றும் தொடர்பாடல் வடிவமைப்பாகவே குறிப்பிடப்படுகிறது.\nபின்திரை படங்கள் வடிவமைத்தல், சுவரொட்டிகள் வடிவமைத்தல், உட்பட பல பணிகளை வரைபட வடிவமைப்பாளர்கள் செய்கின்றனர்.\n"}
{"id": "149982", "url": "https://ta.wikipedia.org/wiki?curid=149982", "title": "ஆன்மலிங்க மாலை", "text": "ஆன்மலிங்க மாலை\n\nஆன்மலிங்க மாலை என்னும் நூல் சிவபூசை செய்பவரின் ஐங்களத் தூய்மை பற்றிக் கூறுகிறது. \nஆகிய ஐந்தும் தூய்மையானதாக இருக்கவேண்டும் என இந்நூல் விளக்குகிறது.\n\n\nஇந்த நூலின் ஆசிரியர் கமலை ஞானப்பிரகாசரின் மாணவர் என்பதை இந்நூலின் பாடல் பகுதிகள் தெரிவிக்கின்றன. \nஇந்த நூலிலுள்ள பாடல்கள் எல்லாம்\nஎன்று முடிகின்றன.\n\nகமலை ஞானப்பிரகாசர் காலம் 1565. எனவே இவரது மாணாக்கர் காலம் 16-ஆம் நூற்றாண்டு எனத் தெளிவாகிறது.\n\n"}
{"id": "149990", "url": "https://ta.wikipedia.org/wiki?curid=149990", "title": "யானைமலை, மதுரை", "text": "யானைமலை, மதுரை\n\nயானைமலை இந்தியாவின் தமிழ்நாடு மாநிலத்தில் மதுரை மாவட்டம் கிழக்கு ஒன்றியத்தைச் சேர்ந்த ஒத்தக்கடை என்னும் ஊரில் அமைந்துள்ள ஒரு மலை ஆகும். மதுரைக்கு வடக்கே 7 கிலோ மீட்டர் தொலைவில், திருச்சி தேசிய நெடுஞ்சாலையில் அமைந்துள்ளது.\n\nSection::::அமைப்பும், பெயர் காரணமும்.\nயானை மலையின் நீளம் சுமார் 4 கி.மீ, அதாவது 4000 மீட்டர் நீளம்,1200 மீட்டர் அகலம், 400 மீட்டர் உயரம் கொண்டது. இம்மலையை சற்று தூரத்தில் இருந்து பார்த்தால் ஒரு யானை படுத்திருப்பது போல தோன்றுவதால் இம்மலை யானை மலை என பெயர் பெற்றுள்ளது. யானை மலையை நரசிங்கமங்கலம் என்றும் அழைப்பர்.\n\nSection::::மலையின் வரலாறு.\nSection::::சமணர் கல்படுக்கைகள்.\nயானை மலையின் உச்சியில் குகை தளம் காணப்படுகிறது. இக்குகை தளத்தில் சமணர் படுக்கைகள் அமைக்கப்பட்டுள்ளன. இக்குகை தளத்தில் கி.பி.முதலாம் நூற்றாண்டைச் சேர்ந்த தமிழ் பிராமி கல்வெட்டுகள் காணப்படுகிறது. இக்கல்வெட்டில் \" இவ குன்றத்தூ உறையுள் பா தந்தான் ஏரி ஆரிதன் அத்துவாயி அரிட்ட காயிபன்\" என்னும் இரண்டு வரிவாசகம் இடம் பெற்றுள்ளது. \"இவ\" என்பது \"இபம்\" என்கிற வடமொழிச் சொல்லின் மறு வடிவம். இதன் பொருள் \"யானை\" என்பதாகும். குன்றம் என்றால் மலை. இதில் \"இவ குன்றம்\" என்றால் யானைமலை என்று பொருள். பா' என்றால் படுக்கை. இக்கல்வெட்டில் உள்ள வரிகள் \"தங்குவதற்கான கற்படுக்கை\" என பொருள் படும். \"ஏரிஆரிதன்\", \"அத்துவாயி அரட்டக்காயிபன்\" ஆகிய இரண்டு சமண துறவியர் பெயர் காணப்படுகிறது. இரண்டாயிரம் ஆண்டுகளுக்கு முன்னரே செழித்துக்கிடந்த இப்பகுதியில், சமணத் துறவியர் இருவரும் மலை உச்சியில் கற்படுக்கை அமைத்து தவம் மேற்கொண்டிருந்தனர் என்பது இக்கல்வெட்டு சொல்லும் செய்தியாகும்.\n\nSection::::குடைவரை கோயில்கள்.\nSection::::நரசிங்கபெருமாள் குடைவரை கோவில்.\nகி.பி. 770 ம் நூற்றாண்டில் மதுரையை அரசாண்டவன் மாறஞ்சடையன் பராந்தக நெடுஞ்சடையன் என்னும் பாண்டிய மன்னன் ஆவார். மூவேந்த மங்கலப் பேரதையன் ஆகிய மாறன்காரி கலிக்குடா வைத்தியன் என்பவர் பாண்டிய மன்னனுடைய மந்திரியாக பதவி வகித்தார். இவர் யானை மலைக்கு வட மேற்கே நரசிங்கப் பெருமாளுக்கு குடை வரை கோவில் ஒன்றை கட்ட தீர்மானித்து, பூர்வாங்க வேலைகளை தொடங்கினார். குடை வரை கோவில் நிறைவு பெரும் தருவாயில் இவர் நோய்வாய் பட்டு இறந்துபோகவே, இவருடைய தம்பி பாண்டா மங்கல விசைய அதையன் ஆகிய மாறன் எயினன் என்னும் பெயர் கொண்டவர் மந்திரியாக பதவி ஏற்று, இக்கோவில் திருப்பணியை செய்து குடமுழுக்கும் செய்தார் என இங்கு காணப்படும் கல்வெட்டு ஒன்று கூறுகிறது. .இதனை தொடர்ந்து யானைமலையை நரசிங்கமங்கலம் என அழைத்தனர். இக் குடைவரைக் கோயிலில் கிரந்த, வட்டெழுத்து, தமிழ் கல்வெட்டுகள் உள்ளன. இக்கல்வெட்டுகளில் முற்காலப் பாண்டியர், சோழர், சோழ பாண்டியர், பிற்காலப் பாண்டியர், விஜயநகர மன்னர் ஆகியோர் பல்வேறு காலகட்டங்களில் திருப்பணிகள் பல இக்கோயிலுக்குச் செய்திருக்கின்றனர் என் கூறுகிறது.\n\nSection::::லாடன் கோயில் எனும் முருகன் குடைவரை கோவில்.\nயானைமலையில் முருகன் பெருமானுக்கு லாடன் கோயில் எனும் குடைவரை கோவில் உள்ளது. இங்கு காணப்படும் தமிழ் வட்டெழுத்து கல்வெட்டு கி.பி.எட்டாம் நூற்றாண்டைச் சார்ந்தது ஆகும். இக்கல்வெட்டில் \"\"நம்பிரான் பட்டசோமாசி பரிவிராஜகர்\"\" என்பவர் வட்டகுறிச்சி என்ற ஊரை சேர்ந்த இவர் இக்குடைவரை கோயிலை புதுப்பித்ததாக இக்கல்வெட்டு கூறுகிறது.\n\nSection::::புடைப்புச் சிற்பங்கள்.\nகி. பி. 9 - 10 நூற்றாண்டுகளில், சமண சமயத் துறவியான \"அச்சணந்தி\" என்பவரால், தீர்த்தங்கரர்களில் மகாவீரர், பார்சுவநாதர் மற்றும் பாகுபலி சிற்பங்கள் யானைமலையில் செதுக்கப்பட்டது. இது தமிழ்நாடு அரசின் தொல்லியல் துறையினரால் பாதுகாக்கப்படுகிறது.\nSection::::விஜயநகர மன்னர்கள் காலம்.\nமதுரையை ஆண்ட விஜயநகர மன்னர்கள் கால கல்வெட்டில் யானைமலையை \"கஜகிரி\" என்று சமஸ்கிருதத்தில் குறிப்பிட்டுள்ளனர்.\n\n\n\n"}
{"id": "149991", "url": "https://ta.wikipedia.org/wiki?curid=149991", "title": "திருமலை (திரைப்படம்)", "text": "திருமலை (திரைப்படம்)\n\nதிருமலை (\"Thirumalai\") என்பது 2003ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் இரமணாவின் இயக்கத்திலும் திரைக்கதையிலும் விசயை முதன்மைக் கதைமாந்தராகக் கொண்டு வெளிவந்துள்ளது. தெலுங்கில் கௌரி என்ற பெயரில் இத்திரைப்படம் 2004இல் மீண்டும் உருவாக்கப்பட்டது.\n"}
{"id": "149993", "url": "https://ta.wikipedia.org/wiki?curid=149993", "title": "பன்மதிப்புச் சார்பு", "text": "பன்மதிப்புச் சார்பு\n\nகணிதத்தில் பன்மதிப்புச் சார்பு (\"multivalued function\") என்பது ஒவ்வொரு உள்ளீட்டிற்கும் குறைந்தது ஒரு வெளியீடு கொண்டதொரு இடது-முழு உறவு. அதாவது இவ்வுறவின்படி ஒவ்வொரு உள்ளீட்டிற்கும் ஒன்று அல்லது ஒன்றுக்கு மேற்பட்ட வெளியீடுகள் இருக்கும்.\n\nநன்கு வரையறுக்கப்பட்ட ஒரு சார்பானது ஒரு குறிப்பிட்ட உள்ளீட்டிற்கு ஒரேயொரு வெளியீட்டை மட்டுமே இணைக்கும். சார்புகளின் வரையறைப்படி அவை ஒரேயொரு மதிப்புடையனவாக மட்டுமே இருக்க முடியும். எனவே இத்தொடர்பின் பெயரான \"பன்மதிப்புச் சார்பு\" என்பது தவறாக இதை ஒரு சார்பு என தவறாகக் கருத வழிவகுக்கலாம். உள்ளிடு சார்பாக அமையாத சார்புகளிலிருந்து பன்மதிப்புச் சார்பு என அழைக்கப்படும் இவ்வுறவுகள் எழுகின்றன. உள்ளிடு அல்லாத சார்புகளுக்கு நேர்மாறுச் சார்புகள் கிடையாது. அவற்றுக்கு நேர்மாறு உறவுகள் மட்டுமே உண்டு. இந்த நேர்மாறு உறவுகளை ஒத்தவை பன்மதிப்புச் சார்புகள்.\n\n\nSection::::எடுத்துக்காட்டுகள்.\nlog(1) க்கு பன்மதிப்புகள் உள்ளன:\n\n\narctan -ஒரு பன்முகச் சார்பு. ஆனால் இது ஒரு சார்பாக அமையவேண்டுமானால் tan \"x\" -ன் ஆட்களம் இடைவெளி -π/2 < \"x\" < π/2 – ஆக கட்டுப்படுத்தப்பட வேண்டும்.\n\n\nமேற்காணும் எடுத்துக்காட்டுகள் உள்ளிடு அல்லாத சார்புகளில் இருந்து அமைந்த பன்மதிப்புச் சார்பின் எடுத்துக்காட்டுகளாகும். பெரும்பாலும் கட்டுப்படுத்தப்பட்ட ஒரு பன்மதிப்புச் சார்பு, மூலச் சார்பின் பகுதி நேர்மாறுச் சார்பாக அமையும்.\n\n"}
{"id": "149994", "url": "https://ta.wikipedia.org/wiki?curid=149994", "title": "உருவவியல்", "text": "உருவவியல்\n\nஉயிரியலில் உருவவியல் (Morphology) என்பது உயிரினங்களின் உருவம், அமைப்பு பற்றியும், அவற்றின் சிறப்பு இயல்புகள் பற்றியுமான அறிவியல் ஆகும்.\n\nSection::::வகைமை.\nஓர் உயிரைப்பற்றி அறிய வேண்டுமானால் இரு வகையாக அதை நாம் அறிய இயலும். முதலில் அதன் உடலமைப்பை அறிதல் வேண்டும். அதன் பின் எவ்வாறு உடலின் ஒவ்வொரு பாகமும், அங்கமும் வேலை செய்கின்றது என்பதை அறிதல் வேண்டும். முதல்வகை அறிவை இயற்கையுருவவியல் என்றும், இரண்டாவது வகை அறிவை உடலியல் (Physiology) என்றும் கூறுவார்கள். இப்பிரிவுகளை முன்பு, தனித்தனியே பயின்றனர். உடலியலறிவு வளர வளர, அதனோடு இயற்கையுருவவியலையும் சேர்த்து அறிதலே மேலானதாகத் தோன்றுவதால் இப்பொழுது இரண்டும் கலந்து கற்பிக்கப்படுகின்றன.\n\nபொதுவாக உயிர்களை நம் கண்ணால் காணுபவை, நுண்ணோக்கி வழியே காணுபவை, நுண்ணோக்கி மூலமாகவும் காணமுடியாதவை என மூவகையாகப் பிரிக்கலாம்.\n1. கண்ணுக்குப் புலப்படும் உயிர்களில் யானை, திமிங்கலம் முதலிய பெரிய விலங்குகள் முதல் குட்டைகளில் பாசியோடு கலந்து காணப்படும் மிகச் சிறிய உயிர்கள் வரையிலுமுள்ள எல்லா உயிர்களும் அடங்கும். பாசிகளை அகன்ற வாயுடைய கண்ணாடி வட்டகையில் (Petri - Dish) சுத்தமான நீரில் விட்டு அதைத் தூக்கிச் சூரிய வெளிச்சத்துக்கு எதிரே பார்த்தால் சிறு சிறு அணுக்கள் போன்ற உயிர்கள் இங்கும் அங்கும் திரிவதைக் காணலாம். அவற்றை நுண்ணோக்கியன் வழியாகப் பார்த்தால், அவற்றின் உடல் அமைப்பு நன்கு தெரியும்.\n\n2. நுண்ணோக்கி வழியேக் காணக்கூடியவை புரோட்டோசோவா என்னும் ஓரணு உயிரிகள் பாக்டீரியா, பசில்லஸ்கள் என்னும் ஓரணுத்தாவரங்கள் முதலியனவாகும்.\n\n3. இவற்றிற்கும் சிறிதாக தீநுண்மம் (Virus) என்னும் உயிர்கள் இருக்கின்றன என்று ஊகிக்கப்படுகின்றது. இவை அம்மைகள், சளி, சிலவகைக் காய்ச்சல் முதலிய நோய்களுக்குக் காரணமாயிருக்கின்றன. இவற்றை எலக்ட்ரான் நுண்ணோக்கியில் மட்டுமே காண இயலும். அணுவுயிர்களை வடிகட்டும் பீங்கான் வடிகட்டிகளுக்குள்ளும் புகுந்து வெளிச் செல்லக்கூடிய அளவு சிறியவை. ஆதலினால் இவற்றை வடிகட்டிச் செல்லி (Filter - passers) என்றும் அழைப்பர்.\n\nபுரோட்டோப்பிளாசம் என்னும் உயிர்ப் பொருளாலானது. அதன் நடுவில் இந்த உயிர்ப் பொருள் அடர்த்தி மிகுந்து, உருமாறி உட்கரு என்னும் உறுப்பாகிறது. இவ்வாறு உட்கருவுடன் கூடிய உயிர்ப்பொருளுக்கு உயிரணு என்று பெயர். இவ்வுயிரணுக்கள் தாம் சுதந்திரமாகவும் ஒட்டுண்ணியாகவும் (Parasite) வாழ்ந்து வருகின்றன. இவை பல்கும் விதம் முன் கூறியபடி இரு பிளவாவது. தான். இவ்வாறு பிளவுபடும் பாகங்கள் பிரியாமலிருந்து இவை ஒவ்வொன்றும் மறுபடியும் பிளவுற்று ஒன்று சேர்ந்திருந்து, இவ்வாறே மறுபடியும் மறுபடியும் பிளவுபட்டும் பிரியாமல் ஒன்றுசேர்ந்தும் வாழு மானால் நாம் கண்ணால் பார்க்கக்கூடிய உயிர்களாகின்றன. மனித உடம்பும் இவ்வாறேதான் ஆக்கப் பட்டிருக்கிறது. நமது தசையிலாவது, உள் தோலிலாவது, உள்ளிருக்கும் உறுப்புக்களிலாவது ஒரு சிறு பாகத்தை எடுத்து ஊசிகளினால் பிய்த்து மைக்ராஸ் கோப்பில் பார்த்தால் இந்த உறுப்புக்களை ஆக்கும் உயிரணுக்களைக் காணலாம். ஆதலால், உயிர்களின் உடல்கள் இவ்வித உயிரணுக்களால் ஆக்கப்படுகின்றன எனத் தெளிவாகும். ஒர் உறுப்பானது அதி லுள்ள உயிரணுக்களின் அளவு, வடிவம், உள்ளடங்கியிருக்கும் சத்துக்கள் முதலியவற்றால் வேறுபடும். இவ் வேறுபாட்டின் காரணத்தாலே உறுப்புக்கள் தங்கள் தொழிலில் மாறுபடுகின்றன. இவ்வாறு பல ஆயிரக்கணக்கான உயிரணுக்களால் ஆக்கப்பட்ட உயிர்களைப் 'பலவணுவுயிர்கள்' (Metazoa) எனப் பொதுவாகக் அழைக்கின்றனர்.\n\nSection::::உயிரியின் உடலமைப்பு.\nபல உயிர்களின் உடல் அமைப்பு இரண்டு சமபாகமாகப் பிரிக்கக்கூடிய நிலைமையில் இருக்கின்றது. மனிதனது தலையிலிருந்து மூக்கின் நடுப்பாகமா ஆசனம் வரையில் ஒரு கோடு இழுத்தால், வலது, இடது என இரண்டு சமபாகங்கள் ஏற்படுகின்றன. இந்த அமைப்பை ஒருதளச் சமச்சீர் (Bilateral Sym metry) என்று சொல்லுவார்கள். பெரும்பான்பையான உயிர்களில் இந்தச் சமச்சீர்தான் தோன்றுகிறது.\n\nஆனால் கடலிலும் மற்ற நீர்நிலைகளிலும் வாழ்கின்ற சில பிராணிகள் சக்கரம் போல் பல தளங்களில் சம பிரிவுகளாகப் பிரிக்கக் கூடிய உடலமைப்பைட் பெற்றிருக்கின்றன. இதற்கு ஆரைச் சமச்சீர் (Radial S.) என்று பெயர். கடலிலும் மற்ற நீரிலும் எல்லாத் திசைகளிலும் நீர் குடிப்பதற்குக் கிடைக்கின்றமையால் இவ்வுயிர்களின் எல்லாப் பக்கங்களும் சமமாக வளர்ந்திருக்கின்றன. இத்தகைய உயிர்கள் பாறை, நீர்த்தாவரங்கள் முதலியவைகளில் ஒட்டிக் கொண்டாவது அல்லது இடம்விட்டு இடம் போகும் ஆற்றல் குறைந்தாவது இருக்கும். பாம்பன், கண்ணனூர், திருவனந்தபுரத்துக்கு அருகே யிருக்கும் கோவளம் முதலிய இடங்களில் பாறை அடர்ந்த கடல் பாகங்களில் பாறைகளின்மேல் நின்று, கீழே பார்த்தால் வட்டவடிவமுள்ள பூக்கள் போல் பல வர்ணங்களுடன் வெகு அழகாக விரிந்து வாழும் கடற் சாமந்தி என்னும் பிராணிகளைக் காணலாம். அவை பாறையில் தங்கள் அடிப் பாகங்களால் ஒட்டிக்கொண்டிருக்கும். தொட்டால் உடனே உடம்பைச் சுருக்கிக்கொள்ளும். இப்பிராணிகள் அழகான ஆரைச் சமச்சீர் உள்ளனவாக இருக்கின்றன. மற்றும் கடலில் வாழ்கின்ற சில உயிர்கள் இச் சமச்சீரை நன்கு காட்டுகின்றன. எடுத்துக்காட்டாக, கடலோரங்களில் செம்படவர்கள் தங்கள் வலையினின்றும் தூக்கி யெறிகின்ற நுங்கு போன்ற கூழ்ப் பொருளாலான சொறி (Jelly Fish) என்னும் உயிர், கடல் முள்ளெலி, நட்சத்திர மீன் முதலியன.\n\nSection::::முதுகு தண்டு.\nபலவணுவுயிர்களைக் கவனித்தால். இரண்டு பெரிய பிரிவுகளைக் காணலாம். மீனும், தவளையும், ஓணான், பாம்பு, முதலை ஆமை போன்ற ஊர்வனவும், பறவையும், பாலூட்டிகளும் ஆகிய இவையெல்லாம் முதுகிலே எலும்புத் தண்டுள்ளவை. புமுக்கள், நத்தைகள், பூரான், பூச்சி, தேள் முதலிய மற்ற உயிர்க் கூட்டங்களுக்கு முதுகில் எலும்புத்தண்டு இல்லை. இவ்வாறாக, முதுகு தண்டுள்ளவை, முதுகு தண்டு இல்லாதவை என இரு பெரிய கூறுகளாகப் பலவணுவுயிர்களைச் சாதாரணமாகப் பிரிக்கலாம். ஆனால், முதுகு தண்டானது ஆரம்பத்தில் கண்டங்களாகத் துண்டுபடாத மீள்சக்தியுடைய கோல்போலக் கழுத்திலிருந்து வால்முனை வரையில் ஓடுகின்ற உறுப்பாக இருக்கின்றது. இதன் உயிரணுக்களில் நிரம்பக் குமிழிகள் உண்டு. குமிழி நிறைந்த உயிரணுக்களால் ஆன தண்டில் நார்த்திசுவினாலான மேல் தோல் பரவியிருக்கிறது. இவ்வகையான தண்டிற்கு நோட்டொ கார்டு ( Notochord) என்று பெயர். இந்த நோட்டொ கார்டு பின்னால் கண்டங்கண்டமாகத் துண்டுபட்ட முதுகெலும்புத் தண்டாக மாறுகிறது. இவ்வாறு மாறாமல், நோட்டொகார்டாகவே சில பிராணிகளிடம் இதைக் காணலாம். ஆற்று மணலில் புதைந்துவாழும் அயிரை மீன்போலச் சமுத்திரத் தரையில் மணலில் புதைந்து வாழும் ஆம்பியாக்சஸ்(amphioxus) என்னும் உயிருக்கு இந்தத் தண்டு மாறாது, இளம்பருவம் முதல் இறுதிவரை இருக்கும்.\n"}
{"id": "149997", "url": "https://ta.wikipedia.org/wiki?curid=149997", "title": "அகமது சபீக்", "text": "அகமது சபீக்\n\nஅகமது மொகமது சஃபீக் (\"Ahmed Mohamed Shafik\", ; பிறப்பு: நவம்பர் 1941) ஓர் எகிப்திய அரசியல்வாதி. மூத்த எகிப்திய வான்படைத் தளபதியாக இருந்து பின்னர் வான் போக்குவரத்து அமைச்சராகவும் எகிப்திய பிரதமராகவும் பொறுப்பு வகித்தவர். சனவரி 31, 2011 முதல் மார்ச்சு 3, 2011 வரை 33 நாட்களுக்குப் பிரதமராகப் பணியாற்றினார்.\n\nதனது பணி வாழ்வை சண்டை வானூர்தி ஓட்டுனராகத் துவங்கி அணி, பிரிவு மற்றும் தள தலைவராக முன்னேறினார். 1996 முதல் 2002 வரை எகிப்திய வான்படையின் தளபதியாக விளங்கினார்; \"ஏர் மார்ஷல்\" என்ற தரநிலையை எட்டினார். பணி ஓய்விற்குப் பின்னர் எகிப்திய அரசில் 2002 முதல் 2011 வரை வான் போக்குவரத்து அமைச்சராக பணியாற்றினார்.\n\n2011 எகிப்திய புரட்சியை அடுத்து சனவரி 31, 2011இல் குடியரசுத் தலைவர் ஓசுனி முபாரக் சபீக்கை பிரதமராக நியமித்தார். தொலைக்காட்சி அரட்டை நிகழ்ச்சி ஒன்றில் முதன்மையான எகிப்திய எழுத்தாளர் ஒருவர் அவரை முபாரக் அரசின் எச்சமே எனக் குற்றம் சாட்டியதை அடுத்து ஒரு மாதமே அந்தப் பதவியில் இருந்த சபீக் மார்ச்சு 3, 2011இல் பதவி விலகினார்.\n\nநவம்பர் 2011இல் சபீக் எகிப்திய குடியரசுத் தலைவர் தேர்தலில் போட்டியிடுவதாக அறிவித்தார். இவரை முந்தைய ஆட்சியின் நீட்சியாகக் கருதிய பலரால் இந்த அறிவிப்பு கண்டிக்கப்பட்டது. தேர்தல் கூட்டமொன்றில் இவர் மீது காலணி வீசப்பட்டது. இசுலாமிய மதவாத அரசியல்வாதிகளுக்கு எதிராக இவருக்கு எகிப்தின் கிறித்தவ சிறுபான்மையினர் ஆதரவளித்தனர்.\n\nமே 2012இல் நடந்த முதற்கட்ட தேர்தலில் முசுலிம் சகோதரத்துவம் சார்ந்த மொகமது மோர்சியும் சபீக்கும் முன்னணியில் தேர்வாயுள்ளனர். சூன்,2012இல் நடைபெறும் இரண்டாம் கட்ட தேர்தலில் இந்த இருவருக்கும் இடையே தெரிவு நடைபெறவுள்ளது.\n\n"}
{"id": "149999", "url": "https://ta.wikipedia.org/wiki?curid=149999", "title": "எஃப் ஏ கோப்பை", "text": "எஃப் ஏ கோப்பை\n\nகால்பந்து கூட்டமைப்பு சவால் கோப்பை, அல்லது பொதுவாக எஃப் ஏ கோப்பை(\"FA Cup\"), இங்கிலாந்தில் நடத்தப்பெறும் கோப்பைப் பந்தயமாகும். இதுவே உலகிலேயே மிகப் பழமையான கால்பந்து சங்க போட்டியாகும். இது போட்டியை நடத்தும் அமைப்பின் பெயரால், அழைக்கப்பெறுகிறது. இது பொதுவாக ஆடவர் போட்டியையே குறிக்கிறது. எனினும் மகளிருக்கும் இதே பெயரில் போட்டி நடைபெறுகிறது.\n\nமுதன் முதலாக 1871-72 பருவத்தில் எஃப் ஏ கோப்பைக்கான போட்டி நடைபெற்றது. இதில் இங்கிலாந்து மற்றும் வேல்சு கால்பந்து கூட்டமைப்புகளுக்குள் வரும் அனைத்து கால்பந்து கழகங்களும் பங்குபெறலாம்.\n\nஇக்கோப்பையின் தற்போதைய வெற்றியாளர்கள் \"செல்சீ\" ஆவர். இவர்கள் 2012 இறுதியாட்டத்தில் லிவர்பூலை 2-1 என்ற கணக்கில் வென்று வாகை சூடினர். இது அவர்களது 7-வது எஃப் ஏ கோப்பையாகும். மேலும் கடந்த ஆறு ஆண்டுகளில் நான்காவதாகும்.\n"}
{"id": "150000", "url": "https://ta.wikipedia.org/wiki?curid=150000", "title": "முகம்மது முர்சி", "text": "முகம்மது முர்சி\n\nமுகம்மது முர்சி (\"Mohamed Morsi\", , 8 ஆகத்து 1951 – 17 சூன் 2019) ஓர் எகிப்திய அரசியல்வாதி. இவர் எகிப்தின் ஐந்தாவது அரசுத்தலைவராக 2012 முதல் 2013 வரை இருந்துள்ளார். 2013 சூன் மாதத்தில் எகிப்தில் இடம்பெற்ற போராட்டங்களை அடுத்து இராணுவப் புரட்சி ஒன்றில் இவர் இராணுவத் தலைவர் அப்துல் பத்தா அல்-சிசியினால் பதவியில் இருந்து அகற்றப்பட்டார்.\n\nஇவர் தனது அரசுத்தலைவர் பதவிக் காலத்தில், அரசியலமைப்பைத் தற்காலிகமாக மாற்றி அமைத்தார். இதன் மூலம் அரசுத்தலைவருக்கு முழுமையான அதிகாரங்கள் வழங்கப்பட்டு, நீதிமன்ற ஒப்புதல் இன்றி சட்டமியற்றும் அதிகாரம் வழங்கப்பட்டது. 2013 சூன் 30 இல் அரசுத்தலைவரைப் பதவி விலகக்கோரி நாடெங்கும் போராட்டங்கள் வெடித்தன. இதனையடுத்து, போராட்டக்காரர்களின் கோரிக்கைகளுக்குப் பதிலளிக்கவும், அரசியல் பிரச்சினைகளை முடிவுக்குக் கொண்டு வரவும் வேண்டி மூர்சிக்கு இராணுவத்தினரால் 48 மணி நேரக் கெடு விதிக்கப்பட்டது. சூலை 3 ஆம் நாள் பாதுகாப்பு அமைச்சர் அப்துல் பத்தா அல்-சிசி, எதிர்க்கட்சித் தலைவர் முகம்மது அல்-பராதிய் ஆகியோர் தலைமையிலான இராணுவப் புரட்சிக் குழு கூடி மூர்சியைப் பதவியில் இருந்து அகற்றியது. இராணுவம் அரசியலமைப்புச் சட்டத்தை இடைநிறுத்தி, அரசியலமைப்பு நீதிமன்றத் தலைவர் அட்லி மன்சூரை இடைக்காலத் தலைவராக அறிவித்தது. இராணுவப் புரட்சிக்கு எதிராக மூர்சிக்கு ஆதரவான முசுலிம் சகோதரத்துவம் ஆர்ப்பாட்டங்களில் இறங்கியது. இவ்வார்ப்பாட்டங்களில் 817 பொதுமக்கள் கொல்லப்பட்டனர். இப்படுகொலைகளுக்கு எதிர்ப்புத் தெரிவித்து எதிர்க்கட்சித் தலைவர் அல்-பராதி பதவி விலகினார்.\n\nமூர்சி மீதான விசாரணைகளை அடுத்து அவருக்கு மரணதண்டனைத் தீர்ப்பு வழங்கப்பட்டது. 2016 நவம்பரில் இவரது மரணதண்டனை ரத்துச் செய்யப்பட்டு, விசாரணைகள் மீண்டும் ஆரம்பமாயின. 2019 சூன் 17 அன்று இடம்பெற்ற நீதிமன்ற விசாரணையின் போது, மூர்சி காலமானார்.\n"}
{"id": "150006", "url": "https://ta.wikipedia.org/wiki?curid=150006", "title": "போரிசு கெல்பண்ட்", "text": "போரிசு கெல்பண்ட்\n\nபோரிசு அப்ரமோவிச் கெல்பண்ட் (\"Boris Abramovich Gelfand\", பிறப்பு: மின்ஸ்க், உருசியா, 24 சூன் 1968) உருசியாவில் பிறந்த இசுரேலிய சதுரங்க கிராண்ட் மாஸ்டர் ஆவார். 2009ஆம் ஆண்டு உலக சதுரங்கக் கோப்பையை வென்றுள்ளார். 1998ஆம் ஆண்டில் இசுரேலிற்கு குடிபெயர்ந்த கெல்பண்ட் இசுரேலின் சதுரங்க தரவரிசையில் முதலாவதாக உள்ளார்.\n"}
{"id": "150010", "url": "https://ta.wikipedia.org/wiki?curid=150010", "title": "ஆனந்த மாலை", "text": "ஆனந்த மாலை\n\nஆனந்த மாலை என்னும்நூல் வீரை கவிராச பண்டிதர் என்பரால் இயற்றப்பட்ட நூல்களில் ஒன்று. \nகாலம் 16-ஆம் நூற்றாண்டு. \nஇந்த நூலில் நாலடி விருத்தங்கள் 26 உள்ளன. \nஅவை ஒவ்வொன்றும் ‘ஆனந்த நாயகமே’ என்னும் தொடரில் முடிகிறது. \n\n\nபாடலமைதி – எடுத்துக்காட்டு\n\n"}
{"id": "150011", "url": "https://ta.wikipedia.org/wiki?curid=150011", "title": "வீரை கவிராச பண்டிதர்", "text": "வீரை கவிராச பண்டிதர்\n\nவீரை கவிராச பண்டிதர் 16-ஆம் நூற்றாண்டில் வாழ்ந்த புலவர். வடமொழியிலும், தென்மொழியிலும் வல்லவர்.\n\nஇவர் பாண்டிய நாட்டின் பிரிவான சேதுநாட்டில் உள்ள ‘வீரசோழன்’ என்னும் ஊரில் பிறந்தவர். இந்த ஊர் ‘வீரை’ என மரூஉ மொழியால் வழங்கப்படும்.\n\nவேப்பத்தூரில் வாழ்ந்த ‘சோழிய பிராமணர்’ பல தலைமுறைகளாகப் பெரும் பண்டிதர்களாக விளங்கினர். இவர்கள் வீரைக்கு வந்து குடியேறினர். அவர்களில் ஒருவர்தான் இந்த நூலாசிரியர்.\n\nஇவரது இயற்பெயர் தெரியவில்லை. \nநாம் வழங்கும் பெயர் இவரது பட்டப்பெயர். \n\nநூல்கள்\n\n"}
{"id": "150013", "url": "https://ta.wikipedia.org/wiki?curid=150013", "title": "வராகி மாலை", "text": "வராகி மாலை\n\nவராகி மாலை என்னும் நூல் வீரை கவிராச பண்டிதர் என்பவரால் இயற்றப்பட்டது. காலம் 16-ஆம் நூற்றாண்டு. \n\nசிவனின் பாகம் சத்தி. சத்தியை ஏழு கூறுகளாகப் பகுத்துப் பார்ப்பது உண்டு. \nஇவர்களில் வாராகி என்பவளை இந்த நூல் வராகி என்கிறது. \nவராகி உடலுக்கு ஆற்றல் தரும் தெய்வம். \n\nஇந்த நூலில் 32 கட்டளைக்கலித்துறைப் பாடல்கள் உள்ளன. \n\nபகைவனுக்குக் கொடுமையான தண்டனை வழங்குக எனக் கேட்டுக்கொள்ளும் 10 பாடல்கள் இதில் பிற்காலத்தில் மேலும் சேர்க்கப்பட்டுள்ளன. \n\nபாடல்கள் சிறந்த நடையில் அமைந்துள்ளன. \nபாடல்கள் பின் வருமாறு.\n\n...வராகி மலை முற்றும் ...\n\n"}
{"id": "150015", "url": "https://ta.wikipedia.org/wiki?curid=150015", "title": "பக்க விளைபொருள்", "text": "பக்க விளைபொருள்\n\nயாதாயினுமொரு பொருளின் உற்பத்திச் செயன்முறையின் போது அல்லது ஒரு வேதியியல் தாக்கச்செயற்பாட்டின் போது அதன் இடைநடுவில் அல்லது முடிவில் தோன்றும் முதன்மை உற்பத்திப்பொருள் அல்லாத ஏனைய விளைபொருள்கள் பக்கவிளைபொருள்கள் எனப்படும். பக்கவிளைபொருள்கள் பயன்பாடுடையாதாகவோ, சந்தைப் பெறுமதி கொண்டதாகவோ அல்லது பயனற்ற கழிவாகவோ இருக்கலாம்.\n\nஅனைத்துலக சக்தி முகவரகம (International Energy Agency) வாழ்க்கை வட்டப் பகுப்பாய்வு வரைவிலக்கணத்தில் பின்வரும் விடயங்களைக் குறிப்பிடுகின்றது.\n"}
{"id": "150017", "url": "https://ta.wikipedia.org/wiki?curid=150017", "title": "கால்பந்து கூட்டிணைவுக் கோப்பை", "text": "கால்பந்து கூட்டிணைவுக் கோப்பை\n\nகால்பந்து கூட்டிணைவுக் கோப்பை (Football League Cup), அல்லது பொதுவாக அறியப்படும் \"கூட்டிணைவுக் கோப்பை\" (League Cup), ஆனது இங்கிலாந்தின் கால்பந்து கூட்டமைப்புப் போட்டியாகும். எஃப் ஏ கோப்பையைப் போன்றே இதுவும் \"தோற்றால் வெளியே\" (ஒற்றை வெளியேற்றம்) முறையில் நடத்தப்படுகிறது. ஆனால் எஃப் ஏ கோப்பையைப் போலன்றி, 2008-09 பருவத்தில் 762 அணிகள் பங்குபெற்றன, இதில் 92 அணிகள் மட்டுமே பங்கேற்கும் - 20 முதன்மை கூட்டிணைவு அணிகளும், இப்போட்டியை நடத்தும் கால்பந்து கூட்டிணைவிலிருந்து 72 அணிகளும் பங்கேற்கும்.\nமேலும் எஃப் ஏ கோப்பையைப் போலன்றி, இதன் அரையிறுதிப் போட்டிகள் இரண்டு கட்டங்களில் நடைபெறுகிறது. அதில் வெற்றிபெறுவோர், கூட்டிணைவு அட்டவணைப்படி யூஈஎஃப்ஏ வாகையர் கூட்டிணைவுக்கு தகுதிபெறவில்லையெனில், யூஈஎஃப்ஏ யூரோப்பா கூட்டிணைவுக்குத் தகுதிபெறுவர். அங்ஙனம் அரையிறுதியில் வெற்றிபெற்றவர் யூஈஎஃப்ஏ வாகையர் கூட்டிணைவுக்கு தகுதிபெற்றிருந்தால், ஐரோப்பியப் போட்டிகளுக்குத் தகுதிபெறாமல் கூட்டிணைவுப் பட்டியலில் உயர் நிலையில் இருப்பவர், ஐரோப்பிய போட்டிக்குத் தகுதிபெற்றவராகிவிடுவர். கால்பந்து கூட்டிணைவுக் கோப்பையின் நடப்பு வாகையர் லிவர்பூல் கால்பந்து கழகத்தினராவர்.\n"}
{"id": "150024", "url": "https://ta.wikipedia.org/wiki?curid=150024", "title": "முசுலிம் சகோதரத்துவம்", "text": "முசுலிம் சகோதரத்துவம்\n\nமுசுலிம் சகோதரத்துவ சமூகம் (\"The Society of the Muslim Brothers\", , பெரும்பாலும் சுருக்கமாக \"சகோதரத்துவம்\" அல்லது \"MB\") உலகின் மிகவும் செல்வாக்குடைய , பெரும் இசுலாமிய இயக்கங்களில் ஒன்றாகும். பல அரபு நாடுகளில் பெரும் எதிர்கட்சியாக விளங்குகின்ற இச்சமூகம் எகிப்தில் 1928ஆம் ஆண்டில் இசுலாமிய அறிஞரும் பள்ளியாசிரியருமான ஹசன் அல்-பன்னாவால் நிறுவப்பட்டது. இரண்டாம் உலகப் போரின் இறுதிகட்டத்தில் முசுலிம் சகோதரத்துவத்தில் இரண்டு மில்லியன் உறுப்பினர்கள் இருந்ததாக மதிப்பிடப்படுகிறது. இதன் கருத்தாக்கங்கள், \"இசுலாமிய ஈகைப் பணியுடன் அரசியல் செயல்முனைப்பு\", அரபு உலகெங்கும் பரவியதுடன் பிற இசுலாமிய குழுக்களிடமும் தாக்கத்தை ஏற்படுத்தியது. உலகளவில் பயன்படுத்தப்படும் இதன் மிகவும் புகழ்பெற்ற முழக்கம் \"இசுலாமே தீர்வு\" என்பதாகும்.\n\"முசுலிம் குடும்பம், தனிநபர்,சமூகம் ...மற்றும் நாட்டின் வாழ்வை ஒழுங்குபடுத்தும் ஒரே உய்வுத்துணையாக ...\" திருக்குர்ஆன் மற்றும் சுன்னாவை ஆக்குவதே தனது கொள்கையாக சகோதரத்துவம் அறிவித்துள்ளது. இந்த இயக்கம் அலுவல்முறையாக தனது கொள்கைகளை நிலைநாட்ட வன்முறை வழிகளை எதிர்க்கிறது; இருப்பினும் இச்சமூகத்தில் முன்பு படைசார் பிரிவு இருந்ததையும் இனப்படுகொலை, குண்டுவெடிப்புகள் மற்றும் அரசியல் எதிரிகளின் கொலைகளில் இதன் உறுப்பினர்கள் ஈடுபட்டதையும் சுட்டி இதன் எதிர்ப்பாளர்கள் இதனை ஓர் வன்முறை இயக்கமாக விவரிக்கின்றனர். குறிப்பாக இந்தச் சமூகத்தை நிறுவிய ஹசன் அல்-பன்னா மற்றும் எகிப்திய பிரதமர் மகமது அன்-நுக்ராஷி பாஷா கொலை செய்யப்பட்டதைச் சுட்டுகின்றனர். அதே நேரம் ஆயுதமேந்திய ஜிகாத்தை விட மக்களாட்சித் தேர்தல்களை ஆதரிப்பதற்காக இந்த இயக்கத்தை அல் காயிதா எதிர்க்கிறது.\nமுசுலிம் சகோதரத்துவம் துவக்கத்தில் இசுலாமை கற்பித்தும் கல்வி புகட்டியும் மருத்துவமனைகளை நிறுவியும் வணிக வளாகங்களை நிறுவியும் ஓர் சமய சமூக அமைப்பாக விளங்கியது. செல்வாக்குப் பெறத் தொடங்கியவுடன் 1936இல் எகிப்தில் பிரித்தானிய ஆட்சியை எதிர்த்தது. இந்த காலகட்டத்தில் சகோதரத்துவ உறுப்பினர்கள் வன்முறைச் செயல்களில் ஈடுபட்டதாக கூறப்படுகிறது. முதல் அரபு-இசுரேல் போரில் தோல்வியடைந்ததைத் தொடர்ந்து எகிப்திய அரசு இச்சமூகத்தை கலைத்து இதன் உறுப்பினர்களைக் கைது செய்தது. 1952ஆம் ஆண்டு நிகழ்ந்த எகிப்து புரட்சியை ஆதரித்தது. ஆனால் எகிப்தின் குடியரசுத் தலைவரைக் கொலை செய்ய முயன்றதால் மீண்டும் தடை செய்யப்பட்டது. மற்ற நாடுகளிலும், குறிப்பாக சிரியாவில், முசுலிம் சகோதரத்துவம் தடை செய்யப்பட்டுள்ளது.\nமுசுலிம் சகோதரத்துவ உறுப்பினர்கள் தங்கள் வருமானத்தில் ஒரு பகுதியைச் சமூகத்திற்கு வழங்க கடமைப்பட்டுள்ளனர். இந்தப் பங்களிப்புகளில் சவூதி அரேபியா மற்றும் பிற எண்ணெய்-வள நாடுகளில் பணியாற்றும் உறுப்பினர்களிடமிருந்து பெறப்படுவதும் அடக்கம் .\n\n\n"}
{"id": "150029", "url": "https://ta.wikipedia.org/wiki?curid=150029", "title": "நாடுகளின் வெளிக்கடன் பட்டியல்", "text": "நாடுகளின் வெளிக்கடன் பட்டியல்\n\nநாடுகளின் வெளிக்கடன் பட்டியல் நாடுகளின் வெளிக்கடனுக்கும் அதன் மொத்த உள்நாட்டு உற்பத்திக்கும் உள்ள விகிதங்களை விளக்கும் பட்டியல்.\n\n\n"}
{"id": "150031", "url": "https://ta.wikipedia.org/wiki?curid=150031", "title": "இசுரேலிய பாதுகாப்புப் படைகள்", "text": "இசுரேலிய பாதுகாப்புப் படைகள்\n\nஇசுரேலிய பாதுகாப்புப் படைகள் (ஐடிஎப்; , \"அர்த்தம்.\" \"இசுரேலுக்கான பாதுகாப்பு படை\"; ; ), இசுரேலில் பொதுவாக எபிரேய மொழியில் அறியப்படும் \"சாகல்\" (), என்பன இசுரேலிய அரசாங்கத்தின் படைகளாகும். அவை இசுரேலிய இராணுவம், இசுரேலிய விமானப்படை, இசுரேலிய கடற்படை என்பவற்றைக் கொண்டுள்ளன. இது இசுரேலிய பாதுகாப்பு படையினரின் அடிப்படையானதும், இசுரேலுக்குள் பொதுத்துறை சார் ஆட்சி எல்லை அற்றதுமாகும். இவை இசுரேல் பாதுகாப்பு அமைச்சரின் கீழ் இயங்கும் முப்படைத் தளபதியை தலைமையாகக் கொண்டுள்ளன.\n\n26 மே 1948ம் ஆண்டில் பாதுகாப்பு அமைச்சர் டேவிட் பென்-குரியனின் உத்தரவின்படி, ஹகானா துனை இராணுவப் படை குழுவிலிருந்து படைக்கு கட்டாய ஆட்சேர்க்கும் இராணுவமாக போராளிக் குழுக்களான இர்குன், லெகி என்பவற்றை உள்வாங்கி உத்தியோகபூர்வமாக இசுரேலிய பாதுகாப்புப் படைகள் உருவாக்கப்பட்டன. இசுரேலிய பாதுகாப்புப் படைகள் எல்லா நாடுகளிலுமுள்ள இராணுவம் போன்று முக்கிய இராணுவ நடவடிக்கை மேற்கொண்ட இசுரேலிய ஆயுதப்ப் படைகளாக சேவையாற்றியுள்ளது. அவற்றில் குறிப்பிடத்தக்க இராணுவ நடவடிக்கைகளாக இவற்றைக் கொள்ளலாம்: இசுரேலிய விடுதலைப் போர் (1948–1949), பழிக்குப்பழிப் படை நடவடிக்கைகள் (1950s–1960s), சூயெசு நெருக்கடி (1956), ஆறு நாள் போர் (1967), தேய்வழிவுப் போர் (1967–1970), யோம் கிப்பூர்ப் போர் (1973), 1978 தென் லெபனான் போர் (1978), முதலாவது லெபனான் போர் (1982), தென் லெபனான் போர் (1982–2000) (1982–2000), முதல் தடுப்பெழுச்சிப் போராட்டம் (1987–1993), இரண்டாம் தடுப்பெழுச்சிப் போராட்டம் (2000–2005), இரண்டாவது லெபனான் போர் (2006), காசா போர் (2008–2009) மற்றும் பிற போர்கள். குறுகிய காலத்தில் இசுரேலிய பாதுகாப்புப் படைகள் ஈடுபட்ட போர்களின் எண்ணிக்கை, எல்லை முரண்பாடுகள் என்பன அவற்றை உலகிலுள்ள அதிக சமர் பயிற்சி (அனுபவம்) பெற்ற இராணுவங்களில் ஒன்றாக்கியுள்ளது. அதேவேளை அவை மூன்று முன்நிலைகளில் இயங்குகின. அவை முறையே, வடக்கில் லெபனானுக்கும் சிரியாவுக்கு எதிராகவும், கிழக்கில் யோர்தானுக்கும் ஈராக்கிற்கும் எதிராகவும், தெற்கில் எகிப்துக்கு எதிராகவும் ஆகும். 1979 எகிப்து-இசுரேல் சமாதான ஒப்பந்தத்தின் பின், அவை கவனத்தை தென் லெபனான் மற்றும் பாலஸ்தீன நிலப்பகுதி திருப்பியுள்ளன.\n\nஇசுரேலிய பாதுகாப்புப் படைகள் பல வழிகளிலும் உலகிலுள்ள பல ஏனைய ஆயுதப் படைகளிலிருந்து வேறுபடுகின்றன. இராணுவ, கடற்படை மற்றும் விமானப்படை என்பனவற்றினிடையே நெருக்கமான தொடர்பைப் பேணுவதிலிருந்து, அவற்றின் கட்டமைப்புக்குள் பெண்களை கட்டாய இராணுவ ஆட்சேர்ப்புக்குள் உள்வாங்குதல் ஆகியன வேறுபாடுகளாகும். இவை ஆரம்பித்ததிலிருந்து இசுரேலின் தனித்துவ பாதுகாப்பு சூழலுக்கு ஏற்ப வடிவமைக்கப்பட்டுள்ளன. இசுரேலிய சமூகத்தில் மிக முக்கியமானவற்றில் நிறுவனங்களில் ஒன்றான இசுரேலிய பாதுகாப்புப் படைகள், அந்நாட்டின் பொருளாதாரம், கலாச்சாரம், அரசியல் ஆகியவற்றில் தாக்கம் செலுத்துகின்றன. 1965 இல் கல்விக்கு பங்களித்ததற்காக இசுரேலிய பாதுகாப்புப் படைகள் இசுரேலிய பரிசு விருதைப் பெற்றன. இசுரேலின் அபிவிருத்தி செய்யப்படும் தொழில் நுட்பங்கள் சிலவற்றை இவை பாவிக்கின்றன. அவற்றில் பல குறிப்பாக இசுரேலிய பாதுகாப்புப் படைகளின் தேவைக்கேற்பவே பொருத்தமாகின்றன. மேர்கவா கவசவாகனம், உயர் தொழில் நுட்ப ஆயுத முறைகள், இரும்புக் குவிமாடம், ரோபி எதிர்ச்செயற்பாடு, கலில் மற்றும் டவோர் தாக்குதல் சுடுகலன் ஆகிய இவற்றில் குறிப்பிடத்தக்கன. இசுரேலிய கண்டுபிடிப்பான சுடுகலன் உசி 1954 முதல் 2003 வரை இசுரேலிய பாதுகாப்புப் படைகளால் பாவிக்கப்பட்டது. 1967 இல் இருந்து அமெரிக்க ஐக்கிய நாடுகளுடன் இசுரேலிய பாதுகாப்புப் படைகள் நெருக்கமாக இராணுவ உறவைக் கொண்டுள்ளன. அத்துடன் அபிவிருத்தி உடன்பாட்டையும் கொண்டுள்ளன. இவற்றில் எப்-15ஐ சண்டை விமானம், THEL சீரொளி பாதுகாப்பு முறை, ஈட்டி ஏவுகணை பாதுகாப்பு முறை ஆகியனவும் அடங்கும். \n\nSection::::சொல்லிலக்கணம்.\nஇசுரேலிய அமைச்சரவை “இசுரேலின் பாதுகாப்பிற்கான இராணுவம்” எனும் எபிரேய அர்த்தமுள்ள “இசுரேலிய பாதுகாப்புப் படைகள்” (), \"Tzva HaHagana LeYisra'el\", எனும் பெயரை 26 மே 1948 அன்று சட்டபூர்வமாக உறுதி செய்தது. \n\nSection::::அமைப்பு.\nஇசுரேலிய பாதுகாப்புப் படைகளின் சகல பிரிவுகளும் ஒரு தனி பிரதம தளபதிக்கு பதில் சொல்ல வேண்டியன. இவர் பாதுகாப்பு அமைச்சருக்கும் பிரதமருக்கும் அமைச்சரவைக்கும் அறிக்கையிப்பார். பாதுகாப்பு அமைச்சரின் சிபார்சுக்கு ஏற்ப அமைச்சரவையினால் இவர் மூன்று வருடங்களுக்கு நியமிக்கப்படுவார். ஆனால், அரசாங்கம் வாக்கு மூலம் இவருடைய சேவையை நான்கு அல்லது ஐந்து வருடங்களுக்கு கூட்ட முடியும். \n\nSection::::கட்டமைப்பு.\nஇசுரேலிய பாதுகாப்புப் படைகளின் கட்டமைப்பு பின்வருமாறு காணப்படும்.\n\n\nSection::::படைக்கலம்.\nஇராணுவ தலைமையகம்\n\nவான் மற்றும் வான்வெளி படைக்கலம்\n\nகடல் படைக்கலம்\n\nSection::::ஏனைய பிரிவுகள்.\nஇராணுவம்:\nபொதுமக்கள்:\n\nSection::::பிரிவுகள்.\nஇசுரேலிய பிரதம தளபதி\n"}
{"id": "150036", "url": "https://ta.wikipedia.org/wiki?curid=150036", "title": "சௌந்தரிய லகரி", "text": "சௌந்தரிய லகரி\n\nசௌந்தரிய லகரி (சௌந்தர்ய லகரி) என்னும் நூல் வீரை கவிராச பண்டிதர் இயற்றிய நூல்களில் ஒன்று. \n\nஒன்பதாம் நூற்றாண்டில் வாழ்ந்த ஆதிசங்கரர் அம்பிகையைப் புகழ்ந்து வடமொழியில் ஒரு நூல் எழுதினார். அது 100 சுலோகங்களைக் கொண்டது. முதல் 40 சுலோகங்கள் அம்பிகையின் அருளைப் புகழ்கின்றன. இது ஆனந்த லகரி (ஆனந்த வெள்ளம்). அடுத்த 60 சுலோகங்கள் அம்பிகையின் அழகைப் புகழ்கின்றன. அது சௌந்தரிய லகரி (அழகு வெள்ளம்). \n\nஇதனை மொழிபெயர்த்து வீரை கவிராச பண்டிதர் தமிழில் எழுதினார்.\n\nவடமொழி நூலிலுள்ள பகுப்பைப் போலவே 40, 60 என்னும் பகுப்பு தமிழ்நூலிலும் உள்ளது. \n\nநூலின் பாங்கைக் காட்டும் பாடல் ஒன்று எடுத்துக்காட்டுக்குத் தரப்படுகிறது.\n\nசிவமெனும் பொருளும் ஆதி சத்தியொடு \nஇவள் பிரிந்திடில் இயங்குதற்கும் அரிது\nதவபெரும் புவனம் எவ் வகைத் தொழில்\nஅவனியின் கண் ஒரு தவமிலார் பணியல்\n"}
{"id": "150038", "url": "https://ta.wikipedia.org/wiki?curid=150038", "title": "விடுதலை மற்றும் நீதிக் கட்சி", "text": "விடுதலை மற்றும் நீதிக் கட்சி\n\nவிடுதலை மற்றும் நீதிக் கட்சி (\"Freedom and Justice Party\" , FJP, , \"Ḥizb Al-Ḥurriya wa Al-’Adala\") எகிப்து நாட்டிலுள்ள ஓர் இசுலாமிய அரசியல் கட்சி ஆகும். இந்தக் கட்சி பொதுவாக தன்னாட்சியுடன் செயல்பட்டாலும் எகிப்தின் முசுலிம் சகோதரத்துவத்துடன் நெருங்கியத் தொடர்பு கொண்டது. 2011 எகிப்திய புரட்சியை அடுத்து இக்கட்சி உருவானது. இதன் தலைவராக உள்ள முகம்மது முர்சி 2012 எகிப்துக் குடியரசுத் தலைவர் தேர்தலில் போட்டியிட்டு முதற்கட்டத்தில் தகுதி பெற்றுள்ளார்.\n\n"}
{"id": "150044", "url": "https://ta.wikipedia.org/wiki?curid=150044", "title": "இந்தியத் திரைப்பட நடிகர்கள் பட்டியல்", "text": "இந்தியத் திரைப்பட நடிகர்கள் பட்டியல்\n\nஇந்தியத் திரைப்படத்துறை நடிகர்களின் பட்டியல்\n\n\n\n\n\n\n\n\n\n\n\n"}
{"id": "150050", "url": "https://ta.wikipedia.org/wiki?curid=150050", "title": "கனமூலம்", "text": "கனமூலம்\n\nகணிதத்தில், ஒரு எண்ணின் கனமூலம் (cube root) formula_1 அல்லது x ஆல் குறிக்கப்படும், இது \"a\" = \"x\" ஆகுமாறுள்ள எண்ணாகும்.\n\nஅனைத்து மெய்யெண்களிற்கும் (சுழியம் தவிர) சரியாக ஒரு மெய்க் கனமூலம் மற்றும் உடன்புணரிகளான சிக்கலெண் தீர்வுகள் ஒரு சோடி உண்டு. அனைத்து சுழியமல்லா சிக்கலெண்களிற்கு மூன்று வெவ்வேறு சிக்கல் கனமூலங்கள் உண்டு.\n\nஎடுத்துக்காட்டு:\n\n\n8 இன் மூன்று கனமூலங்கள்:\n\nஇவற்றுள் 8 இன் மெய்க் கனமூலம் 2. மற்ற இரு கனமூலங்களும் உடன்புணரிகளான சிக்கலெண்களாக உள்ளன.\n\n\nஇதில் மூன்று கனமூலங்களுமே சிக்கலெண்களாக உள்ளன.\n\nகனமூலச் செயற்பாடு, கூட்டல் மற்றும் கழித்தலுடன் சேர்ப்புப் பண்பு, பங்கீட்டுப் பண்பினைக் கொண்டிருக்காது.\n\nகனமூலச் செயற்பாடு, மெய்யெண்களில் அடுக்கேற்றத்துடன் சேர்ப்புப் பண்பிணையும் பெருக்கல் மற்றும் வகுத்தலுடன் பங்கீட்டுப் பண்பினையும் கொண்டிருக்கிறது. சிக்கலெண்களைக் கருத்தில் கொண்டால் இது எல்லா சந்தர்ப்பங்களிலும் உண்மையல்ல.\n\nஉதாரணம்:\n\nஆனால்\n\nகிபி 499 களில் வாழ்ந்த இந்தியக் கணிதவியலாளரும் வானியலாளருமான ஆரியபட்டர் தனது ஆர்யபட்டியம் என்ற நூலில் (பிரிவு 2.5) பல இலக்கங்களைக் கொண்ட எண்களின் கனமூலம் காண்பதற்கான வழிமுறையைத் தந்துள்ளார்.\n"}
{"id": "150052", "url": "https://ta.wikipedia.org/wiki?curid=150052", "title": "பழனி. பெரியசாமி", "text": "பழனி. பெரியசாமி\n\nமுனைவர் பழனி. பெரியசாமி தமிழகத் தொழிலதிபர். நாமக்கல் மாவட்டம் முத்துகாபட்டியை சேர்ந்த இவர், பிஜிபி குழுமத்தின் அதிபர் ஆவார். 2011-2012 ஆண்டின் பத்மஸ்ரீ ம.பொ.சி விருந்தினை பெற்றார்.\n\n\n\n"}
{"id": "150053", "url": "https://ta.wikipedia.org/wiki?curid=150053", "title": "ஸ்ரீவில்லிபுத்தூர் வனவிலங்கு சரணாலயம்", "text": "ஸ்ரீவில்லிபுத்தூர் வனவிலங்கு சரணாலயம்\n\nஸ்ரீவில்லிபுத்தூர் வனவிலங்கு சரணாலயம் மேற்குத் தமிழ்நாட்டில் 480 சதுரகிலோ மீட்டர் பரப்பளவில் அமைந்துள்ளது. இதனை நரைத்த அணில் வனவிலங்கு சரணாலயம் என்றும் அழைப்பர். நரை அண‍ில் எனப்படும் மலை அணில் வகையைப் பாதுகாக்க 1989இல் துவக்கப்பட்டது.\n\nSection::::அமைவிடம்.\nஇவ் உய்விடம் விருதுநகர், மதுரை மாவட்டம், மேற்குப் பகுதியில் 480 சதுர கி.மீ. பரப்பளவில் அமைந்துள்ளது. இவ்உய்வகத்தின் மேற்கில் கேரளத்தின் பெரியாறு புலிகள் காப்பகமும், வடமேற்கில் மேகமலை காப்புக்காடும்,கிழக்கில் சிவகிரி காப்புக்காடும் சூழ்ந்துள்ளன.\n\nSection::::பேணுதல்.\nஇந்த சரணாலயத்தைப் பாதுகாக்க இடையூறாக இருப்பவை மனித ஆக்கிரமிப்பு, கால்நடைகளை வனப்பகுதியில் மேய்த்தல் மற்றும் காட்டுத்தீ ஆகியவையாகும். இதனுள் அமைந்துள்ள சில ஆன்மீக தலங்களுக்கு பல ஆயிரம் பக்தர்கள் வருகின்றனர். இங்கு வேட்டையாடுதல் தடுக்கப்பட்டதால் சாம்பல் நிற அணில்களில் எண்ணிக்கை அதிகரித்துள்ளது.\n\nSection::::புலிகளின் நடமாட்டம்.\nஇங்கு புலிகளின் நடமாட்டம் அதிகரித்து வருவதால் இதனைப் புலிகள் சரணாலயமாக அறிவிக்கவும் முயற்சி எடுக்கப்பட்டு வருகிறது.\n\nSection::::உயிரினங்கள்.\nஇங்கு நரை அணில், யானை, வேங்கைப் புலி, சிறுத்தை, வரையாடு, கடமான் அல்லது மிளா, கேளையாடு, முள்ளம்பன்றி, சோலைமந்தி, நீலகிரி கருமந்தி, வெள்ளை மந்தி, தேவாங்கு உள்ளிட்ட பல வகை பாலூட்டிகள் இருந்தாளும், இங்குத் தென்படும் நரை அணிலே இந்த உய்விடத்தின் சிறப்பு. 220 வகை பறவையினங்கள் இங்கே பதிவு செய்யப்பட்டுள்ளன. இவற்றில் 14 வகை ஓரிடவாழ்விகள் ஆகும்.\n"}
{"id": "150066", "url": "https://ta.wikipedia.org/wiki?curid=150066", "title": "வளர்நிலை", "text": "வளர்நிலை\n\nவளர்நிலை (Instar) என்பது பூச்சிகள் போன்ற கணுக்காலிகளில், அவை தமது பால் முதிர்ச்சி நிலையை அடைவதற்கு முன்னராக, ஒவ்வொரு தோலுரித்தல், உருமாற்ற நிகழ்வின்போதும் உருவாகும் விருத்தி நிலைகளில் ஒன்றாகும். கணுக்காலிகள் வளர்ச்சியடையவும், அல்லது ஒவ்வொரு புது வடிவத்தை எடுக்கவும் தமது புறவன்கூட்டை (exoskeleton) தோலுரித்தல் என்னும் நிகழ்வின் மூலம் அகற்ற வேண்டியுள்ளது. அவ்வாறான வெவ்வேறு வளர்நிலைகள் தமது அளவு, அமைப்பு, நிறம், உடல் துண்டங்களின் எண்ணிக்கை போன்றவற்றில் வேறுபாட்டைக் கொண்டிருக்கும். சில கணுக்காலிகள் தமது பால் முதிர்ச்சி நிலையை அடைந்த பின்னரும் தோலுரித்தல் மூலம் வேறு விருத்தி நிலைகளைக் கொண்டிருப்பினும், அவை வளர்நிலை என அழைக்கப்படுவதில்லை.\n\nபொதுவாக முழுமையான உருமாற்றத்துக்கு உட்படும் பூச்சிகளில் குடம்பி நிலையும், முழுமையற்ற உருமாற்றத்திற்கு உட்படும் பூச்சிகளில் அணங்குப்பூச்சிகளும் வளர்நிலைகள் என அழைக்கப்படும். ஆனால் சிலசமயம் இந்தக் குறிப்பிட்ட சொல்லானது கூட்டுப்புழு, முதிர்நிலை ஆகிய விருத்தி நிலைகளைக் குறிக்கவும் பயன்படலாம்.\n\nஒரு பூச்சியில் காணப்படும் வளர்நிலைகளின் எண்ணிக்கை குறிப்பிட்ட இனம், மற்றும் சூழலுக்கு ஏற்ப அமையும்.\n"}
{"id": "150067", "url": "https://ta.wikipedia.org/wiki?curid=150067", "title": "வயநாடு காட்டுயிர் காப்பகம்", "text": "வயநாடு காட்டுயிர் காப்பகம்\n\nவயநாடு காட்டுயிர் காப்பகம் இந்தியாவின் கேரள மாநிலத்தில் வயநாடு பகுதியில் உள்ள ஒரு காட்டுயிர் காப்பகம். இது மைசூரில் இருந்து சுல்த்தான் பத்தேரி செல்லும் வழியில் உள்ளது. வயநாடு காட்டுயிர் காப்பகமே கேரள மாநிலத்தின் இரண்டாவது பெரிய காப்பகம். இது \"முத்தங்கா காட்டுயிர் காப்பகம்\" என்றும் அழைக்கப்படுகிறது. இங்கு கடமா எனப்படும் காட்டு மாடு, யானை, மான், புலி முதலிய விலங்குகள் காணப்படுகின்றன. \n\nமேலும் மேற்குத் தொடர்ச்சி மலையில் மட்டுமே காணப்படும் அரிய வகை விலங்குகளும் பறவையினங்களும் உள்ளன. இது 1973-ஆம் ஆண்டு உருவாக்கப்பட்டது. இக்காப்பகத்தின் வடகிழக்குப் பகுதியில் கர்நாடகத்தைச் சேர்ந்த நாகர்கொளே, பந்திப்பூர் காப்பகங்களும் தென்கிழக்கில் தமிழகத்தின் முதுமலை காட்டுயிர் காப்பகமும் உள்ளது. இக்காப்பகத்தின் பரப்பளவு 345 சதுர கிலோ மீட்டர்கள்.\n"}
{"id": "150075", "url": "https://ta.wikipedia.org/wiki?curid=150075", "title": "பிக்ராம்சிங்", "text": "பிக்ராம்சிங்\n\nபிக்ராம்சிங் (General Bikram Singh), இந்தியத் தரைப்படை தளபதி ஆவார். இவர் 25வது தலைமை ராணுவ தளபதியாக மே 31, 2012 அன்று பதவியேற்றுள்ளார்.\nஇந்திய அரசியலில் சர்ச்சையை ஏற்படுத்திய ராணுவத் தலைமைத் தளபதி வி.கே. சிங் ஓய்வு பெற்றதை அடுத்து பிக்ராம்சிங் பதவியேற்றுள்ளார்.\n\n"}
{"id": "150077", "url": "https://ta.wikipedia.org/wiki?curid=150077", "title": "சைவ எல்லப்ப நாவலர்", "text": "சைவ எல்லப்ப நாவலர்\n\nசைவ எல்லப்ப நாவலர் 16-ஆம் நூற்றாண்டில் வாழ்ந்த பெரும்புலவர். எல் என்னும் சொல் வெளிச்சத்தைக் குறிக்கும். எல்லே இலக்கம் – தொல்காப்பியம் உரியியல் இதனால் எல்லப்பன் என்னும் பெயர் கதிரவனைக் குறிக்கும் பெயர் என்பதை உணரலாம்.\n\nஇவர் இயற்றிய புராண நூல்கள் ஆறு\nஇவர் இயற்றிய பிரபந்தங்கள் (சிற்றிலக்கியம்) எட்டு என்பர்.\nஇவற்றுள் முதல் மூன்றும் அச்சாகியுள்ளன. பின் ஐந்தும் கிடைக்கவில்லை.\n"}
{"id": "150079", "url": "https://ta.wikipedia.org/wiki?curid=150079", "title": "திருவருணை அந்தாதி", "text": "திருவருணை அந்தாதி\n\nதிருவருணை அந்தாதி என்னும் நூல் சைவ எல்லப்ப நாவலர் என்பவரால் பாடப்பட்டது. காலம் 16-ஆம் நூற்றாண்டு. அந்தாதி என்பது சிற்றிலக்கிய வகைகளில் ஒன்று; அருணை என்பது திருவண்ணாமலையைக் குறிக்கும்.\n\nதிருவண்ணாமலையின் புகழைப் பாடும் சிற்றிலக்கியங்கள் பல. அவற்றுள் காலத்தால் முந்தியது இந்தத் திருவருணை அந்தாதி. அடுத்து வந்தது அருணகிரி வெண்பா அந்தாதி. இதனை இயற்றியவர் குகை நமச்சிவாயர்.\n\nதிருவருணை அந்தாதியில் 100 கட்டளைக்கலித்துறைப் பாடல்களும், இரண்டு காப்புச் செய்யுள்களும் உள்ளன. \n\nஎடுத்துக்காட்டுப் பாடல்\n"}
{"id": "150082", "url": "https://ta.wikipedia.org/wiki?curid=150082", "title": "அருணகிரி வெண்பா அந்தாதி", "text": "அருணகிரி வெண்பா அந்தாதி\n\nஅருணகிரி அந்தாதி என்னும் நூலின் ஆசிரியர் குகை நமச்சிவாயர். இதன் காலம் 16-ம் நூற்றாண்டு\n\nதிருவண்ணாமலைச் சிவனைப் போற்றும் 100 வெண்பாக்கள் அந்தாதியாக வரும் நூல் இது. இந்த நூற்றாண்டில் இந்த ஊரைப்பற்றி எழுந்த வேறு இரண்டு நூல்கள்: அருணாசல புராணம், அருணகிரிப் புராணம். இவற்றில் அருணகிரி வெண்பா அந்தாதி பாடிய குகை நமச்சிவாயர் தாம் குகையில் சிலகாலம் வாழ்ந்ததை இந்த நூலில் குறிப்பிடுகிறார்.\n\n<poem>\nஎன்றும் அருணேசன் இருபதத்தை நம்பாதார்\nகுன்றில் வனத்தில் குகையதனில் – சென்று\nதிரிந்தேன், பலமருந்து தின்றுசில காலம்\nஇருந்தேன் இராமலிருந் தேன்.\n</poem>\n\nஇவர் தேவாரம் பாடிய மூவரை மட்டும் தம் பாடல்களில் போற்றுகிறார். திருவாசகம் பாடிய மாணிக்கவாசகரைக் குறிப்பிடவில்லை. \n\nமனம் அடங்கச் சிவனை நினை எனக் கூறும் இவரது பாடல்\n\n<poem>\nசும்மா கிடக்குமோ சோணா சலன்பாதம்\nஅம்மால் விரிஞன் அறிகிலார் – நம்மால்\nஇருந்துகதை சொன்னக்கால் என்னாகும் நெஞ்சே\nபொருந்த நினையாத போது.\n</poem>\n\n"}
{"id": "150085", "url": "https://ta.wikipedia.org/wiki?curid=150085", "title": "அணங்கு (உயிரியல்)", "text": "அணங்கு (உயிரியல்)\n\nஉயிரியலில் அணங்கு (Nymph) எனப்படுவது, படிப்படியாக உருமாற்றத்துக்கு உட்படும் சில முதுகெலும்பிகளில், கருமுட்டையில் தொடங்கி, பால் முதிர்ச்சி அடைந்து முதிர்நிலையை அடையும்வரை தோன்றும் பல இடை வளர்நிலைகளைக் குறிக்கும். முக்கியமாக முழுமையற்ற உருமாற்றத்துக்கு உட்படும் பூச்சிகளின் விருத்தியின்போது இந்த அணங்குப்பூச்சிகள் உருவாகும். இந்த அணங்குப்பூச்சிகள், முழுமையான உருமாற்றம் நிகழும் பூச்சிகளில் உருவாகும் வளர்நிலையான குடம்பிகளைப் போலன்றி, பால் முதிர்ச்சியடைந்து உருவாகும் முதிர்நிலைப் பூச்சிகளை உருவத்தில் ஒத்தவையாக இருக்கும். மேலும் இந்த அணங்குப்பூச்சிகளில் தோலுரித்தல் மூலம் கூட்டுப்புழு உருவாவதில்லை. இறுதி அணங்குப்பூச்சியில் இருந்து, இறுதியான தோலுரித்தல் நிகழ்வின் மூலம் பால் முதிர்ச்சியடைந்த முதிர்நிலை தோன்றும்.\n"}
{"id": "150091", "url": "https://ta.wikipedia.org/wiki?curid=150091", "title": "திருவருணைக் கலம்பகம்", "text": "திருவருணைக் கலம்பகம்\n\nதிருவருணைக் கலம்பகம் என்னும் நூல் சைவ எல்லப்ப நாவலர் என்பவரால் பாடப்பட்டது. இதன் காலம் 16-ஆம் நூற்றாண்டு. கலம்பகம் என்பது சிற்றிலக்கிய வகைகளில் ஒன்று; அருணை என்பது திருவண்ணாமலையைக் குறிக்கும். திருவண்ணாமலையின் புகழைப் பாடும் சிற்றிலக்கியங்கள் பலவற்றுள் இந்த நூலும் ஒன்று.\n\nதிருவருணைக் கலம்பகத்தில் 100 பாடல்களும், இரண்டு காப்புச் செய்யுள்களும் உள்ளன.\nதமழிலுள்ள சிறப்பான கலம்பகங்களில் ஒன்றாக இது கருதப்படுகிறது. இதற்குக் காரணம் உண்டு. வசணந்தி மாலை என்னும் பாட்டியல் நூல் 18 கலம்பக உறுப்புகளைக் குறிப்பிடுகிறது. இந்தக் கலம்பகம் மேலும் சில உறுப்புகளை இணைத்துக் கொண்டுள்ளது. பிச்சி, குற்றி, இடைச்சி, வலைச்சி, குறம், மடல் ஆகியவை புதிதாக இதில் இணைத்துக் கொள்ளப்பட்டவை.\n\n\nSection::::எடுத்துக்காட்டுப் பாடல்.\nமற்றொரு பாடல் பகுதி\n\n"}
{"id": "150099", "url": "https://ta.wikipedia.org/wiki?curid=150099", "title": "அன்னம்", "text": "அன்னம்\n\nஅன்னம் () (\"Swan\") என்பது \"அனாடிடே\" குடும்பத்தைச்சேர்ந்த ஒரு பறவையாகும். இவற்றில் 6-7 வகையானவை உண்டு. அவை \"அனாசெரினே\" எனும் துணைக்குடும்பத்தைச் சேர்ந்தவை. எனினும் அவை வழமையான அன்னங்களிலிருந்து வேறுபட்டவை. இவை முட்டையிட்டு குஞ்சு பொரிப்பதன் மூலம் இனம்பெருக்குகின்றன. இவை 3 தொடக்கம் 8 வரை முட்டையிடுகின்றன. இவை தனது குறித்த ஜோடியுடனேயே வாழ்க்கை நடத்தும். சில வேளைகளில் ஜோடிகள் பிரிவதும் உண்டு.\n\nஇவை பொதுவாக குளிரான நாடுகளிலேயே அமைதியான நீர் ஏரிகளில் வாழ்கின்றன. இவை அருகிவரும் அழகிய பறவையினமாகும். இலங்கை இந்தியா போன்ற வெப்ப வலய நாடுகளில் இவை அருகியிருப்பினும் ஏனைய சில ரோப்பிய நாடுகளில் இன்னும் வாழ்கின்றன.\nஅன்னப் பட்சி இற்கு இந்தியப் பழங்கதைகளில் கற்பனையான, அபூர்வமான இயல்புகள் பல ஏற்றிச் சொல்லப்பட்டுள்ளன. பாலில் கலந்துள்ள நீரை விடுத்துப் பாலை மட்டும் குடிக்கின்ற பண்பு இதற்கு இருப்பதாகக் கூறப்படுவது இவற்றுள் ஒன்று. இது ஒரு மங்களகரமான குறியீடாகக் கொள்ளப்படுவதன் காரணமாக மரபுவழி அலங்காரங்களிலும், சிற்பம், ஓவியம் முதலிய கலைகளிலும் அன்னப் பட்சிக்கு முக்கிய இடம் உண்டு. இந்துக்களுக்கு மட்டுமன்றி பௌத்தர்களுக்கும் அன்னப்பட்சி மங்களமான ஒன்றாகும். இதனால் பௌத்த வழிபாட்டுத்தலங்களில் காணப்படும் அலங்காரங்களில் அன்னப் பட்சியின் உருவம் பரவலாகப் பயன்படுத்தப்பட்டுள்ளதைக் காணலாம்.\n\nSection::::இலக்கியங்களில் அன்னம்.\nசங்க இலக்கியச் சான்றுகளின்படி நோக்கினால் அன்னம் நீரிலும் நிலத்திலும் வாழ்ந்த ஒரு பறவை.\n\n"}
{"id": "150101", "url": "https://ta.wikipedia.org/wiki?curid=150101", "title": "புதிய கீதை", "text": "புதிய கீதை\n\nபுதிய கீதை (\"Pudhiya Geethai\") என்பது 2003ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் புதுமுகமான கே. பி. சகனின் இயக்கத்திலும் திரைக்கதையிலும் விசயை முதன்மைக் கதைமாந்தராகக் கொண்டு வெளிவந்துள்ளது. இந்தத் திரைப்படமே அமீசா பட்டேல் நடித்த ஒரேயொரு தமிழ்த் திரைப்படம்.\n"}
{"id": "150106", "url": "https://ta.wikipedia.org/wiki?curid=150106", "title": "செல்சீ கால்பந்துக் கழகம்", "text": "செல்சீ கால்பந்துக் கழகம்\n\nசெல்சீ கால்பந்துக் கழகம் (\"Chelsea Football Club\") இலண்டன் ஃபுல்ஹாமில் அமைந்துள்ள ஓர் ஆங்கில கால்பந்தாட்டக் கழகமாகும். 1905ஆம் ஆண்டில் நிறுவப்பட்ட இந்தக் கழகம் முதன்மைக் கூட்டிணைவுப் போட்டிகளில் பங்கெடுத்து வருவதுடன் பெரும்பாலான காலத்தில் கூட்டிணைவின் மேல்நிலை கழகங்களில் ஒன்றாக விளங்கி வருகிறது. 41,837-இருக்கைகள் கொண்ட இசுடாம்போர்டு பிரிட்ஜ் விளையாட்டரங்கம் தொடக்கம் முதலே இவர்களின் தாய் அரங்கமாக விளங்குகிறது. 2003 முதல் உருசிய பெருஞ்செல்வர் ரோமன் அப்ரமோவிச் இக்கழகத்தின் உரிமையாளராக இருந்து வருகிறார்.\n\nசெல்சீ 1955ஆம் ஆண்டில் முதல்முறையாக கூட்டிணைவு வாகையாளர் பட்டத்தை வென்றது. தொடர்ந்து 1960களிலும் 1970கள்,1990கள் மற்றும் 2000களில் பல வெற்றிகளைப் பெற்றுள்ளது. செல்சீயின் வரலாற்றில் கடந்த பத்தாண்டுகள் மிகவும் வெற்றிகரமான காலமாக அமைந்திருந்தது; 2010இல் முதல்முறையாக கூட்டிணைவு முதலிடத்தையும் எஃப்.ஏ கோப்பையையும் (இது \"இரட்டை வெற்றி\" எனப்படும்) வென்றது. 2012இல் முதல்முறையாக ஐரோப்பிய வெற்றியாளர் கோப்பையை வென்றது. மொத்தமாக, செல்சீ ஆங்கில கூட்டிணைவு வாகையாளராக நான்கு முறையும் எஃப் ஏ கோப்பையை ஏழு முறையும், கூட்டிணைவுக் கோப்பையை நான்கு முறையும் யூஈஎஃப்ஏ கோப்பை வெற்றியாளர்களின் கோப்பையை இரண்டு முறையும் யூஈஎஃப்ஏ வாகையாளர் கூட்டிணைவு வாகையாளராக ஒருமுறையும் வென்றுள்ளனர்.\n\nசெல்சீயின் வழமையான சீருடை வெள்ளை வண்ண காலுறைகளுடன் ரோயல் நீல வண்ணத்தில் சட்டைகளும் அரைக்காற் சட்டைகளுமாகும். இதனால் இக்கழகத்தின் அணி பரவலாக \"த புளூசு\" (நீலங்கள்) என அழைக்கப்படுகின்றனர். கழகத்தின் சின்னம் பல முறை மாற்றப்பட்டுள்ளது. தற்போதுள்ள சின்னம் 1950இல் அறிமுகப்படுத்தியதன் திருத்தப்பட்ட ஒன்றாகும். அனைத்துக் காலத்துக்குமான ஆங்கில கால்பந்துப் போட்டிகளுக்கான மிக உயர்ந்த பார்வையாளர் எண்ணிக்கைகளில் தொடர்ந்து ஐந்தாவது தரநிலையில் உள்ளது. 2011-12 பருவத்தில் சராசரியாக தங்கள் தாய் அரங்கில் 41,478 பார்வையாளர்களைக் கொண்டிருந்தது; இது முதன்மைக் கூட்டிணைவில் ஆறாவது மிக உயரிய எண்ணிக்கை ஆகும்.<ref name=\"11/12 attendances\"></ref>\n\n"}
{"id": "150111", "url": "https://ta.wikipedia.org/wiki?curid=150111", "title": "வானில் பறக்கும் புள்ளெலாம் (நூல்)", "text": "வானில் பறக்கும் புள்ளெலாம் (நூல்)\n\nவானில் பறக்கும் புள்ளெலாம் என்பது சு. தியடோர் பாசுக்கரன் எழுதிய சூழலியல் பற்றிய மூன்றாவது கட்டுரைத் தொகுதி. இந்நூலில் காட்டுயிர்கள், அவற்றின் வாழ்விடங்கள், மொழி, உரையாடல்கள் என்னும் பகுப்புகளில் கட்டுரைகள் இடம்பெற்றுள்ளன. இவற்றில் பெரும்பாலான கட்டுரைகள் உயிர்மை இதழில் தொடராக வெளிவந்தவை. இந்நூல் உயிர்மை பதிப்பகத்தால் பதிப்பிக்கப்பட்டுள்ளது.\n"}
{"id": "150120", "url": "https://ta.wikipedia.org/wiki?curid=150120", "title": "லோமே", "text": "லோமே\n\nலோமே (), டோகோ நாட்டின் தலைநகரமும் மிகப்பெரிய நகரமும் ஆகும். இதன் மக்கட்டொகை 837,437 ஆகும். கினி வளைகுடாவில் அமைந்துள்ள இந்நகரம், நாட்டின் நிர்வாக, கைத்தொழில் மையமாகவும் பிரதான துறைமுகமாகவும் விளங்குகின்றது. கோப்பி, கொக்கோ, கொப்பரை போன்ற பொருட்கள் இங்கிருந்து ஏற்றுமதி செய்யப்படுகின்றன. இங்கு பெற்றோலிய சுத்திகரிப்பு நிலையம் ஒன்றும் உள்ளது.\n"}
{"id": "150121", "url": "https://ta.wikipedia.org/wiki?curid=150121", "title": "கொள்ளைநோய்", "text": "கொள்ளைநோய்\n\nகொள்ளைநோய் (Epidemic) என்பது கொடுக்கப்பட்ட இடத்தில், கொடுக்கப்பட்ட மனித சனத்தொகையில், குறிப்பிட்ட ஒரு நோயானது புதிதாகப் பரவ ஆரம்பிக்கையில், அண்மைய அனுபவங்களின்படி எதிர்பார்க்கும் அளவைவிட எல்லைமீறிப் போவதாகும். நோயானது இப்படி திடீரெனப் பரவ ஆரம்பித்து, விரைவாக சனத்தொகையில் பரவும்.\n\nகுறிப்பிட்ட நோயானது நோய்த்தொற்று விரைவாகப் பரவுவதால், ஒரு நாட்டில் இருந்து இன்னொரு நாட்டுக்கோ, அல்லது ஒரு கண்டத்தில் இருந்து இன்னொரு கண்டத்துக்கோ பரவி, பெரிய இடத்தில் மக்களைத் தாக்கும்போது, அது உலகம்பரவுநோய் என அழைக்கப்படும். நிகழ்வு வீதத்துக்கு ஒரு அடிக்கோடு கவனத்தில் கொள்ளப்பட்டு, அந்த அளவைவிட அதிகரிக்கும்போதே அது கொள்ளைநோயாக அறிவிக்கப்படும். தடிமன் போன்ற பொதுவான நோய்களுக்கு இவ்வாறு அறிவிக்கப்படுவதில்லை. ஜூன் 11 அன்று உலக சுகாதார அமைப்பு பன்றிக் காய்ச்சலை கொள்ளை நோயாக அறிவித்தது.\n\nநோய்க்கான காரணியில் அதிகரிப்பு ஏற்படும்போது இவ்வாறு நிகழலாம். அதற்கான காரணங்கள்:\n\nகொள்ளை நோயானது கட்டாயமாக தொற்றுநோயாக இருக்க வேண்டிய அவசியமில்லை.உடற் பருமன் இவ்வாறு கொள்ளைநோய் என அறிமுகப்பட்டது.\n"}
{"id": "150124", "url": "https://ta.wikipedia.org/wiki?curid=150124", "title": "உலக எயிட்சு நாள்", "text": "உலக எயிட்சு நாள்\n\nஉலக எய்ட்ஸ் நாள் ஆண்டுதோறும் டிசம்பர் முதல் நாள் கடைப்பிடிக்கப்படுகிறது. ஆண்டுதோறும் ஒரு கருப்பொருளின் அடிப்படையில் நிகழ்வுகள் மேற்கொள்ளப்படுவது வழக்கம். இந்நாள் எய்ட்ஸ் நோய் மற்றும் அதன் விளைவுகள் பற்றிய விழிப்புணர்வை ஏற்படுத்துவதை நோக்கமாகக் கொண்டது. எய்ட்ஸ் நாள் பற்றிய எண்ணக்கரு முதலாவதாக 1988 இல் நடைபெற்ற, எய்ட்ஸ் பற்றிய உலக சுகாதார அமைச்சர் மாநாட்டில் உருவானது. அதன் பிறகு அரசுகளும் தன்னார்வத் தொண்டு நிறுவனங்களும் இந்நாளை உலகம் முழுவதும் நடைமுறைப்படுத்தி வருகின்றன.\n\n1981-ஆம் ஆண்டிலிருந்து 2007-ஆம் ஆண்டு வரை எய்ட்ஸ் நோயால் இறந்தவரின் எண்ணிக்கை 250 லகரங்களுக்கு மேல். மற்றும் 2007-ஆம் ஆண்டு வரை 332 லகரம் மக்கள் இந்நோயுடன் வாழ்ந்து வருகின்றனர்.இதனால் இந்நோய் வரலாற்றிலேயே மிக கொடூரமான தொற்றுநோயாக கருதபடுகிறது. சமீபத்திய சிகிச்சை முறைகளின் முன்னேற்றம் மற்றும் கண்காணிப்பின் கீழ் இருந்தும், எய்ட்ஸ் நோயால் உலகெங்கிலும் 2007-ஆம் ஆண்டில் 20 லகரம் உயிரிழப்பு ஏற்பட்டது ,இதில் 270,000 குழந்தைகள்.\n\nSection::::வரலாறு.\nசுவிட்சர்லாந்தில் உள்ள ஜெனீவாவில் அமைந்துள்ள உலக சுகாதார அமைப்பில் எயட்சிர்க்கான உலகளாவிய நிகழ்ச்சியின் பொது தகவல் அதிகாரிகளான ஜேம்ஸ் பன்ஸ் மற்றும் தாமஸ் நெட்டேர் எனும் இருவரால் 1987-ஆம் ஆண்டு ஆகஸ்ட் மாதம் உருவாக்கப்பட்டதே உலக எய்ட்ஸ் தினம். . தங்கள் யோசனையை எயட்சிர்கான உலகளாவிய நிகழ்ச்சியின் இயக்குனர் முனைவர் ஜோனதன் மன்னிடம் கொண்டு சென்றனர் இருவரும். முனைவர்.மன்னுக்கு இது பிடித்து போகவே,அவர் இதை அங்கீகரித்து , 1988-ஆம் ஆண்டு டிசம்பர் முதலாம் நாளை உலக எய்ட்ஸ் தினமாக கடைபிடிக்க பரிந்துரை செய்தார்.\n\nடிசம்பர் முதலாம் நாளை அத்தினமாக கடைபிடிக்க பன் தான் யோசனை வழங்கினர்,ஏனெனில் அப்பொழுது தான் மேற்கத்திய செய்தி நிறுவனங்களின் கவனம் அவ்வருடம் (1988) நடைபெறும் தேர்தலை முழுமையாக ஒலிபரப்பு செய்து ஓய்ந்திருக்கும்.ஆதலால்,புது செய்திக்காக காத்திருக்கும் அமெரிக்க செய்தி நிறுவனங்களை கொண்டு இந்நாளை உலகம் முழுதும் கடைபிடிக்க அணுகவது செரியானது என்று தீர்மானித்தார்கள்.மேலும், டிசம்பர் ஒன்று என்பது தேர்தல் முடிந்து சில நாட்களுக்கு பின்னும், கிறிஸ்த்துமஸ் விடுமுறை தொடங்க சில நாட்களுக்கு முன்னும் வருவதால், அதுவே உலக நாள்காட்டியில் சரியான நாளாக அமையும் என்று பன்ஸ் மற்றும் நெட்டேர் உணர்ந்தார்கள்.\n\nஎச். ஐ. வி/எய்ட்ஸ்க்காக கூட்டு ஐக்கிய நாடுகள் நிகழ்ச்சி 1996-ஆம் ஆண்டு செயல்பாட்டிற்கு வந்தது, மேலும் இதுவே உலக எய்ட்ஸ் தினத்திற்கான திட்டம் மற்றும் ஊக்குவிப்பை செய்தது. ஒரே நாளில் செய்வதற்கு பதிலாக1997-ஆம் ஆண்டு இந்நிகழ்ச்சி உலக எய்ட்ஸ் பிரச்சாரத்தை உருவாக்கி,அதன் மூலமாக வருடம் முழுவதும் செய்திப்பரிமாற்றம்,தடுப்பு மற்றும் கல்வி வழங்கின.\n\nமுதல் இரண்டு வருடங்களில்,எய்ட்ஸ் தினத்திற்கான கருப்பொருள் குழந்தைகள் மற்றும் இளம் வயதினரையே சுற்றி இருந்தது. எய்ட்சால் அவதியூருபவர்கள் மற்றும் ஹெட்ச்.ஐ.வியால் பாதிக்கப்படுபவர்கள் எல்லா வயதினருமே என்பதனால் இந்த கருப்பொருள்கள் பின்பு கடினமாக எதிர்க்கப்பட்டன.\n\n2004-ஆம் ஆண்டு உலக எய்ட்ஸ் பிரச்சாரம் ஒரு சுதந்திர சங்கமாக மாறியது.\n\nஒவ்வொரு வருடமும், போப்பரசர்கள் இரண்டாம் ஜான் பால் மற்றும் பதினாறாம் பெனெடிக்ட் உலக எய்ட்ஸ் தினத்தன்று நோயாளிகள் மற்றும் மருத்துவர்களுக்கு வாழ்த்துச் செய்தி வெளியிடுவார்கள்.\n\nSection::::நோக்கம்.\nஎயிட்சு மேலும் பரவாமல் தடுக்கவும், அதனால் ஏற்பட்ட பாதிப்புகளை குறைக்கவும், பாதிக்கப்பட்டவர்களுக்கு பரிவு காட்டவும் மக்கள் மத்தியில் விழிப்புணர்வை ஏற்படுத்துவது தான் உலகளாவிய இந்த தினத்தின் நோக்கமாகும்.\nஎயிட்சு பாதிப்புக்கு உள்ளானவர்களின் உணர்வுகளை மதிக்கவும் அவர்களின் உரிமைகளை மதிக்கவும் மக்களை பழக்குவதும் இதன் முக்கிய குறிக்கோளாகும். 'கல்வி மற்றும் விழிப்புணர்வு' மட்டுமே எயிட்சு தடுப்பிற்கான சிறந்த மற்றும் சரியான சமூக மருந்து என்பதை உணர்ந்து விழாக்கள், நாடகங்கள், நாட்டியங்கள் ஆகியவற்றில் எயிட்சு தடுப்பு மற்றும் விழிப்புணர்வு அம்சங்களை இடம் பெற செய்து மக்களுக்கு விழிப்புணர்வு கருத்துகளை பரப்ப செய்வதே இந்நாளின் நோக்கமாகும்.\n\nSection::::எச் ஐ வி பாதிப்பின் விவரங்கள்.\nஎச் ஐ வி பாதிப்புக்குள்ளான மக்களை அதிகம் கொண்டுள்ள இரண்டாவது நாடு இந்தியா ஆகும். 35 % எயிட்சு நோயாளிகள் 15 முதல் 24 வயதிற்கு உட்பட்டவர்களே. 86 % பாதுகாப்பு அற்ற உடலுறவின் மூலமாகவும், 4 % எச் ஐ வி தொற்று உள்ள கர்ப்பிணிகளின் மூலமாகவும், 2 % சரியாக சுத்தம் செய்யப்படாத ஊசிகளை பயன்படுத்துவதின் மூலமும், 2 % பரிசோதனை செய்யப்படாத ரத்தத்தின் வழியாகவும், மீதி 6 % பிற காரணங்களாலும் பரவுவதாக கண்டறியப்பட்டுள்ளது. (NACO 2004).\n\n\n\nSection::::கருப்பொருட்களை தேர்ந்தெடுத்தல்.\n1988-2004 வரையான எய்ட்ஸ் நாள் யுஎன்எய்ட்ஸ் நிறுவனத்தால் மேற்கொள்ளப்பட்டு வந்தது. 2005 முதல் இப்பொறுப்பு \"உலக எய்ட்ஸ் பிரச்சாரம்\" (உலக எய்ட்ஸ் பிரச்சாரம்) என்ற அமைப்பிடம் ஒப்படைக்கப்பட்டுள்ளது.\n\n"}
{"id": "150127", "url": "https://ta.wikipedia.org/wiki?curid=150127", "title": "சமந்தா ருத் பிரபு", "text": "சமந்தா ருத் பிரபு\n\nசமந்தா அக்கினேனி (\"Samantha Akkineni\", பிறப்பு: ஏப்ரல் 28, 1987) இந்தியத் திரைப்பட நடிகையும் உருமாதிரிக் கலைஞரும் ஆவார். இவர் தமிழ், தெலுங்குத் திரைப்படங்களில் நடித்து வருகிறார். ஒரு மலையாள, தெலுங்கு இணையருக்குப் பிறந்த இவர் சென்னையில் வளர்ந்தார். 2007இல் இரவி வருமணுடைய \"மாஸ்கோவின் காவிரி\" திரைப்படத்தில் முதன்முதலாக நடிக்கத் தொடங்கியிருந்தாலும், தெலுங்குத் திரைப்படமான \"ஏ மாயா சேசவா\" முதலில் வெளிவந்து, மிகப்பெரிய வெற்றி பெற்றது. இப்படத்தின் தமிழ் பதிப்பான விண்ணைத்தாண்டி வருவாயா திரைப்படத்தில் சிறிய கதாபாத்திரத்தில் நடித்திருந்தார். இத்திரைப்படத்திற்காக, சிறந்த தென்னிந்திய அறிமுக நடிகைக்கான பிலிம்பேர் விருதை (2010) இவர் பெற்றுக் கொண்டார். இவர் அதன்பிறகு நடித்த \"பிருந்தாவனம்\" (2010), \"தூக்குடு\" (2011), \"சீத்தம்ம வாகிட்டிலோ சிரிமல்லி செட்டு\" (2012), \"அத்தாரிண்டிகி தாரேதி\" (2013), \"கத்தி\" (2014) போன்ற திரைப்படங்கள் வெற்றி பெற, தமிழ், தெலுங்குத் திரைப்படத் துறைகளில் பெயர்பெற்ற, கூடிய சம்பளம் பெறும் நடிகைகளுள் ஒருவராக உள்ளார். இவரது அழகும் துல்லியமான நடிப்பும் இவரை தமிழ் மற்றும் தெலுங்கு சினிமாவில் முன்னணியில் வைத்திருக்கின்றன.\n\nSection::::ஆரம்பகால வாழ்க்கை.\nசென்னையில் பிறந்த இவருக்கு யசோதா என்ற பெயரும் உண்டு. இவர் சென்னை தி. நகரில் உள்ள ஹோலி ஏஞ்சல்ஸ் ஆங்கிலோ - இந்திய மேல்நிலைப்பள்ளியில் இளமைக்கால கல்வியும், பின்னர் ஸ்டெல்லா மேரிஸ் கல்லூரியில் வணிகவியல் துறையில் இளங்கலைப் பட்டமும் பெற்றார். கல்லூரியில் படிக்கும் போதே நாயுடு ஹாலில் விளம்பர நடிகையாகவும் பணியாற்றினார். பின்னர் கௌதம் மேனன் மூலம் தமிழ்த் திரைப்படத்தில் அறிமுகமானார்.\n\nSection::::தொழில் வாழ்க்கை.\nகௌதம் மேனன் இயக்கத்தில் இவர் நடித்த \"ஏ மாய சேசாவே\" திரைப்படம், முதன்முதலாக ஏ. ஆர். ரகுமானுடன் கௌதம் மேனன் இணைவதால் மிகப்பெரிய எதிர்பார்ப்பைக் கொண்டு இருந்தது. அத்திரைப்படத்திற்காக ஆகஸ்ட் 2009-தில் சமந்தா ஒப்பந்தம் செய்யப்பட்டார், அத்திரைப்படம் பிப்ரவரி 16, 2010-ல் வெளியானது. இவர் \"ஜெஸ்ஸி\" என்னும் ஐதராபாத்தில் வசிக்கும் மலையாள கிருத்துவ பெண்ணாக நடித்திருந்தார். இத்திரைப்படம் வெளியான பிறகு, சமந்தாவின் நடிப்பை பாராட்டி நாளிதழ்களில் வரத்துவங்கியது. சிபி (Sify) உட்பட பல இணையத்தளத்தில் இவரை \"மக்களின் மனதை கொள்ளை கொள்பவள்\"(\"scene-stealer\") என்றும் அவருடைய அழகு, \"கவர்ந்திழுப்பதாகவும்\" (\"is alluring\"), என சிபியில் இவரைப் புகழ்ந்து விமர்சனங்கள் எழுதப்பட்டிருந்தது.\n\nஅதன்பிறகு ஏ. ஆர். ரகுமான் இசையில், கௌதம் மேனன் உலகத் தமிழ் செம்மொழி மாநாட்டிற்காக இயக்கிய செம்மொழியான தமிழ் மொழியாம் பாடலிலும் தோன்றினார்.\n\nSection::::திருமண வாழ்க்கை.\nதெலுங்கு நடிகர் நாகார்ஜுனாவின் மகன் நடிகர் நாக சைதன்யாவும் நடிகை சமந்தாவும், காதலித்து வந்தனர். பின்பு இருவீட்டாரின் சம்மதத்துடன் இவர்களது திருமணமானது அக்டோபர் 6, 2017 அன்று கோவாவில் நடந்தது. நடிகை சமந்தா கிறிஸ்தவ மதத்தைச் சேர்ந்தவர், நாக சைதன்யா இந்து மதத்தைச் சேர்ந்தவர். எனவே, இரண்டு மத முறைப்படியும் திருமணம் நடைபெற்றது. இதைத் தொடர்ந்து சமந்தா ருத் பிரபு என்னும் பெயர் சமந்தா அக்கினேனி என்றானது.\n\n"}
{"id": "150133", "url": "https://ta.wikipedia.org/wiki?curid=150133", "title": "இசுரேலிய இராணுவத் தலைமையகம்", "text": "இசுரேலிய இராணுவத் தலைமையகம்\n\nஇசுரேலிய இராணுவத் தலைமையகம் அல்லது இராணுவ தலைமையங்களின் பொது அலுவலர் கட்டளை (\"General Officer Commanding Army Headquarters\", , \"Zro'a HaYabasha\", \"படைக்கலம்\") என்பது 1998 இல் பல படைகளின் தலைமையகமாகக் காணப்படுகின்றது. இது எபிரேய மொழியில் \"மாஸி\" என உத்தியோகப் பூர்வமற்று அழைக்கப்படும். இது கணினிப் பாதுகாப்புப் பிரிவு உட்பட்ட இசுரேலிய பாதுகாப்புப் படைகளின் தரைப்படைகளை ஒன்று சேர்க்கிறது. தற்போதைய இசுரேலிய தரைப்படைகளின் அளவானது கிட்டத்தட்ட 125,000 செயலிலுள்ள படைவீரர்களையும் 600,000 நெருக்கடி கால படைவீரர்களையும் கொண்டுள்ளது.\n\nSection::::பிரிவுகளும் கட்டமைப்பும்.\nஇது ஐந்து தரைப் போர் நடவடிக்கைப் படைகளைக் குறித்த இராணுவ செயற்பாட்டிற்காகக் கொண்டுள்ளது.\n\n\nமேலதிகமாக இன்னும் நான்கு பிரிவுகளைக் கொண்டுள்ளது:\n\n"}
{"id": "150134", "url": "https://ta.wikipedia.org/wiki?curid=150134", "title": "கிளாந்தான்", "text": "கிளாந்தான்\n\nகிளாந்தான், (மலாய்: \"Kelantan\"), மலேசியத் தீபகற்கத்தின் கிழக்கே உள்ள ஒரு பெரிய மாநிலம் ஆகும். இந்த மாநிலத்தின் வடக்கே தாய்லாந்து நாடு உள்ளது. கிளாந்தான் மாநிலத்திற்கு மேற்கே பேராக், கெடா, பெர்லிஸ் மாநிலங்கள் உள்ளன. தெற்கே திராங்கானு, பகாங் மாநிலங்கள் உள்ளன. கிழக்கே தென் சீனக் கடல் உள்ளது. பகாங் மாநிலம் மலேசியத் தலைநகர் கோலாலம்பூரில் இருந்து சுமார் 474 கிலோ மீட்டர் தொலைவில் இருக்கின்றது.\n\nகோத்தா பாரு நகரம் கிளாந்தான் மாநிலத்தின் அரச நகரமாகவும், தலைநகரமாகவும் விளங்குகின்றது. கிளாந்தான் மாநிலத்திற்கு ‘டாருல் நாயிம்’ எனும் நன்மதிப்பு அரபு அடைமொழியும் உண்டு. ’டாருல் நாயிம்’ என்றால் ‘மகிழ்ச்சியான இருப்பிடம்’ என்று பொருள். கிளாந்தான் ஒரு விவசாய மாநிலம் ஆகும். இங்கு நெல் வயல்கள் நிறைந்து காணப்படுகின்றன. கடற்கரைகளில் நிறைய மீனவக் கிராமங்கள் உள்ளன. பல ஆயிரம் ஆண்டுகளாகப் பூர்வீகக் குடிமக்கள், இந்த மாநிலத்தில் வாழ்ந்து வருகின்றனர்.\n\nSection::::வரலாறு.\nகிளாந்தான் எனும் பெயர் \"Melaleuca leucadendron\" எனும் சதுப்பு நில தேயிலை மரத்தின் பெயரில் இருந்து வந்ததாகச் சொல்லப்படுகிறது. ‘கோலாம் தானா’ எனும் நிலக்குளத்தின் பெயரில் இருந்து வந்ததாகவும் ஒரு சாரார் சொல்கின்றனர். கிளாந்தானை சயாமியர்கள் ஆட்சி செய்த போது ‘கெலாந்தான்’ (தாய் மொழி: กลันตัน) என்று அழைத்தனர்.\n\nவரலாற்றுக் காலத்துக்கு முற்பட்ட மனித குடியிருப்புகள் கிளாந்தான் மாநிலத்தில் கண்டுபிடிக்கப்பட்டுள்ளன. அங்கு வாழ்ந்த மக்கள் சீனாவின் பூனான் பேரரசு, கெமர் பேரரசு, ஸ்ரீ விஜயா பேரரசு, மஜாபாகித் அரசு போன்ற மாபெரும் பேரரசுகளுடன் தொடர்பு வைத்து இருந்தனர்.\n\nSection::::ராஜா குமார்.\n1411இல் கிளாந்தான் மாநிலத்தின் ஆளுநராக இருந்த ராஜா குமார், சயாமிய ஆட்சியில் இருந்து விடுதலை பெற்றார். அதன் பின்னர், 15ஆம் நூற்றாண்டு இறுதி வாக்கில், கிளாந்தான் முக்கிய வணிகத் தளமாக மாற்றம் கண்டது. 1499இல் கிளாந்தான் மாநிலத்தின் ஆளுமை, மலாக்கா பேரரசின் கீழ் வந்தது. \n\n1511இல் மலாக்கா வீழ்ச்சி அடைந்ததும், கிளாந்தான் அரசு சிறு சிறு பிரிவுகளாகப் பிரிக்கப்பட்டது. அந்தப் பிரிவுகளை குழுத் தலைவர்கள் நிர்வாகம் செய்தனர். அந்தக் காலகட்டத்தில் தென் தாய்லாந்தில் இருந்த பட்டாணி அரசுக்கு கிளந்தான் குழுத்தலைவர்கள் கப்பம் கட்டினர். 17ஆம் நூற்றாண்டின் இறுதி வாக்கில் பெரும்பாலான குழுத்தலைவர்கள் பட்டாணி அரசின் குடிமக்களாக மாறினர்.\n\nSection::::ஆங்கிலோ-சயாமிய உடன்படிக்கை.\n1760இல் குபாங் லாபு எனும் ஓர் இராணுவத் தலைவர், கிளாந்தான் மாநிலத்தில் பிரிந்து கிடந்த சிற்றரசுகளை ஐக்கியப் படுத்துவதில் வெற்றி கண்டார். 1909ஆம் ஆண்டில் ஆங்கிலோ-சயாமிய உடன்படிக்கை கையெழுத்தானது. அந்த உடன்படிக்கையின் படி கிளாந்தான், திரங்கானு, கெடா, பெர்லிஸ் மாநிலங்கள் பிரித்தானியர்களிடம் ஒப்படைக்கப் பட்டது. கிளாந்தான் மாநிலத்திற்கு ஜே.எஸ்.மாஸ்கோன் என்பவர்ஒரு பிரித்தானிய ஆலோசகராக நியமிக்கப்பட்டார்.\n\nSection::::ஜப்பானியர் ஆட்சி.\n1941 டிசம்பர் 8ஆம் தேதி ஜப்பானியர்கள் கிளாந்தானில் தரையிறங்கினர். டிசம்பர் 22ஆம் தேதி, கிளாந்தான் ஜப்பானியர்களின் ஆட்சியின் கீழ் வந்தது. எனினும் 1943இல் ஜப்பானியர்கள் கிளந்தானை சயாமியர்களிடம் ஒப்படைத்தனர். 1945 செப்டம்பர் 8ஆம் தேதி ஜப்பானியர்கள் சரண் அடையும் வரையில், கிளாந்தான் சயாமியர்களின் வசம் இருந்தது. \n\n1948இல் மலாயா கூட்டமைப்பு தோற்றுவிக்கப்பட்டதும், அதில் கிளாந்தான் இணைந்தது. 1957இல் மலாயா சுதந்திரம் பெற்றது. 1963இல் மலேசியா உருவானதும் அதில் ஒரு மாநிலமாக கிளாந்தான் பிரகடனம் செய்யப்பட்டது.\n\nSection::::புவியியல்.\nபல நூற்றாண்டுகளாக, கிளாந்தான் மாநிலம் மற்ற மாநிலங்களில் இருந்து ஒதுக்கப்பட்ட ஒரு மாநிலமாகவே இருந்து வந்துள்ளது. கிளாந்தான் மாநிலம் மட்டும் அல்ல. தீபகற்ப மலேசியாவின் மற்ற கிழக்குக்கரை மாநிலங்களான பகாங், திரங்கானு மாநிலங்களும் பின்தங்கிய மாநிலங்களாகவே இருந்து வந்துள்ளன. அதற்கு முக்கிய காரணம் மத்தியமலைத் தொடரான தித்திவாங்சா மலைகள் ஆகும். \n\nதீபகற்ப மலேசியாவை தித்திவாங்சா மலைத்தொடர் இரண்டாகப் பிரிக்கின்றது. மத்தியமலைத் தொடரைக் கடந்து மேற்குப் பகுதியில் இருந்து கிழக்குக்கரைக்குச் செல்ல பல வாரங்கள் பிடிக்கும். மத்தியமலைத் தொடரில் உள்ள மலைகள் அனைத்தும் மிகவும் உயரமான மலைகள் ஆகும். குனோங் கொர்பு போன்ற உயரமான மலைகள் இங்கு உள்ளன. ஆகவே, அவற்றைக் கடந்து செல்வது என்பது எளிதான காரியம் அல்ல. \n\nSection::::கிளாந்தான் வரலாற்றில் கடல்களும், கப்பல்களும்.\nமுன்பு காலங்களில் கிளாந்தானுக்குச் செல்ல வேண்டும் என்றால் கடல் வழியாகச் செல்ல வேண்டிய ஒரு நிலை இருந்தது. பிரித்தானியர்கள் ஆட்சிக்கு வந்ததும் ஜொகூர் மாநிலத்தில் உள்ள கிம்மாஸ் நகரில் இருந்து கிளாந்தானுக்கு இரயில் பாதை அமைத்தனர். போக்குவரத்து சற்றே இலகுவானது. \n\nகடல் வழியாகச் செல்லும் போது தென்சீனக்கடலின் இராட்சச அலைகளையும், கடல் கொள்ளையர்களையும் கடந்து செல்ல வேண்டி இருந்தது. அதனால்தான் கிளாந்தான் மாநில வரலாற்றில் கடல்களும், கப்பல்களும் பிணைந்து போய்க் காணப்படுகின்றன.\n\nSection::::நவீனமான நெடுஞ்சாலைகள்.\n1980களில் தலைநெடுஞ்சாலைகள் அல்லது பெருவழிகள் அமைக்கப்பட்டன. இந்தச் சாலைகள் கிளாந்தான் மாநிலத்தை மற்ற மாநிலங்களுடன் இணைக்க பெரிதும் உதவுகின்றன. தவிர மிக நவீனமான நான்குவழி நெடுஞ்சாலைகளும் அமைக்கப்பட்டுள்ளன. இந்தச் சாலைகள் மத்தியமலைத் தொடரைப் பிளந்து செல்கின்றன. \n\nஇப்போது, மலேசியத் தலைநகர் கோலாலம்பூரில் இருந்து ஒருவர் கிளாந்தான் மாநிலத் தலைநகர் கோத்தாபாருவிற்கு ஐந்து மணி நேரத்தில் சென்று அடைய முடியும். அந்த அளவிற்கு நவீனமான சாலைகள் அமைக்கப்பட்டு விட்டன.\n\nSection::::கிளாந்தான் மாவட்டங்கள்.\nகிளாந்தான் மாநிலத்தில் 10 மாவட்டங்கள் உள்ளன. மாவட்டங்களின் பட்டியல்:\n\n\nகிளாந்தானில் உள்ள முக்கிய நகரங்கள்: \n\n\nSection::::பொருளியல்.\nகிளாந்தான் ஒரு விவசாய மாநிலம் ஆகும். இங்கு நெல், ரப்பர், புகையிலை போன்றவை முக்கிய விவசாயப் பொருட்கள். கிளாந்தானின் 96 கி.மீ. நீள கடல்கரைகளில் மீன்பிடிப்புத் தொழில் மிக முக்கியத் தொழிலாக விளங்குகிறது. கைவினைப்பொருள்கள் தயாரித்தல், மரச்சாமான்கள் தயாரித்தல், பாத்திக் துணி நெய்தல் போன்றவை பிரதான குடிசைத் தொழில்கள் ஆகும். \n\nகாட்டு மரங்களும் அதிகமாக வெட்டப்பட்டன. ஆனால், இப்போது தடை செய்யப்பட்டுள்ளது. இருப்பினும், அரசாங்கம் அனுமதித்த காடுகளில் மட்டுமே காட்டு மரங்கள் வெட்டப்படுகின்றன. கிளாந்தான் மாநிலத்தின் தொலைகடல் தீவுகளில் சுற்றுலாத் துறை தீவிரம் அடைந்து வருகிறது.\n\nSection::::சுற்றுலா தளங்கள்.\nசஹாயா பூலான் \"(Cahaya Bulan Beach\"), இராமா கடல்கரை \"(Irama Beach)\", பிசிக்கான் பாயு \"(Pantai Bisikan Bayu)\", பந்தாய் சாபாக் \"(Pantai Sabak\"), ஸ்ரீ தூஜோ கடல்கரை \"(Sri Tujuh Beach)\" போன்றவை புகழ்பெற்ற சுற்றுலா தளங்கள் ஆகும். மலாய்க்காரர்களின் கலாசாரத் தொட்டில் \"(Cradle of Malay Culture)\" என்று கிளாந்தான் மாநிலம் மலேசியா வாழ் மக்களால் புகழப்படுகிறது. \n\nவாயாங் கூலிட் \"(Wayang Kulit)\" எனும் நிழல் பொம்மலாட்டம், டிக்கிர் பாராட் \"(Dikir Barat)\" நடனம், மாக் யோங் \"(Mak Yong)\" ஆட்டம், ரெபானா உபி \"(Rebana Ubi)\" இசை நடனம் போன்றவை கிளாந்தான் மாநிலத்திற்கே உரிய சிறப்பு கலை அம்சங்களாகும். அதைத் தவிர, பெரும் பட்டம் விடுதல், பெரும் பம்பரம் விடுதல் போன்றவை உலகப் புகழ் பெற்ற விளையாட்டு நிகழ்ச்சிகளில் சேர்க்கப்படுகின்றன.\n\nSection::::தங்க வெள்ளி டினார் நாணயங்கள்.\nகோத்தா பாரு தலைநகரமாகவும் முக்கியமான வணிக மையமாகவும் விளங்குகின்றது. 2010இல் கிளாந்தான் மாநிலத்தின், உள்நாட்டு ஒட்டுமொத்த‌ உற்பத்தியின் தனிநபர் வருமானம் 10,004 ரிங்கிட்டாக இருக்கிறது. இது மற்ற சிலாங்கூர், பினாங்கு மாநிலங்களைக் காட்டிலும் மிக மிகக் குறைவானது ஆகும். மலேசியாவில் தங்க டினார், வெள்ளி டினார் நாணயங்களை வெளியிட்ட முதல் மாநிலமாக கிளந்தான் சிறப்பு பெறுகிறது.\n\nSection::::பருவநிலை.\nகிளாந்தான் மாநிலம் அயனமண்டல பருவநிலையைக் கொண்ட மாநிலம். அதன் வெப்ப நிலை 21 to 32 °செல்சியஸ். வருடம் முழுமையும் விட்டு விட்டு மழை பெய்யும். நவம்பர் மாதத்தில் இருந்து ஜனவரி மாதம் வரையில் மழைப்பருவ காலம்.\n\nSection::::அரசியல் நிர்வாகம்.\n1949ஆம் ஆண்டு கிளாந்தான் அரசியலமைப்பு அமலுக்கு வந்தது. கிளாந்தான் அரசியலமைப்பு இரு பிரிவுகளாகப் பிரிக்கப்படுகின்றன. \n\n"}
{"id": "150136", "url": "https://ta.wikipedia.org/wiki?curid=150136", "title": "இசுரேலிய வான்படை", "text": "இசுரேலிய வான்படை\n\nஇசுரேலிய விமானப்படை (ஐஏஎப்; : זרוע האוויר והחלל, \"Zroa HaAvir VeHahalal\", \"வான் மற்றும் வான்வெளி படைக்கலம்\", இது பொதுவாக חיל האוויר, \"Kheil HaAvir\", \"வான் படைகள்\" எனப்படும்) என்பது இசுரேலிய அரசின் விமானப்படையும் இசுரேலிய பாதுகாப்புப் படைகளின் வான் படைக்கலமுமாகும். இது இசுரேல் சுதந்திரம் அறிவிப்புச் செய்ததும் குறுகிய காலத்தில் 28 மே 1948 அன்று உருவானது. \n\nSection::::குறிக்கோள் வாக்குமூலம்.\nஇசுரேலிய விமானப்படை பின்வருபவற்றை அதன் செயற்பாடாகக் கொள்கிறது:\n\n\n\nSection::::இலச்சினை.\nஇசுரேலிய விமானப்படையின் இலச்சினை வெள்ளை வட்டத்தில் நீல தாவீதின் நட்சத்திரம் ஆகும். பொதுவாக இது ஆறு இடங்களில் வரையப்படும். ஒவ்வொரு சிறகிலும் மேல் மற்றும் கீழ்ப் பகுதி, மற்றும் விமான எரிபொருள் கொள்கலனின் பக்கம் ஆகியன அவ் ஆறு இடங்களாகும். படைப்பிரிவின் சின்னங்கள் பொதுவாக வால் துடுப்பின் மீது காணப்படும்.\n\n"}
{"id": "150138", "url": "https://ta.wikipedia.org/wiki?curid=150138", "title": "கணியம் (இணைய இதழ்)", "text": "கணியம் (இணைய இதழ்)\n\nகணியம் என்பது மாதம் ஒரு முறை வெளியாகும் ஒரு இணைய இதழ் ஆகும். இந்த இதழ் கட்டற்ற மென்பொருள்கள் பற்றிய செய்திகளை உள்ளடக்கமாகக் கொண்டுள்ளது. இதன் ஆசிரியராக சென்னையை சேர்ந்த ஸ்ரீனி என்கிற என்பவர் இருக்கிறார். தற்போது கணியம் அறக்கட்டளைத் தொடக்கப்பட்டு, முழுக்க முழுக்க பொதுமக்களுக்கு அர்பணிக்கப்பட்டுள்ளது. அதன்படி விக்கிமூலத்தில் இவர்களின் பங்களிப்பு அதிகமாகும். ஏற்கனவே கணிய நிறுவனரால் வெளியிடப்பட்ட கட்டற்ற மென்பொருளால், தமிழ், வங்க மற்றும் சில இந்திய மொழிகளின் விக்கிமூலம் எழுத்துணரியாக்கத்தை ஏறத்தாழ ஆறு இலகரம் (lakh) பக்கங்களுக்கு செய்து முடித்துள்ளதென்பது குறிப்பிடத்தக்க விக்கிநிகழ்வாகும்.\n\nSection::::பங்களிப்பாளர்கள்.\nகணியம் இதழில் வெளியாகும் கட்டுரைகள் அனைத்திற்கும் கட்டற்ற மென்பொருள் விரும்பி யாவரும் பங்களிக்கலாம்.\n\n"}
{"id": "150139", "url": "https://ta.wikipedia.org/wiki?curid=150139", "title": "இசுரேலிய கடற்படை", "text": "இசுரேலிய கடற்படை\n\nஇசுரேலிய கடற்படை (, \"Heil HaYam HaYisraeli\") என்பது இசுரேலிய பாதுகாப்புப் படைகளின் கடல் படைக்கலமாகும். இது பிரதானமாக நடுநிலக் கடலிலும் மற்றும் அக்காபா குடா, செங்கடல் என்பனவற்றில் செயற்படுகிறது. \n\nSection::::கட்டளைத் தளபதிகளின் பட்டியல்.\nமூலம்: \n\n\n"}
{"id": "150141", "url": "https://ta.wikipedia.org/wiki?curid=150141", "title": "திருவாரூர்க் கோவை", "text": "திருவாரூர்க் கோவை\n\nதிருவாரூர்க் கோவை என்னும் நூல் சைவ எல்லப்ப நாவலர் என்பவரால் பாடப்பட்டது. \n\nஇது 16-ஆம் நூற்றாண்டில் இயற்றப்பட்டது. \nசைவ எல்லப்ப நாவலர் ஆறு புராண நூல்களும், எட்டு சிற்றிலக்கிய நூல்களும் எழுதியுள்ளார். \nஅவர் எழுதிய சிற்றிலக்கியங்களில் ஒன்று இந்தக் கோவை நூல் \n\n<poem>மற்று இடம் கொண்ட புய பூதரன் எல்லன் மாநிலத்தில்\nகற்று இடம் கொண்ட புலவோர்கள் யாரும் களிக்க உமை\nஉற்று இடம் கொண்ட தென் ஆரூர்த் தியாகருக்கு உம்பர் தொழும்\nபுற்று இடம் கொண்டவருக்கு அருள் கோவை புகன்றனனே</poem>\n\nஇவர் அகப்பொருள் பாடல்களில் பத்திச் சுவையைப் புகுத்தித் தம் திறமைகளையெல்லாம் காட்டி இந்த நூலை உருவாக்கியுள்ளார். \nஇவர் திருவண்ணாமலைப் புராணம், திருவண்ணாமலை அந்தாதி என்னும் நூல்களையும் பாடியவர். \nஅந்த நினைவில் இவர் திருவாரூர்ச் சிவனையும் ‘அண்ணாமலை உறை ஆரூர்த் தியாகர்’ எனக் குறிப்பிடுகிறார். \nசைவ சித்தாந்தக் கருத்துக்கள் இதில் இடம்பெற்றுள்ளன. \nஇவர் முருகப்பெருமானின் பத்தர். \n\nஇந்த நூல் 515 பாடல்களைக் கொண்டது. \n\nநற்றாய் தமருக்கு அறிவித்தல் என்பது நச்சினார்க்கினியர் குறிப்பிடும் அகத்துறைகளில் ஒன்று. \nஅதற்கு இலக்கியமாக இவரது நூலில் ஒரு பாடல் உள்ளது. \n\nதிருக்கோவையார் நூலில் அகத்துறைப் பாடல்களுக்கு இலக்கணம் காட்டும் ‘கொளு’ப் பாடல்கள் உள்ளன. \nஅதுபோல இந்த நூலிலும் 18 கொளுப்பாடல்கள் உள்ளன. \n"}
{"id": "150142", "url": "https://ta.wikipedia.org/wiki?curid=150142", "title": "திருமலையாழ்வார்", "text": "திருமலையாழ்வார்\n\nதிருமலையாழ்வார் 15-ஆம் நூற்றாண்டில் வாழ்ந்த வைணவப் பெரியவர்களில் ஒருவர். திருமலையாழ்வார் பிறந்த ஊர் சிவகங்கை மாவட்டத்தில் உள்ள கொந்தகை ஆகும். இவர் திருவாய்மொழிப் பிள்ளை எனச் சிறப்புப்பெயர் பெற்றவர். வடமொழியில் நன்கு தேர்ச்சி பெற்றிருந்த இவர் அந்நூல்கள் காட்டும் கண்ணனை விடத் திருவாய்மொழி நூலில் காட்டப்படும் கண்ணன் மேலானவன் என உணர்ந்தார். இதனால் தன் மாணவர் மணவாள மாமுனிகள் என்பவருக்கு தாம் திருநாடு செல்லும் காலத்தில் (இறக்கும் தருவாயில்) தம் ஏனைய மாணவர்களை மணவாள மாமுனிகளிடம் ஒப்படைத்துவிட்டு இதனைக் கூறினார்.\n\n\n"}
{"id": "150157", "url": "https://ta.wikipedia.org/wiki?curid=150157", "title": "லாசா", "text": "லாசா\n\nSection::::பெயர்க் காரணம்.\nலாசா என்பதற்கு \"கடவுளின் இடம்\" என்பது நேரடிப் பொருளாகும். பழங்கால திபெத்திய ஆவணங்களும் கல்வெட்டுகளும் இந்த இடத்தை ராசா எனக் குறிப்பிடுகின்றன. இது நேரடியாக \"ஆடுகளின் இடம்\" என்ற பொருளையும், ராவே சா என்பதன் சுருக்கமாகக் கொண்டால் \"சுவரால் வளைக்கப்பட்ட இடம்\" என்ற பொருளையும் கொடுக்கிறது. இவை மார்போரி குன்றுகளில் வேந்திய குடியிருப்பினுள் அமைந்த வேட்டைக் களமாக இருந்திருக்கலாம் என்ற கருத்துக்கு துணை நிற்கின்றன. கி.பி 822ல் சீனாவிற்கும் திபெத்திற்கும் இடையிலான உடன்பாட்டில் லாசா என்ற பெயரே பதிவாகி உள்ளது.\n\nSection::::பொருளாதாரம்.\nஉழவுத் தொழில் முக்கிய இடம் பெறுகிறது. செம்பு, ஈயம், துத்தநாகம் உள்ளிட்ட தாதுக்கள் இங்கு கிடைக்கின்றன. நீர் வளம் நிரம்பியுள்ளதால், பாசனத்திற்கு குறையில்லை.\nஇங்குள்ள பொத்தாலா அரண்மனை, ஜோகாங், நோர்புலிங்கா அரண்மனை, இமயமலை அடிவாரம் உள்ளிட்டவற்றால் சுற்றுலாத் துறை வருவாய் ஈட்டுகிறது.\n\n\n\n"}
{"id": "150161", "url": "https://ta.wikipedia.org/wiki?curid=150161", "title": "சொறி", "text": "சொறி\n\nசொறி (\"Scabies\", பெயர்க்காரணம்:சொறிதல் என்பதிலிருந்து) அல்லது அளவன் ) பொதுவழக்கில் ஏழாண்டு அரிப்பு, ஓர் ஒட்டுவாரொட்டி தோல் தொற்று நோயாகும். இது மாந்தர்களிடத்தும் விலங்குகளிடத்தும் ஏற்படக்கூடும். உலக சுகாதார அமைப்பு இதனை நீர் தொடர்பான நோயாக வகைப்படுத்தி உள்ளது. . இந்நோயானது \"சார்கோப்டெசு இசுகாபீ\" என்ற மிகச் சிறிய, பொதுவாக நேரடியாக கண்ணுக்குப் புலப்படாத, ஒட்டுண்ணியால் ஏற்படுகின்றது. இந்த ஒட்டுண்ணி பாதிக்கப்பட்டவர் தோலிற்கு கீழே குழிகளமைப்பதால் ஒவ்வாமை ஏற்பட்டு தீவிர நமைச்சல் ஏற்படுகின்றது. விலங்குகளில் தொடர்புடைய ஆனால் வேறு ஒட்டுண்ணியால் ஏற்படும் நோய்த்தொற்று \"சார்கோப்டிக் மாஞ்சே\" எனப்படுகிறது. \n\nஇந்த நோய்தொற்று பொருட்கள் மூலமாக பரப்பப்படலாம் எனினும் பெரும்பாலும் தோலுடன் தோல் தொடுவதாலேயே தொற்றுகிறது; நீண்ட தொடர்பு கூடுதலான தீவாய்ப்பை ஏற்படுத்துகிறது. முதல்முறை தொற்றுக்கள் மூலமான நோய் அறிகுறிகள் வெளிப்பட நான்கிலிருந்து ஆறு வாரங்கள் ஆகின்றன. மீள்தொற்றில் அறிகுறிகள் 24 மணிக்குள்ளாகவே தெரியக்கூடும். நோய் அறிகுறிகள் ஒவ்வாமையால் ஏற்படுவதால் தோன்றுவதற்கு காலம் கழிவதைப் போலவே ஒட்டுண்ணிகளை முழுமையாக அழித்த பின்னரும் மறைவதற்கு நாட்கள் செல்லும். முன்பு \"நார்வே சொறி\" எனப்பட்ட \"பக்கு உதிர்வு சொறி\" (Crusted scabies) நோய் எதிர்பாற்றலைக் குறைக்கும் மிகத் தீவிரவகையான நோய்த்தொற்றாகும்.\n\n"}
{"id": "150162", "url": "https://ta.wikipedia.org/wiki?curid=150162", "title": "இயேசு கற்பித்த இறைவேண்டல் கோவில்", "text": "இயேசு கற்பித்த இறைவேண்டல் கோவில்\n\nஇயேசு கற்பித்த இறைவேண்டல் கோவில் (\"Church of the Pater Noster\") எருசலேம் நகரில், ஒலிவ மலையில் \"இறைவாக்கினர் கல்லறைகள்\" என்னும் பகுதிக்கு வடக்கே அமைந்துள்ள உரோமன் கத்தோலிக்க கோவில் ஆகும். இக்கோவில் \"எலெஓனா தூயகம்\" (\"Sanctuary of the Eleona\"; ) என்னும் பெயராலும் அழைக்கப்படுகிறது. \"Eleona\" என்னும் சொல் \"ஒலிவ மலை\" என்னும் பொருள்படும் வகையில் கி.பி. 4ஆம் நூற்றாண்டு திருநாட்டுக்குத் திருப்பயணமாகச் சென்ற எஜேரியா (மாற்றுவடிவம்: எத்தேரியா) என்னும் பெண்மணியால் முதன்முறையாகப் பயன்படுத்தப்பட்டது.\n\nSection::::இயேசு இறைவேண்டல் கற்பித்த இடம்.\nகிறித்தவ மரபுப்படி, இக்கோவில் கட்டி எழுப்பப்பட்ட இடத்தில் இயேசு தம் சீடர்கள் எவ்வாறு இறைவேண்டல் செய்ய வேண்டும் என்று கற்பித்தார். அந்த வரலாற்றை புனித லூக்கா தம் நற்செய்தியில் கீழ்வருமாறு குறிப்பிடுகிறார்:\nSection::::வரலாறு.\n4 ஆம் நூற்றாண்டில் உரோமைப் பேரரசராக இருந்த முதலாம் கான்ஸ்டன்டைன் மன்னன், இயேசு கிறித்து விண்ணகம் ஏறிச்சென்ற நிகழ்வைச் சிறப்பிக்கும் வகையில் ஒரு கோவிலை எருசலேமில் கட்ட ஏற்பாடு செய்தார். அக்கோவில் இருந்த இடத்தில் இன்றைய கோவில் எழுப்பப்பட்டது.\n\n4 ஆம் நூற்றாண்டுக் கோவில் முதலாம் கான்ஸ்டன்டைன் மன்னனின் அன்னையாகிய புனித எலேனா என்பவரின் மேற்பார்வையில் கட்டப்பட்டது. அக்கோவிலுக்கு அவர் கொடுத்த பெயர் \"சீடர்களின் கோவில்\" என்பதாகும். 4 ஆம் நூற்றாண்டில் அக்கோவிலைச் சந்தித்ததாக எஜேரியா என்னும் திருப்பயணி குறிப்பிட்டுள்ளார்.\n\nஅதற்கு முன்னரே, \"யோவான் பணிகள்\" என்னும் 2 ஆம் நூற்றாண்டு நூற்றாண்டு நூலில், இயேசு தம் சீடர்களுக்குப் போதனை வழங்கிய இடமாக \"ஒலிவமலைக் குகை\" குறிப்பிடப்பட்டுள்ளது.\n\n4 ஆம் நூற்றாண்டில் எழுப்பப்பட்ட கோவில் ஏறக்குறைய முன்னூறு ஆண்டுகள் நல்ல நிலையில் இருந்தது. ஆனால் அக்கோவிலை 614 இல் பாரசீகர்கள் அழித்தார்கள். பின்னர், 1116 ஆம் ஆண்டில் கோவிலை சிலுவைப்போர் வீரர்கள் மீண்டும் கட்டி எழுப்பினார்கள். அதிலிருந்து அக்கோவில் \"இயேசு கற்பித்த இறைவேண்டல்\" வழங்கப்பட்ட இடமாகக் கருதப்பட்டுவந்துள்ளது.\n\nSection::::இன்றைய கோவில்.\nசிலுவைப்போர் வீரர்கள் கட்டிய கோவில் 1187 இல் நடந்த எருசலேம் முற்றுகையின்போது பெரும்பாலும் அழிந்தது. பின்னர் பல ஆண்டுகள் அக்கோவில் பாழடைந்து கிடந்தது. 4 ஆம் நூற்றாண்டுக் கோவிலின் கற்கள் பலவும் கல்லறைக் கற்களாக விற்கப்பட்டன. 19 ஆம் நூற்றாண்டின் இறுதியில், போசி அவுரேலியா என்னும் இளவரசியின் ஆதரவோடு பண்டைய 4 ஆம் நூற்றாண்டுக் கோவிலின் அடித்தளத்தைக் காணும் முயற்சி மேற்கொள்ளப்பட்டது.\n\nஅவர் \"இயேசு கற்பித்த இறைவேண்டல் கோவில்\" தொடக்கத்தில் அமைந்திருந்த இடத்தில் ஒரு தோட்டத்தை 1868 இல் உருவாக்கினார். பின் 1872 இல் கர்மேல் துறவியர் இல்லத்தை எழுப்பினார். 1910 இல் பண்டைய கோவிலின் அடித்தளத்தின் ஒரு பகுதி கண்டுபிடிக்கப்பட்டது. எனவே துறவியர் இல்லம் வேறு இடத்திற்கு மாற்றப்பட்டது.\n\n4 ஆம் நூற்றாண்டுக் கோவில் இருந்த இடத்தில் பிசான்சியக் கலைப்படி அமைந்த இன்றைய கோவிலைக் கட்டும் வேலை 1915இல் தொடங்கியது. அக்கோவில் கட்டடம் இன்னும் முழுமை பெறவில்லை.\n\nSection::::இடம்.\nஇக்கோவில் எருசலேமிலுள்ள அட்-தூர் எனும் வட்டாரத்தில் அமைந்துள்ளது. ஏறக்குறைய 18,000 பேரை சனத்தொகையாகக் கொண்ட இம்மாவட்டத்தில் இசுலாமியர் பெரும்பான்மையாகவும் கிறிஸ்தவர்கள் சிறுபான்மையாகவும் காணப்படுகின்றனர்.\n\nSection::::உலக மொழிகளில் இயேசுவின் இறைவேண்டல்.\nஇக்கோவிலோடு இணைந்துள்ள தோட்டப் பகுதியில் இயேசு கற்பித்த இறைவேண்டல் தமிழ் உட்பட ஏறக்குறைய 100 மொழிகளில் பெயர்க்கப்பட்டு கற்பதிகைகளாகச் சுவரில் பதிக்கப்பட்டுள்ளன.\n\n"}
{"id": "150175", "url": "https://ta.wikipedia.org/wiki?curid=150175", "title": "இசையாயிரம்", "text": "இசையாயிரம்\n\nஇசையாயிரம் என்னும் நூலைப்பற்றித் தமிழ்நாவலர் சரிதை என்னும் நூலில் ஒரு குறிப்பு வருகிறது. அந்தக் குறிப்பு\nமேலே கண்ட பாடலும் குறிப்பும் தமிழ்நாவலர் சரிதையில் உள்ளன.\n"}
{"id": "150176", "url": "https://ta.wikipedia.org/wiki?curid=150176", "title": "திருக்கல்லறைத் தேவாலயம்", "text": "திருக்கல்லறைத் தேவாலயம்\n\nதிருக்கல்லறைத் தேவாலயம் அல்லது திருக்கல்லறை பேராலயம் அல்லது கிழக்குச் சபையினால் உயிர்ப்புத் தேவாலயம் என்று அழைக்கப்படும் இது, மதிலாலான பழைய நகரின் கிறிஸ்தவப் பகுதியினுள் உள்ள ஓர் தேவாலயமாகும்.\n\nஇப்பகுதி கொல்கொத்தா (கல்வாரி மலை) மதிப்புக்குரியதாகியது. ஏனென்றால் இங்கேதான் இயேசு சிலுவையிலறையப்பட்டு கல்லறையில் அடக்கம் செய்யப்பட்டார். பல கிறிஸ்தவர்களுக்கு, குறிப்பாக நான்காம் நூற்றாண்டிலிருந்து யாத்திரிகர்களுக்கு, இயேசு இந்த இடத்தில் உயிர்த்தெழுந்த காரணத்தினால் இத்தேவாலயம் மிக முதன்மையான இடமாகும். இன்றும் இது எருசலேமின் கிரேக்க சபை தலைமைக்குருவின் தலைமைப்பீடமும், சில கிறிஸ்தவ சபைகளுக்கிடையே பங்கிடப்பட்ட கட்டடங்கள் பொறுப்பிலுள்ளது. நூற்றாண்டுகளாக மாற்றமடையாத சிக்கலான ஏற்பாடுகளும் காணப்படுகின்றது. இன்று கிழக்கு சபை, கீழ்த்திசை சபை, உரோமன் கத்தோலிக்கம் என்பனவற்றின் வீடாகவுள்ளது. அங்கிலிக்கன், ஒருமைக்கோட்பாட்டுச் சபை, புரட்டஸ்தாந்து சபை என்பனவற்றிற்கு இத்தேவாலயத்தில் நிரந்தர பிரசன்னம் இல்லை. இவர்கள் எருசலேமிலுள்ள தோட்டக் கல்லறையினை உண்மையான இயேசுவின் சிலுவை மரணம், உயிர்ப்பு ஆகியவற்றின் மதிற்பிக்குரிய இடமாக பேணுகின்றார்கள்.\n\nSection::::வரலாறு.\nSection::::கட்டுமானம்.\nஇந்த ஆலயம் தற்போது அமைந்துள்ள இடம் இரண்டாம் நூற்றாண்டில் அப்ரடைட்டின் கோவிலாகக் காணப்பட்டது. சில புராதன எழுத்தாளர்கள் வீனஸ் கோவிலாக இருந்தது என்கின்றனர். எசேபியஸ் \"கொன்ஸ்டான்டைனின் வாழ்வு\" எனும் தன் நூலில் இந்த இடம் கிறிஸ்தவர்களின் மதிப்புக்குரிய இடமாகவே இருந்தது, ஆனால் காட்ரியன் கிறிஸ்தவம் மீது கொண்ட வெறுப்பினால், இதன் மீது தன் சொந்த கோவிலைக் கட்டி, வேண்டுமென்றே மறைத்தான் என்கிறார். எசேபியஸ் இதுபற்றி அதிகம் கூறாதபோதும், அப்ரடைட்டின் கோவில் காட்ரியனின் எருசலேம் மீள் கட்டமைப்பின் பகுதியாகவே கட்டப்பட்டிருக்க வாய்ப்பிருக்கின்றது. கி.பி. 70 யூதப் புரட்சி மற்றும் கோக்பா புரட்சிகளின் (கி.பி 132-135) பின் ஏற்பட்ட அழிவைத் தொடர்ந்து, 135 இல் ஆலியா கபிடோனியா அபிவிருத்தியின் பகுதியாக இது இடம் பெற்றிருக்கலாம்.\n"}
{"id": "150209", "url": "https://ta.wikipedia.org/wiki?curid=150209", "title": "குறு ஒளிர்வண்டம்", "text": "குறு ஒளிர்வண்டம்\n\nகுறு ஒளிர்வண்டம் (\"dwarf galaxy\") என்பது சில பில்லியன் விண்மீன்களைக் கொண்ட ஒரு சிறிய விண்மீன் பேரடையாகும். எமது பால் வழிப் பேரடையில் இருக்கக்கூடிய 200–400 பில்லியன் விண்மீன்களின் எண்ணிக்கையுடன் ஒப்பிடுகையில் குறு ஒளிர்வண்டம் ஒன்றில் உள்ள விண்மீன்களின் எண்ணிக்கை மிகக் குறைவானதாகும். 30 பில்லியன் விண்மீன்களைக் கொண்ட பெரும் மெகல்லானிய மேகங்கள் சிலவேளைகளில் குறு ஒளிர்வண்டமெனக் கூறப்படுகிறது.\n\nSection::::குறு ஒளிர்வண்டத்தின் தோற்றம்.\nதற்போதைய கொள்கையின் படி, குறு ஒளிர்வண்டங்கள் உட்பட பெரும்பாலான விண்மீன் பேரடைகள் கரும்பொருளின் உதவியுடன் அல்லது உலோகங்களைக் கொண்டிருக்கக்கூடிய வளிமங்களினால் உருவாகின. ஆனாலும், நாசாவின் அண்டத் தேட்டக் கலம் என்ற விண்கலம் உலோகங்களைக் கொண்டிராத வளிமங்களினால் உருவாகிய புதிய குறு ஒளிர்வண்டங்களைக் கண்டறிந்துள்ளது..\n\nSection::::உள் குறு ஒளிர்வண்டங்கள்.\nஉட் குழுவில் பெருமளவு குறு ஒளிர்வண்டங்கள் காணப்படுகின்றன: இவை பெரும்பாலும் பால் வழி, அந்திரொமேடா பேரடை, முக்கோண விண்மீன் பேரடை போன்ற பெரும் பேரடைகளைச் சுற்றி வலம் வருகின்றன. 2007 ஆம் ஆண்டில் வெளியிடப்பட்ட ஆய்வு முடிவுகளில் பெரும்பாலான குறு ஒளிர்வண்டங்கள் பால் வழி, அந்திரொமேடா பேரடை போன்றவற்றின் ஆரம்பப் படிமுறை வளர்ச்சியின் போது ஏற்பட்ட பரலை விசைகளினால் (tidal forces) உருவாகின எனக் கூறப்பட்டுள்ளது. இத்தகைய குறு ஒளிர்வண்டங்கள் விண்மீன் பேரடைகளின் மோதுகையினால் உருவாகின்றன.\n\nபால் வழியை 20 இற்கும் மேற்பட்ட குறு ஒளிர்வண்டங்கள் சுற்றிவருவதாகத் தெரியவந்துள்ளது. 2008 ஆய்வு முடிவுகளின் படி பால் வழியில் காணப்படும் மிகப்பெரும் உருண்டையான விண்மீன் தொகுதியான ஒமேகா செண்ட்டாரி ஒரு குறு ஒளிர்வண்டம் என வானியலாளர்கள் கருதுகின்றனர். இதன் நடுவே கருங்குழி ஒன்று காணப்படுவதையும் கண்டறிந்துள்ளனர்.\n\n"}
{"id": "150210", "url": "https://ta.wikipedia.org/wiki?curid=150210", "title": "ஔவை நடராசன்", "text": "ஔவை நடராசன்\n\nஔவை நடராசன் மிகச் சிறந்த தமிழறிஞர், சிந்தனையாளர், பேச்சாளர். தமிழ், ஆங்கிலம் எனும் இரு மொழிகளிலும் சிறப்பாகப் பேசும் திறன் கொண்டவர்.\n\nSection::::பிறப்பு.\nஇவர் 1936 ஆம் ஆண்டு ஏப்ரல் 24 அன்று திருவண்ணாமலை மாவட்டத்தில் (அன்றைய வட ஆற்காடு மாவட்டம்) உள்ள செய்யாறு எனும் ஊரில் உரைவேந்தர் எனப் புகழப்படும் தமிழறிஞர் ஒளவை துரைசாமி மற்றும் லோகாம்பாள் இணையருக்கு மகனாகப் பிறந்தார்.\n\nSection::::கல்வி.\nமதுரை தியாகராசர் கல்லூரியில் பயின்று தமிழில் முதுகலைப் பட்டம் (Master of Arts) பெற்றார். சென்னை பச்சையப்பன் கல்லூரியில் “சங்க இலக்கியத்தில் பெயரிடு மரபு” என்னும் பொருளில் ஆய்வு செய்து 1958ஆம் ஆண்டில் ஆய்வியல் நிறைஞர் பட்டம் பெற்றார். அதன் பின்னர் “சங்க காலப் புலமைச் செவ்வியர்” என்னும் பொருளில் ஆய்வு செய்து முனைவர் பட்டம் பெற்றார்.\n\nSection::::பணி.\nஔவை நடராசன் மதுரையிலுள்ள தியாகராசர் கல்லூரி, தஞ்சாவூரிலுள்ள மன்னர் சரபோஜி கல்லூரி ஆகியவற்றில் தமிழ் விரிவுரையாளராகப் பணியாற்றினார். அதன் பிறகு, புதுதில்லியிலுள்ள அகில இந்திய வானொலி நிலையத்தில் செய்தி வாசிப்பாளர், அறிவிப்பாளர் எனப் பணியாற்றினார். அதன் பின்னர் சென்னையிலுள்ள காந்தி ராமலிங்கர் பணி மன்றத்தின் செயலாளராகப் பணியாற்றினார். இவரது தமிழ்ப்புலமையால் ஈர்க்கப்பட்ட தமிழக முதலமைச்சர் எம்.ஜி. இராமச்சந்திரன் இவரை தமிழ்நாடு அரசின் செய்தி மக்கள் தொடர்புத் துறையில் துணை இயக்குநராகப் பணியமர்த்தினார். ஒன்பது ஆண்டுகள் (1975 - 1984) வரை அப்பணியிலிருந்தார். பின்னர் 1984 முதல் 1992 வரை தமிழ்நாடு அரசின் தமிழ் வளர்ச்சி மற்றும் பண்பாட்டுத்துறைச் செயலாளராகப் பணியாற்றினார். இந்திய ஆட்சிப் பணி அதிகாரியாக இல்லாமல் தமிழ்நாடு அரசுத் துறைச் செயலாளராக நியமிக்கப்பட்டவர் இவர் ஒருவர்தான். அதன் பிறகு, 1992 திசம்பர் 16ஆம் நாள் முதல் 1995 திசம்பர் 15ஆம் நாள் வரை தஞ்சாவூர், தமிழ்ப் பல்கலைக்கழகத்தின் துணைவேந்தர் பொறுப்பினை வகித்தார். அதன் பிறகு, 2014 ஆம் ஆண்டில் செம்மொழித் தமிழாய்வு மத்திய நிறுவனத்தில் துணைத்தலைவராக இருந்தார். 2015 ஆம் ஆண்டு முதல் சென்னையிலுள்ள பாரத் பல்கலைக்கழகத்தின் வேந்தராக இருந்து வருகிறார்.\n\n\nSection::::படைப்புகள்.\nநடராசனின் சொற்பொழிவுகள் சில நூல்களாக வெளிவந்துள்ளன. அவை;\n\n\nSection::::சிறப்புகள்.\n2006 ஆம் ஆண்டில் நவம்பர் 29 அன்று நடைபெற்ற திருவள்ளுவர் பல்கலைக்கழக இரண்டாவது பட்டமளிப்பு விழாவில், விழாப் பேருரையாற்றிய இவரைப் பற்றிய குறிப்புகள் அப்போது வெளியிடப்பட்ட பட்டமளிப்பு விழாச் சிறப்பு மலரில் இடம் பெற்றிருக்கின்றன. அவற்றில் கீழ்க்காணும் தகவல்கள் குறிப்பிடத்தக்கவையாகும்.\n\n\n"}
{"id": "150211", "url": "https://ta.wikipedia.org/wiki?curid=150211", "title": "புராணம் (தமிழ்நூல் அட்டவணை)", "text": "புராணம் (தமிழ்நூல் அட்டவணை)\n\nபுராணம் என்னும் சொல் பழங்கதைகளைக் குறிக்கும். \nதமிழில் புராணம் என்னும் பெயரைக் கொண்டுள்ள நூல்கள் பல. \nஅவற்றைக் கால நோக்கில் வரிசைப்படுத்திப் பட்டியலிட்டுப் பகுத்துத் தருவது இந்த அட்டவணை.\nSection::::16 ஆம் நூற்றாண்டு.\n16 ஆம் நூற்றாண்டில் வாழ்ந்த 15 புலவர்கள் பல்வேறு ஊர்களிலுள்ள திருக்கோயில்கள் பற்றிப் புராணங்கள் பாடியுள்ளனர். சில புராணங்கள் சிவபெருபானின் தீரத்தைக் காட்டுவனவாகவும் உள்ளன. 36 புராண நூல்கள் அகவரிசையில் அடுக்கப்பட்டு அவற்றைப்பட்டிய செய்திகள் இங்கு நிரல்படுத்தப்பட்டுள்ளன.\n\nSection::::புலவர் பாடிய புராணங்கள்.\nமேலே கண்ட 36 புராணங்களைப் பாடிய புலவர்கள் 15 பேர். இவர்களை அகரவரிசையில் அவர்கள் பாடிய நூல்களுடன் இங்குக் காணலாம்.\n\n"}
{"id": "150223", "url": "https://ta.wikipedia.org/wiki?curid=150223", "title": "பால் ஹெரௌல்ட்", "text": "பால் ஹெரௌல்ட்\n\nபால் ஹெரௌல்ட் ( Paul(Louis-Toussaint)Héroult, 10-4-1863 – 9-5-1914): பிரான்சு நாட்டைச் சேர்ந்த அறிவியலாளர். மின்னாற்பகுப்பு முறையில் அலுமினியத்தைப் பிரித்தெடுத்தவர். மின்எஃகு உலையைக் கண்டறிந்தவர்.\nSection::::இளமையும் கல்வியும்.\nபால் ஹெரௌல்ட், பிரான்சு நாட்டில் தரி-ஹார்கோர்ட்டில் உள்ள கால்வீடாசு என்ற இடத்தில் ஏப்ரல் 10, 1863 அன்று, பிறந்தார். இவரது தந்தை பேட்ரைஸ் ஒரு தோல்பதனிடுதல் தொழிலில் ஈடுபட்டிருந்தார்.\nபள்ளி நேரம் முடிந்தபிறகு தன்னுடைய தந்தையின் நண்பரான பெல்லியார் என்ற வழக்குரைஞர் வீட்டிற்குச் சென்று அவர் வைத்திருந்த நூலகத்தில் உள்ள, அறிவியல் கண்டுபிடிப்புகள் மற்றும் ஆய்வுகள் தொடர்பான நூல்களை பால் ஹெரௌல்ட் விரும்பிப்படிப்பார். அப்பொழுது கிளயர் டிவில்லி எழுதிய \"அலுமினியம், பண்புகள், தயாரிப்பு மற்றும் பயன்கள்\" என்ற நூலைப் படிக்க நேரிட்டது. அப்பொழுது முதலே அவருக்கு அலுமினியத்தின் மீது ஒரு ஈடுபாடு ஏற்பட்டது\n\nதனது 19 ஆவது வயதில் புகழ்மிக்க 'எகோல் டெஸ் மைன்ஸ்'(ecole des Mines) கல்லூரியில் மாணவராகச் சேர்ந்தார். அங்கு வேதியல் பேராசிரியருடன் நல்லுறவை, நட்பை ஏற்படுத்திக் கொண்டார். அலுமினியம் சேர்மங்களை மின்னாற்பகுத்தலுக்கு உட்படுத்தி பல்வேறு சோதனைகளை மேற்கொண்டார். மற்ற பாடங்களில் ஆர்வம் காட்டாததால், முத்லாம் ஆண்டில் தோல்வியைத் தழுவினார். அதனால் கல்லூரியிலிருந்து வெளியேற்றப்பட்டர்.\n\nSection::::ஆய்வுப்பணிகள்.\n1883-ல் அவரது தந்தையின் மறைவுக்குப் பிறகு அவர் கவனித்து வந்த தோல் பதனிடும் தொழிலை மேற்கொள்ள வேண்டிவந்தது. ஆனாலும் தோல் பதனிடும் கட்டடத்திலும், தன்னுடைய அலுமினியம் தொடர்பான ஆய்வுகளை மேற்கொண்டார். தனது தாயிடம் 50,000 பிராங்குகள் பெற்றுக்கொண்டு ஆய்வுக்குத் தேவையான மின்சார மோட்டாரை வாங்கினார். அலுமினிய ஆக்சைடை மின்சாரம் கொண்டு ஒடுக்கும்போது அலுமினியம் மிகச் சிறிதளவே கிடைத்தது. 1886-ல் உருகிய கிரியோலைட்டுடன் அலுமினாவைச் சேர்த்து மின்சாரம் பாய்ச்சி, அலுமினியத்தை வெற்றிகரமாகப் பிரித்தெடுத்தார். தனது 23-ஆம் வயதில் இச்சாதனையை நிகழ்த்திய பால் ஹெரௌல்ட் உடனடியாகக் காப்புரிமைக்கு விண்ணப்பித்தார்.\n\nSection::::ஹால்-ஹெரௌல்ட் முறை.\nஇதே ஆண்டில் அமெரிக்காவின் சார்லஸ் மார்ட்டின் ஹால் என்பவரும் இதே முறையில் அலுமினியத்தைப் பிரித்தெடுத்தார். மார்ட்டின் ஹால் மற்றும் பால் ஹெரௌல்ட் இருவரிடையே ஏற்பட்ட ஒப்பந்தத்தின் படி இவர்கள் இருவரும் கண்டறிந்த, அலுமினியத்தைப் பிரித்தெடுக்கும் முறை ஹால்-ஹெரௌல்ட் முறை என, இருவரின் பெயராலேயே அழைக்கப்படுகிறது.\n\nஹால்-ஹெரௌல்ட் முறை அறிமுகப்படுத்தப்பட்டதும் அலுமினியத்தின் விலை 299 மடங்கு குறைந்தது. ஒரு பவுண்டு அலுமினியம் 12 டாலர்கள் என்று இருந்தது, 18 சென்டாகக் குறைந்தது. இதனால் ஹால் மற்றும் ஹெரௌல்ட்டின் புகழ் ஓங்கியது.\n\nSection::::மறைவு.\nஅமெரிக்காவில் பல்வேறு தொழில் குழுமங்களுக்குத் தொழில்நுட்ப ஆலோசகராகச் செயல்பட்டார். 1900-ஆம் ஆண்டில் மின்வில் உலையைக் (electric arc furnace) கண்டறிந்தார். தன்னுடைய 51-ஆம் வயதில் மறைந்தார்.\n\n"}
{"id": "150234", "url": "https://ta.wikipedia.org/wiki?curid=150234", "title": "வீவா உலகக்கோப்பை", "text": "வீவா உலகக்கோப்பை\n\nவீவா உலகக்கோப்பை (\"Viva World Cup\") என்பது இரண்டு ஆண்டுகளுக்கு ஒரு முறை நடாத்த திட்டமிடப்பட்டு நடாத்தப்படும், பன்னாட்டுக் காற்பந்தாட்டக் கழகங்களின் கூட்டமைப்பின் (ஃபீஃபா) அங்கீகாரம் பெறாத நாடுகளுக்கான, புதிய கூட்டமைப்பு வாரியத்தினால் (Nouvelle Fédération-Board, NFB) ஒழுங்குபடுத்தப்பட்ட பன்னாட்டு காற்பந்தாட்டப் போட்டியாகும். 2012 ஆம் ஆண்டு போட்டிகள் ஈராக்கிய குர்திஸ்தானில் சூன் 4 முதல் 9 வரை இடம்பெறுகின்றது. இப்போட்டிகளில் முதன் முதலாக தமிழீழ அணியும் பங்குபற்றுகின்றது.\n\nSection::::வரலாறு.\nஏப்ரல் 2005 இல், புதிய கூட்டமைப்பு வாரியம் தனது முதலாவது வீவா உலகக்கோப்பை போட்டித்தொடரை வடக்கு சைப்பிரசில் நடத்துவதாக அறிவித்தது. சைப்பிரசு-துருக்கிய காற்பந்தாட்டக் கூட்டமைப்பின் (KTFF) 50 ஆண்டுகள் நிறைவையொட்டி வடக்கு சைப்பிரசு தேர்ந்தெடுக்கப்பட்டது. உலகம் முழுவதிலும் இருந்து 16 அணிகள் போட்டியிடும் எனவும் எதிர்பார்க்கப்பட்டது. 2005 இல் வடக்கு சைப்பிரசில் ஆட்சியேறிய புதிய அரசு, மற்ற நாடுகளூடன் சுமூகமான உறவைப் பேண முடிவெடுத்தது. வீவா போட்டித் தொடரில் எந்த நாடுகள் பங்குபற்றலாம், எவை பங்குபற்ற முடியாதென அது நிபந்தனைகளை விதித்ததாக புதிய கூட்டமைப்பு வாரியம் குற்றம் சாட்டியது. பதிலாக, நிதிக் கோரிக்கையில் வாரியம் நியாயமற்ற நிபந்தனைகளை விதித்ததாக வடக்கு சைப்பிரசு கூட்டமைப்பு குற்றம் சாட்டியது. இதனையடுத்து முதலாவது வீவா உலகக்கோப்பைத் தொடரை ஒக்சித்தானியாவில் நடத்துவதற்கு வாரியம் தீர்மானித்தது. பதிலாக, சைப்பிரசு-துருக்கிய காற்பந்தாட்டக் கூட்டமைப்பு தனியாக வீவா உலகக்கோப்பைத் தொடர் நடைபெறவிருக்கும் அதே நாட்களில் \"எல்ஃப் கோப்பை\" என்ற போட்டியை நடத்தவிருப்பதாக அறிவித்தது. இத்தொடரில் வாரியத்தின் சில உறுப்பு நாடுகளும் பங்குபற்றுவதாக அறிவித்தன.\n\nSection::::ஒக்சித்தானியா 2006.\nமுதலாவது உலக்கோப்பை ஒக்சித்தானியாவில் 2006 நவம்பர் 19 முதல் 25 வரை நடைபெற்றது. நான்கு அணிகளே இத்தொடரில் போட்டியிட்டன. சாப்மி அணி இறுதிப் போட்டியில் மொனாக்கோ அணியை 21-1 என்ற கணக்கில் வென்று வீவா உலககோப்பையைக் கைப்பற்றியது.\n\nSection::::போட்டி முடிவுகள்.\n^ \"பயண அனுமதிச் சீட்டு பெற்றுக் கொள்ளுதலில் ஏற்பட்ட சிக்கலினால் பின்வாங்கியதால் எளிய வெற்றி கிடைத்தது.\"\n\nSection::::வெற்றிக் கிண்ணம்.\nவீவா உலகக்கோப்பை வெற்றிக் கிண்ணம் பிரான்சிய சிற்பியான ஜெரால்ட் பிகால்ட் என்பவரால் வடிவமைக்கப்பட்டது. முன்னாள் தென்னாபிரிக்க அரசுத் தலைவர் நெல்சன் மண்டேலாவை கௌரவப்படுத்தும் முகவாக நெல்சன் மண்டேலா வெற்றிக் கிண்ணம் பெயர் மாற்றப்படவுள்ளது.\n\n\n\n"}
{"id": "150257", "url": "https://ta.wikipedia.org/wiki?curid=150257", "title": "புராணம் (வைணவ புராணங்கள்)", "text": "புராணம் (வைணவ புராணங்கள்)\n\nபுராணம் என்னும் சொல் பழங்கதைகளைக் குறிக்கும். தமிழில் வைணவ சமயம் தொடர்பான புராணங்கள் ஐந்து உள்ளன. அவற்றின் காலக் குறிப்புடன் பட்டியலிட்டுப் பகுத்துத் தருகிறது இந்த அட்டவணை.\n\n"}
{"id": "150260", "url": "https://ta.wikipedia.org/wiki?curid=150260", "title": "இரட்டை (கால்பந்து)", "text": "இரட்டை (கால்பந்து)\n\nகால்பந்து சங்கங்களின் சொல்லாடலில் இரட்டை (\"the double\") என்பது குறிப்பிட்ட காற்பந்தாட்ட அணி அந்நாட்டின் கூட்டிணைவு மற்றும் அதன் பிரதானமான கோப்பை ஆகிய இரண்டையும் ஒரே பருவத்தில் வெல்வதைக் குறிக்கும். மேலும் இரு அணிகளுக்கிடைப்பட்ட போட்டிகளில் தன்னிடம் மற்றும் வெளியிடம் ஆகிய இரண்டிலுமே ஒரே அணி வெற்றி பெரும் பட்சத்தில் அதுவும் இரட்டை என்றே குறிக்கப்பெறும்.\n\nமுதற்தடவையாக \"இரட்டை\" வெற்றிகளைப் பெற்ற அணி இங்கிலாந்தின் பிரெஸ்ட்டன் நோர்த் என்ட் கால்பந்துக் கழகம் (Preston North End) ஆகும். இது 1889 ஆம் ஆண்டில் எஃப் ஏ கோப்பை, மற்றும் இங்கிலாந்து காற்பந்தாட்டக் கூட்டமைப்பு கோப்பை ஆகியவற்றை வென்றது.\n"}
{"id": "150261", "url": "https://ta.wikipedia.org/wiki?curid=150261", "title": "யூஈஎஃப்ஏ கோப்பை வெற்றியாளர்கள் கோப்பை", "text": "யூஈஎஃப்ஏ கோப்பை வெற்றியாளர்கள் கோப்பை\n\nஐரோப்பாவின் உள்நாட்டு கோப்பை வெற்றியாளர்களுக்காக ஐரோப்பிய கால்பந்து சங்கங்களின் ஒன்றியத்தால் ஒவ்வொரு ஆண்டும் நடத்தப்பட்ட, கால்பந்து கழகங்களுக்கிடையேயான, போட்டியாகும். 1960-61 பருவத்தில் இத்தகைய முதல் போட்டி நடைபெற்றாலும் இரண்டு ஆண்டுகள் கழித்தே ஐரோப்பாவின் கால்பந்து கட்டுப்பாட்டு அமைப்பு ஒப்புதல் வழங்கியது.. இது கடைசியாக 1998-99 பருவத்தில் நடைபெற்றது. பின்னர், யூஈஎஃப்ஏ கோப்பையுடன் இணைக்கப்பட்டது.\n\n"}
{"id": "150266", "url": "https://ta.wikipedia.org/wiki?curid=150266", "title": "யூஈஎஃப்ஏ யூரோப்பா கூட்டிணைவு", "text": "யூஈஎஃப்ஏ யூரோப்பா கூட்டிணைவு\n\nயூஈஎஃப்ஏ யூரோப்பா கூட்டிணைவு (\"UEFA Europa League\") , பழைய பெயர் \"யூஈஎஃப்ஏ கோப்பை\" (\"UEFA Cup\") , ஆனது ஐரோப்பிய கால்பந்து சங்கங்களின் ஒன்றியத்தால் ஆண்டுக்கொருமுறை, தகுதிபெறும் கால்பந்து கழகங்களுக்காக நடத்தப்பெறும் போட்டியாகும். இது 1971-இல் தொடங்கப்பட்டது. யூஈஎஃப்ஏ வாகையர் கூட்டிணைவுக்கு அடுத்தபடியாக இப்போட்டி முக்கியத்துவம் வாய்ந்ததாகும். கால்பந்து கழகங்கள் அவற்றின் நாடுகளில் கூட்டிணைவு மற்றும் உள்நாட்டுக் கோப்பைகளில் செயல்பட்ட மதிப்பீட்டின் அடிப்படையில் இப்போட்டிக்குத் தகுதிபெறும். \n\nமுன்னதாக \"யூஈஎஃப்ஏ கோப்பை\" என்று அறியப்பட்ட இது 2009-10 பருவத்திலிருந்து போட்டியின் அமைப்பு முறை மாற்றப்பட்ட பிறகு யூஈஎஃப்ஏ யூரோப்பா கூட்டிணைவு என்று அழைக்கப்படுகிறது. ஐரோப்பிய கால்பந்து கட்டுப்பாட்டமைப்பின் ஆவணப்படுத்தல் காரணங்களுக்காக, யூஈஎஃப்ஏ கோப்பை மற்றும் யூஈஎஃப்ஏ யூரோப்பா கூட்டிணைவு ஆகிய இரண்டுமே ஒன்றாகவே கருதப்படுகின்றன. வழக்கத்தில் பெயர் மட்டுமே மாற்றப்பட்டுள்ளது. \n\n1999-ஆம் ஆண்டு யூஈஎஃப்ஏ கோப்பை வெற்றியாளர்கள் கோப்பை, யூஈஎஃப்ஏ கோப்பையுடன் ஒன்றுசேர்க்கப்பட்டது. 2004-05 பருவத்தில் \"தோற்றால் வெளியே\" சுற்றுக்கு முன்னர் \"குழு நிலை\" அறிமுகப்படுத்தப்பட்டது. 2009-இல் பெயர் மாற்றத்தோடு கூடவே, \"யூஈஎஃப்ஏ இன்டர்டோடோ கோப்பை\"யும் இணைக்கப்பட்டது. இதனால் போட்டியில் பங்குபெறும் அணிகளின் எண்ணிக்கை உயர்ந்ததோடு போட்டியின் அமைப்புமுறையும் மாற வழிவகுத்தது. யூஈஎஃப்ஏ யூரோப்பா கூட்டிணைவு வாகையாளர்கள் யூஈஎஃப்ஏ உன்னதக் கோப்பை ஆட தகுதிபெறுவார்கள்.\n\nஇதுவரை 26 வெவ்வேறு கால்பந்து கழகங்கள் இதனை வென்றுள்ளன, அவற்றுள் 12 கழகங்கள் இதனை ஒருமுறைக்குமேல் வென்றுள்ளன. இப்போட்டியில் அதிகமுறை வென்றவர்கள் யுவென்டசு, இன்டர்நேசனல் மற்றும் லிவர்பூல் ஆகியவையாகும். அவையாவும் தலா 3 முறை இப்போட்டியை வென்றுள்ளன. \n"}
{"id": "150274", "url": "https://ta.wikipedia.org/wiki?curid=150274", "title": "உலக இணைய நெறி பதிப்பு 6 நாள்", "text": "உலக இணைய நெறி பதிப்பு 6 நாள்\n\nஉலக இணைய நெறி பதிப்பு 6 நாள் (World IPv6 Day) என்பது இணையச் சமூகமும் பல பெரும் உள்ளடக்க வழங்குனர்களும் பொதுதளத்தில் இ.நெறி ப6 பரவலாக்கத்தை சோதிக்க நிறுவிய கொண்டாட்ட நாளாகும். இதனை சனவரி 12, 2011 அன்று ஐந்து பெரும் இணைய நிறுவனங்கள் முன்மொழிந்தன: ஃபேஸ்புக், கூகுள், யாகூ, அகமாய் டெக்னாலஜீஸ், மற்றும் லைம்லைட் பிணையங்கள். இந்த நிகழ்வு சூன் 8, 2011 அன்று 00:00 ஒ.ச.நே மணிக்குத் துவங்கி அதேநாள் 23:59 மணிக்கு முடிவடைந்தது. \n\nஇந்தச் சோதனையில் பல நிறுவனங்களும் அமைப்புகளும் பங்கேற்றன; பெரும் தேடு பொறிகள், சமூகப் பிணைப்பு வலைத்தளங்கள், உள்ளடக்க பரப்புப் பிணையங்கள் இதில் அடக்கமாகும்.\n\nஇந்த நிகழ்ச்சியின் வெற்றியின் அடுத்த கட்டமாக இணையச் சமூகம் சூன் 6, 2012 அன்று உலக ஐபிவி6 திறப்பு நடத்த விருக்கிறது. பங்கேற்கும் நிறுவனங்களின் சேவைகளிலும் தயாரிப்புகளிலும் நிரந்தரமாக இ.நெறி.க 6 செயல்படுத்த திட்டமிட்டுள்ளது. \n\n"}
{"id": "150282", "url": "https://ta.wikipedia.org/wiki?curid=150282", "title": "இரங்கல் மூன்று", "text": "இரங்கல் மூன்று\n\nஇரங்கல் மூன்று என்னும் நூல் சிற்றம்பல நாடிகள் என்னும் சைவப் பெரும்புலவரால் எழுதப்பட்டது. காலம் 14-ஆம் நூற்றாண்டு. \n\nசெல்காலம், நிகழ்காலம், வருங்காலம் என்பன மூன்று காலங்கள். இந்தக் காலப் பேறுகளை எண்ணி அவற்றைப் பெறவில்லையே என ஏங்குவதாப் பாடல்கள் அமைந்துள்ளன. \n\n\nபாடல் எடுத்துக்காட்டு:\n\n\nபாடல் எடுத்துக்காட்டு:\n\n\nபாடல் எடுத்துக்காட்டு:\n\n"}
{"id": "150285", "url": "https://ta.wikipedia.org/wiki?curid=150285", "title": "கொரியக் குடியரசின் ஆயுதப் படைகள்", "text": "கொரியக் குடியரசின் ஆயுதப் படைகள்\n\nகொரியக் குடியரசின் ஆயுதப் படைகள் (ஹன்குல்: 대한민국 국군; ஹன்ஜா: 大韓民國國軍; Revised Romanization: \"Daehanminguk Gukgun\") அல்லது ROK ஆயுதப் படைகள், ஆனது கொரியக் குடியரசின் ஆயுதப் படைகள் ஆகும். \n\nஇது கீழ்காணும் கிளைகளை கொண்டுள்ளது:\n\n\nமற்றும்:\n\n\nகொரியத் தீபகற்பத்தின் பிரிவினையைத் தொடர்ந்து 1948ல் இது உருவாக்கப்பட்டது. தென் கொரிய ஆயுதப் படைகளானது, 2011ல் 3,850,000 (650,000 active force and 3,200,000 regular reserve). படை வீரர்களைக் கொண்ட மிகப் பெரிய, நிலையான ஆயுதப் படைகளில் ஒன்றாகும்.\n"}
{"id": "150291", "url": "https://ta.wikipedia.org/wiki?curid=150291", "title": "சிற்றம்பல நாடிகள்", "text": "சிற்றம்பல நாடிகள்\n\nசிற்றம்பல நாடிகள் என்பவர் 14-ஆம் நூற்றாண்டில் வாழ்ந்த சைவப் பெரியார். \nஇவரைப் பழுதை கட்டிச் சிற்றம்பல நாடிகள் எனவும் கூறுவர்.\nஇவர் எப்போதும் மாணவர் திருக்கூட்டத்தோடு வாழ்ந்துவந்தார். \n\nSection::::சித்தர் காடு.\nஉடனே சிற்றம்பல நாடிகள் சமாதி திறந்தது. நாடிகள் கண்ணப்பரைத் தன் மடியில் ஏற்றுக்கொண்டு கல்லறையானார். இந்த இடம் இப்போது மயிலாடுதுறைக்கு மேற்கே சித்தர்காடு எனப் பெயர் பெற்றுள்ளது. இவரது சமாதி ஒரு கோயிலாகக் கட்டப்பட்டுள்ளது.\n\n\n\n"}
{"id": "150292", "url": "https://ta.wikipedia.org/wiki?curid=150292", "title": "முன்னறிவிப்பு பேராலயம்", "text": "முன்னறிவிப்பு பேராலயம்\n\nமுன்னறிவிப்பு தேவாலயம் (, , ) வட இசுரேலின் நாசரேத்திலுள்ள ஓர் தேவாலயமாகும். இது முன்னறிவிப்பு பேராலயம் எனவும் அழைக்கப்படும். இங்கே இயேசு பிறப்பின் முன்னறிவிப்பு நிகழ்ந்ததாக நம்பப்படுகின்றது.\n\n\n"}
{"id": "150293", "url": "https://ta.wikipedia.org/wiki?curid=150293", "title": "புலவராற்றுப்படை", "text": "புலவராற்றுப்படை\n\nஆற்றுப்படை நூல்களில் புலவராற்றுப்படை என்பதும் ஒன்று. கல்வி கேள்விகளில் புலமை மிக்கவர் புலவர். திருவள்ளுவர் புலமையை நுண்மாண் நுழைபுலம் என்கிறார். புலவர்களைத் தெள்ளியர் என்கிறார். திருவும் தெளிவும் ஓரிடத்தில் அமைவதில்லை. எனவே புலவர்கள் வறுமையில் வாடினர். வள்ளல்களைத் தேடிச் சென்றனர். தேடிச் சென்று வறுமையைப் போக்கிக்கொண்ட புலவர்கள் வறுமையில் வாடும் புலவர்களை வள்ளல்கள் வாழுமிடத்துக்கு ஆற்றுப்படுத்தினர். இப்படிப் புலவர்களை ஆற்றுப்படுத்தும் பாடலைப் புலராற்றுப்படை என்னும் துறையைச் சார்ந்தது என இலக்கண நூல்கள் கூறுகின்றன. \n\n\n"}
{"id": "150297", "url": "https://ta.wikipedia.org/wiki?curid=150297", "title": "திருவருட்பேறுகள் தேவாலயம்", "text": "திருவருட்பேறுகள் தேவாலயம்\n\nதிருவருட்பேறுகள் தேவாலயம் என்பது இசுரேலில் கலிலேய கடலுக்கு அருகே அமைந்துள்ள கப்பர்நகூம் மற்றும் டப்கா எனும் இடத்திலுள்ள ஓர் உரோமன் கத்தோலிக்க தேவாலயமாகும்.\n\n"}
{"id": "150299", "url": "https://ta.wikipedia.org/wiki?curid=150299", "title": "அப்பங்களும் மீன்களும் பலுகிய கோவில்", "text": "அப்பங்களும் மீன்களும் பலுகிய கோவில்\n\nஅப்பங்களும் மீன்களும் பலுகிய கோவில் (\"Church of the Multiplication of Loaves and Fishes\"), சுருக்கமாக \"பலுகல் கோவில்\" என்பது இசுரேலில் கலிலேய கடற்கரைக்கு வடமேற்கில் டப்கா எனும் இடத்தில் அமைந்துள்ள ஓர் உரோமன் கத்தோலிக்க கோவில் ஆகும். தற்போதுள்ள கோவில் அதற்கு முற்காலத்தில் இரு கோவில்கள் இருந்த அதே இடத்தில் அமைந்துள்ளது.\n\nSection::::வரலாறு.\nஇயேசு ஐந்து வாற்கோதுமை அப்பங்களையும் இரண்டு மீன்களையும் கொண்டு ஐயாயிரம் மக்களுக்கு அற்புதமான விதத்தில் உணவளித்தார் என்னும் செய்தி மத்தேயு, மாற்கு, லூக்கா, யோவான் என்னும் நான்கு நற்செய்தியாளர்களாலும் குறிக்கப்பட்டுள்ளது. காண்க: மத்தேயு 14:13-21; மாற்கு 6:30-44; லூக்கா 9:10-17; யோவான் 6:1-15.\n\nஇந்த நிகழ்ச்சியை நினைவுகூரும் விதமாக திருநாட்டில் பண்டைக் காலத்தில் ஒரு கோவில் கட்டப்பட்டது என்னும் செய்தி எஜேரியா என்னும் திருப்பயணி கி.பி. 380 அளவில் எழுதிய ஒரு குறிப்பில் காணக்கிடக்கிறது. அவர் கீழ்வருமாறு கூறுகிறார்:\n\nSection::::விரிவாக்கம்.\nகி.பி. 480 அளவில் கோவில் விரிவாக்கப்பட்டது. தரையில் கற்பதிகை ஓவியங்கள் சேர்க்கப்பட்டன. இப்புதுப்பித்தல் பணியை நிகழ்த்தியவர் மறைமுதுவர் மார்த்தீரியோசு (\"Patriarch Martyrios\") என்பவர் ஆவார். \n\nபிசான்சியப் பாணியில் அமைந்த அக்கோவிலைப் பாரசீகர்கள் 614இல் அழித்தார்கள். அதைத் தொடர்ந்து அக்கோவில் அமைந்திருந்த இடம் சுமார் 1300 ஆண்டுகளாக மறக்கப்பட்ட நிலையில் இருந்தது. \n\n1888ஆம் ஆண்டு செருமனியின் கொலோன் மறைமாவட்டத்தோடு தொடர்புடைய \"செருமானிய கத்தோலிக்க பாலத்தீனத் தூதகம்\" என்னும் நிறுவனம் அந்த இடத்தை வாங்கி, அகழ்வாய்வுக்கு ஏற்பாடு செய்தது. முதல் ஆய்வு முயற்சிகள் 1892இல் தொடங்கின. 1932இல் அகழ்வாய்வுப் பணி முடுக்கிவிடப்பட்டது.\n\nஇந்த அகழ்வாய்வின் பயனாக, 4ஆம் நூற்றாண்டைச் சேர்ந்த ஒரு சிறுகோவில் கண்டுபிடிக்கப்பட்டது. அக்கோவிலின் அடித்தளத்தின் மீது 5ஆம் நூற்றாண்டில் ஒரு கோவில் கட்டப்பட்டது. அக்கோவிலின் தரையில் அழகிய கற்பதிகை ஓவியங்கள் பதிக்கப்பட்டது. இவை அனைத்தும் அகழ்வாய்வின் விளைவாகத் தெரியவந்தன.\n\nஇன்றைய கோவில் 5ஆம் நூற்றாண்டு பிசான்சியக் கலைக் கோவிலின் அதே அளவைக் கணித்து கட்டப்பட்டது. 1939ஆம் ஆண்டிலிருந்து இக்கோவிலின் மேற்பார்வை புனித பெனடிக்ட் சபைத் துறவியரிடம் உள்ளது. எருசலேமில் அமைந்துள்ள \"மரியா துயில்கொண்ட இல்லம்\" என்னும் துறவியர் மடத்தின் கிளை இல்லமாக இக்கோவில் விளங்குகிறது. \n\n"}
{"id": "150300", "url": "https://ta.wikipedia.org/wiki?curid=150300", "title": "புனித பேதுருவின் முதன்மைத் தேவாலயம்", "text": "புனித பேதுருவின் முதன்மைத் தேவாலயம்\n\nபுனித பேதுருவின் முதன்மைத் தேவாலயம் என்பது இசுரேலில் கலிலேய கடலுக்கு வடமேற்கே உள்ள டப்கா எனும் இடத்திலுள்ள, பிரான்சிசு துறவிகளின் ஓர் உரோமன் கத்தோலிக்க தேவாலயமாகும். இது அப்போஸ்தலர்களின் தலைமையாக புனித பேதுருவை இயேசு நியமித்ததைக் கொண்டாடுகிறது.\n\n"}
{"id": "150301", "url": "https://ta.wikipedia.org/wiki?curid=150301", "title": "ஏழு அப்போஸ்தலர்களின் தேவாலயம்", "text": "ஏழு அப்போஸ்தலர்களின் தேவாலயம்\n\nஏழு திருத்தூதர்களின் தேவாலயம் (, \"Knessiath haShlichim\"; இசுரேலில் கப்பர்நாகுமுக்கு அருகில் கலிலேய கடற்கறையில் அமைந்துள்ள ஓர் கிரேக்க மரபுவழி திருச்சபையின் ஆலயமாகும்.\n\nSection::::முக்கியத்துவம்.\nஇத் தேவாலயம் கிறிஸ்தவத்தில் முக்கிய இடமான புராதன கப்பர்நாகும் எனும் கிராமத்தில் அமைந்துள்ளது. இக் கிராமம் அடிக்கடி நற்செய்திகளில் குறிப்பிடப்பட்டுள்ளது. கலிலேயா பணியின்போது இயேசுவின் பிரதான தளமாக இது இருந்தது. இது இயேசுவின் சொந்த நகர் எனவும் அவர் வாழ்ந்த இடம் எனவும் விவிலியத்தில் குறிப்பிடப்படுகிறது. இயேசுவின் முதல் போதனை இங்கிருந்த யூதரின் தொழுகைக்கூடத்தில் துவங்கியது.\n\nஇத் தேவாலயம், யோவான் நற்செய்தியில் குறிப்பிடப்பட்டுள்ள ஏழு திருத்தூதர்களுக்கு அர்ப்பணிக்கப்பட்டுள்ளது.\n"}
{"id": "150302", "url": "https://ta.wikipedia.org/wiki?curid=150302", "title": "பாண்டியர் துறைமுகங்கள்", "text": "பாண்டியர் துறைமுகங்கள்\n\nபாண்டியர் துறைமுகங்கள் சங்ககாலம் தொட்டே முத்துக்குளித்தலுக்கும் முத்து வணிகத்திற்கும் பெயர் பெற்றிருந்தது. அவற்றில் கொற்கை துறைமுகத்தின் முத்து வணிகச்சிறப்பை தாலமி, பெரிப்ளூசு, பிளைனி போன்ற வேற்று நாட்டவர் குறிப்புகளைக் கொண்டு அறியலாம். இடையே களப்பிரர் படையெடுப்பால் இருண்ட காலத்தைத் தழுவிய பாண்டியர்களின் கடல் வணிகம் முற்கால மற்றும் பிற்காலப் பாண்டியர்களின் ஆட்சியின்போது உச்சநிலை அடைந்தது. இதற்கு முற்கால மற்றும் பிற்கால பாண்டியர்கள் காலத்தில் புதிதாக உருவாகிய 25க்கும் மேற்பட்ட துறைமுகப்பட்டினங்களே சாட்சி. இப்பட்டினங்களால் சங்ககாலப் பாண்டியர்த் துறைமுகங்களான கொற்கை, மருங்கூர், அழகன்குளம் போன்றவற்றின் புகழ் மங்கத் தொடங்கியது. அதே நேரம் காயல்பட்டினம், குலசேகரபட்டினம், சுந்தரபாண்டியன் பட்டினம் போன்றவை மேன்மை அடைந்ததை மார்க்கோ போலோவின் காயல்பட்டினம் குதிரை வணிகக் குறிப்புகளைக் கொண்டும், இபின் பட்டுடாவின் பாண்டியர்-ஏமன் கப்பல்கள் குறிப்புகளைக் கொண்டும் அறியலாம். குலசேகர பாண்டியனின் ஆட்சியில் மதுரை உலகின் தலைசிறந்த செல்வச்செழிப்புள்ள நகரமாக இருந்ததாக மார்க்கோ போலோ குறித்ததைக் கொண்டு அக்காலத்தில் பாண்டியர் உலகிலேயே சிறந்த வணிகத் துறைமுகங்களைப் பெற்றிருந்தது தெரிகிறது.\n\nSection::::முற்கால மற்றும் பிற்காலப் பாண்டியர் துறைமுகங்கள்.\nசங்ககாலத்துக்குப் பின், முற்கால பாண்டியர் காலம் தொடங்கி பிற்காலப் பாண்டியர் காலம் வரை பாண்டி நாட்டில் ஏற்பட்ட அரசியல், சமூக மற்றும் பொருளாதார வளர்ச்சியும் அந்நாட்டில் உள்நாட்டு மற்றும் வெளிநாட்டு வணிக உறவுகள் வளரக் காரணமாயிருந்தது. இதன் விளைவாகவே 25க்கும் மேற்பட்ட துறைமுக நகரங்கள் பட்டினம் என்ற பின்னொட்டு பெயரோடு தோன்றின. அவை,\n\nSection::::தொல்லியல் மற்றும் வரலாற்று ஆதாரங்கள்.\nமுற்கால மற்றும் பிற்காலப் பாண்டியர்களின் ஆட்சியில் உருவாக்கப்பட்ட துறைமுகப் பட்டினங்கள் பற்றி அறிய தொண்டி, பெரியபட்டினம், பழைய காயல், போன்ற பல இடங்களில் செய்யப்பட்ட அகழாய்வுகளும், அல்பருனி, மார்க்கோபோலோ, இபின்தூதா போன்ற பல்வேறு நாட்டவர் குறிப்புகளும், கல்வெட்டுகள், இலக்கியங்கள், அகழாய்வில் கிடைத்த நாணயங்கள் போன்றவையும் துணைபுரிகின்றன.\n\nSection::::வணிகப் பொருட்கள்.\nஇந்தத் துறைமுகங்களிலிருந்து நெல், அரிசி, உப்பு, அவிழாகட்டு, பயித்தம் பருப்பு, அவரை, துவரை, ஆமணக்கு, எள், கடுகு, சீரகம், வெங்காயம், புளி, கருப்பட்டி, மஞ்சள், பாக்கு, மிளகு, சுக்கு, தேன், சந்தனம், அகில், பன்னீர், கற்பூரம், சாந்து, புனுகு, கஸ்தூரி, சவ்வாது, புடவை, பருத்திப் புடவை, நூல் புடவை, நொய் புடவை, பரும்புடவை, பட்டு, நூல், கொடி, கணபம், இரும்பு, செம்பு, வெண்கலம், குதிரை, யானை, ஒட்டகம், சவுரி மயிர், முத்து, சிப்பி, மணிகள் போன்றவை ஏற்றுமதி இறக்குமதி செய்யப்பட்டுள்ளதாகத் தமிழகக் கல்வெட்டுகளில் உள்ளது.\n\nSection::::வணிக நகரங்கள்.\nகடலோர வணிகத் துறைமுகங்கங்களுக்குத் துணையாக உள்ளூர் வணிக நகரங்களும் அமைந்திருந்தன. கடற்கரைத் துறைமுகப்பட்டினங்களும் உள்ளூர் வணிக நகரங்களும் பெருவழிகளால் இணைந்திருந்தன. இதற்கு உதாரணமாக மதுரையிலிருந்து தொண்டி செல்லும் பெருவழியிலேயே இடையாற்று நாட்டு பூவேந்தியபுரமும், தென்களவழிநாட்டு முடிகொண்ட பாண்டியபுரமும் இருந்ததையும், அதே போல் கீரனூர்கூற்றத்து கங்கைகொண்ட பெருந்தெருவும், காணப்பேர்கூற்றத்து கானபேர் பெருந்தெருவும் முத்தூர்கூற்றத்தையும் பல துறைமுகங்களையும் இணைத்ததையும் கொள்ளலாம்.\n\nSection::::வணிகக் குழுக்கள்.\nஇத்துறைமுக மற்றும் வணிக நகரங்களிலும் அவற்றைச் சுற்றியுள்ள பகுதிகளிலும் ஏற்றுமதியைக் கண்காணிப்பதற்கான உள்ளூர் வணிகர்கள், பண்டங்களை மாற்றுவதற்கான உள்ளூர் மற்றும் வெளிநாட்டு இடைத்தரகர்கள், இறக்குமதியைக் கவனிக்கும் வெளிநாட்டு வணிகர்கள் போன்றவர்கள் அமைத்த நகரங்களும் பட்டினங்களும் இருந்தன. அவற்றுள் பல வணிகக் குழுக்கள் இருந்தன. அவை,\n\nSection::::வரிகளும் கொடைகளும்.\nமேற்குறிப்பிட்ட வணிகக்குழுக்கள் அனைத்துமே ஏதாவது ஒரு விதத்தில் கோயில்களுக்குக் கொடையோ அல்லது பெருவழிகளின் உபயோகத்திற்காக வரியோ செலுத்தி அரசாங்கத்துக்கு உதவியதாகக் கல்வெட்டுகள் குறிப்பிடுகின்றன. நானாதேசிகள், திசையாயிரத்து ஐநூற்றுவர் போன்றோர்கள் உலகமாதேவிப்பட்டினம் என்ற ஊரில் உள்ள \"திருஞான சம்பந்தன் தளம்\" என்ற கோவிலிற்குப் பல கொடைகளை அளித்துளனர். இக்கோயிலுக்கான பாக்கு, மிளகு போன்றவற்றிற்கு ஆட்சுமைக்கு ஒருமாப்பணமும் உறுக்களில் ஏற்றும் சிறுகலங்களின் கட்டொன்றிற்கு அரைக்கால் பணமும் வாங்கியுளனர். மேலும் இப்பட்டினத்திற்கு வரும் சிற்றுரு, தோணி போன்ற கலங்களில் வரும் பொருட்களுக்கு முறையே அரைக்கால் மற்றும் கால் பணமும் வாங்கியுளனர்.\n\nகாயல்பட்டினம், குலசேகரப்பட்டினம் போன்ற பட்டினங்களிலிருந்து வரும் பெரும்வழிகளை உபயோகிக்கும் மற்ற வணிகர்களிடமிருந்து வரும் வரிகளை வீரபாண்டியன்புரத்து கோயிலொன்றுக்கு அளித்துள்ளனர். நினைத்ததை முடித்தான் பட்டினத்தில் இருந்த முத்து வணிகர்களான திசையாயிரத்து ஐநூற்றுவர் அதில் பெறப்படும் வரியை அவ்வூர்க் கோயிலுக்குத் தானமளித்துளனர்.\n\n"}
{"id": "150306", "url": "https://ta.wikipedia.org/wiki?curid=150306", "title": "உருவமாற்ற தேவாலயம்", "text": "உருவமாற்ற தேவாலயம்\n\nஉருவமாற்ற தேவாலயம் என்பது பிரான்சிசு துறவிகளின் ஓர் உரோமன் கத்தோலிக்க தேவாலயமாகிய இது இசுரேலின் தாபோர் மலையில் அமைந்துள்ளது. இந்த இடத்தில்தான் இயேசு உருமாற்றமடைந்தார் என நம்பப்படுகிறது. நற்செய்திகள் இயேசு ஓர் பெயர் குறிப்பிடாத மலையில் மறுரூபமடைந்து மோசேயுடனும் எலியாவுடனும் பேசினார் எனக் குறிப்பிடுகின்றன.\n"}
{"id": "150308", "url": "https://ta.wikipedia.org/wiki?curid=150308", "title": "எல்லா தேசங்களின் தேவாலயம்", "text": "எல்லா தேசங்களின் தேவாலயம்\n\nஎல்லா தேசங்களின் தேவாலயம் அல்லது வேதனையின் பேராலயம் (தேவாலயம்) எனப்படும் இது கெத்சமனே தோட்டத்தை அடுத்து, எருசலேமின் ஒலிவ மலையில் உள்ள ஓர் கத்தோலிக்க தேவாலயமாகும். இயேசு பிடிபட முன் செபம் செய்த அடிப்பாறை இங்கு இருப்பதால் இது ஒரு புனித இடமாக காணப்படுகிறது.\n\n\n"}
{"id": "150309", "url": "https://ta.wikipedia.org/wiki?curid=150309", "title": "விண்ணேற்றச் சிற்றாலயம்", "text": "விண்ணேற்றச் சிற்றாலயம்\n\nவிண்ணேற்றச் சிற்றாலயம் எருசலேமிலுள்ள ஒலிவ மலையின் மீது அமைந்துள்ள ஒரு திருத்தளம் ஆகும். ஒரு பெரிய வளாகத்தில் முன்னர் ஒரு கிறிஸ்தவ தேவாலயமும் துறவிகள் மடமும் இருந்த இடத்தில் இப்போது ஒரு இசுலாமிய பள்ளிவாசல் காணப்படுகிறது. இயேசு உயிர்த்த நாற்பது நாட்களுக்கு பின் இந்த இடத்திலிருந்துதான் விண்ணகத்திற்கு ஏறிச்சென்றார் என பாரம்பரியமாக நம்பப்பட்டு வருகிறது. இயேசுவின் கால் தடம் என நம்பப்படும் கற்பறையொன்றும் இங்கு காணப்படுகிறது.\n"}
{"id": "150313", "url": "https://ta.wikipedia.org/wiki?curid=150313", "title": "ஆண்டவர் அழுத தேவாலயம்", "text": "ஆண்டவர் அழுத தேவாலயம்\n\nஆண்டவர் அழுத தேவாலயம் என்பது எருசலேமின் பழைய நகரை பார்த்தபடி, ஒலிவ மலையில் உள்ள ஓர் கத்தோலிக்க தேவாலயமாகும்.\n\n\n"}
{"id": "150314", "url": "https://ta.wikipedia.org/wiki?curid=150314", "title": "சிலுவை சுமந்த மற்றும் கண்டன தேவாலயம்", "text": "சிலுவை சுமந்த மற்றும் கண்டன தேவாலயம்\n\nசிலுவை சுமந்த மற்றும் கண்டன தேவாலயம் என்பது எருசலேமின் பழைய நகரில் அமைந்துள்ள பிரான்சிசு துறவிகளுக்குரிய பகுதியில் அமைந்துள்ள ஓர் கத்தோலிக்க தேவாலயமாகும். இவ்வளாகத்தில் கசையடித் தண்டனை தேவாலயம் காணப்படுகிறது.\n"}
{"id": "150315", "url": "https://ta.wikipedia.org/wiki?curid=150315", "title": "கசையடித் தண்டனை தேவாலயம்", "text": "கசையடித் தண்டனை தேவாலயம்\n\nகசையடித் தண்டனை தேவாலயம் என்பது சிங்க வாயிலுக்கு அருகிலுள்ள கிழக்கு எருசலேமிலுள்ள ஓர் உரோமன் கத்தோலிக்க தேவாலயம். இது அமைந்துள்ள வளாகத்தில் பிரான்சிசு துறவிகள் மடமும் சிலுவை சுமந்த மற்றும் கண்டன தேவாலயமும் காணப்படுகின்றன.\n\n"}
{"id": "150316", "url": "https://ta.wikipedia.org/wiki?curid=150316", "title": "மகதலேனா மரியாள் தேவாலயம்", "text": "மகதலேனா மரியாள் தேவாலயம்\n\nமகதலேனா மரியாள் தேவாலயம் (, \"Khram Marii Magdaliny\") என்பது கிழக்கு எருசலேமிலுள்ள கெச்சமனே தோட்டத்திற்கு அருகில் ஒலிவ மலையில் அமைந்துள்ள ஓர் உருசிய புராதன சபைத் தேவாலயம். \n\n"}
{"id": "150319", "url": "https://ta.wikipedia.org/wiki?curid=150319", "title": "மீட்பர் லூதரனிய தேவாலயம்", "text": "மீட்பர் லூதரனிய தேவாலயம்\n\nமீட்பர் லூதரனிய தேவாலயம் எருசலேம் பழைய நகரிலுள்ள இரண்டாவது புரட்டஸ்தாந்து தேவாலயமாகும். இது இசுரேலிலுள்ள மூன்று செருமனிய நற்செய்தி சபைகளில் ஒன்றாகிய எருசலேம் நற்செய்தி அமைப்புக்குச் சொந்தமாகும். பேராயர் போல் பேர்டினான்ட் குரோத் (1859-1955) என்பவரால் 1893 க்கும் 1898 க்கும் இடையில் கட்டப்பட்டது. இத்தேவாலயம் அரபு, செருமனி, டேனிய மற்றும் ஆங்கிலம் பேசும் லூதரனியர்களுக்கு வீடாகவுள்ளது. \n\n"}
{"id": "150320", "url": "https://ta.wikipedia.org/wiki?curid=150320", "title": "கலிகந்து புனித பேதுரு தேவாலயம்", "text": "கலிகந்து புனித பேதுரு தேவாலயம்\n\nகலிகந்து புனித பேதுரு தேவாலயம் சீயோன் மலை சரிவில் எருசலேம் பழைய நகருக்கு வெளியே அமைந்துள்ள ஓர் உரோமன் கத்தோலிக்கம் தேவாலயமாகும்.\n"}
{"id": "150324", "url": "https://ta.wikipedia.org/wiki?curid=150324", "title": "கியார்கியோன்", "text": "கியார்கியோன்\n\nகியார்கியோன் Giorgione)(1477–1510)ஓர் உயர் மறுமலர்ச்சி வகை சார்ந்த வெனிஸ் ஓவியர். இவரது படைப்புகள் மனிதனையும் இயற்கையையும் இணைக்கும் வகைப்பட்டது ஆகும் . பதினான்காம் நூற்றாண்டில் வாழ்ந்த கியோவன்னி பெல்லினி என்னும் பிரபல ஓவியரின் ஓவியங்களின் மீது கொண்ட பற்றே இவரை ஓவியராக்கியது எனலாம்.\n\n\n"}
{"id": "150325", "url": "https://ta.wikipedia.org/wiki?curid=150325", "title": "பார்வையிடல் தேவாலயம்", "text": "பார்வையிடல் தேவாலயம்\n\nபார்வையிடல் தேவாலயம் திருமுழுக்கு யோவானின் தாயார் எலிசபெத்தை இயேசுவின் தாய் மரியாள் சந்தித்ததை மகிமைப்படுத்தி நிற்கிறது. இந்த இடத்தில்தான் மரியாள் ஆண்டவரைப் போற்றிப் பாடினார் என பாரம்பரியமாக நம்பப்படுகிறது. உலகிலுள்ள பல மொழிகளில் இப்பாடல் இவ்வாலயச் சுவர்களில் பதிக்கப்பட்டுள்ளது.\n\n"}
{"id": "150328", "url": "https://ta.wikipedia.org/wiki?curid=150328", "title": "பிறப்பிடத் தேவாலயம்", "text": "பிறப்பிடத் தேவாலயம்\n\nபிறப்பிடத் தேவாலயம் (\"Church of the Nativity\") உலகிலுள்ள பழைமையானதும் தொடர்ந்து செயற்பாட்டிலுள்ளதுமான தேவாலயங்களில் ஒன்றாகும். பாலத்தீன ஆட்சிப் பகுதியில் உள்ள பெத்லேகேமில் அமைந்துள்ள இத்தேவாலயம் இயேசு பிறந்த இடமாகக் கருதப்படும் தளத்தில் குகையின் மேல் கட்டப்பட்டுள்ளது. இது கிறித்தவர்களுக்கு மிகப் புனித இடமாக உள்ளது.\n\nSection::::வரலாறு.\nபெத்லகேம் ஊருக்கு வெளியே ஒரு குகைப் பகுதியில் மரியா இயேசுவை ஈன்றெடுத்தார் என்னும் செய்தியை கி.பி. 2-3 நூற்றாண்டுகளில் வாழ்ந்த மறைச்சான்றாளர் யுஸ்தீன், ஒரிஜென் போன்றோர் குறிப்பிட்டுள்ளனர்.\n\nகாண்ஸ்டண்டைன் மன்னரின் தாய் ஹெலன் அரசி இயேசு பிறந்த இடத்தில் ஒரு கோவில் கட்டி எழுப்ப ஏற்பாடு செய்தார். அவ்வாறே 327-333 ஆண்டுக் காலத்தில் முதல் கோவில் கட்டப்பட்டது.\n\nஅக்கோவில் 529இல் நிகழ்ந்த சமாரியர் கலகத்தின்போது அழிந்தது. அதே இடத்தில் பெரிய அளவில் புதிய கோவில் ஒன்றினை முதலாம் ஜஸ்டீனியன் பேரரசர் 565இல் கட்டி எழுப்பினார். அக்கோவில் இன்றுவரை நிலைத்துள்ளது.\n\nSection::::கோவில் ஆட்சி முறை.\nஇயேசு பிறந்த இடத்தில் எழுகின்ற கோவில் எல்லாக் கிறித்தவர்களுக்கும் முதன்மை வாய்ந்தது. இன்று இக்கோவிலின் ஆட்சி உரோமன் கத்தோலிக்க திருச்சபை, கிரேக்க மரபுவழி திருச்சபை, மற்றும் ஆர்மீனிய திருத்தூதர் சபை என்னும் மூன்று அமைப்புகளின் கையில் உள்ளது. இங்கு கிருத்துமஸ் நாள், ஜனவரி 7 ( கிரேக்க மரபுவழி திருச்சபை முறைப்படி ), மற்றும் ஜனவரி 17 ( ஆர்மீனிய திருத்தூதர் சபை முறைப்படி) கொண்டாடப்படுகிறது. \n\nSection::::குகை கோவில் பீடம்.\nஇங்குள்ள குகை கோவில் பீடமானது, குழந்தை இயேசு பிறந்தவுடன் அவரை கிடத்திய இடமாக நம்பப்படுகிறது. இது தரைமட்டத்திற்கு கீழ் உள்ளது. இதற்க்கு இரண்டு படிகட்டுக்கள் உள்ளன. இவ்விடம், வெள்ளை பளிங்கு கற்க்களால் ஆனது. குழந்தை இயேசுவை கிடத்திய இடத்தை குறிப்பிட, 14 முனைகள் கொண்ட, வெள்ளியினால் ஆன நட்சத்திர வடிவம் அமைக்கப்பட்டுள்ளது. அதில் \"இங்கு, இயேசு, கன்னி மரியாவிற்க்கு பிறந்தார் -1717\" என லத்தீன் மொழியில் பொறிக்கப்பட்டுள்ளது. இதில் உள்ள 14 முனைகள், இயேசுவின் மரபுவழியில் உள்ள மூன்று விதமான 14 மரபுவழியை குறிக்கிறது. இந்த நட்சத்திரத்தை சுற்றி 15 வெள்ளி விளக்குகள் உள்ளன. இவற்றில் 6 - கிரேக்க மரபுவழி திருச்சபையையும், 5 - ஆர்மீனிய திருத்தூதர் சபையையும், 4 - உரோமன் கத்தோலிக்க திருச்சபையையும் குறிக்கின்றன. இதன் நடுவே உள்ள வட்டமான குழியினூடே உள்ள பாறையின் மீது குழந்தை இயேசுவை கிடத்தியதாக நம்பப்படுகிறது. இவற்றிற்க்கு மேல் ஒரு உயர் பீடம் உள்ளது.\n\nSection::::யுனெசுக்கோ உலகப் பாரம்பரியக் களம்.\nவரலாற்றுச் சிறப்பும் சமய முதன்மையும் கொண்ட இக்கோவில் ஓர் உலகப் பாரம்பரியக் களம் என்று யுனெசுக்கோவால் அறிவிக்கப்பட்டுள்ளது. பாலத்தீன ஆட்சிப் பகுதியின் முதல் உலகப் பாரம்பரியக் களமாக இக்கோவில் சிறப்பிக்கப்பட்டது குறிப்பிடத்தக்கதாகும். பழுதுபார்க்கும் பணியும் புதுப்பித்தல் பணியும் அக்கோவிலுக்கு உடனடியாகத் தேவைப்படுகின்றன என்பது இம்முடிவுக்கு அடித்தளமாயிற்று.\n\n2011ஆம் ஆண்டு அக்டோபர் மாதத்தில் யுனெசுக்கோ நிறுவனம் பாலத்தீனத்தை நாடுகள் பட்டியலில் சேர்த்தது. அதுகுறித்து இசுரயேல் எதிர்ப்புத் தெரிவித்ததால் சர்ச்சை எழுந்தது.\n\nஅதன் பின்னணியில் யுனெசுக்கோ நிறுவனத்தின் உலகப் பாரம்பரியக் களக் குழு 2012ஆம் ஆண்டு சூன் மாதம் 29ஆம் நாள் கூட்டத்தில், 36ஆம் அமர்வின்போது இயேசு பிறந்த இடக் கோவில் உலகப் பாரம்பரியக் களம் என்று அறிவித்தது.\n\nஇந்த முடிவு அரசியல் உள்ளர்த்தம் கொண்டது என்று இசுரயேலும் அமெரிக்க ஐக்கிய நாடுகளும் கூறின. ஆனால், பாலத்தீன ஆட்சிப் பகுதி யுனெசுக்கோ நிறுவனத்தின் முடிவை வரவேற்றுள்ளது. \n\n"}
{"id": "150332", "url": "https://ta.wikipedia.org/wiki?curid=150332", "title": "அண்மை சிகிச்சை", "text": "அண்மை சிகிச்சை\n\nஅண்மை சிகிச்சை (Greek: Brachytherapy) கதிர் மருத்துவத்தின் (Radiotherapy) ஒரு துணைப் பிரிவாகும். இம்முறையில் கதிரியக்க ஐசோடோப்புகளை (கதிர்மூலம்) பாதிக்கப்பட்ட உடல் பகுதியிலுள்ள புற்றுக்கட்டியினுள்ளோ அல்லது அதனருகிலோ வைத்து சிகிச்சை அளிக்கப்படுகிறது. பெரும்பாலும் இச்சிகிச்சை கருப்பை வாய்ப் பகுதி (Cervix), புராசுட்டேட் சுரப்பி, கொங்கை மற்றும் தோல் புற்றுநோய்களுக்கு பயன்படுத்தப்படுகிறது. மேலும், உடலின் பிற பகுதிகளில் உள்ள கட்டிகளுக்குச் சிகிச்சையளிக்கவும் பயன்படுகிறது. பொதுவாக இச்சிகிச்சையை தனித்தோ அல்லது அறுவை சிகிச்சை, வெளிக்கற்றை கதிர் சிகிச்சை (External Beam Radiotherapy) மற்றும் வேதிச்சிகிச்சையுடனோ (chemotherapy) கூட்டுச் சிகிச்சையாக வழங்கப்படுகிறது.\n\nதனிமைப் படுத்தப்பட்ட புற்றுக்கட்டிகளில் சீராகமூடப்பட்ட கதிரியக்க ஐசோடோப்புகளை செருகு வடிகுழாய் (கத்திட்டர்) மூலமாகவோ அல்லது இடுகருவிகளின் மூலமாகவோ, வேதிமுறைகளின்படி தனிமைபடுத்தப்பட்ட புற்றுக்கட்டிகளினுள் செலுத்தப்பட்டு குறிப்பிட்ட நேரம்வரை அயனியாக்க கதிர்கள் (ionising radiation) செலுத்தப்படுகிறது. இந்த ஐசோடோப்புகளை சுற்றியுள்ள தடுக்குகள் (shielding), நோய் செல்களை ஐசோடோப்பில் உருவாகும் அயனியாக்க கதிர்கள் அழிக்குமாறு அனுமதித்தும், ஐசோடோப்பின் சிறு துகள்களை உடல் திரவங்களில் கலக்காதவாறும் தடுக்கிறது.\n\nஇவ்வகையான சிகிச்சை முறைகள் மற்ற சிகிச்சை முறைகளைவிட நேரத்தையும், புற்றுச்செல்களின் மீள்உயிர்ப்பின் வாய்ப்பையும் குறைக்கிறது. பொதுவாக நோயாளிகள் வெளிக்கற்றை கதிர்வீச்சு சிகிச்சை (EBRT) போல சிகிச்சைக்காக அடிக்கடி வரவேண்டிய அவசியம் இருக்காது. இதனால் இச்சிகிச்சை நடைமுறைப்படுத்தக் கூடியதாகவும் செளகரியமானதாகவும் உள்ளது. எனவே நோயாளிகள் இச்சிகிச்சையை தாங்கக்கூடியவகையிலும், அதே நேரத்தில் நுணுக்கமாக செயல்படுத்தக்கூடியதாகவும் உள்ளது.\n\nஎனவே, அண்மைச் சிகிச்சை பல்வித புற்றுநோய்களுக்கும் சிகிச்சை அளிப்பதில் ஒரு திறனானத் தேர்வாக உள்ளது. அண்மைச் சிகிச்சை முறையினால் புற்று நோய் குணமாகும் வீதங்கள் அறுவை சிகிச்சை மற்றும் வெளிக்கற்றை கதிர்வீச்சு சிகிச்சை முறைகளுடன் ஒப்பீடு செய்யும் விதத்திலோ அல்லது பிற உத்திகளுடன் இணைந்து கூட்டாகச் சிகிச்சை அளிக்கும்போது சிறப்பாக மேம்பாடடைந்தேக் காணப்படுகிறது. மேலும் அண்மை சிகிச்சை முறை கடுமையான பக்க விளைவுகளுக்கான குறைந்த மறையிடரினைக் கொண்டுள்ளது.\n\nSection::::வரலாறு.\n1901- ல் பியரி குயூரி (என்றி பெக்கெரல் 1896 - ல் கதிரியக்கத்தை கண்டறிந்த பிறகு) ஐசோடோப்புகளை கட்டிகளினுள்ளே வைக்க முடியுமென என்ரி அலெக்சாண்டர் டான்லோசு (Henri-alexander danlos) விடம் தெரிவித்ததிலிருந்து அண்மை சிகிச்சை முறை ஆரம்பித்தது எனலாம். ஐசோடோப்புகள் கட்டிகளின் பருமனை தன்னிச்சையாகச் சுருக்குவதாக கண்டறிந்தனர். அலெக்சாண்டர் கிரகாம் பெல் அவர்களும் இவ்விதம் கதிரியக்கத்தை உபயோகப்படுத்தலாமெனக் கூறியிருந்தார். இருபதாம் நூற்றாண்டின் ஆரம்பகாலங்களில் அண்மைய சிகிச்சையின் நுட்பங்களை பாரிசில் உள்ள கியூரி ஆய்வகத்தில் டான்லசின் மூலமாகவும், நியூயார்க்கில் உள்ள புனித லியூக் நினைவு மருத்துவமனையில் இராபர்ட் அப் என்பவராலும் செயல்முறை படுத்தப்பட்டது. இருபதாம் நூற்றாண்டின் பிற்பகுதியில் கதிரியக்கத்தின் வெளிபாடுகளின் மூலம் நுட்பவியலாளர்களுக்கு (கதிரியக்கத் தனிமங்களை நேரடியாகக் கையாண்டதால்) ஏற்பட்ட அபாயத்தினால் இச்சிகிச்சை இடைநிறுத்தப்பட்டது.\n\nபிறகு தொலையியக்க பிறகேற்ற அமைப்பு (remote after loading sytem) நுட்பம் உருவாக்கப்பட்டதின் காரணமாகவும், 1950-60 ஆம் ஆண்டுகளில் புதிய கதிரியக்க மூலங்கள் உபயோகப்படுத்தப்பட்டதாலும் பாதுகாப்பான முறையில் கதிர்வெளிப்பாட்டை (exposure) தடுத்து, கட்டுபாட்டாளர் மற்றும் நோயாளிகளின் தேவையற்ற கதிர்வெளிப்பாட்டை குறைத்து கதிர்உயிரிய (radio biological) விளைவுகளைக் குறைக்க முடிந்தது. இத்துடன் முப்பரிமான ஒளிபட முறை (three dimensional imaging modalities), கணிணி முறை சிகிச்சை வரைவு அமைப்பு (computerised treatment planning system) மற்றும் செயல்படுத்திகளின் (Delivery equipments) வளர்ச்சியின் காரணமாக, பாதுகாப்பாகவும், சீரிய முறையிலும் அண்மைசிகிச்சை அளிக்கப்படுகிறது.\n\nSection::::வகைகள்.\n1) கதிர்மூலத்தினை சிகிச்சை தளத்தில் உள்ள இலக்கில் செலுத்தப்படும் முறை, 2) புற்றுக்கட்டியில் செலுத்தப்படும் கதிர்மருந்தின் வீதம் அல்லது செறிவு 3) செலுத்தப்படும் காலஅளவு ஆகியவற்றின் அடிப்படையில் அண்மை சிகிச்சையை வகைப்படுத்தலாம்.\n\nSection::::கதிர்மூலம் செலுத்து முறை.\nஅடிப்படையில் இச்சிகிச்சையை மூன்றாக பிரிக்கலாம். அவை 1) உட்செருகு சிகிச்சை (interstitial implant) 2) உட்குகை சிகிச்சை (intracavitary) 3) உள்குழாய் சிகிச்சை (intraluminal Treatment) 4) மேல்தளச் சிகிச்சை (surface mould)\n\nSection::::உட்செருகு சிகிச்சை.\nஇம்முறையின் மூலம் கதிர்மூலங்களை நேரடியாகவே திசுக்களினுள் ஊசிகளின் உதவியால் செலுத்தப்படுகிறது. எடுத்துக்காட்டாக, உமிழ்நீர் சுரப்பி புற்றுநோய், கொங்கை புற்று போன்றவற்றுகான சிகிச்சைகளில் பயன்படுத்தப்படுகிறது.\n\nSection::::உட்குகை சிகிச்சை.\nஇவ்வகையான சிகிச்சை உடல்குகை என்று சொல்லப்படும் கருப்பை வாய், யோனி போன்ற பகுதிகளுக்கு சிகச்சையளிக்கும் முறை ஆகும்.\n\nSection::::உட்குழாய் சிகிச்சை.\nகுரல்வளை, உணவுக்குழாய்களில் ஏற்படும் புற்றுநோய்ககளுக்கு உட்குழாய்சிகிச்சை முறை பயன்படுகிறது.\n\nSection::::மேல்தளச் சிகிச்சை.\nஉடலின் மேற்பரப்பில் ஏற்படும் புற்று நோய்களை சிகிச்சையளிக்கும் முறை ஆகும்.\n\nSection::::கதிர்மருந்தின் வீதம்.\nகதிர்மருந்தின் வீதம் என்பது செலுத்தப்படும் கதிரின் செறிவுவீதம் என அறியப்படுகிறது. இதன் அலகு கிரே/மணி அல்லது கிரே/நிமிடம் ஆகும்.\n\nகுறை கதிர்மருந்து வீதம்(LDR) என்பது கதிர்மூலங்கள் வெளியிடும் கதிர்கள் குறைந்த அளவாக அதாவது மணிக்கு 2 கிரேக்கும் குறைவாக (<2கிரே/மணி) இருக்கும்.\n\nநடுநிலை கதிர்மருந்து வீதம்(MDR) '2கிரே/மணி க்கும் 12கிரே/மணி' க்கும் இடையில் அமைகிறது.\n\nமிகை கதிர்மருந்து வீதம்(HDR) என்பது செலுத்தப்படும் கதிர்மருந்து வீதம் 12கிரே/மணி க்கும் அதிகமாகும். தற்போது இம்முறை பரவலாக பயன்படுத்தப்படுகிறது.\n\nஇதுதவிர, துடிப்புற்ற கதிர்மருந்து வீதம்(PDR) இவ்வகையில் கதிர்மருந்து ஒரு சமிக்ஞையாக அனுப்பப்படுகிறது.\nSection::::மருத்துவயியல் பயன்பாடுகள்.\nபொதுவாக கருப்பை, பிராசுட்டேட், கொங்கை மற்றும் தோல் புற்றுநோய்களுக்கு இவ்வகையான சிகிச்சை அளிக்கப் படுகிறது. அதேபோல் மூளை, கண், தோள் மற்றும தலை பகுதிகளான உதடு, அண்ணம், நாக்கு, மூச்சுப் பாதை, சீரணப் பாதை(உணவுக்குழாய்.பித்தப்பை, நேர்க் குடல், குதம்), சிறுநீர்ப் பாதை, பெண்களின் இனப்பெருக்க உறுப்பு, மென்திசுக்களின் ஏற்படும் கட்டிகளை குனப்படுத்த பயன்படுத்தப் படுகிறது.\n\nகதிர்மூலங்களை ஒரே இடத்தில் திரும்பத்திரும்ப துள்ளியமாக வைக்கமுடிவதால் அண்மை சிகிச்சையின் மூலம் மிகச்சிறிய பரப்பிலும் அதிக அளவு கதிர்மருந்தை கொடுக்க முடிகிறது. மேலும் கதிர்மூலத்தினை கட்டிகளினுள்ளோ அல்லது அதனருகிலோ வைப்பதால் சிகிச்சைநேரங்களில் வாழ்விடங்கள்(Dwel positions) உடல் அசைவுகளுக்கு ஏற்ப மாறாமல் தொடர்ந்து சிகிச்சை அளிக்க முடியும். இதனால் கதிர்மூலத்தின் கதிர்கள் இலக்கிற்கு தொடர்ந்து செலுத்தப் படுகிறது.எனவே தேவையான உயர்மட்ட கதிர்மருந்தின் உறுதியாக்கத்தை(dose Conformity) பெற இச்சிகிச்சை உதவுகிறது. அதாவது முழுக்கட்டியும் மிகைச்சீர்(மிகை அளவும் இல்லாமல் குறைந்த அளவும் இல்லாமல் அதேநேரத்தில் மருந்தின் பரவல் ஏற்றுக்கொள்ளத்தக்க வகையில் சீராக பரவுவதே மிகைச்சீர் என்கிறோம்(optimum)) கதிர்களை பெற்றுக்கொள்வதாகும். அதேபோல் இயல்பான செல்கள், உள்ளுருப்புகள் மற்றும் கட்டியை சுற்றியுள்ள சிக்கலான கட்டமைப்புகளை கதிர்வீச்சினால் சிதைவடையாமல் காப்பதற்கான சிரமத்தை குறைத்து குணமாக்குவதற்கான வாய்ப்புகளை அதிகரித்து உள்ளுருப்புகளின் வேலையை பாதிக்காதவகையில் காக்கப்படுகிறது.\n\nமிகைக் கதிர் மருந்து வீதத்தின்(HDR) பயன்பாடு வெளிக்கற்றை கதிர் சிகிச்சையை விட குறைவான மொத்தசிகிச்சைநேரத்தை எடுத்துக் கொள்கின்றன.\nபொதுவாக ஒப்பீட்டளவில் வெளிக்கற்றை கதிர் சிகிச்சையை விட அண்மை சிகிச்சைபெறும் நோயாளிகள் வெளிநோயாளிகளாகவே(out patient) சில வருகைகளிலேயே இச்சிகிச்சையை பெற்றுக் கொள்ளமுடியும். இதுதவிற மொத்தசிகிச்சையையும் குறைந்த நேரத்திலேயே முடிக்க முடியும். பெரும்பாலும் வெளிநோயாளிகளாக சிகிச்சை அளிப்பதால் வேலைக்கு செல்பவர்கள், முதியோர்கள், மருத்துவமனைக்கு தொலைவிலிருந்து வரும் நோயாளிகள் போன்றவர்களுக்கு கணினிமுறை சிகிச்சைவரைவு திட்டங்கள் (TPS planning) மூலம் கதிர்சிகிச்சை செய்ய செளகரியமாக உள்ளது. இப்படியான குறைந்த சிகிச்சை நேரம் மற்றும் வெளிநோயாளிகள் முறை ஆகியவை மருத்துவமனையின் சிகிச்சை திறனை மேம்படுத்துகிறது.\n\nபுற்றுக்கட்டிகள் சிறியனவாகவும், படிநிலைகளில்(stages) வளர்ந்த மற்றும் நிகழ்வூடுபரவல்(metastasis) இல்லாமல் நன்கு தனிமைபடுத்தப்பட்டு இருக்கும் கட்டிகளை குனப்படுத்தப்படும் நோக்கத்திற்கு அண்மைசிகிச்சை உதவும். சரியானபடி தேர்ந்தெடுக்கப்பட்ட நோய்பிரிவுகளுக்கு, சில வேளைகளில் சத்திர சிகிச்சையை(surgery) அண்மையச் சிகிச்சைக்கு மாற்றாக, அதேபோன்ற குனப்படுத்தும் நிகழ்தகவையும், ஒரேமாதிரியான பக்கவிளைவையும் கொண்டதாக பரிந்துரைக்கப் படுகிறது. இருப்பினும், படிநிலைகளில் வளர்ந்த கட்டிகளில், சத்திரசிகிச்சை சீரானபடி குனப்படுத்தும் சிறந்த வாய்ப்புகளை ஏற்படுத்த முடியாது அதேபோல் நுட்பவாரியாகவும் சுலபமாக செய்ய முடியாது. கதிர்சிகிச்சையில் மட்டுமே (அண்மை சிகிச்சை உட்பட) குணமாகும் வாய்ப்புகள் அதிகப்படியாக உள்ளது. பெரும்பாலான அதிஉச்ச படிநிலைவளர்ச்சியடைந்த கட்டிகளில் நீட்டிப்பு சிகிச்சை(palliative) அறிகுறிகளின் விடுவிப்பு மற்றும் குருதிக் கசிவு நிறுத்தி்ற்காக அண்மை சிகிச்சை அளிக்கப்படுகிறது.\n\nSection::::கருப்பை புற்றுநோய்(Cervical Cancer).\nநன்கு தனிமைபடுத்தப்பட்ட மற்றும் துவக்கப் படிநிலையிலுள்ள புற்றுக்கட்டிகளை குணப்படுத்த அண்மைச்சிகிச்சை முறை பயன்படுத்தப்படுகிறது. இதுவே பல நாடுகளின் மாற்றிக்கொள்ள முடியாத சிகிச்சை முறையாக இன்றளவில் உள்ளது. இவ்வகையான கருப்பை புற்றுகளை குணப்படுத்த குறைகதிர் மருந்து வீதம் ((LDR)(கு.ம.வீ)), நடுநிலைகதிர் மருந்து வீதம் ((MDR)(ந.ம.வீ)), மிகைக் கதிர்மருந்து வீதம்.((HDR)(மி.ம.வீ)) போன்ற முறைகளில் ஏதேனும் ஒன்று பயன்படுகிறது. ஆயினும் இந்தியாவில் பெரும்பலும் மி.ம.வீ முறையே பயன்பட்டில் உள்ளது. தொலை சிகிச்சையுடன் சேர்த்து சிகிச்சையளிக்கும்பொழுது, தனியாக அளிக்கப்படும் தொலைச்சிகிச்சையை விடக் கூடுதல் மருத்தவப் பயன்களை அளிக்கிறது. அண்மை சிகிச்சையின் மீளளித்தல்(மீன்டும்+அளித்தல்=மீளளித்தல்)(Precision)(பற்பல வேளைகளில் சிகிச்சையளிக்கப்படினும் அதன் பண்புகளோ அல்லது நிலைகளிலோ மாறாமல் ஒரே தன்மையாக இருத்தல் மீளளித்தல் எனப்படும்) \"இலக்கு\" க்குஅதிகப்படியான கதிர்மருந்தையும் அதேநேரத்தில் இலக்கை தவிர்த்து அதனை ஒட்டியுள்ள பகுதிகளில் உள்ள திசுக்களிலும், மண்டலங்களிலும்(Organ) குறைவான கதிர்மருந்தையும் அளிக்கிறது.\nநோயற்ற வாழ்வு மற்றும் ஒட்டுமொத்த வாழ்வு கு.ம.வீ, ந.ம.வீ, மி.ம.வீ ஆகியவைகளில் ஒரேமாதிரியாக உள்ளது. ஆயினும் மி.ம.வீ யில் ஒவ்வொரு வேளை மருந்தும் வெளிநோயாளிகள் முறையில் வழங்க முடிவதால் மி.ம.வீ முறை நோயாளிகளுக்கு செளகரியமாக உள்ளது.\n\nSection::::பிராசுடேட் புற்றுநோய்(prostate cancer).\nபிராசுட்டேட் புற்றுநோயை கு.ம.வீ (LDR) மூலமான நிரந்தர வைப்பு (permanent implant) மூலமாகவோ அல்லது மி.ம.வீ (HDR) மூலமான தற்காலிக வைப்பு (Temporary Implant) மூலமாகவோ சிகிச்சையளிக்க முடியும்.\n\nசரியாக அனுமானிக்கப்பட்டதும் நன்கு அனுமானிக்கப்பட்டதுமான புற்றுக்கட்டிகளுக்கு நிரந்தர வைப்புமுறை பயன்படுத்தப்படுவதால் கட்டிகள் திரும்ப வராமல் தடுக்க உயர் பயனுறுதியுள்ளதாகவும்(effective) இருக்கிறது.இதன் வாழ்வீதம்(Survival Rate) வெளிக்கற்றை கதிர்சிகிச்சை மற்றும் சத்திரசிகிச்சைகளின் வாழ்வீதத்தை போன்றே உள்ளது. எனினும் சில பக்கவிளைவுகள் (எ:கா; விறைக்க முடியாமை, சிறுநீர் கசிவு, முதலியன) உள்ளது. இப்பணிகள் விரைவில் முடிந்து நோயாளிகள் தன்னிச்சையாகவே வீட்டிற்கு சென்று ஓரிறு நாட்களில் தங்களின் இயல்பான வாழ்க்கைக்கு திரும்பமுடியும். சத்திர சிகிச்சையின் மூலம் பிராசுடேட் நீக்குவதை(பிராசுடேட் நீக்கம்)(Prostatectomy) விட நிரந்தர வைப்பு முறையில் மீண்டும் புற்றுக்கட்டிகள் தோன்றுவதற்கான (Invasion) வாய்ப்புகள் குறைவு.\n\nமி.ம.வீ மூலம் செயல்படுத்தப்படும் தற்காலிக வைப்புமுறை பிராசுடேட்புற்று சிகிச்சையில் புதுவித அணுகுமுறையாகும். ஆனால் இது குறைவான கூடங்களில் மட்டுமே பயன்படுத்தப்படுகிறது.கொடுக்கப்படும் மருந்து கட்டியின் எல்லைவரை மிகச்சரியாக சீராக பரவி கட்டியின் வடிவத்தை முழுமைபடுத்தி சுற்றியுள்ள இயல்பான செல்களை பாதிக்காமல் காக்கிறது.பொதுவாக வெளிக்கற்ற கதிர்சிகிச்சையில் கொடுக்கப்பட்ட மருந்துடன் கூடுதல் மருந்தாக (செம்மருந்து (Boost)) கொடுக்கப்படுகிறது.மேலும் வெளிக்கற்றை கதிர்சிகிச்சையுடன் சேர்த்துக் கொடுப்பதால் தனித்த வெளிக்கற்றை சிகிச்சையின் மொத்தச் சிகிச்சை நேரத்தை விட குறைவான நேரத்தை எடுத்துக்கொள்ளும்.\n\nSection::::கொங்கை புற்றுநோய்.\nபளு நீக்கம் மற்றும் களை நீக்கம் செய்த பெண்களுக்கு நிலையான சிறப்பான சிகிச்சைமுறை ஆகும். சத்திர சிகிச்சைக்கு பிறகு வேதிசிகிச்சைக்கு முன்பு அண்மை சிகிச்சை வழங்கப்படுகிறது. மிகவும் வளர்ந்த புற்றுகளில் வலியை தனிப்பதற்காக பயன்படுத்தப் படுகிறது. கொங்கை புற்றுக்கு பெரும்பலும் மி.ம.வீ யின் தற்காலிக வைப்பு முறையே பயன்படுத்தப்படுகிறது. சத்திர சிகிச்சைக்குப் பிறகு வெளிக்கற்றை சிகிச்சையினை தொடர்ந்து அண்மை சிகிச்சை கொங்கை புற்றில் செம்மருந்தாக கொடுக்கப்படுகிறது. அண்மைய காலமாக, அண்மைய சிகிச்சையை மட்டும் தன்னந்தனியாக முடுக்கப்பட்ட பகுதிகொங்கை கதிர்செலுத்துதல்(accelerated partial breast irradiation(மு.ப.க)) என்ற புதிய முறையில் கொடுக்கப் படுகிறது.இம்முறையில் கட்டியும் அதனை சுற்றியுள்ள நெருங்கிய திசுக்கள் மட்டுமே கதிர்களை.உள்வாங்குவிதால் கட்டிகளுக்கு உச்சமருந்தளவு மற்றும் இயல்பான அல்லது நலத்திசுக்களுக்கு குறைமருந்தளவு என்ற அடிப்படையை இன்னும் சிறப்பாக அடையமுடிகிறது.\n\nஒப்பீட்டளவில் வெளிக்கற்றை சிகிச்சையைவிட அண்மை சிகிச்சையில் கட்டிக்கு மிகையளவு மருந்தை கொடுக்கப்படும் அதேநேரத்தில் கொங்கையின் நெறுக்கமான நலத்திசுக்களையும், கட்டிக்கு அடியில் உள்ள கட்டமைப்புகளான விலா எலும்புகள்,நுரையீரல்ளை கதிரிலிருந்து காக்கிறது. பொதுவாக, மு.ப.க சிகிச்சையில் ஒருவாரத்திற்குள் சிகிச்சை முடித்துக் கொள்ளமுடியும். குறிப்பாக பணிக்கு போகும் பெண்கள், முதியவர்கள், எளிதில் சிகிச்சையளிக்கப்பட இயலாத பெண்களுக்கும், வெளிக்கற்றைசிகிச்சையின் சிகிச்சையைவிட குறைந்த நேரச் சிகிச்சையைக் கொண்ட அண்மைசிகிச்சை அவசியத்துவம் பெறுகிறது. அண்மைசிகிச்சை கொங்கைப் புற்று நோயை உள்ளுக்குள் மிகச்சிறந்த முறையில் ஏறக்குறைய 6 ஆண்டுகள் வரை கட்டு்ப்படுத்துகிறது.\n\nஅண்மை சிகிச்சை அதன் செலுத்தப்படும் முறையைக்கொண்டு இரண்டு விதமான கொங்கையண்மைச் சிகிச்சையாகக் கொள்ளலாம்\n\n1)உட்செருகு கொங்கையண்மைச் சிகிச்சை(பலப் பல செருகுக்குழாய்களை பயன்படுத்துவதின் மூலம்)\n\n2)உட்குகை கொங்கையண்மைச் சிகிச்சை(பலூன் செருகுகுழையை பயன்படுத்துவதின் மூலம்)\n\nஉட்செருகு கொங்கையண்மைச் சிகிச்சையை சில நெகிழும் தன்மையுள்ள நெகிழிச் செருகுக்குழாய்களைக் கொண்டு, மிகுந்த அக்கறையுடனும் கவனத்துடனும், கட்டியினுள் மிகைச்சீர்மையான கதிரத்துவத்தை பெறும் வகையிலும், அதேநேரத்தில் அதனை ஒட்டியுள்ள நலத்திசுக்களை காக்கும் வகையிலும் கொங்கையினுள் செருகுக்குழாய் பொறுத்தப்படுகிறது. பொறுத்தப்பட்ட செருகுக்குழாய்களை போக்குக்குழாய்களின் வழியாக பிறகேற்றியில் இணைக்கப்படுகிறது. இப்பிறகேற்றி, திட்டமிடப்பட்ட கதிர்மருந்தை சிகிச்சைத்தளத்திற்கு வழங்குகிறது. கொங்கையண்மைச் சிகிச்சை வெளிக்கற்றை மற்றும் மு.ப.க விற்குப்பிறகு செம்மருந்தாக அளிக்கப்படுகிறது.\n\nஉட்குகை கொங்கையண்மைச் சிகிச்சை (பலூன் அண்மைச் சிகிச்சை), கட்டியை வெளியெடுத்தப் பிறகு ஒரேயொரு செருகுக்குழாயைப் பயன்படுத்தி கொங்கையின் குகையில் சிகிச்சையளிக்கும் முறையாகும். இச்செருகு குழாய் போக்கு குழாயின் வழியே பிறகேற்றியினுடன் இணைக்கப்பட்டு திட்டமிடப்பட்ட மருந்தை சீராக கொடுக்கப்படுகிறது. தற்போது இச்சிகிச்சை மு.ப.க வில் மட்டும் பயன்படுகிறது.இதேபோல் உட்செருகு முறையையும் உட்குகை முறையையும் ஒருங்கிணைத்தவாறு ஒரு கருவி வடிவமைக்கப்பட்டுள்ளது. இதனை குடைசெலுத்தி என்று அழைக்கப்படுகிறது.\n\nSection::::தோல் புற்றுநோய்.\nதோல் புற்றுநோய்களான மேற்தட்டுசெல் கார்சினோமா(Basal cell carcinoma) மற்றும் சிக்குமாசெல் கார்சினோமா(Squamouse cell carcinoma) முதலியவற்றுக்கு பயன்படும் அறுவைசிகிச்சைக்கு மாற்றாக மி.ம.வீ உள்ளது. அறுவை சிகிச்சையால் எளிதில் சிக்கலாகும் உறுப்புகளான மூக்கு, காது, உதடு போன்ற பகுதிகளில் திசுக்களை, மி.ம.வீ மறுசீர் செய்யும் திறனுடையது. பல்வேறு செருகுவடிக்குழாய்கள் மூலம் உடற்பரப்பு மற்றும் கதிர்மூலத்திற்குமிடையே உள்ள தொலைவை நெருங்கி சிறுசிறு வளைவையும் மிகைச்சீர்மையாகவும் மீளளிக்கக்கூடியதாகவும் செயல்படுத்தும்படியாக உள்ளது.\n\n5 ஆண்டுகால தொடர்சிகிச்சை மற்றும் படிப்பினைகள் கட்டிகளை கட்டுப்படுத்தும் விதத்தில் நல்ல விளைவை வெளிக்கற்றை முறையை விட சிறந்த முறையில் தருகிறது சிகிச்சை நேரம் குறைவாகவும் நோயாளர்களுக்கு சௌகரியமாகவும் உள்ளது.\nபிற்காலத்தில் தோல் புற்றுநோய்க்கான நிரந்தர முறையாக அண்மைய சிகிச்சை விளங்கும்.\n\nSection::::பக்க விளைவுகள்.\nஅண்மை சிகிச்சையின் பக்கவிளைவுகளை அழிக்கப்பட்ட கட்டியின் இடத்தையும், அண்மை சிகிச்சையின் வகையையும் சார்ந்து உடனடி விளைவு மற்றும் நீள்தாமத விளைவு என பிரிக்கலாம்\n\nSection::::உடனடி விளைவு.\nசிகிச்சையின்பொழுது கதிர்மூலங்கள் வைக்கப்பட்ட இடத்தில் அகப்புண், நமிச்சல், குருதிக் கசிவு, இயல்பின்மை(Discomfort) போன்ற விளைவுகள் ஏற்படும். ஆயினும் இவ்விளைவுகள் சிகிச்சை முடிக்கப்பட்ட சில நாட்களில் சரியாகிவிடும். குறைந்த காலஅளவில் எடுத்துக்கொள்ளும் சிகிச்சைகளில் செயலிழப்பு ஏற்பட வாய்ப்புள்ளது.\n\nஅண்மை சிகிச்சையினூடாக குணமாக்கப்படும் கருப்பைவாய் மற்றும் முன்சுரப்பி(prostate) போன்ற புற்றுநோய்களில் சிறுநீர்த் தேக்கம், எதிர்பாராத சிறுநீர் வெளியேற்றம் அல்லது சிறுநீர் வெளியேறும்போது எரிச்சல்(கழியெரிச்சல்) போன்ற பக்கவிளைவுகள் உடனடி மற்றும் நீள்விளைவாகவும் ஏற்படுகின்றன.\nகுடல் இயக்கங்கள் மெதுவாக அதிகரித்தல், வயிற்றுப்போக்கு, மலச்சிக்கல் அல்லது குதத்தில் சிறிய அளவிலான குருதிக் கசிவு, போன்றவைகளும் இருக்கும். உடனடி விளைவுகள் சில நட்களிலிருந்து வாரங்களுக்குள்ளாக சரியாகவிடும். நிரந்தர வைப்பு முறையில் பிராசுடேட்டில் வைக்கப்படும் கதிர்மூலமானது சிகிச்சையிடத்தை விட்டு இடம்பெயர்ந்து சிறுநீர்ப்பையினுள்ளோ அல்லது அதன்வழியாக சிறுநீர்க்குழாயினுள்ளோ நுழைய வாய்ப்புள்ளது.\n\nதோல் புற்றுநோய்க்கு சிகிச்சையளிக்கப்படும்பொழுது சிகிச்சையளிக்கப்படும் பரப்பில் உள்ள தோல் உரிகிறது. இப்பக்கவிளைவு 5லிருந்து 8வாரங்களுக்குள்(கிழமைகளுக்குள்) தன்னிச்சையாகவே சரியாகும். உதடுகளில் வரும் புற்றுநோய்களுக்கு சிகிச்சையளிக்கப்படும்பொழுது அவ்விடங்களில் வரட்டுநமிச்சல் ஏற்படும் இது 4 முதல் 6 வாரங்களில் சரியாகும்.\nஅண்மை சிகிச்சை முடிவடைந்த பிறகு அதன்விளைவினால் ஏற்பட்ட பெரும்பாலான பக்கவிளைவுகளை மருத்துவசெயல்களாலும், உணவு கட்டுப்பாடுகளாலும் சில வாரங்களுக்குள்ளாக குணப்படுத்தலாம்.\n\nSection::::தாமத விளைவு.\nசெல் சிதைவு, அருகில் உள்ள திசுக்களை அல்லது மண்டலங்களை(Organs) பாதிப்பது போன்ற காரணங்களால் சிறி.ய அளவில் ஏற்படுகிறது. இவ்வகையான விளைவுகள் குறைந்த தாக்கமுடையதாகவும், இயற்கையால் மாற்றமடையக்கூடியதாகவும் இருக்கும். கருப்பைவாய் புற்று நோய் மற்றும் பிராசுடேட் புற்றுநோய் சிகிச்சையிலும், சிறுநீர் கழிப்பில் மற்றும் செரிமானத்தில் பிரச்சினை ஏற்படுவதை எடுத்துக்காட்டாக கூறலாம்.\n\nபிராசுடேட் சிகிச்சையில் விரைக்கவியலாமை ஏறத்தாழ 15-30% நோயாளர்களிடம் காண முடிகிறது.. இருந்தாலும் இவை வயது (முதியவர்கள் இளையவர்களைவிட அதிக சிரமம் கொண்டவர்களாக உள்ளனர்), சிகிச்சைக்குமுன் செயல்படுதன்மை, அகியவற்றை பொறுத்து அமையும். இவற்றை வயாகரா போன்ற மருந்துகளை பயனபடுத்துவதன் மூலம் சரிசெய்யலாம்.\n\nதோல் மற்றும் கொங்கைகளில் சிகிச்சையளிக்கப்பட்ட இடத்தைச்சுற்றி வடுக்களை உருவாக்கும். கொங்கையண்மை சிகிச்சையில்,கொங்கை திசுக்களில் கொழுப்பு அமிலங்கள் கொழுப்புநெரிக்கட்டிகளை(necrosis) (குருதி ஓட்டம் அல்லாத எந்தவித செயல்களுக்கும் ஆட்படாத கட்டிகளை நெரிக்கட்டி என்கிறோம்) உருவாக்குகிறது. இக்கட்டிகள் திட்டுக்கள்(Swollen) சுளீருணர்ச்சி(tender)() கொண்டதாகவும் இருக்கும். இக்கட்டிகள் இயல்புகட்டிகளாகவும்(benign) சிகிச்சைக்குப்பிறகு 4-12 மாதங்களில் 2% நோயாளர்களுக்குத் தோன்றுகிறது.\n\nSection::::சுற்றத்தின் பாதுகாப்பு.\nநோயளர்களை பார்க்கவரும் நன்பர்கள் மற்றும் உறவினர்களுக்கு கதிரியக்க பாதுகாப்பு குறித்தான அறிவுரைகள் வழங்கப்படவேண்டும். ஆயினும் தற்காலிக வைப்புமுறைகளில் கதிர்மூலங்கள் நிரந்தரமாக இல்லாதகாரணத்தினால் இக்கட்டுப்படுகள் தேவையில்லை.\n\nநிரந்தர வைப்பு முறையில் கையாளப்படும் கதிர்மூலம் சிகிச்சைக்கு பிறகும் நிரந்தரமாகவே உடலினுள் விடப்படுகிறது. இவ்விடப்பட்ட கதிர்மூலம் கதிரை குறைந்த அளவில் வெளியிட்டுக்கொண்டும் கலாத்துக்கு தகுந்தவாறு அதன் வீரியம் குறைந்துகொண்டிருக்கும். மேலும் இக்கதிர்களின் வீரியம் சில மில்லிமீட்டர்களே என்பதால் பெருமளவிளான கதிர்களை திசுக்களே ஏற்றக்கொண்டாலும், மிகச்சிறிய அளிவாலான கதிர்கள் வெளிப்பட்டுக்கொண்டேயிருக்கும். இதனால் பாதுகாப்புகாக, சிறார்கள் மற்றும் மகப்பேறு பெண்களுடன் நெருங்கக்கூடாதென்றும் மருத்துவர்களால் அறிவுறுத்தப்படுகிறார்கள்.\n\nSection::::சிகிச்சை முறை.\nSection::::தொடக்கநிலை திட்டமிடல்.\nநுனுக்கமான திட்டமிடலுக்கு, அக்கட்டிகளின் அணைத்துப்பண்புகளையும் அறிய முழுமையான மருத்துவச்சோதனைகள் செய்யப்படுகிறது. கூடுதலாக அணைத்து வகையான அகப்பட((Clinical imaging) தமிழில் மருத்துவ நோக்கிற்காக எடுக்கப்படும் படங்களை குறிக்கும் பொதுப்பெயராக அகப்படம் எனும் சொல் பயன்படுத்தப்படுகிறது) முறைகளும் கட்டிகளின் அளவு மற்றும் வடிவம், அதனை சுற்றியுள்ள திசுக்கள் மற்றும் மண்டலங்களின் தொடர்பு போன்றவற்றை அணுமானிக்க பயன்படுத்தப்படுகிறது. ஊடுகதிர் படம் (X-ray radiography), மீயொலிப்படம்(Ultra soung), கணினி குறுக்கப்படம்(Computed tomography), காந்தத்தூண்டல்(MRI) படம் ஆகியவை இதனுள் அடங்கும். இவைகளின் மூலமாக பெறப்பட்ட தகவல்களின் அடிப்படையில் புற்றுகட்டி மற்றும் அதனைச்சுற்றியுள்ள திசுக்களை முப்பரிமானத்தோற்றத்தில் கணினித்திரையில் உருவாக்கப்படுகிறது.\n"}
{"id": "150340", "url": "https://ta.wikipedia.org/wiki?curid=150340", "title": "இறைசைப் புராணம்", "text": "இறைசைப் புராணம்\n\nஇறைசைப் புராணம் என்பது ‘இறைவாச நல்லூர்ப் புராணம்’ என்னும் நூற்பெயரின் சுருக்கப் பெயர்.\nநூலின் காலம் 16-ஆம் நூற்றாண்டு\n\nSection::::பாடல்.\nஇவ்வூரில் உழுதுண்டு வாழ்பவர் அனைவர்க்கும் வீடுபேறு கிட்டுமாம்.\n"}
{"id": "150378", "url": "https://ta.wikipedia.org/wiki?curid=150378", "title": "தத்துவ தீபம்", "text": "தத்துவ தீபம்\n\nதத்துவ தீபம் என்னும் நூலுக்கு மற்றொரு பெயர் இரட்டைமணிமாலை. \nதத்துவராயர் என்பவர் இதன் ஆசிரியர். \nகாலம் 15-ஆம் நூற்றாண்டு. \nஇதில் உள்ள 20 பாடல்கள் சொரூபானந்தர் என்பவரைப் போற்றிப் பாடுகின்றன.\n\n"}
{"id": "150383", "url": "https://ta.wikipedia.org/wiki?curid=150383", "title": "ஈராக்கிய குர்திஸ்தான்", "text": "ஈராக்கிய குர்திஸ்தான்\n\nஈராக்கிய குர்திஸ்தான் (\"Iraqi Kurdistan\") அல்லது குர்திஸ்தான் பிராந்தியம் (\"Kurdistan Region\", குர்து: هه‌رێمی کوردستان, \"ஹெரேமி குர்திஸ்தான்\"), என்பது ஈராக்கின் ஒரு தன்னாட்சிப் பகுதியாகும். இதன் எல்லைகளாக கிழக்கே ஈரான், வடக்கே துருக்கி, மேற்கே சிரியா, தெற்கே ஈராக்கின் ஏனைய பகுதிகள் ஆகியன அமைந்துள்ளன. இப்பிராந்தியத்தின் தலைநகர் அர்பில். குர்திஸ்தான் பிராந்திய அரசு இதனை அதிகாரபூர்வமாக நிருவகித்து வருகிறது.\n\nபல ஆண்டுகள் போரின் பின்னர் 1970 ஆம் ஆண்டு மார்ச் மாதத்தில் குருதிய எதிர்க்கட்சிகளுக்கும் ஈராக்கிய அரசுக்கும் இடையில் ஏற்பட்ட உடன்பாட்டை அடுத்து குர்திஸ்தான் பிராந்தியம் உருவாக்கப்பட்டது. 1980களில் இடம்பெற்ற ஈரான் – ஈராக் போர், ஈராக்கிய இராணுவத்தினரால் மேற்கொள்ளப்பட்ட அன்ஃபால் இனப்படுகொலைகள் போன்றவை இப்பிராந்திய மக்களையும் இதன் இயற்கையையும் மிகவும் பாதித்தது. சதாம் உசேனுக்கு எதிரான 1991 மக்கள் எழுச்சி நடத்ததை அடுத்து பெரும்பாலான குருதியர்கள் அண்டை நாடுகளான ஈரான், மற்றும் துருக்கியில் புகலிடத்திற்காக இடம்பெயர்ந்தனர். 1991 ஆம் ஆண்டில் இடம்பெற்ற வளைகுடாப் போரை அடுத்து குர்திய அகதிகள் மீண்டும் நாட்டுக்குள் திரும்பி வருவதற்காக வடக்கே வான்பரப்பிற்குத் தடை விதிக்கப்பட்டது. குர்தியர்கள் அரசுப் படையினருக்கு எதிராகத் தொடர்ந்து போரிட்டு வந்ததால், 1991 அக்டோபரில் ஈராக்கிய குர்திஸ்தான் என்று அப்பிராந்தியத்தில் \"நிகழ்வுநிலை\" அரசு அமைக்க வழிவகுத்தது. ஆனாலும் குருதியர்களின் முக்கிய இரு அரசியல் கட்சிகளும் தனிநாட்டை அறிவிக்கவில்லை, மாறாக ஈராக்கின் ஒரு பகுதியாகவே அது பார்க்கப்பட்டது. ஈராக் மீதான ஆக்கிரமிப்பு, 2003, மற்றும் அதன் பின்னரான அரசியல் நிகழ்வுகளை அடுத்து 2005 ஆம் ஆண்டில் ஈராக்கில் புதிய அரசியலமைப்பு அறிமுகப்படுத்தப்பட்டது. இதன் படி ஈராக்கிய குர்திஸ்தான் ஈராக்கின் நடுவண் ஆட்சிக்குட்பட்ட ஒரு தன்னாட்சி அமைப்புள்ள பகுதியாக அறிவிக்கப்பட்டது. அரபு மொழியும், குருதீசிய மொழியும் ஈராக்கின் இணைந்த ஆட்சி மொழிகளாக அறிவிக்கப்பட்டன. ஈராக்கிய குர்திஸ்தானின் பிராந்திய நாடாளுமன்றத்தில் 111 உறுப்பினர்கள் உள்ளனர்.\nSection::::இவற்றையும் பார்க்கவும்.\nகுர்திசுத்தான்\n\n"}
{"id": "150393", "url": "https://ta.wikipedia.org/wiki?curid=150393", "title": "2012 வீவா உலகக்கோப்பை", "text": "2012 வீவா உலகக்கோப்பை\n\n2012 வீவா உலகக்கோப்பை (\"2012 VIVA World Cup\") 5வது வீவா உலகக்கோப்பையாகும். பன்னாட்டுக் காற்பந்தாட்டக் கழகங்களின் கூட்டமைப்பின் (ஃபீஃபா) அங்கீகாரம் பெறாத நாடுகளுக்கான இப்போட்டி ஈராக்கிய குர்திஸ்தானில் நடைபெற்றது. இப்போட்டிகளில் ஒன்பது நாடுகள் சூன் 4 முதல் சூன் 9 வரை நெல்சன் மண்டேலா வெற்றிக் கிண்ணத்திற்காக விளையாடின.. தமிழீழ கால்பந்து அணி இம்முறை முதன் முறையாக இப்போட்டிகளில் பங்குபற்றியது.\n\nSection::::இறுதிச் சுற்றுகள்.\nSection::::7ம் இடம்.\nதமிழீழ அணி தனது முதலாவது பன்னாட்டு வெற்றியைப் பெற்றது.\n\nSection::::இறுதி.\n<br>\n"}
{"id": "150400", "url": "https://ta.wikipedia.org/wiki?curid=150400", "title": "தத்துவ ரூபம்", "text": "தத்துவ ரூபம்\n\nதத்துவரூபம் என்பது ஒரு தமிழ்நூல். வடமொழியில் இறைத் தத்துவம் பற்றிக் கூறப்படும் கருத்துக்கள் தமிழில் மொழிபெயர்க்கப்பட்டு இதில் கூறப்பட்டுள்ளன. இதன் ஆசிரியர் தத்துவராயர் என்பவர். வேதாந்த தத்துவம் பற்றிப் பல்வேறு கோணங்களில் பல்வேறு தலைப்புகளில் இவர் நூல்கள் எழுதியுள்ளார். \n\nஇந்த நூலுக்கு ‘’’மும்மணிக்கோவை’’’ என்னும் பெயரும் உண்டு. இது தத்துவராயர் மும்மணிக்கோவை. 15-ஆம் நூற்றாண்டில் இந்த நூல் எழுதப்பட்டது.\n\nஇந்த நூலில் 30 பாடல்கள் உள்ளன, அனைத்தும் தத்துவராயரின் ஆசிரியரான சொரூபானந்தரைப் போற்றி பாடப்பட்டவை. \n"}
{"id": "150408", "url": "https://ta.wikipedia.org/wiki?curid=150408", "title": "பாகைமானி", "text": "பாகைமானி\n\nவடிவவியலில், பாகைமானி அல்லது கோணமானி (\"Protractor\") கோணங்களை அளவிடும், பொதுவாக ஊடுபுகக்கூடிய \"பேர்பெக்சாலான\", ஒரு சதுர, வட்ட அல்லது அரை வட்டக் கருவியாகும். இதில் பயன்படுத்தப்படும் அளவை அலகுகள் பொதுவாக பாகை (°) ஆகும். இது இயந்திர மற்றும் பொறியியல் தொடர்பான பல்வேறு பயன்பாடுகளில் பயன்படுகிறது, ஆனால் மிகவும் பொதுவான பயன்பாடு பள்ளிகளில் வடிவவியல் பாடங்களில் இருக்கும். சில பாகைமானிகள் எளிய அரைத் தட்டுக்களாகும். சரிவு கோணமானி போன்ற மேலும் மேம்பட்ட கோணமானிகளில், கோணம் அளவிட உதவும் ஒன்று அல்லது இரண்டு அசையும் கரங்கள் உண்டு.\n"}
{"id": "150411", "url": "https://ta.wikipedia.org/wiki?curid=150411", "title": "சொரூபானந்தர்", "text": "சொரூபானந்தர்\n\nசொரூபானந்தர் அல்லது சொரூபானந்த தேசிகர் (Svarupananda Desikar) என்பவர் 15-ஆம் நூற்றாண்டில் வாழ்ந்த சைவ வேதாந்தி.\nதத்துவராயரின் குரு. \nசொரூபானந்தருக்குந் தத்துவராயர் தாய்மாமன் மகன். \nசொரூபானந்தர் சேந்தமங்கலத்திலும், தத்துவராயர் வீரைமாநகரிலும் பிறந்து வாழ்ந்தனர். \nதிருவலஞ்சுழியில் வாழ்ந்தனர் என்றும் சொல்லப்படுகிறது. \n"}
{"id": "150412", "url": "https://ta.wikipedia.org/wiki?curid=150412", "title": "தி. சதாசிவம்", "text": "தி. சதாசிவம்\n\nதியாகராஜன் சதாசிவம் (செப்டம்பர் 4, 1902 - நவம்பர் 22, 1997) இந்தியாவின் முன்னணி விடுதலைப் போராட்ட வீரரும், பாடகரும், பத்திரிகையாளரும், திரைப்படத் தயாரிப்பாளரும் ஆவார். இரா. கிருஷ்ணமூர்த்தியுடன் இணைந்து கல்கி வார இதழைத் தொடங்கியவர். கிருஷ்ணமூர்த்தியின் இறப்புக்குப் பின்னர் கல்கி இதழின் ஆசிரியராகப் பணியாற்றியவர். இவர் பிரபல கருநாடக இசைப் பாடகி எம். எஸ். சுப்புலட்சுமியின் கணவர் ஆவார்.\n\nSection::::வாழ்க்கைக் குறிப்பு.\nகல்கி சதாசிவம் திருச்சி ஆங்கரை என்ற ஊரில் தியாகராஜன் ஐயர், மங்களம் ஆகியோரின் 16 பிள்ளைகளில் மூன்றாவதாகப் பிறந்தார். லாலா லஜபதி ராய், பிபின் சந்திர பால், பால கங்காதர திலகர், அரவிந்தர் ஆகியோரின் பேச்சுக்களால் கவரப்பட்ட சதாசிவம் இளம் வயதிலேயே விடுதலை இயக்கத்தில் தன்னை இணைத்துக் கொண்டார். சுப்பிரமணிய சிவாவைக் குருவாக ஏற்றுக் கொண்டார். இதனால் பள்ளியில் இருந்து விலகி பாரத சமாச இயக்கத்தில் இணைந்தார். பின்னர் இராசகோபாலாச்சாரி, மகாத்மா காந்தி ஆகியோரின் பால் ஈர்க்கப்பட்டு அறப் போராட்டத்தில் ஈடுபட்டார்.\n\nமூத்த மனைவி அபிதக்குச்சம்பாள் வாயிலாக ராதா, விஜயா ஆகியோர் இவரின் பெண் பிள்ளைகள் ஆவர். 1936 சூலையில் சுப்புலட்சுமியை சந்தித்தார். முதல் மனைவி இறந்ததை அடுத்து சுப்புலட்சுமியை 10 சூலை 1940 அன்று மறுமணம் புரிந்தார்.\n"}
{"id": "150414", "url": "https://ta.wikipedia.org/wiki?curid=150414", "title": "தத்துவ அனுபவம்", "text": "தத்துவ அனுபவம்\n\nதத்துவ அனுபவம் என்னும் நூலுக்கு மற்றொரு பெயர் நான்மணிமாலை. \nதத்துவராயர் என்பவர் இதன் ஆசிரியர். \nகாலம் 15-ஆம் நூற்றாண்டு. \nஇது அடங்கல்முறை நூல்களில் ஒன்று. \nஇதில் உள்ள 40 பாடல்கள் இவரது ஆசிரியர் சொரூபானந்தர் என்பவரைப் போற்றிப் பாடப்பட்டுள்ளன.\n\n"}
{"id": "150415", "url": "https://ta.wikipedia.org/wiki?curid=150415", "title": "தத்துவ போதம்", "text": "தத்துவ போதம்\n\nதத்துவ போதம் என்னும் நூலுக்கு மற்றொரு பெயர் தசாங்கம். \nதத்துவராயர் என்பவர் இதன் ஆசிரியர். \nகாலம் 15-ஆம் நூற்றாண்டு. \nஇது அடங்கல்முறை நூல்களில் ஒன்று. \nஇதில் உள்ள 10 பாடல்கள் இவரது ஆசிரியர் சொரூபானந்தர் என்பவரைப் போற்றிப் பாடப்பட்டுள்ளன.\n\n"}
{"id": "150416", "url": "https://ta.wikipedia.org/wiki?curid=150416", "title": "மார்த்தாண்ட பைரவ தொண்டைமான்", "text": "மார்த்தாண்ட பைரவ தொண்டைமான்\n\nஸ்ரீ பிரகதாம்பாதாஸ் இராஜ மார்த்தாண்ட பைரவ தொண்டைமான் பகதூர் (Raja Sri Brahdamba Dasa Raja Sir Martanda Bhairava Tondaiman) ((26 நவம்பர் 1875 – 28 மே 1928) என்பவர் புதுக்கோட்டை சமஸ்தானத்தின் அரசராக 1886 முதல் 1928 மே 28 வரை இருந்தவர் ஆவார். ஆஸ்திரேலிய பெண்மணி மோலி பிங்கை திருமணம் செய்து கொண்ட காரணத்தால் ஆங்கிலேய அரசு இவரை பதவியில் இருந்து நீக்கியது.\n"}
{"id": "150419", "url": "https://ta.wikipedia.org/wiki?curid=150419", "title": "தத்துவ சித்தி", "text": "தத்துவ சித்தி\n\nதத்துவ சித்தி என்னும் நூலுக்கு மற்றொரு பெயர் கலிப்பா. \nதத்துவராயர் என்பவர் இதன் ஆசிரியர். \nகாலம் 15-ஆம் நூற்றாண்டு. \nஇது அடங்கல்முறை நூல்களில் ஒன்று. \nஇதன் கலிப்பாவில் 63 அடிகள் உள்ளன. அத்துடன் ஒரு வெண்பாவும் உள்ளது. \nபாடல்கள் இவரது ஆசிரியர் சொரூபானந்தர் என்பவரைப் போற்றிப் பாடப்பட்டுள்ளன.\n\n"}
{"id": "150427", "url": "https://ta.wikipedia.org/wiki?curid=150427", "title": "கூட்டல் நேர்மாறு", "text": "கூட்டல் நேர்மாறு\n\nகணிதத்தில் ஓர் எண்ணின் கூட்டல் நேர்மாறு (\"additive inverse\") என்பது அந்த எண்ணுடன் கூட்டக் கிடைக்கும் விடையானது பூச்சியமாக உள்ளவாறு அமையும் மற்றொரு எண்ணாகும்.\n\nஇதனைformula_3 எனும் கழித்தலின் சுருக்க வடிவமாகக் (பூச்சியம் விடுபட்ட) கருதலாம்.\n\nஎடுத்துக்காட்டுகள்:\n\nஓர் எண்ணின் கூட்டல் நேர்மாறு என்பது அவ்வெண்ணின் எதிர் எண்ணாக இருக்கும்.\n\nஒர் எண்ணின் கூட்டல் நேர்மாறு, கூட்டல் எனும் ஈருறுப்புச் செயலியின் கீழ் அமையும் நேர்மாறு உறுப்பு ஆகும். ஓர் எண்ணின் கூட்டல் நேர்மாறை அந்த எண்ணை −1 ஆல் பெருக்குவதால் அடையலாம். அதாவது, formula_4\n\nமுழு எண்கள், விகிதமுறு எண்கள், மெய்யெண்கள் மற்றும் கலப்பெண்கள் ஆகிய எண்களுக்கெல்லாம் கூட்டல் நேர்மாறு உண்டு. ஏனென்றால் மேற்கூறிய எண்வகைகளின் கணங்களில் அவற்றின் எதிர் எண்களும் அடங்கும். ஆனால் இயல் எண்களின் கூட்டல் நேர்மாறு ஓர் இயல் எண்ணாக இல்லை. இதனால் இயல் எண்களின் கணம் கூட்டல் நேர்மாறு காணும் செயலைப் பொறுத்து அடைவு பெறவில்லை.\n\nகூட்டல் நேர்மாறு தனித்தன்மையதாய் இருக்க வேண்டுமாயின் அக்கூட்டல் செயலி சேர்ப்புப் பண்பு உடையதாய் இருக்க வேண்டும். எடுத்துக்காட்டாக, மெய்யெண்களின் கூட்டல் சேர்ப்புப் பண்பு கொண்டதாகையால் ஒவ்வொரு மெய்யெண்ணுக்கும் ஒரு தனித்த கூட்டல் நேர்மாறு உள்ளது.\n"}
{"id": "150433", "url": "https://ta.wikipedia.org/wiki?curid=150433", "title": "பகவதி (திரைப்படம்)", "text": "பகவதி (திரைப்படம்)\n\nபகவதி (\"Bagavathi\") என்பது 2002ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் ஏ. வெங்கடேசின் இயக்கத்திலும் பட்டுக்கோட்டை பிரபாகரின் திரைக்கதையிலும் விசயை முதன்மைக் கதைமாந்தராகக் கொண்டு வெளிவந்தது.\n"}
{"id": "150435", "url": "https://ta.wikipedia.org/wiki?curid=150435", "title": "முதிர் அகவையர்", "text": "முதிர் அகவையர்\n\nமுதிர் அகவையர் (\"adult\") அல்லது வயது வந்தோர் என்பது மனிதர் அல்லது உயிரினங்களில் பொதுவாக இனப்பெருக்கத்திற்கு தகுதியான பூப்படைந்தவர்களைக் குறிப்பதாகும். மனிதரில் இந்தச் சொல்லிற்கு சமூகத்திலும் சட்டத்திலும் பிற சிறப்பு பொருள்களும் உள்ளன; காட்டாக சட்டப்படி பெரும்பாலான நாடுகளில் 18 அகவை எட்டியவர்கள் வயது வந்தோர் (மேஜர்) எனக் கருதப்படுகின்றனர். இது பல நாடுகளில் 14 முதல் 21 வரை மாறுபடுகிறது. சட்டத்தின் பார்வையில் இவர்கள் தனி நபர்களாகவும் கட்டற்ற நிலையில் முடிவுகள் எடுக்கக் கூடியவராகவும் பொறுப்பானவர்களாகவும் கருதப்படுகின்றனர்.\nமுதிர்வடைதலை உடலியங்கியல், உளவியல் வளர்ச்சி, சட்டம், தனிநபர் நன்னடத்தை, அல்லது சமூக தகுநிலைகளில் வெவ்வேறாக வரையறுக்கலாம். இவ்வாறான வெவ்வேறு வரையறைக்கள் ஒன்றுக்கொன்று முரணாக இருக்கலாம். ஒரு நபர் உயிரியல் வரையறைப்படி இனப்பெருக்கத்திற்கு தகுதிபெற்ற முதிர்ந்தவராக இருப்பினும் சட்டப்படி, குறிப்பிட்ட அகவையை எட்டாதநிலையில், சிறு வயதினராக இருக்கலாம். மாறாக சட்டப்படி முதிர்நிலையை எட்டிய ஒருவர் முதிர் அகவையருக்கான முதிர்ச்சியையோ பொறுப்பையோ கொள்ளாமல் இருக்கலாம்.\n\nSection::::உயிரியல் வரையறை.\nவரலாற்றின்படியும் பண்பாட்டுக் கூறுகளின் படியும் பூப்படைந்தவர்கள் வயதுக்கு வந்தவர்களாகக் கருதப்படுகின்றனர்; இரண்டாம் நிலை பாலினக் கூறுகளாக பெண்களுக்கு மாத விடாய், முலை பெருத்தல் என்பனவும் ஆண்களுக்கு விந்து வெளியேற்றம், மீசை முளைத்தல் என்பனவும் இருவருக்கும் பிறப்புருப்புகளில் மயிர் முளைத்தலும் இந்நிகழ்வை அறிவிக்கின்றன. முந்தையக் காலங்களில் சிறுவர்நிலையிலிருந்து நேரடியாக முதிர் அகவையராக கருதப்பட்டனர்\n\nசமூகத்தில் விடலைப் பருவம் வரையறுக்கப்பட்டுள்ள தற்காலத்தில் முதிர் அகவையர் இரண்டாக பிரிக்கப்படுகின்றனர்: \"உயிரியல்சார் முதிர்நிலை\" மற்றும் \"சமூக முதிர்நிலை.\" உயிரியல்சார் முதியவர்கள் இனப்பெருக்கத் தகுதி பெற்று கருவுறத் தக்கவராகவும் இரண்டாம் நிலை பாலினக் கூறுகளை கொண்டவராகவும் உள்ளனர்; சமூக முதிர்நிலை பண்பாட்டுக் கூறுகளாலும் சட்டத்தினாலும் வரையறுக்கப்படுகிறது. எனவே இடம்,பொருள், ஏவலைப் பொறுத்து \"மூத்தவர்\" என்பதன் விளக்கத்தை கொள்ளல் வேண்டும்.\n\nநடப்பில் வளர்ந்த நாடுகளில், தனி நபரைப் பொறுத்து வேறுபடும் என்றாலும், பூப்பெய்துவது பெண்களுக்கு 10 முதல் 11 அகவையிலும் ஆண்களுக்கு 12 அல்லது 13 அகவையிலும் நிகழ்கிறது.\nSection::::சட்டத்தின் வரையறை.\nசட்டத்தின்படி ஒப்பந்தங்களில் தனிநபராக ஈடுபடக்கூடியவர் வயதுவந்தோர் எனப்படுகின்றனர். மேலும் பெற்றோர்கள் தங்கள் கட்டுப்படுத்தும் உரிமையை இழக்கும் (கூடவே அவர் குறித்தப் பொறுப்புகளிலிருந்து விடுபடும்) அகவை, திருமணம், வாக்குரிமை, பணி புரியத் தகுதி, படைத்துறையில் சேர்க்கை, வாகனமோட்டும் உரிமம், வெளிநாடு செல்ல, மதுவகைகள் குடிக்க (மது விலக்கு இல்லாதிருக்கையில்), புகையிலை பொருட்கள் பாவிக்க, உடலுறவு கொள்ள, சூதாட, விபசாரத்தில் ஈடுபட/பாவிக்க எனப் பல செயல்பாடுகளுக்கு வெவ்வேறு நாடுகளில் வெவ்வேறு அகவைகளில் சட்டம் வயதுவந்தோரை வரையறுத்துக் கட்டுப்படுத்துகிறது. குறிப்பிட்ட இடங்களுக்கான அனுமதியும் வயதுவந்தோருக்கே கொடுக்கப்படுகிறது.\n\nதன்னலப்படுத்தலுக்காக சிறுவர்களை வேலை வாங்குவதை தடுக்கும் வண்ணம் சிலநாடுகளில் பணிபுரிய அகவையை சட்டம் வரையறுக்கிறது. உடலுறவு வணிகம் தாராளமயமாக்கப்பட்டுள்ள நாடுகளிலும் வயதுவந்தோரே ஒளிதங்களில் நடிகராக வேடமிட முடியும். வன்முறை மற்றும் பாலின்ப காட்சிகள் நிறைந்த திரைப்படங்களைக் காண 18 அகவைக்கு மேலுள்ளவராக இருத்தல் வேண்டும்.\n\nமுதிர் அகவையினராக கருதப்பட சட்டத்தின் வரையறுப்பு பல நாடுகளிலும் வேறுபடுகின்றது: பொதுவாக 16 முதல் 21 வயது வரை இது வேறுபடுகின்றது. ஆபிரிக்காவின் சில பண்பாடுகளில் 13 வயது நிறைந்தோரே முதிர் அகவையினராக கருதப்படுகின்றனர்.\n\nயூத வழமைகளில், 13 அகவை நிறைந்த பின்னர் முதிர்ச்சி பெற்றவராக கருதப்படுகின்றனர்; இதற்கு அவர்கள் தங்கள் தயார்நிலையை வெளிக்காட்டும் வண்ணம் தோரா மற்றும் பிற வழக்கங்களை கற்க வேண்டும். கிறித்தவ விவிலியத்தில் மற்றும் யூத சமயநூல்களில் முதிர் அகவையினருக்கோ அல்லது திருமணத்திற்கோ வயது எதுவும் குறிப்பிடவில்லை. ஆனால் வத்திகான் திருமணத்திற்கு ஆண்களுக்கு 16 அகவை என்றும் பெண்களுக்கு 14 அகவை என்றும் நன்னடத்தை நெறியாக அறிவித்துள்ளது. மத்திய காலங்களில் ஒரு நபரை வயதுவந்தோராக விசாரிக்கவும் தண்டிக்கவும் ஏழு வயதை நிர்ணயித்திருந்தனர்.\n\nஐக்கிய அமெரிக்கா, ஐக்கிய இராச்சியத்தின் சில பகுதிகள் (இங்கிலாந்து, வடக்கு அயர்லாந்து, வேல்சு), இந்தியா,சீனா உள்ளிட்டு உலகின் பெரும்பான்மையான நாடுகளில், சட்டப்படியான முதிர் அகவையருக்கான அகவை (வரலாற்றுப்படி 21) 18 ஆகும். \nசில விலக்குகளாக:\n\n\n\n"}
{"id": "150436", "url": "https://ta.wikipedia.org/wiki?curid=150436", "title": "தென்பரங்குன்றம், மதுரை", "text": "தென்பரங்குன்றம், மதுரை\n\nதென்பரங்குன்றம் என்பது இந்தியா வில் உள்ள தமிழ்நாடு மாநிலத்தில் மதுரையைச் சேர்ந்த திருப்பரங்குன்றம் என்னும் ஊரைச் சேர்ந்த மலையாகும். இவ்வூர் மதுரைக்கு தென்மேற்கே ஏழு கிலோ மீட்டர் தொலைவில் அமைந்துள்ளது. திருப்பரங்குன்றம் மலையில் உள்ள கோவில் முருகனின் அறுபடை வீடுகளில் முதன்மையானது ஆகும். திருப்பரங்குன்ற மலையில கிரிவலம் வரும் வழியில், அதாவது மலையின் நேர் பின் பக்கத்தில் தென்பரங்குன்றம் அமைந்துள்ளது. தென்பரங்குன்ற மலையில் சமணர் குடை வரை கோவில் உள்ளது. இம்மலை இந்தியத் தொல்லியல் ஆய்வகத்தின் கீழ் பராமரிக்கப்படுகிறது. \n\nSection::::வரலாறு.\n2300 ஆண்டுகளுக்கு முன்பு இந்த மலையில் சமண துறவிகள் வாழ்ந்தமைக்கான அடையாளமாக கற்படுக்கைகளும், தமிழ் பிராமி கல்வெட்டுகளும் உள்ளன. தென்பரங்குன்ற மலையில் கி.பி ஏழாம் நூற்றாண்டைச் சார்ந்த சமணர் தீர்த்தங்கரர் சிற்பங்களும், அர்த்தநாரீஸ்வரருடைய குடை வரை கோவிலும், முதலாம் மாறவர்மன் சுந்தரபாண்டியனுடைய மெய்கீர்த்தி கல்வெட்டுகளும் காணப்படுகிறது.\n\nSection::::சமண மற்றும் சைவ மத சிற்பங்கள்.\nஇங்கு தியான நிலையில், அமர்ந்த கோலத்தில் சமண தீர்த்தங்கரர் சிற்பங்கள் காணப்படுகிறது. குடைவரைக் கோவிலின் வலப்பக்கம், நடராஜனும், சிவகாமியும் நடனம் ஆடியபடி சிற்பங்கள் காணப்படுகிறது. இவ்விரண்டு சிற்பங்களும் சேதமடைந்துள்ளன. நடராஜனின் உருவச் சிலைக்கு மேலே விநாயகர், சுப்பிரமணியர் சிற்பங்கள் எழிலுற விளங்குகின்றன. மேலும் சைவ சமயத்தை சேர்ந்த திருஞானசம்பந்தர், திருநாவுக்கரசர், மற்றும் சுந்தரர் சிற்பங்களும் காணக் கிடைக்கிறது. இடப்பக்கமாக, வள்ளி, தெய்வானை சமேத சுப்பிரமணியரின் புடைப்புச் சிற்பம் விளங்குகிறது.\n\nSection::::குடை வரை கோவில்.\nஇக்குடை வரை கோவில் அமைந்த காலம் கி.பி. முதல் நூற்றாண்டு ஆகும்.இக்குடை வரை கோவிலில் மூன்று பெரிய தூண்கள் உள்ளன. இக்கோவில் உள்ளே இடப்புறம் அமைந்துள்ள தனிச் சந்நதியில் அழகான கோலத்தில் அர்த்தநாரீஸ்வரர் சிற்பம், கிழக்கு நோக்கிய வண்ணம் அமைந்துள்ளது. தெற்கு திசையைப் பார்த்த வண்ணம், மூலவரான தில்லைக் கூத்தனின் திருவுருவச் சிலை பாதி சிதைந்த நிலையில் காணப்படுகின்றது. கல்வெட்டுச் செய்திகளின்படி, இது உமையாண்டாள் கோவில் என அழைக்கப்படுகிறது.\n\nSection::::மெய்கீர்த்தி கல்வெட்டுகள்.\nஇங்கு இரு கல்வெட்டுகள் காணப்படுகிறது.அவற்றில் ஒன்று கி.பி.பதின்மூன்றாம் நூற்றாண்டில் மன்னன் மாறவர்மன் சுந்தரபாண்டியன் சோழநாட்டின் மீது படையெடுத்து, அந்நாட்டை வென்று பாண்டிய நாட்டு ஆட்சி எல்லையை விரிவுபடுத்தியதைக் குறிக்கும் விதமாக, அந்த மெய்க்கீர்த்தி கல்வெட்டு அமைந்துள்ளது\n"}
{"id": "150442", "url": "https://ta.wikipedia.org/wiki?curid=150442", "title": "மானவீரப்பட்டினம்", "text": "மானவீரப்பட்டினம்\n\nமானவீரப்பட்டினம் என்பது பாண்டியர் நாட்டுத் துறைமுகப் பட்டினங்களுள் ஒன்று. இது கி.பி. 875க்கு முன்னரே அதிகம் அறியப்பட்டத் துறைமுகமாக விளங்கிற்று. அக்கால கடற்கரை துறைமுகங்கள் அனைத்தும் பட்டினங்கள் என்றே அழைக்கப்பட்டாலும் அவற்றுள் சிலவற்றுக்கு வேறு பெயர்களும் இருந்தன. அதன்படி இதன் மற்றொரு பெயர் மருதூர் ஆகும். அக்காலத்தில் இது அகநாடுகளுள் ஒன்றான மானவீரவளநாட்டின் ஒரு பகுதியாகும். தற்போது இது சாத்தான்குளம் வட்டம் என்னும் பெயரில் அழைக்கப்படுகிறது. முற்காலப் பாண்டியர்கள் காலத்தில் பட்டினம் என்னும் பெயருடன் அழைக்கப்பட்ட ஊர்களில் இது மிகப் பழமையானது.\n\n\n"}
{"id": "150443", "url": "https://ta.wikipedia.org/wiki?curid=150443", "title": "உற்பத்தி", "text": "உற்பத்தி\n\nஉற்பத்தி என்பது இயந்திரம், கருவிகள் போன்றவற்றின் செயலாக்கத்தாலும், தொழிலாளிகளின் உழைப்பாலும் சரக்குகள் அல்லது பொருட்களை தயாரிப்பதாகும். உற்பத்தி என்ற சொல் மனிதச் செயல்பாடுகள், கைவினைப்பொருள் அல்லது உயர் நுட்பத் உற்பத்தி போன்றவைகளை குறிப்பதாயினும், பொதுவாக மூலப் பொருள்களில் இருந்து பெருமளவில் ஆக்கம்பெற்ற சரக்குகளை உற்பத்தி செய்யும் தொழிற்துறை தயாரிப்பை குறிப்பதாகும். இதுபோன்ற ஆக்கம்பெற்ற சரக்குகள், பின் வேறு சில சிக்கலான தயாரிப்புகளை உற்பத்தி செய்யவோ, அல்லது மொத்த வியாபாரிகளுக்கு விற்கவோ பயன்படுகின்றன.\n\nஉற்பத்தியானது பொருளாதார அமைப்புகளில் அனைத்து வகையான மாற்றங்களையும் ஏற்படுத்துகிறது. தடையற்ற சந்தைப் பொருளாதாரத்தில், வழக்காக உற்பத்தி என்பது நுகர்வோருக்கு விற்பதால் இலாபமுண்டாகிற தயாரிப்புகளின் மொத்த தயாரிப்புகளையே குறிப்பிடுகிறது. கூட்டுடைமையளர் பொருளாதாரத்தில், உற்பத்தி என்பது மத்தியில் திட்டமிட்ட பொருளாதாரத்திற்கு வழங்கும் நிலையைக் குறிப்பிடும். கலப்புச் சந்தைப் பொருளாதாரத்தில், உற்பத்தி என்பது அரசின் சில கட்டுப்பாடுகளுக்கு இடையில் நடைபெறுகிறது.\n"}
{"id": "150445", "url": "https://ta.wikipedia.org/wiki?curid=150445", "title": "பவித்ரமாணிக்கப்பட்டினம்", "text": "பவித்ரமாணிக்கப்பட்டினம்\n\nபவித்ரமாணிக்கப்பட்டினம் என்பது பாண்டியர் நாட்டுத் துறைமுகப் பட்டினங்களுள் ஒன்று. இது கி.பி. 875 - 1368 வரை அதிகம் அறியப்பட்டத் துறைமுகமாக விளங்கிற்று. அக்காலத்தில் இது அகநாடுகளுள் ஒன்றான கீழ்செம்பில் நாட்டின் ஒரு பகுதியாகும். தற்போது இது இராமநாதபுரம் வட்டம் என்னும் பெயரில் அழைக்கப்படுகிறது. இது சோழர் காலத்தில் பாண்டிநாட்டில் உருவாக்கப்பட்டது. தொண்டி நகரும் சில ஆண்டுகள் இதே பெயரில் அழைக்கப்பட்டாலும் இரண்டும் வேறாகும்.\n\n\n"}
{"id": "150446", "url": "https://ta.wikipedia.org/wiki?curid=150446", "title": "மேன்தோன்றிப்பட்டினம்", "text": "மேன்தோன்றிப்பட்டினம்\n\nமேன்தோன்றிப்பட்டினம் என்பது பாண்டியர் நாட்டுத் துறைமுகப் பட்டினங்களுள் ஒன்று. இது கி.பி. 875 - 1030 வரை அதிகம் அறியப்பட்டத் துறைமுகமாக விளங்கிற்று. அக்காலத்தில் இது அகநாடுகளுள் ஒன்றான கீழ்செம்பில் நாட்டின் ஒரு பகுதியாகும். தற்போது இது இராமநாதபுரம் வட்டம் என்னும் பெயரில் அழைக்கப்படுகிறது. இது சோழர் காலத்தில் பாண்டிநாட்டில் உருவாக்கப்பட்டது. இதுவும் பவித்ரமாணிக்கப்பட்டினம் என்னும் நகரும் ஒரே காலத்தில் அருகருகே அமைக்கப்பட்டவை.\n\n\n"}
{"id": "150449", "url": "https://ta.wikipedia.org/wiki?curid=150449", "title": "ஆக்கம்பெற்ற பண்டம்", "text": "ஆக்கம்பெற்ற பண்டம்\n\nஆக்கம்பெற்ற பண்டம் (\"Finished goods\") என்பது உற்பத்தி செயல்பாட்டில் முற்றுபெற்று விற்காமலோ அல்லது இறுதிப் பயனருக்கு விநியோகிக்காமலோ இருக்கும் பண்டங்களைக் குறிப்பதாகும்.\n\nSection::::உற்பத்தி.\nஉற்பத்தியில் மூன்று நிலை இருப்புக் கணக்குகள் உள்ளன:\n\n\nமூலப் பொருளாய் கொள்முதல் செய்த ஒரு பண்டம், தயாரிப்பின் உற்பத்திக்கு மாறுகிறது. உற்பத்தி செயல்பாட்டில் பகுதி ஆக்கம்பெற்ற பண்டங்களை செயலாக்க வேலை என்றழைக்கப்படுகிறது. அதுவே உற்பத்தி செயல்பாட்டிலிருந்து முற்றுபெற்று, அவை விற்கப்படாமலோ அல்லது இறுதிப்பயனரிடம் விநியோகிக்காமலோ இருந்தால் அதனை ஆக்கம்பெற்ற பண்டம் என்பர்.\n\nஆக்கம்பெற்ற பண்டம் என்பதோர் ஒப்புமைச் சொல். விநியோகச் சங்கிலி மேலாண்மை ஓட்டத்தில், கொள்முதலாளரின் மூலப் பொருளுடன் வழங்குநரின் ஆக்கம்பெற்ற பண்டங்களும் உள்ளடக்கியதாகும். \n"}
{"id": "150459", "url": "https://ta.wikipedia.org/wiki?curid=150459", "title": "சிவப்பிரகாச வெண்பா", "text": "சிவப்பிரகாச வெண்பா\n\nசிவப்பிரகாச வெண்பா என்னும் நூல் தத்துவராயர் இயற்றிய நூல்களில் ஒன்று. \n\nஇதன் காலம் 15-ஆம் நூற்றாண்டு. தத்துவராயரின் ஆசிரியர் சொரூபானந்தர்; சொரூபானந்தரின் ஆசிரியர் சிவப்பிரகாச சுவாமிகள். இந்த நூல் சிவப்பிரகாச சுவாமிகளைப் போற்றி எழுதப்பட்டது.\n\nதத்துவராயர் முதன்முதலில் எழுதிய நூல் எனக் கருதப்படுகிறது. இதில் 43 வெண்பாக்கள் உள்ளன.\n\n"}
{"id": "150460", "url": "https://ta.wikipedia.org/wiki?curid=150460", "title": "தத்துவாமிர்தம்", "text": "தத்துவாமிர்தம்\n\nதத்துவாமிர்தம் என்னும் நூல் தத்துவராயர் இயற்றிய நூல்களில் ஒன்று. \nவழிநூல்\n\n"}
{"id": "150462", "url": "https://ta.wikipedia.org/wiki?curid=150462", "title": "தாளம் (இசைக்கருவி)", "text": "தாளம் (இசைக்கருவி)\n\nதாளம் எனப்படுவது ஒரு கஞ்ச வகை தமிழர் இசைக்கருவி. இதற்கு சிங்கி, மணி, ஜாலர் என வேறு பெயர்களும் உள்ளன. இது கைக்கு அடக்கமான வட்ட வடிவிலான வெண்கலத்தால் ஆன இரு பாகங்களைக் கொண்டது. இரண்டையும் சேர்ந்து தட்டி தாளம் எழுப்புவர். பல்வேறு இசைக்கருவிகள் சேர்ந்து வாசிக்கப்படும் போது இசையின் கால அளவுகளை நெறிப்படுத்தும் கருவி தாளம் ஆகும்.\n\n"}
{"id": "150463", "url": "https://ta.wikipedia.org/wiki?curid=150463", "title": "கொம்பு (இசைக்கருவி)", "text": "கொம்பு (இசைக்கருவி)\n\nகொம்பு எனப்படுவது ஒரு தூம்பு வகை தமிழர் இசைக்கருவி ஆகும். இது ஒரு ஊது கருவி. நாட்டுப்புற இசையிலும் கோயில் இசையிலும் கொம்பு இசைக்கருவி பயன்படுகிறது.\n\nகொம்பு பண்டைக் காலத்தில் விலங்குகளின் கொம்புகளைப் பயன்படுத்தியும், பின்னர் மூங்கிலாலும், தற்காலத்தில் உலோகத்தாலும் செய்யப்படுகிறது.\n\n"}
{"id": "150464", "url": "https://ta.wikipedia.org/wiki?curid=150464", "title": "அதிகாலையில் துயில் எழுதல்", "text": "அதிகாலையில் துயில் எழுதல்\n\nஅதிகாலையில் துயில் எழுதல் (\"Waking up early\") என்பது ஒரு சிறந்த பழக்கமாகும். அதிகாலையில் தூக்கத்தில் இருந்து விழித்தால் உடல் நலமும், மன நலமும் கூடும் என்று பல பல்கலைக்கழகங்களின் ஆய்வுகள் காட்டுகின்றன. மேலும் கிரேக்க தத்துவஞானியான அரிஸ்டாட்டில் தன்னுடய கருத்துகளில் \"இந்த பழக்கமானது எனக்கு வெற்றி, கல்வி, ஆரோக்கியம் போன்றவற்றை தருகிறது\" என்று சொல்லியிருக்கிறார்.\n\n"}
{"id": "150465", "url": "https://ta.wikipedia.org/wiki?curid=150465", "title": "ஐரோப்பா (நிலவு)", "text": "ஐரோப்பா (நிலவு)\n\nஐரோப்பா (\"Europa\", (Jupiter II), என்பது வியாழக் கோளின் 66 நிலவுகளில் ஆறாவதாக அருகிலிருக்கும் நிலவு ஆகும். கலீலியோவால் 1610இல் கண்டுபிடிக்கப்பட்ட வியாழனின் நான்கு நிலவுகளில் மிகச் சிறியதாக இருப்பினும் சூரியக் குடும்பத்தில் மிகப்பெரும் கோள்/துணைக்கோள்களில் ஒன்றாகும். 1610ஆம் ஆண்டு கலீலியோ கண்ட அதே நேரத்தில் தனிப்பட்டு சைமன் மாரியசும் கண்டறிந்திருக்கலாம். தொடர்ந்த நூற்றாண்டுகளில் புவியிலிருந்து தொலைநோக்கிகள் மூலமும் 1970களிலிருந்து துழாவு விண்கலங்கள் மூலமாகவும் விரிவான ஆய்வு மேற்கொள்ளப்பட்டுள்ளது.\n\nபுவியின் நிலவைவை விட சற்றே சிறியதான ஐரோப்பா சிலிக்கேட் பாறைகளால் ஆனது; கருப்பகுதியில் இரும்பு இருக்கலாம். இதன் பலம் குன்றிய வளி மண்டலத்தில் முதன்மையானதாக ஆக்சிசன் உள்ளது. பனிக்கட்டிகளால் ஆன இதன் மேற்பரப்பு சூரிய மண்டலத்திலேயே மிகவும் பள்ளம் மேடற்றது. இந்தப் பரப்பில் பிளவுகளும் கோடுகளும் உள்ளபோதும் பெருவாய்கள் குறைவு. இத்தகைய வழவழப்பான மேற்பரப்பினால் இதனடியே நீரால் அமைந்த கடல் இருக்கலாம் எனவும் புவிக்கப்பாலான வாழிடமாக இருக்கலாம் எனவும் கருதுகோள்கள் நிலவுகின்றன. இந்தக் கருதுகோள்கள் தட்டுப் புவிப்பொறைக் கட்டமைப்பு நகர்தல் போலவே கோள் ஈர்ப்பு விசை சார் அலையோட்டத்தால் இந்தக்கடல் நீர்ம நிலையிலேயே உள்ளதாகவும் முன்மொழிகின்றன.\n\n1989ஆம் ஆண்டு விண்ணேற்றப்பட்ட \"கலிலியோ விண்கலம்\" திட்டம் மூலமாக ஐரோப்பாவாக் குறித்த பல பயனுள்ள தகவல்கள் கிட்டியுள்ளன. இந்த நிலவை அருகில் பறக்கும் விண்கலங்களே கண்டிருந்தாலும் இதன் சுவாரசியமான கூறுகள் பல புத்தாய்வுத் தேடுதல் திட்டங்களுக்கு வித்திட்டுள்ளன. ஐரோப்பாவிற்கான அடுத்த திட்டமாக ஐரோப்பிய விண்வெளி நிறுவனத்தின் \"வியாழனின் பனிநிலவு புத்தாய்வுக் கலம்\" (JUICE) 2022இல் விண்ணில் செலுத்தப்பட உள்ளது.\n\nSection::::கண்டுபிடிப்பும் பெயரிடலும்.\nஐரோப்பா நிலாவானது 8 ஜனவரி 1610 அன்று கலீலியோ கலிலியால் கண்டுபிடிக்கப்பட்டு சைமன் மாரியசால் பெயரிடப்பட்டது. ஐரோப்பா என்பது கிரேக்கத் தொன்மவியலைச் சேர்ந்த போனீசியன் உயர்குடிப் பெண்ணின் பெயராகும். அவள் சூசுவுடன் நட்புக்கொண்டு கிரீட் பிரதேசத்தின் அரசியானாள்.\n\nஐரோப்பா வியாழனின் ஏனைய மூன்று துணைக்கோள்களான ஐஓ, கனிமிடு, காலிஸ்டோ ஆகியவற்றுடன் சேர்த்து கலீலியோ கலிலியால் 1610 ஆம் ஆண்டு ஜனவரி மாதம் கண்டுபிடிக்கப்பட்டது.\n\nSection::::மேலும் படிக்க.\nவியாழனின் நிலாக்கள்\n\n"}
{"id": "150466", "url": "https://ta.wikipedia.org/wiki?curid=150466", "title": "ஃபிஃபா கழக உலகக் கோப்பை", "text": "ஃபிஃபா கழக உலகக் கோப்பை\n\nஃபிபா கழக உலகக் கோப்பை (\"FIFA Club World Cup\" அல்லது எளிமையாக \"Club World Cup\") என்பது ஆறு கண்ட கால்பந்து கூட்டமைப்புகளின் வாகையாளர்களுக்கு \"ஃபிபா\"வால் நடத்தப்பெறும் கால்பந்து போட்டியாகும்.\n\nமுதல் கழக உலகக் கோப்பை 2000 ஆண்டில் பிரேசிலில் நடத்தப்பட்டது. இப்போட்டி யூஈஎஃப்ஏ வாகையர் கூட்டிணைவு வெற்றியாளர்களுக்கும் தென்னமெரிக்காவின் \"கோபா லிபர்டடோரசு\" வெற்றியாளர்களுக்கும் இடையே நடத்தப்பட்ட \"கண்டங்களுக்கிடையேயான கோப்பை\"க்கு (\"Intercontinental Cup\") இணையாக நடத்தப்பட்டது. இவ்விரு போட்டிகளும் 2005-இல் ஒன்றாக இணைக்கப்பட்டு, தற்போது \"ஃபிபா கழக உலகக் கோப்பை\" என அழைக்கப்பட்டும் நடத்தப்பட்டும் வருகிறது.\n"}
{"id": "150468", "url": "https://ta.wikipedia.org/wiki?curid=150468", "title": "இலக்கியச் சிந்தனை", "text": "இலக்கியச் சிந்தனை\n\n1970 முதல் சென்னையில் இயங்கும் அமைப்பு. அச்சிதழ்களில் இருந்து ஒவ்வொரு மாதமும் சிறந்த தமிழ்ச் சிறுகதை ஒன்றைத் தெரிவு செய்து பரிசளித்து வருகிறது. ஒவ்வொரு மாதமும் தெரிவு செய்யப்பட்ட சிறுகதைகளில் இருந்து ஒன்றைத் தெரிந்து ஆண்டின் சிறந்த சிறுகதையாக அறிவிக்கிறார்கள். இந்த பன்னிரண்டு சிறுகதைகளையும் ஒரு தொகுப்பு நூலாக வெளியிடுகிறார்கள்.\n\nஇவ்வாறு ஆண்டின் சிறந்த சிறுகதைகளாகத் தெரிவான சிறுகதைகளும், அவற்றை எழுதிய ஆசிரியர்களும், அச்சிறுகதை வெளியான இதழும் அடங்கிய அட்டவணை கீழே தரப்படுகிறது\n"}
{"id": "150470", "url": "https://ta.wikipedia.org/wiki?curid=150470", "title": "தத்துவப் பிரகாசம்", "text": "தத்துவப் பிரகாசம்\n\nதத்துவப் பிரகாசம் என்னும் நூல் தத்துவராயர் இயற்றிய நூல்களில் ஒன்று. இது திருத்தாலாட்டு எனவும் கூறப்படும். பெரியாழ்வார் பாடிய மூன்றாம் திருமொழி தாலாட்டுப் பாடல்களைத் திருத்தாலாட்டு எனக் குறிப்பிடுவோரும் உண்டு. தத்துவப் பிரகாசம் நூலின் காலம் 15-ஆம் நூற்றாண்டு. தத்துவராயரின் ஆசிரியர் சொரூபானந்தர். சொரூபானந்தர் இந்த நூலில் புகழப்படுகிறார். 51 கண்ணிகள் இதில் உள்ளன\n"}
{"id": "150471", "url": "https://ta.wikipedia.org/wiki?curid=150471", "title": "தத்துவ நிலையம்", "text": "தத்துவ நிலையம்\n\nதத்துவ நிலையம் என்னும் நூல் தத்துவராயர் இயற்றிய நூல்களில் ஒன்று. \nஇது பிள்ளைத் திருநாமம் எனவும் கூறப்படும். \nஇது ஒரு பிள்ளைத்தமிழ் நூல்.\nஇதில் சைவ நாயன்மார்களின் இயல்புக்கு மாறான செயல்கள் கூறப்படுகின்றன. \nஒரிடத்தில் தம் ஆசிரியரைத் “திருவாதவூர் முனிவ” என அழைக்கிறார் \n\nஇதில் எடுத்துக்காட்டுக்காக ஒரு பாடல் \n\nமாதினை வழங்கி நிலநீதி கெட வாழேம்\nதாதை நல வேதியன் அவன்தனை வெகுண்டே\nநீதி உடையார் சிலரை என்று உனையும் நின்னுள்\nதீது மொழியேம் எமது சிற்றில் சிதையேலே\n"}
{"id": "150472", "url": "https://ta.wikipedia.org/wiki?curid=150472", "title": "பா. விசுவநாதன்", "text": "பா. விசுவநாதன்\n\nபா. விசுவநாதன், அழகி தட்டெழுத்து கருவியினை தனி ஒரு ஆளாக உருவாக்கிய மென்பொருள் வல்லுநர் ஆவார்.\n\nSection::::அழகி.\n2000-ஆம் ஆண்டில் விசுவநாதன், தன்னுடைய அழகி மென்பொருளை வெளியிட்டார். தன் மனைவியின் \"அழகான உள்ளத்தைப் பெருமிதப்படுத்தும்\" வகையில் தன் மென்பொருளுக்கு 'அழகி' என்று பெயரிட்டிருக்கிறார்.\n\n\n"}
{"id": "150473", "url": "https://ta.wikipedia.org/wiki?curid=150473", "title": "சாகித்திய அகாதமி விருது பெற்ற தமிழ் நூல்கள்", "text": "சாகித்திய அகாதமி விருது பெற்ற தமிழ் நூல்கள்\n\nசாகித்திய அகாதமி விருதுகள்:\n\n"}
{"id": "150474", "url": "https://ta.wikipedia.org/wiki?curid=150474", "title": "தத்துவ விளக்கம்", "text": "தத்துவ விளக்கம்\n\nதத்துவ விளக்கம் என்னும் நூல் தத்துவராயர் இயற்றிய நூல்களில் ஒன்று. \nஇது வெண்பா அந்தாதி எனவும் கூறப்படும். \nஇதில் 100 வெண்பாக்கள் உள்ளன.\n\n"}
{"id": "150475", "url": "https://ta.wikipedia.org/wiki?curid=150475", "title": "தத்துவ சாரம்", "text": "தத்துவ சாரம்\n\nதத்துவ சாரம் என்னும் நூல் தத்துவராயர் இயற்றிய நூல்களில் ஒன்று. \nஇது கலித்துறை அந்தாதி எனவும் கூறப்படும். \nஇதில் 100 கலித்துறைப் பாடல்கள் உள்ளன.\n\n"}
{"id": "150476", "url": "https://ta.wikipedia.org/wiki?curid=150476", "title": "தத்துவ சரிதை", "text": "தத்துவ சரிதை\n\nதத்துவ சரிதை என்னும் நூல் தத்துவராயர் இயற்றிய நூல்களில் ஒன்று. \nஇது சின்னப்பூ வெண்பா எனவும் கூறப்படும். \n\nஎன்பன அரசரின் பத்து சின்னங்கள். \nதத்துவராயர் தம் ஆசிரியருக்கு உரிய இந்தச் சின்னங்களை இந்த நூலில் போற்றிப் பாடுகிறார்.\n"}
{"id": "150482", "url": "https://ta.wikipedia.org/wiki?curid=150482", "title": "கரைவெட்டி பறவைகள் காப்பகம்", "text": "கரைவெட்டி பறவைகள் காப்பகம்\n\n\n\n\nSection::::அமைவிடம்.\nபகல் நேரங்களில் அருகில் உள்ள அறுவடை செய்யப்பட்ட வயல்களில் சிதறிக் கிடக்கும் நெல்மணிகளைத் தின்பதற்காகவும் நிழல் வெளிக்காகவும் செல்கின்றன. மாலை வேளையில் எங்கிருந்தாலும் வழிதவறாது சரணாலயத்திற்கு வந்துவிடுகின்றன. அதனால் பகல் வேளைகளில் வெறிச்சோடியது போன்று காணப்படும் இச்சரணாலயம், மாலை வேளையில் கண்களுக்கு இதமாக காட்சியளிக்கிறது.\n\nSection::::நிலப்பறவைகள்.\nஉரிய காலத்தில் 50-க்கும் மேற்பட்ட வகையான நீர்ப்பறவைகளும் 37 வகையான நிலப்பறவைகளும் வந்து செல்கின்றன. இங்கு வரும் பறவையினங்களில் கூழைக்கிடா, வெள்ளை அரிவாள் மூக்கான், மிளிரும் அரிவாள் மூக்கான், சாம்பல் நிற கொக்கு, மைல் கால் கோழி, ஆலா, கரண்டி மூக்கான், நத்தை கொத்தி நாரை, பாம்பு நாரை, கொசு உல்லான், சிறிய கொக்கு, முக்குளிப்பான், வண்ண நாரை, மடையான், உண்ணி கொக்கு, நாமக்கோழி, சிறைவி, நீர்காகம் உள்ளிட்டவை நீர்வாழ் பறவைகளாகும்.\n\nSection::::வேட்டக்குடிக்கு வரும் உள்ளூர் பறவைகள்.\nஆள்காட்டி குருவி, பருந்து, சிட்டு, வேதவால் குருவி, மஞ்சள் குருவி, மஞ்சு திருடி, மரங்கொத்தி பறவை, மைனா, புறா, மணியன் காக்கா, அண்டங்காக்கா, மயில், கல் குருவி, நாராயணபட்சி ஆகியவை நிலவாழ் பறவைகளாகும். \nஇப்பறவைகள் இங்கு தங்கியிருக்கும் காலங்களில் அவற்றுக்குப் போதுமான உணவு வகைகள் எப்போதும் கிடைக்கிறது என்பதே இப்பறவைகளின் வருகைக்கு முக்கியக் காரணம். பல ஆயிரம் கி.மீ. தொலைவில் இருந்தும் இங்கு வரும் பறவைகள், இங்கேயே தங்கிவிடுவதும் உண்டு.\n\n\n\n\n\n\nSection::::ஆதாரங்கள்.\nஅரியலூர் மாவட்டம்"}
{"id": "150483", "url": "https://ta.wikipedia.org/wiki?curid=150483", "title": "களக்காடு முண்டந்துறை புலிகள் காப்பகம்", "text": "களக்காடு முண்டந்துறை புலிகள் காப்பகம்\n\nகளக்காடு முண்டந்துறை புலிகள் காப்பகம்(ஆங்கிலம்: Kalakkad Mundanthurai Tiger Reserve (KMTR)) என்பது தமிழகத்தின் மேற்குத் தொடர்ச்சி மலையில் திருநெல்வேலி மாவட்டத்தில் திருக்குறுங்குடியில் இருந்து கடையம் வரை 895 சதுர கி.மீ. பரப்பளவில் இந்தியாவின் 17-ஆவது புலிகள் காப்பகமாக களக்காடு முண்டன்துறை அமைந்துள்ளது. பல்லுயிர்ப் பெருக்கத்துக்குப் புகழ்பெற்ற இங்கு புலி, சிறுத்தை, மான், மிளா, யானை போன்ற அரிய வகை விலங்கினங்கள், உலகில் வேறெங்கும் இல்லாத தாவர வகைகளும் உள்ளன. தமிழ்நாட்டின் இரண்டாவது பெரிய காப்பகம் ஆகும்.\n\nSection::::தோற்றம்.\n1962 ஆம் ஆண்டு, \"களக்காடு புலிகள் சரணாலயமும்\" (251 சதுர கிலோ மீட்டர்கள்), \"முண்டந்துறை புலிகள் சரணாலயமும்\" (567 சதுர கிலோமீட்டர்கள்) உருவாக்கப்பட்டன. 1988 ஆம் ஆண்டில், இந்த இருசரணாலயங்களையும் ஒன்றிணைந்து, இக்காப்பகம் உருவாக்கப்பட்டது. 1996 ஆம் ஆண்டு, இக்காப்பகத்துடன் கன்னியாகுமரி மாவட்டத்தினை ஒட்டியுள்ள \"வீரப்புலி\", \"கீழமலை\" ஆகிய பாதுகாக்கப்பட்ட வனங்களிலுள்ள குறிப்பிட்ட (77 சதுர கிலோமீட்டர்கள்) பகுதிகளையும் இணைக்கப்பட கூறப்பட்டுள்ளது. மேலும், 2006 ஆண்டு, இக்காப்பகத்தின் முக்கிய பகுதியை, இந்தியாவின் தேசிய பூங்காப்பகுதிகளுள் ஒன்றாக அறிவிக்கப்பட முன்மொழியப்பட்டுள்ளது.\n\nSection::::அமைவிடம்.\nதமிழ்நாட்டில் உள்ள முண்டன்துறை திருநெல்வேலியில் இருந்து சுமார் 56 கி.மீ தொலைவில் அமைந்துள்ளது. இங்குள்ள வனவிலங்கு சரணாலயம் சுமார் 567 சதுர கிலோ மீட்டர் பரப்பளவில் அமைந்துள்ளது. குற்றாலத்துக்கு 75 கிலோ மீட்டர் தெற்கே உள்ள இந்த சரணாலயம் மேற்குத் தொடர்ச்சி மலையின் கிழக்குச் சரிவில் அமைந்துள்ளது.இதன் அருகிலுள்ள தொடருந்து நிலையம் நெல்லை-தென்காசி ரயில் பிரிவில் உள்ள அம்பாசமுத்திரம் ஆகும். இது 6 கிலோ மீட்டர் தொலைவில் உள்ளது. பருவ காலம் செப்டம்பர் தொடங்கி நவம்பர் வரை ஆகும்.\n\n\n\n\nSection::::உயிரின வகைமை.\nஉலக அறிஞர்களால், உயிரின வகைமை உள்ள இடங்களில் 18 முக்கியமென அறிவிக்கப்பட்டுள்ளன. அவற்றில் இக்காப்பகமும் ஒன்றாகும். இக்காப்பகத்தில் 32 தாவர இனங்களும் 17 விலங்கு இனங்களும் அழியும் நிலையிலுள்ளவை என பட்டியலிடப்பட்டுள்ளன.\n\nSection::::விலங்கினங்கள்.\nகளக்காடு முண்டன்துறை புலிகள் காப்பகத்தில் சிறுத்தை, மான், மிளா, யானை, புலி போன்ற அரிய வகை விலங்கினங்கள் காணப்படுகிறது. திசம்பர், 2014ஆம் ஆண்டு கணக்கெடுப்பின்படி, 45 சிறுத்தைகளும் 14 புலிகளும் இருப்பது தெரியவந்துள்ளது. இது, முந்தைய ஆண்டைவிட அதிகம்.\n\nஇந்த சரணாலயத்தில் புலிகளை தவிர சிறுத்தைகள், நரிகள், கழுதைப் புலிகள், காட்டுப் பூனைகள், பலதரப்பட்ட குரங்குகள் மற்றும் கடம்பை மான்களையும் காணலாம். 2014ஆம் ஆண்டில் புலிகள் மற்றும் சிறுத்தைகளின் பெருக்கம் கூடியுள்ளது.\n\n\n"}
{"id": "150501", "url": "https://ta.wikipedia.org/wiki?curid=150501", "title": "சூடிய பூ சூடற்க", "text": "சூடிய பூ சூடற்க\n\nசூடிய பூ சூடற்க என்பது நாஞ்சில் நாடன் எழுதிய சிறுகதைத் தொகுப்பு. இந்நூலில் மொத்தம் 15 சிறுகதைகள் இடம் பெற்றுள்ளன. இந்நூலுக்காக நாஞ்சில் நாடன் சாகித்ய அகாதமி பரிசு (2010) பெற்றுள்ளார். இவற்றில் இடம்பெற்றுள்ள சிறுகதைகள் 2006, 2007 ஆம் ஆண்டுகளில் உயிர்மை, உயிர் எழுத்து, ஆனந்த விகடன், ஓம் சக்தி, ரசனை, தினமணி, யுகமாயினி இதழ்களில் வெளியானவை.\n"}
{"id": "150509", "url": "https://ta.wikipedia.org/wiki?curid=150509", "title": "தமிழீழத் தேசிய காற்பந்து அணி", "text": "தமிழீழத் தேசிய காற்பந்து அணி\n\nதமிழீழத் தேசியக் கால்பந்தாட்ட அணி (\"Tamil Eelam National Football Team\") என்பது தமிழீழத்தின் சார்பாக தமிழீழ உதைப்பந்தாட்டக் கழகம் 2012 ஆம் ஆண்டில் உருவாக்கிய கால்பந்தாட்ட அணியாகும். இவ்வணியில் கனடா, ஐக்கிய இராச்சியம், சுவிட்சர்லாந்து ஆகிய நாடுகளில் உள்ள புலம்பெயர் ஈழத்தமிழ் இளைஞர்கள் சேர்க்கப்பட்டுள்ளனர். இந்த அணி ஐக்கிய நாடுகள், மற்றும் பன்னாட்டுக் காற்பந்தாட்டக் கழகங்களின் கூட்டமைப்பு (ஃபீஃபா) ஆகியவற்றின் அங்கீகாரம் பெறாதது, ஆனாலும், 2012 ஆம் ஆண்டில் இருந்து புதிய கூட்டமைப்பு வாரியத்தில் (Nouvelle Fédération-Board, NFB) முழுமையான உறுப்புரிமை பெற்றுள்ளது.\n\n2012 ஆம் ஆண்டில் ஈராக்கிய குர்திஸ்தானின் எர்பில் நகரில் நடைபெற்ற 2012 வீவா உலகக்கோப்பை போட்டியில் இது முதன் முதலாகப் பங்குபற்றியது. தமிழீழ அணி இவ்வாறான ஒரு பன்னாட்டுப் போட்டியில் பங்குபற்றியது இதுவே முதற்தடவையாகும். 2012 சூன் 12 தகவல்களின் படி ஃபீஃபாவில்-அல்லாத நாடுகளின் தர வரிசையில் 54வதாக உள்ளது.\n\nSection::::வரலாறு.\nதமிழீழ கால்பந்துக் கழகம் 2012 ஏப்ரல் 8 இல் உலக தமிழ் இளையோர் அமைப்பினால் ஆரம்பிக்கப்பட்டது. தமிழீழ தேசிய கால்பந்து அணி தனது முதலாவது பன்னாட்டுப் போட்டியை குர்திஸ்தானில் நடைபெற்ற 2012 வீவா உலகக்கோப்பையுடன் ஆரம்பித்தது. இப்போட்டியில் இவ்வணி 7வது இடத்தைப் பிடித்தது. இவ்வணி பின்னர் 2013 சூலையில் மாண் தீவில் நடைபெற்ற டின்வால்டு ஹில் பன்னாட்டு கால்பந்துப் போட்டித் தொடரில் பங்குபற்றி 3வது இடத்தைப் பிடித்தது. சூன் 2014 இல் தமிழீழ அணி சுவீடன் சாப்மி பிரதேசத்தில் நடைபெற்ற கொனிஃபா உலகக்கிண்ணப் போட்டியில் பங்குபற்றியது.\n\nSection::::வீவா உலகக் கிண்ணம், 2012.\nஇப்போட்டிகளில் கலந்து கொள்வதற்காக உலகளாவிய தமிழ் இளையோர் அவையின் முயற்சியால் தமிழீழம் சார்பாக போட்டியிட தமிழீழ அணி உருவாக்கப்பட்டது. இவ்வணியில் கனடா, சுவிட்சர்லாந்து, மற்றும் பிரித்தானியா ஆகிய நாடுகளைச் சேர்ந்த தமிழீழ காற்பந்தாட்ட விளையாட்டு வீரர்கள் பங்குபற்றினர். தமிழீழ அணியின் முதலாவது ஆட்டம் 2012 சூன் 5 ஆம் நாள் ரேத்சியா அணிக்கு எதிராக இடம்பெற்றது. பன்னாட்டுப் போட்டிகளில் தனது முதலாவது வெற்றியை 2012 சூன் 9 ஆம் நாள் ரேத்சியா அணிக்கு எதிரான போட்டியில் (4-0) பதிவு செய்து கொண்டது.\n\nSection::::2012 வீவா உலகக்கிண்ண அணி வீரர்கள்.\nதமிழீழ அணிக்காக பின்வரும் வீரர்கள் விளையாடினார்கள்:\n\nSection::::டின்வால்டு பன்னாட்டுக் கால்பந்துப் போட்டி, 2013.\n2013 சூலை 4 முதல் சூலை 7 வரை மாண் தீவில் இடம்பெற்ற ஃபீஃபாவினால் அங்கீகரிக்கப்படாத நாடுகள் பங்குபற்றிய டின்வால்டு பன்னாட்டு கால்பந்துப் போட்டியில் தமிழீழ அணியும் பங்குபற்றியது. இப்போட்டித்தொடரில் மாண் தீவு, இரேத்சியா, அல்டேர்னி, ஒக்சித்தானியா, சீலாந்து, ஆகிய கால்பந்து அணிகளுடன் தமிழீழக் காற்பந்து அணியும் மோதியது. சீலாந்துடனான முதலாவது ஆட்டத்தில் 5-3 என்ற இலக்குக் கணக்கில் தமிழீழ அணி வெற்றி பெற்றது. இரண்டாவது போட்டியில் ஒக்சித்தானியாவுடன் மோதி 0-5 என்ற இலக்குக் கணக்கில் தோற்றது. ஆனாலும், இறுதிப் போட்டியில் மூன்றாவது இடத்துக்காக இடம்பெற்ற போட்டியில் இரேத்சியாவுடன் விளையாடி அவ்வணியை 5-0 என்ற கணக்கில் வென்று மூன்றாவது இடத்தைக் கைப்பற்றியது.\n\n\n"}
{"id": "150525", "url": "https://ta.wikipedia.org/wiki?curid=150525", "title": "சிந்தியர்", "text": "சிந்தியர்\n\nசிந்தியர் (\"Chindians\") எனப்படுவோர் இந்தியா, சீனா ஆகிய இரண்டு பின்புலங்களையும் கொண்டோர் ஆவர். அதாவது சீன இந்தியக் கலப்பினக் குழந்தைகள் சிந்தியர்கள் ஆவர். பெரும்பாலும் இத்தகைய கலப்பினத் திருமணங்கள் மலேசியா, சிங்கப்பூரில் அதிகமாக நடைபெறுகின்றன.\n\n19ஆம் நூற்றாண்டில் கணிசமான அளவிற்கு சீனர்களும் இந்தியர்களும் மலேசியா, சிங்கப்பூருக்கு குடியேறினார்கள். அவர்களுக்குள் கலப்புத் திருமணங்கள் பரவலாக நடைபெற்றன. \n\nசிந்தியர்கள் சிங்கப்பூர், மலேசியா மட்டுமின்றி, இந்தியா, ஹாங்காங், மொரீசியஸ், பிலிப்பைன்ஸ், கயானா, ஜமைக்கா, திரினிடாட்டும் டொபாகோவும், இலங்கை ஆகிய நாடுகளிலும் குறிப்பிடத் தகுந்த அளவில் வாழ்கின்றனர்.\n\nSection::::தெற்காசியாவில் சிந்தியர்கள்.\nசிங்கப்பூரில் மட்டும் ஏறத்தாழ 60,000 சிந்தியர்கள் வசிப்பதாக உத்தேசிக்கப்படுகிறது சிங்கப்பூரில் மட்டுமே சிந்தியர்கள் தங்கள் அடையாள அட்டையில் சீன மற்றும் இந்திய இனம் என்ற இரட்டை இன அடையாளங்களைத் தெரிவிக்க அனுமதிக்கப்படுகின்றனர். \n\nஇந்தியப் பின்புலம் என்பது இந்தியர் மட்டுமின்றி, தெற்காசிய வம்சாவழியினரையும் சேர்த்தே குறிக்கிறது. பெரும்பாலான சிந்தியர்களுக்கு மாண்டரின் சீனமும், தமிழுமே முதல்மொழிகள். பிற இந்திய, சீன மொழிகளும் சிறுபான்மையினரால் பேசப்படுகின்றன. வழக்கமாக ஆங்கிலமே வீட்டின் பொது மொழியாக இருக்கும். \n\nமலேசிய அரசு சிந்தியர்களுக்கு தந்தைவழி இனத்தையே அடையாளமாக எடுத்துக் கொள்கிறது. பெரும்பாலும் ஆண்கள் இந்திய (தமிழ்) வம்சாவளியினர் ஆவர். பிரபலமான சிந்தியர்கள் ஜுவாலா கட்டா, நிகோல் டேவிட், பெர்னார்டு சந்திரன், ஜெசிந்தா அபிசேகனாதன், இந்திராணி ராஜா ஆவர்.\n\nSection::::வாழ்க்கை முறை.\nஇவர்களில் பெரும்பான்மையினர் சிங்கப்பூரிலேயே வசிக்கின்றனர். இன ஒற்றுமை காணப்படும் சிங்கப்பூரில் தங்கள் பிள்ளை எந்த மொழியைப் படித்தாலும் பெற்றோர்கள் பிரச்சனையாக எடுத்துக்கொள்வதில்லை. பெரும்பாலானோர் சீன மொழியைப் படிப்பதாகக் கூறப்படுகிறது. \n\nபல குடும்பங்களில் பிள்ளைகள் இந்திய, சீனப் பண்பாடுகள் இரண்டிலும் ஆர்வம் காட்டுகின்றனர். தங்கள் கலப்பினப் பின்புலத்தைப் பற்றி அதிகம் சிந்திப்பதில்லை என்றும் கூறுகின்றனர்,\n\n\nSection::::மேற்கோள்கள்.\n[[பகுப்பு:மலேசிய மக்கள்]]\n[[பகுப்பு:சிங்கப்பூர் இனக்குழுக்கள்]]"}
{"id": "150534", "url": "https://ta.wikipedia.org/wiki?curid=150534", "title": "மிட் ராம்னி", "text": "மிட் ராம்னி\n\nவில்லார்டு மிட் ராம்னி (Willard Mitt Romney,பிறப்பு: மார்ச் 12, 1947) ஓர் அமெரிக்க வணிகரும் 2012 தேர்தலில் ஐக்கிய அமெரிக்கக் குடியரசுத் தலைவர் பதவிக்கு குடியரசுக் கட்சி சார்பில் வேட்பாளராக நியமிக்கப் பட்டுத் தோல்வியடைந்தவரும் ஆவார். 2003 முதல் 2007 வரை மாசசூசெட்சு மாநிலத்தின் எழுபதாவது ஆளுநராக பணியாற்றி உள்ளார்.\n\nSection::::வாழ்க்கை வரலாறு.\nஜார்ஜ் ராம்னி மற்றும் லெனோர் ராம்னி தம்பதியினருக்கு மகனாக மார்ச் 12, 1947 ஆம் ஆண்டு மிச்சிகனில் பிறந்தார். ஸ்டான்போர்ட் பல்கலைக்கழகத்தில் கல்வி பயின்றுகொண்டிருந்தபோதே 1966 ஆம் ஆண்டு தனது கல்வியை இடைமுறிவு செய்து மோர்மன் மிஷனரியின் இறைப்பணியாளராக தொண்டாற்ற பிரான்ஸ் நாட்டிற்குச் சென்றார். 1969 ஆம் ஆண்டு ஆன் டேவிஸ் ஏன்டா பெண்ணை மணந்தார். இந்த தம்பிதிகளுக்கு ஐந்து குழந்தைகள் பிறந்தன. 1971 ஆம் ஆண்டு பிரிகாம் யங் பல்கலைக்கழகத்தில், ஆங்கிலத்தில் இளங்கலைப் பட்டம் பெற்றார். 1975 ஆம் ஆண்டு ஹார்வர்டு பல்கலைக்கழகத்தில் முதுகலை வணிக மேலாண்மை பயின்று \"பேக்கர் ஸ்காலர்\" (Baker scholar) எனப்படும் முதல் வகுப்பில் தேர்ச்சி பெற்றர். பெயின் & கம்பெனி என்னும் நிறுவனத்தில் பணிபுரிந்து பின் 1984 ஆம் ஆண்டு \"பெயின் காபிடல்\" என்ற நிதி சார்ந்த நிறுவனத்தை தொடங்கினார். பின்னாளில் இது தேசிய அளவில் கவனிக்கத்தக்க நிறுவனமாக வளர்ந்தது. இது தவிர இவர் \"சர்ச் ஆப் ஜீஸஸ் கிரிஸ்ட் ஆப் லேட்டர்-டே செயின்ட்\" (The Church of Jesus Christ of Latter-day Saints) என்னும் மத அமைப்பில் \"வார்டு பிஷப்\" (Ward Bishop) தொடங்கி \"ஸ்டேக் பிரசிடென்ட்\" (Stake President) வரை சில பதவிகள் வகித்தார்.\n\nSection::::அரசியல் வழக்கை.\n2002 ஆம் ஆண்டு மாசச்சூசெட்ஸ் மாகாண ஆளுநராக தேர்ந்தெடுக்கப்பட்டார். 2008 ஆம் ஆண்டு தேர்தளின் பொது குடியரசுக் கட்சி வேட்பாளராவதற்கு சக கட்சிக்காரரான ஜான் மெக்கெய்ன் என்பவருடன் போட்டியிட்டார். ஆனால் இறுதியில் ஜான் மெக்கைன் வேட்பளராகும் தகுதியைப் பெற்றார். தொடர்ந்து 2012 ஆம் ஆண்டு ரான் பால் மற்றும் பிரட் கார்கர் போன்றோருடன் போட்டியிட்டு கட்சியின் அதிகாரப்பூர்வ வேட்பாளராகும் தகுதியைப் பெற்றுள்ளார். நவம்பர் 6, 2012ம் ஆண்டு நடைபெற்ற அதிபர் தேர்தலில் பராக் ஒபாமாவிடம் தோல்வியடைந்தார்.\n\n\n"}
{"id": "150539", "url": "https://ta.wikipedia.org/wiki?curid=150539", "title": "சைமன் மாரியசு", "text": "சைமன் மாரியசு\n\nசைமன் மாரியசு (\"Simon Marius\", செருமானியப் பெயர்: \"Simon Mayr\") (சனவரி 10, 1573 – திசம்பர் 26, 1624) ஓர் செருமானிய வானியலாளர். செருமனியின் அன்சுபாக் பிரின்சிபாலிட்டியில் உள்ள குஞ்செனாசென்னில் பிறந்த சைமன் தமது வாழ்நாளின் பெரும்பகுதியை அன்சுபாக் நகரத்தில் கழித்தார்.\nவியாழனின் முதன்மையான நான்கு துணைக்கோள்களை கண்டறிந்தது குறித்து இவருக்கும் கலீலியோ கலிலிக்குமிடையே சர்ச்சை எழுந்தது. 1614இல் மாரியசு வியாழனையும் அதன் துணைக்கோள்களையும் விவரித்து \"முண்டஸ் ஐயோவியலிஸ்\" என்ற நூலை வெளியிட்டார். இதில் கலீலியோவிற்கு சில நாட்கள் முன்னதாகவே தாம் கண்டறிந்ததாகக் குறிப்பிட்டிருந்தார். இதனை எதிர்த்த கலீலியோ தம்மைப் போன்ற ஒரு கண்டுபிடிப்பையே மாரிசு கண்டுள்ளதாகவும் 1610இல் தாம் வெளியிட்ட வரைபடத்தைப் போன்றே அவருடையதும் உள்ளதென்று காட்டினார். மாரியசு தனிப்பட்ட முறையில் இந்த நிலவுகளை கண்டறிந்திருக்கலாம் என்றும் ஆனால் கலீலியோவிற்குப் பிறகே கண்டறிந்திருப்பார் என்றும் கருதப்படுகிறது. \n\nயார் முதலில் கண்டது என்பது தெளிவாக இல்லாது போனாலும் இந்த துணைக்கோள்களுக்கான தொன்மவியல் பெயர்கள் (ஐஓ, ஐரோப்பா, கனிமீடு மற்றும் காலிஸ்டோ) மாரியசால் கொடுக்கப்பட்டவையே:\n\nசைமன் மாரியசு அந்திரொமேடா \"நெபுலா\"வையும் கண்டறிந்தார். மாரியசின் பணி குறத்த கட்டுரைகள் அரிதாக இருப்பினும் எஞ்சியுள்ளவை அவரது வானியல் திறனுக்குப் பறை சாற்றுகின்றன: \n\n"}
{"id": "150541", "url": "https://ta.wikipedia.org/wiki?curid=150541", "title": "பிரீடவுன்", "text": "பிரீடவுன்\n\nபிரீடவுன் (), சியெரா லியொன் நாட்டின் தலைநகரமும் மிகப்பெரிய நகரமும் ஆகும். நாட்டின் மேற்குப் பகுதியிலுள்ள இந்நகரம், அத்திலாந்திக் பெருங்கடலில் உள்ள ஒரு முக்கிய துறைமுக நகரம் ஆகும். இது சியெரா லியொனின் பொருளாதார, நிதி, கலாச்சார, கல்வி மையம் ஆகும். நகரின் பொருளாதாரம் அதன் துறைமுகத்தைச் சார்ந்து காணப்படுகின்றது. 2004 ஆம் ஆண்டு மக்கட்டொகைக் கணக்கெடுப்பின் படி நகர மக்கட்டொகை 772,873 ஆகும். நகரின் தற்போதைய மக்கட்டொகை 1,070,200 என மதிப்பிடப்பட்டுள்ளது. இது சியெரா லியொன் நாட்டின் மக்கட்டொகையில் ஏறத்தாழ 17% ஆகும். பெரும்பான்மையாக \"சியெரா லியொன் கிரியோல் மக்களைக்\" கொண்டிருந்தாலும், இது நாட்டின் அனைத்து இனக் குழுக்களும் கணிசமான அளவில் வாழும் நகரமாக விளங்குகின்றது.\n"}
{"id": "150548", "url": "https://ta.wikipedia.org/wiki?curid=150548", "title": "வாய்ப்பாட்டு எடை", "text": "வாய்ப்பாட்டு எடை\n\nமூலக்கூறு வாய்ப்பாட்டு எடை (Molar mass) என்பது ஒரு சேர்மத்தின், மூலக்கூறு வாய்ப்பாட்டில் உள்ள அனைத்து அணுக்களுடைய நிறைகளின் கூட்டித்தொகையே ஆகும். அது மூலக்கூறாகவும், மூலக்கூறாய் இல்லாமலும் இருக்கலாம்.\n\nNaCl, சோடியம் குளோரைடின் வாய்ப்பாட்டு எடையானது சோடியத்தின் அணு நிறை அல்லது எடையையும், குளோரினின் அணு நிறை அல்லது எடையையும், கூட்டித்தொகை ஆகும்.\n"}
{"id": "150555", "url": "https://ta.wikipedia.org/wiki?curid=150555", "title": "முகவீணை", "text": "முகவீணை\n\nமுகவீணை அல்லது கட்டைக்குழல் என்பது ஒரு துளைக் கருவி வகை தமிழர் இசைக் கருவி ஆகும். நாதசுவரம் போன்று ஆனால் அதை விட குட்டையானது \n. பரவலாக அறியப்பட்ட நாதசுவரத்தின் ஆதிவடிவம்.தூத்துக்குடி, விருதுநகர், மதுரை ஆகிய மாவட்டங்களில், இக்கலை மிகச் சிலரால் நிகழ்த்தப்படுகிறது. அருந்ததியர் சாதியினர் மட்டுமே இக்கலையை நிகழ்த்துகின்றனர்.\n\nகட்டைக்குழல், தவில், பம்பை, உறுமி ஆகிய இசைக்கருவிகள், இக்கலையில் பயன்படுத்தப்படுகின்றன. இக்கருவியில் ஓசையிடுவதற்கு, ஏதுவாக ஏழு துளைகள் காணப்படும். இக்குழலின் ஓசை, நாயனத்தின் ஓசையைவிட, உச்ச நிலை அதிர்வைக் கொண்டது. திரைப்பட இசையினையே இக்கலைஞர்கள் பெரிதும் இசைக்கின்றனர். \n\nகோயில்களிலும், ஆட்டங்களிலும், கூத்துக்களிலும் இக்கருவி பயன்பட்டு வந்திருக்கிறது. இக்கலையின் நிலை, தற்போது மதிப்பிழந்து காணப்படுகிறது. \n"}
{"id": "150558", "url": "https://ta.wikipedia.org/wiki?curid=150558", "title": "தாரை (இசைக்கருவி)", "text": "தாரை (இசைக்கருவி)\n\nதாரை எனப்படுவது 12 அடி வரையான நீளத்தைக் கொண்ட ஒரு பழந்தமிழ் ஊதுகருவி. பல்வேறு சடங்குகளில் இக் கருவி பயன்படுகிறது. இக் கருவி சீரான, இடை நிற்காத இசை தருவது.\n\n"}
{"id": "150560", "url": "https://ta.wikipedia.org/wiki?curid=150560", "title": "மண்மேளம்", "text": "மண்மேளம்\n\nமண்மேளம் என்பது தோல் கருவி வகை தமிழர் இசைக்கருவி. இது பானை வடிவில் மண்ணால் செய்யப்பட்டு இரு பக்கமும் மாட்டுத் தோல் வார்க்கப்பட்ட ஒரு கருவி. பொதுவாக ஒரு பக்கம் கையாலும் மறுபக்கம் குச்சியாலும் வாசிப்பர். \n\n"}
{"id": "150568", "url": "https://ta.wikipedia.org/wiki?curid=150568", "title": "பத்தாம் வகுப்பு பொதுத்தேர்வு முடிவுகள்", "text": "பத்தாம் வகுப்பு பொதுத்தேர்வு முடிவுகள்\n\nதமிழ்நாடு மற்றும் புதுச்சேரி மாநிலத்தில் நடைபெறும் பத்தாம் வகுப்பு பொதுத்தேர்வு முடிவுகள் பற்றியும் அதில் முதல் மூன்று மதிப்பெண் பெறுபவர்கள், தேர்வு எழுதியவர்களின் எண்ணிக்கை, தேர்ச்சி விகிதம் போன்றவற்றை பற்றிய கட்டுரை.\n\nSection::::2012.\nசமச்சீர்க் கல்வி திட்டத்தின் கீழ் முதன் முதலில் நடைபெற்ற பத்தாம் வகுப்பு தேர்வு முடிவுகள் சூன் 4, 2012ல் வெளியாயின. அதில் மாநில அளவில் தஞ்சை மாணவர் பி. ஸ்ரீநாத் முதலிடம் பிடித்தார். இவர் 500க்கு 497 மதிப்பெண் பெற்று இதுவரை யாரும் பெறாத வகையில் மாநிலத்தில் முதலிடம் பிடித்து சாதனை படைத்தார். இவர் நான்கு பாடங்களில் சதமடித்தார்.. இத்தேர்வில் சென்னையைச் சேர்ந்த அஞ்சலா பேகம், ரம்யா ஸ்ரீஷா கோடா, மிதிஷா சுரானா ஆகிய மாணவியர் 500-க்கு 497 மதிப்பெண் பெற்றனர். ஆனால் அவர்கள் தமிழை முதல் பாடமாக எடுக்காததால் மாநில தரவரிசையில் இடம்பெறவில்லை. முன்னதாக இத்தேர்விற்கு பள்ளிகள் மூலமாக 10 லட்சத்து 50 ஆயிரத்து 922 மாணவர்கள் தேர்வெழுதியதில் 9 லட்சத்து 5 ஆயிரத்து 538 பேர் தேர்ச்சியடைந்தனர்.\n"}
{"id": "150569", "url": "https://ta.wikipedia.org/wiki?curid=150569", "title": "வியாழனின் நிலாக்கள்", "text": "வியாழனின் நிலாக்கள்\n\nவியாழக் கோளுக்கு 66 நிலாக்கள் (துணைக்கோள்கள்) உள்ளதாக உறுதிப்படுத்தப்பட்டுள்ளது. இவற்றில் 46 துணைக்கோள்கள் 3கிமீ அகலத்திற்கும் குறைவானவை; முன்பு சிறுகோள்களாக இருந்தவை வியாழனின் ஈர்ப்பு விசையால் உள்ளிழுக்கப்பட்டவையாக இருக்கலாம். வியாழனின் நான்கு பெரிய நிலவுகள் அவற்றை முதன்முதலில் கண்டறிந்த இத்தாலிய வானியலாளர் கலீலியோ கலிலியின் நினைவாக கலீலியின் நிலவுகள் என்று அழைக்கப்படுகின்றன. இந்த நான்கு நிலவுகள்: ஐஓ, ஐரோப்பா, கனிமீடு மற்றும் காலிஸ்டோ. இவை ஏறத்தாழ புவியின் துணைக்கோள் நிலாவின் அளவை ஒத்தன; சில சற்றே கூடவும் சில சற்றே குறைவானதுமான அளவுடையவை.\n\nSection::::அட்டவணை.\nவியாழனின் நிலாக்கள் அவற்றின் சுற்றுப்பாதை நேரத்தைக் கொண்டு (மிகவும் விரைவானவை முதலில்) பட்டியலிடப்பட்டுள்ளன. தனது ஈர்ப்பு விசையால் கோளமாகச் சுருங்குமளவிலான திண்மம் கொண்ட நிலாக்கள் தடித்த எழுத்தில் முனைப்படுத்தப்பட்டுள்ளன. \n\n"}
{"id": "150570", "url": "https://ta.wikipedia.org/wiki?curid=150570", "title": "உளநிலைப் பகுப்பாய்வு", "text": "உளநிலைப் பகுப்பாய்வு\n\nஉளநிலைப் பகுப்பாய்வு என்பது பத்தொன்பதாம் நூற்றாண்டில் இறுதிகளிலும் இருபதாம் நூற்றாண்டின் ஆரம்பத்திலும் ஆஸ்திரியா நரம்பியலாளர் சிக்மண்ட் பிராய்ட் உருவாக்கிய உளவியல் மற்றும் உளவியற் சிகிச்சை முறையாகும். உளநிலைப் பகுப்பாய்வு பல பகுதிகளிலும் வளர்ச்சியுற்று, விமர்சனத்திற்கு உள்ளாகி, விரிவடைந்து காணப்படுகின்றது. பிராய்ட் சில மாணவர்கள் இதில் முக்கிய பங்காற்றியுள்ளனர்.\n\nSection::::அடிப்படை.\nபின்வரும் அடிப்படைக் கோட்பாடுகளை கொண்டு உளநிலைப் பகுப்பாய்வு காணப்படுகின்றது:\n\nSection::::உளப்பகுப்பு.\nஉளப்பகுப்பியல் (Psycho-analysis) என்பது பொதுவாக உளக்கோளாறு மருத்துவத்தையோ அல்லது பிறழ்வான உளவியலையோ குறிப்பதாகக் கருதுவர். ஆனால் அறிவியல் முறைப்படி பார்த்தால் இந்தச் சொற்றொடர் பிராய்டு என்பவர் வகுத்த உளவியல் பகுதியும், அதன் கருத்து அடிநிலைகளும், உளக் கோளாறுகளைக் குணப்படுத்துவதற்கான முறையும், அதன் கருத்து அடிநிலைகளும் என்னும் இரண்டு பொருளையுமே குறிக்கும்.\n\nபிராய்டு வகுத்த உளவியல் பகுதியின் அடிப்படையான கொள்கைகள் அவர் நனவிலி உளம்பற்றி வகுத்துள்ள கொள்கையுடன் தொடர்புடையனவாகும். பிராய்டு வகுத்த கொள்கையை உளவியல் நியதிக் கொள்கை (Psychic determinism) என்று பலகால் கூறுவதுண்டு. ஒரு குறிப்பிட்ட வேளையில் ஒருவர் செய்யும் செயலுக்குக் காரணம் முன்னால் உளத்தில் அதிலும் முக்கியமாக நனவிலி உளத்தில் நிகழ்ந்தனவே என்று அவர் கூறுகறார். எந்த உளநிகழ்ச்சியும் முற்றிலும் மறைந்து போவதில்லை என்பதும், அது நனவிலி உளம் என்னும் உளப்பெரும் பகுதியில் சேர்ந்துவிடுகிறது என்பதும் அவர் கருத்து ஆக்கம்.\n\nSection::::பாலின உந்துதல்.\nமனிதர் செய்யும் செயல்களுக்கெல்லாம் வேண்டிய ஊக்கநிலையும் ஆற்றலும் பால் இயல்பூக்கத்தினின்றே உண்டாகின்றன என்று பிராய்டு கூறுகிறார். குழவிகளிடமும் பால் உணர்ச்சி காணப்படுகிறது என்று ஈறி, இவர் உலகத்தைத் திடுக்கிடச் செய்தார். குழவிகளிடமும் குழந்தைகளிடமும் காணப்படும் பால் உந்தலால் (Sex urge) உண்டாகும் எழுச்சிகள், அவற்றால் ஏற்படும் முரண்பாடுகள் முதலியவற்றை அடிநிலையாக வைத்து, இவர் உளவியல் ஒன்றை நிறுவியுள்ளார். இது போலவே இவர் ஈடிப்பஸ் கோட்டம், எலக்டிராகோட்டம் என்பவற்றை வகுத்துள்ளார். இந்தக் கோட்டங்கள் ஆண் குழந்தைகள் எல்லாம் ஒரு குறிப்பிட்ட வயதில் தங்கள் தாயரிடம் பால் பற்றும், தந்தையரிடம் பால் அழுக்காறும் உடையவர் என்றும், பெண் குழந்தைகள் எல்லாம் ஒரு குறிப்பிட்ட வயதில் தங்கள் தந்தையரிடம் பால் பற்றும், தாயரிடம் பால் அழுக்காறும் உடையவர் என்றும் முறையே பொருள்படும். ஆகவே பிராய்டு வகுத்த உளப்பாகு பாட்டியலானது மனிதனுடைய வாழ்க்கை நிகழ்ச்சிகள் அனைத்துக்கும் அடிப்படைக் காரணங்கள் இந்தக் கோட்டங்களே (Complexes) என்று கூறுவதாகும். ஈடிப்பஸ் கோட்ட முண்டாகும் வயதில் குழந்தைக்கு ஏற்படும் உளச்சிக்கல்களையும் அதன் ஆளுமை வளர்ச்சி அடையும் ஆறுகளையும் இந்த இயலானது மிக்க திறமையுடன் விளக்குகின்றது. இந்த இயலார் கூறுவனவற்றில் பெரும்பாலான கருத்துக்கள் பின்னர்ச் செய்த ஆராய்ச்சிகளாலும் அனுபவங்களாலும் வலியுறுகின்றன. நம்முடைய நாகரிகம், வாழ்க்கையில் ஏற்படும் இன்பதுன்பங்கள், பெருந்தகைமையின் அழகு, பிறழ்வான நடத்தையில் ஏற்படும் சிக்கல்கள் ஆகியவை அனைத்துக்கும் காரணம் பால் உந்தலின் பலவிதத் தோற்றங்களும், பலவகைச் சூழ்நிலைகளால் குழந்தைக்கு ஏற்படும் எதிர்ப்புக்களுமே காரணம் என்று இந்த இயலார் கூறுவர்.\n\nSection::::இரட்டைமுரண்கள்.\nஉளப்பகுப்பியலார் கூறும் மற்றொரு கருத்து யாதெனில், பலவித இரட்டைமுரண்கள் வாழ்க்கையை உருவாக்குவன என்பதாகும். எடுத்துக் காட்டாக, உண்மைத் தத்துவம் - இன்பத் தத்துவம் ; உயிர் இயல் பூக்கங்கள் - இறப்பு இயல்பூக்கங்கள், அகம்- இத்(Id); நனவிலி உளம் கண்டனம் முதலியனவாம். ஒருவருடைய வாழ்க்கையும் ஆளுமையும் கொண்டுள்ள உருவம் இந்த முரண்களின் விளைவேயாகும். இதுகாறும் பிராய்டின் உளவியலின் அடிப்படைக் கருத்துக்களைக் கூறினோம். பிராய்டு நரம்பு மண்டல மருத்துவராயிருந்தார். அவர் நரம்பு மண்டலக் கோளாறுகளையுடைய நோயாளிகளுக்குச் சிகிச்சை செய்துவந்ததன் பயனாகவே உளவியல் ஆராய்ச்சிகள் நடத்த நேர்ந்தது. இவ்வாறு இவர் பிறழ்வான உளம்பற்றி அடைந்த அனுபவங்களை வைத்தே தம் உளவியல் உண்மைகளை நிறுவுவதால் இவர் கூறும் உண்மைகள் முற்றிலும் ஏற்றுக் கொள்ளத்தக்கன் அல்ல என்று சில வேளைகளில் கூறப்படுகிறது.\n\nபிராய்டு வகுத்த உளப்பகுப்பியலானது உளக்கோளாறுகளைக் குணப்படுத்துவதற்காக, அக்காலத்தில் கையாண்ட உளநோய் சிகிச்சை (Psychiatric) முறைகளைவிடச் சிறந்த முறையாக இருந்தது. நனவிலி உளத்தின் தன்மையையும், அது உளக்கோளாறுகளை உண்டாக்கும் தன்மையையும் அறிந்த பிராய்டு நனவிலி உளத்தைப் பாகுபாடு செய்யும் முறைகளைக் காணும் முயற்சியில் ஈடுபட்டார். உளப்பகுப்பியலின் முக்கிய நோக்கம் உளக்கோளாறுகள் உண்டாவதற்கு அனுகூல காரணங்களாக (Predisposing causes) உளத்தினுள்ளவற்றை நன்றாக அறிவதும் பாகுபாடு செய்வதுமேயாகும். ஆனால் தூண்டுங் காரணம் (Exciting c.), நோய்க்குறி உண்டாக்கும் காரணம், நோயை நிலைபெறுத்தும் காரணம் போன்ற பிற காரணங்கள் பற்றி இவருடைய இயல் அழுத்திக் கூறுவதில்லை. இந்த அனுகூலக் காரணங்களே குழந்தைப் பருவத்திலிருந்து ஒருவருடைய நனவிலி உளத்தில் அடங்கியனவாகும்.\n\nSection::::விருப்பக் கருத்தியைபு முறை.\nநனவிலி உளத்தைப் பாகுபாடு செய்து வெளியில் புலனாகும்படி செய்வதற்குப் பிராய்டு தொடக்கத்தில் உளவசிய முறையைக் கையாண்டார். ஆனால் அம்முறையைக் கையாள்வதில் சில இடையூறுகளும் சில கருத்துக் குறைகளும் தோன்றியபடியால் இவர் அம்முறையை விட்டுவிட்டு, 'விருப்பக் கருத்தியைபு முறை' (Free association method) என்பதை வகுத்தார். நோயாளியைப் படுக்கச் செய்து, தசைகளை எல்லாம் தளர்த்தி, முழு ஓய்வுநிலை அடையுமாறு செய்யவேண்டும். அதன்பின் அவர் உளத்தில் தாமாக வரும் கருத்துக்களைத் தடைசெய்யாதிருக்கவேண்டும்; அவ்வாறு வரும் கருத்துக்களை மருத்துவரிடம் கூறுமாறு சொல்லவேண்டும்.\n\nநோயாளியை ஏதேனும் ஒரு குறிப்பிட்ட கருத்தைத் தொடர்ந்து வரும் கருத்துக்களைத் தடைசெய்யாதிருந்து, அவற்றை மருத்துவரிடம் கூறும்படி சிலவேளைகளில் சொல்லுவதுண்டு. இதற்கு அடிப்படையாகவுள்ள தத்துவம், கருத்துக்கள் தாமாக வருவதில்லை என்பதும், நனவிலி உளத்திலுள்ளவையே அவற்றை நடத்துவன என்பதுமாகும். ஆனால் இப்படிக் கூறுவதிலிருந்து இந்நிகழ்ச்சி எளிதானது என்பதில்லை. நனவிலி உளத்தில் அடங்கியிருப்பவற்றை எளிதில் வெளியே புலனாக வொட்டாமல் உளத்திலுள்ள தணிக்கைப்பான்மை அல்லது எதிர்ப்புத்தன்மை (Censor or Resistance) தடுத்து விடுகின்றது. நோயாளி தன் உள்ளத்தில் தோன்றுவனவற்றை ஒளியாமல் கூற அவருடைய உள்ளம் எளிதில் இசைவதில்லை.\n\nஆதலால் உளப்பகுப்பியல் வல்லுநர் நோயாளி கூறுவதைக் கவனிப்பதுபோல, கூறாது விடுப்பதையும் கவனிப்பார். கூறாது விடுப்பவை எவை என்பதை நோயாளியின் தயங்குதல், தவறுதல், முகத்தோற்ற மாறுதல்கள் போன்றவற்றைக் கவனித்து அறிந்து கொள்வார். தம்முடைய உளநோய் தீர்ந்து, நலம்பெற வேண்டும் என்று மிகுந்த ஆவலுடன் வரும் நோயாளியுங்கூட மேலெழுந்தவாரியாகவுள்ள கருத்துக்களைக் கூறிய பின்னர், எதிர்ப்பு மனப்பான்மையைக் காட்டத் தொடங்கிவிடுகிறார். இந்த எதிர்ப்பு மனப்பான்மை மிகவும் முக்கியமானதோர் உளவியல் கருத்தாயிருப்பதால் ஆராய்ச்சியாளர் அதைப்பற்றி மிகுந்த பயன் தரத்தக்க உண்மைகள் பலவற்றைக் கண்டு கூறியுள்ளனர்.\n\nSection::::கனவுப்பகுப்பு.\nதாமாக இணைந்துவரும் கருத்துக்களைக் கூறுமாறு சொல்லும் முறையுடன், கனவுப்பகுப்பு (Dream analysis) முறையும் பயன்படுத்தப்படுகிறது. கனவே நனவிலி உளம் பேசும் மொழி என்று கருதப்படுகிறது. கனவுகளின் உட்பொருளை விளக்குவதற்கு வேண்டிய விஞ்ஞான முறைகளைப் பிராய்டு மிக விரிவாக வகுத்துளர். கனவில் காணும் பொருள்களையும் அவை கூறும் கதையையும் முக்கியமானவைகளாகக் கருதுவதில்லை. நனவிலி உளத்திலுள்ளவை குறியீட்டு உருவத்திலேயே கனவுகளில் தோன்றுகின்றன. அதனால் கனவுகளைப் பாகுபாடு செய்வது என்பது மிகுந்த சிக்கலானதொரு வேலையாகும்.\n"}
{"id": "150573", "url": "https://ta.wikipedia.org/wiki?curid=150573", "title": "தத்துவ ஞானம்", "text": "தத்துவ ஞானம்\n\nதத்துவ ஞானம் என்னும் நூல் தத்துவராயர் இயற்றிய நூல்களில் ஒன்று. \nஇது ஞானவினோதன் கலம்பகம் எனவும் கூறப்படும். \n"}
{"id": "150574", "url": "https://ta.wikipedia.org/wiki?curid=150574", "title": "கலைஞர் மு. கருணாநிதி செம்மொழித் தமிழ் விருது", "text": "கலைஞர் மு. கருணாநிதி செம்மொழித் தமிழ் விருது\n\nகலைஞர் மு. கருணாநிதி செம்மொழித் தமிழ் விருது என்பது இந்திய அரசு நிறுவனமான செம்மொழித் தமிழாய்வு மத்திய நிறுவனம் மூலம் ஆண்டுதோறும் தமிழறிஞர் ஒருவருக்கு அளிக்கப்படும் விருதாகும். முன்னாள் தமிழக முதலமைச்சரான மு. கருணாநிதி, அவருடைய சொந்த நிதியிலிருந்து ஒரு கோடி ரூபாய் வழங்கி “கலைஞர் மு. கருணாநிதி செம்மொழித் தமிழ் அறக்கட்டளை” ஒன்றை செம்மொழித் தமிழாய்வு மத்திய நிறுவனத்தில் நிறுவியுள்ளார். இந்த அறக்கட்டளை மூலம் ஆண்டுதோறும் தகுதி வாய்ந்த தமிழறிஞருக்கு இந்தியாவிலேயே மிக மதிப்புயர்ந்த ரூ 10 இலக்கம் ரூபாய் பரிசுத் தொகையும், பாராட்டிதழும், ஐம்பொன்னாலான நினைவுப் பரிசும் அடங்கிய விருது அளிக்கப்படுகிறது.\n"}
{"id": "150575", "url": "https://ta.wikipedia.org/wiki?curid=150575", "title": "தொல்காப்பியர் விருது", "text": "தொல்காப்பியர் விருது\n\nதொல்காப்பியர் விருது என்பது இந்திய அரசு நிறுவனமான செம்மொழித் தமிழாய்வு மத்திய நிறுவனம் மூலம் ஆண்டுதோறும் தமிழறிஞர் ஒருவருக்கு அளிக்கப்படும் விருதாகும். ஒவ்வொரு ஆண்டும் தமிழியல் ஆய்வில் ஈடுபட்டு ஒப்பிலாப் பங்களிப்பை வழங்கியுள்ள இந்தியத் தமிழறிஞர் ஒருவர் தேர்வு செய்யப் பெற்று, அவருக்குப் பாராட்டுச் சான்றிதழும், நினைவுப் பரிசும் 5 இலக்கம் ரூபாய் பரிசுத் தொகையும் வழங்கப்படுகிறது.\n\n"}
{"id": "150576", "url": "https://ta.wikipedia.org/wiki?curid=150576", "title": "குறள் பீடம் விருது", "text": "குறள் பீடம் விருது\n\nகுறள் பீடம் விருது என்பது இந்திய அரசு நிறுவனமான செம்மொழித் தமிழாய்வு மத்திய நிறுவனம் மூலம் ஆண்டுதோறும் இந்தியத் தமிழறிஞர் ஒருவருக்கும், பிற நாட்டுத் தமிழறிஞர் ஒருவருக்கும் அளிக்கப்படும் விருதாகும். ஒவ்வொரு ஆண்டும் தமிழியல் ஆய்வில் ஈடுபட்டு ஒப்பிலாப் பங்களிப்பை வழங்கியுள்ள இந்தியத் தமிழறிஞர் ஒருவரும், பிற நாட்டுத் தமிழறிஞர் ஒருவரும் தேர்வு செய்யப் பெற்று, அவர்களுக்குப் பாராட்டுச் சான்றிதழும், நினைவுப் பரிசும், ஒவ்வொருவருக்கும் 5 இலக்கம் ரூபாய் பரிசுத் தொகையும் வழங்கப்படுகிறது.\n\nகுறள் பீடம் விருது விருது பெற்றவர்கள் விபரம் :\n\n"}
{"id": "150577", "url": "https://ta.wikipedia.org/wiki?curid=150577", "title": "தத்துவ காமியம்", "text": "தத்துவ காமியம்\n\nதத்துவ காமியம் என்னும் நூல் தத்துவராயர் இயற்றிய நூல்களில் ஒன்று. \nஇது உலா எனவும் கூறப்படும். \n"}
{"id": "150579", "url": "https://ta.wikipedia.org/wiki?curid=150579", "title": "மருக்கொழுந்து", "text": "மருக்கொழுந்து\n\nகண்ணி என்பது தலையில் சூடும் மாலைகள் அனைத்தையும் குறிக்கும்.\n\nவினையெச்சமாயின் கருதுதலைக் குறிக்கும்.\n\nஎன்றாலும் குறிஞ்சிப்பாட்டில் குறிப்பிடப்படும் குறுநறுங்கண்ணி என்னும் தொடரிலுள்ள 'கண்ணி' பூவினம் எனத் தெரிகிறது.\n\nஇந்தக் கண்ணி இக்காலத்தில் மருக்கொழுந்து என வழங்கப்படுகிறது.\n\nSection::::பயன்கள்.\nவாசனைபொருளாகவும், கதம்ப மலர் மாலை தொடுக்கவும், மற்றும் தலை முடியின் ஆரோக்கியத்திற்கு இயற்கை வைத்திய பொருளாகவும் மருக்கொழுந்து பயன்படுகிறது.\n\n"}
{"id": "150581", "url": "https://ta.wikipedia.org/wiki?curid=150581", "title": "செம்மொழியான தமிழ் மொழியாம் (பாடல்)", "text": "செம்மொழியான தமிழ் மொழியாம் (பாடல்)\n\nசெம்மொழியான தமிழ் மொழியாம் (உலக செம்மொழி தமிழ் மாநாட்டு பாடல்) என்பது ஏ. ஆர். ரகுமான் இசையமைப்பில் உருவான ஒரு தமிழ்ப் பாடல் ஆகும். இது முன்னாள் தமிழ்நாடு முதலமைச்சர் கருணாநிதியால் எழுதப்பட்டது. இதில் மூன்று தலைமுறைகளைச் சேர்ந்த பல முன்னணி தமிழ்க் கலைஞர்கள் பங்களித்திருந்தனர். இது உலகத் தமிழ்ச் செம்மொழி மாநாடு 2010 இன் அதிகாரபூர்வமான கருப்பொருள் பாடல். இந்தப் பாடல் கர்நாடக, கிராமிய, ஒலியியல், சூஃபி இசை, ராக் மற்றும் ராப் உள்ளிட்ட பல்வேறு இசை பாணிகளின் ஒரு கலந்திணைப்பைக் கொண்டுள்ளது.\n\nSection::::பின்னணி.\nஉலகத் தமிழ்ச் செம்மொழி மாநாடு 2010, அதிகாரப்பூர்வமாக ஒன்பதாவது உலகத் தமிழ் மாநாடு, என்பது சர்வதேச தமிழ் அறிஞர்கள், ஆய்வாளர்கள், கவிஞர்கள், பிரபலங்கள், போன்றோர் சந்தித்த ஒரு தமிழ் சந்திப்பு ஆகும். உலகத் தமிழ்ச் செம்மொழி மாநாடு 2010 ஆம் ஆண்டு சூன் 23 முதல் சூன் 27 வரை கோயம்புத்தூரில் கொடிசியா வளாகத்தில் நடைபெற்றது. \"செம்மொழி\" என்ற தலைப்பில் இந்தப் பாடலை முன்னாள் தமிழக முதல்வர் கருணாநிதி, இந்த மாநாட்டிற்காக எழுதினார். இப்பாடலை தமிழ்த் திரைப்பட இயக்குநர் கௌதம் மேனன் இயக்கினார்.\n\nஇந்தப் பாடலை பதிவு செய்து முடிக்க ஏ. ஆர். ரகுமானுக்கு இரண்டரை மாதங்கள் ஆனது. இப் பாடல் வெளியீட்டின்போது பெரிதும் பாராட்டப்பட்டது.\n\nSection::::வெளியீடு.\n\"செம்மொழியான தமிழ் மொழியாம்\" பாடல் வெளியீடு மே 15 2010 அன்று நடத்தப்பட்டது. 18 மே, அன்று இந்தப் பாடல் ஏ. ஆர். ரகுமானின் அதிகாரப்பூர்வ வலைத்தளத்தில் இருந்தும், மற்றும் மே 21 இல் தி இந்து இதழின் அதிகாரப்பூர்வ வலைத்தளத்தில் இருந்தும் இலவசப் பதிவிறக்கமாக கிடைத்தது. \n\nSection::::கலைஞர்கள்.\nபின்வரும் பின்னணி பாடகர்கள் இந்தப் பாடலில் குரல் கொடுத்துள்ளனர். முதல் தோற்றம் வரிசையில் பட்டியல் உள்ளது:\n\n\n\nSection::::பாடலில் தமிழ் விக்கிப்பீடியா.\nஇந்தப் பாடலிற்கான நிகழ்படத்தில் தமிழ் விக்கிப்பீடியா திரைக்காட்சி இடம் பெற்றிருக்கிறது.இந்தக் காட்சி நிகழ்படத்தில் 1:52 ஆவது நிமிடத்தில் இருக்கிறது.\n"}
{"id": "150583", "url": "https://ta.wikipedia.org/wiki?curid=150583", "title": "கூட்டல் முற்றொருமை", "text": "கூட்டல் முற்றொருமை\n\nகணிதத்தில் ஓர் கணத்தில், கூட்டல் செயலியைப் பொறுத்த கூட்டல் முற்றொருமை (\"additive identity\") என்பது அக்கணத்தின் எந்தவொரு உறுப்பு \"x\" உடனும் கூட்டப்படும் போது விடை மீண்டும் அதே \"x\" ஆக அமையும் ஓர் உறுப்பாகும். எல்லோரும் அறிந்த பூச்சியமானது எண்கணிதத்தில் அமைந்துள்ள கூட்டல் முற்றொருமை. கூட்டல் செயலி வரையறுக்கப்பட்டுள்ள குலம், வளையம் போன்ற பிற கணித அமைப்புகளிலும் கூட்டல் முற்றொருமைகள் உள்ளன. கூட்டல் முற்றொருமையானது \"கூட்டல் சமனி\" எனவும் அழைக்கப்படும்.\n\n\nSection::::எளிய எடுத்துக்காட்டுகள்.\nஅதாவது \"n\", இவ்வகையான எண்களில் ஏதாவது ஒன்றாக இருந்தால்:\n\nSection::::முறையான வரையறை.\n+ என்று குறிக்கப்படும் கூட்டல் செயலியைப் பொறுத்து அடைவு பெற்ற ஒரு கணம் \"N\" எனில், பின்வரும் முடிவை நிறைவு செய்யும் \"e\" இக்கணத்தின் கூட்டல் முற்றொருமை எனப்படும்.\n\n\nSection::::பிற எடுத்துகாட்டுகள்.\nவளையத்தில் பெருக்கல் செயலியின் முற்றொருமை உறுப்பிலிருந்து (1) கூட்டல் முற்றொருமை வேறுபட்டது. ஓர் வளையத்தின் இரு செயல்களின் முற்றொருமை உறுப்புகளும் சமமாக இருந்தால் அவ்வளையம் மிகமிக எளிய (trivial) ஒன்றானதாகக் கருதப்படும்.\n\n\nஎடுத்துக்காட்டாக, முழு எண் உறுப்புகளைக் கொண்ட 2 x 2 அணிகளின் வளையத்தின் M(Z) கூட்டல் முற்றொருமை:\n\n\n\n"}
{"id": "150584", "url": "https://ta.wikipedia.org/wiki?curid=150584", "title": "கண்ணி (தலைமாலை)", "text": "கண்ணி (தலைமாலை)\n\nகண்ணி என்பது ஆண்கள் தலையில் சூடிக்கொள்ளும் பூமாலை.\nகழுத்தில் ஆண்களும் பெண்களும் அணிந்துகொள்வது மாலை. பூமாலை, மணிமாலை போன்றவை இதன் வகைகள்.\n"}
{"id": "150590", "url": "https://ta.wikipedia.org/wiki?curid=150590", "title": "சலங்கை ஒலி", "text": "சலங்கை ஒலி\n\nசலங்கை ஒலி 3 ஜூன் 1983 அன்று தமிழில் வெளியான திரைப்படமாகும். ‘சாகர் சங்கமம்’ என்ற பெயரில் வெளியான தெலுங்குத் திரைப்படத்தின் தமிழ் மொழி வடிவமே இந்தத் திரைப்படமாகும்.1983ல் கே. விஸ்வநாத் இயக்கத்தில், இளையராஜா இசையமைத்த இத்திரைப்படத்தில் கமல்ஹாசன், ஜெயபிரதா, எஸ். பி. ஷைலஜா மற்றும் சரத் பாபு ஆகியோர் நடித்துள்ளனர்.\n\nஇத்திரைப்படமானது சிஎன்என்-ஐபிஎன் நிறுவனம் வெளியிட்ட இந்தியாவில் 100 சிறந்த திரைப்படங்களின் பட்டியலில் இடம் பெற்றது. தெலுங்கு பதிப்பான 'சாகர சங்கமம்' பெங்களூர் பல்லவி திரையரங்கில் அதிகபட்சமாக 511 நாட்கள் வரை ஓடியது. தமிழ் மொழியிலும் 100 நாட்கள் மேல் ஓடிய வெற்றி படமாக அமைந்தது. தென்னிந்திய மாநிலங்களான தமிழ் நாடு, ஆந்திரா, கேரளா மற்றும் கர்நாடக என நான்கு மாநிலங்களிலும் 100 நாட்கள் மேல் ஓடிய முதல் திரைப்படமாகும்.\n\nSection::::கதை.\nபரதநாட்டியத்தை உயிராய் மதிக்கும் பாலு, சிறந்த நாட்டியக்காரனாக வரவேண்டும் என்று முயற்சிக்கிறான். விதி வசத்தால் அது நடக்காமல் போக, ஒரு குடிகாரனாக ஆகிறான். அதே சமயம் ஒரு பத்திரிக்கையாளனாகவும் பணிபுரிகிறான். ஒரு முறை ஷைலஜா என்ற பெண் நடனமாடும்போது செய்யும் தவறுகளை தன் பத்திரிகை வாயிலாக சுட்டிக்காட்டுகிறான். அதை படிக்கும் ஷைலஜாவின் அம்மா மாதவி பாலு ‘யார்’ என்பதை தெரிந்துகொண்டு, அந்த பாலுவிடமே தன் மகளை பரதம் கற்க அனுப்புகிறாள். அந்த பாலுவிற்கும், இந்த மாதவிக்கும் என்ன சம்மந்தம்? பாலுவின் கலைசேவைக்கான அங்கீகாரம் கிடைத்ததா? இது போன்ற பல கேள்விகளுக்கு மிக அழகான காட்சிகளோடும், அருமையான இசையோடும் விவரித்திருக்கும் படம் தான் இந்த ‘சலங்கை ஒலி’.\n\n\nSection::::பாடல்கள்.\nஇளையராஜா அவர்களால் பாடல் இசை இயற்றப்பட்டது மற்றும் அனைத்து தமிழ் பாடல்களும் வைரமுத்து அவர்களால் எழுதப்பட்டது.\n\nSection::::விருதுகள்.\nஇத்திரைப்படமானது 1984இல் நடைபெற்ற இந்திய சர்வதேச திரைப்பட விழாவில் திரையிடப்பட்டது. ரஷ்ய மொழியில் மொழிமாற்றம் செய்யப்பட்டு மாஸ்கோ சர்வதேசத் திரைப்பட விழாவில் திரையிடப்பட்டது மற்றும் \"ஆசிய பசிபிக்\" திரைப்பட விழாவிலும் திரையிடப்பட்டது.\n\n"}
{"id": "150597", "url": "https://ta.wikipedia.org/wiki?curid=150597", "title": "கண்ணி (மாலைவகை)", "text": "கண்ணி (மாலைவகை)\n\nகண்ணி என்பது கண்கள் போலப் பூக்களை வைத்துக் கட்டும் ஒரு மாலை வகை ஆகும்.\n\nசங்க இலக்கியங்களில் கண்ணி என்னும் சொல் இந்தப் பொருளில் கையாளப்பட்டுள்ள இடங்கள் பல.\n\nஇரண்டு பூக்களின் காம்புகளை எதிர் எதிராக இணைத்து ஒன்றாக்குவது ஒரு கண்ணி. இந்தக் கண்ணியை இணைந்துள்ளவாறே நாரால் தொடுப்பர். இவ்வாறு பல கண்ணிகள் ஒரே நாரில் நீளமாகத் தொடுத்துத் தலைமுடியில் சுற்றியோ, தலைமுடிப் பின்னலில் மாட்டியோ சூடிக்கொள்வர்.\n"}
{"id": "150601", "url": "https://ta.wikipedia.org/wiki?curid=150601", "title": "கண்ணி (செய்யுள் உறுப்பு)", "text": "கண்ணி (செய்யுள் உறுப்பு)\n\nமக்களுக்குக் கண் இரண்டு.\nகண்ணைப் போல் இரண்டிரண்டு பூக்களை வைத்துத் தொடுக்கப்படும் பூமாலைக்குப் பெயர் கண்ணி.\nதமிழில் பாடப்படும் பாடலில் இந்தப் பூக் கண்ணி போல் இரண்டிரண்டு அடிகள் எதுகையால் தொடுக்கப்படுவது கண்ணி.\n1\nSection::::எடுத்துக்காட்டு.\n2\n3\n4\n"}
{"id": "150605", "url": "https://ta.wikipedia.org/wiki?curid=150605", "title": "தார்பூர்", "text": "தார்பூர்\n\nதார்பூர் (\"Darfur\", , \"DārFūr\") என்பது மேற்கு சூடானின் ஒரு பிராந்தியம். பல நூற்றாண்டுகளாக சுல்தான் ஆட்சியில் இருந்த தார்பூர் 1916 ஆம் ஆண்டில் ஆங்கிலோ-எகிப்தியப் படையினரால் சூடானுடன் இணைக்கப்பட்டது. இப்பகுதி நடு தார்பூர், கிழக்கு தார்பூர், வடக்கு தார்பூர், தெற்கு தார்பூர், மற்றும் தெற்கு தார்பூர் என ஐந்து நிருவாக மாநிலங்களாகப் பிரிக்கப்பட்டுள்ளன. சூடானிய அரசுக்கும் அரபுக்களல்லாத பழங்குடியினருக்கும் இடையே இடம்பெற்று வரும் தார்பூர் போரை அடுத்து 2003 முதல் 2010 வரை இப்பகுதியில் அவசரகால நிலை இருந்து வந்தது.\n\nSection::::புவியியல்.\nதார்பூரின் பரப்பளவு கிட்டத்தட்ட 4,93,180 சதுர கிமீ ஆகும். இப்பகுதியின் பெருமளவு பரப்பளவு வறண்ட மேட்டு நிலம் ஆகும். இதன் நடுப்பகுதியில் உள்ள மாரா மலைகள் 3.042 மீட்டர்கள் வரை சீறும் எரிமலைக் குன்றுகள் ஆகும்.\n\n\n"}
{"id": "150608", "url": "https://ta.wikipedia.org/wiki?curid=150608", "title": "தத்துவ வாக்கியம்", "text": "தத்துவ வாக்கியம்\n\nதத்துவ வாக்கியம் என்னும் நூல் தத்துவராயர் இயற்றிய நூல்களில் ஒன்று. \nஇது சிலேடையுலா எனவும் கூறப்படும். \n"}
{"id": "150609", "url": "https://ta.wikipedia.org/wiki?curid=150609", "title": "நெஞ்சுவிடு தூது", "text": "நெஞ்சுவிடு தூது\n\n"}
{"id": "150610", "url": "https://ta.wikipedia.org/wiki?curid=150610", "title": "தத்துவ நிச்சயம்", "text": "தத்துவ நிச்சயம்\n\nதத்துவ நிச்சயம் என்னும் நூல் தத்துவராயர் இயற்றிய நூல்களில் ஒன்று. \nஇது நெஞ்சுவிடு தூது எனவும் கூறப்படும். \nசெய்தி\n"}
{"id": "150612", "url": "https://ta.wikipedia.org/wiki?curid=150612", "title": "கிராம்", "text": "கிராம்\n\nகிராம் (\"gram\") என்பது நிறை அல்லது எடையின் அளவுகோல் ஆகும். ஒரு மீட்டரின் நூறாவது கூம்பளவானது உருகும் தூய நீரின் சராசரி எடைக்குச் சமம் என்று வரையறை செய்யப்பட்டுவந்த இந்த அலகு இப்போது ஒரு கிலோகிராமின் ஆயிரத்தில் ஒரு பங்காக வரையறுக்கப்பட்டுள்ளது.\n"}
{"id": "150613", "url": "https://ta.wikipedia.org/wiki?curid=150613", "title": "தத்துவத் துணிவு", "text": "தத்துவத் துணிவு\n\nதத்துவத் துணிவு என்னும் நூல் தத்துவராயர் இயற்றிய நூல்களில் ஒன்று. \nஇது கலிமடல் எனவும் கூறப்படும். \n"}
{"id": "150619", "url": "https://ta.wikipedia.org/wiki?curid=150619", "title": "புலிப்புனம்", "text": "புலிப்புனம்\n\nபுலிப்புனம் (Pulippunam), இந்தியாவின் தமிழ்நாட்டில் கன்னியாகுமரி மாவட்டத்தில் அமைந்துள்ளது.\n\nபுலிப்புனம் பசுமை வளங்கள் மிகவும் கொண்ட ஒரு ஊராக திகழ்கிறது\n\nSection::::மதங்கள்.\nஇந்து, கிறிஸ்தவம், முஸ்லிம் மதத்தினர் உள்ளனர். கிறிஸ்தவர்கள் அதிக எண்ணிக்கையில் உள்ளனர்.\n\nSection::::சுற்றுலாத் தலங்கள்.\nபுலிப்புனத்தை ஒட்டி ஏரளமான சுற்றுலாத் தலங்கள் உள்ளன. முட்டம் கடற்கரை, திற்பரப்பு அருவி, பத்மநாதபுரம் அரண்மனை, மாத்தூர் தொட்டிப் பாலம், குளச்சல் துறைமுகம், மண்டைக்காடு பகவதி அம்மன் கோவில், பேச்சிப்பாறை, பெருஞ்சாணி,முக்கடல் அணை,சொத்தவிளை கடற்கரை மற்றும் நிறைய இடங்கள் உள்ளன.\n"}
{"id": "150624", "url": "https://ta.wikipedia.org/wiki?curid=150624", "title": "அந்திம காலம்", "text": "அந்திம காலம்\n\nஅந்திம காலம், மலேசியத் தமிழ் எழுத்தாளர், ரெ. கார்த்திகேசு என்பவரால் எழுதப்பட்ட நாவலாகும். மொத்தம் 19 பகுதிகளாக உள்ள இந்நாவலில் கனவு, யமன், கால ஓட்டம் உள்ளிட்டவைகளைப் பற்றி எழுதப்பட்டுள்ளது.\n\nமலேசியாவில் பரவலாக அறியப்பட்ட இந்நாவல், மலேசிய அரசின் சிறந்த நூலாகத் தேர்ந்தெடுக்கப்பட்டு ஸ்ரீ மாணிக்கவாசகம் புத்தகப் பரிசினைப் பெற்றது.\n\n"}
{"id": "150631", "url": "https://ta.wikipedia.org/wiki?curid=150631", "title": "குளத்துக் கொக்கு", "text": "குளத்துக் கொக்கு\n\nகுளத்துக் கொக்கு எனப்படும் குருட்டுக் கொக்கு அல்லது மடையான் என்பது அளவில் சிறிய ஒரு கொக்கினம். இது தொல்லுலகைத் தாயகமாகக் கொண்டது. இது தென் ஈரானில் இருந்து கிழக்கில் இந்தியா, பர்மா, வங்கதேசம், இலங்கை வரை வாழ்கிறது. இது பரவலாகக் காணப்படும் பறவைகளுள் ஒன்றாக இருப்பினும் அவற்றின் நிறத்தின் காரணமாக எளிதாக கண்ணுக்குப் புலப்படாது. இப்பறவை \"குருட்டுக் கொக்கு\", \"மடையான்\", \"குள நாரை\" என்றும் அழைக்கப்படுகிறது. இது பறக்கும் போது இதன் வெண்ணிறச் சிறகுகளைப் பார்க்கலாம்.\n\nஇப்பறவையின் கழுத்து குறுகிக் காணப்படும். குட்டையான வலிமையான அலகுகளைக் கொண்டிருக்கும்.\n"}
{"id": "150636", "url": "https://ta.wikipedia.org/wiki?curid=150636", "title": "தொடருந்து நிலையம்", "text": "தொடருந்து நிலையம்\n\nதொடருந்து நிலையம் அல்லது தொடர்வண்டி நிலையம் என்பது பொதுவாக இரயிலில் பயணிகள் அல்லது சரக்குகளை ஏற்ற அல்லது இறக்க அமைக்கப்பட்ட இடம் ஆகும். இது பொதுவாக ஒரு நடை மேடையை தொடருந்துப் பாதைக்குப் பக்கவாட்டில் கொண்டுள்ளது. இவை நிலைய அலுவலர் அலுவலகம், தொடருந்துப் பாதை பராமரிப்புப் பணியாளர்களுக்கான அறைகள், பயணச்சீட்டு விற்பனை அறை போன்றவைகளைக் கொண்டிருக்கும். பெரிய தொடருந்து நிலையங்களில் பொருட் கிடங்கு மற்றும் சரக்குந்து தொடர்பான சேவைகள், பயணிகள் காத்திருக்கும் அறைகள், தொடருந்து தொடர்பான பல்வேறு துறை அதிகாரிகளின் அலுவலகங்கள் போன்றவை கூடுதலாக இருக்கும். இவை இரண்டுக்குமிடையில் பயணிகள் ஏறி, இறங்கிக் கொள்வதற்கு வசதியாக அமைக்கப்படும் தொடருந்து நிலையங்கள் 'தொடருந்து நிறுத்தம்' என்று குறிப்பிடப்படுகின்றது.\n\nSection::::தொடருந்து சந்திப்பு.\nஒன்றுக்கு மேற்பட்ட தொடருந்துப் பாதைகள் சந்திக்கும் இடத்தில் உள்ள தொடருந்து நிலையம் தொடருந்து சந்திப்பு எனப்படுகின்றது.\n\n"}
{"id": "150637", "url": "https://ta.wikipedia.org/wiki?curid=150637", "title": "பதனி டோலா படுகொலை", "text": "பதனி டோலா படுகொலை\n\nபதனி டோலா படுகொலை என்பது பீகாரிலுள்ள பதனி டோலா கிராமத்தில் 16 ஆண்டுகளுக்கு முன்பு தாழ்த்தப்பட்ட சாதி மற்றும் முசுலீம் மதத்தைச் சேர்ந்த 21 பேரை, \"ரன்வீர் சேனா\" என்ற நிலப்பிரபுக்களின் படை படுகொலை செய்த நிகழ்வாகும். \n\nபதனி டோலாவில் நடந்த படுகொலை தமிழகத்தின் கீழ்வெண்மணிப் படுகொலைகளுக்கு இணையானது. அப்பகுதியைச் சேர்ந்த தாழ்த்தப்பட்ட கூலி விவசாயிகள், தங்களுக்கு வழங்கப்படும் கூலியை முப்பது ரூபாயாக உயர்த்திக் கொடுக்க வேண்டும் எனக் கோரி, சி.பி.ஐ. (எம்.எல்.) லிபரேஷன் என்ற கட்சியின் தலைமையில் அணிதிரண்டு போராடி வந்தனர். ராஜ்புத் மற்றும் பூமிகார் சாதிகளைச் சேர்ந்த நிலப்பிரபுக்கள், தாழ்த்தப்பட்ட கூலிவிவசாயிகளுக்குப் பாடம் கற்றுக் கொடுக்க நடத்திய படுகொலைதான் பதனி டோலா படுகொலை.\n\nSection::::பின்னணி.\nஇந்தியாவில் நிலவுடமை சமூகத்தின் கொடுங்கோன்மை நிலவும் மாநிலங்களில் பீகார் முக்கியமானது. பார்ப்பன, பூமிகார், ராஜ்புத், லாலா முதலான சாதிகள் பீகாரின் கிராமப்புறங்களை சொத்துடமை – அடிப்படையில் கட்டுப்படுத்துகின்றனர். குறிப்பாக பூமிகார், ராஜ்புத் சாதிகளின் பணக்கார பிரபுக்கள் தாழ்த்தப்பட்ட ஏழை மக்களைக் கொடூரமாக அடக்கிக் கொடுமைப்படுத்துகின்றனர். \n\n1970களில் இருந்து நக்சலைட் இயக்கம் இம்மக்களின் மீதான கொடுமையை முறியடிக்க போராட ஆரம்பித்தது. பார்ட்டி யூனிட்டி, எம்.சி.சி (இந்த இரண்டு குழுக்களும் மக்கள் யுத்தக் குழுவுடன் இணைந்து தற்போது மாவோயிஸ்ட்டு கட்சியாக செயல்படுகின்றனர்), லிபரேஷன் போன்ற நக்சலைட்டு கட்சிகள் தாழ்த்தப்பட்ட, பிற்படுத்தப்பட்ட ஏழை மக்களை அணிதிரட்டி போராட ஆரம்பித்தனர். இவற்றில் எம்.சி.சி எனப்படும் மாவோயிசக் கம்யூனிச மையத்தின் பங்களிப்பு பிரதானமானது.\n\nதாழ்த்தப்பட்ட மக்கள் நக்சலைட்டு கட்சிகளில் சேர்ந்து ஆயுத பாணியாகி நிலப்பிரபுக்களின் நிலங்களைக் கைப்பற்றி நிலமற்ற வறிய விவசாயிகளுக்குப் பங்கிட்டுக் கொடுத்தது, நிலப்பிரபுக்களின் குண்டர் படையை உடனுக்குடன் எதிர்த்து முறியடித்தது, கூலி விவசாயிகள் தங்களது கூலியை உயர்த்தக் கோரி போராடியது, தாழ்த்தப்பட்ட பெண்களைப் பாலியல் வன்முறை செய்யும் ஆதிக்க சாதி வெறியர்கள் நக்சலைட்டுகளின் மக்கள் மன்றத்தில் தண்டிக்கப்பட்டது என்ற தொடர்ச்சியான போராட்டத்தால் ஆதிக்க சாதி நிலப்பிரபுக்கள் கோபமடைந்தனர். \n\n90களில் பண்ணையார்கள் சாதிக்கொரு குண்டர் படையை நிறுவி நக்சலைட்டுகளை ஒழிக்க முயன்று வந்தனர். ஆளுக்கொரு பகுதி என சிறிய அளவில் செயல்பட்டு வந்த அந்த படைகளில் முக்கியமான சவர்னா சேனா, சன்லைட் சேனா போன்றவை இணைந்து ரன்வீர் சேனா தோன்றியது. ரன்வீர் சேனா 1994 ஆம் ஆண்டு போஜ்பூர் மாவட்டத்தில் பிரம்மேஸ்வர் சிங்கால் தோற்றுவிக்கப்பட்டது.\n\nSection::::படுகொலை.\nரன்வீர் சேனா ஜூலை 21, 1996 அன்று நடத்திய மூன்று மணி நேர தாக்குதலில் இறந்துபோன 21 பேரில், 20 பேர் பெண்களும், சிறுவர்களும், குழந்தைகளும். இந்தப் படை நூற்றுக்கணக்கில் தலித் மக்களைக் கொடூரமாக கொன்றிருக்கிறது. 'பெண்களையும், குழந்தைகளையும் கூட இரக்கமில்லாமல் கொன்றதற்கு காரணம், குழந்தைகள் வளர்ந்து நக்சலைட்டுகளாகி விடுவார்கள், பெண்கள் அத்தகைய எதிர்கால நக்சலைட்டுகளை பெற்றுக் கொடுக்கிறார்கள்' என்று ரன்வீர் சேனா அறிவித்தது.\n\nSection::::வழக்குகளும் தீர்ப்புகளும்.\nகீழமை நீதிமன்றத்தில் இவ்வழக்கின் தீர்ப்பு பதினான்கு ஆண்டுகள் கழித்து வந்தது. இவ்வழக்கில் 63 பேர் மீது குற்றம் சுமத்தப்பட்டிருந்தாலும், கீழமை நீதிமன்றத்தில் வழக்கு நடந்துகொண்டிருந்த பொழுதே, நான்கு பேர் இறந்து போனார்கள்; ஐந்து பேர் பாட்னா உயர் நீதிமன்றத்தால் வழக்கிலிருந்து விடுவிக்கப்பட்டனர்; ஒருவர் தேடப்படும் குற்றவாளியாக அறிவிக்கப்பட்டார். மீதிப் பேரில், 30 பேரை வழக்கிலிருந்து விடுதலை செய்த கீழமை நீதிமன்றம், 3 பேருக்குத் தூக்கு தண்டனையும், 20 பேருக்கு ஆயுள் தண்டனையும் விதித்து மே, 2010 இல் தீர்ப்பளித்தது. பாட்னா உயர் நீதிமன்றம் இத்தீர்ப்பை தள்ளுபடி செய்து, 23 குற்றவாளிகளையும் நிரபராதிகள் என அறிவித்து விடுதலை செய்துவிட்டது\n\nSection::::பின் விளைவுகள்.\nரன்வீர் சேனாவின் தலைவர் பிரம்மேஷ்வர் சிங், ஜூன் 1 – 2012 அன்று பீகார் மாநிலம், போஜ்பூர் மாவட்டத் தலைநகர் ஆராவில் சுட்டுக் கொல்லப்பட்டான். நவாதா காவல் நிலைய எல்லைக்கு உள்பட்ட கட்டிரா மொஹல்லா என்ற இடத்தில் இவன் காலை நடைப் பயிற்சிக்கு சென்ற போது ‘அடையாளம்’ தெரியாத ஆறு பேர் சுட்டுக் கொன்றனர். \n"}
{"id": "150640", "url": "https://ta.wikipedia.org/wiki?curid=150640", "title": "இபோலா தீநுண்ம நோய்", "text": "இபோலா தீநுண்ம நோய்\n\nஇபோலா தீநுண்ம நோய் (\"Ebola virus disease\", EVD) அல்லது இபோலா ரத்த இழப்பு சோகைக் காய்ச்சல் (Ebola hemorrhagic fever\", EHF\"') என்ற மனிதர்கள் சம்பந்தப்பட்ட நோயானது இபோலா கிருமியினால் உண்டாக்கப்படுகிறது. குறிப்பாக கிருமித் தொற்று ஏற்பட்ட இரண்டு நாட்களில் இருந்து மூன்று வாரங்களில் காய்ச்சல், கரகரப்பான தொண்டை, தசை வலிகள் (Myalgia–muscle pains), மற்றும் தலைவலி ஆகியவற்றுடன் அடையாளங்கள் ஆரம்பிக்கின்றன. குறிப்பாக கல்லீரல் மற்றும் சிறுநீரகம் வாந்தியுணர்வு (nausea) ஆகியவற்றின் செயல்பாடு குறைந்து போனதைத் தொடர்ந்து வாந்தி, மற்றும் வயிற்றுப்போக்கு ஆகியவை ஏற்படுகின்றன. இந்த நிலையில் சிலருக்கு ரத்தக்கசிவு பிரச்சனைகள் துவங்குகின்றன. \nஇந்தக் கிருமியானது தொற்று ஏற்பட்டுள்ள ஒரு விலங்கின் (பொதுவாக குரங்கு அல்லது பழம் தின்னும் வௌவால்) ரத்தம் அல்லது உடல் திரவங்கள் ஆகியவற்றுடனான தொடர்பு காரணமாக சுவீகரிக்கப்படலாம். இயற்கையான சுற்றுச்சூழலில், காற்றின் வழியாக பரவுதல் நிரூபிக்கப்படவில்லை . பழம் தின்னும் வௌவால்கள் தாங்கள் பாதிப்புக்கு உள்ளாகாமலேயே கிருமியைக் தங்கள் வசம் கொண்டபடி பரப்புவதாக நம்பப்படுகிறது. மனிதர்களுக்குள் தொற்று நேர்ந்தவுடன், நோயானது இதர மக்களிடையே பரவக்கூடும். ஆண்களில் உயிர் பிழைப்பவர்கள் இரண்டு மாதங்களுக்கு விந்து வழியாக நோயைக் கடத்த இயலும். நோய் கண்டறிதலுக்காக முதல் நிலையில் குறிப்பாக மலேரியா, காலரா மற்றும் இதர கிருமிரீதியான ரத்த இழப்பு காய்ச்சல்போன்ற இதனையொத்த அடையாளங்களைக் கொண்ட நோய்கள் விலக்கப்படுகின்றன. நோய் கண்டறிதலை உறுதிப்படுத்த கிருமிரீதியான ஆன்ட்டிபாடீஸ், கிருமிரீதியான ஆர் என் ஏ, அல்லது அந்தக் கிருமிக்காகவே ரத்த மாதிரிகள் சோதிக்கப்படுகின்றன. \nமுன்தடுப்பு என்பதில் தொற்றப்பட்ட குரங்குகள் மற்றும் பன்றிகளில் இருந்து மனிதர்களுக்குப் பரவுவதைக் குறைப்பது அடங்குகிறது. அவ்வாறான விலங்குகளை சோதித்து, அவற்றில் நோய் கண்டுபிடிக்கப்பட்டால் அவற்றைக் கொன்று அவற்றின் உடல்களை முறையாக அப்புறப்படுத்துவதால் இதனைச் செய்யலாம். மாமிசத்தை முறையாக சமைப்பது மற்றும் அதனைக் கையாளும்போது அந்த நோய் கொண்ட ஒருவரின் அருகாமையில் பாதுகாப்பான உடை அணிவது மற்றும் கைகளைக் கழுவுதல் ,) போலவே பாதுகாப்பான உடையை அணிவதும், உதவிகரமாக இருக்கும். நோய் கொண்ட மக்களிடம் இருந்தான உடல் திரவங்கள் மற்றும் திசுக்களின் மாதிரிகள் சிறப்புக் கவனத்துடன் கையாளப்பட வேண்டும். \nநோய்க்கென குறிப்பிட்ட சிகிச்சை எதுவும் இல்லை; பாதிக்கப்பட்ட நபர்களுக்கு உதவும் முயற்சிகளில் வாய் வழியான நீர் மறு நிறைப்பு சிகிச்சைமுறை (ஓரளவுக்கான இனிப்பும் உப்பும் கலந்த சுவை கொண்ட நீர் குடிக்க வைத்தல்) அல்லது ஊசிவழியாக உட்புகுத்தல் செய்யப்படும் திரவங்கள் ஆகிய இவற்றில் ஒன்றைகொடுப்பது அடங்கும். இந்த நோயானது மிக உயரிய இறப்பு விகிதம்கொண்டுள்ளது: இந்தக் கிருமியினால் தொற்றப்பட்டவர்களில் 50% லிருந்து 90% வரையான மக்களை நோய் பெரும்பாலும் மாய்த்து விடுகிறது. <ref name=\"Elsevier/Academic Press\"></ref> சூடான் மற்றும் காங்கோ ஜனநாயகக் குடியரசுஆகிய நாடுகளில்தான் இ வி டி முதன் முதலாக அடையாளம் காணப்பட்டது. இந்த நோயானது [ஆப்பிரிக்காவின் சஹாரா பாலவனம் ஒட்டிய பகுதி]]யின் உஷ்ணப் பிரதேசங்களில்தான் குறிப்பாக நேருகிறது. 1976 லிருந்து (முதன்முதலில் அடையாளம் காணப்பட்ட போதிலிருந்து) 2013 வரையான காலத்தில், 1,000க்கும் சற்று குறைவான மக்களே தொற்றப்பட்டிருந்தனர். இன்றைய தேதிக்கு மிகப்பெரிய பரவலானது, நடப்பிலிருக்கும் 2014 மேற்கு ஆப்பிரிக்க இபோலா பரவல்ஆகும், இது கினியா, சியர்ரா லியோன், லைபீரியா மற்றும் சாத்தியமாகவே நைஜீரியாஆகிய நாடுகளை பாதிக்கிறது. ஆகஸ்டு 2014 நிலவரப்படி 1600 நிகழ்வுகள் அடையாளம் காணப்பட்டுள்ளன. தடுப்பு மருந்துஒன்றை உருவாக்க முயற்சிகள் மேற்கொள்ளப்பட்டு வருகின்றன என்றாலும், இதுவரை ஏதுமில்லை.\n\nSection::::கண்டுபிடிப்பாளர்.\nஎபோலா தீநுண்மத்தை 1976இல் பீட்டர் பியட் என்பவர் சயீர் என அப்பொழுது அழைக்கப்பட்ட காங்கோ மக்களாட்சிக் குடியரசில் கண்டுபித்த குழுவில் ஒருவர் ஆவார். இத் தீ நுண்மத்திற்கு எபோலா என்று அப்பகுதி ஆற்றின் பெயர் வைக்கப்பட்டது.\n\nSection::::நோய் பரவல்.\nஇத்தீநுண்ம நோய் வாய்ப்பட்ட நோயாளியின் நீர்மங்களுடன் தொடர்பு கொண்டவர்களுக்கு அவற்றின் மூலமாக தீ நுண்மம் உட்செல்கிறது. இது காற்றின் மூலமாகப் பரவுவதில்லை. எபோலா நோயுற்றவர்கள் ஏராளமாக குருதி இழப்பர். அவர்களது வயிற்றுப் போக்கிலும் வாந்தியிலும் குருதி இருக்கும். கடுமையான நோயுற்றவர்களின் மூக்கு, காதுகள் மற்றும் ஆண்/பெண்குறிகளிடமிருந்து குருதி ஒழுகும். இந்த நீர்மங்கள் மற்றவர்கள் நோய் பற்றிக்கொள்ள காரணமாக அமைகின்றன.\n\nSection::::நோய் அறிகுறிகள்.\nஒருவருக்கு எபோலா பற்றும்போது முதல் அறிகுறிகள் மற்ற நோய்களை ஒத்திருக்கும். காய்ச்சல், உடல் தளர்ச்சி, தலைவலி, வயிற்றுவலி, மூட்டுவலி மற்றும் தொண்டைவலி ஆகியன முதல் அறிகுறிகளாகும். இந்த அறிகுறிகளால் மலேரியா அல்லது குடற்காய்ச்சல் நோயென தவறாக எண்ணப்படுவதுண்டு. பின்னர் நோய் தீவிரமாகி குருதி இழக்கத் தொடங்குகின்றனர். இந்நிலையில் அதிர்ச்சி, குறைந்த குருதி அழுத்தம், விரைவான நாடித்துடிப்பு (இதயத் துடிப்பு), மற்றும் உறுப்புகளுக்கு குறைந்த குருதி வழங்கல் ஆகியன அறிகுறிகளாகும். இவற்றால் உறுப்புக்கள் செயலிழக்கத் துவங்குகின்றன. இதனை \"உறுப்பு செயலிழப்பு\" என்கின்றனர். மேலும் நோயாளியின் உடலை இறுக்கமாக்குவதால் படுக்கையிலேயே இருக்க வேண்டியதாக உள்ளது.\n\nSection::::மருத்துவ சிகிச்சை.\nஇந்த நோய் தீ நுண்மத்தால் உண்டாவதால் மருந்துகள் இல்லை. ஆயினும் நோயாளிகளுக்கு நோயைத் தாங்க தகுந்த மருத்துவ ஆதரவு அளித்தால் உடலின் எதிர்ப்பாற்றலால் பலர் உயிர் பிழைக்கின்றனர். எபோலா நோயாளிகளுக்கு வயிற்றுப்போக்கு, வாந்தி மற்றும் குருதி இழப்பினால் நேர்ந்த நீர்ம இழப்பைச் சரிகட்ட அவை தொடர்ச்சியாக கொடுக்கப்பட்டு வர வேண்டும். மருத்துவமனையில் சிரைவழி நீர்மங்கள், குருதி ஆகியனவற்றைக் கொடுப்பதுடன் குருதி அழுத்தம், சுற்றோட்டத் தொகுதி சீர்மை ஆகியவற்றிற்கான மருந்துகளும் அளிக்கப்படுகிறது.\n\nஒரே நேரத்தில் பலர் எபோலா வாய்ப்பட்டால் அதனை தடுக்க மருத்துவர்களும் அரசும் விரைந்து செயல்படுகின்றனர். நோயுற்ற மக்களை தனிமைப்படுத்தி மற்றவர்களுக்குப் பரவாமல் தடுக்கின்றனர். நோயாளிகள் வெளியேற்றும் நீர்மங்கள் நோய் பரவாதவாறு கழிக்கப்படுகின்றன.\n\nஎபோலா தீ நுண்மத்திற்கான தடுப்பு மருந்து கண்டறிய அறிவியலாளர்கள் முயன்று வருகின்றனர்.\n\nSection::::மேலும் படிக்க.\nமேற்கு ஆபிரிக்காவில் எபோலா நோய்ப் பரவல், 2014\n\n"}
{"id": "150642", "url": "https://ta.wikipedia.org/wiki?curid=150642", "title": "மோகவதைப் பரணி", "text": "மோகவதைப் பரணி\n\nமோகவதைப் பரணி என்னும் நூல் தத்துவராயர் இயற்றிய நூல்களில் ஒன்று. \n\nஇதன் மறுபெயர் ஏடுகளில் விடுபட்டுள்ளது. இதில் 850 கண்ணிகள் உள்ளன. இதன் காலம் 15-ஆம் நூற்றாண்டு. தத்துவராயரின் ஆசிரியர் சொரூபானந்தர். மோகத்தை எப்படி வதைத்தார் என்று இது விளக்குகிறது. மோகத்தை மோகன் என இது உருவகம் செய்துகொள்கிறது.\n\nSection::::திருமுடி அடைவு.\nஇந்த நூலில் வரும் ”திருமுடி அடைவு”ப் பகுதியில் தட்சிணாமூர்த்தி, கீதை சொன்ன கண்ணன், நம்மாழ்வார், காழிச்சிறு பாலகன் (ஞானசம்பந்தர்), நாவின் அரசன் (திருநாவுக்கரசு), சுந்தரன், வாதவூரன் என்பவர்களைப் போற்றிய பின்னர் சிவப்பிரகாசரையும், சொரூபானந்தரையும் இணைத்து வரிசைப்படுத்துகிறார்.\n\nSection::::கதை.\nபோர்முகத்து 1000 களிறுகளை வென்ற மானவீரனுக்குப் பாடும் பரணியைப் பற்றற்றிருந்த சொரூபானந்தர் மேல் பாடலாமா என மாணாக்கர் பலர் வினவினர். மோகம் ஒருவர் மனத்திலுள்ள ஒரு மதயானை. அதனை வென்றவர் குரு சொரூபானந்தர். ஆயிரம் யானைகளை வென்றார் என்பது எப்படி என அவர்கள் வினவினர். தத்துவராயர் விடை பகராது சில நாள் காலம் கடத்தினார். பின்னர் அவர்கள் அவரவர் மனத்திலுள்ள மோகங்களும் அடங்கக் கண்டு ஆசிரியர் ஆயிரக்கணக்கானோர் மோகத்தை அடக்கிய வெற்றியை உணர்ந்து கொண்டார்களாம்.\n\n"}
{"id": "150643", "url": "https://ta.wikipedia.org/wiki?curid=150643", "title": "கரப்பு", "text": "கரப்பு\n\nகரப்பு என்பது மீன் பிடித்தலில் பயன்படுத்தப்படும் ஓர் உபகரணம் ஆகும். சிறிய குளங்கள் மற்றும் ஆழம் குறைந்த நீர் நிலைகளில் மீன் பிடிக்க இது பயன்படும். இது பொதுவாக சிறு தடிகள் மற்றும் வரிச்சிக் கயிறு என்பவற்றைக் கொண்டு தயாரிக்கப்படும்.\n"}
{"id": "150651", "url": "https://ta.wikipedia.org/wiki?curid=150651", "title": "உலகமாதேவிப்பட்டினம்", "text": "உலகமாதேவிப்பட்டினம்\n\nஉலகமாதேவிப்பட்டினம் என்பது பாண்டியர் நாட்டுத் துறைமுகப் பட்டினங்களுள் ஒன்று. இது கி.பி. 875 - 1368 வரை அதிகம் அறியப்பட்டத் துறைமுகமாக விளங்கிற்று. முற்காலப் பாண்டியர் காலத்தில் இது \"இளங்கோமங்கலம்\" எனவும் அக்காலத்தில் இது அகநாடுகளுள் ஒன்றான செவ்விருக்கை நாட்டின் ஒரு பகுதியாகவும் இருந்தது. தற்போது இது திருவாடானை வட்டம் என்னும் பெயரில் அழைக்கப்படுகிறது. இதன் பெயர் பாண்டியனின் மனைவியின் பெயரை நினைவுப்படுத்தும் விதமாக உள்ளது. இன்று தேவிப்பட்டினம் என்றழைக்கப்படும் இவ்வூர் முன்பு உலகமாதேவிப்பட்டினம் என்றழைக்கப்பட்டதாக 13ஆம் நூற்றாண்டைச் சேர்ந்த கல்வெட்டில் உள்ளது.\n\n\n"}
{"id": "150652", "url": "https://ta.wikipedia.org/wiki?curid=150652", "title": "பாகுபாடு", "text": "பாகுபாடு\n\nபாகுபாடு (\"Discrimination\") என்பது ஒரு தனிநபரை ஓர் குறிப்பிட்டக் குழு அல்லது வகைப்பாட்டில் அங்கமாக உள்ளதை (அல்லது அங்கமானவர் என்று எண்ணி) முன்னிட்டு முற்சார்புடன் நடத்துவதாகும். இது அந்தக் குழுக்களைத் தனிப்படுத்துவதும் தடை செய்வதுமான செயல்களை உள்ளடக்கும். ஒரு குழுவினை மட்டும் மற்ற குழுவினருக்குக் கிடைக்கும் வாய்ப்புகளிலிருந்து தள்ளி வைப்பதும் கட்டுப்படுத்துவதும் ஆகும்.\n\nபாகுபாடுடைய சட்டங்கள் பல நாடுகளில் உள்ளன. இவை பெரும்பாலும் இனப்பாகுபாட்டினால், குறிப்பிட்ட மக்கள் வாழும் பகுதிகளில் வங்கிகள் இயங்குவதைக் கட்டுப்படுத்தும் \"சிவப்பு கோடிடல்\" போன்றவை ஆகும். இனப்பாகுபாட்டிற்கு எதிரான சட்டங்கள் இருந்தும், சமூக, பண்பாட்டு வழக்கங்களால் சில நாடுகளில் இனப்பாகுபாடு இருந்து வருகின்றது. உலக மனித உரிமைகள் சாற்றுரை அனைத்து மனிதர்களும் எவ்வகையான பாகுபாட்டிலிருந்தும், பாகுபாட்டைத் தூண்டுவதிலிருந்தும் காக்கப்பட வேண்டும் என வலியுறுத்துகிறது. இதற்கான ஒரு தீர்வாக சிலநாடுகளில் இனம்சார் ஒதுக்கீடு சட்டங்கள் இயற்றப்பட்டுள்ளன; ஆனால் இவை மீள்பாகுபாட்டை அறிமுகப்படுத்துவதாக குறை கூறப்படுகிறது.\n\nஒரு தனிநபரை பாகுபடுத்தக்கூடியக் காரணங்களாக உள்ளவை: இனம், பால், அரசியல், பாலினச் சேர்க்கை விருப்பு, பாலின அடையாளம், சமயம், காணப்படும் தோற்றம், முந்தைய குற்ற வரலாறு, அவரது வாழ்க்கை முறை, அவர்களது ஆடை விருப்புகள், அவர்களது அகவை அல்லது அவர்களது உடற்குறைகள், மாற்றிவரும் சமூக புதுமைகளை ஏற்றுக்கொள்பவர் அல்லது அதற்கு பொருத்தமாயிருப்பவர், குறிப்பிட்ட இடத்தைச் சேர்ந்தவராக இருத்தல், குறிப்பிட்ட இடத்தை சேராதவர் அல்லது உள்ளூர்க்காரராக இல்லாதிருத்தல், சமூக வகுப்பு, சாதி மற்றும் இன்னபிறவாம்.\n\nபாகுபடுத்தல் பல வடிவங்களில் செயற்படுத்தப்படலாம்: பணியில் அமர்த்துவது/நீக்குவது, அதே வேலைக்குப் பிறரை விட குறைந்த ஊதியம் அளித்தல், வீடு கொடுக்க மறுத்தல், கேலி செய்தல், துன்புறுத்துவது அல்லது மற்றவர்களைப் போலல்லாது வேறுபட்டு நடத்துதல் ஆகியன சிலவாகும்.\n\nசில நாடுகளில் இனம், பாலினம் மற்றும் சமயம் காரணமாக பணி மற்றும் வீடு கொடுப்பதை கட்டுப்படுத்துவது தடை செய்யப்பட்டுள்ளது. சில நாடுகளில் பாகுபாடு காட்டுவது சட்டத்திற்குட்பட்டதும் அரசு கொள்கையாகவும் உள்ளது. குறிப்பாக தேசியச் சமயமாக ஒரு சமயத்தை ஏற்றுக்கொண்ட நாடுகளில் மற்ற சமயத்தினர் பாகுபடுத்தப்படுகின்றனர். பண்பாட்டின் கூறாக சாதிகள் நிறைந்துள்ள சமூகங்களிலும் நாடுகளிலும் சாதிப் பாகுபாடு பரவலாக உள்ளது.\n\n"}
{"id": "150660", "url": "https://ta.wikipedia.org/wiki?curid=150660", "title": "சிங்கிகுளம்", "text": "சிங்கிகுளம்\n\nசிங்கிகுளம் (\"Singikulam\") என்பது திருநெல்வேலி மாவட்டம் நாங்குநேரி வட்டத்தில் களக்காடு ஒன்றியத்திற்குட்ட கிராமம். இது சுமார் ஈராயிரம் ஆண்டுகள் பழமையானதாக உள்ளது என இங்கு நடத்தப்பட்ட ஆய்வுகள் தெரிவிக்கின்றன. இங்கு சமணர்களும், சைவர்களும், வைணவர்களும், பின்னாளில் இசுலாமியரும், கிறித்தவரும் வாழ்ந்தனர். மேலும் பல்வேறு தொழில்கள் செய்து வந்த தொழிலாளர்கள் வர்க்கம் நிறைந்தது இக்கிராமம். ஏனெனில் சிங்கிகுளம் அக்கால நெல்லை மாவட்டத்தில் இருந்த தொழில் நகரங்களுள் ஒன்றாக விளங்கியது என இங்குள்ள கோவில்களில் காணப்படும் கல்வெட்டுக்கள் அறிவிக்கின்றன. \n\nSection::::பெயர்க்காரணம்.\nசிங்கிகுளத்தின் பழைய பெயர் இராஜராஜபுரம் என்பதாகும். இங்குள்ள வரதராஜபெருமாள் கோவில் மூலவர் ராஜராஜவிண்ணகபெருமான் என்ற பெயரைத் தாங்கியவராக விளங்கியதால் அதனை முன்னிருத்தி இக்கிராமம் இராஜராஜபுரம் என அழைக்கப்பட்டது. இது வைணவர்களின் அதிகாரம் உயர்ந்த நிலையில் இருப்பதைக் காட்டினாலும் அதன்பின் சைவர்கள் நிலை ஓங்கியது. அதனால் \"சிங்கிதேவன்\" என அழைக்கப்பட்ட சிவபெருமானின் பெயரில் சிங்கிமாநகர் என்றும் சிங்கிகுளம் என்றும் வழங்கப்பட்டு வருகிறது.\n\nSection::::சிங்கிகுளம் ஜினகிரி மலை.\nநெல்லை மாவட்டம் நாங்குநேரி வட்டத்தில் அமைந்துள்ள சிங்கிகுளம் கிராமம் ஈராயிரம் ஆண்டுகள் பழமையானது ஆகும். இங்கு கிபி 2 மற்றும் 3 ஆம் நூற்றாண்டுகளிலிருந்து சமண மதம் இருந்துள்ளது. அங்குள்ள 5 கிமீ சுற்றளவு கொண்ட பாறைக் குன்று அப்பகுதி மக்களால் மலை என அழைக்கப்படுகிறது. அம்மலையில் ஏராளமான சமணத் துறவியர் வாழ்ந்ததுள்ளனர். அதற்கு ஆதாரமாக அம்மலையில் அமைந்துள்ள கோவிலில் சமணர் திருவுருவம், பாழிகள், பாண்டிய மன்னர்களின் கல்வெட்டு ஆதாரங்கள் ஆகியன உள்ளன.\n\nசிங்கிகுளம் அருகில் உள்ள களக்காட்டு மலையில் காணப்படும் ஒருவகை குரங்கின் வால் சிங்கத்தின் வால் போன்றுள்ளது. இக்குரங்கு சிம்மவால் குரங்கு எனக் குறிப்பிடப்படுகின்றது.சிங்கவால் குரங்கு ஒன்று சிங்கிகுளத்தின் அருகில் உள்ள குளத்தில் நீர் குடிக்கும்பொழுது அதன் வாலினைமட்டும் பார்த்துவிட்டு சிங்கம் எனக்கூறிவிட்டனர்.அதனால் சிங்கம் காத்தகுளமானது.அதுவே காலப்போக்கில் சிங்கிகுளமாகியது.\n\nSection::::மருத்துவ குணமிக்க நீர்ச்சுணைகள்.\nசுமார் 500 அடி உயரத்தில் அமைந்த அம்மலையில் பெரிய ஆலமரங்களும் மருத்துவ குணம் நிறைந்த நீர்ச்சுனைகளும் உள்ளனர். அதிலுள்ள தண்ணீர் மிகவும் சுவையானதாகவும் வற்றாததாகவும் உள்ளது. சமர்கள் காலத்தில் இந்த மலை ஜினகிரி மலை என அழைக்கப்பட்டது. ஜினர், கிரி என்ற வடமொழி சொற்கள் முறையே சமணர்களையும் மலையையும் குறிப்பதாகும். சமணர் மலை என பொருள் பட ஜினகிரி என அழைக்கப்பட்டது.\n"}
{"id": "150669", "url": "https://ta.wikipedia.org/wiki?curid=150669", "title": "நன்மங்கலம் வன பகுதி", "text": "நன்மங்கலம் வன பகுதி\n\nநன்மங்கலம் வனப் பகுதி சென்னையில் வேளச்சேரி-தாம்பரம் இடையே உள்ள மேடவாக்கத்தில் தாம்பரம் நெடுஞ்சாலையில் அமைந்துள்ளது. நன்மங்கலம் வனப் பகுதியின் மொத்த பரப்பளவு 2,400 ஹெக்டேர் ஆகும். இதில் 320 ஹெக்டேர் பாதுகாக்கப்பட்ட பகுதியாகும்.\n\nபறவை ஆராய்ச்சி ஆர்வலர்களிடையே பரவலாக அறியப்பட்ட இக்காடு 85 க்கும் மேற்பட்ட பறவை இனங்களின் புகலிடமாய் விளங்குகிறது. மேலும் பல அரிய வகைப் பறவைகளும் இங்கு வந்து செல்வதாக ஓர் ஆராய்ச்சி தெரிவிக்கிறது.\n\nநகர்ப்புறத்தில் அமைந்துள்ள இந்தப் பாதுகாக்கப்பட்ட காடு ஒரு கைவிடப்பட்ட கல் குவாரி இடமாகும்.\n\nமாநில வனத்துறை இந்தச் சிறிய காட்டுப் பகுதியில் தரவு சேகரிப்புப் பொறுப்பை \"கேர் இந்தியா\" என்ற அமைப்பிடம் ஒப்படைத்துள்ளது. எனினும் விரைவாக வளரும் குடியிருப்புப் பகுதிகளின்அருகில் அமைந்துள்ளதால் அத்துமீறல் மற்றும் ஆக்கிரமிப்புகளில் இருந்து பாதுகாக்க இங்கு வேலி அமைக்கப்பட வேண்டும் என்பது பொது ஆர்வலர்களின் கருத்து.\n"}
{"id": "150671", "url": "https://ta.wikipedia.org/wiki?curid=150671", "title": "தத்துவ தரிசனம்", "text": "தத்துவ தரிசனம்\n\nதத்துவ தரிசனம் என்னும் நூல் தத்துவராயர் இயற்றிய நூல்களில் ஒன்று. \nஇதன் மறுபெயர் அமிர்த சாரம்.\nநூல் அமைதி\n"}
{"id": "150677", "url": "https://ta.wikipedia.org/wiki?curid=150677", "title": "வி. வி. ரவி", "text": "வி. வி. ரவி\n\nவடக்கஞ்சேரி வீரராகவ ரவி அல்லது சுருக்கமாக வி. வி. ரவி (\"Vadakkanchery Veeraraghava Ravi\", பிறப்பு: 1957) தமிழ்நாட்டைச் சேர்ந்த வயலின் இசைக் கலைஞர். சென்னை வானொலி நிலையத்தில் முதல் தர வயலின் கலைஞராகப் பணியாற்றுகிறார்.\n\nSection::::வாழ்க்கைக் குறிப்பு.\n1957-ஆம் ஆண்டு சென்னையில் பிறந்த ரவி ஒரு இசைப் பரம்பரையைச் சேர்ந்தவர். இவரது தகப்பனார் வடக்கஞ்சேரி வீரராகவ ஐயர் பாட்டு, வயலின் இரண்டிலும் தேர்ச்சி பெற்றவர். இவரது பாட்டனார் சுவாதித் திருநாள் அரசவைக் கலைஞராக இருந்து இசைத் தொண்டாற்றியவர்.\n\nதகப்பனாரிடம் முதலில் வாய்ப்பாட்டும் வயலினும் கற்றுக்கொண்ட வி.வி. ரவி பிறகு திருவாளர்கள் செம்பை வைத்யநாத பாகவதர், செம்மங்குடி, தனது சகோதரர் வி.வி. சுப்ரமணியம், பி.எஸ். நாராயணசுவாமி ஆகியோரிடமும் சிறப்பு பயிற்சி எடுத்துக்கொண்டார்.\n\nதனது 9-ஆம் வயதிலிருந்து பக்கவாத்தியமாகவும், தனி வயலின் கச்சேரிகளாகவும் செய்து வரும் இவர், மறைந்த பிரபல சங்கீத மேதைகளாகிய திருவாளர்கள் செம்பை வைத்யநாத பாகவதர், செம்மங்குடி, எம். எஸ். சுப்புலஷ்மி, டி. கே. பட்டம்மாள், கே.வி. நாராயணசுவாமி, எம்.டி. ராமநாதன், டி. கே. ஜெயராமன், வொலேட்டி வெங்கடேசுவருலு, கல்யாணராமன், எம். எல். வசந்தகுமாரி ஆகிய பல பிரபலங்களுக்கு பக்கவாத்தியம் வாசித்துள்ளார்.\n\nபிரபல சங்கீத வித்வான்கள் பாலமுரளி கிருஷ்ணா, நெடுநேரி கிருஷ்ண மூர்த்தி, பி.எஸ். நாராயணசுவாமி, டி. என். சேஷகோபாலன், டி. வீ. சங்கரநாராயணன், டி.கே. கோவிந்த ராவ், சுதா ரகுநாதன், அருணா சாய்ராம், திருச்சூர் ராமசந்திரன் ஆகிய முன்னணி கலைஞர்களுக்கும், மற்றும் இன்று பிரபலமாக இருக்கும் பல இளம் கலைஞர்களுக்கும் பக்கவாத்தியம் வாசித்து அவர்களை ஊக்குவித்து வருகிறார்.\n\n\nSection::::தொழி்ல்.\n1982-ஆம் ஆண்டிலிருந்து சென்னை வானொலி நிலையத்தில் பணியாற்றி வரும் இவர் ஓர் ஏ-டாப் கிரேடு வயலின் கலைஞர் ஆவார். இசைஞானி இளையராஜா, வித்யா சாகர் போன்ற புகழ்பெற்ற இசை அமைப்பாளர்கள் இசை அமைத்துள்ள திரைப்படங்களிலும் இவர் வாசித்துள்ளார்.\n\n"}
{"id": "150692", "url": "https://ta.wikipedia.org/wiki?curid=150692", "title": "யூத்", "text": "யூத்\n\nயூத் (\"Youth\") என்பது 2002ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் வின்சென்டு செல்வாவின் இயக்கத்திலும் வின்சென்டு செல்வா, விசய்பாற்கர் ஆகியோரின் திரைக்கதையிலும் விசயை முதன்மைக் கதைமாந்தராகக் கொண்டு வெளிவந்துள்ளது.\n\nஇந்தத் திரைப்படம் சிரு நவ்வுட்டோ என்ற தெலுங்குத் திரைப்படத்தைத் தழுவியே வெளிவந்துள்ளது.\n"}
{"id": "150705", "url": "https://ta.wikipedia.org/wiki?curid=150705", "title": "கே. ஜெயராம்", "text": "கே. ஜெயராம்\n\nகே. ஜெயராம் இந்தியாவைச் சேர்ந்த ஒரு புகழ்பெற்ற இயற்கையியல் புகைப்படக் கலைஞர். இவர் நாற்பது ஆண்டுகளுக்கும் மேலாக இத்துறையில் ஈடுபட்டுள்ளார். மேலும் பல உலகளாவிய விருதுகளும் பெற்றுள்ளார். உலகளாவிய இதழ்களில் இவருடைய புகைப்படங்கள் இடம்பெற்றுள்ளன.\n\nஉயிரியலிலை விரும்பும் இவர் பட்டாம்பூச்சிகளைப் பற்றிய ஒரு நூலை இன்னொருவருடன் கூட்டாக எழுதியுள்ளார்.\n\nமேற்குத் தொடர்ச்சி மலையில் காணப்படும் ஒரு தவளைக்கும் (\"Philautus jayarami\"), ஒரு குதிக்கும் சிலந்தி இனத்திற்கும் (\"Myrmarachne jayaramani\") இவரது பெயர் சூட்டப்பட்டுள்ளது.\n\n"}
{"id": "150706", "url": "https://ta.wikipedia.org/wiki?curid=150706", "title": "அன்மொழித் தொகை", "text": "அன்மொழித் தொகை\n\nஅன்மொழித் தொகை என்பது தமிழ் இலக்கணத்தில் ஆறு வகையான தொகைநிலைத் தொடர்களில் ஒன்றாகும். பண்புத்தொகை, உம்மைத்தொகை, வேற்றுமைத்தொகை என்னும் மூன்று தொகைநிலைகளின் மேல் அன்மொழித்தொகை வரும் என்பது தொல்காப்பியர் கருத்து. ஆறு தொகைநிலைகளில் அன்மொழித்தொகை ஏனைய ஐந்து தொகைநிலைகளின் மேலும் வரும் என்பது நன்னூல் கருத்து. \n\nஇங்கு \"பொற்றொடி\" என்பது \"பொன்னாலாகிய தொடி\" என மூன்றாம் வேற்றுமை உருபும் பயனும் உடன்தொக்க தொகையாக உள்ளது. இதனை \"வந்தாள்\" எனும் முடிக்கும் சொல்லுடன் இணைத்துப் பார்த்தால் \"பொற்றொடி அணிந்த பெண் வந்தாள்\" என உணர்த்தும். பொன், தொடி ஆகிய இரண்டு சொற்களுக்கும் அப்பாற்பட்டுப் பெண் எனும் சொல்லிலே பொருள் நிற்பதால், பெண் எனும் சொல் அன்மொழியாகும்.\n"}
{"id": "150730", "url": "https://ta.wikipedia.org/wiki?curid=150730", "title": "பாடுதுறை", "text": "பாடுதுறை\n\nபாடுதுறை என்னும் நூல் தத்துவராயர் பாடிய பாடல்களின் ஒரு தொகுப்பு. \nதத்துவராயர் தம் குருவிடமிருந்து பிரிந்து மீண்டும் அவரிடம் வந்து சேரும் வரையில் நிகழ்ந்த செய்திகள் இதில் உள்ளன.\nதலைப்புகள்\n\nமுதலான தலைப்புகள் இவர் புதுமையாகக் காட்டிய சிற்றிலக்கியக் காட்சிகள்\n\nஇவர் காட்டிய குரு பரம்பரை வரிசை\n\n"}
{"id": "150731", "url": "https://ta.wikipedia.org/wiki?curid=150731", "title": "பேரிமத்தளம்", "text": "பேரிமத்தளம்\n\nபேரிமத்தளம் என்பது தோற்கருவி வகையைச் சார்ந்த தமிழர் இசைக்கருவி ஆகும். இது மிருதங்கத்தை விட நீண்டது. பலாக்கட்டையால் செய்யப்பட்டு ஆட்டுத் தோல் போர்த்தப்படுவது. அரளிக்குச்சியால் ஒரு முகத்தில் மட்டும் வாசிக்கப்படுவது. தற்காலத்தில் சில பெரிய கோயில்களில் மட்டும் உலாவின் போது பயன்பாட்டில் இருக்கிறது. \n"}
{"id": "150732", "url": "https://ta.wikipedia.org/wiki?curid=150732", "title": "உடல் (இசைக்கருவி)", "text": "உடல் (இசைக்கருவி)\n\nஉடல் என்பது தோற்கருவி வகையைச் சார்ந்த ஒரு தமிழர் இசைக்கருவி ஆகும். இது தவிலைவிட பெரிய சீரான உருளை வடிவுடையது. பெரிய உடல், சின்ன உடல், சன்ன உடல் என்று அளவின் அடிப்படையில் மூன்று வகை உடல்கள் உள்ளன.\n"}
{"id": "150733", "url": "https://ta.wikipedia.org/wiki?curid=150733", "title": "கொக்கறை (இசைக்கருவி)", "text": "கொக்கறை (இசைக்கருவி)\n\nகொக்கறை என அறியப்படும் நெருக்கமான இரு இசைக்கருவிகள் உள்ளன. ஒன்று மாட்டின் கொம்பால் செய்யப்படுவது. மற்றையது இரும்புக் குழல். முதலாவது கோயிலிலும், இரண்டாவது சாற்றுப்பாடலின் போதும் பயன்படுத்தப்பட்டது.\n"}
{"id": "150735", "url": "https://ta.wikipedia.org/wiki?curid=150735", "title": "நமரி", "text": "நமரி\n\nநமரி என்பது ஒரு தமிழர் இசைக்கருவி. மேள தாளங்களோடு வாசிக்கப்படும் ஓர் ஊதுகருவி. இது யானையின் பிளிறல் போன்று ஒலி எழுப்பக் கூடியது. இதனை கொண்டாட்ட நிகழ்வுகளிலும் துக்க நிகழ்வுகளிலும் வாசிப்பர். \n"}
{"id": "150739", "url": "https://ta.wikipedia.org/wiki?curid=150739", "title": "ஈசுர கீதை", "text": "ஈசுர கீதை\n\nஈசுரகீதை என்பது தத்துவராயர் பாடிய நூல்களில் ஒன்று. \nகண்ணன் புகழைச் சொல்வது பகவத் கீதை. \nஇந்த நூல் ஈசிவரனின் புகழைக் கூறுவதால் ஈசுரக்கீதை எனப் பெயரிடப்பட்டுள்ளது. \nஇதனை இவரது ஆசிரியர் சொரூபானந்தர் பாராட்டிச் ‘சிவப்பிரகாசம்’ என்னும் பெயரையும் சூட்டியுள்ளார். \nSection::::வடமொழி ஈசுரகீதை.\nஒப்புநோக்கம்\n\n\nSection::::தமிழ்நூலின் பாங்குகள்.\nஎடுத்துக்காட்டு\n"}
{"id": "150744", "url": "https://ta.wikipedia.org/wiki?curid=150744", "title": "கண்ணூறு", "text": "கண்ணூறு\n\nபிறரது பார்வை காரணமாக ஒருவருக்கோ, ஒருநிறுவனத்திற்கோ, கட்டமைப்புக்கோ அல்லது உறவுநிலைக்கோ ஏற்படுவதாகக் கருதப்படும் ஊறு கண்ணூறு எனப்படும். இது தமிழர் உள்ளிட்ட சில பண்பாடுகளில் காணப்படும் நம்பிக்கை ஆகும். கண்ணூறு ஏற்பட்ட ஒருவர் நோய்வாய்ப்படுவதாகவும், மனச்சஞ்சலத்திற்கு உள்ளாவதாகவும் தீய நிகழ்வுகளுக்கு உள்ளாவதாகவும் நம்பப்படுகின்றது. \n\nஇந்துப் பண்பாட்டில் கண்ணூறு, நாவூறு, காற்றணவு என்பன மூவகைத் திருஷ்டிகளாகக் கூறப்படுகின்றது. இதில் நாவூறு என்பது பிறர் நாவால் சபிப்பதால் வரும் தீவிளைவு எனவும் காற்றணவு என்பது காற்றில் உள்ள தீயவாயுக்களின் விளைவாகவும் கொள்ளப்படுகின்றது.\nSection::::கண்ணூறு நீக்கம்.\nகண்ணூறு அடைவதைத் தடுப்பதற்கான பல்வேறு நடைமுறைகள் இந்துப் பண்பாட்டில் காணப்படுகின்றன. வீடுகளில் நீற்றுப் பூசணிக்காய் (சாம்பல் பூசணிக்காய்) கட்டுவது, கண்திருஷ்டி கணபதி படங்களை வைப்பது, கண்ணேறு பொம்மைகளை வைப்பது என்பன இவற்றில் சிலவாகும். குழந்தைகளுக்கு கண்ணூறு படாமல் பெரிய் கருப்புப் பொட்டு நெற்றியிலும் கன்னத்திலும் இடப்படுகின்றது.\n\nஏற்பட்ட கண்ணூறை சாந்திப்படுத்த கண்ணூறு கழிக்கப்படும். தூர இடங்களில் இருந்து வீட்டுக்கு வந்தாலோ அல்லது திருமண வரவேற்பின் போது திருட்டி கழிக்கப்படுவது வழக்கம். புதுமனை புகுதல், பூப்புனித நீராட்டல் முதலான நிகழ்வுகளில் கண்ணூறு கழித்தல் ஒரு சடங்காகக் கொண்டாடப்படுகின்றது.\n\nSection::::கண்ணூறு நீக்க முறைகள்.\nஇந்த கண்ணூறு நீக்குவதற்கு எண்ணற்ற முறைகள் இந்துகளால் செய்யப்படுகின்றன. வீடுகள், அலுவலகங்கள் போன்றவற்றுக்கு அந்தக் கட்டிடத்தின் முன்பு நீர்பூசணி கட்டுதல், மிளகாய்-எலுமிச்சை மாலை கட்டுதல், கத்தாழையை தொங்கவிடுதல், அரக்க பொம்மைகளை தொங்கவிடுதல், நீர்ப்பூசணியில் அரக்க பொம்மை வரைந்து தொங்கவிடுதல் போன்ற சடங்குகளை செய்கின்றார்கள். \n\nஇவையன்றி சூரத்தேங்காய் உடைத்தல், பூசணி உடைத்தல், எலுமிச்சை பழத்தினை அறுத்து சிவப்பு தடவி வைத்தல் போன்றவற்றையும் செய்கின்றார்கள்.\n\nமனிதர்களுக்கும், நாய் மற்றும் பசு போன்ற விலங்குகளுக்கும் ஆராத்தி எடுத்தல், கற்பூரம் வைத்த வெற்றிலையைச் சுற்றி எறிதல் போன்ற சடங்குகளை கையாளுகின்றார்கள்.\n\n\ncodice_1\n"}
{"id": "150751", "url": "https://ta.wikipedia.org/wiki?curid=150751", "title": "உலகம்பரவுநோய்", "text": "உலகம்பரவுநோய்\n\nஉலகம்பரவுநோய் (Pandemic) என்பது கொள்ளைநோய் ஒன்று தொற்றுநோயாக இருந்து, அந்த நோய்த்தொற்று விரைவாகப் பரவுவதால், ஒரு நாட்டில் இருந்து இன்னொரு நாட்டுக்கோ, அல்லது ஒரு கண்டத்தில் இருந்து இன்னொரு கண்டத்துக்கோ பரவி, பெரிய இடத்தில் மக்களைத் தாக்குவதாகும். இது உலகம் முழுமைக்கும்கூட பரவக்கூடும். அதாவது கண்டம், உலகம் போன்ற பெரும் பகுதியில் உள்ள மக்களைத் தாக்கும் கொள்ளை நோய் தொற்றைக் குறிக்கும்.\n\nபெரியம்மை, காசநோய் போன்ற நோய்கள் இவ்வாறு பரவிய நோய்களாக வரலாற்றில் பதியப்பட்டுள்ளது. எச்.ஐ.வி, பறவைக் காய்ச்சல், எச்1.என்1 சளிக்காய்ச்சல் போன்றன அண்மையில் பரவிய உலகம்பரவுநோய்கள் ஆகும்.\n\nஉலக சுகாதார நிறுவனத்தின் வரைவிலக்கணப்படி, \"உலகப் பரவற் தொற்று\" என்பதற்குப் பின்வரும் நிலைமைகள் தேவை.\n\n\nபரந்த பகுதியில் இருப்பதாலோ, பெருமளவில் மக்கள் கொல்லப்படுவதாலோ மட்டும் ஒரு நோய் உலகம்பரவுநோய் ஆவதில்லை. இது ஒரு தொற்றுநோயாக இருத்தலும் வேண்டும். எடுத்துக் காட்டாகப் பெருமளவில் மக்கள் இறப்பதற்குக் காரணமாகும் புற்றுநோய் உலகம்பரவுநோய் அல்ல.\n\nSection::::தற்போதைய உலகம்பரவும் நோய்கள்.\nSection::::எச்.ஐ.வி/எயிட்சு.\nஎச்.ஐ.வி முதன்முதலாக ஆப்பிரிக்காவில் தோன்றி ஹைட்டி தீவின் வழியாக 1966 மற்றும் 1972 ஆம் ஆண்டிற்கு இடையில் ஐக்கிய அமெரிக்காவிற்கு பரவியது. எயிட்சு தற்போதைய நிலையில் பரவும் தன்மை நோயாகும். தெற்கு மற்றும் கிழக்கு ஆப்பிரிக்காவின் இதன் தொற்று வீதம் அதிகளவாக 25 % அளவிற்கு உள்ளது. 2006 இல் தென் ஆப்பிரிக்காவில் கர்ப்பினி பெண்களில் 29.1% என்ற அளவில் உள்ளது. பாதுகாப்பான பாலியல் நடைமுறைகள் மற்றும் குருதி வழித் தொற்று முன்னெச்சரிக்கை பயிற்சிகள் போன்ற பயனுள்ள தேசிய கல்வித் திட்டங்களுக்கான நிதியுதவிகள் பல ஆப்பிரிக்க நாடுகளில் எச்.ஐ.வி தொற்று விகிதங்களை சீராக குறைக்க உதவியது. எச்.ஐ.வி தொற்று விகிதங்கள் ஆசியாவிலும், அமெரிக்காவிலும் மீண்டும் உயரும் வாய்ப்புகள் உள்ளன. ஆப்பிரிக்காவில் எய்ட்சு நோய் தாக்குதாலால் இறப்பு எண்ணிக்கை 2025 ஆண்டு வாக்கில் 90-100 மில்லியன் வரை உயரும் என கணிக்கப்பட்டுள்ளது.\nஉலக சுகாதார அமைப்பானது இந்த வைரசால் ஏற்படும் எய்ட்சு நோயை ஒரு உலகம்பரவு நோயாக அறிவித்துள்ளது. ஆனாலும் இதுபற்றிய சரியான விழிப்புணர்வின்மையால், இது தொடர்ந்து இடர்தரும் காரணியாகவே இருந்து வருகிறது. இது கண்டு பிடிக்கப்பட்ட 1981 ஆம் ஆண்டிலிருந்து 2006 ஆம் ஆண்டிற்குள், உலகில் கிட்டத்தட்ட 25 மில்லியன் மக்கள் இத்தீவிர வைரசு தொற்றினால் இறந்துள்ளனர் இந்த வைரசானது உலக மக்கள் தொகையின் 0.6% இனரில் தொற்றை ஏற்படுத்தியிருப்பதாக அறியப்படுகிறது 2005 ஆம் ஆண்டில் மட்டும் 2.4–3.3 மில்லியன் மக்கள் இறப்பு இந்நோயால் ஏற்பட்டதாகவும், அதில் 570,000 க்கு மேற்பட்டோர் குழந்தைகள் எனவும் அறியப்படுகிறது. இதில் மூன்றில் ஒருபகுதி பொருளாதார வீழ்ச்சி, வறுமை நிலை காரணமாக ஆப்பிரிக்காவில் sub-sahara, பகுதியில் நிகழ்ந்ததாக ஆய்வுகள் கூறுகின்றன தற்போதைய நிலமையின்படி ஆப்பிரிக்காவில் 90 மில்லியன் மக்கள் இந்த வைரசு தாக்குதலுக்கு ஆட்படவிருப்பதாகவும், இதனால் கிட்டத்தட்ட 18 மில்லியன் அநாதைக் குழந்தைகள் உருவாகும் சாத்தியம் இருப்பதாகவும் ஆய்வுகள் சொல்கின்றன .\n\nSection::::காலரா.\nகாலரா அல்லது வாந்திபேதி 19 ஆம் நூற்றாண்டில் மிக அதிகமாக பரவிய நோயாகும் இது பல மில்லியன் கணக்கான மக்களைக் கொன்றது. \n\n\n\n1854 முதல் 55 ஆம் ஆண்டு வாக்கில் எசுப்பானியத்தில் மட்டும் கலாரா நோயால் 2,36,000 மக்கள் இறந்தனர். மெக்சிக்கோவில் 200,000 மக்கள் இந்நோயால் இறந்தனர்.\n\nSection::::பெரியம்மை.\nபெரியம்மை (Smallpox), மனிதர்களை மட்டும் தாக்கும் அதிகத் தொற்றுத் தன்மை கொண்ட நோயாகும். இது \"Variola major\" மற்றும் \"Variola minor\" ஆகிய இரு அதி நுண் நச்சுயிர்களால் உண்டாகிறது. இவற்றுள் \"V. major\" அதிக உயிர்ப்பலிகளை உண்டாக்க வல்லதாகும். இக்கிருமி தாக்கியவர்களுள் 20 முதல் 40 விழுக்காட்டினர் இறந்து விடுகின்றனர். \"V. minor\" கிருமி தாக்கியவர்களுள் ஒரு விழுக்காட்டினர் மட்டுமே இறக்கின்றனர். உயிர் பிழைத்தவர்களில் பலரும், (ஒன்று அல்லது) இரண்டு கண்கள் குருடாவதுடன், நீங்காத தழும்புகளையும் பெறுகின்றனர். 20ஆம் நூற்றாண்டில் இந்நோய் காரணமாக 300-500 மில்லியன் மக்கள் இறந்தனர். 1967ல் உலக சுகாதார நிறுவனம் வெளியிட்ட அறிக்கையின்படி அந்த ஆண்டு மட்டும் 15 மில்லியின் மக்கள் அந்நோய் பீடிக்கப்பட்டு அவர்களுள் இரண்டு மில்லியன் மக்கள் இறந்தனர். எட்வர்ட் ஜென்னர் இந்நோய்க்கான தடுப்பு மருந்தை 1796 ஆம் அண்டு கண்டுபிடித்தார். 1978 ஆம் ஆண்டு செப்டம்பர் மாதம் ஐக்கிய இராச்சியத்தில் ஜேனட் பார்க்கர் என்பவர் இந்நோய் தாக்கி இறந்தார். அதன் பின் இந்நோயின் தாக்குதல் எங்கும் அறியப்படவில்லை.\n\nSection::::தட்டம்மை.\nதட்டம்மை அல்லது சின்னமுத்து, மணல்வாரி அம்மை, (\"Measles\",\"morbilli\" ) என்றெல்லாம் அறியப்படும் இந்த நோய் பாராமைக்சோவைரசு குடும்பத்தைச் சேர்ந்த மோர்பில்லி தீநுண்மத்தால் ஏற்படும் ஓர் சுவாச நோய்த்தொற்றாகும். மோர்பி தீநுண்மங்கள் உறையுடைய, ஓரிழை எதிர்-உணர்வு ரைபோநியூக்ளிக் அமில தீநுண்மங்களாகும். நோய் அறிகுறிகளாக காய்ச்சல், இருமல், மூக்கொழுகல், சிவந்த கண்கள் ஏற்படுவதுடன் பொதுவான நீல-வெள்ளை நிற மையப்பகுதி கொண்ட சிறிய சிவப்பு நிற புள்ளிகள் போன்ற தோற்றம் வாயினுள் ஏற்படும். உடல் முழுவதும் தோலில் கொப்புளங்கள் இருக்கும்.\n\nதட்டம்மை நோய்த்தொற்று உள்ளவரின் மூக்கில் அல்லது தொண்டையில் வடியும் நீருடன் நேரடியாகவோ மறைமுகமாகவோ தொற்றும்போது இந்நோய் பரவுகிறது. தொற்றிய இடத்தில் இரண்டுமணி நேரம் வரை வீரியத்துடன் காணப்படும். உடலில் கொப்புளங்கள் தோன்றுவதற்கு நான்கு நாட்கள் முன்பாகவும் நோய் வடிந்த பிறகு நான்கு நாட்கள் வரையும் நோயுற்றவரிடமிருந்த பிறருக்கு நோய் தொற்ற வாய்ப்புள்ளது. விரைவாகப் பரவக்கூடிய இந்த தீநுண்மம் நோயுற்றவருடன் வாழும் இடத்தை பகிரும் 90% நபர்களுக்கு தொற்றக்கூடிய வாய்ப்பு உள்ளது. \nதட்டம்மை தொற்றியவருக்கு முதல் தொடர்பிலிருந்து ஒன்பது முதல் பன்னிரெண்டு நாட்கள் வரை அறிகுறியில்லா அடைவுக்காலமாக இருக்கிறது.\nSection::::காசநோய்.\nசாதாரண தடுமனைப் போன்றே காசநோயும் காற்றினால் தொற்றுதலை ஏற்படுத்தி, பரவுகின்றது. நுரையீரல் காசநோய்த் தொற்றுக்குட்பட்ட ஒருவர் இருமும்போது, தும்மும்போது, பேசும்போது அல்லது துப்பும்போது வெளியேற்றும் 05-5 µm விட்டமுள்ள காற்றுத் துளிகள் காசநோய்த் தொற்றை ஏற்படுத்தும் தன்மையைக் கொண்டிருக்கின்றன. ஒரு தனியான தும்மலின்போது நோயை உருவாக்கும் திறன்கொண்ட 40,000 துளிகள்வரை வெளியேறும் வாய்ப்பு உள்ளது. தொற்றை ஏற்படுத்த தேவையான நோய்க்காரணியின் அளவு மிகச் சிறியதாக இருப்பதால், ஒரு தனி காற்றுத் துளியே வேறு ஒருவரில் ஒரு புதிய தொற்றை ஏற்படுத்த முடியும்\n\nநோயுள்ள ஒருவருடன் தொடர்ந்த, அடிக்கடியான, அதிகமான தொடர்பில் இருப்பவருக்கு இந்நோய் உருவாவதற்கான சந்தர்ப்பம் அதிகமாக இருக்கும். நோயுள்ள, ஆனால் சிகிச்சைக்குட்படாத நபர் ஒருவர், வருடமொன்றுக்கு மேலும் 10-15 பேர்வரை தொற்றுக்குட்பட்த்துவதற்கான சாத்தியம் உள்ளது. காசநோய் அதிகமிருக்கும் இடத்தில் வசிப்பவர்கள், சரியான முறையில் தொற்றுநீக்கம் செய்யப்படாத ஊசிகளை போட்டுக் கொள்பவர்கள், தொற்றுக்குட்பட்டவருடன் தொடர்பில் இருக்கும் குழந்தைகள், மனித உடலின் நோயெதிர்ப்பாற்றலை குறைக்கும் தன்மை கொண்ட மருந்துகளை உட்கொள்பவர்கள், எய்ட்சு நோய்த் தாக்கத்திற்குட்பட்ட நோயாளிகள், மற்றும் காசநோய் நோயாளிகளுக்கு உதவும், மருத்துவ உதவிகளைச் செய்யும் பணியாளர்கள் என்போர் இந்நோய்த் தாக்கத்திற்குட்படுவதற்கான நிகழ்தகவு மிகவும் அதிகமாக இருக்கும்\n\nநோய்க்காரணியினால் தொற்றுக்குட்பட்ட பலரில், நோயானது வெளித்தெரியாமல் ஒரு மறைநிலையில் (Latent TB) காணப்படும். இப்படி நோயானது மறைநிலையில் காணப்படும் ஒருவரால் புதிய தொற்று ஏற்படமாட்டாது. நோயானது செயல்நிலையிலுள்ள (active TB) ஒருவரிலிருந்து மட்டுமே நோய்த் தொற்று ஏற்படும் சாத்தியமுள்ளது. நோய்த்தொற்று ஏற்படுவதற்கான நிகழ்தகவானது நோய்க்காவியாக (carrier) செயற்படும் ஒருவரினால் வெளியேற்றப்படும் நோய்த் தாக்கத்தை ஏற்படுத்தவல்ல நீர்த் துளிகளின் எண்ணிக்கை, அவர் இருக்கும் இடத்தில் காற்றோட்டத்தின் தன்மை, நோய்க்காரணியை எதிர்கொள்ளும் நேரத்தின் அளவு, \"M.tuberculosis\" வகையின் நோயேற்படுத்தும் தன்மையின் அளவு (virulence) போன்ற காரணிகளில் தங்கியிருக்கும்\n\nபுதிதாக நோய்த்தொற்றுக்கு உள்ளாகி நோயின் செயற்படு நிலையில் உள்ள ஒருவரிலிருந்து இன்னொருவருக்கு நோய்த்தொற்று ஏற்படுவதற்கு அவருக்கு தொற்று ஏற்பட்ட நேரத்திலிருந்து 3- 4 கிழமைகள் எடுக்கும். காசநோய்த் தொற்றுள்ள இறைச்சியை உண்பதனாலும் இந்நோய்த் தொற்று ஏற்பட வாய்ப்புண்டு. \"Mycobacterium bovis\" ஆனது கால்நடைகளில் காசநோயை உருவாக்கும் திறனுள்ளது.\n\nSection::::மலேரியா.\nமலேரியா என்பது நோய் பரப்பி அல்லது நோய்க்காவி வாயிலாக பரவும் தொற்றுப்பண்புடைய ஒரு தொற்றுநோயாகும். இது முதற்கலவுரு ஒட்டுண்ணிகள் மூலம் ஏற்படுகிறது. அமெரிக்கா, ஆசியா மற்றும் ஆப்பிரிக்கா ஆகிய பகுதிகளையும் சேர்த்து வெப்ப வலயம் சார்ந்த மற்றும் மிதவெப்ப மண்டல பிரதேசங்களிலும் இது பரவலாகக் காணப்படுகிறது. ஒவ்வொரு ஆண்டும் தோராயமாக 350 முதல் 500 மில்லியன் வரையிலான மக்கள் மலேரியா நோயினால் பாதிக்கப்படுகிறார்கள். அவற்றில் ஒன்றிலிருந்து மூன்று மில்லியன் மக்கள் இந்த நோயினால் இறக்கிறார்கள். இந்த நோயின் காரணமாக இறப்பவர்களில் அதிகமானவர் சப்-சஹாரா (Sub-Saharan) ஆப்பிரிக்காவில் இருக்கும் இளம் குழந்தைகளாவர். மலேரியா தொடர்பாக ஏற்படும் இறப்புகளில் 90 சதவீத இறப்பு சப்-சஹாரா ஆப்பிரிக்காவில் நிகழ்கிறது. மலேரியா பொதுவாக வறுமையுடன் தொடர்புள்ளதாக இருக்கிறது. ஆனால் இது வறுமைக்கு காரணமாகவும் பொருளாதார முன்னேற்றத்திற்கு மிகப்பெரிய தடையாகவும் இருக்கிறது.\n\nSection::::தொழுநோய்.\nதொழு நோய் (ஆங்கிலம்-Leprosy or Hansen's disease (HD)) என்பது, \"மைக்கோபாக்டீரியம் இலெப்ரே\" என்னும் நோய்க்காரணி/நோயுயிரியால் வரும், உயிர்க்கொல்லி நோயாகும். இதன் வரலாறு மிகவும் பிந்தையதாகும். இந்நோயைப் பற்றி, பல வரலாற்று நூல்களும், கிறித்துவ மதநூலான விவிலியத்திலும் இதன் குறிப்பு உள்ளது. இந்நோயை உண்டாக்கும் நோயுயிரியை, முதலில் 1873ம் ஆண்டு மருத்துவர் கெரார்டு ஆன்சன் என்பவர் கண்டறிந்தார். ஆதலால் இதற்கு ஆன்சன் நோய் எனவும் அழைக்கப்படுகிறது. \n\nதொழுநோய் என்பது புறநரம்புகள் பகுதிகளிலும் மற்றும் சுவாசக்குழாயில் காணப்படும் கோழைகளில் ஏற்படும் குருண/குருமணி நோய்களாகும். தோலில் காணப்படும் சீழே அதன் முதல் அறிகுறியாகும். ஆரம்ப நிலையிலேயே சிகிச்சை அளிக்காமல் விடின் தொழுநோயின் தீவிரம் அதிகரித்து தோல், நரம்பு, விரல்கள் மற்றும் கண்களுக்கு நிரந்தர பாதிப்பை ஏற்படுத்தும். \n\nஇதன் பாதிப்பால் உடலுறுப்புகளுக்கு உணர்ச்சியின்மையும் விரல்கள் மற்றும் பாதங்களில் கலக்கூட்டுக்கள் இழப்பு ஏற்படுதலால் இவை விரல்கள் உதிர்ந்த்து போலக்காட்சித் தரும். இவையே முற்றும் நிலையில் உயிர் துரக்கும் நிலையை அடைவதும் உண்டு. இது பெரும்பாலும் நோயெதிர்ப்பாற்றல் குன்றியவரையே இது தாக்குகிறது. இது தமிழ்நாட்டில் பரவலாக அறியப்பட்டுள்ளது என்பதற்கு இதற்கு வழங்கும் வெவ்வேறு பெயர்களைக் கொண்டு அறியலாம். தொழுநோயை குட்டம், குச்டநோய், பெருவியாதி, மேகநீர், மேகநோய் எனப் பரவலாக அழைக்கப்படுகிறது.\nSection::::மஞ்சள் காய்ச்சல்.\nமஞ்சள் காய்ச்சல் அல்லது மஞ்சட் காய்ச்சல் (Yellow fever), தீநுண்மத்தால் ஏற்படும் ஒரு கடிய குருதிப்போக்குக் காய்ச்சல் ஆகும்.[1] மஞ்சட் தீநுண்மக் குடும்பத்தைச் சார்ந்த ஆர்.என்.ஏ வைரசு இக்காய்ச்சலை உண்டாக்கும் தீநுண்மம் ஆகும். இந்நோய் ஆபிரிக்காவில் முதன்முதல் தோன்றியது என நம்பப்படுகின்றது. தற்பொழுது இந்நோய் அயனமண்டல அமெரிக்கா, ஆபிரிக்கா போன்ற பகுதிகளில் காணப்படுகின்றது, ஆனால் ஆசியாவில் தோன்றுவதில்லை.[2]\n\nடெங்கு காய்ச்சல் போன்று மஞ்சட் காய்ச்சல்த் தீநுண்மம் இரு காவி வட்டத்தைக் கொண்டுள்ளது: வனப்பகுதி, மக்கள் வசிக்கும் பகுதி. மஞ்சட் காய்ச்சல் வைரசை கொசுக்கள் காவுகின்றன, குறிப்பாக ஏடிசு எகிப்தி எனும் கொசு இனத்தின் பெண் கொசுவால், அது கடிக்கும் போது உமிழ்நீரை மனித உடலில் செலுத்துகையில் பரப்பப்படுகிறது. வனப்பகுதியில் வேறு கொசு இனங்கள் காவிகளாகவும் குரங்குகள் வழங்கிகளாகவும் உள்ளன, மக்கள் வசிக்கும் பகுதியில் முதன்மைக் காவியாக ஏடிசு எகிப்திக் கொசுவும் வழங்கியாக மனிதரும் உள்ளனர்.[3]\n\nஇக்காய்ச்சலில் உடல்வெப்பநிலை மிகையாகுவதுடன் குமட்டுதல், தலைவலி, நடுக்கம், முதுகுவலி போன்ற அறிகுறிகளும் தென்படும்.[3] சில நோயாளிகளில் இதன் விளைவு பாரதூரமாக இருக்கும், அவர்களில் கல்லீரல் கடுமையாகப் பாதிக்கப்பட்டு கல்லீரல் அழற்சி மற்றும் கல்லீரல் இழைய இறப்பு ஏற்படும், இதன் காரணமாக மஞ்சள் காமாலை ஏற்படும், இதுவே இந்நோய்க்குரிய பெயர்க்காரணம். இந்நோயில் கடுமையாக குருதிப்போக்கு ஏற்படுவதால் குருதிப்போக்குக் காய்ச்சல் வகைக்குள் இந்நோய் அடங்குகின்றது.\n"}
{"id": "150754", "url": "https://ta.wikipedia.org/wiki?curid=150754", "title": "ம. திருமலை", "text": "ம. திருமலை\n\nம. திருமலை என்பவர் தமிழறிஞர், பேராசிரியர், திறனாய்வாளர், எழுத்தாளர் மற்றும் சொற்பொழிவாளர் எனப் பன்முக ஆற்றல் கொண்டவராவார்.\n\nSection::::பிறப்பு.\nவிருதுநகர் மாவட்டம் அருப்புக்கோட்டை வட்டம் தும்முசினம்பட்டி எனும் கிராமத்தில் ம. திருமலை பிறந்தார்.\n\nSection::::கல்வி.\nஇவர் மதுரை மாவட்டம், சோழவந்தானில் பள்ளிப் படிப்பையும், மதுரைத் தியாகராசர் கல்லூரியில் தமிழில் இளங்கலை மற்றும் முதுகலைப் பட்டத்தினையும் பெற்றார். மதுரை காமராசர் பல்கலைக்கழகத்தின் தமிழியல் துறையில் செயகாந்தன், தகழி சிவசங்கரன் பிள்ளை நாவல்கள் ஒப்பாய்வு என்ற பொருளில் ஆய்வு செய்து முனைவர் பட்டம் பெற்றார்.\n\nSection::::பணி.\nமதுரை காமராசர் பல்கலைக்கழக தமிழியற் புலத்தில் உள்ள ஒப்பிலக்கியத்துறையில் விரிவுரையாளர், பேருரையாளர், பேராசிரியர், துறைத்தலைவர் எனப் பல்வேறு பொறுப்புகளை வகித்தார். பிப்ரவரி 10 2012 முதல் பிப்ரவரி 9 2015 வரை தஞ்சாவூர் தமிழ்ப் பல்கலைக்கழகத்தின் துணைவேந்தராகப் பணியாற்றியுள்ளார்.\n\n"}
{"id": "150757", "url": "https://ta.wikipedia.org/wiki?curid=150757", "title": "வீ. சு. சம்பத்", "text": "வீ. சு. சம்பத்\n\nவீரவள்ளி சுந்தரம் சம்பத் (பிறப்பு: 16 ஜனவரி, 1950) ஒரு இந்திய நிருவாகி, ஜூன் 10, 2012 முதல் இந்தியத் தலைமைத் தேர்தல் ஆணையராக பொறுப்பேற்க உள்ளார். 1973-ம் வருடம் முதல் இந்திய ஆட்சிப் பணி அலுவலராக இருக்கும் இவர், தமிழ்நாட்டிலுள்ள வேலூரைச் சேர்ந்தவர். இவர் இந்தியத் தேர்தல் ஆணையத்தில் 21 ஏப்ரல் 2009 முதல் பணியாற்றி வருகிறார். அதற்கு முன்பு இந்திய அரசின் எரிசக்தி மற்றும் ஆற்றல் துறையில் செயலாளராக பணிபுரிந்து வந்தார். ஜுன் 6, 2012 அன்று இந்தியக் குடியரசுத் தலைவர், பிரதிபா பாட்டில் முன்னிலையில் ச. யா. குரேஷிக்குப் பதிலாகத் தலைமைத் தேர்தல் அதிகாரியாகப் பொறுப்பு அளிக்கப்பட்டது. இவர் ஓய்வு பெறும் வரையில் 16 ஜனவரி 2015 (தன்னுடைய 65-வது அகவை வரையிலும்) இப்பதவியில் இருப்பார்.\n\n"}
{"id": "150758", "url": "https://ta.wikipedia.org/wiki?curid=150758", "title": "தமிழன்", "text": "தமிழன்\n\nதமிழன் என்ற தலைப்பிலுள்ள கட்டுரைகள்\n"}
{"id": "150760", "url": "https://ta.wikipedia.org/wiki?curid=150760", "title": "தமிழன் (திரைப்படம்)", "text": "தமிழன் (திரைப்படம்)\n\nதமிழன் (\"Thamizhan\") என்பது 2002ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் ஏ. மசிதின் இயக்கத்திலும் எஸ். ஏ. சந்திரசேகரின் திரைக்கதையிலும் விஜய்யை முதன்மைக் கதைமாந்தராகக் கொண்டு வெளிவந்துள்ளது.\n"}
{"id": "150764", "url": "https://ta.wikipedia.org/wiki?curid=150764", "title": "பத்ரி (2001 திரைப்படம்)", "text": "பத்ரி (2001 திரைப்படம்)\n\nபத்ரி (\"Badri\") என்பது 2001ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் பி. ஏ. அருண் பிரசாதின் இயக்கத்தில் விஜயை முதன்மைக் கதைமாந்தராகக் கொண்டு வெளிவந்துள்ளது.\n\nஇந்தத் திரைப்படம் தம்முடு என்ற தெலுங்குத் திரைப்படத்தைத் தழுவியே வெளிவந்துள்ளது.\n"}
{"id": "150766", "url": "https://ta.wikipedia.org/wiki?curid=150766", "title": "பிரம கீதை", "text": "பிரம கீதை\n\nபிரமகீதை என்பது தத்துவராயர் பாடிய நூல்களில் ஒன்று.\nகாலம் 15-ஆம் நூற்றாண்டு \n"}
{"id": "150772", "url": "https://ta.wikipedia.org/wiki?curid=150772", "title": "சசிவன்ன போதம்", "text": "சசிவன்ன போதம்\n\nசசிவன்ன போதம் என்பது தத்துவராயர் பாடிய மோகவதைப் பரணி நூலின் பகுதி. இது ஒரு பகுதி நூலே ஆயினும் தமிழில் வேதம் பயில விரும்புவோர் முதலில் பயிலும் நூலாக அமைந்துந்துள்ளது. எனவே இந்த நூல் பலமுறை அச்சிடப்பட்டுப் பலராலும் பயிலப்பட்டுவந்தது. இதன் காலம் 15-ஆம் நூற்றாண்டு.\n\nசசிவன்ன போதம் 110 தாழிசைபாடல்கள் கொண்டது. வடமொழி ‘சூதசங்கிதை’ நூலின் முத்தி காண்டத்தில் சொல்லப்படும் பொருளைத் தமிழிலுள்ள சசிவன்ன போதப் பகுதி விளக்குகிறது. 17-ஆம் நூற்றாண்டில் எழுதப்பட்ட விருதாசல புராணம் என்னும் நூலின் இறுதியில் சசிவன்ன சருக்கம் என்னும் பகுதி 30 பாடல்களில் அமைந்துள்ளது.\n\nSection::::சசிவன்னன் கதை.\nசசிவன்னன் கதையைப் பரமேசுரன் திருமாலுக்குச் சொன்னான். \n\nபாசுயெக்கியன் என்னும் அந்தணனின் மகன் சசிவன்னன். வெண்ணிற ஆடை உடையவன். எல்லாருக்கும் எல்லாக் கொடுமைகளையும் செய்துவந்தான். அதன் பயனாய் அவனைக் கொடிய நோய் பற்றிக்கொண்டது. பெரிதும் துன்பப்பட்டான். மகன் நிலை கண்டு தந்தை மனம் வருந்தினார். தந்தை மகனுக்கு நல்ல குருவைத் தேடினார். உமையம்மையைத் தன் மகனுக்கு அறிவு புகட்டும்படி வேண்டினான். உமை அறிவு புகட்ட, சசிவன்னன் திருந்தி நலம்பெற்றான்.\n"}
{"id": "150777", "url": "https://ta.wikipedia.org/wiki?curid=150777", "title": "பெருந்திரட்டு", "text": "பெருந்திரட்டு\n\nபெருந்திரட்டு என்பது தத்துவராயர் திரட்டிய ஒரு தொகுப்பு நூல். \nஎன்னும் இரண்டு நூல்கள் ஆசியர் சொரூபானந்தரின் ஆணைப்படி இவரால் திரட்டி உருவாக்கப்பட்டவை.\n\nSection::::பெருந்திரட்டு மேற்கோள் நூல்கள்.\nபெருந்திரட்டில் சேர்க்கப்பட்டுள்ள முன்னோர் நூல்கள்\n\nமுதலானவை\n"}
{"id": "150785", "url": "https://ta.wikipedia.org/wiki?curid=150785", "title": "வெளிமான் தேசியப் பூங்கா, வேளாவதர்", "text": "வெளிமான் தேசியப் பூங்கா, வேளாவதர்\n\nவெளிமான் தேசியப் பூங்கா (\"Blackbuck National Park, Velavadar\") இந்தியாவின் குசராத் மாநிலத்தில் உள்ள பவநகர் மாவட்டத்தில் உள்ள வேளாவதர் பகுதியில் அமைந்துள்ளது. இப்பூங்கா 1976-ஆம் ஆண்டு அமைக்கப்பட்டது. இது மாவட்டத்தலைநகரான பவநகரில் இருந்து 72 கிலோமீட்டர் தொலைவில் அமைந்துள்ளது. இதன் தெற்குப் பகுதியில் காம்பத் வளைகுடா அமைந்துள்ளது. இதன் பரப்பளவு 34.08 ச.கீ.மீ...\n"}
{"id": "150787", "url": "https://ta.wikipedia.org/wiki?curid=150787", "title": "பானுப்ரியா", "text": "பானுப்ரியா\n\n"}
{"id": "150790", "url": "https://ta.wikipedia.org/wiki?curid=150790", "title": "முதுமலை தேசியப் பூங்கா", "text": "முதுமலை தேசியப் பூங்கா\n\nமுதுமலை தேசிய பூங்கா அல்லது முதுமலை வனவிலங்கு காப்பகம் (\"Mudumalai National Park\") ஆனது தமிழ்நாட்டின் நீலகிரி மாவட்டத்தின் வடமேற்கில் கர்நாடகம் மற்றும் கேரள மாநில எல்லையில் அமைந்துள்ளது. 1940 இல் தொடங்கப்பட்ட இதுவே தென்னிந்தியாவின் முதல் வனக்காப்பகம் ஆகும். \n\nதொடக்கத்தில் 60 சதுர கிமீ பரப்பு கொண்டதாக இக்காப்பகம் இருந்தது. பின் 1956 ஆம் ஆண்டு 295 கிமீ ஆக விரிவுபடுத்தப்பட்டது. இது மேலும் விரிவுபடுத்தப்பட்டு தற்போதுள்ள 321 கிமீ பரப்பளவை அடைந்துள்ளது. மேலும் இந்த தேசியப் பூங்கா யுனெஸ்கோ அமைப்பால் உலகப்பாரம்பரியச் சின்னங்களில் ஒன்றாக அறிவிக்கப்பட்டுள்ளது\nSection::::வரலாறு.\nமுதுமலை சங்ககாலத்தில் முதிரமலை என வழங்கப்பட்டது. குமணன், இளங்குமணன் ஆகிய வள்ளல்கள் மன்னர்களாகவும் விளங்கி இந்த நிலப்பகுதியை ஆண்டுவந்தனர்.\n\nSection::::தேசிய வனப்பூங்கா.\nஇக்காப்பகத்தில் முதுமலை தேசிய வனப்பூங்கா 103 கிமீ பரப்பில் அமைக்கப்பட்டுள்ளது. \n\nSection::::இதன் தொடர்ச்சி.\nஇதன் தொடர்ச்சியாக கர்நாடகத்தில் பந்திப்பூர் தேசியப் பூங்காவும் கேரளாவில் வயநாடு வனவிலங்கு காப்பகமும் உள்ளன.\n\nSection::::யானைகள் முகாம்.\nமுதுமலை வனவிலங்கு காப்பகம் உதகமண்டலத்ததிலிருந்து மைசூர் செல்லும் சாலையில் உள்ளது. \n\nமோயாறு, இக்காப்பகத்தின் ஊடாக செல்லுகிறது. இங்குள்ள யானைகள் முகாம் பார்வையாளர்களைக் கவரும் ஒன்றாகும்.\n\nSection::::விலங்குகள்.\nயானை, காட்டெருமை, புலி, சிறுத்தை, கரடி, மான், பறக்கும் அணில், பெரிய இந்திய சிவப்பு அணில், காட்டு நாய், காட்டுப்பன்றி, முள்ளம்பன்றி, நரி, காட்டு முயல், முதலை, கீரி, கழுதைப்புலி, மலைப்பாம்பு போன்ற பல்வேறு வகையான விலங்குகள் இங்கு உள்ளன.\n\nSection::::பறவைகள்.\nமயில், பல்வேறு வகையான காட்டுக்கோழிகள், புறா, கழுகு, பருந்து, வல்லூறு போன்ற பல்வேறு வகையான பறவைகள் இங்கு உள்ளன.\n\nSection::::தாவரங்கள்.\nஇங்கு மூன்று வகையான காடுகள் காணப்படுகின்றன. அவை: \nஇந்த தேசியப் பூங்காவில் மழைப் பொழிவு அதிகமுள்ள மேற்குப் பகுதியில் ஈர இலையுதிர் காடுகளும், மழைப் பொழிவு குறைந்த கிழக்குப் பகுதியில் உலர் இலையுதிர் காடுகளும் காணப்படுகிறது.\n"}
{"id": "150796", "url": "https://ta.wikipedia.org/wiki?curid=150796", "title": "பானுப்ரியா (நடிகை)", "text": "பானுப்ரியா (நடிகை)\n\nபானுப்ரியா (தெலுங்கு: భానుప్రియ ) ஒரு இந்திய நடிகை. இவர் 1980 முதல் - 1993 வரை தமிழ், தெலுங்கு, கன்னடம், மலையாளம் உள்ளிட்ட மொழிகளில் முன்னணி நடிகையாகத் திகழ்ந்தார். இவர் 1990-களில் சில இந்தித் திரைப்படங்களிலும் நடித்துள்ளார்.\n\nSection::::ஆரம்ப காலம்.\nஆந்திரப் பிரதேசத்தில் உள்ள ராஜமுந்திரியில் ஜனவரி 15, 1966 வருடம் பிறந்த இவர், இளமைக் காலம் முதல் சென்னையில் வசித்து வருகிறார்.\n\nஇவருடைய தங்கை நிஷாந்தி, (சாந்திப்பிரியா) என அறியப்பட்ட இவர், பல திரைப்படங்களில் நடித்துள்ளார். நிஷாந்தி \"எங்க ஊரு பாட்டுக்காரன்\" (1988) திரைப்படம் மூலமாக பிரபலமானார். நிஷாந்தி 2002-ம் ஆண்டு தொலைக்காட்சித் தொடரான \"ஆர்யமான்\"-லும், நடித்தார். பானுப்ரியாவின் மற்றொரு தங்கையான ஜோதிப்ரியாவும் தொலைக்காட்சிகளிலும், திரைப்படங்களிலும் நடித்துள்ளார்.\n\nSection::::தொழில் வாழ்க்கை.\nபானுப்ரியா பல மொழிகளில் சுமார் 111-க்கும் மேற்பட்ட திரைப்படங்களில் நடித்துள்ளார். இவர் தெலுங்கில் 55 திரைப்படங்களிலும், தமிழில் 40-க்கும் மேற்பட்டத் திரைப்படங்களிலும், 14 இந்தித் திரைப்படங்களிலும் மற்றும் சில மலையாள மற்றும் கன்னடத் திரைப்படங்களிலும் நடித்துள்ளார்.\n\nஇவர் தன்னுடைய 17-வது வயதில் நடிக்க ஆரம்பித்தார். இவருடைய முதல் தமிழ்த் திரைப்படம், \"மெல்ல பேசுங்கள்\" 1983-ம் ஆண்டு வெளியானது. தெலுங்கில் இவர் நடித்த முதல் திரைப்படம் \"சித்தாரா\" (1983).\n\nபரத நாட்டியத்தில் சிறந்து விளங்கியதால், பெரும்பாலான இவருடையத் திரைப்படங்களில் நடனமாடும் கதாப்பாத்திரமாகவே அமைந்தது. இவருடைய நடிப்பும் நடனமும் சக கலைஞர்களால் பாராட்டப்பட்டது. இவர் தற்போது பல தொலைக்காட்சித் தொடர்களில் நடித்து வருகிறார். இவர் தன்னுடைய கண்களால் உணர்ச்சிகளை வெளிப்படுத்துவதில் சிறந்து விளங்கினார். அதன்காரணமாக இவருடைய ஐ-டெக்ஸ் (Eyetex) விளம்பரமானது மிகவும் பிரபலம்.\n\nSection::::சொந்த வாழ்க்கை.\nஅமரிக்காவைச் சேர்ந்த விருதுபெற்ற புகைப்படக்கலைஞரும், பிரபல பரதநாட்டிய கலைஞரான சுமதி கவுசலின் மகனுமான ஆதர்ஷ் கவுசல், என்பவரை பானுப்ரியா திருமணம் செய்து கொண்டார். இவர்களுக்கு ஒரு மகள் இருக்கிறாள். தற்போது சென்னையில் வசித்து வருகின்றனர்.\n\n\n"}
{"id": "150806", "url": "https://ta.wikipedia.org/wiki?curid=150806", "title": "நிதியாண்டு", "text": "நிதியாண்டு\n\nநிதியாண்டு எனப்படுவது, வணிகத்திலும் இன்ன பிற அமைப்புகளிலும் வருடாந்திர நிதிநிலையை கணக்கீடு செய்யப் பயன்படும் காலகட்டமாகும். கணக்கு வைப்பு மற்றும் வரிவிதிப்பு முறைகளைக் கட்டுப்படுத்தும் சட்டங்கள், ஒவ்வொரு 12 மாதத்திற்கும் நிதிநிலை அறிக்கைகளை தயாரிக்க வலியுறுத்துகின்றன. நிதியாண்டு எனப்படுவது நாட்காட்டி வருடமாக இருக்கவேண்டும் என்பதில்லை; வெவ்வேறு நாடுகளில் மாறுபடுகின்றன. வணிகவகையைப் பொருத்தும் நிதியாண்டு காலகட்டம் வேறுபடலாம். வருமான வரி அறிக்கையை தாக்கல் செய்யவும் நிதியாண்டே பெரும்பாலும் உபயோகப்படுத்தப்படுகிறது.\n"}
{"id": "150808", "url": "https://ta.wikipedia.org/wiki?curid=150808", "title": "குறுந்திரட்டு", "text": "குறுந்திரட்டு\n\nகுறுந்திரட்டு என்னும் நூல் தன் பெருந்திரட்டு என்னும் நூலிலிருந்து தத்துவராயர் திரட்டிய ஒரு தொகுப்பு நூல். \nசந்தான குரவர்\n"}
{"id": "150810", "url": "https://ta.wikipedia.org/wiki?curid=150810", "title": "காளான் நஞ்சாதல்", "text": "காளான் நஞ்சாதல்\n\nநச்சாகும் காளான் (இது மைசெட்டிசம் (mycetism) என்றும் அழைக்கப்படும்) என்பது சிலவகைக் காளான்களில் இருக்கும் நச்சுப்பொருள்கள் உடலுக்குத் தீங்கு விளைவிப்பதைக் குறிக்கும். இதன் அறிகுறிகளும் விளைவுகளும் உணவுச்செரிமான (சமிப்பாடு) இடையூறுகள் ஏற்படுவதில் இருந்து இறந்து போவது வரை கடுமை நிறைந்ததாக இருக்கும். காளானில் இருக்கும் நச்சுப்பொருள்கள் காளானின் உயிரணுக்களின் வழி நடைபெறும் இரண்டாம்நிலை வளர்சிதைமாற்றங்களின் விளைவால் உருவாவன. மிகப்பெரும்பாலான காளான்கள் நஞ்சாகும் சூழல்கள், மக்கள் சரிவர அடையாளப்படுத்தி எடுத்துப் பயன்படுத்தாமையாலேயே நிகழ்வன. உண்ணக்கூடிய காளான் வகை போலவே சில உண்ணக்கூடாத நச்சுத்தன்மை கொண்ட காளான்கள் உள்ளன. உணவுக்காகக் காளான் பறிப்பவர்கள், அல்லது எடுப்பவர்கள்கூட பிழை செய்ய நேரிடும்.\n\nநச்சுத்தன்மையான காளான்களால் துன்பப்படாமல் இருக்க, உண்ணக்கூடிய நல்ல காளான்களைப் பறிப்பாளர்கள், அதேபோல் தோற்றம் அளிக்கும் நச்சுக் காளான்களையும் நன்கு அடையாளம் காணப் பழகவேண்டும். மேலும் உண்ணக்கூடிய காளான்களுக்கும் அவற்றை உணவாகச் சமைக்கும் முறையைப் பொறுத்தும் நஞ்சாகும் தன்மை இருக்கும். மேலும் இந்த நஞ்சாகும் தன்மை, உண்ணக்கூடிய தன்மை, புவியிட அமைப்பைப் பொறுத்தும் அமையும்\n\nSection::::மக்கள் மரபு அறிவு.\nநஞ்சாகும் காளான் பற்றி நிறைய அவ்வவ் நாட்டார்கள் பல கருத்துகளை மரபாகக் கொண்டு இருக்கின்றனர்\nபெரும்பாலும் நஞ்சாகும் காளான்களை அடையாளப்படுத்த பொதுவான சிறப்புக் குறிப்புகள் ஏதும் இல்லை. மரபுவழி அறிவும் உறுதியுடையதாகக் கொள்ள முடியாது, ஏனெனில் இதுவே பல முறை நஞ்சாகி சிக்கல் தந்துள்ளது. \nமரபறிவில் தரப்படும் விதிகளின் \"போதாமைகளுக்கு\" சில எடுத்துக்காட்டுகள்:\n\n\nபெரும்பாலும் நஞ்சாகும் அல்லது உள்ளத்துள் மாய உருக்காட்டுந்தன்மை ஊட்டுவன (hallucinogenic) பளிச்சென்ற சிவப்பு நிறத்திலோ மஞ்சள் நிறத்திலோ இருப்பது உண்மையேயானாலும், மிகவும் நச்சுத்தன்மை கொண்ட அமானிட்டா (Amanita) இனத்தைச் சேர்ந்த பல காளான்கள் வெள்ளை நிறத்தில் காணப்படுகின்றன. அமெரிக்காவில், கிழக்கிலும் மேற்கிலும் காணப்படும் \"அமானிட்டா பைசிப்போரிகெரா\" (Amanita bisporigera), \"அமானிட்ட ஓக்ரியேட்டா\"(A. ocreata) போன்றவை பார்க்க வெள்ளையாய் இருந்தாலும் மிகவும் நச்சுத்தன்மை உடையவை. பளிச்சென்ற நிறமுடைய சில காளான்கள் உண்ணக்கூடியவையாகவும் உள்ளன (பொற்கிண்ண \"நாய்க்குடை\"(chanterelles), \"அமானிட்டா சீசரே\" (Amanita caesarea), போன்றவை), ஆனால் பெரும்பாலான நச்சுக்காளான்கள் வெள்ளை அல்லது மங்கிய பழுப்புநிறம் உடையதாக உள்ளன.\n\n\nமுதுகெலும்பில்லா விலங்குகளுக்கு நஞ்சாக இல்லாத காளான்கள் மாந்தர்களுக்கு மிகவும் நஞ்சுடையதாகவும் இருக்க முடியும்; எடுத்துக்காட்டாக \"இறப்புக்குப்பி\" (death cap) என்று பொருள்பட ஆங்கிலத்தில் சுட்டப்பெறும் அமானிட்டா ஃபால்லாய்டு (Amanita phalloides] இறப்பு ஏற்படுத்தவல்லது, ஆனாலும் இவற்றில் பூச்சிகளும் புழுக்களும் இருக்கும்.\n\n\nஇன்று அறியப்பட்ட காளான் நச்சுப்பொருள்களில் எவையும் வெள்ளியோடு வேதிவினை கொள்வதை அறியவில்லை.\n\n\nஇறப்புதரும் நச்சுத்தன்மை கொண்ட அமானிட்டா இனக் காளான்களை உண்டவர்கள் நல்ல சுவையுடன் இருந்ததாகவே அறிவித்தனர்.\n\n\nஉண்ணக்கூடாத சில காளான்களைத் தக்கவாறு சமைத்தபின் அவை தீங்கிழைப்பது குறையும் அல்லது இல்லாது போகும் எனினும், பல நச்சுப்பொருள்களை நச்சுத்தன்மை நீக்கியதாக ஆக்க முடியாது. பல \"மைக்கோடாக்ஃசின்\" எனப்படும் காளான் நச்சுப்பொருள்கள் வெப்பத்தால் சிதைவன அல்ல, ஆகவே சமைப்பதால் அந்த நச்சுப்பொருள்கள் வேதிவினைப்படி பகுக்கப்படுவதில்லை. இதற்கு உதாரணம், இறப்புக்குப்பி (\"death cap\") என்பதில் இருந்தும் மற்ற அமானிட்டா இனக் காளான்களில் இருந்தும் பெறும் ஆல்ஃபா-அமானிட்டின் (α-amanitin) என்னும் நச்சுப்பொருள் (இது வெப்பத்தால் வேதியியல் சிதைவு பெறுவதில்லை).\n\n\nபல இலாவோ மக்கள் இத்தகைய மரபு அறிவால் பெரும்பாலும் நச்சு இருசுலா (Russula) வகையாக இருக்ககூடும் என்று கருதப்படும் காளானை உண்டு துன்புற்றனர், ஒரு பெண் தன் உயிரை இழந்தார்\n\nSection::::நச்சுக்காளான்களை இனங்காணும் பொதுவான முறைகள்.\nசாதாரணமாகக் காளான் குழல் வடிவ மெல்லிய இழைகளால் உருவாகியிருக்கும். சிலவற்றில் குறுக்கு இழைகள் உருவாகியிருக்கும்.மேலும்,\n\nSection::::காளான் நஞ்சாகும் காரணங்கள்.\nபல ஆயிரம் காளான்கள் உலகில் இருந்தாலும், அவற்றுள் 32 மட்டுமே உயிரிழப்புக்குக் காரணமாயின; மேலும் 52 வகைகளில் குறிப்பிடத்தக்க பல்வேறு நச்சுப்பொருள்கள் இருப்பனவாகக் கருதுகின்றனர். மிகப்பெரும்பாலும், காளான் நஞ்சு, உயிரிழப்பை ஏற்படுத்துவன அல்ல, ஆனால் காளான் நஞ்சால் ஏற்பட்ட பெரும்பான்மையான உயிரிழப்புகள் அமானிட்டா ஃபால்லாய்டு (Amanita phalloides) என்னும் வகையால்தான்.\nபெருன்மையான நஞ்சாகித் துன்புற்ற நிகழ்ச்சிகள், காளான்களைத் தவறாக அடையாளம் கண்டதாலேயே நிகழ்ந்தன எனலாம். இந்த நஞ்சுத் தாக்குதலுக்கு உள்ளானவர், பெரும்பாலும் புவியின் ஓரிடத்தில் தான் பெற்ற மரபு அறிவைக் கொண்டு இன்னொரு பகுதியில் பயன்படுத்தும் போது ஏற்படும் பிறழ்வால் ஏற்படுகின்றது அமானிட்டா ஃபால்லாய்டு பார்ப்பதற்கு ஓர் ஆசிய வகையான காளானாகிய வோல்வாரியெல்லா வோல்வோசியா (Volvariella volvacea) போல் இருப்பதால் இப்படி அடிக்கடி நேர்வதுண்டு. குறிப்பாக முதிராத நிலையில் இரண்டுமே வெளிறிய நிறத்தில் இருப்பவை, மூடுறையுடனும் (univeral veil) இருக்கும்.\n\nஅமானிட்டாக்களை மற்ற இன காளான்களோடு குழப்பிக் கொள்ள இயலும், குறிப்பாக அவை முற்றிலும் முதிராத நிலையில். ஒரு முறை இவற்றை கோப்ரினசு கோமாட்டசு (Coprinus comatus) என்பதோடு தவறாக அடையாளப்படுத்தப்பட்டது.\n\n"}
{"id": "150813", "url": "https://ta.wikipedia.org/wiki?curid=150813", "title": "குலோத்துங்கச் சோழப்பட்டினம்", "text": "குலோத்துங்கச் சோழப்பட்டினம்\n\nகுலோத்துங்கச் சோழப்பட்டினம் என்பது பாண்டியர் நாட்டுத் துறைமுகப் பட்டினங்களுள் ஒன்று. இது கி.பி. 1090 - 1271 வரை அதிகம் அறியப்பட்டத் துறைமுகமாக விளங்கிற்று. சிலர் இது பிற்காலப்பாண்டியர்களின் பவித்ரமாணிக்கப்பட்டினம் என்று கூறுவர். இது குலோத்துங்கச் சோழன் காலத்தில் பாண்டி நாட்டில் உருப்பெற்றிருந்தாலும் சிலர் மகாவம்சம் கூறும் கோட்டைகள் சூழ்ந்த பராக்கிரம்மன் பாண்டியப்பட்டினம் பிற்பாடு குலோத்துங்கன் காலத்தில் இப்பெயர் பெற்றதாகக் கூறுவர்.\n\n\n\n"}
{"id": "150821", "url": "https://ta.wikipedia.org/wiki?curid=150821", "title": "தமயந்தி", "text": "தமயந்தி\n\nதமயந்தி இந்து தொன்மக் கதைகளில் வரும் ஒரு பெண். இவர் விதர்ப நாட்டின் இளவரசி. இவர் நிசாத நாட்டின் இளவரசனான நளனை மணந்தார். இவர்களது கதை மகாபாரதத்தின் ஒரு கிளைக் கதையாகும். நள தமயந்திக்கு இரு குழந்தைகள் இருந்தனர். இக்கதையில் தமயந்தி ஒரு பேரழகியாக கூறப்பட்டுள்ளார். நள தமயந்தியின் கதையைக் கருவாகக் கொண்டு தமிழில் புகழேந்திப் புலவரால் இயற்றப்பட்ட நூல் நளவெண்பா.\n"}
{"id": "150824", "url": "https://ta.wikipedia.org/wiki?curid=150824", "title": "இரேவதி", "text": "இரேவதி\n\nஇரேவதி இந்துத் தொன்மக் கதைகளின் படி கக்குத்மி அரசனின் மகளும் பலராமரின் மனைவியும் ஆவார். இவரது பெயர் மகாபாரதம், பாகவத புராணம் முதலியவற்றில் இடம்பெற்றுள்ளது.\n"}
{"id": "150825", "url": "https://ta.wikipedia.org/wiki?curid=150825", "title": "உருக்மி", "text": "உருக்மி\n\nஉருக்மி மகாபாரதக் கதையின் படி விதர்ப நாட்டின் அரசன். இவர் பீசுமகனின் மகனும் உருக்மணியின் அண்ணனும் ஆவார். இவர் தனது தங்கையை செடி அரசன் சிசுபாலனுக்கு மணமுடிக்க எண்ணியிருந்த வேளையில் கிருட்டிணன் உருக்மணியைக் கவர்ந்து சென்று மணந்துகொண்டார். எனவே உருக்மி கிருட்டிணனுடன் போரிட்டுத் தோற்றார். கிருட்டிணன் உருக்மியைக் கொல்ல முனைகையில் உருக்மணி தனது அண்ணனை விட்டுவிடுமாறு கிருட்டிணனிடம் கேட்டக் கொண்டதால் இவரை விட்டுவிட்டார். எனினும் தோற்றதால் மொட்டையடித்துக் கொள்ள வேண்டும் என்று கட்டளையிட்டார்.\n\nஉருக்மி இதன் பின்னர் தனது தலைநகரான குந்தினாபுரிக்குத் திரும்பவே இல்லை. அவர் போசக்கதா என்னும் புதிய தலைநகரை உருவாக்கி அங்கிருந்து நாட்டை ஆண்டார். பின்னாளில் அவர் கிருட்டிணனிடம் நட்புக் கொண்டார். எனினும் பாரதப் போரின் போது இவரை அருச்சுனனோ துரியோதனனோ கூட்டாளியாக ஏற்காததால் இவர் அப்போரில் நடுநிலைமை வகித்தார்.\n\nSection::::குடும்பம்.\nருக்மியின் தந்தை விதர்ப்ப நாட்டின் மன்னர் பிஷ்மகர்,தங்கை ருக்மணி,மகள் ருக்மாவதி,பேத்தி ரோசனா ஆவார்கள்\n\nSection::::கிருஷ்ணருடன் பகை.\nதனது தங்கை ருக்மணியை தன் நண்பனான சேடி நாட்டு அரசன் சிசிபாலனுக்கு மணமுடிக்க எண்ணி தன்னேற்பு விழாவுக்கு ஏற்பாடு செய்கிறார் ருக்மி,கண்ணன் கதைகள் முலம் அவனை அறிந்து கண்ணன்மீது காதல்கொண்ட ருக்மணி,சிசுபாலனுடனான திருமணத்தை வெறுக்கிறாள்,உத்தவன் என்ற அந்தணர் மூலம் தன் காதல் கடிதத்தை கிருஷ்ணருக்கு அணுப்பி தன்னை கவர்ந்து செல்லுமாறு கண்ணனிடம் வேண்டுகிறாள்.திருமணத்திற்கு முன் பார்வதி தேவி ஆலயத்திற்கு தனியே வழிபட வரும் ருக்மணியை தன் தேரில் வந்து கண்ணன் கவர்ந்து செல்கிறார்,சுயம்வரத்தில் கலந்து கொண்ட மன்னர்கள் அனைவரும் கண்ணனை தாக்குகின்றனர்,அங்கு வந்த பலராமர் கண்ணனை விரைந்து செல்ல சொல்லி,மன்னர்களை தானே எதிர்த்து போரிட்டு வெல்கிறார்.\nருக்மி மட்டும் கண்ணனை தொடர்ந்து சென்று தாக்குகிறார்,இருவரின் சமரில் கண்ணன் வெல்கிறார்,ருக்மியை கொல்ல செல்லும் போது,தன் அண்ணனை உயிரோடு விட்டுவிடும் படி கூறுகிறாள் ருக்மணி,கண்ணனும் ருக்மியை கொல்லாமல் விடுகிறார்,ஆனால் வென்றதன் அடையாளமாய் அவன் தலைமுடியை மழித்துவிடுகிறார்,இதனால் அவமானம் அடையும் ருக்மி ,இனி தான் தன் தலை நகர் குந்தினாபுரிக்கு கண்ணனை வெல்லாமல் திரும்பமாட்டேன்,அதுவரை இவ்விடத்திலே இருப்பேன் என்று வஞ்சினம் உரைத்து தான் தோற்ற இடத்திலே போஜக்கதா என்னும் புது நகரொன்றை உருவாக்கிக்கொள்கிறார்\n\nSection::::ருக்மியின் வில்.\nருக்மியின் வில்லின் பெயர் விஜயம்(கர்ணருடைய வில்லும் விஜயம்)ஆகும்.அது இமய மலையில் வாழும் கிம்புருஷரும் ருக்மியின் ஆசானுமான துரோணர்(இவர் வேறு) ருக்மிக்கு கொடுத்த பரிசாகும்,மானுடர்களின் வில்லில் முழு உலகையும் வெல்லகூடியது முன்று முதலாவது கண்ணனின் சாரங்கம்,அடுத்து அர்ஜுனனின் காண்டீபம்,மூன்றாவது ருக்மியின் விஜயம்,அர்ஜுனனுடன் பேசும் ருக்மி”இந்த வில்லினை கொண்டு உன் எதிரி பிஷ்மர்,துரோணர்,கிருபர்,கர்ணன் யாரவது ஒருவரை கொன்று வெற்றியை உனதாக்குவேன் என்கிறார்.\n\nSection::::குருஷேத்திர போர்.\nகண்ணனின் எதிரி என்பதால் பாண்டவர்ககள் போரில் ருக்மியின் உதவி தங்களுக்கு தேவையில்லை என்று ருக்மியை புறக்கணிக்கின்றனர்,பாண்டவர்களே ஏற்காத உங்களை நாங்களும் ஏற்க்மாட்டோம் என்று கௌரவர்களும் ருக்மியை நிராகரிக்கின்றனர்.போரில் பங்கேற்காமல் தன் நாட்டுக்கு திரும்புகிறார் ருக்மி,குருஷேத்திர போரில் பங்கேற்றாதத மன்னர்கள் இருவர் மட்டுமே ,நிராகரிக்கபட்ட ருக்மியும்,போரின் இரு தரப்பும் தனக்கு வேண்டியவர்கள் என்பதால் போரிலிருந்து ஒதிங்கிய பலராமரும் மட்டுமே,ஏனைய பாரதத்தின் மன்னர்கள் அனைவரும் போரில் பங்கேற்றனர் \n\nSection::::இறப்பு.\nருக்மியின் மகள் ருக்மாவதியை சுயம்வரத்தில் வென்று மணமுடிக்கிறார் கிருஷ்ணனின் மகன் பிரத்தியுமனன்,தன்னை எதிர்த்தவர்களை விழ்த்தி துவாரகை சென்று சேர்கிறார் பிரத்தியுமனன்,இவர்களின் மகனும் கண்ணனின் பேரனுமான அனிருதனுக்கு ருக்மியின் பேத்தியான ரோசனாவுக்கும் திருமண விழா போஜகடத்தில் நடைபெறுகிறது,தன் தங்கைக்காக அத்திருமணத்திற்கு சம்மதிக்கிறார் ருக்மி.\nகிருஷ்ணன்,பலராமர்,ருக்மணி முதலான கண்ணனின் மனைவிமார்கள்,பிரத்துயுமனன் தலைமையிலான கண்ணனின் பிள்ளைகள் என அனைவரும் திருமணத்திற்கு வருகை புரிகின்றனர்,\nதிருமணத்திற்கு பிறகு கலிங்க மன்னன் ஒருவன் யாதவர்களை பழிவாக தான் உதவுவதாக ருக்மியிடம் சொல்கிறான்,அதன் படி பலராமருடன் ருக்மி பகடையாட்டம் ஆடுகிறார்\nமுதலில் நூறு பொற்காசுகள் பணயமாக வைத்து விளையாடபடுகிறது,முதல் ஆட்டத்தில் பலராமர் தோற்கிறார்,பின் ஆயிரம் பொற்காசுகள்,அடுத்து பத்தாயிரம் பொற்காசுகளை வைத்து ஆடியும் பலராமர் தோற்கிறார்,ஏளனம் செய்ய கலிங்க மன்னன் பலராமரை நோக்கி தன் பற்களை காட்டி சிரிக்கிறான்,பலராமரால் கோபத்தை கட்டுபடுத்தமுடியவில்லை\nஅடுத்து ஒரு லட்சம் பொற்காசுகள் வைத்து விளையாடபடுகிறது,அதி; பலராமர் வெற்றிபெறுகிறார்,ஆனால் ருக்மி தான் வெற்றி பெற்றதாக கூறுகிறார்,கலிங்கமன்னனும் அதையே கூறுகிறான்,அமைதிகாத்த பலராமர் அடுத்து பத்துலட்சம் பொற்காசுகள் வைத்து விளையாடுகிறார்,அதிலும் பலராமர் வெல்கிறார்,மீண்டும் ருக்மி பலராமர் தோற்றதாக அறிவிக்கிறார்,அப்பொழுது அசரிரீ ஒன்று”கடந்த இரு ஆட்டங்களாய் பலராமர் வென்றதே உண்மை,ருக்மி உரைப்பது முழு பொய் “என்கிறது.அதை கேட்காத ருக்மி பலராமரை இழிந்துரைக்கிறார்”மாடு மேய்த்து காடுகளில் சுற்றிதிரியும் உங்களுக்கு பகடையை பற்றி என்ன தெரியும்?பகடையாட்டமும்,போரும் க்ஷத்தியர்களுக்குடையது,உங்களுக்கானது அல்ல”என்று திட்டுகிறார்.ருக்மியின் சொல்லால் பொறுமை இழந்த பலராமர் தன் கதாயுதத்தால் ருக்மியின் மண்டையை பிளந்து கொல்கிறார்,இதனால் பயந்து ஓடிய கலிங்க மன்னனைபிடித்து வந்து தன்னை பார்த்து சிரித்த பற்கள் அனைத்தையும் பிளந்து விடுகிறார்,தன் மைத்துனன் இறந்தவுடன் தன் அண்ணன் பலராமர் பக்கம் பேசுவதா அல்லது மனைவி ருக்மணிக்காக பேசுவதா என்று எண்ணி கிருஷ்ணர் அமைதியாய் இருந்துவிடுகிறார்\n"}
{"id": "150830", "url": "https://ta.wikipedia.org/wiki?curid=150830", "title": "கடல் கொள்ளை", "text": "கடல் கொள்ளை\n\nகடல் கொள்ளை (ஆங்கிலம்: Piracy; கடற்கொள்ளை) என்பதைக் கடலில் நடத்தப்படும் ஒரு கொள்ளை என்றோ குற்றச்செயல் என்றோ கூறலாம். இந்தச் சொல் நிலத்திலோ காற்றிலோ பெரும் நீர்ப்பரப்பிலோ அல்லது கடற்கரையிலோ நிகழும் செயல்பாடுகளுக்கும் பொருந்தும். இது பொதுவாக ஒரே கலத்தில் பயணம் செய்யும்போது தீயவர் செய்யும் குற்றச்செயல்பாடுகளைக் குறிப்பதில்லை. (எ.கா. ஒரு பயணி தனது சக பயணியிடமிருந்து பொருட்களைத் திருடுவது). இந்தச் சொல் அவ்விடத்திற்குச் சொந்தமற்றவர்கள் ஓரிடத்தில் நிகழ்த்தும் குற்றச்செயல் பற்றியது ஆகும்.\n\nகொள்ளை (கடற்கொள்ளையையும் சேர்த்து) என்பது பன்னாட்டு நடைமுறைச் சட்டத்தில் (customary international law) அதே பெயரில் குற்றம் என நடைமுறையிலுள்ளது. மேலும், நகர விதிகளிலும், பல மாகாணங்களிலும் இது பல குற்றங்களுடன் சேர்ந்து கொள்ளை என்ற பெயரில் குற்றமாக இருக்கிறது. இது தனியார்க்கொள்ளையிலிருந்து (privateering) வேறுபடுத்தப்பட வேண்டும். ஏனெனில் தனியார்க் கப்பல்கள் தேசிய நிர்வாகத்தால் அங்கீகரிப்பட்டவை, எனவே அவற்றுக்குப் பிற நாட்டினருடன் போர் போன்ற செயல்பாடுகளில் ஈடுபட உரிமைகள் உண்டு. தனியார்க்கொள்ளை வணிகச் சோதனையாகக் (commerce raiding) கொள்ளப்பட்டு வெஸ்ட்ஃபாலியா அமைதி ஒப்பந்தங்களின் (Peace of Westphalia, 1648) விதிகளிலிருந்து விலக்கிக்கொள்ளப்பட்டது.\n\nகடற்கொள்ளையில் ஈடுபட்டுள்ளவர்கள் கடற்கொள்ளையர்கள் (கடல் கொள்ளையர்கள்) என்று அழைக்கப்படுகின்றனர். வரலாற்றில் குற்றம் புரிந்த கடற்கொள்ளையர்கள் இராணுவத்தினரால் கைது செய்யப்பட்டு இராணுவ விதிகளின்படி தண்டிக்கப்பட்டனர்.\n\n21ஆம் நூற்றாண்டில், பன்னாட்டுச் சமூகம் கடற்கொள்ளையர்களைச் சட்டத்தின் முன் கொண்டுவருவதில் பல சிக்கல்களைச் சந்தித்து வருகிறது.\n\nSection::::சொற்பிறப்பியல்.\n\"Pirate\" என்ற ஆங்கிலச் சொல்லானது இலத்தீன் மொழிச்சொல்லான \"pirata\" என்பதிலிருந்தும், கிரேக்க மொழியின் \"கொள்ளையன்\" எனும் பொருள்படும் \"πειρατής\" (\"பெய்ராடீஸ்\") என்பதிலிருந்தும் வந்தது. இது முறையே \"முயற்சி, உணர்தல்\" எனப் பொருள்படும் .\"πεῖρα\" (\"பெய்ரா\") கொண்ட \"நான் முயல்கிறேன்\" என்று பொருள்படும் \"πειράομαι\" (பெய்ராஒமை) என்பதிலிருந்து வந்தது. இந்தச் சொல் \"peril\" என்பதற்கு இணைச்சொல்லாகும் (cognate).\n\nகடற்கொள்ளையர் எனும் தமிழ்ச்சொல்லானது கடல், கொள்ளையர் என்ற இரு பெயர்ச்சொற்கள் இணைந்து உருவானதாகும். இதைப் பிரித்துக் கடல் கொள்ளையர் என்றோ இணைத்துக் கடற்கொள்ளையர் என்றோ சொல்லலாம்.\n\nSection::::இடஞ்சார்ந்த வரலாறு.\nSection::::ஐரோப்பாவிலும் மத்திய தரைக்கடலிலும்.\nSection::::பண்டைய வழித்தோன்றல்கள்.\nபெருங்கடல்கள் வணிகத்திற்காகப் பயன்படுத்தப்பட்டுக்கொண்டிருக்கப்படும் வரை கடற்கொள்ளை தொடரும் என ஊகிப்பது காரணமுடைய ஒன்றாகிறது. ஆவணப்படுத்தப்பட்ட முதல் கடற்கொள்ளைகள் கி.மு. 14ஆம் நூற்றாண்டில் ஏய்ஜீன்களைப் பயமுறுத்திய கடல் மக்களிடமிருந்து (Sea Peoples) தொடங்குகிறது. இவர்கள் அந்தக்காலகட்டத்தில் பொதுவான உடைவாள் (cutlass) எனப்படும் ஒரு வகை வாளைப் பயன்படுத்தினர். மரபார்ந்த பண்டையகாலத்தில் (Classical Antiquity) இல்லிரியரும் (Illyrians) டைர்ரெனியரும் (Tyrrehnians) கிரேக்கரும் உரோமானியரும் கடற்கொள்ளையர்களாகக் கருதப்பட்டனர். ஒரு சில கடற்பயணங்களின்போது ஃபீனிசியரும் (Phoenicians) சிறுவர் சிறுமியரைக் கடத்தி அடிமைகளாக விற்றுக் கடற்கொள்ளையை அரங்கேற்றினர்.\n\nகி.மு. 3ஆம் நூற்றாண்டில் ஒலிம்பஸ் நகரின் மீது (அனத்தோலியாவிலுள்ள நகரம்) கடற்கொள்ளையர்கள் நடத்திய தாக்குதல் அங்கு ஏழ்மையைக் கொண்டுவந்தது. பண்டைய கடற்கொள்ளையர்களுள் இல்லிரியரே மிகவும் புகழ்பெற்று விளங்கினர். இவர்கள் பால்கன் தீபகற்பத்தில் வாழ்ந்துவந்தனர். தொடர்ந்து அட்ரியாட்டியக் கடலில் பயணம் மேற்கொண்டதால் உரோமக் குடியரசுடன் பல சிக்கல்களுக்கு இவர்கள் ஆளாயினர். இந்தச் சிக்கல் கி.மு. 168இல் உரோமானியர் இல்லிரியாவை வென்று தங்கள் இடமாக ஆக்கியதோடு முடிவுக்கு வந்தது.\n\nகி.மு. 1ஆம் நூற்றாண்டின்போது, அனடோலியக் கடற்கரைகளில் கடற்கொள்ளையர்கள் இருந்துவந்தனர். இவர்கள் உரோமப் பேரரசின் கிழக்கத்திய மத்திய வணிகத்தை அச்சுறுத்தி வந்தனர். கி.மு. 75இல் ஏய்ஜீன் கடல் வழியான பயணத்தின் போது ஜூலியஸ் சீசர் கிலிகியக் (Cilicia) கடற்கொள்ளையர்களால் கடத்தப்பட்டு ஃபார்மகுசாவின் ஒரு சிறுதீவான டோடென்கேனெசில் சிறைவைக்கப்பட்டார். சீசர் அடிமையாக இருந்தபோதும் கூட தனது மேன்மையையும் மகிழ்ச்சியையும் கொண்டவராக இருந்தார். கடற்கொள்ளையர்கள் அவருக்கு 20 டேலன்ட்கள் தங்கத்தைப் பிணையத் தொகையாக வைக்க முடிவெடுத்தனர். ஆனால், சீசர், தான் 50 டேலன்ட்களுக்கு மதிப்புடையவன் என்று கூறவே அதன்படி அவர்கள் பிணையத்தொகையையும் உயர்த்தி 50 டேலன்ட்கள் ஆக்கினர். பிணையத்தொகை கட்டப்பட்டு சீசர் விடுவிக்கப்பட்ட பின்னர், அவர் ஒரு கடற்படையைக் (fleet) கொண்டுசென்று கடற்கொள்ளையர்களைக் கைப்பற்றி அவர்களைச் சிலுவையில் அறைந்தார். (crucified)\n\nஇறுதியில் கிரேக்க அமைச்சரவை (Senate) கடற்கொள்ளையை எதிர்கொள்வதற்கான அதிகாரங்களை (காபினியச் சட்டம்) கி.மு. 67இல் பாம்பிக்கு வழங்கியது. சில மாதங்கள் தொடர்ந்த கடல்வழிச் சண்டையைத் தொடர்ந்து கடற்கொள்ளையர்களால் இருந்த ஆபத்தைக் களைந்தார்.\n\nகி.பி. 258க்கு முன்னரே கொத்திக்-ஹெருலிக் (Gothic-Herulic) கடற்படையொன்று கருங்கடலிலும் மர்மரா கடலிலும் இருந்த நகரங்களைச் சூறையாடியது. ஏய்ஜீன் கடற்கரை நகரங்களும் இதேபோன்றதொரு தாக்குதலைச் சில ஆண்டுகள் கழித்து சந்தித்தன. கி.பி. 264இல் கொத்திக் படையினர் காலட்டியாவையும் காப்படோசியாவையும் அடைந்து பின்னர் சைப்ரசிலும் கிரீட்டிலும் காலடி பதித்தனர். இந்தச் செயல்பாட்டின்போது அதிக அளவிலான கொள்ளைப் பொருள்களை எடுத்துக்கொண்டும் பல்லாயிரக்காணவர்களைப் பிணைக்கைதிகளாகவும் பிடித்துக்கொண்டும்.\n\nகி.பி. 286 இல் ஆர்மோரிக்கா கடற்கரையையும் பெல்ஜிக் கால் கடற்கரையையும் சூறையாடிவந்த பிராங்கியர்களையும் (Frankish) சாக்சனரையும் (Saxon) ஒழித்துக்கட்ட காலியத் தோன்றல் கொண்ட (Gaulish origins) உரோமானிய இராணுவத் தளபதி காராசியஸ் \"கிளாசிஸ் பிரிட்டானிக்கா\" என்றழைக்கப்பட்ட பண்டைய உரோமக் கடற்படைக்குத் தளபதியாக நியமிக்கப்பட்டார்.\n\nபிரித்தானியாவிலுள்ள உரோமானிய மாகாணத்தின் புனித பாட்ரிக் (Saint Patrick) கைப்பற்றப்பட்டு ஐரியக் கடற்கொள்ளையர்கள் அடிமைப்படுத்தப்பட்டனர்.\n\nமுன்னதாக பாலினேசிய வீரர்கள் கடலோரங்களிலும் ஆற்றோரங்களிலும் இருந்த சிற்றூர்களைத் தாக்கினர். அவர்கள் கடலை அவர்களது அடித்துவிட்டு-ஓடும் உத்திக்குப் (hit-and-run tactics) பயன்படுத்தினர் - சண்டை அவர்களுக்கு எதிராக திரும்பினால் பாதுகாப்பாக இருப்பதற்கான ஓரிடமாகவே அவர்கள் கடலைப் பயன்படுத்தினர்.\n\nSection::::கரீபியனில்.\n1523இல் ஜீன் ஃப்லாய்ரி, ஆஸ்டெக் செல்வங்களை மெக்சிகோவிலிருந்து ஸ்பெயினிற்கு எடுத்துச்சென்ற இரு ஸ்பானியப் புதையல் வேட்டைக் கப்பல்களைக் கைப்பற்றினார். கரீபியனின் மிகப்பெரிய அல்லது பழைய கடற்கொள்ளை சகாப்தம் என்பது 1560இலிருந்து 1720களின் நடுப்பகுதி வரை நீண்டிருந்தது. கடற்கொள்ளையர்கள் மிகுந்த வெற்றி கொண்டவர்களாக இருந்தது 1700இலிருந்து 1730கள் வரையாகும். ஸ்பெயினின் வாரிசுரிமைச் சண்டை முடிவுற்றவுடன் பல கடற்கொள்ளையர்கள் கரீபியனுக்கு வந்து அங்கு பல காலம் தங்கியிருந்து கடற்கொள்ளையர்களாக தங்கள் வாழ்வைத் தொடர்ந்தனர். 17ஆம் நூற்றாண்டின் இடையிலும் இறுதிப்பகுதியிலும் வந்திறங்கிய புக்கானீய்ர்கள், இஸ்பானியோலாவையும் அதைச் சுற்றியிருந்த தீவுகளிலும் விவசாயம் செய்தும் வேட்டையாடியும் வாழ முற்பட்டனர். ஆனால், ஸ்பானியர்களின் திடீர்ச்சோதனைகளாலும் வாழ்க்கைக்குத் தேவையானவற்றைப் பெறுவதில் தோற்றதாலும் (ஸ்பானியர்களால் காட்டுப்பகுதி முழுமையாக அழிக்கப்பட்டுக்கொண்டிருந்தது) அவர்கள் மிகவும் வருமானம் வரக்கூடிய ஒரு வேலைக்கு மாறினர். பிரிட்டன், ஸ்பெயின், நெதர்லாந்து, போர்ச்சுகல், ஃப்ரான்ஸ் போன்ற நாடுகளின் காலனியாதிக்கம் மற்றும் வணிக முறைச் சிக்கல்கள் இருந்தபோதிலும் கரீபியனின் கடற்கொள்ளை சிறிய அளவில் வளர்ந்துவந்தது. இந்த கடற்கொள்ளையர்களில் பெரும்பாலானோர் ஆங்கிலேயர், டச்சு மற்றும் ஃப்ரெஞ்சு குடியினர் ஆவர். அவ்வப்போது ஸ்பானியர்களும் கடற்கொள்ளையர்களாகினர். ஏனெனில், கரீபியனின் பெரும்பாலான பகுதிகளை ஸ்பெயினே கட்டுப்பாட்டில் வைத்திருந்தது. மேலும், அமெரிக்காவின் கிழக்குக் கடற்கரையிலிருந்து ஆஃப்ரிக்காவின் மேற்குக் கடற்கரை வரை தாக்கப்பட்ட நகரங்களும் கப்பல்களும் பெரும்பாலானாவை ஸ்பெயினுடையதே ஆகும். 1623இலிருந்து 1638 வரை டச்சுக் கப்பல்கள் கிட்டத்தட்ட 500 ஸ்பானியப் போர்ச்சுகீசியக் கப்பல்கள் பிடிக்கப்பட்டன. நியூ புராவிடன்ஸ் ஆனது 1715இலிருந்து 1725 வரை கடற்கொள்ளையர்களின் நன்கு தெரிந்த ஒரு தலைமையிடமாக இருந்தது. டோர்டுகா 1640இலும் போர்ட் இராயல் 1655இலும் நிறுவப்படும் வரையிலும் அந்த நியூ புராவிடன்சே முதன்மையானதாக இருந்தது. மிகவும் புகழ்பெற்ற கடற்கொள்ளையர்கள், \"கருந்தாடி\" அல்லது எட்வர்டு டீச், கலிகோ ஜாக் ராக்காம், ஹென்றி மோர்கன், பார்தோலோமிவ் இராபர்ட்ஸ் ஆவர். அந்த சகாப்தத்தின் இன்னொரு புகழ்பெற்ற கடற்கொள்ளையன் ஹென்ரிக் லூசிஃபெர் ஆவான். அவன், கியூபியத் தங்கத்தைக் கைப்பற்ற நடந்த பலமணி நேரச் சண்டையில் இவன் கொடூரமாகத் தாக்கப்பட்டான். அவனது கப்பலுக்குக் கொண்டுவந்த சில மணிநேரங்களில் இவன் உயிரிழந்தான்.\nகடற்கொள்ளையர் பலரும் இங்கிலாந்து கடற்படையினரால் பிடிக்கப்பட்டனர் அல்லது கொல்லப்பட்டனர்; கடற்கொள்ளையர்க்கும் படையினருக்கும் இடையே நிலத்திலும் நீரிலும் பல சண்டைகள் நடைபெற்ற வண்ணம் இருந்தன.\n\nகரீபியனில் கடற்கொள்ளை பல ஆண்டுகளுக்குப் பிறகு 1730இல் செல்வாக்கினை இழக்கத் தொடங்கியது. ஆனால், 1810களின் வாக்கில் பல கடற்கொள்ளையர்கள் அமெரிக்கக் கடல் பரப்புகளில் அலைந்தனர். ஆனால், அவர்களின் முன்னையவர்களைப் போன்று அவர்கள் வலிமையாகவோ வெற்றியானவர்களாகவோ இல்லை. 19ஆம் நூற்றாண்டின் முதல்பாதி முழுக்கவும் அமெரிக்காவின் கடற்படை கரீபியனிலும், மெக்சிகோ வளைகுடாவிலும், மத்தியத் தரைக்கடல் பகுதியிலும் கடற்கொள்ளையர்களை அழிப்பதில் தீவிரமாகத் திரும்பத் திரும்ப ஈடுபட்டது. அந்த வேலைக்காகவே பல போர்க்கப்பல்கள் வடிவமைக்கப்பட்டன. அந்த சகாப்தத்தின் மிகவும் வெற்றியான கடற்கொள்ளையர்களாக ஜீன் லாஃபிட்டெவும் இராபெர்ட்டோ கோஃப்ரெசியும் விளங்கினர். லாஃபிட்டெயின் கப்பல்கள் முதன்மையாக மெக்சிகோ வளைகுடாவில் மட்டுமே இயங்கின ஆனால், கோஃப்ரெசியின் தலைமையிடம் புவேர்ட்டோ ரிக்கோவாக இருந்தது. அங்கு அவர் புவேர்ட்டோ ரிக்கர்களால் ஒரு வகையான இராபின் ஹுட்டாகக் கருதப்பட்டார். தற்செயலாக அவர் யுஎஸ்எஸ் \"க்ராம்பஸ்\" என்ற பெரும்பாய்மரக்கலத்தால் (schooner) தோற்கடிக்கப்பட்டு 1825இல் பிடிக்கப்பட்டார். அமெரிக்கா பல கரீபியன் தீவுகளின் கடற்கரைகளில் படைகளை நிறுத்தியது. அமெரிக்கா பல தீவுகளின் கரைகளில் கடற்கொள்ளையர்களைப் பிடிக்கப் படைகளை நிறுத்தியது. அதில் கியூபா முதன்மையான ஒரு படைத்தளம் ஆகும். 1830களின் வாக்கில் கடற்கொள்ளை மீண்டும் முடிவுற்று அந்தப் பகுதிகளின் கடற்படை மக்கள் அடிமை வியாபாரத்தில் கவனம் செலுத்தத் தொடங்கினர்.\n\n1827இல் பிரித்தானியா அடிமை வியாபாரத்தில் பங்கெடுப்பது கடற்கொள்ளை என்றும் மரண தண்டனை பெற்றுத்தரக்கூடிய ஒரு குற்றம் என்றும் அறிவித்தது. பிரித்தானியக் கடற்படையின் ஆற்றல் (\"இராயல் நேவி\") தொடர்ந்து அடிமை வியாபாரத்தை ஒடுக்குவதில் பயன்படுத்தப்பட்டது. எனினும் சில சட்ட விரோதமான (பிரேசிலிலும் கியூபாவிலும்) வகையில் அது தொடர்ந்தது. அட்லாண்டிக் அடிமை வியாபாரம் (The Atlantic slave trade) 19ஆம் நூற்றாண்டின் இடைப்பகுதியில் முழுவதும் ஒழிக்கப்பட்டது.\n\n20ஆம் நூற்றாண்டில் கரீபியனில் முனைப்புடன் இருந்த ஒரே கடற்கொள்ளையன் பாய்சீ சிங் ஆவான். அவன் தென் அமெரிக்காவின் வட பகுதியில் செயல்பட்டுவந்தான். அவனும் அவனது கூட்டமும் 1947 முதல் 1956 வரை\n\nஅண்மையில் கரீபியனில் அதிகரித்து வரும் சிறிய தனியார் பாய்மரப்படகுகளின் (yachts) பரவலால் கடற்கொள்ளையும் அதிகரித்துள்ளது. மேலும், பல படகுகள் பிடிக்கப்பட்டு பயணிகள்குழு சித்திரவதை செய்யப்பட்டோ கற்பழிக்கப்பட்டோ அல்லது கொல்லப்பட்டோ பொருட்கள் கொள்ளையடிக்கப்படுகின்றன.\n\nSection::::கிழக்கு ஆசியாவில்.\nஒன்பதாம் நூற்றாண்டு வாக்கில், கடற்கரையோரப் பகுதிகளான சாண்டாங்கிலும் (Shandong) ஜியாங்சு (Jiangsu) மாகாணங்களிலும் வியாபார நடவடிக்கைளில் ஈடுபட்ட மக்கள்தொகை அதிகரித்தது. ஜாங் போகோ போன்ற செல்வந்தப் புரவலர்களையும் சேர்த்து பலரும் அந்தப் பகுதியில் சில்லா புத்தக் கோவில்களைக் கட்டினர். ஜாங் போகோ தனது மக்களிடம் நடந்துகொண்ட விதம், கடற்கரையோரக் கடற்கொள்ளையர்கள் அல்லது உள்நாட்டுத் தீவிரவாதிகளால் அடிக்கடி இரையாக்கப்பட்ட மறைந்த டேங்கின் (Tang) நிலையற்ற ஒரு சூழ்நிலையில் வாழ்ந்துவந்த பலரின் சினத்தையும் கிளறிவிட்டார். 825 வாக்கில் சில்லாவிற்குத் திரும்பிய பிறகு, சியோங்கேயில் (வேன்டோ) வெல்லமுடியாத ஒரு தனியார் கடற்கொள்ளைப் படையை உடைமையாகக் கொண்ட ஜாங் போகோ, சில்லாவின் அரசரான இயூங்டியோக்கிடம் (r. 826-836) ஒரு நிலையான கடல் அரணை ஏற்படுத்தி மஞ்சள் கடலில் வணிக நடவடிக்கைகளைப் பாதுகாக்கும்படி கேட்டுக்கொண்டார். இயூங்டியோக்கும் இதற்கு ஒப்புக்கொண்டார். மேலும் 828இல் அதிகாரப்பூர்வமாக சியோங்கே அரண் (淸海, \"தூய கடல்\") என்பதை அமைத்தார். அந்த அரணே இன்றைய கொரியாவிற்கு வெளியில் உள்ள ஜியோல்லா பகுதி ஆகும். இயூங்டியோக் 10,000 பேரைக்கொண்ட ஒரு இராணுவத்தை ஜாங்கிடம் கொடுத்து பாதுகாப்பு வேலைகளைப் பார்த்துக்கொள்ளுமாறு பணித்தார். சியோங்கே அரணின் மிஞ்சிய பகுதிகலை இன்றும் ஜாங் குட்டித்தீவில் பார்க்கலாம். இது வேன்டோவின் தெற்குக் கடற்கரையில் அமைந்துள்ளது. பெயரளவில் சில்லா அரசரால் உரிமை கொண்டாடப்பட்டாலும் ஜாங்கின் படை முழுவதும் அவரது கட்டுப்பாடில் இருந்தது. ஜாங் மஞ்சள் கடலின் வணிகத்திலும் போக்குவரத்திலும் முழு ஆளுகை உடைய ஒருவராக ஆனார்.\n\n13ஆம் நூற்றாண்டிலிருந்து, சப்பானைத் தலைமையிடமாகக் கொண்ட வோகௌ (Wokou) கிழக்கு ஆசியாவில் முதன்முறையாக தோன்றினர். 300 ஆண்டுகாலம் நீடித்தவாறு ஒரு படையெடுப்பைத் தொடங்கினர். தென் கிழக்கு ஆசியாவில் கடற்கொள்ளை மங்கோல் யுவானின் படை அவர்களது ஜாவா கூட்டணியால் காட்டிக் கொடுக்கப்பட்ட பிறகு பின்வாங்கியதில் இருந்து தொடங்குகிறது. அவர்கள் சீனப்படகை (junk) விரும்பினர். அது மிக வலுவான பயணக் கட்டமைப்பைக் கொண்டிருந்தது. பெரும்பாலும் கன்டோணியர்களையும் ஒக்கெய்ன்களையும் கொண்ட தனியே விட்டுச் செல்லப்பட்ட (marooned) கடற்படை அதிகாரிகள் கழிமுகங்களின் அருகே தங்கள் கூட்டத்தை அமைத்தனர். அது முதன்மையாக அவர்களைக் காத்துக் கொள்வதற்காகவே இருந்தது. அவர்கள் உள்ளூர் மக்களை பொதுவான காலாட்படை வீரர்களாக வேலைக்கு அமர்த்தினர். அவர்கள் 'லேங்' (lanum) என்று அழைக்கப்பட்டு கோட்டைகளைக் காப்பதற்குப் பயன்படுத்தப்பட்டனர். அவர்கள் நன்கு கற்ற தற்காப்புக் கலை வீர்ர்களாலும், சுமத்திரா, ஜாவா ஆகியவற்றின் கழிமுகப்பகுதிக் கடல் மற்றும் பயணத்திறன்களாலும் அவர்கள் உயிர்பிழைத்து வந்தனர். அவர்களது வலிமையும் வீரமும் எப்போதும் வளர்ந்து கொண்டிருந்த கடல்வழி, பட்டு மற்றும் மசாலாப் பொருட்களின் வழியில் (maritime silk and spice routes) எப்போதுமே ஒத்திருந்தன.\n\n"}
{"id": "150832", "url": "https://ta.wikipedia.org/wiki?curid=150832", "title": "துசுயந்தன்", "text": "துசுயந்தன்\n\nதுசுயந்தன் (துஷ்யந்தன்), இந்துத் தொன்மக் கதைகளின் படியும் பண்டைய இந்திய இலக்கியங்கின் படியும் ஒரு சிறந்த அரசன் ஆவான். இவரது மனைவி சகுந்தலை. பரத வம்சத்தை தோற்றுவித்த பரத மன்னனின் தந்தை.\n\nகதையின் படி சகுந்தலை விசுவாமித்திரரின் மகள். இவரை ஆசிரமத்தில் சந்திக்கும் துசுயந்தன் காந்தர்வ மணம் புரிந்து கொள்கிறார். பின்னர் இவர் நாடு திரும்பி விட்டார். சகுந்தலையை மறந்தும் விடுகிறார். பின்னாளில் சகந்தலை துசுயந்தனைச் சந்திக்கும் போது முன்பு நடந்தவற்றை நினைவு கொண்டு சகுந்தலையை மணந்து கொள்கிறார்.\n"}
{"id": "150835", "url": "https://ta.wikipedia.org/wiki?curid=150835", "title": "வசுதேவர்", "text": "வசுதேவர்\n\nஇந்து தொன்மவியலின் படி, வசுதேவர் - தேவகி இணையரின் எட்டாவது குழந்தை கிருட்டிணன் ஆவார். வசுதேவரின் உடன் பிறந்தாளான குந்தி, பாண்டு மன்னனின் மனைவி ஆவார். கிருஷ்ணர் வசுதேவரின் மகனாதலால் வாசுதேவன் என்றழைக்கப்படுகிறார். கிருஷ்ணரை கம்சனிடமிருந்து காக்க, வசுதேவர் கிருஷ்ணரை கூடையில் எடுத்துக் கொண்டு, யமுனை ஆற்றரைக் கடந்து பிருந்தாவனத்தில் உள்ள நந்தகோபன் -யசோதை தம்பதியரிடம் ஒப்படைத்தார்.\n\nவசுதேவர் கம்சனின் உடன்பிறந்தாளான தேவகியை மணமுடித்தார். இவரது முதல் மனைவி ரோகிணி தேவி. இவர்களுக்குப் பிறந்த மகன் பலராமரின் மகள் சுபத்திரை ஆவார்.\n"}
{"id": "150836", "url": "https://ta.wikipedia.org/wiki?curid=150836", "title": "தேவகி", "text": "தேவகி\n\n"}
{"id": "150837", "url": "https://ta.wikipedia.org/wiki?curid=150837", "title": "தேவகி (மகாபாரதம்)", "text": "தேவகி (மகாபாரதம்)\n\nஇந்துத் தொன்மக் கதைகளின் படி, தேவகி வசுதேவரின் மனைவியும், கிருட்டிணரின் தாயாரும் ஆவார். மதுரா மன்னர் உக்கிரசேனரின் தம்பியான தேவகனின் மகள் ஆவார். இவர் தேவர்களின் தாயான அதிதியின் பகுதி அவதாரம் ஆவார்.\n\nஇவருக்கும் வசுதேவருக்கும் பிறக்கும் எட்டாவது மகன் கம்சனைக் கொல்வான் என்ற கூற்றினால் கம்சன் இவர்கள் இருவரையும் சிறையில் இட்டான்.\n"}
{"id": "150839", "url": "https://ta.wikipedia.org/wiki?curid=150839", "title": "பிரம்மதேசம் (அம்பாசமுத்திரம்)", "text": "பிரம்மதேசம் (அம்பாசமுத்திரம்)\n\nபிரம்மதேசம், தமிழ் நாட்டின் திருநெல்வேலி மாவட்டம் , அம்பாசமுத்திரம் வட்டத்தில் உள்ள ஊர்.இவ்வூரின் முந்தைய பெயர் அயனீச்சரம் ('அயனீஸ்வரம்' (அயன் - பிரம்மன்; வரம் - தேசம்) )என்பது.\n\nSection::::இவ்வூரின் சிறப்பு.\nஇவ்வூரில் அமைந்த பிரம்மதேசம் கைலாசநாதசுவாமி கோயில் தட்சிணாயண , உத்ராயண புண்ணிய காலத்தில் சூரியன் , மூலவர் மீது ஒளி பரப்பி, கோயில் ராஜகோபுரத்தின் முழு உருவ நிழலும் எதிரேயுள்ள தெப்பக்குளத்தில் விழும்படியாக அமைக்கப்பட்டிருப்பது சிறப்பு\n\n"}
{"id": "150840", "url": "https://ta.wikipedia.org/wiki?curid=150840", "title": "ஒகனிசோன்", "text": "ஒகனிசோன்\n\nஉனுனோக்டியம் (\"Ununoctium\", Uuo) ஒரு கதிரியக்க மூலகமாகும். இது 118 என்ற அணு எண்ணைக் கொண்டது. இதுவரை கண்டுபிடிக்கப்பட்ட மூலகங்களில் மிகவும் நிலையற்றது இதுவாகும். இது 18ஆம் கூட்டத்தையும் 7ஆம் ஆவர்த்தனத்தையும் சேர்ந்தது. உனுனோக்டியத்தின் மூன்று அல்லது நான்கு அணுக்களே இதுவரை இனங்காணப்பட்டுள்ளன.\n"}
{"id": "150842", "url": "https://ta.wikipedia.org/wiki?curid=150842", "title": "ஒக்சித்தானியா", "text": "ஒக்சித்தானியா\n\nஒக்சித்தானியா அல்லது ஆக்சித்தானியா (\"Occitania\") என்பது தெற்கு ஐரோப்பாவில் ஒக்சித்தானிய மொழி பேசும் மக்கள் பெரும்பான்மையாக வாழும் ஒரு வரலாற்று ரீதியான பகுதி. கலாச்சார ரீதியாக பிரான்சின் தெற்கே அரைவாசிப் பகுதி, மற்றும் மொனாக்கோ, இத்தாலியின் சிறிய பகுதி (ஒக்சித்தான் பள்ளத்தாக்குகள், கார்டியா பெய்மொண்டேசி), எசுப்பானியாவின் ஆரன் பள்ளத்தாக்கு ஆகியவை ஒக்சித்தானியின் பகுதியாகக் கருதப்படுகிறது. இங்கு இப்போதும் ஒக்சித்தானிய மொழி இரண்டாம் மொழியாக உள்ளது. நடுக் காலம் முதல் மொழியியல், மற்றும் கலாச்சார ரீதியாக ஒக்சித்தானியா ஒரு தனிப்பகுதியாக அங்கீகரிக்கப்பட்டிருந்தாலும், சட்டபூர்வமாகவோ அல்லது அரசியல் ரீதியாகவோ ஒக்சித்தானியா என்ற பெயரில் ஒரு தனிநாடாக விளங்கவில்லை. ஆனாலும், ரோமன் காலத்தில் இப்பிராந்தியம் செப்டெம் மாகாணம் எனவும், நடுக்காலத்தின் ஆரம்பத்தில் பிரெஞ்சு ஆதிக்கம் செலுத்த ஆரம்பித்த 1200களுக்கு முன்னரும் இப்பிராந்தியத்தில் ஒற்றுமை நிலவியது. \n\nதற்போதுள்ள 16 மில்லியன் மக்களில் ஏறத்தாழ அரை மில்லியன் மக்களே ஒக்சித்தானிய மொழியில் சரளமாகப் பேசக்கூடியவர்கள். பெரும்பான்மையாக பிரெஞ்சு மொழி, இத்தாலிய மொழி, காட்டலான் மொழி, எசுப்பானியம் ஆகிய மொழிகளைப் பேசுகின்றனர். 2006 ஆம் ஆண்டு முதல் காத்தலோனியாவில் ஒக்சித்தானிய மொழி அதிகாரபூர்வ மொழியாக அங்கீகரிக்கப்பட்டுள்ளது. ஆரன் பள்ளத்தாக்கில் 1990 முதல் அதிகாரபூர்வமாக்கப்பட்டுள்ளது.\n\nகிபி 355 இற்குப் பின்னரான ரோமன் ஆட்சிக் காலத்தில் \"அக்கித்தானியா\" என அழைக்கப்பட்ட ஒக்சித்தானியா பாரிய புரவன்சு பிராந்தியத்தின் பகுதியாக இருந்தது.\n\nSection::::புவியியல்.\nஒக்சித்தானியா பின்வரும் பகுதிகளை உள்ளடக்கியுள்ளது:\n\n"}
{"id": "150843", "url": "https://ta.wikipedia.org/wiki?curid=150843", "title": "வெள்ளிக் கோளின் சூரியக்கடப்பு", "text": "வெள்ளிக் கோளின் சூரியக்கடப்பு\n\nவெள்ளிக் கோளின் சூரியக்கடப்பு அல்லது வெள்ளியின் இடைநகர்வு (\"Transit of Venus\") என்பது சூரியக் குடும்பத்தில் உள்ள வெள்ளி கோளானது சுற்றுப்பாதையில் வரும்போது சூரிய வட்டத்தைக் கடப்பதைக் குறிப்பதாகும். அதாவது வெள்ளிக் கோள் சூரியனுக்கும், பூமிக்கும் இடையில் செல்வதைக் இது குறிக்கும். இந்த இடைநகர்வின் போது வெள்ளி சூரிய வட்டத்தில் ஒரு சிறு கரும் புள்ளியாகக் கண்ணுக்குத் தெரியும். இந்த இடைநகர்வு இடம்பெறும் காலம் பொதுவாக மணித்தியாலங்களில் கூறப்படுகிறது. இந்த இடைநகர்வு நிலவினால் ஏற்படும் சூரிய கிரகணத்தை ஒத்தது. வெள்ளி பூமியில் இருந்து அதிக தூரத்தில் இருப்பதனால் (நிலவுக்கும் பூமிக்கும் இடையிலுள்ள தூரத்தை விடவும், வெள்ளிக்கும் பூமிக்குமிடையிலுள்ள தூரம் கிட்டத்தட்ட 100 மடங்கு அதிகம்), வெள்ளியின் விட்டம் நிலவை விட 3 மடங்கு அதிகமானதாக இருந்தாலும்கூட, வெள்ளி இடைநகர்வின்போது, வெள்ளி மிகச் சிறியதாகத் தெரிவதுடன், மிக மெதுவாக நகர்வதையும் காணலாம்.\n\nவெள்ளி இடைநகர்வானது முன்னதாகவே அறிந்து கொள்ளக்கூடிய வானியல் சார் நிகழ்வுகளில் நடைபெறும் மிக அரிதான ஒரு தோற்றப்பாடாகும். இது கிட்டத்தட்ட 243 ஆண்டுகளுக்கு ஒரு தடவை மீண்டும் மீண்டும் வரும்படியாக அமையும், 8 வருட இடைவெளியில் வரும் சோடியான இரு வெள்ளி இடைநகர்வுகள் முதலில் 121.5 ஆண்டுகளும், பின்னர் 105.5 ஆண்டுகளுமான நீண்ட இடைவெளிகளைக் கொண்ட ஒழுங்கில் இருக்கும். இறுதியாக வந்த சோடி இடைநகர்வுகள் 1874/1882 இலும், அதனைத் தொடர்ந்து 121.5 ஆண்டுகளின் பின்னர் 2004/2012 இலும், இனி 105.5 ஆண்டுகளின் பின்னர் 2117/2125 இலும் அமையும்படி இந்த நிகழ்வு இருக்கும்.. இதேபோன்ற இடைவெளியில் மீண்டும் இந்தத் தோற்றப்பாடு நிகழும் என முன்னறிந்து கூறலாம். பூமியினதும், வெள்ளியினதும் சுற்றுக்காலங்கள் பற்றிய அறிவே இப்படியான ஒழுங்கு முறையை முன்னரே அறிந்து சொல்ல உதவுகின்றது.]].\nபூமியும், வெள்ளியும் சூரியனைச் சுற்றித் தமது சுற்றுப்பாதைகளில் சுற்றி வரும்போது, ஒவ்வொரு 1.6 ஆண்டுகளிலும் வெள்ளி பூமியைக் கடந்து செல்லும். அப்போது வெள்ளி பூமிக்கும், சூரியனுக்கும் இடையில் வர நேரிடினும், ஒவ்வொரு தடவையும் வெள்ளி சூரியனுக்கு நேராக அதற்கு முன் வருவதில்லை. இதற்குக் காரணம் வெள்ளியின் சுற்றுப்பாதை ஒரு சாய்வாக இருப்பதனால், அது பூமியைக் கடக்கும்போது, சூரியனுக்கு நேர் முன் வராமல் சூரியனுக்கு மேலாகவோ, அல்லது கீழாகவோ போய்விடும்.\n\nSection::::வரலாறு.\n17-ஆம் நூற்றாண்டில் கெப்ளரது கோள்களின் விதிகள் மற்றும் நியூட்டனின் இயக்க விதிகளைப் பயன்படுத்தி சூரியக் குடும்பத்தின் அளவினை வானவியல் அலகின் (Astronomical Unit or A.U) வாயிலாகக் கணித்தனர். \"வானவியல் அலகு\" என்பது சூரியனுக்கும் பூமிக்கும் இடைப்பட்ட சராசரித் தொலைவாகும். கெப்ளர் மற்றும் நியூட்டனின் விதிகள் சூரியக் குடும்பத்தின் கோள்களின் தொலைவை வானவியல் அலகில் கணித்தன. ஆனால் வானவியல் அலகு என்பதன் அளவைக் கணிக்க இயலவில்லை. 18 ஆம் நூற்றாண்டில் இந்த அளவைத்துல்லியமாகக் கண்டறிய கடும் முயற்சிகள் மேற்கொள்ளப்பட்டன. இந்த அலகில் ஏதேனும் தவறு நேரிட்டால், பேரண்டத்தின் அளவைக் கணிக்கையில் அந்தத்தவறு பல்கிப் பெருகிவிடும் அச்சம் இருந்தது.\nSection::::முதல் சூரியக் கடப்பு.\n17 ஆம் நூற்றாண்டில் வெள்ளி மற்றும் புதன் கோள்கள் 1631 ஆம் ஆண்டில் சூரிய வட்டைக் கடப்பதைக் காண இயலும் என கெப்ளர் கணித்தறிந்தார். எனினும் 1631-ல் நிகழ்ந்த வெள்ளியின் சூரியக் கடப்பு ஐரோப்பிய நாடுகளில் புலப்படாத காரணத்தால் யாரும் அதனைக் காணவில்லை. பின்னர் ஜெரேமியா ஹாரக்ஸ் எனும் இளம் ஆங்கிலேயர் 1639-ல் மீண்டும் ஒரு முறை வெள்ளியின் சூரியக் கடப்பு நிகழும் எனக் கணித்தார். அதனை உடனடியாக உலகிற்குத் தெரிவிக்க இயலாததால் அவரும் அவரது நண்பரான வில்லியம் கிராப்ட்ரீ என்பவரும் மட்டுமே 1639-ல் வெள்ளியின் சூரியக்கடப்பினைக்கண்ண்டனர். இதன் மூலம் வெள்ளிக் கோளின் சூரியக் கடப்பினை முதன் முதலில் பார்த்தவர்கள் எனும் வரலாற்றுச் சிறப்பை இவர்கள் பெற்றனர்.\n\nபின்னர் 1677-ல் புதன் கோளின் சூரியக் கடப்பை எட்மண்ட் ஹாலி கண்டார். இதன்மூலம், வெள்ளிக் கோளின் சூரியக் கடப்பின் உதவி கொண்டு பூமிக்கும் சூரியனுக்கு முள்ள தொலைவைக் கண்டறிய முடியும் என்று உணர்ந்தார். பூமியின் பல்வேறு பகுதிகளிலிருந்து வெள்ளியின் சூரியக் கடப்பை ஆய்வு செய்து வெள்ளியின் கோண மாற்றத்தை (Parallax) அளப்பதன் மூலம் வானவியல் அலகின் அளவைக் கண்டறியும் முறையையும் அவர் வகுத்தார். இதன் பின்னர் 1761, 1769, 1874 மற்றும் 1882ல் நிகழ்ந்த வெள்ளியின் சூரியக் கடப்பின் போது உலகெங்கும் வானவியல் அலகின் அளவைக்காணும் பெரு முயற்சி வானவியலாளர்களின் ஒன்றிணைந்த உழைப்பால் நிகழ்ந்தது.\n\nSection::::கருந்துளி விளைவு.\nவெள்ளியின் சூரியக்கடப்பைப் பயன்படுத்தி வானவியல் அலகைக் கண்டறியும் முயற்சியில் மிகவும் முக்கியமான பகுதி வெள்ளிக்கோள் சூரிய வட்டினுக்குள் முழுமையாகச் சென்றடையும் நேரத்தைக் கண்டறிவதாகும். இதனை இரண்டாம் தொடுநிலை என்பர் .\n\nபூமியிலிருந்து தொலைநோக்கி மூலம் இந்த நிகழ்வை ஆராயும்போது இந்தக் கட்டத்தைக் கடந்து சற்று உட்புறமாக வெள்ளிக்கோள் நகர்ந்த பின்னரும் சூரிய வட்டின் விளிம்புடன் கரிய இணைப்பு ஒன்று தோன்றி ஒரு கருப்புத் திரவத்துளி போன்ற தோற்றத்தை உருவாக்கியது. இதனைக் \"கருந்துளி விளைவு\" (black drop effect) என்பர். பூமியிலிருந்து காணும் சூரிய வட்டின் ஓரத்திலிருந்து வரும் ஒளிக்கதிர்கள் சூரியனின் வளிமண்டலத்தில் அதிகத்தொலைவு பயணம் செய்வதால் ஏற்படும் சூரிய விளிம்புக் கருமையும்,(limb darkening) பூமியின் வளிமண்டல மாற்றங்களால் தோன்றும் ஒளிவிலகல் விளைவும் இணைந்து கருந்துளி விளைவைத் தோற்றுவிக்கின்றன. இதன் காரணமாக சூரிய வட்டினுள் மிகச் சரியாக எந்த நேரத்தில் வெள்ளிக்கோள் நுழைந்தது என்பதனைக் கண்டறிவதில் பிழை நேரிட்டது. இதன் காரணமாக வானவியல் அலகைத் துல்லியமாகக் கண்டறிய முடியவில்லை. \nSection::::தொலைவைக் கணக்கிடல்.\n1882-ஆம் ஆண்டு நிகழ்ந்த வெள்ளியின் சூரியக்கடப்பின்போது பெறப்பட்ட தகவல்களைக் கொண்டு சைமன் நியூகோம்ப் என்பவர், வானவியல் அலகு என்பது 149.59 ± 0.31 மில்லியன் கிலோ மீட்டர் எனக்கணித்தார். இக்கணிப்பில் சுமார் மூன்று லட்சம் கிலோமீட்டர் அளவுக்கு, இந்த அளவில் தவறிருக்க வாய்ப்பு உள்ளதாகக் கருதப்பட்டது. ரேடார் அலைகளை சூரியனுக்குச் செலுத்தி, அவை சென்று திரும்பும் நேரத்தைக் கணித்து தற்காலத்தில் சூரியனின் தொலைவு கணக்கிடப்படுகிறது. இதன்படி சூரியன் தொலைவு 149, 597, 870.691 ± 0.030 கிலோமீட்டர் என்று அறியப் பட்டது. இதில் 30 மீ. அளவே வேறுபாடு இருக்கும் என்பது குறிப்பிடத்தக்கது. ரேடார் தொழினுட்பம் இல்லாத அக்காலத்தில் வெள்ளியின் சூரியக்கடப்பின் மூலம் சூரியனின் தொலைவைக் கண்டறிய கடும்முயற்சி நடைபெற்றது.\n\nSection::::பொதுமக்கள் காணுதல்.\nசென்னை பெரியார் அறிவியல் தொழில்நுட்ப மையம், பிர்லா கோளரங்கத்தில் 2004 ஆம் ஆண்டு ஜுன் மாதம் 8 ஆம் நாள் பொதுமக்கள் வெள்ளிக் கோளின் சூரியக் கடப்பினைப் பாதுகாப்பாகக் காண, தக்க ஏற்பாடுகள் செய்யப்பட்டு 8 தொலைநோக்கிகள் வாயிலாக சூரியனின் பிம்பத்தைத் திரையில் விழச் செய்து பொதுமக்கள் காணும்படி ஏற்பாடு செய்யப்பட்டது. காலை 10.45 மணி முதல் மாலை 4.51 மணி வரை அதனை பொது மக்கள் சுமார் 11,000 பேர் கண்டுகளித்தனர்.\n\nகடைசியாக நிகழ்ந்த வெள்ளி இடைநகர்வு 2012 ஆம் ஆண்டு சூன் 5 ஆம், 6 ஆம் நாட்களிலாகும். இந்த நிகழ்வு ஏறத்தாழ 6 மணி 40 நிமிடங்களுக்கு நீடித்தது. கணக்கிட்டதன்படி, இதுவே 21 ஆம் நூற்றாண்டின் இறுதி வெள்ளி இடைநகர்வாகும்.\n\nSection::::உசாத்துணை.\nமுனைவர் ப.ஐயம்பெருமாள், 'அறிவியல் ஒளி',ஜனவரி- 2012 இதழ்.\n"}
{"id": "150849", "url": "https://ta.wikipedia.org/wiki?curid=150849", "title": "இரணியவதைப் பரணி", "text": "இரணியவதைப் பரணி\n\nஇரணியவதைப் பரணி என்பது பரணி இலக்கியங்களில் ஒன்று. இந்த நூல் தனி நூலாக வெளிவரவில்லை. எனினும் ‘செந்தமிழ்’ என்னும் 1918-ஆம் ஆண்டு மாத இதழில் வெளிவந்துள்ளது. இதன் ஆசிரியர் பெயர் தெரியவில்லை. காலம் பற்றிய குறிப்புக்களும் இல்லை. ஒப்புநோக்கி ஆராய்ந்து பார்க்கும்போது இது 13-ஆம் நூற்றாண்டு நூல் எனத் தெரியவருகிறது. \n\nபிரகலாதனுக்காகத் திருமால் நரசிங்க அவதாரம் எடுத்துப் பிரகலாதன் தந்தை இரணியனை வதைத்த கதையை இந்நூல் பாடுகிறது. இந்த நூல் திருவரங்கப் பெருமான் மீது பாடப்பட்டது.\n\nகாலத்தால் முந்திய கலிங்கத்துப் பரணி போன்ற அமைப்புகளை இது கொண்டுள்ள இது, 698 தாழிசைகள் கொண்டது.\n\n"}
{"id": "150853", "url": "https://ta.wikipedia.org/wiki?curid=150853", "title": "மதுரைத் தமிழ்ச் சங்கம்", "text": "மதுரைத் தமிழ்ச் சங்கம்\n\nமதுரைத் தமிழ்ச் சங்கம் 1901-ஆம் ஆண்டு தோற்றுவிக்கப்பட்டது. 1902 முதல் 'செந்தமிழ்' என்னும் மாத இதழை வெளியிட்டுவருகிறது. பாண்டித்துரைத் தேவர் இதனைத் தோற்றுவித்தார். இது நான்காம் தமிழ்ச்சங்கம் எனப் போற்றப்படுகிறது. \n\nமதுரைச் செந்தமிழ்க் கல்லூரி இச்சங்கத்தின் கீழ் இயங்குகிறது. தமிழ், தமிழ்மொழி, தமிழ் இலக்கியம் ஆகியவற்றின் வளர்ச்சியைக் குறிக்கோளாகக் கொண்டு அரும்பணி ஆற்றிவருகிறது. திருக்குறள், கம்பராமாயணம் ஆகிய நூல்களின் பெருமையே இந்தச் சங்கம் தோன்றுவதற்கு உந்து மையமாக விளங்கியது.\n\nகு. கதிரவேற்பிள்ளையால் 1800 பக்கங்களில் 63900 சொற்களில், மூன்று பாகங்கள் கொண்ட தமிழ்ச் சொல் அகராதியை \"தமிழ்ச் சங்க அகராதி\" எனும் பெயரால் மறு பதிப்பாக, முதல் பாகம் 1910 இலும், இரண்டாம் பாகம் 1912 இலும், மூன்றாம் பாகம் 1923 இலும் மதுரைத் தமிழ் சங்கத்தாரால் அச்சிடப்பட்டன.\n\n"}
{"id": "150867", "url": "https://ta.wikipedia.org/wiki?curid=150867", "title": "கிழக்கத்திய மெய்யியல்", "text": "கிழக்கத்திய மெய்யியல்\n\nகிழக்கத்திய மெய்யியல் (\"Eastern philosophy\") என்பது ஆசியா கண்டத்தில் தோன்றி வளர்ந்த சீன மெய்யியல், ஈரானிய/பாரசீக மெய்யியல், சப்பானிய மெய்யியல், இந்திய மெய்யியல், கொரிய மெய்யியல் ஆகியவற்றைக் குறிக்கும் பொதுப்பெயர் ஆகும்.\n\nஇச்சொல் பாபிலோனிய மெய்யியல் மற்றும் இசுலாமிய மெய்யியலையும் உள்ளடக்குவதாகக் கொள்ளப்படும். ஆயினும் இவை \"மேற்கத்திய மெய்யியலாக\" கருதப்படுவதும் உண்டு.\n\nSection::::வகைப்பாடு.\nஆசியா கண்டத்தில் தோன்றி வளர்ந்த மெய்யியல்கள் \"கிழக்கத்திய மெய்யியல்\" என்றால் அவற்றுள் அரபி மெய்யியல் மற்றும் யூத மெய்யியலையும் சேர்த்துக் கருதுவது உண்டு. இக்கருத்து புவியியல் அடிப்படையை மட்டும் கொண்டிருப்பதில்லை. மாறாக, கருத்தளவிலும் விளக்கமுறையிலும் மேற்கத்திய மரபுக்கும் கிழக்கத்திய மரபுக்கும் இடையே வேறுபாடுகள் உள்ளன என்னும் அடிப்படையிலும் இவ்வாறு வகைப்படுத்தல் நிகழ்கிறது.\n\nSection::::முழுமுதல் பரம்பொருளும் துணைநிலைக் கடவுளரும்.\nஆபிரகாமிய சமய மரபு \"கடவுள் ஒருவரே\" என்னும் கொள்கையுடையது. அந்த மரபிலிருந்து எழுந்த சில மேற்கத்திய மெய்யியல்கள் கடவுளுக்கும் பிரபஞ்சத்துக்கும் உள்ள தொடர்பை விளக்கும் வகையாக \"ஒரு கடவுள் கொள்கை\" (\"monotheism\") என்னும் அணுகுமுறை கொண்டுள்ளன. இது கிறித்தவ மறையின் பின்புலமாக எழுந்த மேற்கத்திய மெய்யியல்களுக்குப் பொருந்தும்.\n\nகிழக்கத்திய சமயங்கள் பிரபஞ்சத்தைப் படைத்து ஆள்பவர் ஒரே கடவுளே என்பது குறித்து அவ்வளவாகக் கவனம் செலுத்தவில்லை. அங்கு சமயம் சார்ந்த மெய்யியலுக்கும் சமயம்சாரா மெய்யியலுக்கும் இடையிலான வேறுபாடு அழுத்தம் பெறவில்லை. எனவே ஒரே மெய்யியல் போக்கில் சமயம் சார்ந்த கூறுகளும் சமயம்சாராக் கூறுகளும் காணப்படுவது உண்டு. இவ்விதத்தில், சிலர் புத்த மதத்தின் மெய்யியல் அடிப்படைகளை ஏற்றபோதிலும் அம்மதத்தின் வழிபாட்டில் கலந்துகொள்வதில்லை. வேறு சிலர் தாவோயிசக் கடவுளர்களை வழிபட்டாலும் அந்த வழிபாட்டின் இறையியல் அடிப்படைகளைப் பற்றிக் கவலைப்படுவதில்லை. மற்றும் சிலர் தாவோயிச சமயத்தை ஏற்றாலும் அதன் புராணக் கதைகளை ஏற்பதில்லை.\n\nமேற்கூறிய கிழக்கத்திய இசைவுமுறை அண்மைக்கால மேற்கத்திய மெய்யிலில் காணப்படுவது அரிது. யூத சமயம், கிறித்தவ சமயம், இசுலாம் ஆகிய சமயக் கொள்கைகளோடு அவற்றிற்குரிய மெய்யியல் அடிப்படைகள் இசைவாக இணைத்துக் கருதப்பட்டது பண்டைய மரபு ஆகும். ஆனால் அண்மைக் காலத்தில் மேற்கத்திய மெய்யியல் சமயக் கொள்கைகளை முற்றிலுமாகப் புறக்கணிக்கும் விதத்தில் வளர்ந்து வந்துள்ளது. இதற்கு எடுத்துக்காட்டாக, நீட்சே, கார்ல் மார்க்சு, வோல்ட்டேர் போன்றோரின் மெய்யியல் கொள்கைகளைக் கருதலாம்.\n\nSection::::சமயங்கள் ஒப்பீடு.\nமேற்கத்திய மெய்யியலுக்கும் கிழக்கத்திய மெய்யியலுக்கும் இடையே நிலவும் ஒரு வேறுபாடு, அவை கடவுள்/கடவுளர் பிரபஞ்சத்தோடு எவ்வகையில் தொடர்புநிலை கொண்டுள்ளனர் என்பது பற்றி அளிக்கும் விளக்கம் ஆகும். மேற்கத்திய மரபில், பண்டைக்கால கிரேக்க சிந்தனைமுறையில் இயற்கையே கடவுளாகக் கருதப்பட்டது உண்டு; அனைத்துமே கடவுள் (\"pantheism\") என்னும் கொள்கையும் ஏற்கப்பட்டது உண்டு.\n\nஆனால், ஆபிரகாமிய சமயங்களாகிய யூதம், கிறித்தவம், இசுலாம் ஆகியவற்றில் ஒரே கடவுள் நம்பிக்கை ஏற்கப்பட்டதால் கடவுள் அனைத்தையும் \"கடந்து\" நிற்பவர் என்னும் தத்துவம் மேலோங்கியது.\n\nகடவுள் என்றொரு பரம்பொருள் வழியாகவே உலகத் தோற்றத்தை விளக்குவதற்குப் பதிலாக, பண்டைய கிரேக்க மெய்யியல் உலகத் தோற்றம் இயற்கை சக்திகளால் எழுந்ததே என்னும் கொள்கையைக் கொண்டிருந்தது. இம்முறையே பல கிழக்கத்திய மெய்யியல்களிலும் காணப்படுகிறது.\n\nமேலும் கிழக்கத்திய மெய்யியல்கள் \"பலகொள்கை இசைவு தத்துவம்\" (\"Syncretism\") என்னும் அணுகுமுறையைக் கடைப்பிடித்து, மரபுவழி சமயக் கொள்கைகளோடு மெய்யியல் கொள்கைகளையும் எளிதாக இணைத்துக்கொண்டன. எடுத்துக்காட்டாக, \"யி சிங்\" (\"I Ching\"), \"யிங்-யாங்\" (\"Ying and Yang\"), \"வு சிங்\" (\"Wu Ching\"), \"ரென்\" (\"Ren\") போன்ற சமயக் கொள்கைகள், மரபுக்கொள்கைகளோடு இசைவுற இணைத்ததைக் குறிப்பிடலாம்.\n\nSection::::மேற்கத்திய மற்றும் கிழக்கத்திய மெய்யில்களை இசைவுற இணைக்கும் முயற்சி.\nஅண்மைக்காலத்தில் பல சிந்தனையாளர்கள் மேற்கத்திய மெய்யியலையும் கிழக்கத்திய மெய்யியலையும் இசைவுற இணைக்கும் முயற்சியில் ஈடுபட்டனர். ஆர்த்தர் ஷோப்பனவர் (\"Arthur Schopenhauer\") உருவாக்கிய மெய்யியலில் இந்து சமயக் கருத்துகளை இணைத்தார். உபநிடதங்களில் அடங்கியுள்ள கருத்துகள் அவரது மெய்யியலில் இடம்பெறுகின்றன. என்றாலும், அவர் பயன்படுத்திய உபநிடத மொழிபெயர்ப்புகள் அவ்வளவு துல்லியமாக அமையவில்லை என்று கருதப்படுகிறது.\n\nகியோட்டோ மெய்யியல் குழு மேற்கத்திய மெய்யியலாராகிய எட்மண்ட் ஹுஸ்ஸர்ல் (\"Edmund Husserl\") என்பவரின் \"தோற்றவியல்\" என்னும் மெய்யியல் கருத்துப்போக்கையும் சென் பவுத்தத்தின் (\"Zen Buddhism\") கருத்துகளையும் இணைக்கும் செயலில் ஈடுபட்டது.\n\nவாட்சுஜி டெட்சூரோ (\"Watsuji Tetsuro\") என்னும் சப்பானிய மெய்யியலார் கிழக்கத்திய மெய்யியலையும் மேற்கத்திய மெய்யியலாராகிய சோரன் கீர்க்ககார்டு (\"Søren Kierkegaard\"), நீட்சே, ஹைடகர் (\"Heidegger\") போன்றோரின் சிந்தனைகளையும் இணைக்க முயற்சி செய்தார்.\n\nஹைடகரின் மெய்யியல் சிந்தனையில் கிழக்கத்திய மெய்யியல் பாங்குகள் உள்ளன என்று சிலர் கருதுகின்றனர். ஒரு சப்பானியருக்கும் ஆய்வாளருக்கும் இடையே நிகழும் உரையாடல் ஹைடகரின் எழுத்துகளில் உள்ளது. மேலும், ஹைடகர் தம் சீன மாணவராகிய பவுல் சாயோ என்பவரோடு சேர்ந்து தாவோயிச மூல நூலாகிய \"தாவோ தே சிங்\" (\"Tao Te Ching\") என்னும் ஆதார ஏட்டை செருமானிய மொழியில் பெயர்க்கும் பணியில் ஈடுபட்டார். இவ்வாறு, ஹைடகர் தம் மெய்யியல் சிந்தனையில் \"கிழக்கு\" நோக்கித் திரும்பினார் என்றொரு கருத்து உள்ளது.\n\nஇருபதாம் நூற்றாண்டில் இந்து மரபைச் சார்ந்த அரவிந்த கோஷ் (1872–1950) என்னும் சிந்தனையாளரின் படைப்புகளில் செருமானிய கருத்துநிலையியலின் (\"German Idealism\") தாக்கம் உண்டு. அவர் உருவாக்கிய \"முழுமை யோகம்\" (\"Integral Yoga\") என்னும் ஆன்மிகக் கோட்பாடு கிழக்கத்திய மற்றும் மேற்கத்திய மெய்யியல்களின் இசைவு ஆக்கமாகக் கருதப்படுகிறது.\n\nசுவிட்சர்லாந்து நாட்டவரான கார்ல் யுங் (\"Carl Jung\") என்னும் உளவியலார் சீன மெய்யியல் கொள்கையாகிய \"இ சிங்\" (\"I Ching\") என்பதைத் தம் சிந்தனையோடு இணைத்தார். ஒன்றுக்கொன்று எதிர்மறையான சக்திகள் தமக்குள் சமநிலை பெறுவதே இலட்சிய நிலை என்னும் அத்தத்துவத்தை யுங் தழுவிக்கொண்டார்.\n\n\n"}
{"id": "150868", "url": "https://ta.wikipedia.org/wiki?curid=150868", "title": "கம்சன்", "text": "கம்சன்\n\nபாகவத புராணத்தின் படி, கம்சன் என்பவன் கிருட்டிணனின் தாயான தேவகியின் உடன் பிறந்தவனும் மதுராவைத் தலைநகராகக் கொண்ட விருசினி இராச்சியத்தின் மன்னனும் ஆவான். இவனுடைய தந்தை உக்கிரசேனர், தாயார் பத்மாவதி.\n\nவசுதேவர்-தேவகியின் இணையரின் எட்டாவது மகனால் இவனுக்கு சாவு நேரும் என்று கணிக்கப்பட்டதால் கம்சன், தேவகியையும் அவளது கணவர் வசுதேவரையும் சிறையில் அடைத்தான். எனினும் பின்னாளில் கிருட்டிணன் பிறந்து வளர்ந்து கம்சனைக் கொன்றார்.\n"}
{"id": "150869", "url": "https://ta.wikipedia.org/wiki?curid=150869", "title": "நன்சாகூ", "text": "நன்சாகூ\n\nநன்சாகூ (ヌンチャク \"nunchaku\") என்பது ஒரு பாரம்பரிய ஒக்கினோவா ஆயுதம். இரு தடிகளையும் சங்கிலி அல்லது கயிறு கொண்டு காணப்படும் இது தடிகளின் இரு முனைகளும் ஒன்றோடு ஒன்று குறுகிய சங்கிலி அல்லது கயிறு கொண்டு பிணைக்கப்பட்டிருக்கும். நவீன காலத்தில் நன்சாகூ புரூஸ் லீயின் திரைப்படங்கள் மூலம் பிரபல்யம் பெற்றது.\n\nSection::::சொல்லிலக்கணம்.\nஜப்பானிய துணைப் பகுதி மொழிகளில் ஒன்றாகிய ரியூக்யுவான் எனும் மொழியிலிருந்து நன்சாகூ எனும் சொல் உருவாகியது. இச்சொல்லின் ஆரம்பம் பற்றிய தெளிவற்ற நிலை காணப்படுகிறது. சீன மொழியின் தென் புஜியான் பேச்சுவழக்கிலிருந்து, தடி எனும் உச்சரிப்பிலிருந்து அச்சொல் உருவாகியிருக்கலாம் என ஒரு கருத்து உள்ளது.\n\n\n\n"}
{"id": "150871", "url": "https://ta.wikipedia.org/wiki?curid=150871", "title": "உவமான சங்கிரக நூல்கள்", "text": "உவமான சங்கிரக நூல்கள்\n\nதொல்காப்பியத்தில் உவம இயல் என ஒரு பகுதி உண்டு. \nபெண்ணோடு தொடர்புடைய உவமைகளை மட்டும் விளக்கும் இலக்கண நூல்கள் 15-ஆம் நூற்றாண்டில் தோன்றி வளர்ந்தன. \nஇந்த நூல்களை உவமான சங்கிரகம் என வழங்கினர். \n\nஉவமான சங்கிரக நூல்கள் எனக் கொள்ளத்தக்க இலக்கண நூல்கள் தமிழில் நான்கு உள்ளன. பொருள்களை உவமையால் விளக்கும் வழக்கம் எல்லா மொழிகளிலும் உண்டு. தொல்காப்பியம்: உவம இயல் தமிழில் தொன்றுதொட்டு நிலவிவரும் பண்டைய மரபினை எடுத்து விளக்குகிறது. பின்னர் அணி இலக்கணம் பற்றி மட்டும் கூறும் சில நூல்கள் தோன்றின. அந்த அணி இலக்கணங்களில் உவமை அணி பற்றி மட்டும் கூறும் நூல்கள் உவமான சங்கிரகம் என்னும் பெயரில் தோன்றின.\n\nமாந்தரின் உறுப்புகள் ஒவ்வொன்றையும் இன்ன உவமையால் கூறுவது மரபு என இந்த நூல்கள் சுட்டுகின்றன. சில உறுப்புகளைத் தலைமுடியில் தொடங்கி பாதத்தில் முடிக்கின்றன. இந்த முறைமையைக் ‘கேசாதிபாதம்’ என்பர். சில நூல்கள் பாதத்தில் தொடங்கித் தலைமுடியில் முடிக்கின்றன. இந்த முறைமையைப் ‘பாதாதிகேசம்’ என்பர்.\n\nஆண்களின் கண்ணுக்குத் தாமரை மலரையும், பெண்களின் கண்ணுக்குக் குவளை மலரையும் உவமையாகக் காட்டும் மரபு போன்ற நுட்பங்களை இந்த நூல்கள் தெரியப்படுத்துகின்றன. இவை 15 ஆம் நூற்றாண்டுக்குப் பின்னர் தோன்றி வளர்ந்த இலக்கண நெறிகள். இவற்றில் வடநூல் கருத்துகளும் இழையோடியுள்ளன.\n"}
{"id": "150872", "url": "https://ta.wikipedia.org/wiki?curid=150872", "title": "ஆண் (பால்)", "text": "ஆண் (பால்)\n\nஆண் () (\"Male\", ♂) என உயிரினங்களில் அல்லது உயிரினப் பகுதிகளில் விந்தணுக்களை உருவாக்கும் பால் குறிக்கப்படுகிறது. கருக்கட்டலின் போது ஒவ்வொரு விந்தணுவும் அதனைவிடப் பெரிய பெண் பாலணு அல்லது சூல் முட்டையுடன் ஒன்றிணைகிறது. ஓர் ஆணால் குறைந்தது ஓர் சூல் முட்டையாவது இல்லாமல் இனப்பெருக்கம் செய்ய முடியாது. ஆனால் சில உயிரினங்களில் பாலியல் மற்றும் பால்சாரா இனப்பெருக்கம் நிகழ்கிறது.\n\nஅனைத்து உயிரினங்களுக்கும் பொதுவானதொரு பாலின அமைவு அமைப்பு கிடையாது. மனிதர் உட்படப் பெரும்பாலான விலங்குகளில் பாலினம் மரபணுக்கள் மூலமாகத் தீர்மானிக்கப்படுகின்றன. சிலவகை உயிரினங்களில் இவை சமூக, சுற்றுச்சூழல் மற்றும் பிற காரணிகளால் தீர்மானிக்கப்படுகின்றன.\n\nவெவ்வேறு மரபு வழியில் வந்த உயிரினங்களில் இரண்டு பாலினங்கள் இருப்பதற்கான தெரிவு தனிப்பட்ட முறையில் நிகழ்ந்துள்ளது. (பார்க்க குவி பரிணாமம்).\n\n"}
{"id": "150873", "url": "https://ta.wikipedia.org/wiki?curid=150873", "title": "நூற்பா", "text": "நூற்பா\n\nசூத்திரம் என நன்னூல் குறிப்பிடுவதை நூற்பா என வழங்குகின்றனர். \n\nSection::::சூத்திரம் விளக்கம்.\nசூத்திரம் எவ்வாறு இருக்கும் என நன்னூல் விளக்குகிறது. \n\nSection::::சூத்திரநிலை.\nஒரு சூத்திரம் ஏனைய சூத்திரங்களோடு எவ்வாறு தொடர்பு கொண்டிருக்கவேண்டும் என்பதையும் நன்னூல் விளக்குகிறது. \n\n\n"}
{"id": "150874", "url": "https://ta.wikipedia.org/wiki?curid=150874", "title": "சேமக்கலம்", "text": "சேமக்கலம்\n\nசேமக்கலம் என்பது கஞ்சக்கருவி வகையைச் சார்ந்த ஒரு தமிழரின் இசைக் கருவி ஆகும். இது ஒரு தூய வெண்கலத்தால் ஆனது. தாதராட்டத்தில், கோயில்களில், இறப்பு வீடுகளில் இக் கருவி இசைக்கப்படுகிறது.\n"}
{"id": "150875", "url": "https://ta.wikipedia.org/wiki?curid=150875", "title": "கொம்பு", "text": "கொம்பு\n\n"}
{"id": "150878", "url": "https://ta.wikipedia.org/wiki?curid=150878", "title": "பெருமுரசு", "text": "பெருமுரசு\n\nபெருமுரசு தோற்கருவி வகை சார்ந்த ஒரு தமிழர் இசைக் கருவி. இது அரைக் கோள வடிவுடையது. இது \"பெரிய இருப்புச் சட்டியில் மாட்டுத் தோலை வார்த்து உருவாக்கப்படும்.\" பண்டைக் காலத்தில் அறவிப்பு அல்லது தொடர்பாடல் கருவியாகப் பயன்படுத்தப்பட்டது.\n"}
{"id": "150879", "url": "https://ta.wikipedia.org/wiki?curid=150879", "title": "சிறுமுரசு", "text": "சிறுமுரசு\n\nசிறுமுரசு அல்லது சாயரட்சை மேளம் என்பது தோற்கருவி வகை சார்ந்த ஒரு தமிழர் இசைக் கருவி. இது \"சிறிய அரைச்சட்டியில் புள்ளிமான் தோல் கொண்டு வார்க்கப்பட்டது.\" இதனை கோயில்களில் மாலை வழிபாடுகள் முடிந்ததும் இசைக்கப் பயன்படுத்தினர். \n"}
{"id": "150881", "url": "https://ta.wikipedia.org/wiki?curid=150881", "title": "கொடுகொட்டி (ஆடல்)", "text": "கொடுகொட்டி (ஆடல்)\n\nகொடுகொட்டி என்பது சிவபெருமான் வேடம் பூண்டு ஆடப்படும் ஆட்டங்களில் ஒன்று. சிவபெருமான் முப்புரத்தை எரித்தபோது, அது எரிமூண்டு எரிவதைக் கண்டு வெற்றி மகிழ்ச்சியினாலே கைகொட்டி நின்று ஆடிய ஆடல் இது. தீப்பற்றி எரிவதைக் கண்டு மனம் இரங்காமல் கைகொட்டியாடியபடியால் ‘கொடுகொட்டி’(கொடுங்கொட்டி) என்னும் பெயர் பெற்றது. கொட்டிச் சேதம் என்றும் இதற்குப் பெயர் உண்டு. கொடுகொட்டி என்ற இசைக்கருவியும் உண்டு. சிவபெருமானுக்கு எட்டு கைகள் என்றும், ஒரு கையில் துடியையும், இரண்டு கையில் தோளில் மாட்டியுள்ள முழவையும் முழக்கிக்கொண்டு பல் வேறு உருவங்களைப் காட்டி அவன் நடனம் ஆடுவதாக ஒரு கற்பனை. \nஇந்தக் கற்பனையை விளக்கும் ஆட்டம் 'கொடுகொட்டி' ஆட்டம்.\nSection::::சிலப்பதிகாரம்.\nசிலப்பதிகாரத்தில் மாதவி ஆடிய பதினோரு வகை ஆடல்களுல் கொடுகொட்டி எனப்படும் ஆடலும் குறிப்பிடப்படுகிறது.\n<poem>\n\"பாரதி யாடிய பாரதி யரங்கத்துத் \nதிரிபுர மெரியத் தேவர் வேண்ட \nஎரிமுகப் பேரம் பேவல் கேடப் \nஉமையவள் ஒருதிற னாக வோங்கிய \nஇமையவண் ஆடிய கொடுகொட்டி யாடல்\"-\n</poem>\nSection::::கலித்தொகை.\nஇந்த ஆடலுக்கு நான்கு உறுப்புகள் உண்டு. இவ்வாடலில் உட்கு(அச்சம்), வியப்பு, விழைவு(விருப்பம்), பொலிவு(அழகு) என்னும் குறிப்புகள் அமைந்திருக்கும் என்று கூறும் செய்யுளை நச்சினார்கினியர் தமது கலித்தொகை உரையில் மேற்கோள் காட்டுகிறார். \n<poem>\n\"கொட்டி யாடற் றோற்றம் ஒட்டிய \nஉமையவள் ஒருபா லாக ஒருபால் \nஇமையா நாட்டத்து இறைவன் ஆகி \nஅமையா உட்கும் வியப்பும் விழைவும் \nபொலிவும் பொருந்த நோக்கிய தொக்க \nஅவுணர் இன்னுயிர் இழப்ப அக்களம் \nபொலிய ஆடினன் என்ப\" \n</poem>\nஎன்பது அச்செய்யுள்.\n\n\n"}
{"id": "150886", "url": "https://ta.wikipedia.org/wiki?curid=150886", "title": "நெய்வேலிப் புத்தகக் கண்காட்சி", "text": "நெய்வேலிப் புத்தகக் கண்காட்சி\n\nநெய்வேலிப் புத்தகக் கண்காட்சி என்பது தமிழ்நாட்டில் கடலூர் மாவட்டத்திலுள்ள நெய்வேலி நகரில் இருக்கும் இந்திய அரசு நிறுவனமான நெய்வேலி பழுப்பு நிலக்கரி நிறுவனத்தினால் ஆண்டுதோறும் நடத்தப்படும் ஓர் புத்தகக் கண்காட்சியாகும். இப்புத்தகக் கண்காட்சியில் தமிழ்நாட்டிலுள்ள பல்வேறு புத்தக வெளியீட்டாளர்கள் மற்றும் விற்பனையாளர்களுடன், இந்தியாவின் முக்கிய பதிப்பகங்கள் சிலவும் கலந்து கொள்கின்றன.\n\nSection::::பத்து நாட்கள்.\nஇக்கண்காட்சி பத்து நாட்கள் நடைபெறும். ஒவ்வொரு நாளும் தமிழ் அறிஞர்கள், இலக்கிய ஆர்வலர்கள் போன்றோர் சிறப்பு விருந்தினர்களாகக் கலந்து கொண்டு உரை நிகழ்த்துகின்றனர். இந்த அரங்கில், இலக்கிய உரைகள், மாயாஜாலம், மெல்லிசை, பட்டிமன்றம், நகைச்சுவை நாடகங்கள், பரதநாட்டியம் உள்ளிட்ட கலை நிகழ்ச்சிகளும் நடத்தப் பெறும். இந்தக் கண்காட்சியில் ஒவ்வொரு நாளும் ஒரு எழுத்தாளர், ஒரு புத்தக வெளியீட்டாளர் நெய்வேலி பழுப்பு நிலக்கரி நிறுவனத்தினால் பாராட்டிச் சிறப்பிக்கப்படுவர். தினமும் புதிய நூல்கள் வெளியிடப்படும். நெய்வேலி படைப்பாளிகளின் குறும் படங்கள் திரையிடப்படும். \n\n\n\nSection::::2012 ஆம் ஆண்டு புத்தகக் கண்காட்சி.\n2012 ஆம் ஆண்டுக்கான புத்தகக் கண்காட்சி நெய்வேலி பழுப்பு நிலக்கரி நிறுவன அரங்கில் 29-06-2012 ல் தொடங்கி 08-07-2012 அன்று முடிவடைந்தது.\n\n"}
{"id": "150887", "url": "https://ta.wikipedia.org/wiki?curid=150887", "title": "சூத்திரம்", "text": "சூத்திரம்\n\nசூத்திரம் என்னும் சொல் இலக்கண நூலிலுள்ள பாடலைக் குறிக்கும். இதனை நூற்பா என வழங்குகிறோம்.\n\nநூல் என்னும் சொல் இலக்கண நூலை மட்டும் குறிக்கும். நூலில் உள்ள பாடல்கள் நூற்பா. சூத்திரம் என்னும் சொல்லைத் தமிழ்ச்சொல் எனலாம். \n\nசூத்திரம் சில எழுத்துக்களால் இயன்று செய்யுள் நடையில் இருக்கும். விரிவாகச் சொல்லவேண்டிய உரையை உள்ளே அடக்கிக்கொண்டிருக்கும். நுட்பமும் ஒட்பமும் கொண்டிருக்கும். அசைக்க முடியாத உண்மைகளைக் கூறும். அளக்க முடியாத அரும்பொருளைக் கொண்டிருக்கும். பலவகையான பயன்களை மொழிக்கு நல்கும். கண்ணாடி நிழல்போல் மொழியின் இயல்பை உள்ளபடியே வெளிப்படுத்தும். மொழிச் செய்திகளை விடுபடாமல் கூறும். காரணம் காட்டியும் எடுத்துக்காட்டுகள் தந்தும் விரித்துரைக்கும். சூத்திரத்தில் சொல்லப்படுவதைக் காட்டுவது காண்டிகை-உரை. சூத்திரம் வெளிப்படையாகச் சொல்லாமல் குறிப்பால் உணர்த்தும் செய்திகளும் உண்டு. (விருத்தி)உரை இதனை வெளிப்படுத்தும். \n\n"}
{"id": "150888", "url": "https://ta.wikipedia.org/wiki?curid=150888", "title": "டெட் டேர்னர்", "text": "டெட் டேர்னர்\n\nஇராபர்ட்டு எட்வர்டு \"ட்டெட்\" டேர்னர் III (Robert Edward Ted Turner III, பி:நவம்பர் 19, 1938) ஓர் அமெரிக்க ஊடக பேருரிமையாளரும் பொதுநல வள்ளலும் ஆவார். ஓர் வணிகராக அமெரிக்காவின் மின்வட தொலைக்காட்சி வரலாற்றில் முதல் முறையாக 24 மணிநேர செய்தித் தொலைக்காட்சி அலைவரிசை சிஎன்என்னை நிறுவியதற்காக அறியப்படுகிறார். தவிர ஓர் பொதுநல வள்ளலாக ஐக்கிய நாடுகளின் தேவைகளுக்காக $1 பில்லியன் நன்கொடையாகக் கொடுத்துள்ளார்; இதனைக்கொண்டே \"ஐக்கிய நாடுகள் பவுண்டேசன்\" என்ற பொது ஈகை நிறுவனம் உருவாக்கப்பட்டது. டேர்னர் இந்த நிறுவனத்தின் இயக்குநர் வாரியத்தின் தலைவராக உள்ளார்.\n\nடேர்னரின் வணிகப் பேரரசு அவரது தந்தையின் விளம்பர தட்டிகள் வியாபாரத்தில் துவங்கியது. தமது 24வது அகவையில் தந்தையாரின் தற்கொலையை அடுத்து இந்த வணிகத்தில் இறங்கினார். 1963ஆம் ஆண்டில் டேர்னர் பொறுப்பேற்றுக் கொண்டபோது \"டேர்னர் அவுட்டோர் அட்வர்டைசிங்\"கின் பெறுமதி $1 மில்லியன் ஆக இருந்தது. 1970இல் அட்லாண்டாவிலிருந்த மீயுயர் அதிர்வலை வானொலி நிறுவனத்தை வாங்கியதை ஒட்டி \"டேர்னர் ஒலிபரப்பு அமைப்பு\" உருவானது. இந்த அமைப்பின் கீழ் நிறுவிய சிஎன்என் கம்பிவடத் தொலைக்காட்சியில் 1986ஆம் ஆண்டில் விண்வெளி போய்மீளும் சாலஞ்சர் தோல்வியையும் 1991இல் பாரசீக வளைகுடாப் போர் நிகழ்வுகளையும் உடனுக்குடன் ஒளிபரப்பி செய்தி ஊடகங்களில் ஓர் அதிர்வை உண்டாக்கினார். அட்லாண்டா பிரேவ்ஸ் என்ற தமது மாநில பேஸ்பால் அணியை கையகப்படுத்திக் கொண்டு தேசிய அளவில் அந்த அணி புகழ்பெறச் செய்தார். \"நல்லெண்ண விளையாட்டுக்கள்\" (குட்வில் கேம்ஸ்) என்ற விளையாட்டுத் தொடரை நிறுவினார். தொழில்முறை மற்போரில் ஆர்வத்தைத் தூண்டிய 1990களின் பிற்பகுதியில் மிகவும் பரவலான மற்போர் நிறுவனங்களில் ஒன்றான உலக மற்போர் வாகையர் நிறுவனத்தின் உரிமையாளராவார்.\n\nடேர்னரின் சர்ச்சைகளைக் கிளப்பிய கூற்றுக்களால் இவர் \"தெற்கின் வாய்\" மற்றும் \"ஆவேசமான கேப்டன்\" என்றெல்லாம் விளிக்கப்பட்டார். டேர்னர் தமது சொத்துக்களை சுற்றுச்சூழல் காரணங்களுக்காகவும் அர்பணித்துள்ளார். 2011இல் ஜான் மலோன் முந்தும்வரை இவரே அமெரிக்காவின் மிகப்பெரும் தனிநபர் நில உரிமையாளராக இருந்து வந்தார். தமது நிலங்களில் பைசன் காளைகளை வளர்க்கிறார்; இவற்றின் இறைச்சியைக் கொண்டு \"டெட்ஸ் மொன்டானா கிரில்\" என்ற உணவகச் சங்கிலியை நடத்தி வருகிறார். சுற்றுச்சூழல் நோக்குடைய \"கேப்டைன் பிளானட்டும் பிளானட்டீர்களும்\" என்ற தொடரை உருவாக்கி உள்ளார்.\n\nSection::::நிறுவனங்கள்.\nSection::::சிஎன்என்.\n1980 ல் செய்தி தொலைகாட்சி சேவையான சிஎன்என் ஐ உருவாக்கினார்.இது தற்போது உலகின் முன்னணி செய்தி நிறுவனமாக விளங்குகிறது.\n\nSection::::எம்.ஜி.எம் (MGM).\n1986 ல் டர்னர் கிர்க் கேர்கோரியன் அவர்களிடம் இருந்து படப்பிடிப்பு நிறுவனமான எம்.ஜி.எம் ஐ $ 1.5 பில்லியன் டாலர் கொடுத்துவாங்கினார். மே 1986 முதல் இது படங்களை தயாரிக்க துவங்கியது.\nSection::::டர்னர் பொழுதுபோக்கு நிறுவனம்.\nஆகஸ்ட் 1986 ல் டர்ணருக்கு சொந்தமான படதயாரிப்பு நிறுவனத்தின் கடல்கடந்த வணிகத்தை மேற்பார்வையிட டர்னர் பொழுதுபோக்கு நிறுவனம் நிறுவப்பட்டது. 1988 ஆம் ஆண்டில் , டர்னர் வின்ஸ் ஜிம் க்ரோக்கெட் விளம்பர நிறுவனத்தை வங்கி உலக சாம்பியன்ஷிப் மல்யுத்த அமைப்பு (WCW ) என பெயர் மற்றம் செய்தார்.அது மக்மஹோன் உலக மல்யுத்த கூட்டமைப்பின் (WWF ) முக்கிய போட்டியாளராக திகழ்ந்தது.எனினும் இது 2001 ல் டைம் வார்னரின் பதவி களத்தில் உலக மல்யுத்த கூட்டமைப்பிற்கு விற்கப்பட்டது.\n1989 இல் , டர்னர் அவர்கள் வருங்கால உலக பிரச்சினைகளுக்கு சாதகமான அறிவியல் தீர்வுகளை கண்டறிபவருக்கு உதவித்தொகையை அறிவித்தார். இதில் உலகம் முழுவதும் இருந்து வந்த 2500 கண்டுபிடிப்புகளில் இருந்து டேனியல் குயின் பகுதியை சேர்ந்த இஸ்மாயில் வெற்றி பெற்றார்.\nSection::::டிஎன்டி.\n1988 ஆம் ஆண்டில் டிஎன்டி எனப்படும் டர்னர் தொலைக்காட்சி வலையமைப்பு மூலம் திரைப்படங்கள் மற்றும் தொலைக்காட்சி நிகழ்ச்சிகளில் ஒளிபரப்பு செய்ய பயன்படுத்தப்பட்டது.பார்வையாளர்களை ஈர்க்கும் வண்ணம் உலக சாம்பியன்ஷிப் மல்யுத்த (WCW) போட்டிகளை ஒளிபரப்ப பயன்படுத்தப்பட்டது.\n\nSection::::டிசிஎம் (டர்னர் பழங்கால திரைப்படங்கள்).\nஇதன் முக்கிய நிகழ்ச்சிகளாக 1980 களின் மத்தியில் வெளிவந்த கருப்பு வெள்ளை படங்களில் நிறமாக்கி வெளியிடப்பட்டது.\nஎனினும் 1990 களின் மத்தியில் அதிக செலவு காரணமாக டர்னர் இதை கைவிட்டு அதை அப்டியே வெளியிடத் தொடங்கினார்.\n\nSection::::கார்ட்டூன் நெட்வொர்க்.\n1992 ஆம் ஆண்டு கார்ட்டூன் நெட்வொர்க் என்ற ஒரு சிறுவர்கள் தொலைகாட்சியை தொடங்கினார்\n\nSection::::நூல்கள்.\nடேர்னருக்கு இருமுனையப் பிறழ்வு நோய் உள்ளது. 1997 ஆம் ஆண்டில் போர்ட்டர் பிப் எழுதிய வாழ்க்கை வரலாறு \"இது காண்பதுபோல் அவ்வளவு எளிதல்ல \" (It Ain't As Easy as It Looks) என்ற நூலில், டேர்னர் தமது மனக்கோளாறுடன் தான் படும் வேதனைகளையும் லித்தியம் பயன்படுத்துவது பற்றியும் கூறி உள்ளார். 2008இல் டேர்னர் தமது பணிவாழ்வு மற்றும் தனிவாழ்வு நிகழ்வுகளை ஆவணப்படுத்தும் வண்ணம் \"கால் மீ இட்டெட்]]\" என்ற நூலை எழுதியுள்ளார். \n"}
{"id": "150890", "url": "https://ta.wikipedia.org/wiki?curid=150890", "title": "சிந்தனையாளர் (சிலை)", "text": "சிந்தனையாளர் (சிலை)\n\nசிந்தனையாளர் (\"The Thinker\") என்பது ஆகுஸ்ட் ரொடான் (1840–1917) என்னும் புகழ்மிக்க கலைஞரால் செப்பு மற்றும் பளிங்குக் கல் கொண்டு உருவாக்கப்பட்ட கலைப்படைப்பு ஆகும். முதன்முதலாக வார்க்கப்பட்ட \"சிந்தனையாளர் சிலை\" 1902ஆம் ஆண்டைச் சேர்ந்தது ஆகும். அது பாரிசு நகரில் \"ரோடான் கலைக்கூடத்தில்\" காக்கப்பட்டு வருகிறது.\n\nஇச்சிலையின் மூலநிலைப் பிரதிகள் சுமார் 20 உள்ளன. அவை தவிர இச்சிலையின் தழுவல் சிலைகளும், ஆய்வுக்கான படைப்புகளும், ரோடானின் இறப்புக்குப் பிறகு உருவாக்கப்பட்ட சிலைகளும் பல உள்ளன.\n\nஇச்சிலையில் தோன்றும் மனிதன் ஆழ்ந்த சிந்தனையில் மூழ்கியிருக்கின்றான். அவனது உள்ளத்தில் ஏதோ பெரியதொரு குழப்பம் நிகழ்ந்துகொண்டிருப்பதுபோல் தெரிகிறது.\n\nமெய்யியல் சிந்தனையைக் குறிக்கின்ற அடையாளமாக \"சிந்தனையாளர்\" சிலையைப் பயன்படுத்துவது வழக்கம்.\n\nSection::::வரலாற்றுத் தகவல்.\nஇச்சிலைக்கு முதலில் கொடுக்கப்பட்ட பெயர் \"கவிஞன்\" (\"The Poet\") என்பதாகும். அச்சிலை உருவான வரலாறு பின்வருமாறு:\n\nபாரிசு நகரில் அமைந்துள்ள \"அணிக் கலைகள் கூடம்\" (\"Musée des Arts Décoratifs\") என்னும் கலைக்கூடத்துக்கு ஒரு நுழைவாயில் கலையழகோடு உருவாக்கப்பட வேண்டும் என்று முடிவாயிற்று. அந்த வேலை ரோடானிடம் ஒப்படைக்கப்பட்டது. வரலாற்றுப் புகழ்பெற்ற இத்தாலியக் கவிஞரான தாந்தே அலிகியேரி என்பவர் இயற்றிய \"திருவிளையாடல்\" (\"Divine Comedy\") என்னும் காப்பியத்தில் அமைந்த \"நரக வாயில்கள்\" (\"The Gates of Hell\") என்னும் காட்சியைக் கருவாகக் கொண்டு ரோடான் வேலை தொடங்கினார்.\n\nதாந்தேயின் காப்பியத்தில் வருகின்ற பல கதாபாத்திரங்களை ரோடான் உருவாக்க எண்ணினார். தாம் உருவாக்கிய காப்பியத்தைப் பற்றி ஆழ்ந்த சிந்தனையில் தாந்தே இருப்பதாக ரோடான் அச்சிலையை வடித்தார் என்று கருதப்படுகிறது.\n\nஆயினும், மேற்கூறிய விளக்கத்தில் சிக்கல்கள் இல்லாமல் இல்லை. ரோடான் உருவாக்கிய \"சிந்தனையாளர்\" நிர்வாணமாக உள்ளார். ஆனால் \"திருவிளையாடல்\" காப்பியத்தில் வரும் தாந்தே எப்போதுமே முழு உடை அணிந்தவராகவே வருகிறார். தாந்தே என்னும் குணச்சித்திரம் மென்மைப்பண்பு கொண்டவர். ஆனால் \"சிந்தனையாளர்\" உடல்திறன் மேம்பட்ட ஆண்மையோடு விளங்குகிறார்.\n\nசிலைத்தொகுப்பின் இறுதியில் ஒரு சிறு சிலை நுழைவாயிலின் மேல் பகுதியில் அமர்ந்துகொண்டு, கீழே நரகக் கொடுமையை அனுபவிப்போரின் கதியை எண்ணி சிந்தித்துக்கொண்டிருக்கிறது. அது ரோடானின் விருப்பப்படியே நிர்வாணமாகவே செதுக்கப்பட்டது. புகழ்பெற்ற கலைஞரான மைக்கலாஞ்சலோவின் கலைமரபைப் பின்பற்றி, மனித பகுத்தறிவையும் கவிதையையும் குறிக்கும் அடையாளமாக கதைத்தலைவன் பாணியில் அது அமைந்தது. அதுவே \"சிந்தனையாளர் சிலை\".\n\n\"நரக வாயிலில்\" அமைந்த மேற்கூறிய சிலைக்கும் மைக்கலாஞ்சலோ என்னும் கலைஞர் லொரேன்சோ தே மேதிச்சி என்பவரின் சாயலாக உருவாக்கியதும் \"சிந்தனை செய்வோன்\" (இத்தாலியம்: \"Il Penseroso\") என்று பெயர்பெற்றதுமான சிலைக்கும் இடையே இருந்த ஒற்றுமையைச் சிலை வார்ப்பு வேலை செய்தோர் கவனித்தனர். எனவே, அச்சிலை உருவாக்கத்தில் ஈடுபட்ட அத்தொழிலாளர்கள் அதற்கு \"சிந்தனையாளர்\" என்று பெயர்கொடுத்தனர்.அப்பெயரே நிலைத்துவிட்டது.\n\nSection::::சிலையின் பல பிரதிகள்.\nசெப்பில் வார்க்கப்பட்ட பேரளவுகொண்ட \"சிந்தனையாளர் சிலைகள்\" 20 என்ற எண்ணிக்கையில் உலகெங்கும் உள்ள கலைக்கூடங்களில் காக்கப்பட்டு வருகின்றன. அவை தவிர, பேரளவு கொண்டவையும், ஆய்வுக்காக ஆக்கப்பட்டவையுமாக அமைந்த \"சிந்தனையாளர் சிலைகள்\" பல உள்ளன. இவற்றுள் சில வெவ்வேறு அளவைகளில் ஆக்கப்பட்டுள்ளன. சில சுண்ணக்கலவையால் செய்யப்பட்டுள்ளன. வேறு சில \"சிந்தனையாளர் சிலைகள்\" சிற்பி ரொடானின் மரணத்துக்குப் பின் உருவாக்கப்பட்டவை. அவை அசல் சிலைகளாக அன்றி, மாதிரி சிலைகளாகவே கருதப்படுகின்றன.\n\nரொடான் 1880இல் முதல் மாதிரியைச் சுண்ணக்கலவையால் சிறு அளவையில் செதுக்கினார். அதன் உயரம் 71.5 செ.மீ. அச்சிலை 1888இல் டென்மார்க் நாட்டின் கோப்பன்ஹேகன் நகரில் பார்வைக்கு வைக்கப்பட்டது.\n\nஅதன்பின் ரொடான் செப்பு உலோகத்தில் பேரளவை கொண்டு சிந்தனையாளர் சிலையை 1902இல் உருவாக்கினார். அது 2 மீ. உயரம், 1.3 மீ. நீளம், 1.4 மீ. அகலம் என்னும் அளவையில் ஆக்கப்பட்டது. அச்சிலை 1904இல் தான் பொதுமக்களின் பார்வைக்குக் கொணரப்பட்டது.\n\nசெப்பால் ஆக்கப்பட்ட சிந்தனையாளர் சிலையைக் கண்டு வியந்த ரொடான் ஆதரவாளர்கள் நன்கொடை திரட்டி, அச்சிலையைப் பாரிசு நகர உடைமையாக ஆக்கிட வழிசெய்தனர். இவ்வாறு அச்சிலை 1906இல் பாரிசு நகரில் அமைந்ததும், இன்று பிரான்சு நாட்டின் தலைசிறந்த குடிமக்களின் நினைவகமாகவும் விளங்குகின்ற \"பாந்தியோன்\" (\"Panthéon\") என்னும் நினைவுமண்டபத்தின் முன் வைக்கப்பட்டது.\n\n1922ஆம் ஆண்டில் சிந்தனையாளர் சிலை வேறொரு கட்டடத்திற்கு மாற்றப்பட்டு, அக்கட்டடம் \"ரொடான் கலைக்கூடம்\" (\"Musée Rodin\") என்னும் பெயர் பெற்றது.\n\nரொடான் உயிரோடிருந்தபோதே 20க்கும் மேலான சிந்தனையாளர் செப்பு வார்ப்புச் சிலைகள் செய்யப்பட்டு உலகத்தின் பல பகுதிகளுக்கு அனுப்பிவைக்கப்பட்டன. அவற்றுள் சில மூலச் சிலையின் அளவைவிட சிறிதாகவோ பெரிதாகவோ வார்க்கப்பட்டன.\n\n2011ஆம் ஆண்டு, சிந்தனையாளர் சிலையின் ஒரு வார்ப்பு மாதிரி சிக்காகோ பல்கலைக்கழகத்திற்குக் கொண்டுசெல்லப்பட்டது. அது இப்போது ஸ்டான்ஃபோர்டு பல்கலைக்கழகத்தில் உள்ளது.\n\nமெழுகு வார்ப்புரு முறையைப் பின்பற்றி உருவாக்கப்பட்ட சிந்தனையாளர் சிலை பாரிசு நகரில் வார்க்கப்பட்டு, 1904இல் உலகக் கண்காட்சியின்போது செயின்ட் லூயிஸ் நகரில் பார்வைக்கு வைக்கப்பட்டு, பின் அந்நகருக்கு அன்பளிப்பாகக் கொடுக்கப்பட்டது. அச்சிலை இன்று அமெரிக்காவின் கெண்டக்கி மாநிலத்தில் லூயிவில் நகரில் வைக்கப்பட்டுள்ளது.\n\n\n"}
{"id": "150900", "url": "https://ta.wikipedia.org/wiki?curid=150900", "title": "பிரண்ட்ஸ் (2001 திரைப்படம்)", "text": "பிரண்ட்ஸ் (2001 திரைப்படம்)\n\nப்ரண்ட்ஸ் (\"Friends\") என்பது 2001ஆம் ஆண்டு வெளிவந்த தமிழ்த் திரைப்படம் ஆகும். இந்தத் திரைப்படம் சித்திக்கின் கதை, திரைக்கதை, இயக்கத்திலும் கோகுல் கிருஷ்ணாவின் வசனத்திலும் சூர்யா, விஜய் முதன்மைக் கதைமாந்தர்களாக கொண்டு வெளிவந்துள்ளது.\n\nஇந்தத் திரைப்படம் ப்ரண்ட்ஸ் என்ற மலையாளத் திரைப்படத்தைத் தழுவியே வெளிவந்துள்ளது.\n\n"}
{"id": "150907", "url": "https://ta.wikipedia.org/wiki?curid=150907", "title": "வைணவ ஆசாரிய பரம்பரை (தென்கலை)", "text": "வைணவ ஆசாரிய பரம்பரை (தென்கலை)\n\nவைணவம் இந்திய சமயங்களில் ஒன்று. \nதொல்காப்பியம் இதனை “மாயோன் மேய காடுறை உலகம்” எனக் குறிப்பிடுகிறது. \nதொல்காப்பியர் வாழ்ந்த கி. மு. நூற்றாண்டில் மாயோன் ஆயர்களின் தெய்வம். \nநாலாயிர திவ்வியப் பிரபந்தம் தமிழில் ஆழ்வார்கள் எழுதிய காலத்தில் வைணவம் வழிபடு சமயமாக மாறியது. இந்தத் தமிழ்நூல் நெறியைப் பின்பற்றியவர்கள் தென்கலையார் எனப்பட்டனர். \nஅதற்குப் பின்னர் வைணவ ஆசாரியர்கள் பல நூல்களை இயற்றி வைணவ சமயநெறியை வளர்த்தனர். \nவடமொழியிலும் தென்மொழியிலும் வைணவ இலக்கியங்களை வளர்த்தவர்கள் பரம்பரையில் தென்கலை வைணவ ஆசாரியர் பரம்பரை இவ்வாறு வளர்கிறது.\n\nவேதாந்த தேசிகர் தம் முன்னோர் பரம்பரை வழியில் வடகலை வைணவப் பிரிவையும், பிள்ளை லோகாசாரியார் தம் முன்னோர் கால்வழியில் தென்கலை வைணவப் பிரிவையும் தோற்றுவித்தனர். இருவரும் சம காலத்தவர். திருமண் காப்பிட்டுக்கொள்ளும் முறையில் இவர்கள் வேறுபடுகின்றனர். தென்கலையார் நாலாயிர திவ்வியப் பிரபந்தம் நூல் வழியினர். வடகலையார் வேத வழியினர். இருவரும் சம காலத்தவர்.\n\n\n\n"}
{"id": "150908", "url": "https://ta.wikipedia.org/wiki?curid=150908", "title": "100 (எண்)", "text": "100 (எண்)\n\n100 (நூறு) (ஆங்கிலம்: \"One Hundred\") என்பது தமிழ் எண்களில் ௱ அல்லது ௧௦௦ என்பதைக் குறிக்கும் இந்து-அராபிய எண் ஆகும். நூறு என்பது தொன்னூற்று ஒன்பதுக்கும் நூற்று ஒன்றுக்கும் இடைப்பட்ட இயற்கை எண்ணாகும்.\n\n\n\n\n\nஎ.கா. 100 பைசா = 1 ரூபாய்\n\n\n\n\n"}
{"id": "150911", "url": "https://ta.wikipedia.org/wiki?curid=150911", "title": "ஆனந்த பவன்", "text": "ஆனந்த பவன்\n\nஆனந்த பவன் அல்லது சுவராஜ் பவன் அலகாபாத்திலுள்ள நேரு குடும்பத்தின் பூர்வீக இல்லமாகும். ஆனந்த பவனில் மோதிலால் நேரு, ஜவகர்லால் நேரு, இந்திரா காந்தி ஆகியோர் பயன்படுத்திய அறைகள் கண்ணாடி பேழைகளால் பாதுகாக்கப்பட்டுள்ளது. அறையினுள் அவர்கள் பயன்படுத்திய படுக்கை மற்றும் மேஜைகள் உள்ளன. ஜவஹர் பயன்படுத்திய புத்தகங்கள் மற்றும் தன் கைப்பட எழுதிய சில கடிதங்களும் காட்சிக்கு வைக்கப்பட்டுள்ளன.\n\nஇங்கு இந்திரா காந்தி 1917 இல் பிறந்தார், இந்திய விடுதலை போராட்டத்திற்காக பல முடிவுகள் எடுக்கப்பட்டது. ஆனந்த பவனுக்கு அருகிலுள்ள ஸ்வராஜ் பவன் 1930 இல் மோதிலால் நேருவால் இந்திய தேசிய காங்கிரசுக்கு நன்கொடையாக அளிக்கப்பட்டது. \n\nஆனந்த பவனை இந்திரா காந்தி 1970-ல் நாட்டிற்கு அர்பணித்தார். பள்ளிக் குழந்தைகளின் அறிவியல் மற்றும் கல்வி பயன்பாட்டிற்காக இது அருங்காட்சியகமாக அரசால் பராமரிக்கப்படுகிறது. தற்போது ஆனந்த பவன் அல்லது சுவராஜ் பவன் அலகாபாத்திலுள்ள முக்கிய சுற்றுலா தலமாகும்.\n"}
{"id": "150927", "url": "https://ta.wikipedia.org/wiki?curid=150927", "title": "சைவ வெள்ளாளர்", "text": "சைவ வெள்ளாளர்\n\nசைவ வெள்ளாளர் (\"Saiva Vellalar\") அல்லது சைவ முதலியார் எனப்படுவோர், தமிழ்நாட்டில் வாழுகின்ற ஓர் இனக்குழுவினர் ஆவர். இவர்கள் தமிழ்நாடு அரசு இடஒதுக்கீட்டுப் பட்டியலில், முற்பட்ட பிரிவில் உள்ளனர். இவர்களை வட தமிழகத்தில் தொண்டைமண்டல வெள்ளாளர் என்றும் தென் தமிழகத்தில் சைவப் பிள்ளை என்றும் அழைப்பர்.\n\n\n"}
{"id": "150929", "url": "https://ta.wikipedia.org/wiki?curid=150929", "title": "தமிழ்நாடு அரசுக் கல்லூரிகள்", "text": "தமிழ்நாடு அரசுக் கல்லூரிகள்\n\nதமிழ்நாடு அரசின் நிர்வாகத்தில் நடத்தப் பெறும் கல்லூரிகள் தமிழ்நாடு அரசுக் கல்லூரிகள் என அழைக்கப் பெறுகின்றன. இக்கல்லூரிகளில் வழங்கப்படும் பாடப் பிரிவுகளைக் கொண்டு அவைகளைக் கீழ்காணும் பிரிவுகளில் பிரிக்கலாம்.\n\n\nSection::::அரசு மருத்துவக் கல்லூரி.\nதமிழ்நாடு அரசின் நிர்வாகத்தில் அலோபதி, சித்த மருத்துவம், ஓமியோபதி, ஆயுர்வேதம், யோகா மற்றும் இயற்கை மருத்துவம், இயங்குமுறை மருத்துவம் போன்ற மருத்துவ முறைகளின் கீழான கல்லூரிகள் நடத்தப் பெறுகின்றன. இவை அனைத்தும் அரசு மருத்துவக் கல்லூரிகள் என அழைக்கப் பெறுகின்றன. இவைகளில் அலோபதி எனப்படும் ஆங்கில வழி மருத்துவ முறையிலான கல்லூரிகள் நேரடியாக அரசு மருத்துவக் கல்லூரிகள் என அழைக்கப் பெறுகின்றன. பிற மருத்துவ முறைக் கல்லூரிகள் அந்த மருத்துவமுறையின் பெயரைக் கொண்டு அழைக்கப் பெறுகின்றன. அவைகள் கீழ்காணும் பெயரில் உள்ளன.\n\n\n\nSection::::அரசு பொறியியல் கல்லூரி.\nதமிழ்நாடு அரசின் நிர்வாகத்தில் பொறியியல் மற்றும் தொழில்நுட்பப் பாடப்பிரிவுகளைக் கொண்டு நடத்தப் பெறும் கல்லூரிகள் அரசு பொறியியல் கல்லூரிகள் எனப்படுகின்றன. \n\nSection::::அரசு சட்டக் கல்லூரி.\nதமிழ்நாடு அரசின் நிர்வாகத்தில் சட்டப் பாடப்பிரிவுகளைக் கொண்டு நடத்தப் பெறும் கல்லூரிகள் அரசு சட்டக் கல்லூரிகள் எனப்படுகின்றன. \n\nSection::::அரசு வேளாண்மைக் கல்லூரி.\nதமிழ்நாடு அரசின் நிர்வாகத்தில் வேளாண்மைப் பாடப்பிரிவுகளைக் கொண்டு நடத்தப் பெறும் கல்லூரிகள் அரசு வேளாண்மைக் கல்லூரிகள் எனப்படுகின்றன.\n\nSection::::அரசு கால்நடையியல் கல்லூரி.\nதமிழ்நாடு அரசின் நிர்வாகத்தில் கால்நடை மருத்துவத்தை முதன்மைப் பாடப்பிரிவுகளாகக் கொண்டு நடத்தப் பெறும் கல்லூரிகள் அரசு கால்நடையியல் கல்லூரிகள் எனப்படுகின்றன.\n\nSection::::அரசு கலை மற்றும் அறிவியல் கல்லூரி.\nதமிழ்நாடு அரசின் நிர்வாகத்தில் கலை மற்றும் அறிவியல் பாடங்களை முதன்மைப் பாடப்பிரிவுகளாகக் கொண்டு நடத்தப் பெறும் கல்லூரிகள் அரசு கலை மற்றும் அறிவியல் கல்லூரிகள் எனப்படுகின்றன.தமிழ்நாட்டில் அரசு கலை மற்றும் அறிவியல் கல்லூரிகள் 67 இருக்கின்றன.\n\nSection::::அரசு கல்வியியல் கல்லூரி.\nதமிழ்நாடு அரசின் நிர்வாகத்தில் கல்வியியல் பாடங்களை முதன்மைப் பாடப்பிரிவுகளாகக் கொண்டு நடத்தப் பெறும் கல்லூரிகள் அரசு கல்வியியல் கல்லூரிகள் எனப்படுகின்றன.\n\nSection::::அரசு விளையாட்டுக் கல்வியியல் கல்லூரி.\nதமிழ்நாடு அரசின் நிர்வாகத்தில் விளையாட்டுக் கல்வியியல் பாடங்களை முதன்மைப் பாடப்பிரிவுகளாகக் கொண்டு நடத்தப் பெறும் கல்லூரிகள் அரசு விளையாட்டுக் கல்வியியல் கல்லூரிகள் எனப்படுகின்றன.\n\nSection::::அரசு சிறப்புக் கல்லூரிகள்.\nதமிழ்நாடு அரசின் நிர்வாகத்தில் மேற்காணும் பாடப் பிரிவுகள் தவிர சில சிறப்புப் பாடப் பிரிவுகளை மட்டும் முதன்மைப் பாடப்பிரிவுகளாகக் கொண்டு நடத்தப் பெறும் கல்லூரிகள் அரசு சிறப்புக் கல்லூரிகள் எனப்படுகின்றன. இவற்றில் கீழ்காணும் கல்லூரிகளை சிறப்புக் கல்லூரிகள் எனலாம்.\n"}
{"id": "150930", "url": "https://ta.wikipedia.org/wiki?curid=150930", "title": "தமிழ்நாடு அரசு கலை மற்றும் அறிவியல் கல்லூரிகள் பட்டியல்", "text": "தமிழ்நாடு அரசு கலை மற்றும் அறிவியல் கல்லூரிகள் பட்டியல்\n\nதமிழ்நாடு அரசு கலை மற்றும் அறிவியல் கல்லூரிகள் பட்டியல் என்பது தமிழக அரசுக்கு சொந்தமான கலை அறிவியல் மற்றும் கல்வியியல் கல்லூரிகளின் பட்டியலாகும். தற்போது தமிழ்நாட்டில் 91 கலைக்கல்லூரிகளும், 7 கல்வியியல் கல்லூரிகளும், 40 பல்கலைக்கழக கல்லூரிகளும் (Constituent College) செயற்பட்டு வருகின்றன. \n"}
{"id": "150949", "url": "https://ta.wikipedia.org/wiki?curid=150949", "title": "வைணவ குருபரம்பரை", "text": "வைணவ குருபரம்பரை\n\nவைணவ சமயம் வடகலை, தென்கலை என என இரு பிரிவாக உடைந்தது. வடகலையார் வடமொழி வழியிலான வைணவ நெறியைப் பின்பற்றினர். தென்கலையார் தமிழ்நூல் நாலாயிர திவ்வியப் பிரபந்தம் நூல்நெறியைப் போற்றினர். தென்கலை நம்மாழ்வார் வழியில் பிற சமயக் காழ்ப்புணர்வு இல்லாதது. பிற சமயம் என்பது இங்கு வைணவம் அல்லாத பிற சமயங்களைக் குறிக்கும். \n\n\n"}
{"id": "150952", "url": "https://ta.wikipedia.org/wiki?curid=150952", "title": "செந்தமிழ் (இதழ்)", "text": "செந்தமிழ் (இதழ்)\n\nசெந்தமிழ் என்பது 1902-ஆம் ஆண்டு முதல் வெளிவரும் ஒரு மாத இதழ்.\n\nSection::::வெளியீடு.\nமதுரைத் தமிழ்ச்சங்கம் இதனை வெளியிட்டு வருகிறது.\n\nSection::::உள்ளடக்கம்.\nதனி நூலாக வெளிவராத பல பழமையான தமிழ் இலக்கியங்கள் இதில் வெளியிடப்பட்டுள்ளன. சங்கத் தமிழ் நூல்கள் விளக்கம், தமிழ்ப் புலவர்கள் குறிப்பு, தமிழ்த் தேர்வு விபரம், பல்சுவைக் குறிப்புகளை வெளியிட்டது.\n\nதமிழ் ஆராய்ச்சிக் கட்டுரைகள் மட்டுமே இதில் இடம் பெறும். இரணியவதைப் பரணி என்னும் நூல் அவற்றுள் ஒன்று. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.\n\n"}
{"id": "150954", "url": "https://ta.wikipedia.org/wiki?curid=150954", "title": "கச்சான் (காற்று)", "text": "கச்சான் (காற்று)\n\nமேற்குத் திசையில் இருந்து வீசும் காற்று கச்சான் என அழைக்கப்படுகின்றது.\n\nSection::::இலங்கையில் கச்சான் காற்று.\nஇலங்கையில் தென்மேல் பருவப்பெயர்ச்சிக் காற்று தெற்கு, மேற்கு, மலையகம் உள்ளிட்ட பகுதிகளில் குளிர்ந்த காற்றாக வீசி மழையைப் பொழிந்த பின் வடக்குக் கிழக்குப் பகுதிகளில் வறண்ட கச்சான் காற்றாக வீசுகின்றது.\nSection::::கச்சான் காற்று பற்றிய நம்பிக்கைகள்.\nகச்சான் காற்று வைகாசி, ஆனி, ஆடி, ஆவணி மாதங்களில் வீசுவதாக நம்பப்படுகின்றது.\n\"வைகாசிக் கச்சான் பொய்யாமல் வீசும்\", \"ஆடிக்கச்சான் பாடி அடிக்கும், ஆவணிக் கச்சான் புரட்டி அடிக்கும்\" என்பர்.\n\n"}
{"id": "150963", "url": "https://ta.wikipedia.org/wiki?curid=150963", "title": "தென்மாத்தூர்", "text": "தென்மாத்தூர்\n\nதென்மாத்தூர் இந்தியாவின் தமிழ்நாடு மாநிலத்தில் அமைந்துள்ள திருவண்ணாமலை மாவட்டம், திருவண்ணாமலை வட்டம், திருவண்ணாமலை ஊராட்சி ஒன்றியம், தென்மாத்தூர் ஊராட்சியில் அமைந்த கிராமம் ஆகும். இது திருவண்ணாமலையிலிருந்து 2.5 கிமீ தொலைவில் உள்ளது. \n"}
{"id": "150967", "url": "https://ta.wikipedia.org/wiki?curid=150967", "title": ".ac", "text": ".ac\n\n.ac என்பது அசென்சன் தீவுக்கான இணையத்தின் உயர் நிலை ஆள்களப் பெயர் ஆகும். இந்த ஆள்களப் பெயர் 1997ஆம் ஆண்டில் அறிமுகப்படுத்தப்பட்டது. இந்த ஆள்களப் பெயர் அசென்சன் தீவு வலையமைப்புத் தகவனிலையத்தால் வழங்கப்படுகின்றது.\n\nஇவ்வாள்களப் பெயரை யாரும் பெற முடியும். \".ac\"இற்கான ஆள்களப் பதிவகம் அனைத்துலகமயமாக்கப்பட்ட ஆள்களப் பெயர்களையும் ஏற்றுக் கொள்கின்றது.\n\nSection::::இரண்டாம் நிலை ஆள்களப் பெயர்கள்.\n\".ac\"இன் கீழ் ஐந்து இரண்டாம் நிலை ஆள்களப் பெயர்களைப் பதிவு செய்ய முடியும்.\n\n"}
{"id": "150970", "url": "https://ta.wikipedia.org/wiki?curid=150970", "title": ".ad", "text": ".ad\n\n.ad என்பது அண்டோராவிற்கான இணையத்தின் உயர் நிலை ஆள்களப் பெயர் ஆகும். இந்த ஆள்களப் பெயர் 1996ஆம் ஆண்டில் அறிமுகப்படுத்தப்பட்டது. இந்த ஆள்களப் பெயர் அண்டோரா ஆள்களப் பதிவகத்தால் வழங்கப்படுகிறது.\n\n\".ad\" என்ற ஆள்களப் பெயர் வணிகப் பயன்பாடுகளுக்காகப் பயன்படுத்தப்படுகின்றது.\n\n\"Ad\" என்பது ஆங்கிலச் சொல்லான \"Abbreviation\"இன் சுருக்கம் என்பதால் ஆள்களக் கொந்துதல் மூலம் விளம்பர நிறுவனங்களாலும் பயன்படுத்தப்பட்டு வருகின்றது.\n\nSection::::இரண்டாம் நிலை ஆள்களப் பெயர்கள்.\n\".nom.ad\" என்ற இரண்டாம் நிலை ஆள்களப் பெயர் வணிக நோக்கற்ற நிறுவனங்களுக்கும் தனியார் பயன்பாட்டுக்கும் பயன்படுத்தப்படுகின்றது.\n\n"}
{"id": "150974", "url": "https://ta.wikipedia.org/wiki?curid=150974", "title": "கலசப்பாக்கம்", "text": "கலசப்பாக்கம்\n\nகலசப்பாக்கம் (ஆங்கிலம்:kalasapakkam), இந்தியாவின் தமிழ்நாடு மாநிலத்தில் அமைந்துள்ள திருவண்ணாமலை மாவட்டத்தில் உள்ள கலசப்பாக்கம் வட்டம், கலசப்பாக்கம் ஊராட்சி ஒன்றியம், கலசப்பாக்கம் (சட்டமன்றத் தொகுதி) ஆகியவற்றின் நிர்வாகத் தலைமையிடமும் மற்றும் 22 நகராட்சி உறுப்பினர்களுடன் கூடிய இரண்டாம் நிலை நகராட்சியும் அமைந்துள்ளது. இது திருவண்ணாமலை மக்களவைத் தொகுதிக்கு உட்பட்டதாகும்.\n\nSection::::அமைவிடம்.\nகலசப்பாக்கம் நகரம் கடலூர் - திருவண்ணாமலை - வேலூர் - சித்தூர் - தேசிய நெடுஞ்சாலையில் அமைந்துள்ளது. இந்த நகரத்தின் வடக்கே போளூர் 10 கி.மீ தொலைவிலும், ஆரணி 35 கிமீ தொலைவிலும் மற்றும் வேலூர் 58 கிமீ தொலைவிலும், தெற்கில் மாவட்ட தலைமையிடமான திருவண்ணாமலை 26 கிமீ தொலைவிலும், மேற்கே செங்கம் 43 கிமீ தொலைவிலும் அமைந்துள்ளது.\n\nSection::::மக்கள் தொகை.\n2001 ஆம் ஆண்டு கணக்கெடுப்பின் படி கலசபாக்கம்-பூண்டி வருவாய் நகரில் 31,000 மக்கள் வாழ்கிறார்கள் . \n\nSection::::சாலை வசதிகள்.\nகலசப்பாக்கம் நகரில் சாலை வசதிகள் உள்ளது.\n\n\n\n\n\nஆகிய கலசப்பாக்கம் நகரின் வழியாக நகரத்தை இணைக்கிறது.\n\nSection::::போக்குவரத்து வசதிகள்.\nகலசப்பாக்கத்தில் போக்குவரத்து வசதிக்காக பேருந்து நிலையம் அமைக்கப்பட்டுள்ளது.\n\nவேலூர், ஆரணி, மற்றும் போளூரிலிருந்து திருவண்ணாமலை வழியாக தென்மாவட்டங்களுக்கு செல்லும் அனைத்து பேருந்துகளும் இங்கு நின்று செல்லும். அதுமட்டுமின்றி குறிப்பாக, திருவண்ணாமலை, வேலூர், பெங்களூர், திருப்பூர், ஆரணி, சேலம், திருப்பதி, கோயம்புத்தூர், ஒகேனக்கல், செங்கம், செய்யாறு, சேத்பட், காஞ்சிபுரம், கள்ளக்குறிச்சி, கடலூர், புதுச்சேரி, விழுப்புரம், செஞ்சி, ஆத்தூர், திருச்சி, சிதம்பரம், பண்ருட்டி, திருக்கோவிலூர், மதுரை, புதுக்கோட்டை, கன்னியாகுமரி, பெரம்பலூர், தூத்துக்குடி, திருநெல்வேலி, தஞ்சாவூர், படவேடு, வந்தவாசி, உத்திரமேரூர், கண்ணமங்கலம் மற்றும் சாத்தனூர் அணை ஆகிய இடங்களுக்கு அதிகப்படியான பேருந்து சேவைகள் உள்ளன. அதுமட்டுமின்றி கிராமப்புறங்களுக்கு நகர பேருந்துகள் இயக்கப்படுகிறது. குறிப்பாக துரிஞ்சிகுப்பம்,அவலூர்பேட்டை, பாடகம், மங்கலம், ஆதமங்கலம்புதூர், பர்வதமலை, மன்சுராபாத், இன்னும் அதிகப்படியான ஊர்களுக்கு நகர பேருந்துகள் இயக்கப்படுகிறது.\n\nSection::::சிறப்பு.\nகலசப்பாக்கம் வட்டத்தின் தலைநகரும் இதுவே ஆகும். புனித நகரமாக கருதப்படும் இந்நகரில் திருமாமுதீஸ்வரர் திருக்கோயில் உள்ளது.\n\nSection::::நிர்வாகம் மற்றும் அரசியல்.\nஇந்நகரம் சிறப்பு நிலை பேரூராட்சியாக தரம் உயர்த்தப்பட்டு இன்று வரை செயல்பட்டு வருகிறது. கலசப்பாக்கம் நகரம்,தமிழ்நாட்டில், திருவண்ணாமலை மாவட்டத்தில் உள்ள ஒரு தேர்வு நிலை பேரூராட்சியாகும். இந்த பேரூராட்சியில் மொத்தம் 18 வார்டுகள் உள்ளன. இந்த நகரை கலசப்பாக்கம் பேரூராட்சியின் நிர்வாகம் மூலம் தூய்மைப்படுத்துகிறது.\n\n\n\n"}
{"id": "150978", "url": "https://ta.wikipedia.org/wiki?curid=150978", "title": "ஆதமங்கலம் புதூர்", "text": "ஆதமங்கலம் புதூர்\n\nஆதமங்கலம் புதூர் (ஆங்கிலம்:Adamangalam pudur), இந்தியாவின் தமிழ்நாடு மாநிலத்தில் அமைந்துள்ள திருவண்ணாமலை மாவட்டத்தில் கலசப்பாக்கம் வட்டத்தில் ( முன்பு : போளூர் வட்டம்) உள்ள ஒரு நகரியம் ஆகும்.\n\nபகுதிகள் = பஜார் , கோவில் நகர் , புதூர் \nபகுதிகள் = பாளையம்(ஊர்) , கோட்டை , ஆதி திராவிடர் முகாம் (காலனி)\nபகுதிகள் = பெரிய பாளையம் , சின்ன பாளையம் , காலனி \nSection::::மக்கள் தொகை.\nஇந்த ஊரில் ஏறத்தாழ 19,000 மக்கள் வாழ்கிறார்கள் . இதில் ஆதமங்கலம் புதூரின் மக்கள் தொகை 8,000 ஆகும். கேட்டவரம் பாளையத்தில் 6,000 மக்கள் , வெங்கிட்டம்பாளையத்தில் 5,000 மக்கள் இருக்கிறார்கள் .\n= சிறப்பு =\nSection::::மாடு விடு திருவிழா.\nவடமாவட்டத்தில் பிரசித்தி பெற்ற மாடுவிடு திருவிழா , ஆதமங்கலம் புதூரில் சிறப்புப் பெற்றது ஆகும். பொங்கல் பண்டிகையின் போது நடக்கும் இத்திருவிழா 10 நாட்கள் விமர்சையாக கொண்டாடப்படும்.\n\nSection::::குருவட்டம்.\nஆதமங்கலம் புதூர் வருவாய் குருவட்டடின் தலைமையகம் ஆதமங்கலம் புதூரே ஆகும் . மேலும் புகழ் பெற்ற பர்வத மலைக்குப் பின்புறம் தான் இந்த நகரம் உள்ளது .\n\n=கோவில்=\nபஜாரில் உள்ள அம்மன் கோவில் பெரியது . கொடி மரம் , ராஜ கோபுரம் ஆகியவற்றுடன் கூடிய தலம் ஆதமங்கலம் ஆகும் .\nமேலும் , பெரியபாளையத்தில் உள்ள ராமர் கோவிலும் பழமையானது .\n\n=மேற்கோள்கள்=\n"}
{"id": "150980", "url": "https://ta.wikipedia.org/wiki?curid=150980", "title": "பறையாட்டம்", "text": "பறையாட்டம்\n\nபறை ஆட்டம் என்பது தமிழர்களின் பாரம்பரியமான நடனம் ஆகும். பறையாட்டம் உணர்ச்சி மிக்கது. மற்றும் எழுச்சி மிகுந்தது. அதிர்ந்தெழும் பறையின் ஓசைக்கேற்ப ஆடக்கூடியது என்பதால் பறையாட்டம் கிளர்ந்தெழும் உடல் அசைவுகளைக் கொண்டது. ஆதி மனித சமூகம் தங்கள் கூடுதலுக்காகவும், தங்கள் குழுவுக்கு ஆபத்துக்களை உணர்த்தவும், விலங்குகளிடம் இருந்து தங்களை தற்காத்துக் கொள்ளவும் எழுப்பிக் கொண்ட சத்தம் தான் பறையாட்டத்தின் மூலம் எனக் கருதப்படுகிறது. ஆவேசம், மகிழ்ச்சி, உற்சாகம் என உணர்ச்சிகளை எழுப்பி, கேட்போரை ஒரே நேர்க்கோட்டில் இணைக்கும் சக்தி வாய்ந்தது இது. பறை என்ற இசைக்கருவியை இசைத்து ஆடப்படுவதால் இது பறையாட்டம் என்று அழைக்கப்படுகிறது. இது ஒரு போர் இசைக்கருவியாகும். போர்ப்பறை என்றும் அழைக்கிறார்கள்.\n\nSection::::வரலாறு.\nவிலங்குகளைக் கொன்று, தின்று மிஞ்சிப்போகும் தோலை எதிலேனும் கட்டிவைத்து, காய வைத்து மனம் போன போக்கில் அடித்து ஆடிய ஆட்டந்தான் காலப்போக்கில் கலைவடிவமாகவும், வாழ்வியல் உணர்ச்சிகளை உணர்த்தும் சத்தமாகவும் மாறி, திருமணம், இறப்பு, சிறு தெய்வ திருவிழா நிகழ்வுகள் என மக்களின் அன்றாட வாழ்க்கையின் அத்தனை சுக துக்கங்களிலும இடம் பெறும் கலையாகியது. ஆரிய வருகைக்குப் பின் வருணாசிரம சமூக அடிப்படை மேலோங்கிய தருணங்களில், கடினமான, இசைக்கச் சிரமமான இசைக்கருவிகளை பிறருக்கும், இலகுவான இசைக்கருவிகளை தங்களுக்குமாக மேலாதிக்கவாதிகள் பிரித்துக் கொண்டனர். மேலும் தொழில் சார்ந்த சாதியக் கோட்பாடு, கலை நிகழ்த்துவோரையும் சாதி சார்ந்து பிரித்து வைத்தது. அதன்படியே ஆதி திராவிட தமிழர்களின் கலையாக பறை ஆட்டம் ஒதுக்கப்பட்டது. தாழ்த்தப்பட்டவர்கள் எனச் சொல்லி பலநூறு ஆண்டுகள் அடக்குமுறைக்கு உள்ளாக்கப்பட்ட சமூகங்கள், உரிய கல்வி கிடைக்காமல், நாகரீக நீரோட்டத்தில் இணைய முடியாமல் தவித்த தருணங்களில், அவர்களின் வாழ்க்கை முறையையே காரணமாகக் கூறிய நவீன சமூகம், அவர்களின் வாழ்வோடு கலந்திருந்த பறையாட்டத்தை, சாவுமேளம் ,தப்பாட்டம் என முத்திரை குத்தியது.\n\nஒரு கட்டத்தில் பறையடித்தல் என்பது சாதியக் குறியீடாகவும், அடிமைத்தனத்தின் அடையாளமாகவும் மாறிவிட, அச்சமூகத்தின் விடுதலை வேட்கை கொண்ட இளைஞர்கள் பறையடித்தலை அவமானமாக கருதத் தொடங்கினர். இவ்விதம் மெல்ல, மெல்ல அக்கலை அழியும் நிலைக்கு வந்தது. சிறுதெய்வ வழிபாட்டு ஆலயங்களில் பால்குடம், பூக்குளித்தல், தீச்சட்டி எடுத்தல் போன்ற நிகழ்ச்சிகளில் இக்கலை நிகழ்வதுண்டு. இடைக்காலத்தில் பெருவாரியான ஆதி திராவிட மக்கள் கிறிஸ்தவ மதத்துக்கு மாறியதன் விளைவாக செபஸ்தியர், அந்தோணியர், ஆரோக்கியமாதா, வியாகுலமாதா, சந்தியாகப்பர் போன்ற கிறிஸ்தவ கோவில்களிலும் இக்கலை நிகழ்த்தப்படுவதுண்டு.\n\nSection::::சிறப்பு.\nஒவ்வொரு நிகழ்ச்சிக்கும், ஒவ்வொரு உணர்ச்சிக்கும் தனித்தனி அடிவகைகள் உள்ளன. சப்பரத்து அடி, டப்பா அடி, பாடம் அடி, சினிமா அடி, ஜாயிண்ட் அடி, மருள் அடி, சாமிச்சாட்டு அடி, ஒத்தையடி, மாரடிப்பு அடி, வாழ்த்தடி என பல வகை அடிகள் உள்ளன. இக்கலைக்கெனப் பலர் இலக்கணங்களையும் வகுத்துள்ளனர். நேர்நின்று, எதிர்நின்று, வளைந்து நின்று ஆடுதல், அடிவகைகளை மாற்றுதல் எனப் பார்வையாளனை ஈர்க்கத்தக்க இரசனை மிகுந்த கலையாடல்கள் இதில் உண்டு. தஞ்சாவூர், மதுரை, திண்டுக்கல் பகுதிகளில் தப்பிசைக் கருவியோடு துணைக்கருவியாகத் தவில் பயன்படுத்தப்படுகிறது. தென்மாவட்டங்களில் டிரம் பயன்படுத்துகிறார்கள்.\n\nதமிழகத்தில் தஞ்சாவூர், திண்டுக்கல், மதுரை மாவட்டங்களில் இக்கலைஞர்கள் அதிக அளவில் வாழ்கிறார்கள். கோயில் சார்ந்த நிகழ்ச்சிகளிலும் வாழ்க்கை வட்ட சடங்குகளிலும் அரசியல் பிரச்சாரங்களிலும் இக்கலை நிகழ்த்தப்படுகின்றது. ஆண்களால் மட்டுமே நிகழ்த்தப்பட்ட இக்கலையினை பெண்களும் தற்போது ஆடி வருகின்றனர்.\n\nSection::::இவற்றையும் காண்க.\nபறை (இசைக்கருவி)\n\n"}
{"id": "150985", "url": "https://ta.wikipedia.org/wiki?curid=150985", "title": "அஞ்ஞவதைப் பரணி", "text": "அஞ்ஞவதைப் பரணி\n\nஅஞ்ஞவதைப் பரணி 15ஆம் நூற்றாண்டில் தோன்றிய நூல். \nஇது அஞ்ஞவதைப் பரணி எனவும், ஞானபரணி எனவும், தத்துவக் காட்சி எனவும் கூறப்படும். \n\nஇந்த நூலைப் பற்றிய செய்தியை மறைஞான தேசிகர் என்பவர் தாம் எழுதிய உரைநூலில் குறிப்பிடுகிறார். \nஞானம் என்பது மெய்யறிவு. \nஅஞ்ஞானம் என்பது பொய்யறிவு. \nபொய்யறிவைப் போரிட்டு வதம் செய்வதை இந்த நூல் பரணி நூலுக்கு உரிய இலக்கண அமைதியோடு பாடுகிறது. \nஇதில் 493 தாழிசைகள் உள்ளன. \nஇந்த நூலின் பாட்டுடைத் தலைவர் சொரூபானந்தர் , \nஅவருக்கு எதிரி அஞ்சானம். \nஅஞ்சானம் ‘அஞ்ஞன்’ என்னும் பகைவனாக இதில் உருவகம் செய்யப்பட்டுள்ளான். \nஇதில் வள்ளைப்பாட்டு என்னும் பாடல்-உறுப்பு வருகிறது. \nஅது ‘கம்மலோ கம்முலக் காய்’ (கம்மலோ கம்மு உலக்காய்) என முடிகிறது. \nஇது ஒருவகை வள்ளைப்பாட்டு\nஇது ஒரு சாத்திர நூல்.\n16-ஆம் சூற்றாண்டில் வாழ்ந்த மறைஞான தேசிகர் தாம் எழுதிய சித்தியார் உரையில் எடுத்துக்காட்டியுள்ளார்.\n"}
{"id": "150986", "url": "https://ta.wikipedia.org/wiki?curid=150986", "title": "உணவுக்குழு", "text": "உணவுக்குழு\n\nஉணவுக்குழு (\"Food group\") என்பது ஒரே மாதிரியான ஊட்டப் பண்புகளைப் பெற்றுள்ள உணவுகளின் தொகுப்பு. சரிவிகித உணவில் ஒவ்வொரு உணவுக்குழுவில் இருந்தும் ஓர் உணவு அடங்கியிருக்கும். இட்லியை ஓர் எடுத்துக்காட்டாகக் கொண்டால் இதில் உள்ள அரிசி, தானியங்கள் எனும் உணவுக்குழுவையும் உளுந்து, பருப்புவகைகள் எனும் உணவுக்குழுவையும் சேர்ந்தது.\n"}
{"id": "150989", "url": "https://ta.wikipedia.org/wiki?curid=150989", "title": "ஹரிணி ரவி", "text": "ஹரிணி ரவி\n\nஹரிணி ரவி (\"Harini Ravi\", பிறப்பு: திசம்பர் 20, 1994) ஒரு பாடகராகவும் குரல் வழங்குனராகவும் (Dubbing Artiste) அறியப்படுகின்றார். இவர் வயலின் இசைக் கலைஞர் வி. வி. ரவி மற்றும் குரல் வழங்குனர் விசாலம் ரவி ஆகியோரின் மகள்.\n\nSection::::இளமைப்பருவம்.\nஹரிணி ரவி 1994, டிசம்பர் 20 இல் சென்னை நகரில் பிறந்தார். சென்னை மைலாப்பூரில் உள்ள சர் சிவசுவாமி கலாலயா பள்ளியில் +2 படிப்பை முடித்தார்.\n\nபள்ளியளவில் இவர் இசைத்துறை, விளையாட்டு, ஓவியக்கலை, பகவத் கீதைப் பாராயணம் போன்ற துறைகளில் பல பரிசுகளையும், விருதுகளையும் பெற்றுள்ளார்.\n\nSection::::பாடகர்.\nஹரிணி ரவி 6-ம் வயதில் தனது முதல் குரல் வழங்கினார். அதன் பிறகு 2000-க்கும் மேற்பட்ட விளம்பர குறும்படங்களுக்கு குரல் வழங்கியுள்ள ஹரிணி இளையராஜா, ஏ. ஆர். ரகுமான், வித்யாசாகர், டி. இமான், கே. பாக்யராஜ், தீனா, விஜய் ஆன்டணி மற்றும் கவி பெரிய தம்பி போன்ற புகழ்பெற்ற இசையமைப்பாளர்களின் இசையமைப்பில் சேர்ந்திசையிலும் (கோரசிலும்) பாடியுள்ளார்.\n\nயுவன் சங்கர் ராஜா இசையமைப்பில், கண்ட நாள் முதல் திரைப்படத்தின் தலைப்பு பாடலையும் மைனா திரைப்படத்தில் வரும் \"கிச்சு கிச்சு தாம்பூலம்\" போன்ற பாடல்களையும் இவர் பாடியுள்ளார்.\n\nSection::::பாடிய பாடல்கள்.\nஜெயா தொலைக்காட்சியின் ராகமாலிகா, சன் தொலைக்காட்சியின் சப்த சுவரங்கள் நிகழ்ச்சியிலும் பொதிகையின் \"ஆஹா பாடலாம்\" ஆகிய நிகழ்ச்சிகளிலும் இவர் பங்கேற்று பாடியுள்ளார். யுனிசெப் அமைப்புடன் இணைந்து நலந்தா-வே தயாரித்து தமிழக ஆளுநர் திரு. சுர்ஜித் சிங் பர்னாலாவால் வெளியிடப்பட்ட \"ஷவுட் இட் அவுட்\" என்ற ஆல்பத்திலும் இவர் பாடியுள்ளார்.\n\n\n"}
{"id": "150990", "url": "https://ta.wikipedia.org/wiki?curid=150990", "title": "இராமானுச சரிதை", "text": "இராமானுச சரிதை\n\nஇராமானுச சரிதை என்னும் நூல் இராமானுசர் வரலாற்றைக் கூறும் நூல். \nபாகை சீத்தாராமதாசர் இதன் ஆசிரியர். \nதிருவங்கப் பெருமாளரையர் இராமானுசருக்கு அருளிச் செய்ததாகத் தோற்றுவாய் செய்துகொண்டு இந்த நூல் இராமானுசர் வரலாற்றைக் கூறுகிறது. \nஇதில் 756 செய்யுள்கள் உள்ளன.\n"}
{"id": "150993", "url": "https://ta.wikipedia.org/wiki?curid=150993", "title": "இரமானுசாரிய திவ்விய சரிதம்", "text": "இரமானுசாரிய திவ்விய சரிதம்\n\nஇரமானுசாரிய திவ்விய சரிதம் என்னும் நூலை இயற்றியவர் பிள்ளை லோகாசாரியார். \nஇவர் வைணவ குருபரம்பரையில் ஒருவர். \n301 பக்கங்கள் கொண்ட நூல் இது. \nஇதில் 76 பக்கங்களில் வடமொழி சுலோகங்கள் கிரந்த எழுத்திதும், தெலுங்கு எழுத்திலும் உள்ளன. \nதமிழ்ப் பகுதியில் இராமானுசர் வரலாறு கூறும் பாடல்கள் உள்ளன. \nஇந்த நூலில் பிற்கால இடைச்செருகல்கள் உள்ளன எனக் கூறுகின்றனர்.\n"}
{"id": "150994", "url": "https://ta.wikipedia.org/wiki?curid=150994", "title": "ஆகுளி (இசைக்கருவி)", "text": "ஆகுளி (இசைக்கருவி)\n\nஆகுளி (aguli) என்பது ஒருவகைச் சிறுபறையாகும். இந்தத் தாளவிசைக்கருவி முழவுக்கு இணையாகவும் துணையாகவும் அமையும். துடி - கொம்பு - ஆகுளி - இவை மூன்றும் ஐவகை நிலங்களில் குறிஞ்சித்திணைக்குரிய இசைக்கருவியாகக் குறிப்பிடப்படுகின்றன.\n\nSection::::இலக்கியங்களில் ஆகுளி.\nSection::::பெரிய புராணம்.\nவெல்லும் படையும், தறுகண்மையும், கூடிய சொல்லும் உடைய வேட்டுவர் கூட்டங்களில் எங்கும் கொல்,\nஎறி, குத்து, என்றும் ஆரவாரித்துக் கூடுதலால் எழும் ஓசைகளேயல்லாமல் சிலவாய பரல்களையுடைய உடுக்கையும், ஊதுகொம்பும் சிறிய முகமுடைய ஆகுளியும் (சிறுபறையும்) சேர்ந்து பெருகுகின்ற ஒலியினும் மிக்குச் சத்தித்து ஓடும் அருவிகள் அங்கே எங்கும் உள்ளன. என்பது இதன் பொருளாகும். ஆகுளி, சிறுகணாகுளி எனக் குறிப்பிடப்படுகிறது. எனவே துடியினை விட ஆகுளி சிறிய முகமுள்ளன என அறியலாம். இக்கருவிகள் குறிஞ்சி நிலக்குறவர்களின் வேட்டையின்போதும் பாட்டுக்களிலும், குறிஞ்சி நிலத்திருவிழாக்களிலும் பயன்பட்டன.\nவேடர்கள் வேட்டையாடும் போது எல்லாப் பக்கங்களிலும், சுற்றிலும் முற்றுகையிட்டாற் போல் வளைந்து சூழ்ந்து. கொம்பு, ஆகுளி, பம்பை, கைவிளி என்றிவற்றின் ஓசைகளுடன் சூழ்ந்து சென்றனர்\n\nSection::::மலைபடுகடாம்.\nமலைபடுகடாம் எனும் நூலில் பழந்தமிழரின் பத்து இசைக்கருவிகள் பட்டியலிடப்பட்டுள்ளன. அவை, முழவு, ஆகுளி, பாண்டில், கொட்டு, தூம்பு, குழல், அரி, தட்டை, எல்லரி, பதலை(தவில்) ஆகியவையாகும்.\n\n\n"}
{"id": "150998", "url": "https://ta.wikipedia.org/wiki?curid=150998", "title": "இராசராசன் உலா", "text": "இராசராசன் உலா\n\nஇராசராசன் உலா என்னும் சிற்றிலக்கியம் ஒட்டக்கூத்தர் என்னும் புலவரால் பாடப்பட்டது. \nஇந்த நூலில் 391 கண்ணிகள் உள்ளன. \nஇந்த நூலை அரங்கேற்றும்போது கேட்ட இராசராசன் ஒவ்வொரு கண்ணிக்கும் ஓராயிரம் பொன் பரிசாகத் தந்தானாம். \n\nஇந்த நூலில் கூறப்பட்டுள்ள செய்திகள்\n"}
{"id": "151000", "url": "https://ta.wikipedia.org/wiki?curid=151000", "title": "சம்ஜவுதா விரைவுத் தொடருந்து", "text": "சம்ஜவுதா விரைவுத் தொடருந்து\n\nசம்ஜவுதா விரைவுத் தொடருந்து (Samjhauta Express) என்பது இந்தியா மற்றும் பாகிஸ்தான் நாடுகளிலுள்ள இரு நகரங்களுக்கிடையே இயக்கப்படும் தொடருந்து சேவையாகும். சிம்லா ஒப்பந்தத்தின் பயனாக 1976 ஆம் ஆண்டு ஜூலை 22 அன்று இந்த சேவை தொடங்கப்பட்டது. அப்போது இந்தியாவில் பஞ்சாப்பின் அமிர்தசரஸ் மற்றும் பாகிஸ்தானில் லாகூர் நகரங்களுக்கிடையே 42 கி.மீ. தொலைவிற்கு இயக்கப்பட்டது. 1980களில் கலிஸ்தான் இயக்கத்தின் அச்சுறுத்தல் காரணமாகச் சேவையை இந்திய எல்லைக்கு அருகாமையிலுள்ள அடாரியுடன் நிறுத்தப்பட்டது. தொடக்கத்தில் தினசரி சேவையாக இருந்தாலும் 1994 ஆம் ஆண்டு முதல் வாரம் இரு முறை செவ்வாய் மற்றும் வெள்ளி போன்ற நாட்களில் மட்டுமே இயக்கப்படுகின்றது.\n"}
{"id": "151002", "url": "https://ta.wikipedia.org/wiki?curid=151002", "title": "கொப்பத்துப் பரணி", "text": "கொப்பத்துப் பரணி\n\nபரணி இலக்கியங்களில் கொப்பத்துப் பரணி காலத்தால் முந்தியது. \nநூலின் காலம் 11-ஆம் நூற்றாண்டு.\n\nகொப்பம் என்பது ஆந்திர மாநிலம் கிருஷ்ணா ஆற்றங்கரையில் உள்ள ஊர். கங்கை கொண்ட சோழனது இரண்டாவது மகன் இரண்டாம் இராசேந்திர சோழன். இவன் கொப்பத்தை வென்றதைப் பாடுவது இந்தப் பரணி நூல். கொப்பத்துப் போரின்போது சோழவேந்தனாக விளங்கியவன் முதலாம் இராசாதிராசன். இவன் கொப்பத்துப் போரில் யானைமீதேறிப் போரிட்டபோது கொல்லப்பட்டான். இதனால் இவனை ‘யானைமேல் துஞ்சிய தேவர்’ எனச் சாசனங்கள் குறிப்பிடுகின்றன. \n\nமேலைச் சாளுக்கிய வேந்தன் ஆகவமல்லன் இவனை எதிர்த்துப் போரிட்டுக் கொன்றவன். கொல்லப்பட்ட சோழனின் தம்பி இரண்டாம் இராசேந்திரன் படைநடத்திப் போரில் வெற்றி கண்டான். இதனைப் பாடுவதே கொப்பத்துப் பரணி.\n\nகொப்பத்துப் பரணி நூல் இப்போது கிடைக்கவில்லை. என்றாலும் இந்தப் பரணி நூல் பற்றிப் பின் வந்த இலக்கியங்கள் குறிப்பிடுகின்றன. \n"}
{"id": "151007", "url": "https://ta.wikipedia.org/wiki?curid=151007", "title": "கூடலசங்கமத்துப் பரணி", "text": "கூடலசங்கமத்துப் பரணி\n\nபரணி இலக்கியங்களில் கூடலசங்கமத்துப் பரணி காலத்தால் முந்திய கொப்பத்துப் பரணி நூலை அடுத்துத் தோன்றிய இரண்டாவது பரணி நூல்.\n\nகூடலசங்கமம் என்பது ஆந்திர மாநிலம் கிருஷ்ணா ஆறும், துங்கபத்திரா ஆறும் கூடுமிடம்.\n\nசோழர் ஆட்சி\n\nகொப்பத்துப் போரில் இரண்டாம் இராசேந்திரன் வென்றதன் பின்னும் மேலைச் சாளுக்கியரோடு சோழர் தொடர்ந்து போரிடவேண்டியதாயிற்று.\n\nசோழர்க்கும் கீழைச் சாளுக்கியருக்கும் இடையே திருமண உறவு உண்டாயிற்று. இதனால் மேலைச் சாளுக்கியர் பகை மேலும் வலுத்தது.\n\nகீழைச் சாளுக்கியரது வேங்கி நாட்டை மேலைச் சாளுக்கியர் தாக்கினர். இதனால் வீரராசேந்திரன் மேலைச் சாளுக்கியரோடு மூன்று முறை போரிட வேண்டியராயிற்று. மூன்றாவது போர் கூடலசங்கமம் என்னுமிடத்தில் நடைபெற்றது. மேலைச்சாளுக்கியன்சோமேசுவரனுக்கு எதிராக இந்தக் கூடல சங்கமப் போரில் வீரராசேந்திரன் பெற்ற வெற்றியைப் பாடியதே கூடலசங்கமத்துப் பரணி.\n\nகூடலசங்கமத்துப் பரணி நூல் இப்போது கிடைக்கவில்லை. \nஎன்றாலும் இந்தப் பரணி நூல் பற்றிப் பின் வந்த இலக்கியங்கள் குறிப்பிடுகின்றன.\n\nநூலின் காலம் 11-ஆம் நூற்றாண்டு.\n"}
{"id": "151010", "url": "https://ta.wikipedia.org/wiki?curid=151010", "title": ".ae", "text": ".ae\n\n.ae (அரபு: \"امارات.\") என்பது ஐக்கிய அரபு அமீரகத்துக்கான இணையத்தின் உயர் நிலை ஆள்களப் பெயர் ஆகும். இந்த ஆள்களப் பெயர் 1992இல் அறிமுகப்படுத்தப்பட்டது. இந்த ஆள்களப் பெயர் ஐக்கிய அரபு அமீரக ஆள்கள நடப்பிக்கையால் வழங்கப்படுகின்றது.\n\n\".ae\" என்ற ஆள்களப் பெயர் வணிக நிறுவனங்களாலும் அமைப்புகளாலும் தனியாட்களாலும் பயன்படுத்தப்பட்டு வருகின்றது.\n\n\n\n"}
{"id": "151016", "url": "https://ta.wikipedia.org/wiki?curid=151016", "title": "நந்தகோபன் (தொன்மவியல்)", "text": "நந்தகோபன் (தொன்மவியல்)\n\nநந்த கோபன் அல்லது நந்தகோபர் என்பவர் என்பவர் இந்துத் தொன்மக் கதைகளின் (பாகவதம்) படி ஒரு யது குல இடையர். வசுதேவரின் உறவினர் தான் நந்தகோபன். வசுதேவருடைய மனைவி தேவகியின் அண்ணனான கம்சன் வசுதேவருடைய குழந்தைகளை எல்லாம் கொன்றதால் வசுதேவர், கிருட்டிணர் பிறந்ததும் அவரை கோகுலம் என்ற இடத்தில் வாழ்ந்து வந்த இடையர்களின் தலைவராகிய நந்தரிடம் கொடுத்து வளர்க்கச் சொன்னார். நந்தரே கிருட்டிணனையும் பலராமனையும் வளர்த்தார். யசோதை இவரது மனைவி.\n"}
{"id": "151018", "url": "https://ta.wikipedia.org/wiki?curid=151018", "title": "யசோதை", "text": "யசோதை\n\nயசோதை, இந்துத் தொன்மக் கதைகளின் படி, நந்தரின் மனைவி. இவரே கிருட்டிணனை வளர்த்தவர். வசுதேவர் கிருட்டிணன் பிறந்ததும் அவனது மாமன் கம்சனிடம் இருந்து காப்பாற்றுவதற்காக கிருட்டிணனை கோகுலத்தில் இருந்த நந்தர், யசோதை ஆகியோரிடம் கொடுத்து வளர்க்கச் சொன்னார். மேலும் இவரே பலராமரையும் சுபத்திரையையும் வளர்த்தார்.\n\n"}
{"id": "151019", "url": "https://ta.wikipedia.org/wiki?curid=151019", "title": "கோகுலம்", "text": "கோகுலம்\n\nகோகுலம் இந்தியாவின் உத்திரப் பிரதேசத்தில் உள்ள மதுரா மாவட்டத்தில் உள்ள ஒரு நகரப் பஞ்சாயத்து. இது மதுராவில் இருந்து தென் கிழக்கே 15 கி.மீ தொலைவில் உள்ளது. இங்குதான் நந்தகோபன் - யசோதை தம்பதியரிடம் கிருட்டிணர், வளர்ந்தாக இந்து தொன்மக் கதைகளில் கூறப்பட்டுள்ளது. இங்குள்ள யமுனை ஆற்றாங்கரையில் கிருஷ்ணரின் கோயில் அமைந்துள்ளது.\n"}
{"id": "151021", "url": "https://ta.wikipedia.org/wiki?curid=151021", "title": "கரன்", "text": "கரன்\n\nஇராமாயணக் காவியத்தின் படி, கரன் இராவணனின் தம்பி. மனிதர்களை உண்ணும் ஒரு இராட்சசன். இவர்களின் உடன் பிறந்தவளான சூர்ப்பனகை இராமனால் அவமானப் படுத்தப்பட்ட போது கரன் மற்றும் தூஷணன் இராமனுடன் தண்டகாரண்யத்தில் போரிட்டு இறந்து விடுகிறான்.\n"}
{"id": "151022", "url": "https://ta.wikipedia.org/wiki?curid=151022", "title": "புட்கரன்", "text": "புட்கரன்\n\nஇந்துத் தொன்மக் கதைகளின் படி, புட்கரன் (புஷ்கரன்) நிசாத மன்னனான நளனின் உடன் பிறந்தவன். நளன் இவனிடம் சூதாட்டத்தில் தனது நாட்டை இழந்து விடுகிறான். தமயந்தி சுயம்வரத்தில் நளனைத் தேர்ந்தெடுத்ததால் சினமுற்ற கலி நளனைப் பிடித்துக் கொண்டதால் நளன் சூதில் புட்கரனிடம் தோற்றதாகக் கதைகளில் கூறப்படுகின்றது.\n"}
{"id": "151023", "url": "https://ta.wikipedia.org/wiki?curid=151023", "title": "சுலோச்சனா", "text": "சுலோச்சனா\n\nஇராமாயணக் கதையின் படி, சுலோச்சனா பாம்புகளின் அரசனான சேச நாகனின் மகள் ஆவார். இவளை இராவணின் மகனான இந்திரசித்து மணந்து கொண்டான். கதைகளில் சுலோச்சனா வீரம் மிகுந்தவளாகக் காட்டப்படுகிறாள். இந்திரசித்து இராமனுடன் போரிடச் செல்கையில் அழாமலும் அவனைத் தடுக்காமலும் சுலோச்சனா வீரத்துடன் இருந்ததாகக் கூறப்படுகிறது.\n"}
{"id": "151025", "url": "https://ta.wikipedia.org/wiki?curid=151025", "title": "தக்ளி", "text": "தக்ளி\n\nதக்ளி (ஆங்கிலம்: Drop spindle) அல்லது நூற்புக் கதிர் இது பஞ்சிலிருந்து நூல் நூற்க பயன்பட்ட முதன்மை கருவியாகும்.ராட்டை பயன்பாட்டிற்கு முன் இக்கருவி,நடைபயணத்திலும் எளிமையாக கைநூற்பு நூல் தயாரிக்க பயன்பட்டது.\n\n"}
{"id": "151028", "url": "https://ta.wikipedia.org/wiki?curid=151028", "title": "அமீர்ப்பூர் மாவட்டம், உத்தரப்பிரதேசம்", "text": "அமீர்ப்பூர் மாவட்டம், உத்தரப்பிரதேசம்\n\nஅமீர்ப்பூர் மாவட்டம் () இந்தியாவின் உத்தரப் பிரதேச மாநிலத்தின் 71 மாவட்டங்களில் ஒன்றாகும். அமீர்ப்பூர் நகரம் இம்மாவட்டத்தின் தலைநகராகும். இம்மாவட்டம் சித்திரக்கூட பிரிவின் கீழ் அமைந்துள்ளது. அமீர்ப்பூர் மாவட்டத்தின் பரப்பு 4,121.9 கிமீ². இம்மாவட்டத்தின் மக்கள்தொகை 1,042,374 (2001 கணக்கெடுப்பு). உத்தரப் பிரதேசத்தின் 71 மாவட்டங்களில், 2011 ஆம் ஆண்டு கணக்கெடுப்பின் படி, மகோபா மற்றும் சித்திரக்கூட மாவட்டங்களுக்கு பிறகு, மூன்றாவது குறைந்த மக்கள் தொகை கொண்ட மாவட்டம் இதுவாகும்.\n\nSection::::பொருளாதாரம்.\n2006ல் பஞ்சாயத்து ராஜ் அமைச்சகம் அமீர்ப்பூர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.\n\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி அமீர்ப்பூர் மாவட்டம் மாவட்டத்தின் மொத்த மக்கட்தொகை 1,104,021. இது தோராயமாக சைப்ரஸ் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 417வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் அமீர்ப்பூர் மாவட்டம் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 5.78%. அமிர்ப்பூர் மாவட்டம் மாவட்டத்தின் பாலின விகிதப்படி 1000 ஆண்களுக்கு 860 பெண்கள் உள்ளனர். மேலும் அமீர்ப்பூர் மாவட்டம் மாவட்ட மக்களின் கல்வியறிவு விகிதம் 70.16%.\n"}
{"id": "151032", "url": "https://ta.wikipedia.org/wiki?curid=151032", "title": "கோலின்", "text": "கோலின்\n\nகோலின் (Choline) நீரில் கரையக்கூடிய அத்தியாவசியமான ஊட்டச்சத்தாகும். கோலின் சாதாரணமாக உயிர்ச்சத்து பி தொகுதியில் ஒன்றாகக் கருதப்படுகிறது. கோலின் என்பது பொதுவாகக் காணப்படும் பல்விதமான \"N\",\"N\",\"N\"-டிரைமீத்தைல் எத்தனால் அம்மோனியம் நேரயனியினைக் கொண்ட நான்கிணைப்பு அமோனிய உப்புகளைக் குறிப்பிடுகின்றது. (வலதுபுறம் உள்ள X என்பது கண்டறியப்படாத பரிமாற்ற எதிரயனியைக் குறிக்கின்றது).\n"}
{"id": "151034", "url": "https://ta.wikipedia.org/wiki?curid=151034", "title": "பீட்டா கரோட்டீன்", "text": "பீட்டா கரோட்டீன்\n\nபீட்டா கரோட்டீன் (β-Carotene) தாவரங்களிலும், பழங்களிலும் உள்ள ஒரு அடர்செம்மஞ்சள் (ஆரஞ்சு) நிறமியாகும். இது ஒரு கரிமச் சேர்மமாகும். வேதியியல் முறைப்படி ஐதரோகார்பனாகவும், ஐசோபிரீன் பகுதிகளிலிருந்து (அலகுகளிலிருந்து) வருவிக்கப்படுவதால் குறிப்பாக டெர்பீனாய்டுகளாகவும் (ஐசோபிரெனாய்டு) வகைப்படுத்தப்படுகின்றன. பீட்டா கரோட்டீன் ஜெரனைல்ஜெரனைல் பைரோபாஸ்பேட்டிலிருந்து உயிர்வேதியியல் முறையில் தொகுக்கப்படுகிறது.\n"}
{"id": "151037", "url": "https://ta.wikipedia.org/wiki?curid=151037", "title": "இராமதேவர் பூசாவிதி", "text": "இராமதேவர் பூசாவிதி\n\nஇராமதேவர் பூசாவிதி என்பது இராமதேவர் என்வரால் எழுதப்பட்ட நூல்களில் ஒன்று. \nஇவர் 16ஆம் நூற்றாண்டில் வாழ்ந்த புலவர். \n\nஇவர் சிறியனவும் பெரியனவுமாக 27-க்கும் மேற்பட்ட நூல்களை இயற்றியுள்ளார்.\n\nபோன்றவை இவரது நூல்கள்.\n\nஇவர் சித்தராக விளங்கியவர். \nஇந்த நூலில் 10 விருத்தங்கள் உள்ளன. \n"}
{"id": "151041", "url": "https://ta.wikipedia.org/wiki?curid=151041", "title": "அறிவியல் தமிழ் அமைப்புகள்", "text": "அறிவியல் தமிழ் அமைப்புகள்\n\nஅறிவியல் தமிழ் அமைப்புகள் என்பவை பல்வேறு வழிகளில் அறிவியலையும் அறிவியல் தமிழையும் வளர்ப்பதை நோக்கமாகக் கொண்டு செயற்படும் அமைப்புகள் ஆகும். அறிவியல் தகவல்களை தமிழில் மக்களிடம் எடுத்துச் செல்லல், அறிவியல் மனப்பார்மையை வளர்த்தல், அறிவியல் தமிழை வளர்த்தல், அறிவியல் கல்வியை தமிழில் தருவதை ஊக்குவித்தல் எனப் பல்வேறு நோக்களோடு இந்த அமைப்புகள் செயற்படுகின்றன.\n\n\n"}
{"id": "151042", "url": "https://ta.wikipedia.org/wiki?curid=151042", "title": "அனைத்திந்திய அறிவியல் தமிழ்க் கழகம்", "text": "அனைத்திந்திய அறிவியல் தமிழ்க் கழகம்\n\nஅனைத்திந்திய அறிவியல் தமிழ்க் கழகம் என்பது அறிவியலை தமிழில் மக்களிடம் எடுத்துச் செல்வதையும், அறிவியல் தமிழ் வளர்ச்சியையும் நோக்கமாகக் கொண்டு செயற்பட்டு வரும் ஒர் அமைப்பு. இது 1988 ஆம் ஆண்டு தொடக்கம் தொடர்ச்சியாக அறிவியல் தமிழ்க் கருத்தரங்குகளை நடத்தி வருகிறது. இது தமிழ்ப் பல்கலைக்கழகத்தை மையமாகக் கொண்டு செயற்படுகிறது.\n"}
{"id": "151045", "url": "https://ta.wikipedia.org/wiki?curid=151045", "title": "கதான்ஸ்க்", "text": "கதான்ஸ்க்\n\nகதான்ஸ்க் (\"Gdańsk\") வடக்குப் போலந்தில் பால்டிக் கடலுடன் விஸ்துலா ஆறு கலக்கும் இடத்தில் அமைந்துள்ள ஓர் நகரமாகும். இது போலந்தின் ஆறாவது பெரிய நகரமாக (மக்கள்தொகை 500 000) விளங்குகிறது. நாட்டின் முகனையான துறைமுக நகரமாகவும் விளங்குகிறது.\n\nகதான்ஸ்க் நகரம் பத்தாவது நூற்றாண்டு முதலே போலந்தின் வரலாற்றில் முக்கியப் பங்காற்றி வந்துள்ளது. இங்குதான் போலந்தின் தொழிற்சங்கம் \"சாலிடாரிட்டி\" உருவானது; இந்தத் தொழிற்சங்க இயக்கமே மத்திய, கிழக்கு ஐரோப்பாவில் பொதுவுடமை ஆட்சி முடிவுக்கு வரக் காரணமாக அமைந்தது.\n\nSection::::விக்கிமானியா.\nஆறாவது விக்கிமானியா இங்குதான் 2010ஆம் ஆண்டில் நிகழ்த்தப்பெற்றது. \n"}
{"id": "151051", "url": "https://ta.wikipedia.org/wiki?curid=151051", "title": "முப்பொருள் (சைவம்)", "text": "முப்பொருள் (சைவம்)\n\nமுப்பொருள் என்பது சைவ சித்தாந்தத்தில் பதி பசு பாசம் ஆகியவற்றைக் குறிப்பதாகும். இவற்றில் பதி என்பது இறைவனையும், பசு என்பது உயிர்களையும், பாசம் என்பது தளைகளையும் குறிக்கிறது.\n\nSection::::விளக்கம்.\nமுப்பொருள்களில் கடவுள் பேரறிவு உடையது என்றும், உயிர் சிற்றறிவுடையது என்றும் தளை உயிர் அற்றதாகவும் அறியப்படுகிறது.\n\nSection::::பதி (எ) கடவுள்.\nசைவ சித்தாந்தத்தில் கடவுள் எங்கும் இருப்பவராகவும், ஒருவனாய் உலகினை ஆள்பவனாகவும், உலகம் முழுவதும், அதற்கு அ்ப்பாலும் நிறைந்தவனுமாகவும் கூறப்பெறுகிறார். தோற்றமும் அழிவும் இல்லாதவராக கூறப்பெறும் கடவுளுக்கு எட்டு வகை குணங்கள் இருப்பதாகச் சைவ சித்தாந்தம் எடுத்துரைக்கிறது. இத்துடன் கடவுளுக்கு உவமை கூற இயலாது என்றும் சைவ சித்தாந்தம் கூறுகிறது. \n\nSection::::பசு (எ) உயிர்.\nசைவ சித்தாந்தத்தின் படி உயிரானது உடலினைப் பெறும் முன்பு அறிவு, இச்சை, செயல் என்பது இன்றி அறியாமை நிலையில் மூழ்கியிருக்கும். \nஇந்த உயிரானது கடவுளைப் போன்று தோற்றமும் அழிவுமில்லாதாகும். \n\nSection::::பாசம் (எ) தளை.\nசைவ சித்தாந்தத்தின் படி பாசம் அல்லது தளை என்பது உயிர்களை அடிமை செய்யும் பொருள்களாகும். இதனை போகப் பொருள்கள் என்றும் கூறுவர் \n\nSection::::வரலாறு.\nசைவ சமயம் இலிங்க வழிபாட்டில் தொடங்கியது. சிந்துவெளி நாகரிகத்தின் முத்திரைகளில் இலிங்க வழிபாட்டைக் குறிக்கும் சான்றுகள் உள்ளன. இதனை அம்மையப்பன் வழிபாடு என்பர். இலிங்கம் மக்களின் ஆண் பெண் உறவைக் காட்டுவது தவறான ஆரிய சித்தரிப்பாகும் . \n\nஇந்தச் சமயம் தன் வளர்ச்சிப் பாதையில் பல மாறுதல்களைப் பெற்றது. ஆரியர் வருகைக்குப் பின்னர் சைவம் வேதாந்த நிலையைப் பெற்றது. இதனை வேதாந்தம் என்பர். இதில் சிவனைப் பற்றிய கதைகள் தோன்றின. இதனை விடுத்து, சிவத்தை பத்கி, பசு, பாசம் என முக்கோணப் பாங்கில் எண்ணிப் பார்த்தனர். சிந்தித்துக் கண்ட முடிவைச் சித்தாந்தம் என்றனர்.\n\nஎன்றெல்லாம் இதனைப் பாகுபடுத்திப் பார்த்தனர். சிவஞான சித்தியார், சிவஞான போதம் முதலான நூல்கள் இவற்றை விரிவாகப் பேசுகின்றன.\n\nSection::::திருமந்திர விளக்கம்.\nதிருமூலர் பாடல் \n\nSection::::அறிவுக் கண்ணோட்டம்.\nஅறிவுதான் பதி. அதுதான் எங்கும் பதிந்திருப்பது. பதிவு உயிர்த்தெழுந்து மூச்சு விடுவது உயிர். இந்த உயிர்ச்சத்து உடலைக் கட்டிக்கொள்கிறது. பாசம் என்பது கயிறாகிய கட்டு. பாசம் என்பது கட்டும், அவிழும், அறுந்து போகும். இதுதான் வாழ்வு. இவ்வாறு பதி பசு பாசங்களை உணர்ந்து பார்த்தனர்.\n"}
{"id": "151054", "url": "https://ta.wikipedia.org/wiki?curid=151054", "title": "தமிழச்சியின் கத்தி (நூல்)", "text": "தமிழச்சியின் கத்தி (நூல்)\n\nதமிழச்சியின் கத்தி என்பது பாரதிதாசனால் 1949-ஆம் ஆண்டு எழுதப்பட்ட நூலாகும். இந்நூலை தமிழச்சியின் கதை என்றும் சொல்வதுண்டு. 40 துணைத் தலைப்புகளைக் கொண்டுள்ளது இந்நூல், உணர்ச்சிமயமான கவிதைகளை உள்ளடக்கியது.\n\nSection::::கதைச் சுருக்கம்.\nஅக்காலத்தில், ஆற்காடு 172 பாளையப் பட்டாகப் பிரிக்கப்பட்டிருந்தது. செஞ்சிப் பாளையப்பட்டின் தலைவன், தேசிங்கு; வடக்கன்; தமிழரை இகழ்பவன். சிப்பாய்களிலே சிலருக்கு ஒரு தலைவன் இருப்பான். அவன் சுபேதார். சுதரிசன் சிங்கு ஒரு சுபேதார்; அவனும் அவன் தோழனான மற்றொரு சுபேதார் ரஞ்சித் சிங்கும், புதுச்சேரி சென்று வளவனூர் வழியாக வருகையில், வளவனூர்ப் புறத்துத் தென்னந் தோப்பொன்றில் திம்மனைக் காணுகிறார்கள் என்று இக்கவிதை தொகுப்பு ஆரம்பமாகிறது.\n\n"}
{"id": "151055", "url": "https://ta.wikipedia.org/wiki?curid=151055", "title": "முதலாம் சிம்மவர்மன் (இடைக்காலம்)", "text": "முதலாம் சிம்மவர்மன் (இடைக்காலம்)\n\nமுதலாம் சிம்மவர்மன் என்பவன் இடைக்காலப் பல்லவர்களுள் ஒருவன்.\nSection::::காலம்.\nலோக விலாபம் என்ற திகம்பர சமண நூல் பாடலி என்னும் சிற்றூரில் சர்வநந்தி என்ற சமண துறவியால் திருத்தி அமைக்கப்பட்டது. அத்திருத்தி அமைக்கப்பட்ட நூலின் காலம் காஞ்சி நகர பல்லவர் அரசனான இரண்டாம் சிம்மவர்மனின் 22ஆம் ஆட்சியாண்டாகும். (அதாவது சாக ஆண்டு 380 அல்லது பொ.பி.458) அதனால் இரண்டாம் சிம்மவர்மனின் ஆட்சிக்காலம் பொ.பி. 436 - 458 எனக் கொள்ளலாம்.\n\nஅதே சமயம் பல்லவ வம்ச வரலாற்று ஆவணமான பிரசஸ்டி ஒன்று அவனின் ஆட்சிக்காலம் 436-460 என்று கூறுகிறது. அதனால் லோக விலாபம் திருத்தியமைக்கப்பட்ட பிறகு மேலும் இரண்டு ஆண்டுகள் இவன் ஆட்சி செய்ததாக தெரிகிறது.\n"}
{"id": "151064", "url": "https://ta.wikipedia.org/wiki?curid=151064", "title": "தூய யோவான் மேல்நிலைப்பள்ளி", "text": "தூய யோவான் மேல்நிலைப்பள்ளி\n\nதூய யோவான் மேல்நிலைப்பள்ளி, திருநெல்வேலி திருமண்டலத்தைச் சார்ந்த ஒரு கிறித்தவ கல்வி நிலையமாகும். கி.பி 1878 -ம் ஆண்டு ஆரம்பிக்கப்பட்டு பாளையங்கோட்டை மற்றும் சுற்றுப்புற மாவட்ட மாணவர்களின் தொடக்க மற்றும் மேல்நிலைக்கல்விக்கு கல்விச் சேவை செய்து வருகிறது.\n\nSection::::வரலாறு.\nகிறித்தவ மிசனரி சங்கத்தால் கி.பி 1844 -ம் ஆண்டு பாளையங்கோட்டையில் ஒரு வாடகை கட்டிடத்தில் இருமொழி மூலம் பயிற்றுவிக்கும் கல்விநிலையமாக ஆரம்பிக்கப்பட்டதே தூய யோவான் மேல்நிலைப்பள்ளி மற்றும் தூய யோவான் கல்லூரி ஆகியவற்றின் ஆரம்பமாகும். பின்னர் இந்தப் பள்ளி பாளையில் இருந்து 3 கி.மீ தொலைவில் இருந்த வண்ணாரப்பேட்டை பகுதிக்கு மாற்றப்பட்டது. 1871 ம் ஆண்டு உயர்நிலை பள்ளிக்கான அனைத்து வசதிகளும் கட்டமைப்புகளும் உருவாக்கப்பட்டது. 1878 -ம் ஆண்டு இந்த பள்ளியின் இன்னொரு பிரிவு தூய யோவான் கல்லூரியாக ஏற்றம் அடைந்தது. 1928 -ம் ஆண்டு பாளையங்கோட்டையில் பள்ளி தற்போது அமைந்திருக்கும் இடத்தில் அமைக்கப்பட்டது.\n\n1978 ம் ஆண்டு ஜூலை மாதம் தூய யோவான் உயர்நிலைப் பள்ளி, மேல்நிலைப் பள்ளியாக ஏற்றம் அடைந்தது. தற்போது 4000 க்கும் மேற்பட்ட மாணவர்களைக் கொண்டுள்ள இக்கல்வி நிலையமானது கிறித்தவ மாணவர்களுக்கு மட்டுமல்லாது பிற மதத்தைச் சார்ந்தவர்களையும் தன்னகத்தே கொண்டுள்ளது.\n"}
{"id": "151070", "url": "https://ta.wikipedia.org/wiki?curid=151070", "title": "இரண்டாம் கந்தவர்மன்", "text": "இரண்டாம் கந்தவர்மன்\n\nஇரண்டாம் கந்தவர்மன் என்பவன் ஒருவனாவான்.\n\nSection::::காலம்.\nஇவனது முதல் மகனான சிம்மவர்மனின் ஆட்சிக்காலம் கி.பி. 436ல் ஆரம்பிப்பதாலும் இந்த இரண்டாம் கந்தவர்மனைப் பற்றிய பட்டயம் இவன் 33 ஆண்டுகள் ஆட்சி புரிந்தான் என்று தெரிவிப்பதாலும் இவன் துவராயமாக கி.பி.400 - 436 வரை ஆண்டதாகக் கொள்ள முடியும்.\n\nSection::::வரலாற்றுக் குழப்பம்.\nஇவனுக்கு முதலாம் சிம்மவர்மன், இரண்டாம் விட்ணுகோபன், இரண்டாம் குமாரவிட்ணு என்று மூன்று மகன்கள் இருந்தனர். இம்மூவரின் கீழ் வந்தவர்கள் மாறி மாறி காஞ்சியை ஆண்டதால் இவனுக்கு பின் வந்த மன்னர்களின் வரிசை மற்றும் காலத்தை கணிப்பதில் பல சிக்கல்கள் உள்ளதாக வரலாற்றாளர்கள் கருதுகின்றனர்.\n"}
{"id": "151075", "url": "https://ta.wikipedia.org/wiki?curid=151075", "title": "முதலாம் கந்தவர்மன்", "text": "முதலாம் கந்தவர்மன்\n\nமுதலாம் கந்தவர்மன் என்பவன் ஒருவன்.\n\nSection::::காலம்.\nஇவனது பேரனான இரண்டாம் கந்தவர்மனின் ஆட்சிக்காலம் கி.பி. 400ல் ஆரம்பிப்பதாலும் இவனது தந்தையான முதலாம் குமாரவிட்ணுவின் காலம் நாலாம் நூற்றாண்டின் மத்தியப்பகுதி எனத் தெரிவதாலும் இந்த முதலாம் கந்தவர்மனின் காலம் தோராயமாக கி.பி. 350 - 375 எனக் கொள்ள முடியும்.\n"}
{"id": "151076", "url": "https://ta.wikipedia.org/wiki?curid=151076", "title": "வீரகூர்ச்சவர்மன்", "text": "வீரகூர்ச்சவர்மன்\n\nவீர வர்மன் அல்லது வீரகூர்ச்சவர்மன் என்பவன் ஒருவன்.\n\nSection::::காலம்.\nஇவனது மகனான இரண்டாம் கந்தவர்மனின் ஆட்சிக்காலம் கி.பி. 400ல் ஆரம்பிப்பதாலும் இவனது பாட்டனான முதலாம் குமாரவிட்ணுவின் காலம் நாலாம் நூற்றாண்டின் மத்தியப்பகுதி எனத் தெரிவதாலும் இந்த முதலாம் கந்தவர்மனின் காலம் துவராயமாக கி.பி. 375-400 எனக் கொள்ள முடியும்.\n"}
{"id": "151077", "url": "https://ta.wikipedia.org/wiki?curid=151077", "title": "இராமானுச நூற்றந்தாதி வியாக்கியானம்", "text": "இராமானுச நூற்றந்தாதி வியாக்கியானம்\n\nஇராமானுச நூற்றந்தாதி எனப் போற்றப்படும் நூலைத் திருவரங்கத்தமுதனார் என்னும் வைணவர் ‘பிரபன்ன காயத்திரி’ என்னும் பெயரில் பாடினார். இந்த நூலுக்கு மணவாள மாமுனிகளின் மாணவரான அப்பிள்ளை என்பவர் ஒர் உரை எழுதினார். பின்னர் பிள்ளை லோகம் சீயர் என்பவர் விரிவானதோர் உரை எழுதினார். இந்த விரிவுரையே இராமானுச நூற்றந்தாதி வியாக்கியானம் எனப் போற்றப்படுகிறது.\n\n\nSection::::நூலமைதி.\nநூலின் காலம் 16ஆம் நூற்றாண்டு.\n\n"}
{"id": "151078", "url": "https://ta.wikipedia.org/wiki?curid=151078", "title": "இரண்டாம் குமாரவிட்ணு", "text": "இரண்டாம் குமாரவிட்ணு\n\nஇரண்டாம் குமாரவிட்ணு என்பவன் ஒருவன்.\n\nSection::::காலம்.\nஇவனது தந்தையான இரண்டாம் கந்தவர்மன் என்ற கந்தசிஷ்யன் வாகாடக அரசனாகக் கருதப்படும் சத்தியசேனனிடமிருந்து காஞ்சி அருகிலுள்ள பெரியகடிகாவை மீட்டான் என்றும் அதற்குப்பின் காஞ்சியை குமாரவிட்ணு என்ற இந்த பல்லவன் ஆண்டான் என்பது பட்டயத் தகவல் என்பதாலும் இவனது காலம் ஏறக்குறைய இவனது சகோதரர்களான முதலாம் சிம்மவர்மன் மற்றும் இரண்டாம் விட்ணுகோபன் காலமான கி.பி. 436-460 எனக் கொள்ளலாம்.இம்மன்னனே புத்த துறவியாகி போதிதர்மர் என்ற பெயரில் சீன தேசம் சென்று மகாயன புத்த மதத்தை பரப்பினார். புத்த மதம் பரப்ப ஏதூவாக களரியையும் மருத்துவத்தையும் கற்று கொடுத்தார் இதுவே குங்பூவாகவுன் கரேத்தேவாகவும் மாறியது.இவர் சீன தேசத்தில் தாமோவாக அறியப்படுகிறார். \n"}
{"id": "151080", "url": "https://ta.wikipedia.org/wiki?curid=151080", "title": "அலறல் (ஓவியம்)", "text": "அலறல் (ஓவியம்)\n\nஅலறல் (ஓவியம்) () () நோர்வே நாட்டைச் சேர்ந்த குணச்சித்திர ஓவியரான எட்வர்ட் மண்ச் என்பவரால் வரையப்பட்டப் புகழ்பெற்ற ஒரு ஓவியமாகும். இந்த ஓவியம் 2012- ஆம் ஆண்டு மே மாதம் நடந்த ஏலத்தில் 119.9 மில்லியன் அமெரிக்க டாலர்களுக்கு விற்பனை செய்யப்பட்டது. 1895 ஆம் ஆண்டைச் சேர்ந்த இந்த ஓவியம், சோதபி என்ற நியூயோர்க் ஏலவிற்பனைக் கூடத்தில் அநாமதேய நபர் ஒருவரினால் வாங்கப்பட்டது. 40 மில்லியன் அமெரிக்க டாலர்களில் இருந்து ஏலம் ஆரம்பித்து 12 நிமிடங்களில் இந்த ஓவியம் விற்கப்பட்டது. இந்த விற்பனை மூலம் கிடைக்கப்பெற்ற நிதியைக் கொண்டு நோர்வேயில் புதிய அருங்காட்சியகம், உணவகம், கலைக்கூடம் ஆகியன அமைக்கப்படும் என்று அறிவிக்கப்பட்டுள்ளது.\n"}
{"id": "151082", "url": "https://ta.wikipedia.org/wiki?curid=151082", "title": "சமூக வலைத் தளம்", "text": "சமூக வலைத் தளம்\n\nசமூக வலைத் தளம் (\"Social Networking Site\") என்று ஒத்தக் கருத்துடையோர் அல்லது செயற்பாடு கொண்டோரின் சமூகத்தை வளர்க்கவும் அவர்களிடையே உள்ள சமூகப் பிணைப்புகளை வெளிப்படுத்தn.வும் வழிசெய்கின்ற ஓர் இணையச் சேவை, தளம், அல்லது வலைத்தளம் ஆகும். இவ்வகையான இணையத்தளங்கள் சமூகத்தை எப்போதும் ஒன்றாக இணைத்து வைத்திருத்தலை முக்கிய நோக்கமாகக் கொண்டுள்ளன. பெரும்பான்மையான சமூக கட்டமைப்பு வலைத்தளங்கள் தமது சேவையினை இலவசமாகவே வழங்கி வருகின்றன. ஒரு பொதுவான சமூக வலைத் தளம் ஒவ்வொரு பயனர் குறித்த தகவல்களையும் (சுயவிவரம்), அவரது சமூக பிணைப்புகள் மற்றும் பல்வேறு சேவைகளையும் கொண்டிருக்கும். பெரும்பாலும் இவை இணையத்தில் அமைக்கப்பட்டு பயனர்கள் மின்னஞ்சல், உடனடி தகவல் சேவைகள் போன்ற இணையவழியே உறவாட வகை செய்யும். சிலநேரங்களில் இணையச் சமூகச் சேவைகள் இவ்வாறு அடையாளம் காணப்பட்டாலும் சமூக வலைத்தளங்கள் வழமையாக தனிநபர் சார்ந்த சேவைகளாக இருக்கும். இந்த வலைத்தளங்கள் தங்கள் பயனர்கள் தங்களுக்குள் கருத்துக்கள், செயற்பாடுகள், நிகழ்வுகள், இலக்குகள், நோக்கங்கள் ஆகியவற்றை பகிர்ந்துகொள்ள வழிசெய்கின்றன.\n\nபெரும்பாலான சமூக வலைத்தளங்கள் முன்னாள் பள்ளி/கல்லூரி மாணவர்கள், ஒரே பணி/பணியிடம்,வாழிடம் போன்ற பகுப்புகளில் தங்கள் நண்பர்களை (தன்விவர குறிப்புக்கள் மூலம்) அடையாளம் காணக்கூடிய தளங்களையும் நம்பிக்கைக்குரிய பரிந்துரை அமைப்புகளை வழங்கும் அமைப்புகளையும் கொண்டுள்ளன. இவற்றில் உலகளவில் பரவலாகப் பயன்படுத்தப் படுபவையாக ஃபேஸ்புக் மற்றும் டிவிட்டர் உள்ளன. ஆர்க்குட் , லிங்டின் மற்றும் கூகுள்+ இந்தியாவில் பரவலாக்கம் பெற்றுள்ளன.\n\nமீண்டும் மீண்டும் ஒரு பயனர் தன் விவரங்களை பல்வேறு சேவைகளிலும் பதிவதைத் தவிர்க்கும் வகையில் சீர்தரப்படுத்த பல முயற்சிகள் எடுக்கப்பட்டுள்ளன. ஒரு 2011ஆம் ஆண்டுக் கருத்துக்கணிப்பு 47% அமெரிக்கர்கள் சமூக வலைத்தளங்களைப் பாவிப்பதாக கண்டறிந்துள்ளது.\n\n2011ஆம் ஆண்டு அராபிய இளவேனில் என அழைக்கப்படும் எழுச்சிப்போர்களின் காலத்தில் ஒத்த கருத்துடைய எதிர்ப்பாளர்கள் தங்கள் நிலைப்பாட்டை பரப்பிடவும் தங்கள் செயல்பாடுகளை ஒருங்கிணைக்கவும் சமூக வலைத்தளங்களை பெரிதும் பயன்படுத்தினர்.\n\n"}
{"id": "151084", "url": "https://ta.wikipedia.org/wiki?curid=151084", "title": "இராமீச்சுரக் கோவை", "text": "இராமீச்சுரக் கோவை\n\nஇராமீச்சுரக் கோவை என்னும் நூலைத் தான் பாடியுள்ளதாகக் கயாதர நிகண்டு பாடிய கயாதரர் குறிப்பிட்டுள்ளார். \n\nஇந்த நூலின் காலம் 15ஆம் நூற்றாண்டு.\n"}
{"id": "151085", "url": "https://ta.wikipedia.org/wiki?curid=151085", "title": "கூட்டு நிறுவனம்", "text": "கூட்டு நிறுவனம்\n\nகூட்டு நிறுவனம் என்பது அந்தந்த நாட்டின் சட்டங்களின் படி சில சிறப்புச் சலுகைகள் மற்றும் பொறுப்புகள் கொண்ட ஒரு அமைப்பு ஆகும். இவற்றில் பல வகை உண்டு. பெரும்பாலும் வணிகப் பயன்பாட்டிற்கு தொடங்கினாலும் சில அரசு அமைப்புகளும் இதன் கீழ் அடங்கும். வரையறுக்கபட்ட பொறுப்பு கொண்ட அமைப்பான இதில் கூட்டு நிறுவனம் தோல்வியுற்றால் அதன் தொழிலாளிகளும் முதலீட்டாளர்களும் அதற்குப் பொறுப்பாக மாட்டார்கள்.\n\nஇயல்பான மனிதர்கள் அல்ல என்றாலும் கூட்டு நிறுவனங்கள் இயல்பான மனிதர்கள் போன்ற உரிமைகள் மற்றும் பொறுப்புகளை சட்டம் மூலம் அங்கீகாரம் பெற்றிருக்கிறது.\n"}
{"id": "151086", "url": "https://ta.wikipedia.org/wiki?curid=151086", "title": "கயாதரர்", "text": "கயாதரர்\n\nகயாதரர் என்பவர் கயாதர நிகண்டு என்னும் நூலின் ஆசிரியர். இவர் தேவை என்னும் இராமேச்சுரத்தில் வாழ்ந்தவர். அந்தணர். காசியப்ப கோத்திரத்தில் பிறந்தவர்.\n\nஇவரால் பாடப்பட்ட வேறு இரண்டு நூல்களைக் கயாதர நிகண்டு குறிப்பிடுகிறது.\n\nஇவர் காலம் 15ஆம் நூற்றாண்டு.\n"}
{"id": "151091", "url": "https://ta.wikipedia.org/wiki?curid=151091", "title": "தாமசு மால்ட்டன்", "text": "தாமசு மால்ட்டன்\n\nதாமசு மால்ட்டன் இடாய்ட்சுலாந்தில் உள்ள கோலோன் பல்கலைக்கழகத்தின் பேராசிரியர். மதுரைத் திட்டத்திற்கு முன்பாகவே தமிழ் இலக்கியங்களில் பெரும் பகுதியை இலத்தீன் எழுத்துக்களில் முறை வகுத்து, யாரும் வந்து இலவசமாகத் தேடுமாறு அமைத்தவர் இவர். மதுரைத் திட்டத்தில் இலத்தீன் எழுத்துக்களில் இல்லாமல், மயிலை போன்ற தமிழ் எழுத்துருவில் அமைந்திருந்தது சிறப்பாகும். தாமசு மால்ட்டன் அவர்களின் தமிழிலக்கிய மின் பதிப்புகள் மதுரைத் திட்டத்திற்கு முன்னோடி.\n\n\n"}
{"id": "151094", "url": "https://ta.wikipedia.org/wiki?curid=151094", "title": "விஜயரத்தினம் இந்து மத்திய கல்லூரி", "text": "விஜயரத்தினம் இந்து மத்திய கல்லூரி\n\nவிஜயரத்தினம் இந்து மத்திய கல்லூரி (\"Wijayaratnam Hindu Central College\") இலங்கையின் மேற்கு மாகாணத்தில் கம்பகா மாவட்டத்தில் உள்ள ஒரே ஒரு இந்து தமிழ்ப் பாடசாலை ஆகும். இப்பாடசாலை ச.க. விஜயரத்தினம் என்பவரால் 1932ம் ஆண்டு அக்டோபர் 7ம் நாள் நீர்கொழும்பு வாழ் தமிழர்களுக்காக நிறுவப்பட்டது. மாணவர்கள் தமிழ் மொழியூடாகக் கற்கைகளை மேற்கொள்ளக் கூடிய வசதிகள் உண்டு. தனியாக ஒரு கணினி ஆய்வுகூடமும், நூலகம், விஞ்ஞான ஆய்வுகூடம் போன்ற வசதிகள் உண்டு.\n\nSection::::வரலாறு.\n1954 அக்டோபர் 7 விஜயதசமி அன்று 32 மாணவர்களுடனும் இரு ஆசிரியர்களுடனும் விவேகானந்தா வித்தியாலம் என்ற பெயரில் இப்பாடசாலை உருவானது. 1960 டிசம்பர் மாதத்தில் வித்தியாலயத்தை அரசாங்கம் பெறுப்பேற்றது. 1964 பெப்ரவரி 1 இல் நீர்கொழும்பு விவேகானந்தா மகா வித்தியாலம் எனத் தரமுயர்த்தப்பட்டது. 1964 ஆகத்து/ நவம்பர் மாதங்களுக்கிடையில் விஐயரத்தினம் மகா வித்தியாலயம் என்ற பெயரில் அழைக்கப்படுவதற்கு ஒழுங்கு செய்யப்பட்டது. 1972 ஆம் ஆண்டில் பழைய மாணவர் சங்கம் அமைக்கப்பட்டது. 1994 ல் விஜயரத்தினம் இந்து மத்திய கல்லூரியாக பெயர் மாற்றம் பெற்றது. 1995 சூலை 13 அன்று இக்கல்லூரியில் ஞானவிநாயகர் ஆலயம் கும்பாபிஷேகம் செய்யப்பட்டது. இதனைக் கல்லூரியின் விஜயசக்தி இந்து மாமன்றத்தினர் பராமரித்து வருகின்றனர்.\n\n\nSection::::இல்லங்கள்.\nமாணவர்கள் \"திருக்கேதீச்சரம்\", \"திருக்கோணேச்சரம்\", \"நகுலேச்சரம்\", \"முன்னேச்சரம்\" என நான்கு இல்லங்களில் பிரிக்கப்பட்டுள்ளனர்.\n\n\n\n"}
{"id": "151101", "url": "https://ta.wikipedia.org/wiki?curid=151101", "title": "பிள்ளை லோகஞ்சீயர்", "text": "பிள்ளை லோகஞ்சீயர்\n\nபிள்ளை லோகஞ்சீயர் என்பவர் வைணவ வரலாறுகள் பலவற்றை எழுதியவர். 16ஆம் நூற்றாண்டில் வாழ்ந்தவர். மணிப்பிரவாள நடையில் கிரந்த எழுத்துக்களுடன் சில தமிழ் நூல்களும், வடமொழி நூல்களும் எழுதியவர்.\n\n\n"}
{"id": "151103", "url": "https://ta.wikipedia.org/wiki?curid=151103", "title": "10 (எண்)", "text": "10 (எண்)\n\nபத்து (\"Ten\") என்பது தமிழ் எண்களில் ௰ அல்லது ௧௦ என்பதைக் குறிக்கும் இந்து-அராபிய எண் ஆகும். பத்து என்பது ஒன்பதிற்கும் 11இற்கும் இடைப்பட்ட இயற்கை எண் ஆகும்.\n\nSection::::காரணிகள்.\nபத்தின் நேர்க் காரணிகள் 1, 2, 5, 10 என்பனவாகும்.\n\n\nSection::::எண் முறைமைகள்.\nSection::::பதின்ம எண் முறைமை.\nபத்தை அடியாகக் கொண்ட எண் முறைமை பதின்ம எண் முறைமை என அழைக்கப்படும்.\n\nSection::::ஏனைய எண்முறைமைகள்.\nஏனைய எண்முறைமைகளில் பத்தானது பின்வருமாறு காட்டப்படும்.\n\n\n\n"}
{"id": "151104", "url": "https://ta.wikipedia.org/wiki?curid=151104", "title": "தின்குழியமை", "text": "தின்குழியமை\n\nதின்குழியமை (Phagocytosis) என்பது உயிரணுக்களின் கலமென்சவ்வினால், உயிரணுக்களுக்கு வெளியாக இருக்கும் திண்மப் பதார்த்தங்கள் வளைத்து எடுத்து விழுங்கப்படும் ஒரு உயிரணுச் செயல்முறையாகும். இது பெருவிழுங்கிகள் போன்ற தின்குழியங்களிலும் (phagocytes), அமீபா போன்ற அதிநுண்ணுயிரிகளிலும் நிகழும் ஒரு பொதுவான செயல்முறையாகும்.\n\nஅதிநுண்ணுயிரிகள் இந்த தின்குழியமை மூலம் உணவை உள்ளெடுப்பதனால், தமக்குத் தேவையான ஊட்டச்சத்தைப் பெற்றுக் கொள்கின்றன. மனிதன், மற்றும் ஏனைய பல்கல விலங்குகளில் இந்த தின்குழியமை செயல்முறையானது, நோய் ஏற்படுத்துவதன் மூலம் கேடு விளைவிக்கும் பாக்டீரியா போன்ற நுண்ணுயிரிகளிலிருந்து பாதுகாப்பைப் பெற்றுக் கொள்ளும் முக்கியமான ஒரு செயல்முறையாக உள்ளது. நோய்க்காரணிகளை விழுங்குவதனால், நோய் எதிர்ப்பாற்றல் முறைமையில் இந்தச் செயல்முறை முக்கிய பங்கு வகிக்கும். இதனால் தொற்றுநோய்களில் இருந்து பாதுகாத்துக் கொள்ள முடிவதுடன், இறந்த உயிரணுக்களை அகற்றவும், வேறு வெளியுடல்களை அகற்றவும் இந்தச் செயல்முறை உதவுகின்றது.\n\nஉயிரணுக்களால் திண்மப் பதார்த்தங்கள் விழுங்கப்படும்போது, உயிரணுக்களின் உள்ளே உருவாகும், மென்சவ்வால் சூழப்பட்ட ஒரு உடலம் தின்குழியவுடல் (phagosome) எனப்படும். இவை பின்னர் பிரியுடல்களுடன் (Lysosomes) சேர்ந்து, தின்குழியப்பிரியுடல்களாக (Phagolysosomes) மாறி, உள்ளெடுக்கப்பட்ட திண்மப் பதார்த்தங்கள் சமிபாடடையச் செய்யப்பட்டோ, அல்லது சிதைக்கப்பட்டோ பின்னர் அங்கிருந்து அகற்றப்படும்.\n"}
{"id": "151110", "url": "https://ta.wikipedia.org/wiki?curid=151110", "title": "பெல்லாரி (மக்களவைத் தொகுதி)", "text": "பெல்லாரி (மக்களவைத் தொகுதி)\n\nபெல்லாரி மக்களவைத் தொகுதி () கருநாடகாவில் உள்ள 28 மக்களவைத் தொகுதிகளில் ஒரு தொகுதியாகும். இத்தொகுதி பழங்குடியினருக்காக ஒதுக்கப்பட்டுள்ளது. 2009ல் நடைபெற்ற மக்களவைத் தேர்தலில் பாரதிய ஜனதா கட்சியைச் சேர்ந்த சாந்தா வெற்றி பெற்றதாக அறிவிக்கப்பட்டதை எதிர்த்து தொடரப்பட்ட வழக்கில் தேர்தல் முடிவை ரத்து செய்து கர்நாடகா உயர்நீதிமன்றம் சூன் 11, 2012 அன்று அறிவித்தது\n\nSection::::சட்டசபைத் தொகுதிகள்.\nபெல்லாரி மக்களவைத் தொகுதியில் கீழ்க்காணும் எட்டு சட்டசபைத் தொகுதிகள் உள்ளன:\nSection::::மக்களவை உறுப்பினர்கள்.\nமைசூர் மாகாணம்.:\nகர்நாடக மாநிலம்:\n\n\n"}
{"id": "151111", "url": "https://ta.wikipedia.org/wiki?curid=151111", "title": "பெர்த்தா பென்சு", "text": "பெர்த்தா பென்சு\n\nபெர்த்தா பென்சு (பெர்த்தா பென்ஸ், \"Bertha Benz\") செருமனியில் உள்ள பார்சீமில் 1849-ஆம் ஆண்டு மே மாதம் மூன்றாம் நாள் பிறந்தார். இவர் புத்தாக்குனரான கார்ல் பென்சை 1872 சூலை 20-இல் மணந்தார். 1944-ஆம் ஆண்டு மே 5-ஆம் நாள் லேடன்பெர்கு என்னும் ஊரில் மறைந்தார். இவர் 1871-ஆம் ஆண்டு கார்ல் பென்சின் தொழிலில் முதலீடு செய்தார். இது பென்சின் முதல் காப்புரிமை பெற்ற தானுந்தை உருவாக்க ஏதுவாக இருந்தது. மேலும் 1888-இல் இவர் ஒரு தானுந்தை நீண்ட தொலைவு ஓட்டிய முதல் மனிதராக விளங்கினார். இவரது இச்செயலினால் இவர்களது பென்சு தானுந்து உலகளாவிய கவனம் பெற்றது.\n\nSection::::ஆரம்பகால வாழ்க்கை மற்றும் திருமணம்.\nபெர்த்தா பென்சின் இயற்பெயர் பெர்த்தா ரிங்கர். இவர் 1949 ஆம் ஆண்டு செருமனியில் உள்ள போர்சைம் எனும் ஊரில் செல்வ செழிப்பான குடும்பத்தில் பிறந்தார். ஜுலை 20, 1872 இல் கார்ல் பென்சை மணந்தார். பெர்த்தா, பென்ஸ் உடனான திருமணத்திற்கு இரண்டு ஆண்டுகளுக்கு முன்பு, தனது வரதட்சணையின் ஒரு பகுதியினைக் காரலின் நட்டத்தில் சென்று கொண்டிருந்த இரும்பு கட்டுமான நிறுவனத்தில் முதலீடு செய்தார். திருமணமாகாத பெண் என்பதால் பெர்த்தாவால் இவ்வாறு முதலீடு செய்ய முடிந்தது. அவர் பென்ஸை மணந்தப் பிறகு ஜெர்மன் சட்டத்தின்படி ஒரு முதலீட்டாளராக செயல்படும் அதிகாரத்தை பெர்த்தா இழந்தார். கார்ல் புதிய உற்பத்தி நிறுவனமான பென்ஸ் & சீயை உருவாக்கும்போதும் தொடர்ந்து பெர்த்தாவின் வரதட்சணையை முதலீட்டு நிதியாகப் பயன்படுத்தினார். 1885 டிசம்பரில் கார்ல் தனது முதல் குதிரை இல்லாத வண்டியைத் தயாரித்து முடித்தார். பெர்த்தா அவ்வண்டியின் கள சோதனையாளராக பணியாற்றினார். கம்பி காப்பு மற்றும் மர பிரேக்குகள் வேலை செய்யாதபோது பயன்படுத்த தோல் பிரேக்குகளை கண்டுபிடிப்பதன் மூலமும் மோட்டார்வேகனின் வடிவமைப்பிலும் பெர்த்தா பங்களித்தார். மேலும், எரிபொருள் வரி வடிவமைப்பு போன்ற பல முக்கிய அம்சங்களை பயன்படுத்துவதற்கான சாத்தியக்கூறுகளையும் கண்டறிந்தார், கார்ல் அவற்றை பின்னர் மேம்படுத்தினார். இயந்திரத்தின் வடிவமைப்பில் பங்களித்தது மட்டுமல்லாது மோட்டார் வேகனின் வளர்ச்சிக்கு நிதியுதவியும் செய்தார். நவீன சட்டத்திட்டங்களின் கீழ் பெர்த்தாவே இவ்வண்டியின் காப்புரிமைகளை வைத்திருப்பார். ஆனால் திருமணமான பெண்ணாக காப்புரிமையில் ஒரு கண்டுபிடிப்பாளராக பெயரிட அக்கால சட்டங்கள் பெர்த்தாவை அனுமதிக்கவில்லை.\n\nஇவருக்கும் கார்ல் பென்சுக்கும் ஐந்து குழந்தைகள் இருந்தனர். யூகன், ரிச்சர்டு, கிளாரா, தில்டே, எல்லென் ஆகியோரே இவர்களது மக்கள்.\n\nSection::::முதல் காப்புரிமை பெற்ற தானுந்து.\n1886 ஆம் ஆண்டில், பென்ஸ் காப்புரிமையுடைய தானியங்கி மோட்டார் வாகனத்தை உலகிற்கு அறிமுகப்படுத்தினார். ஒரு தசாப்தத்திற்குள் 25 தானியங்கி மோட்டார் வாகனங்களை உருவாக்கினார். அதிநவீன சைக்கிள் கட்டுமானங்களுடன் மாடல் I உருவாக்கப்பட்டிருந்தது. இதுவே அசல் காப்புரிமை பெற்ற மற்றும் உலகின் முதல் தானியங்கி மோட்டார் வாகனம் ஆகும்.\n\nமாடல் II சோதனை நோக்கங்களுக்காக நான்கு சக்கர வாகனமாக உருவாக்கப்பட்டது.\n\nபொதுமக்களுக்கு விற்கப்பட்ட முதல் காப்புரிமை பெற்ற தானியங்கி மோட்டார் வாகனம் மாடல் III ஆகும். இது வளைக்கப்பட்ட, எஃகு மற்றும் திட ரப்பரால் ஆன பின் சக்கரங்களைக் கொண்டது. விரும்பிய திசைக்கு திருப்பிக்கொள்ளும் முன் சக்கரங்களையும் இவ்வாகனம் கொண்டிருந்தது. வாடிக்கையாளர்களின் வசதிக்கு ஏற்றவாறு இருக்கைகளை மாற்றிக்கொள்ளும் வசதியும், மேல் கூரையை மடித்துக்கொள்ளும் வசதியும் வழங்கப் பட்டது.\n\nSection::::முதல் தானுந்துப் பயணம்.\nஆகஸ்ட் 5, 1888 இல் 39 வயதான பெர்த்தா பென்ஸ் தனது மகன்களான பதின்மூன்று வயது ரிச்சர்ட் மற்றும் பதினைந்து வயது யூஜனுடனுன் மான்ஹைமில் இருந்து பார்சீம் வரை மாடல் III தானுந்தில் பயணம் செய்தார். பெர்த்தா இப்பயணத்தைப் பற்றி கணவரிடம் சொல்லாமலும், அதிகாரிகளிடம் முறையான அனுமதி பெறாமலும் செய்தார். சட்டவிரோதமாக இருந்தாலும் ஒரு தானுந்தை குறிப்பிடத்தக்க தூரத்திற்கு செலுத்திய முதல் நபர் என்ற பெயரை பெர்த்தா பெற்றார். இந்த முன்னோடி சுற்றுப்பயணம் மூலமாக சுமார் 106 கிமீ (66 மைல்) தூரத்தை பெர்த்தா கடந்திருந்தார்.\n\nSection::::இறப்பு.\nபெர்த்தா பென்ஸ் மே 5, 1944 இல் லேடன்பர்கில் உள்ள தனது இல்லத்தில் மறைந்தார். அவ்வீட்டிலேயே 1906 முதல் கார்ல் பென்ஸ் தனது குடும்ப நிறுவனமான பென்ஸ் & சன்ஸ் ஐ நடத்திவந்தார்.\n\n"}
{"id": "151114", "url": "https://ta.wikipedia.org/wiki?curid=151114", "title": "காட்லீப் டைம்லர்", "text": "காட்லீப் டைம்லர்\n\nகாட்லீப் டைம்லர் (மார்ச்சு 17, 1834 – மார்ச்சு 6, 1900) ஒரு செருமானியப் பொறியாளரும் கருவி வடிவமைப்பாளரும் ஆவார். இவர் தானுந்து, உள் எறி பொறிகளை உருவாக்கிய முன்னோடிகளுள் ஒருவர் ஆவார். இவர் அதிவேக பெட்ரோல் பொறியையும் முதன்முதலில் நான்கு சக்கர தானுந்தையும் உருவாக்கினார்.\n"}
{"id": "151116", "url": "https://ta.wikipedia.org/wiki?curid=151116", "title": "தோனெத்ஸ்க்", "text": "தோனெத்ஸ்க்\n\nதோனெத்ஸ்க் (\"Donetsk\", ; ) உக்ரைன் நாட்டின் ஓர் முதன்மை நகரமாகும். \"தோனெத்ஸ்க் ஒப்லாஸ்தின்\" தலைநகரமாகவும் விளங்குகிறது. உக்ரைனின் கிழக்குப் பகுதியில் கல்மியசு ஆற்றின் கரையில் அமைந்துள்ள தோனெத்ஸ்க் உக்ரைனின் பொருளியல், தொழில் மற்றும் அறிவியல் மையமாக விளங்குகிறது. பல நிறுவனங்களில் பணிபுரியும் ஏராளமான திறன்மிகு தொழிலாளர்கள் இந்நகரத்தில் வாழ்கின்றனர்.\n\nஇந்நகரம் 1869ஆம் ஆண்டில் வேல்சு வணிகர் ஜான் ஹூயுஸ் தமது இரும்பு உருக்காலை மற்றும் பல நிலக்கரிச் சுரங்கங்களை நிறுவியபோது உருவாகியது. அவரது நினைவால் இதன் பெயர் யுசோவ்கா (Yuzovka, Юзовка) என அழைக்கப்பட்டது (\"யூஸ்\" என்பது உருசிய அல்லது உக்ரைனிய ஒலிப்பாகும்). சோவியத் ஒன்றியத்தில் இங்கு இரும்பாலைகள் விரிவுபடுத்தப்பட்டன. 1924–1931காலகட்டத்தில் இந்த நகருக்கு \"இசுடாலினோ\" (Сталино) என்று பெயர் மாற்றப்பட்டது. 1932இல் தோனெத்ஸ்க் வலயத்தின் மையமாக இந்த நகரம் விளங்கியது. இன்றும் இந்த நகரம் உக்ரைனின் நிலக்கரி மற்றும் இரும்பாலைத் தொழிலின் மையமாக விளங்குகிறது. \n\nதோனெத்ஸ்கில் தற்போது (2010) 982,000க்கும் கூடுதலானோர் வாழ்கின்றனர். இதன் பெருநகர் பகுதியில் 1,566,000 வாழ்கின்றனர் (2004). உக்ரைனின் ஐந்தாவது மிகப்பெரும் நகரமாக தோனெத்ஸ்க் விளங்குகிறது.\n\nஇந்த நகரின் செல்லப்பெயராக \"மில்லியன் ரோசா நகரம்\" உள்ளது.\n\nSection::::யூரோ 2012.\nயூஈஎஃப்ஏ யூரோ 2012 கால்பந்துப் போட்டிகள் நடக்கும் எட்டு நகரங்களில் இது ஒன்றாகும். \n\n"}
{"id": "151119", "url": "https://ta.wikipedia.org/wiki?curid=151119", "title": "கிருஷ்ணா டாவின்சி", "text": "கிருஷ்ணா டாவின்சி\n\nவெங்கடகிருஷ்ணன் என்னும் இயற்பெயரைக் கொண்ட கிருஷ்ணா டாவின்சி (பிறப்பு: மே 7, 1968 இறப்பு: ஏப்ரல் 4, 2012) ஓர் இதழாளர், எழுத்தாளர், திரைப்பட உரையாடல் எழுதுநர், நடிகர் எனப் பன்முகம் கொண்டவர்.\n\nசுகந்தி என்னும் புனைப்பெயரில் கதைகள் எழுதிய தன் தந்தையைப் பார்த்து எழுத்தார்வம் கொண்டவர். பலதுறை அறிஞரான லியானர் டோ டாவின்சியைப் போல தானும் பல்துறை வல்லுநராகத் திகழவேண்டும் என விரும்பி கிருஷ்ணா டாவின்சி என தன்னுடைய பெயரை மாற்றிக் கொண்டார். தென்னக இருப்புப்பாதைத் துறையில் பயணச்சீட்டு ஆய்வாளாரக வாழ்க்கையைத் தொடங்கிய இவர் முழுநேர எழுத்தாளராக மாறிவிட்டார். மாயக்குதிரை என்னும் இவரது முதல் தொடர்கதை கல்கி இதழில் வெளிவந்தது. அதனையொட்டிய சில நாட்களிலேயே குமுதம் இதழின் ஆசிரியர் குழுவில் இடம் பெற்றார். தமிழின் முதல் இணைய இதழான குமுதம்.காம் இதழின் முதற் பொறுப்பாசிரியர். திரைப்படத் துறையிலும் எழுத்துலகிலும் செயற்பட்டுக் கொண்டிருந்தவர். 28 புதினங்களும் 50 சிறுகதைகள், எண்ணற்ற கட்டுரைகளை எழுதியவர்.\n\n\n\n\n\n\n\n\n"}
{"id": "151120", "url": "https://ta.wikipedia.org/wiki?curid=151120", "title": "தின்குழியம்", "text": "தின்குழியம்\n\nதின்குழியம் (Phagocyte) என்பது தின்குழியமை என்னும் உயிரியல் செயல்முறை மூலம் திண்மக் கழிவுப் பொருட்களை, கேடு விளைவிக்கும் நுண்ணுயிரிகளை, அல்லது வேறு வெளிப் பதார்த்தங்களை தனது கலமென்சவ்வினால் மூடி உள்ளிழுக்கும் அல்லது விழுங்கும் உயிரணுக்களாகும். பொதுவாக குருதியில் காணப்படும் வெண்குருதியணுக்களில் சில இவ்வகையான தின்குழிய வகைகளாகும். நடுவமைநாடிகள், ஒற்றைக் குழியங்கள், பெருவிழுங்கிகள், கிளையி உயிரணுக்கள், மற்றும் Mast cell என்பன தின்குழியங்களாகும்.\n\nதின்குழியங்கள் நோய் எதிர்ப்பாற்றல் முறைமையில் மிக முக்கிய பங்காற்றுவதனால், தொற்றுநோய்களுக்கு எதிரான உடலியல் தொழிற்பாட்டில் முக்கிய இடத்தை வகிக்கின்றன]].. விலங்கு இராச்சியத்தில் அனைத்து உயிரினங்களிலும் இந்த தின்குழியங்களின் தொழிற்பாடு இருப்பினும், முதுகெலும்பிகளிலேயே மிகவும் விருத்தியடைந்த நிலையில் காணப்படுகின்றது. மனிதர்களில் ஒரு லீட்டர் குருதியில் கிட்டத்தட்ட 6 பில்லியன் தின்குழியங்கள் இருப்பதாக கணக்கிடப்பட்டுள்ளது.\n"}
{"id": "151125", "url": "https://ta.wikipedia.org/wiki?curid=151125", "title": "தருப்பைப்புல்", "text": "தருப்பைப்புல்\n\nதருப்பைப்புல் என்பது \"Desmostachya bipinnata\" என்ற அறிவியல் பெயர் கொண்ட புல்வகையைச் சேர்ந்த தாவரம் ஆகும். இது புதர்ச் செடியாகத் தரையடி மட்டத் தண்டிலிருந்து செழித்து வளரும். இதில் பல வகைகள் உண்டு. தருப்பைப் பொதுவாக ஆங்கிலத்தில் ஆல்பா புல் (Halfa Grass), Big cordgrass, மற்றும் உப்புக்கோரைப்புல் (Salt reed-grass) என அறியப்படுகிறது. பண்டைய மனித உலக வரலாற்றில் அறியப்பட்ட மற்றும் பயன்படுத்தப்பட்ட இத்தாவரம் இந்தியாவில் \"தாப்\" (Daabh), \"தர்ப்பை\" (Dharbha), \"குசம் அல்லது குசா\" (Kusha) முதலிய பல பெயர்களால் வழங்கப்படுகிறது.\n\nSection::::பரவல்.\n\"தருப்பை \" வடகிழக்கு மற்றும் மேற்கு வெப்பமண்டலப் பகுதிகள், வடக்கு ஆப்பிரிக்கா, அல்ஜீரியா, சாட், எகிப்து, எரித்திரியா, எத்தியோப்பியா லிபியா, மொரிடானியா(Mauritania), சோமாலியா, சூடான், மற்றும் துனிசியா) ஆகிய நாடுகளிலும், மத்திய கிழக்கு நாடுகள் மற்றும் மித வெப்ப மண்டல மற்றும் வெப்பமண்டல நாடுகளான ஆசியா, ஆப்கானிஸ்தான், சீனா, இந்தியா, ஈரான், ஈராக், இஸ்ரேல், மியான்மார், நேபாளம், பாக்கிஸ்தான், சவுதி அரேபியா, தாய்லாந்து). ஆகிய இடங்களிலும் காணப்படுகிறது.\n\nSection::::பயன்கள்.\nSection::::மருத்துவம்.\nநாட்டுப்புற மருத்துவத்தில் தருப்பையானது வயிற்றுக்கடுப்பு மற்றும் பெரும்போக்கு எனப்படும் மாதவிடாய் மிகைப்பு, மற்றும் டையூரிடிக் எனப் பல்வேறுநோய்களின் சிகிச்சைக்குப் பயன்படுத்தப்பட்டு வருகிறது. மேலும் யுனானி மருத்துவத்திலும், ஆயுர்வேதம் மற்றும் சித்த மருத்துவத்திலும் பயன்படுத்தப்படுகிறது.\n\nSection::::பிற பயன்கள்.\nவறண்ட பகுதிகளில், தருப்பை கால்நடைகளுக்குச் சிறந்த தீவனமாகப் பயன்படுத்தப்படுகிறது.\n\nSection::::களை.\nஆற்றோரங்களில் தானாகவே விளையும் தருப்பையானது, கோதுமைப் பயிர் விளை நிலங்களில் பொதுவாகக் களையாக வளர்கிறது.\n\nSection::::சமயம்.\nஇந்து மற்றும் புத்த சமயத்தில் தருப்பை பண்பாட்டு முதன்மைத்துவம் வாய்ந்த ஒரு புனிதத் தாவரமாகும். இது புத்தர் ஞான ஒளி பெறுவதற்காகத் தியானம் செய்வதற்கான ஒரு ஆசனமாகப் பயன்பட்டு வந்தது. ரிக் வேதத்தில்(Rig Veda) மதச் சடங்குகள் செய்யப்பயன்படும் ஒரு புனிதத் தாவரமாகத் தருப்பைக் குறிப்பிடப்படுகிறது. மேலும் இது துறவிகள், மத போதகர்கள் மற்றும் இறைவனுக்கான ஆசனமாகவும் குறிப்பிடப்பட்டுள்ளது. பகவத் கீதையில் தியானம் செய்வதற்குச் சிறந்த ஆசனமாகக் கிருட்டிணனால் தருப்பையாசனம் பரிந்துரைக்கப்படுகிறது.\n\nSection::::வகைகள்.\nதருப்பையில் ஏழுவகை உண்டு.அவை,\nஎன்பன.\nமேலும் நுனிப்பகுதி பருத்துக் காணப்படின் அது பெண்தருப்பை எனவும், அடிப்பகுதி பருத்திருப்பின் அது அலி தர்ப்பை எனவும், அடிமுதல் நுனி வரை ஒரே சமமாக இருப்பது ஆண் தருப்பை எனவும் வழங்கப்படுகிறது.\n\nSection::::தமிழ் இலக்கியங்களில் தருப்பை.\nSection::::பெரும்பாணாற்றுப்படை.\nபெரும்பாணாற்றுப்படையில் கூரைகள் தருப்பையால் வேயப்பட்டிருந்தன எனக் குறிப்பிடப்படுகிறது.\n"}
{"id": "151126", "url": "https://ta.wikipedia.org/wiki?curid=151126", "title": "இராமானுசார்ய திவ்விய சரிதை", "text": "இராமானுசார்ய திவ்விய சரிதை\n\nஇராமானுசார்ய திவ்விய சரிதை என்னும் நூலை இயற்றியவர் பிள்ளை லோகஞ்சீயர். இந்த நூலின் காலம் 16ஆம் நூற்றாண்டு. இராமானுசர் வரலாற்றைக் கூறும் நூல்கள் பலவற்றில் இந்த நூல் மிகவும் விரிவானது. \n"}
{"id": "151134", "url": "https://ta.wikipedia.org/wiki?curid=151134", "title": "விராத்ஸ்சாஃப்", "text": "விராத்ஸ்சாஃப்\n\nவிராத்ஸ்சாஃப் (\"Wrocław\", ; ), போலந்து நாட்டின் மேற்குப் பகுதியில் \"கீழ் சிலேசியா\"வில் ஓத்ரா ஆற்றின் கரையில் அமைந்துள்ள ஓர் நகரமாகும். இதுவே மேற்கு போலந்தின் மிகப்பெரும் நகரமாகும்.\n\nவரலாற்றில் சிலேசியாவின் தலைநகரமாக விளங்கிய விராத்ஸ்சாஃப் தற்போதைய கீழ் சிலேசிய வாய்வோதெஷிப்பின் தலைநகரமாக உள்ளது. கடந்த காலத்தின் பல்வேறு நேரங்களில் இந்த நகரம் போலந்து இராச்சியம் (1025 - 1385), பொகீமியா, ஆத்திரியா, பிரசியா, அல்லது செருமனி நாடுகளின் அங்கமாக இருந்துள்ளது.1945ஆம் ஆண்டு முதல் இரண்டாம் உலகப் போருக்குப் பின் ஏற்பட்ட எல்லை வரையறுப்புகளின்படி போலந்து நாட்டில் உள்ளது. 2010ஆம் ஆண்டு கணக்கெடுப்பின்படி இந்நகர மக்கள்தொகை 632,996 ஆகும். இது போலந்தின் நான்காவது மிகப்பெரும் நகரமாகும்.\n\nயூஈஎஃப்ஏ யூரோ 2012 போட்டிகள் நடைபெறும் எட்டு இடங்களில் ஒன்றான விராத்ஸ்சாஃப்பில் 2014ஆம் ஆண்டுக்கான ஆண்கள் கைப்பந்து உலக வாகையர் போட்டிகள் நடக்க உள்ளன. மேலும் 2016ஆம் ஆண்டிற்கான ஐரோப்பிய பண்பாட்டுத் தலைநகரமாகவும் தெரிந்தெடுக்கப்பட்டுள்ளது. 2017ஆம் ஆண்டில் ஒலிம்பிக் போட்டிகளில் தெரிவாகாத 37 விளையாட்டுக்களுக்கான உலக விளையாட்டுப் போட்டிகள் இங்கு நடத்த தெரிவாகியுள்ளது.\n\n"}
{"id": "151138", "url": "https://ta.wikipedia.org/wiki?curid=151138", "title": "மட்டக்களப்பு வரலாறு - ஒரு அறிமுகம் (நூல்)", "text": "மட்டக்களப்பு வரலாறு - ஒரு அறிமுகம் (நூல்)\n\nமட்டக்களப்பு வரலாறு - ஒரு அறிமுகம் என்னும் நூல் மட்டக்களப்பு வரலாறு பற்றிய சமகால ஆய்வு நூலாகும்.\n\n\n"}
{"id": "151141", "url": "https://ta.wikipedia.org/wiki?curid=151141", "title": "போசுனான்", "text": "போசுனான்\n\nபோசுனான் (\"Poznań\", ; ) போலந்து நாட்டின் மேற்கு-மத்தியப் பகுதியில் வார்த்தா ஆற்றின் கரையில் அமைந்துள்ள ஒரு நகரமாகும். 2010 கணக்கெடுப்பின்படி இதன் மக்கள்தொகை 551,627 ஆகும். போலந்தின் மிகப் பழமையான நகரங்களில் ஒன்றான போசுனான் துவக்க கால போலந்து இராச்சியத்தின் மிகவும் முக்கியமான மையமாகத் திகழ்ந்தது; இங்குள்ள தேவாலயத்தில்தான் இப்பழங்கால இராச்சியத்தின் முதல் மன்னர்கள் புதைக்கப்பட்டுள்ளனர். இதுவே போலந்தின் முதல் தலைநகரமாக இருந்ததாக கூறப்படுகிறது. \n\nபோசுனான் போலந்தின் ஐந்தாவது மிகப்பெரும் நகரமாகும். வணிகம், தொழில் மற்றும் கல்விக்கு முக்கிய மையமாக விளங்குகிறது. வரலாற்றின்படி இது பெரும் போலந்து எனப்படும் வீல்கோபோலாஸ்க்காவின் தலைநகரமாக விளங்கியது. தற்போது பெரிய போலந்து வாய்வோதெஷிப்பின் நிர்வாகத் தலைநகரமாக உள்ளது. 2012 ஐரோப்பியக் கால்பந்துப் போட்டிகள் நடத்தப்படும் நான்கு போலந்து நகரங்களில் ஒன்றாக போசுனான் விளங்குகிறது.\n\n"}
{"id": "151149", "url": "https://ta.wikipedia.org/wiki?curid=151149", "title": "தேவேந்திரகுல வேளாளர் கூட்டமைப்பு", "text": "தேவேந்திரகுல வேளாளர் கூட்டமைப்பு\n\n'\"தேவேந்திரகுல வேளாளர் கூட்டமைப்பு'\" (ஆங்கிலம் : Devendra Kula Vellalar Federation) ஒரு தமிழ் நாட்டு அரசியல் கட்சியாகும். இக்கட்சி பெரும்பாலும் தேவேந்திர குல வேளாளர் மக்களின் பிரச்சினைகளை முன்வைத்து, அவர்களின் ஆதரவை நாடிச் செயல்படுகின்றது. இக்கட்சியின் தலைவர் சி. பசுபதி பாண்டியன் ஆவார்\n\nSection::::வரலாறு.\nஇது 1993 ஆம் ஆண்டு , சூன் 12 அன்று சி. பசுபதி பாண்டியன் என்பவரால் துவங்கப்பட்டது. இக் கட்சியானது கடந்த 2011-ல் நடைபெற்ற சட்டப் பேரவைத் தேர்தலில் திருநெல்வேலி சட்டமன்றத் தொகுதியில் தேவேந்திர குல வேளாளர் கூட்டமைப்புக் கட்சி போட்டியிட்டுள்ளது. மேலும் சனவரி 10 , 2012 அன்று திண்டுக்கல் மாவட்டம் நந்தவனப்பட்டியில் பசுபதி பாண்டியன் வெட்டிக் கொலை செய்யப்பட்டார். அவர் மறைவிற்குப் பிறகு தூத்துக்குடி மாவட்டம், ஆத்தூரைச் சார்ந்த பா. ராஜேந்திரன் மாநிலச் செயல் தலைவராக செயல்பட்டு வருகிறார்.\n\n\nSection::::வெளியிணைப்பு.\nதேவேந்திரகுல_வேளாளர்_கூட்டமைப்பு\nதேவேந்திரகுரல்\n"}
{"id": "151150", "url": "https://ta.wikipedia.org/wiki?curid=151150", "title": "ஹிந்துஸ்தான் ஷிப்யார்ட் லிமிடெட்", "text": "ஹிந்துஸ்தான் ஷிப்யார்ட் லிமிடெட்\n\nஹிந்துஸ்தான் ஷிப்யார்ட் லிமிடெட் (Hindustan Shipyard Limited) ஆனது இந்தியாவின் கிழக்கு கடற்கரையில் உள்ள விசாகப்பட்டினத்தில் அமைந்துள்ள கப்பல் கட்டுமிடமாகும்.\nSection::::வரலாறு.\n22 ஜூன் 1941 அன்று டாக்டர் இராஜேந்திரப் பிரசாத் அவர்களால் இந்தக் கப்பல் கட்டுமிடத்திற்கு அடிக்கல் நாட்டப்பட்டது. ஆரம்பத்தில் \"சிந்தியா கப்பல் கட்டுமிடம்\" என அறியப்பட்ட, இது தொழிலதிபர் வால்சாந் ஹிரசாந்தால் தி சிந்தியா ஸ்டீம் நேவிகேஷன் கம்பெனி லிமிடெட் நிறுவனத்தின் ஒருபகுதியாக கட்டப்பட்டது. சுதந்திரத்திற்குப் பிறகு முழுவதும் இந்தியாவிலேயே கட்டப்பட்ட \"ஜல் உஷா\" கப்பலானது சிந்தியா கப்பல் கட்டுமிடத்தில் கட்டப்பட்டது. மேலும் இக்கப்பல் ஜவகர்லால் நேருவால் 1948 ஆம் ஆண்டு துவக்கி வைக்கப்பட்டது.\n\nஇந்த கப்பல் கட்டும் துறைமுகம் 1961 ல் நாட்டிற்கு அர்ப்பணிக்கப்பட்டது, மேலும் ஹிந்துஸ்தான் ஷிப்யார்ட் லிமிடெட் என பெயர் மாற்றமும் செய்யப்பட்டது.\n\n2009ல், ஹிந்துஸ்தான் ஷிப்யார்ட் லிமிடெட் ஆனது கப்பல் துறை அமைச்சகத்திடமிருந்து பாதுகாப்புத்துறை அமைச்சகத்திற்கு மாற்றப்பட்டது. அணு ஆற்றலுடன் கூடிய அரிகந்த் வகை நீர்மூழ்கிகளை உருவாக்குவதில் ஹிந்துஸ்தான் ஷிப்யார்ட் லிமிடெட் முக்கியப் பங்காற்றியது.\n\nSection::::கப்பல்கள்.\n2009ன் படி, இத்துறைமுகத்தில் 170 கப்பல்கள் வரை கட்டப்பட்டுள்ளது, மேலும் 2000 கப்பல்கள் வரை பழுது பார்க்கப்பட்டுள்ளது. இதில் பெரிய கப்பல்கள், கடலோர கண்காணிப்புக் கப்பல்கள், ஆய்வுக் கப்பல்கள், துளையிடும் கப்பல்கள், கடலோரத் தளங்கள் போன்றவை கட்டப்படுகின்றன.\n\nஇங்கு இந்தியக் கடற்படையின் நீர்மூழ்கிகளுக்கு முக்கிய சீரமைப்புப் பணிகள் செய்யப்படுகின்றன, மேலும் அணு ஆற்றலுடன் கூடிய நீர்மூழ்கிக்கப்பலைக் கட்டுமளவுக்கு இந்தக் கப்பல் கட்டுமிடம் மேம்படுத்தப்பட்டு வருகிறது.\n\nSection::::நலிவு நிலை.\nஇந்திய அரசின் பொதுதுறை நிறுவனமான இது நலிவடைந்து வருவதால் மூடிவிட 2015ஆம் ஆண்டி அரசு முடிவெடுத்துள்ளது.\n"}
{"id": "151154", "url": "https://ta.wikipedia.org/wiki?curid=151154", "title": "பேரி எம். ஆஸ்போன்", "text": "பேரி எம். ஆஸ்போன்\n\nபேரி எம். ஆஸ்போன் (\"Barrie M. Osborne\", பிறப்பு: பிப்ரவரி 7, 1944) ஒரு அமெரிக்க திரைப்பட தயாரிப்பாளர், தயாரிப்பு நிர்வாகம் மற்றும் இயக்குநர்.\n\nSection::::வாழ்க்கைச் சுருக்கம்.\nஆஸ்போன், நியூயார்க் நகரத்தில் ஜெர்தா ச்க்வார்சு மற்றும் வில்லியம் ஆஸ்போன் அவர்களுக்கு மகனாக 1944-ம் ஆண்டு பிறந்தார். இவர் மினிசோட்டாவில் உள்ள கார்லெடான் கல்லூரியின் முன்னாள் மாணவர் ஆவார், தற்போது நியூசிலாந்தில் உள்ள வெல்லிங்க்டன் பகுதியில் வசித்து வருகிறார்.\n\nஆஸ்போனின் குறிப்பிடத்தக்க படமாக \"\" அமைந்தது, இத்திரைப்படத்திற்காக அவருக்கு அகாதமி விருது கிடைத்தது. இவ்விருதை பீட்டர் ஜேக்சன் மற்றும் ப்ரான் வால்ஷுடன் பகிர்ந்து கொண்டார்.\n\nசமீபகாலத்தில், ஆஸ்போன் கத்தாரில் உள்ள அல்நூர் ஹோல்டிங்கஸ் என்ற நிறுவனம் முகம்மது நபியை பற்றிய 200 மில்லியன் அமெரிக்க டாலர் மதிப்புள்ள திரைப்படம் தயாரிக்க உதவியுள்ளார். பிப்ரவரி 2012-ல் \"தி கிரேட் கேட்ஸ்பை\" என்ற திரைப்படத்தின் மறு ஆக்கம் செய்துள்ளார்.\n\nகிரிஷ்டியன் கெல்லர் இயக்கத்தில், க்லோரியா த்ரேவி நடிக்கும் \"த்ரேவி\" திரைப்படத்தை மேக்ஸ் ஆப்பீடோல், உடன் இணைந்து தயாரிக்கிறார்.\n\nஆஸ்போன் தயாரிப்பில் தமிழ்த் திரைப்பட நடிகர் கமல்ஹாசன் கதை எழுதி நடிக்க இருப்பதாக செய்திகல் வெளியாகி உள்ளன.\n\n\n"}
{"id": "151162", "url": "https://ta.wikipedia.org/wiki?curid=151162", "title": "கள்ளி", "text": "கள்ளி\n\nகள்ளி (Cactus)என்பது காக்டேசியே என்னும் குடும்பத்தைச் சேர்ந்த ஒரு தாவரம். கள்ளி அமெரிக்காவைத் தாயகமாகக் கொண்டது. தெற்கில் பட்டகோனியாவில் இருந்து வடக்கே மேற்கு கனடா வரை கள்ளிகள் காணப்படுகின்றன.\n\nகள்ளிகள் பெரும்பாலும் வறண்ட நிலப்பகுதிகளிலேயே காணப்படுகின்றன. உலகின் மிக வறண்ட பகுதிகளில் ஒன்றாக விளங்கும் அட்டகாமா பாலைவனத்தில் கூட கள்ளிகள் காணப்படுகின்றன. இத்தகைய சூழலில் நீரை இழக்காமல் இருக்க கள்ளிகள் தம்மை சிறப்பாக வடிவமைத்துக் கொண்டுள்ளன. இவை உண்மையான இலைகளை தவிர்த்து முட்களாக மாறியுள்ள இலைகளைக் கொண்டுள்ளன. மேலும் இம்முட்கள் தாவர உண்ணி விலங்குகளிடம் இருந்து தப்பிக்க உதவுகிறது.\n\nஇலைகள் இல்லாததால் இவற்றின் தண்டுப் பகுதியிலேயே ஒளிச்சேர்க்கை நடக்கிறது. மேலும் கள்ளிகளின் தண்டுகள் நீரைச் சேமித்து வைக்கவும் பயன்படுகின்றன. கள்ளிகள் வேறுபட்ட வடிவங்களில் அளவுகளிலும் உள்ளன. பாக்கிசீரியசு பிரிங்கிலீ என்னும் கள்ளியானது மிகவும் உயரமான தனித்து நிற்கும் கள்ளி. இதன் உயரம் . கள்ளிகளிலேயே மிகவும் சிறியது \"பிளாசுபெல்டியா லில்லிப்புட்டியானா\" என்பது. நன்கு வளர்ந்த இவ்வினச் செடியின் விட்டமே தான்.\n"}
{"id": "151167", "url": "https://ta.wikipedia.org/wiki?curid=151167", "title": "பாக்கிசீரியசு பிரிங்கிலீ", "text": "பாக்கிசீரியசு பிரிங்கிலீ\n\nபாக்கிசீரியசு பிரிங்கிலீ (\"Pachycereus pringlei\") என்பது வடமேற்கு மெக்சிக்கோவைத் தாயகமாகக் கொண்ட ஒரு கள்ளி இனச் செடி. இது மெக்சிக்கோவின் பாகா கலிபோர்னியா, பாகா கலிபோர்னியா சுர், சொனாரா மாநிலங்களில் காணப்படுகிறது. இது பொதுவாக கார்டோன் என்று அறியப்படுகிறது.\n\nஇதுவே உலகின் மிக உயரமான கள்ளியினமாகும். இவ்வினச் செடி அதிகபட்சமாக 19.2 மீ (63 அடி) உயரம் வரை இருந்ததாகப் பதிவு செய்யப்பட்டுள்ளது. அந்தச் செடியின் அடித்தண்டின் விட்டம் மட்டுமே ஒரு மீட்டர். இதன் அடிப்பகுதியில் இருந்து பல கிளைகள் பிரிந்து செல்கின்றன.\n\nமாபெரும் இந்த இனச்செடிகள் இன்றளவும் காணப்பட்டாலும் பெரும்பாலானவை உழவுத் தொழில் செய்வதற்காக சொனாரா பகுதியில் அழிக்கப்பட்டு விட்டன. இக்கள்ளியின் பழமானது சொனாராவைச் சேர்ந்த செரி மக்களுக்கு ஒரு முக்கியமாக உணவு. இவற்றின் வேர்களில் காணப்படும் பாக்டீரியா, பூஞ்சைகளுக்கும் உள்ள தொடர்பு காரணமாக இவ்வினச் செடிகள் மண் இல்லாத வெறும் பாறையிலும் வளர இயலும். பாக்டீரியாவானது காற்றில் உள்ள நைட்ரசனை நிலைநிறுத்தி செடிக்குத் தேவையான ஊட்டச்சத்தினைத் தருகிறது.\n"}
{"id": "151169", "url": "https://ta.wikipedia.org/wiki?curid=151169", "title": "நந்தி விருது", "text": "நந்தி விருது\n\nநந்தி விருது என்பது தெலுங்குத் திரைத்துறையினருக்காக ஆந்திரப் பிரதேச அரசு வழங்கும் உயரிய விருது ஆகும். நந்தி என்பது காளையை குறிக்கும் சொல்லாகும், இவ்விருதுகள், லெபாக்ஷி என்னும் ஆந்திராவில் உள்ள வரலாற்று சிறப்புமிக்க ஒரு வகை நந்தியை குறிப்பிடுவதாகும். \n\nநந்தி விருதுகள் நான்கு வகையாக பிரிக்கப்பட்டுள்ளன: தங்கம், வெள்ளி, வெண்கலம், மற்றும் செப்பு.\n\nஆண்டுதோறும் அரசால் நிர்ணயம் செய்யப்பட்ட குழுவானது இவ்விருதினை பெறும் திரைத்துறையினரைத் தேர்வு செய்யும். தேர்வு செய்யப்படுவர்களுக்கு ஹைதராபாத்தில் நடைபெறும் விழாவில் ஆந்திர முதலமைச்சரால் இவ்விருது வழங்கப்படும்.\n\nஇவ்விருதினைப் பெற அத்திரைப்படம் இந்தியத் திரைப்படத் தணிக்கை குழுவால் அதற்கு முந்தைய வருடத்தின் ஜனவரி 1 முதல் டிசம்பர் 31-க்குள் அங்கீகரிக்கப்பட்டிருக்க வேண்டும்.\n\n\n\n\n\n\n\n\n\n"}
{"id": "151172", "url": "https://ta.wikipedia.org/wiki?curid=151172", "title": "சூரியகாந்தி விதை", "text": "சூரியகாந்தி விதை\n\nசூரியகாந்தி விதை என அழைக்கப்படுவது உண்மையில் சூரியகாந்தித் தாவரத்தின் பழமே ஆகும். பழத்தையே தவறாக சூரியகாந்தி விதை என அழைத்து வருகின்றோம். காரணம், அந்தப் பழம் வித்தின் அமைப்பை ஒத்திருப்பதேயாகும். இதன் வெளிப்பகுதியில் மெல்லிய மேலோடும், உள்பகுதியில் உண்மையான வித்து அல்லது பருப்பும் (Kernal) காணப்படுகின்றது. மேலோடானது சுற்றுகனியத்தாலான, கிட்டத்தட்ட 20 - 25 % ஐக் கொண்டதாகவும், உள்ளான பருப்பின் பகுதி முளையத்தைக் கொண்ட விதையாகவும் இருக்கும். சூரியகாந்திப் பழமே சூரியகாந்தி விதை எனப்படுவதனால், இந்த மேலோடானது உமி என அழைக்கப்படுகின்றது. இது தாவரவியல் அடிப்படையில் வெடியா உலர்கனி (Achene) எனும் பகுப்பிற்குள் அடங்கும்.\n\nஉமி நீக்கப்பட்ட பின்னர் கிடைக்கும் பருப்பு உண்ணப்படும் பகுதியாகும். பருப்பானது நொறுக்குத்தீனியாக உண்ணப் பயன்படும். இது மிகவும் ஊட்டச்சத்து நிறைந்ததாகும். பல உயிர்ச்சத்துக்கள், கனிமங்களைக் கொண்டது. உயிரணுக்கள் தாக்கப்படுவதில் இருந்து பாதுகாப்பைக் கொடுக்கும் உயிர் வளியேற்ற எதிர்ப்பொருளான உயிர்ச்சத்து ஈயை அதிகளவு கொண்டிருக்கின்றது.\n\nஉமி நீக்கப்பட்ட நிலையிலும், நீக்கப்படாத நிலையிலும் இது கடைகளில் விற்பனைக்கு விடப்படும். இதில் கிடைக்கும் உமியானது உயிரி எரிபொருள் உற்பத்தியில் பயன்படுத்தப்படும். இந்த சூரியகாந்தி விதையிலிருந்து பெறப்படும் எண்ணெயும் விற்பனைக்கு விடப்படும்.\n\nSection::::ஊட்டச்சத்துப் பெறுமதி.\nலினோலெயிக் அமிலத்தையும்விட மேலதிகமாக, சூரியகாந்தி விதைகள் சிறந்த உணவுக்குகந்த நார்ப்பொருள் மூலங்கள், சில அமினோ அமிலம், உயிர்ச்சத்து ஈ, உயிர்ச்சத்து பி மற்றும் உணவுக்குகந்த கனிமங்களான செப்பு, மாங்கனீசு, பொட்டாசியம், மக்னீசியம், இரும்பு, பாசுபரசு, செலீனியம், கல்சியம், துத்தநாகம் ஆகியவற்றையும் கொண்டுள்ளது.\n\n"}
{"id": "151181", "url": "https://ta.wikipedia.org/wiki?curid=151181", "title": "பஞ்சரங்க தலங்கள்", "text": "பஞ்சரங்க தலங்கள்\n\nபஞ்சரங்க தலங்கள் அல்லது பஞ்சரங்க ஷேத்திரங்கள் என்பன காவிரி பாயும் பரப்பின் கரையில் அரங்கநாதரின் (திருமால்) கோவில்கள் அமைந்துள்ள ஐந்து மேடான நதித்தீவுகள் அல்லது நதித்திட்டுக்கள் ஆகும். ரங்கம் என்றால் ஆறு பிரியுமிடத்தில் உள்ள மேடான பகுதி என்று பொருள்படும். ரங்கம் என்றால் அரங்கம், அதாவது மண்டபம், சபை என்றும் பொருள் படும் \n\nSection::::பஞ்சரங்க தலங்கள்.\nஆதிரங்கம், மத்தியரங்கம், அப்பாலரங்கம், சதுர்த்தரங்கம், பஞ்சரங்கம் என ஐந்தும் பஞ்சரங்கதலங்கள் என்று சொல்லப்படுகின்றன.\n\n\nSection::::ஆதிரங்கம்.\nகாவிரிநதியின் முதல் தீவு கர்நாடக மாநிலம், ஸ்ரீரங்கப்பட்டணத்தில் உருவாகிறது. இங்கு அரங்கநாதருக்கு மாலையிட்டது போல, காவிரி நதி இரண்டாகப் பிரிந்து மீண்டும் ஒன்று சேர்கிறது. எனவே இது \"ஆதிரங்கம்\" எனப்படுகிறது ஸ்ரீரங்கப்பட்டணத்தில் அமைந்துள்ளது அரங்கநாதசுவாமி கோவில். சப்தரிஷிகளில் ஒருவரான கவுதமர், இங்கு வந்து பெருமாளின் தரிசனம் வேண்டி தவமிருந்தார். பெருமாள் அவருக்கு புஜங்க சயன திருக்கோலத்தில் காட்சி தந்தார். பெருமாளிடம் அதே கோலத்தில் இங்கு எழுந்தருளும்படி வேண்டிக் கொண்டார். இக்கோவில் 9 ஆம் நூற்றாண்டில் கங்கர் வம்ச அரசர்களால் கட்டப்பட்டது. இதனைத் தொடர்ந்து ஹோய்சாள மற்றும் விசயநகர மன்னர்களாலும் திருப்பணி செய்யப்பட்டுள்ளது.\n\nகர்நாடக மாநிலத்தில் காவிரி நதி மீண்டும் இரண்டாகப் பிரிந்து மீண்டும் ஒன்று சேருமிடம் சிவசமுத்திரம் ஆகும். இங்கு அமைந்துள்ள பெருமாள் கோவில் மத்தியரங்கம் என்று ஒரு சிலரால் அழைக்கப்படுகிறது.\n\nSection::::மத்தியரங்கம்.\nதமிழ்நாட்டில் காவிரி நதி திருச்சிராப்பள்ளி அருகே மீண்டும் இரண்டாகப் பிரிந்து மீண்டும் ஒன்று சேருமிடம் ஸ்ரீரங்கம் ஆகும். இது \"மத்தியரங்கம்\" என்று பெயர் பெறுகிறது சிலர் இதை \"அனந்தரங்கம்\" என்ற பெயரிலும் அழைக்கிறார்கள். முதல் திவ்ய தேசமான ஸ்ரீரங்கம் அரங்கநாதசுவாமி கோவில் காவேரிக் கரையில் அமைந்த, பஞ்சரங்க க்ஷேத்திரங்களில் ஒன்று. ஸ்ரீரங்கம் 21 கோபுரங்களும் 7 சுற்று பிரகாரங்களும் உடைய ஒரு சுயம்புத் தலம். இங்கு பெருமாள் தங்கத்தால் வேயப்பட்ட விமானத்தின் கீழே புஜங்க சயனத் திருக்கோலத்தில் தெற்கு நோக்கியபடி காட்சி தருகிறார். மதுரகவி ஆழ்வார் தவிர அனைத்து ஆழ்வார்களும் பாடிய ஒரே திவ்யதேசம்.\n\nSection::::அப்பாலரங்கம்.\nபெருமாளின் 108 திருப்பதிகளுள் ஒன்றாகவும், பஞ்சரங்க தலங்ளில் \"அப்பாலரங்கம்\" என்று சொல்லப்படும் திருப்பேர்நகர் என்ற கோவிலடி அப்பால ரெங்கநாதர் கோயில் கொள்ளிடம் இரண்டாகப் பிரியுமிடத்தில் இந்திரகிரி என்று அழைக்கப்படும் சிறு குன்றின் மேல் அமைந்துள்ளது. திருச்சிராப்பள்ளி|திருச்சிக்கு]] அருகில், லால்குடியிலிருந்து சுமார் 10 கிமீ தொலைவில், கொள்ளிடத்தின் தெற்குக் கரையில் அமைந்துள்ள இந்த தலத்திற்கு திருச்சியிலிருந்து (25 கி.மீ.) கல்லணை சென்று அங்கிருந்து கோவிலடி செல்லவேண்டும். இந்திரகிரி மற்றும் பலாசவனம் என்ற புராதனப் பெயர்களாலும் அறியப்படும் இந்த திவ்யதேசம் ஸ்ரீரங்கத்திற்கும் முன்னதாக ஏற்பட்டது என்று நம்பப்படுகிறது. உபமன்யுவிடமிருந்து பெருமாள் அப்பக்குடத்தை பெற்றதால் இவருக்கு அப்பக்குடத்தான் (அப்பலா ரங்கநாதர்) என்ற பெயர் வழங்கலாயிற்று. இங்கு பெருமாள் மேற்கு நோக்கிய கோலத்தில், புஜங்க சயனத்தில் அருள்பாலிக்கிறார். பெருமாள், இந்திரனுக்குக் கர்வம் போக்கியும், மார்க்கண்டேய முனிவருக்கு எம பயம் நீக்கியும், உபரிசிரவசு மன்னனுக்கு சாபம் மற்றும் பாவம் போக்கியும் அருளிய தலம். தாயாரின் திருப்பெயர்கள் இந்திரதேவி மற்றும் கமலவல்லி என்பனவாகும்.\n\nSection::::சதுர்த்தரங்கம்.\nபெருமாளின் 108 திருப்பதிகளுள் (உபய பிரதான திவ்யதேசம்) ஒன்றாகவும், பஞ்சரங்க தலங்களில் \"சதுர்த்தரங்கம்\" என்று சொல்லப்படும் சாரங்கபாணி கோவில், காவிரி நதி - காவிரி, அரசலாறு என்று - இரண்டாகப் பிரிந்து மீண்டும் ஒன்று சேரும் இடமான கும்பகோணத்தில் அமைந்துள்ளது. இந்த திவ்யதேசத்தில் பெருமாள் சன்னதி ஒரு தேர் போன்ற அமைப்பில் இருக்கிறது. தேரின் இருபுறங்களிலும் உத்ராயண, தெட்சிணாயன வாசல்கள் உள்ளன. பெருமாள் வைதிக விமானத்தின் கீழ் சங்கு, சக்கரம் மற்றும் சாரங்கம் என்னும் வில்லும் ஏந்தியவாறு கிழக்கு நோக்கி உத்தான சயன திருக்கோலத்தில் அருள் புரிகிறார். எனவே இவர் சாரங்கபாணி என்று பெயர் பெற்றுள்ளார் இத்தலத்தில் பெருமாளை ஏழு ஆழ்வார்கள் மங்களாசாஸனம் செய்துள்ளார்கள். \n\nSection::::பஞ்சரங்கம்.\nகாவிரியின் வடகரையில் அமைந்துள்ள திருஇந்தளூர் திருத்தலம் பெருமாளின் 108 திருப்பதிகளுள் ஒன்று. பஞ்சரங்க தலங்களில் \"பஞ்சரங்கம்\" மற்றும் \"அந்தரங்கம்\" என்று சொல்லப்படுகிறது. வேதசக்ர விமானத்தின் கீழ் பரிமளரங்கநாதர் சதுர் புஜங்களுடன் ஆதிசேஷன் மீது கிழக்கு முகமாக வீரசயன திருக்கோலத்தில் அருள்புரிகிறார். பெருமாள் சந்நிதியின் இருபுறங்களிலும் ஸ்ரீதேவி கங்கையாகவும், பூதேவி காவிரியாகவும் காட்சியளிப்பது இத்தலத்தின் சிறப்பாகும். பரிமளரங்கநாதர் திருவடிகளில் யமதர்மராஜரும், அம்பரீஷ சக்ரவர்த்தியும் அமர்ந்து இரவும், பகலும் பூஜித்துக் கொண்டிருக்கிறார்கள். தாயாரின் திருப்பெயர் பரிமளரங்கநாயகி ஆகும். சந்திரன், சந்திர புஷ்கரிணி தீர்த்தத்தில் நீராடித் தன் சாபம் நீங்கப்பெற்றமையால் இவ்வூர் திருஇந்தளூர் எனப்பெயர் பெற்றது. \n"}
{"id": "151185", "url": "https://ta.wikipedia.org/wiki?curid=151185", "title": "மலேசியத் தெலுங்கர்", "text": "மலேசியத் தெலுங்கர்\n\nமலேசியத் தெலுங்கர் எனப்படுவோர் இந்தியாவிலிருந்து மலேசியாவிற்கு இடம்பெயர்ந்த தெலுங்கைத் தாய்மொழியாகக் கொண்டவர் ஆவர். பெரும்பாலான மலேசியத் தெலுங்கர்கள் மலேசியாவிற்கு ஆங்கிலேயர்களால் அழைத்து வரப்பட்டவர்களின் நான்காவது, ஐந்தாவது தலைமுறையினர் ஆவர். இவர்களின் தாயகம் சென்னை மாகாணம் (ஆந்திரப் பிரதேசமும் தமிழ்நாடும் இணைந்திருந்த பகுதி) ஆகும். சிலர் வங்காளத்திலிருந்தும் ஒரிசாவிலிருந்தும் மலேசியாவிற்கு வந்தவர்களாவர்.\nஅதிகாரப்பூர்வ அறிக்கை நாற்பதாயிரம் தெலுங்கு பேசும் மக்கள் மலேசியாவில் வசிப்பதாக தெரிவிக்கிறது. இருப்பினும் தெலுங்கர்களின் எண்ணிக்கை இருநூறாயிரம் இருக்கக் கூடும் என்று மலேசியத் தெலுங்கு சங்கம் தெரிவித்துள்ளது. மலேசியாவில் வாழும் இந்தியர்கள் பெரும்பான்மையானோர் தமிழர்கள் எனினும், குறிப்பிடத்தக்க எண்ணிக்கையில் மலையாளிகளும் தெலுங்கர்களும் சீக்கியர்களும் இங்கு வசிக்கின்றனர். ஒரு வகுப்பில் பதினைந்திற்கும் மேற்பட்ட மாணவர்கள் ஒரு மொழியைத் தாய்மொழியாக படிக்க விரும்பினால் மலேசிய அரசு அதற்கான வசதிகளை வழங்கும். இவ்வகையில் மலேசியாவில் இயங்கும் சில பள்ளிகளில் தெலுங்கும் தாய்மொழியாகக் கற்பிக்கப்படுகிறது. \n\nஇவர்கள் யுகாதி பண்டிகையை கொண்டாடுகின்றனர். \n\n\n"}
{"id": "151193", "url": "https://ta.wikipedia.org/wiki?curid=151193", "title": "பகல்வேடம்", "text": "பகல்வேடம்\n\nபகல்வேடம் என்று அழைக்கப்படும் கலை தமிழர்களின் ஆடற்கலைகளுள் ஒன்று. ஏறக்குறைய எண்ணூறு ஆண்டுகள் பழைமையானது இக்கலையாகும். ஆந்திரப்பிரதேசத்திலிருந்து தமிழ்நாட்டிற்கு வந்தேறிய கலைகள் பலவற்றுள் பகல்வேடமும் ஒன்றாகும். பல தலைமுறைகளாக இதனை ’’முடகசங்கமா’’ எனும் இனத்தினர் நிகழ்த்திவருகின்றனர். \"சங்கம பண்டாரம்\" என்றும் இவர்களை அழைப்பர். இவர்களின் தாய்மொழி தெலுங்கு. இவர்களால் தமிழை நன்றாகப் பேசவும் ஓரளவு படிக்கவும் தெரியும்.\n\n\"பகடி வேஷாலு\" என்ற பெயரில், நிலையான அரங்குகளில் பல மணிநேரம் ஆந்திராவில் நடைபெறுகின்ற பகல்வேடக்கலையானது தமிழ்நாட்டில் தெருக்களில் நடத்தப்படுகிறது. செங்கற்பட்டு, கடலூர், தஞ்சை, திருச்சி, மதுரை, கோவை போன்ற மாவட்டங்களில் பகல் வேடக்கலைஞர்கள் குடும்பத்துடன் குறிப்பிடத்தக்க அளவில் குடியேறியுள்ளனர்.\n\nSection::::வேடங்கள்.\nபாரதம், இராமாயணம் மற்றும் இதர புராணங்களிலிருந்து மக்கள் மனங்கவரும் கதைகள் சிலவற்றைத் தெரிவு செய்து அவற்றைப் பாடல்களாக வார்த்துகொள்வர். அவற்றுக்குரிய வேடங்களை நிர்ணயித்து, வண்ணமயமான ஒப்பனைகளையும் செய்து கொள்வர். பெரும்பாலும் சிவன், காளி, முருகன், இராமன், அனுமான், குறவன், குறத்தி வேடங்களுக்கு மக்கள் மத்தியில் வரவேற்பு இருக்கும்.\n\nபகல் வேடம் அணிபவர்கள் பல குழுக்களாகப் பிரிந்து குறிப்பிட்ட ஊர்களுக்குச் செல்வர். ஒருகுழு செல்லும் ஊர்களுக்கு மற்றொரு குழு செல்வதில்லை என்பது எழுதப்படாத ஒப்பந்தமாகும். மேலும் கலைத் தொழில் நிமித்தமாக ஒரு ஊருக்குச் சென்றால் மீண்டும் ஒரு ஆண்டு கழித்தே அவ்வூருக்கு மீண்டும் செல்வர். இதே போன்று ஊரூராக ஆறுமாதங்கள் வரை வெளியூர்களில் அலைந்துவிட்டுப் பின்னர் சொந்த ஊருக்குத் திரும்புகின்றனர். பெண்கள் பகல் வேடக்கலையில் பங்கேற்பதில்லை என்பதால், ஆண்களே பெண்வேடமேற்று திறம்பட நடத்துவர். செல்லும் ஊர்களில் கோயில் அல்லது சத்திரங்களில் தங்குவர். அதிகாலையில் எழுந்து குளித்துவிட்டு அன்றைய வேடங்களைப் பெரும்பாலும் தாமாகவே அணிவர்.\n\nஒரு வாரம் அல்லது பத்துநாட்கள் ஒரு ஊரில் வேடக்கலையை முடித்துவிட்டு அதற்குப் பின்னர் வேடம் ஏதுமில்லாமல் வீடுவீடாகச் சென்று சன்மானம் பெறுவது இவர்களது நடைமுறையாகும். கதை பாடல் இசை இவற்றைவிடவும், கதை மாந்தர்களைக் காட்சிப்படுத்தும் தோரணையில்தான் இக்கலை கனமும் கவனமும் பெறுகின்றது. வண்ண வண்ண உடைகள், முகங்களின் நிறங்கள், தலையில் கிரீடம், கையில் ஆயுதம் ஆகியவற்றுடன் வரும் இந்தக் கலைஞர்கள் போட்டிருக்கும் வேடத்தின் மேலுள்ள மரியாதையின் காரணமாக காலணி அணிவதில்லை. சன்மானம் பெரும்பாலும் காசாக வாங்கப்படுகிறது, சுமைகருதி தானியங்கள் தவிர்க்கப்படுகின்றன.\n\nதிரைப்படப்பாடல் மெட்டுக்களின் தாக்கம் பல மரபுக்கலைகளில் காணப்படுகின்ற இந்நாளில், பகல் வேடக்கலை அதற்கு விதிவிலக்காக உள்ளது. ஒரு வீட்டின் முன்பு இரண்டுமுதல் ஐந்து நிமிடங்கள் வரை நின்று கதை சொல்லிப் பாடுகிற நிலை காரணமாக கதையினைத் துண்டு துண்டாக நிகழ்த்துகிற சூழல் ஏற்படும் இதனால் கதை முழுமை சிதறுவது இயல்பான ஒன்றாகும். மதியம் வரை தெருவலம் வரும் இக்கலைஞர்கள் மாலை வருவதற்குள் தமது இருப்பிடம் நோக்கிச் சென்றுவிடுவர்.\n\n"}
{"id": "151195", "url": "https://ta.wikipedia.org/wiki?curid=151195", "title": "பாகவத மேளா", "text": "பாகவத மேளா\n\nபாகவத மேளா (\"Bhagavata Mela\") என்பது தமிழ்நாட்டின், குறிப்பாக தஞ்சாவூர் பகுதியில் நிகழ்த்தப்படும் ஒரு பாரம்பரிய இந்திய நடனமாகும். இது மெலட்டூர் மற்றும் அருகிலுள்ள பகுதிகளில் வைஷ்ணவ சமயத்தில் வருடாந்திர விழாவாக பாரம்பரியமாக கொண்டாடப்படுகிறது, மேலும் இது நடன-நாடக செயல்திறன் கொண்ட கலையாகக் கொண்டாடப்படுகிறது. ஆந்திரப் பிரதேசத்திலிருந்து, குச்சிப்புடி என்ற மற்றொரு இந்திய பாரம்பரிய நடனக் கலை தமிழ்நாட்டிற்கு வந்தது.\n\n'பாகவதா' என்பது, இந்து சமயத்தில் பாகவத புராணத்தை குறிக்கிறது. 'மேளா 'என்பது ஒரு சமஸ்கிருத வார்த்தையாகும், அதாவது 'கூட்டம், குழுவாக கூடும் கூட்டம' என்ற பொருள்படும் ஒரு நாட்டுப்புற விழாவைக் குறிக்கிறது. பாரம்பரிய பகவத மேளா இந்து மதத்தில் உள்ள புராணங்களைப் பற்றி கர்நாடக இசை அமைத்து நடத்தப்படுவதாகும்.\n\nSection::::வரலாறு.\nஆந்திரப் பிரதேசத்தில் காணப்படும் குச்சிப்புடி என்ற பண்டைய பாரம்பரிய இந்திய நடனத்திலிருந்து பாகவத மேளா தோன்றியது. இந்த பிராந்தியத்தின் மீது இஸ்லாமிய படைகள் படையெடுத்து இந்து சாம்ராஜ்யங்கள் வீழ்ச்சியை சந்திக்க ஆரம்பித்தது. இது 16 ஆம் நூற்றாண்டில் தமிழ்நாட்டின் இந்துக் கலைஞர்கள் குடும்பங்கள் வெகுவாக இடம் பெயர வழி வகுத்தது, மேலும் நடனமானது நவீன பாகவத மேளாவாக உருவானது. விஜயநகர பேரரசு வீழ்ச்சியடைவதற்கு முன்னர், தக்கானப் பகுதியின் நீதிமன்ற ஆவணங்கள் அடிப்படையில் இந்திய மதங்கள் மற்றும் கலை ஆகியவற்றை வெகுவாக ஆதரித்து வந்துள்ளதென அறியப்படுகிறது. 16ஆம் நூற்றாண்டில் இப்பகுதி அடிக்கடி போர்கள் மற்றும் அரசியல் கொந்தளிப்புகளைக் எதிர்கொண்டது, இது தக்கான சுல்தான்களின் ஆட்சியில் முடிவடைந்தது. 1565ஆம் விஜயநகர சாம்ராஜ்ஜியத்தின் வீழ்ச்சியினால், கோவில்களும், அதனைச் சுற்றியுள்ள தக்கான நகரங்களும் அழிவைச் சந்தித்ததும், இசை கலைஞர்கள் மற்றும் நடன-நாடக கலைஞர்களும் தெற்கே குடிபெயர்ந்தனர். தஞ்சை இராச்சியம், ஆந்திராவில் இருந்து வந்த 500 குச்சிப்புடி கலைஞர்களின் குடும்பங்களை வரவேற்றன. இவ்வாறு வந்தவர்களுக்கு இந்து மத அரசன் அச்யுதப்பா நாயக்கர் வரவேற்று அவர்களுக்கென்று வாழ்வதற்கு நிலங்களை வழங்கினார். இந்தப் பகுதி தஞ்சாவூர் அருகே மேலட்டூர் என்ற ஊராக வளர்ந்தது. இந்த குடும்பங்கள் குச்சிப்புடி நடனத்தின் மூலம் நாடக கலாச்சாரத்தை நடத்துவதை பாகவத மேளா என்று அழைத்தனர்.\n\nSection::::திரட்டு.\nபாகவத மேளாவானது இந்து கோயில்களில் அல்லது கோயிலுக்கு பக்கத்தில், பகலில் தொடங்கி இரவு வரை , அசல் குச்சிப்புடி கலைஞர்களைப் போலவே ஆண் பிராமணர்களால், கதைகளில் வரும் பெண்களின் பாத்திரம் போல் வேடமிட்டு பாரம்பரியமாக கொண்டாடப்படுகிறது. நவீன காலங்களில் ஆண் மற்றும் பெண் கலைஞர்கள் இருவரும் இதில் ஈடுபட்டு வருகின்றனர், மேலும் தமிழ்நாட்டின் முக்கிய தொன்மையான நடனமான குச்சிப்புடி மற்றும் பரதநாட்டியம் - ஆகியவற்றின் செல்வாக்கைக் காட்டுவதற்கு உருவாகியுள்ளது.\n\nஇந்தியாவின் அனைத்து பாரம்பரிய நடனங்களைப் போலவே, பாகவத மேளாவும் சைகை மொழியாகவும், சைகை மொழியிலும் சிக்கலான நடைப்பயிற்சி மற்றும் நடிப்பு (அபிநயம்) ஆகியவை ஆன்மீக செய்தியுடன் இந்து மத கதைகளை ஒருங்கிணைக்கிறது.\n\n"}
{"id": "151201", "url": "https://ta.wikipedia.org/wiki?curid=151201", "title": "யுகேந்திரன்", "text": "யுகேந்திரன்\n\nயுகேந்திரன் ஒரு இந்தியத் திரைப்படப் பின்னணிப் பாடகரும் நடிகரும் ஆவார். இவர் இது வரை 600-க்கும் மேற்பட்ட பாடல்களைப் பாடியுள்ளார்.. மேலும் இவர் சில படங்களுக்கு இசையமைத்தும் உள்ளார்.\n\nSection::::வாழ்க்கை.\nஇவர் புகழ்பெற்ற பின்னணிப் பாடகர் மலேசியா வாசுதேவனின் மகன். இவரது சகோதரி பிரசாந்தினி தமிழ் பின்னணிப் பாடகராக உள்ளார். இவர் 1999ஆம் ஆண்டு தொடங்கப்பட்ட இலங்கை வானொலியான சுவர்ண ஒலியில் பங்கேற்றபோது தன் வாழ்க்கைத்துணையான ஹேம மாலினியைக் கண்டார். இவரது மனைவி சிங்கப்பூரைச் சேர்ந்தவர், வானொலியில் நிகழ்ச்சிகளை நடத்தி வந்தார்.\n\nSection::::இசைப்பயணம்.\nசிறு வயதிலேயே இசை கற்ற இவர் சுவிட்சர்லாந்து, சிங்கப்பூர், மலேசியா, இலங்கை ஆகிய நாடுகளுக்குச் சென்று இசை நிகழ்ச்சிகளை நடத்தினார். இவரது உழவன் மகன் என்ற திரைப்படத்தில், தனது முதல் பாடலான ”செந்தூரப் பூவே”யில், ஆடுமேய்க்கும் சிறுவனின் குரலில் பாடினார். பொள்ளாச்சி சந்தையிலே என்னும் திரைப்படத்தில் பின்னணிப் பாடகராகினார். பிரபல இசையமைப்பாளர்களின் பாடல்களுக்குப் பாடியுள்ளார்.\n\nSection::::திரைப்பயணம்.\nஇவர் பல தமிழ்த் திரைப்படங்களில் நடித்துள்ளார். நடிகர் விஜய்யுடன் அதிக படங்களில் நடித்துள்ளார். மேலும் ”மேகலா” மற்றும் “இதயம்” ஆகிய தமிழ் நாடகங்களிலும் நடித்துள்ளார்.\n"}
{"id": "151202", "url": "https://ta.wikipedia.org/wiki?curid=151202", "title": "சுஜாதா மோகன்", "text": "சுஜாதா மோகன்\n\nசுஜாதா மோகன் (பிறப்பு: மார்ச்சு 31, 1964) ஒரு தென்னிந்தியத் திரைப்படப் பின்னணிப் பாடகி. இவர் தமிழ், தெலுங்கு, கன்னடம், மலையாளம், இந்தி மொழித் திரைப்படங்களில் ஏறத்தாழ 4000 பாடல்கள் பாடியுள்ளார். மேலும் இவர் பல விருதுகளும் பெற்றுள்ளார்.\n\nSection::::இளமைக் காலம்.\nசுஜாதா மோகன் மார்ச்சு 31, 1963 ஆம் ஆண்டு, இந்தியாவின் கேரளா மாநிலத்திலுள்ள திருவனந்தபுரத்தில் லட்சுமி என்பவருக்கு, மகளாகப் பிறந்தார். இவருடைய தாத்தா டி. கே. நாராயண பிள்ளை ஆவார். இவர் இந்திய சுதந்திரத்திற்குப் பிறகு, முந்தைய திருவாங்கூர் – கொச்சி மாநில முதல் தலைமை அமைச்சராக இருந்தார்.\n\nSection::::திருமண வாழ்க்கை.\n1981 ஆம் ஆண்டு கிருஷ்ணா மோகன் என்பரைத் திருமணம் செய்துகொண்டார். இவர் ஒரு மருத்துவராகப் பணியாற்றி வருகிறார். இவர்களுக்கு சுவேதா மோகன் என ஒரு மகள் உள்ளார். இவரும் ஒரு பின்னணிப் பாடகி ஆவார்.\n\n"}
{"id": "151205", "url": "https://ta.wikipedia.org/wiki?curid=151205", "title": "மால்குடி சுபா", "text": "மால்குடி சுபா\n\nமால்குடி சுபா ஓர் இந்தியத் திரைப்படப் பின்னணிப் பாடகியும் பாப் இசைப் பாடகியும் ஆவார். இவர் தமிழ், தெலுங்கு, கன்னடம், மலையாளம், இந்தி முதலிய மொழிப் படங்களில் மொத்தம் 2500 பாடல்களுக்கும் மேலாகப் பாடியுள்ளார்.இவர் உயிரே படத்தில் உள்ள தய்யா தய்யா என்ற பாடல் மூலம் மிக பிரபலமானவர்.\n\nஇவர் இளையராசாவின் இசையில் உருவான நாடோடித் தென்றல் படத்தில் பின்னணிப் பாடகியாக அறிமுகமானார்.\n\nமேலும் இவர் தென்னிந்தியத் திரைப்பட நடிகை பிரியாமணியின் உறவினர்.\n"}
{"id": "151206", "url": "https://ta.wikipedia.org/wiki?curid=151206", "title": "சைந்தவி (பாடகி)", "text": "சைந்தவி (பாடகி)\n\nசைந்தவி (பிறப்பு 3 சனவரி 1989) ஒரு கருநாடக இசைப்பாடகியும் தென்னிந்திய திரையிசைப் பாடகியும் ஆவார். இவர் தனது 12-ஆவது வயது முதல் பாடி வருகின்றார். இவருக்கும் இசையமைப்பாளர் ஜி. வி. பிரகாசுக்கும் 27 சூன் 2013 இல் சென்னையில் திருமணம் நடந்தது.\n"}
{"id": "151207", "url": "https://ta.wikipedia.org/wiki?curid=151207", "title": "வீற்றிருந்த பெருமாள் கோவில், வேப்பத்தூர்", "text": "வீற்றிருந்த பெருமாள் கோவில், வேப்பத்தூர்\n\nவீற்றிருந்த பெருமாள் கோவில், வேப்பத்தூர் இந்து சமயக் கடவுள் விஷ்ணுக்குரிய கோவிலாகும். இக்கோவில் தமிழகத்தில் தஞ்சாவூர் மாவட்டத்தின் திருவிடைமருதூர் வட்டத்தில் அமைந்துள்ள வேப்பத்தூர் கிராமத்தில் உள்ளது. கற்கள் மற்றும் சாந்து கொண்டு அமைக்கப்பட்ட இந்த விஷ்ணு கோவில் கிபி 850 களில் பல்லவ மன்னர்களாலும் பின்னர் சோழ மன்னன் முதலாம் இராஜராஜ சோழனாலும் அதற்குப் பிறகு 1520 களில் \nகிருஷ்ணதேவராயராலும் கட்டுவிக்கப்பட்டிருக்க வேண்டும் என்று கருதப்படுகிறது. செங்கல்லால் ஆன பழைய கோவிலுக்கு மேல் இக்கோவில் கருங்கல்லால் கட்டப்பட்டுள்ளது. தமிழ் நாட்டில், பல்லவர் காலத்துக்கும் முந்தைய கோவில்களாக அறியப்பட்டுள்ள மிகவும் பழமையான இரண்டு கோவில்களில் இக்கோவில் ஒன்றாகும். மற்றொன்று சாளுவண் குப்பத்தில் 2004 சுனாமிக்குப் பின் அகழ்ந்தெடுக்கப்பட்ட சுப்பிரமணியர் திருக்கோவில். வீற்றிருந்த பெருமாள் கோயில் புதுப்பித்தலுக்காகக் காத்திருக்கிறது.\n\nSection::::கட்டுமானம்.\nசுமார் 40 அடி உயரத்தில் கூரையால் மூடப்பட்ட விமானம். தற்போது தமிழகத்தில் இவ்வாறாக செங்கல் கட்டுமானத்துடன் கூடிய விமானம் எதுவும் இல்லை. சிதைந்த நிலையில் உள்ள கட்டட அமைப்புகள் ஒரு காலத்தில் இக்கோயில் சிறப்பான நல்ல நிலையில் கட்டுமானத்தோடு இருந்ததை உணர்த்துகிறது. தரைப்பகுதியிலிருந்து மேடை போன்று சற்று உயர்ந்த நிலையில் சென்றால் கருவறையை அடையலாம். \nகருவறைக்கு மேல் தஞ்சாவூர் பெரிய கோயிலின் விமான உட்புறத்தில் காணப்படும் கூடு போன்ற அமைப்பு காணப்படுகிறது.\n\nSection::::மூலவர், பிற சிற்பங்கள்.\nகருவறையில் மூலவரோ அருகில் உள்ள கட்டுமானங்களில் பிற தெய்வங்களோ இல்லை. மூலவரையும் பிற சிற்பங்களையும் தனியாக அருகே ஒரு அறையில் காணலாம். கருவறையின் உட்பக்கச் சுவரில் ஓவியங்களைக் காணமுடியும்.\n\nSection::::ஓமந்தூர் வீற்றிருந்த பெருமாள்.\nஇதே பெயரில் உள்ள மற்றொரு வீற்றிருந்த பெருமாள் கோயில் புதுப்பிக்கும் பணி தற்போது நடைபெற்றுவருகிறது.\n"}
{"id": "151210", "url": "https://ta.wikipedia.org/wiki?curid=151210", "title": "கார்கீவ்", "text": "கார்கீவ்\n\nகார்கீவ் (\"Kharkiv\", ) அல்லது கார் கோஃப் (\"Kharkov\", ) உக்ரைனின் இரண்டாவது மிகப்பெரும் நகரமாகும். யூஈஎஃப்ஏ யூரோ 2012 நடத்தப்படும் நான்கு உக்ரைனிய நகரங்களில் இதுவும் ஒன்றாகும்.\n"}
{"id": "151211", "url": "https://ta.wikipedia.org/wiki?curid=151211", "title": "லிவீவ்", "text": "லிவீவ்\n\nலிவீவ் (Lviv, \"L’viv\"; , ; ) மேற்கு உக்ரைனில் உள்ள ஓர் நகரமாகும். உக்ரைனின் இன்றைய பண்பாட்டு மையங்களில் முக்கிய இடம் பெற்றுள்ள லிவீவ் வரலாற்றிலும் போலிய மற்றும் யூதர்களின் பண்பாட்டு மையமாக இருந்துள்ளது. இரண்டாம் உலகப் போர், பெரும் இன அழிப்பு மற்றும் அதைத் தொடர்ந்த 1944-46 ஆண்டின் போலிய இடம்பெயர்வுகள் வரையிலும் போலந்தியர்களும் யூதர்களுமே பெரும்பான்மையினராக இருந்தனர். வரலாற்றுச் சிறப்புமிக்க பழங்காலக் கட்டிடங்களும் கற்கள் பதித்த சாலைகளும் உலகப்போரில் தப்பித்து பிந்தைய சோவியத் ஆட்சியிலும் சிதைவுறாது உள்ளது. லிவீவ் பல்கலைக்கழகமும் லிவீவ் பல்தொழில் கழகமும் உயர் கல்வி நிலையங்களாக விளங்குகின்றன. உலகத்தரம் வாய்ந்த பண்பாட்டு நிறுவனங்களாக சேர்ந்திசை இசைக்குழுவும் \"லிவீவ் ஓப்பரா மற்றும் பாலே தியேட்டரும்\" புகழ்பெற்றுள்ளன. \"ஓல்டு டவுன்\" எனப்படும் பண்டைய நகர்ப்பகுதி உலகப் பாரம்பரியக் களப் பட்டியலில் இடம் பெற்றுள்ளது. செப்டம்பர் 2006இல் லிவீவ் தனது 750வது ஆண்டுநாளைக் கொண்டாடியது.\n\nயூஈஎஃப்ஏ யூரோ 2012 நடத்தப்படும் நான்கு உக்ரைனிய நகரங்களில் இதுவும் ஒன்றாகும்.\n\n"}
{"id": "151215", "url": "https://ta.wikipedia.org/wiki?curid=151215", "title": "இருசமய விளக்கம்", "text": "இருசமய விளக்கம்\n\nஇருசமய விளக்கம் என்னும் நூல் அரிதாசர் என்பவரால் பாடப்பட்டது. சைவம், வைணவம் ஆகிய இரு சமயக் கருத்துகளை விளக்கவந்த நூல் இது. எனினும் இதில் சைவக் கருத்துகள் மறுக்கப்ப்படு வைணவக் கருத்துகள் நிலைநாட்டப்படுகின்றன. \n\n\nஆகமவல்லி பாட்டு\nஆரணவல்லி பாட்டு\n"}
{"id": "151216", "url": "https://ta.wikipedia.org/wiki?curid=151216", "title": "அரிதாசர்", "text": "அரிதாசர்\n\nஅரிதாசர் 16 ஆம் நூற்றாண்டில் வாழ்ந்த தமிழ்ப் புலவர். இருசமய விளக்கம் என்னும் நூல் இவரால் பாடப்பட்டது. \n\n"}
{"id": "151217", "url": "https://ta.wikipedia.org/wiki?curid=151217", "title": "வேத வகைகள்", "text": "வேத வகைகள்\n\nவேதங்கள் நான்கு என்பது பெரும்பாலோர் அறிந்த செய்தி. அரிதாசர் என்பவர் எழுதிய இருசமய விளக்கம் என்னும் தமிழ் நூலில் வேதத்தின் வகைப்பாடுகள் பல குறிப்பிடப்பட்டுள்ளன.\n"}
{"id": "151221", "url": "https://ta.wikipedia.org/wiki?curid=151221", "title": "தேசிய விளையாட்டரங்கம், வார்சா", "text": "தேசிய விளையாட்டரங்கம், வார்சா\n\nதேசிய விளையாட்டரங்கம் () போலந்து நாட்டில் வார்சா நகரத்தில் அமைந்துள்ள ஓர் கால்பந்தாட்ட விளையாட்டரங்கம் ஆகும். 2008 ஆண்டில் கட்டத் துவங்கி நவம்பர் 2011 முடிவடைந்த இந்த அரங்கத்தில் ௫௮,௫०० (58500) பார்வையாளர்கள் அமரக்கூடும். இதுவே போலந்தின் மிக கூடிய இருக்கைகள் கொண்ட விளையாட்டரங்கமாகும். யூரோ 2012 கால்பந்துப் போட்டிகளுக்காக சுமார் ௧,௯௧௫ (1615) மில்லியன் போலிய நாணயம் இசுவாட்டெ செலவில் கட்டப்பட்டுள்ளது. இந்த விளையாட்டரங்கில் யூரோ 2012 போட்டிகளின் துவக்க ஆட்டம், காலிறுதி மற்றும் அரையிறுதி போட்டிகள் விளையாடப்படும். \n"}
{"id": "151224", "url": "https://ta.wikipedia.org/wiki?curid=151224", "title": "ஒலிம்பிக் தேசிய விளையாட்டு வளாகம்", "text": "ஒலிம்பிக் தேசிய விளையாட்டு வளாகம்\n\nஒலிம்பிக் தேசிய விளையாட்டு வளாகம் (\"Olympic National Sports Complex\") அல்லது ஒலிம்பிக் விளையாட்டரங்கம்; ) என்பது உக்ரைன் நாட்டின் தலைநகர் கீவில் கட்டப்பட்டுள்ள ஓர் பல்பயன் விளையாட்டரங்கம் ஆகும். நகரின் நடுவான செரேபனாவ் குன்றின் சரிவுகளில் அமைந்துள்ள இந்த வளாகம் உக்ரைனின் முதன்மை விளையாட்டு அரங்குகளில் ஒன்றாகும். கிழக்கு ஐரோப்பாவில் மாஸ்கோவிலுள்ள லுழ்நிகி விளையாட்டரங்கிற்கு அடுத்ததாக இரண்டாவது பெரும் அரங்கமாக விளங்குகிறது. ஒலிம்பிக் விளையாட்டுப் போட்டிகளுக்காகக் கட்டப்பட்டுள்ள இந்த விளையாட்டரங்கில் பல நவீன வசதிகள் கட்டமைக்கப்பட்டுள்ளன. 1980ஆம் ஆண்டில் கோடைக்கால ஒலிம்பிக் விளையாட்டுப் போட்டிகளில் கால்பந்தாட்டப் போட்டிகள் இங்குதான் விளையாடப்பட்டன.\n\nவிரிவான புனரமைப்புப் பணிகளை அடுத்து இந்த விளையாட்டரங்கம் அக்டோபர் 9, 2011 அன்று சக்கீராவின் இசை நிகழ்ச்சியுடன் துவங்கப்பட்டது. முதல் பன்னாட்டு கால்பந்தாட்டம் நவம்பர் 11, 2011 அன்று உக்ரைனுக்கும் செருமனிக்கும் இடையே நட்புக்காக நடைபெற்றது; இந்த ஆட்டம் 3–3 என்ற புள்ளிகளில் சமனாக முடிந்தது. யூரோ 2012இன் இறுதி ஆட்டம் இங்குதான் நடைபெறுகிறது.\n\n</div>\n"}
{"id": "151226", "url": "https://ta.wikipedia.org/wiki?curid=151226", "title": "இருபா இருபது உரை", "text": "இருபா இருபது உரை\n\nஇருபா இருபது உரை என்னும் நூல் இருபா இருபது என்னும் நூலுக்கு எழுதப்பட்ட உரை. இந்த உரைநூல் தி௫க்கயிலாய பரம்பரை வேளாக்குறிச்சி ஆதீன சீடர் மதுரை-சிவப்பிரகாசர் என்பவரால் எழுதப்பட்டது. \n"}
{"id": "151227", "url": "https://ta.wikipedia.org/wiki?curid=151227", "title": "மதுரை சிவப்பிரகாசர்", "text": "மதுரை சிவப்பிரகாசர்\n\nமதுரை சிவப்பிரகாசர் .\nதமிழிலுள்ள செய்யுள் நூல்களுக்கு உரை எழுதிய ஆசிரியர்களில் ஒருவர். இவரது காலம் 15ஆம் நூற்றாண்டு. இவர் உரை எழுதியுள்ள நூல்கள்:\n"}
{"id": "151230", "url": "https://ta.wikipedia.org/wiki?curid=151230", "title": "பண்டர் செரி பெகாவான்", "text": "பண்டர் செரி பெகாவான்\n\nபண்டர் செரி பெகாவான் (ஜாவி: بندر سري بڬاوان ; ) என்பது புரூணை சுல்தானகத்தின் மிகப்பெரிய ஊரும் தலைநகரமும் ஆகும். 2010 ஆம் ஆண்டிற் கிட்டத்தட்ட 140,000 பேர் கொண்டதாக இருப்பினும் இதனைச் சூழவுள்ள புறநகர்ப் பகுதியும் சேர்ந்து 276,608 பேர் கொண்டதாகத் திகழ்கிறது.\n\nSection::::புவியியல்.\nஇந்நகரம் புரூணை ஆற்றின் வட கரையில் அமைந்துள்ளது. வெப்பவலய மழைக்காடுகளின் காலநிலையைக் கொண்டுள்ள இந்நகரில் வருடத்தின் முழுப்பகுதியும் மழைவீழ்ச்சி அதிகமாகக் காணப்படுகின்றது.\n\n\n"}
{"id": "151232", "url": "https://ta.wikipedia.org/wiki?curid=151232", "title": "பிரசாந்தினி", "text": "பிரசாந்தினி\n\nபிரசாந்தினி தமிழில் முதன்மையாகப் பாடிவரும் ஒரு திரைப்படப் பின்னிணிப் பாடகி. இவர் புகழ்பெற்ற பாடகர் மலேசியா வாசுதேவனின் மகளும் யுகேந்திரனின் உடன் பிறந்தவரும் ஆவார். இவர் ஹாரிசு ஜெயராஜின் இசையில் உருவான 12பி என்னும் படத்தின் மூலம் பின்னணிப் பாடகியாக அறிமுகமானார்.\n"}
{"id": "151233", "url": "https://ta.wikipedia.org/wiki?curid=151233", "title": "இசுரேலில் வேளாண்மை", "text": "இசுரேலில் வேளாண்மை\n\nஇசுரேலில் வேளாண்மைத் துறை நன்கு வளர்ச்சிபெற்ற துறையாக விளங்குகிறது. இசுரேலின் தட்பவெப்பநிலை வேளாண்மைக்குச் சாதகமாக இல்லாத சூழலிலும் இசுரேல் வேளாண் விளைபொருட்களை ஏற்றுமதி செய்யும் ஒரு முக்கியமான நாடாகவும் வேளாண் தொழில்நுட்பத்தில் ஒரு முன்னோடி நாடாகவும் உள்ளது. இந்நாட்டின் பரப்பில் பாதிக்கு மேல் பாலை நிலமாகும். மேலும் இங்கு நிலவும் வெப்பநிலையும் நீர்ப்பற்றாக்குறையும் வேளாண்மைக்குப் பாதகமாக அமைந்துள்ளன. நாட்டின் பரப்பில் 20% மட்டுமே இயல்பாக வேளாண்மைக்கு ஏற்றவை. வேளாண்மைத் துறை இசுரேலின் மொத்த உள்நாட்டு உற்பத்தியில் 2.5% ஆகவும் ஏற்றுமதியில் 3.6% ஆகவும் உள்ளது. நாட்டின் மொத்த வேலை செய்யும் மக்களின் உழவுப் பணி செய்பவர்கள் 3.7%. இசுரேல் தனது உள்நாட்டுத் தேவையில் 95% அளவுக்குத் தானே உற்பத்தி செய்து கொள்கிறது. தானியங்கள், எண்ணெய் வித்துக்கள், இறைச்சி, காப்பி, கொக்கோ, சர்க்கரை போன்றவற்றை இறக்குமதி செய்கிறது.\n"}
{"id": "151237", "url": "https://ta.wikipedia.org/wiki?curid=151237", "title": "நெஞ்சு விடு தூது", "text": "நெஞ்சு விடு தூது\n\nநெஞ்சு விடு தூது, கி.பி. 1311-ம் ஆண்டு, உமாபதி சிவாச்சாரியார் என்பவரால் எழுதப்பட்ட நூலாகும். இந்நூலின் செய்யுள்கள் கலிவெண்பாவில் பாடப்பட்டுள்ளன. இந்நூலின் ஆசிரியர், தனது ஞானாசிரியனைத் தலைவனாக நினைத்துத் தன்னைக் காதலியாகப் பாவித்துத் தனது மனதைத் தலைவனின் அன்பையும் அருளையும் பெற்று வரத் தூது அனுப்புவதாக இந்நூல் அமைந்துள்ளது.\n\nஇந்நூலில் இறைவனைத் தலைவனாகப் பாவித்து எழுதப்பட்டுள்ளதால், இறைவனது பெருமைகளும், சைவ சித்தாந்த கொள்கைகளும் கூறப்படுகின்றன. அவருடைய இயல்பு, பசு, பாச இயல்பு ஆகியவை பற்றி எழுதப்பட்டுள்ளது.\n\nSection::::பகுதிகள்.\nமூன்று பகுதிகளாகக் காணத்தக்க இந் நூலின் \n\nSection::::நூலின் சிறப்பு.\nஇந்நூலின் இறுதி அங்கமாகத் தனி வெண்பா ஒன்றினை முழுக்கருத்தையும் விளக்கும் வகையில் நூலாசிரியர் அமைத்திருக்கின்றார்.\n\n\n\n"}
{"id": "151240", "url": "https://ta.wikipedia.org/wiki?curid=151240", "title": "திருவள்ளுவமாலை", "text": "திருவள்ளுவமாலை\n\nதிருவள்ளுவ மாலை எனும் நூல் திருக்குறளின் பெருமைகளையும், திருவள்ளுவரின் பெருமைகளையும் புகழ்ந்து எழுதப்பட்ட பாடல்களின் தொகுப்பு ஆகும். ஒருநூலுக்கோ, நூலாசிரியனுக்கோ இப்படி எல்லாப் புலவர்களும் வரிசை கட்டிப் புகழாரம் தொடுத்தளித்தது, திருக்குறளுக்கும் திருவள்ளுவருக்கும் மட்டுமே கிடைத்த முதற் சிறப்பு. திருவள்ளுவமாலையில் ஐம்பத்தைந்து பாடல்கள் உள்ளன. ஐம்பத்து மூன்று புலவர்கள் பாடியுள்ளார்கள். இடைக்காடர், ஔவையார் இருவரும் குறட்பாவிலும், ஏனைய ஐம்பத்து மூவரும் வெண்பாக்களாலும், வள்ளுவரையும் திருக்குறளையும் புகழ்ந்த பாமாலைகள் இந்நூலில் இடம் பெற்றுள்ளன.\n\nSection::::காலம்.\nஇதில் உள்ள பாடல்களைப் பாடிய புலவர்களின் பெயர்கள் சார்த்தப்பட்டவை. இந்தத் தொகுப்புநூல் உருவான காலம் கி. பி. 11 ஆம் நூற்றாண்டு.\nஇவை தவிர்த்துக் கல்லாடனார், சிவப்பிரகாசர், பாரதியார், பேராசிரியர் மனோன்மணீயம் பெ.சுந்தரனார், கவிமணி, பாரதிதாசன் போன்ற இடைக்கால மற்றும் பிற்காலப் புலவர்களும் திருக்குறளைப் புகழ்ந்து பாடல்கள் இயற்றி உள்ளனர். அவை திருவள்ளுவ மாலையில் இடம் பெறா.\n\nSection::::திருவள்ளுவ மாலையிலுள்ள பாடல்கள்.\nSection::::கற்பனைப் படைப்புகளின் பாடல்கள்.\n1 அசரீரி \\ சங்கப்பலகையில் திருவள்ளுவரோடு உருத்திரசன்மன் புலவரும் வீற்றிருக்கலாம்.\n2 நாமகள் \\ முன்பு நான்கு வேதங்களைப் பிரமன் வாயிலிருந்து சொன்னேன். அடுத்து பாரதம் சொன்னேன். இப்போது திருவள்ளுவர் வாயிலிருந்து திருக்குறள் சொல்கிறேன்.\n3 இறையனார் \\ திருக்குறள் வாடாத கற்பக மலர் போன்றது.\n\nSection::::புலவர் பாடல்கள்.\nதிருக்குறளுக்குப் பெருமை சேர்க்க விரும்பிய ஒரு சிறந்த புலவர் சங்க காலப் புலவர்கள் சிலரது பெயரில் பாடல்கள் எழுதித் தொகுத்துத் தந்த நூலே திருவள்ளுவ மாலை எனபதை ஊன்றெண்ணிப் பார்த்துப் படிப்போர் எளிதாக உணர்ந்துகொள்ள முடியும். \nஇவர்கள் திருக்குறளைப் பெரிதும் மதித்துப் போற்றிச் சூட்டியுள்ள புகழாரங்களைத் திருக்குறளுக்குப் புகழாரம் என்னும் பகுதியில் காணலாம்.\n\nSection::::திருக்குறளைப் பகுத்துக் காட்டும் பாடல்கள்.\n16 நத்தத்தனார் \\ 'ஆயிரத்து முந்நூற்று முப்பது அருங்குறளும் பாயிரத்தினோடு பயின்றபின்' வேறு நூலைக் கேட்க வேண்டியதில்லை என்னும்போது பாயிரம் பாடல் 1330-ல் அடங்கவில்லை.\nஇதன் விரிவை திருக்குறள் பகுப்புக்கள் என்னும் பகுதியில் காணலாம்.\n\nSection::::குறிப்புதவி.\nதிருக்குறள் - பரிமேலழகர் உரை பின்னிணைப்பு.\n\nSection::::இணைப்பு.\nமேலே உள்ள பாடல்கள் பற்றிய தொகுப்புக் கண்ணோட்டம் \\ திருவள்ளுவ மாலை \\ திருக்குறளுக்குப் புகழாரம்\n"}
{"id": "151244", "url": "https://ta.wikipedia.org/wiki?curid=151244", "title": "பேரீச்சை", "text": "பேரீச்சை\n\nபேரீச்சை \"Phoenix dactylifera\" பனை வகையைச் சேர்ந்த ஒரு மரம். இம்மரம் இதனுடைய இனிப்பான பழங்களுக்காக வளர்க்கப்படுகிறது. இம்மரம் முதன்முதலில் எங்கு வளர்க்கப்பட்டது என்பதற்கான விவரம் தெரியவில்லை எனினும் பெர்சியக் குடாவில் தொடங்கியிருக்கலாம் என்று கருதப்படுகிறது. இது ஒரு நடுத்தர அளவுள்ள தாவரம். 15 முதல் 25 மீட்டர் உயரம் வரை வளரக்கூடியது. இதன் ஓலைகள் 4 முதல் 6 மீட்டர் நீளம் வரை இருக்கும். ஓர் ஓலையில் 150 ஈர்க்குகள் வரை இருக்கும். ஒவ்வோர் ஈர்க்கும் 30 செ. மீ நீளம் வரை வளரும். மரத்தின் உச்சி 6 முதல் 10 மீட்டர் வரை இருக்கும். ஒவ்வொரு பழமும் அதன் அளவையும் வகையையும் பொறுத்து 20-70 கலோரி சத்தினைக் கொண்டிருக்கும்.இம்மரம் தோற்றத்தில் தமிழகத்தில் இயல்பாக காணப்படும் ஈச்சை மரத்தை ஒத்தது.\n\nSection::::உற்பத்தி.\nபேரீச்சை விவசாயம் செய்பவர்கள் அதற்கான மகரந்தச் சேர்க்கையை செயற்கை முறையில் செய்கின்றனர். தனியாக ஆண் மரத்தை வைத்து, அதில் பூ வரும்போது மகரந்தத்தைச் சேகரித்து, அதை பெண் மரங்களின் பூக்களில் தெளித்து மகரந்த சேர்க்கையை செய்கின்றனர்.\n\nSection::::பேரீச்சை வகைகள்.\nஅரபு நாடுகளில் ஏராளமான பேரீச்சை வகைகள் காணப்படுகின்றன. அவற்றிற் சில பின்வருமாறு:\n\n"}
{"id": "151248", "url": "https://ta.wikipedia.org/wiki?curid=151248", "title": "திருவாடுதுறை நமசிவாயத் தம்பிரான்", "text": "திருவாடுதுறை நமசிவாயத் தம்பிரான்\n\nதிருவாடுதுறை நமச்சிவாயத் தம்பிரான் என்பவர் 17ஆம் நூற்றாண்டில் வாழ்ந்த பழந்தமிழ் நூல் உரையாசிரியர்களில் ஒருவர். இவர் இருபா இருபது என்னும் நூலுக்கு உரை எழுதியுள்ளார். அந்த உரையில் அந்த நூலுக்கு அவர் காலத்துக்கு முன்பே மதுரை-சிவப்பிரகாசர் எழுதிய இருபா இருபது உரை நூலின் சில பகுதிகளை அப்படியே எடுத்தாண்டுள்ளார்.\n"}
{"id": "151249", "url": "https://ta.wikipedia.org/wiki?curid=151249", "title": "இலங்கையின் வண்ணாத்திப் பூச்சிகள்", "text": "இலங்கையின் வண்ணாத்திப் பூச்சிகள்\n\nஇலங்கையின் வண்ணத்துப்பூச்சிகள் எனும் இக்கட்டுரை 245 வகை வண்ணாத்திப் பூச்சிகளுக்கு தாயகமாகவுள்ள இலங்கையின் வண்ணத்துப்பூச்சி வளங்களைப் பற்றி விளக்குகிறது. இவற்றில் 23 வகைகள் இத்தீவுப் பகுதிக்குரியவையாகும். இவ் 245 வகைளில் 76 வகைகள் தேசியளவில் அச்சுறுத்தலுக்குள்ளாகியுள்ளன. இவற்றில் இலங்கை இளஞ்சிவப்பு அழகி ஆபத்தாக அருகிவரும் உயிரினமாக குறிப்பிடப்படுகிறது.\n\nSection::::பொது விளக்கம்.\nஅதிகளவான இனங்கள் மலையடிவாரங்களில் (3,000 அடி (910 மீ) உயரத்திற்கு மேல்) காணப்படுகின்றன. சிறிதளவான இனங்கள் 4,000 அடிக்கு (1,200 மீ)மேல் காணப்படும் அதேவேளை 20 இனங்கள் கீழ் உலர் வலயத்திற்கு (500 அடி (150 மீ) உயரத்திற்குக் கீழ்) மட்டுப்படுத்தப்பட்டுள்ளன. வருடத்தில் இரு பருவகாலங்கள் இவற்றின் எண்ணிக்கையில் உச்ச காலங்களாகும். இவற்றில் பங்குனி முதல் சித்திரை வரையான தென்மேற்குப் பருவக்காற்றுக் காலம் முதலாவதும், புரட்டாதி முதல் ஐப்பசி வரையான வடகீழ் பருவக்காற்றுக் காலம் இரண்டாவதுமாகக் காணப்படுகிறது.\n\nகுடும்ப அடிப்படையில் வண்ணாத்திப் பூச்சிகள் இனங்கள்:\nSection::::புதிய இனங்கள்.\n2008 இல் \"கலாநிதி. மைக்கல் வன் டேர் பூர்டென்\" ஒரு புதிய இலங்கை வண்ணாத்திப் பூச்சி இனத்தைக் கண்டுபிடித்தார். 60 ஆண்டுகளில் கண்டுபிடிக்கப்பட்ட முதல் இனமான இது Catopsilia scylla அடையாளம் காணப்பட்டது.\n\nSection::::பகுதிக்குரிய இனங்கள்.\nபெரும்பான்மையான பகுதிக்குரிய இனங்கள் ஈர வலய காடுகளுக்குள் மட்டுப்படுத்தப்பட்டுள்ளன.இலங்கை அழகி எனும் இனம் இலங்கையில் காணப்படும் பெரிய இனங்களில் ஒன்றான இவை சிங்கராஜக் காட்டில் அதிகம் காணப்படுகின்றன.\nமூலம்: \"srilankaninsects.net\"\n\n"}

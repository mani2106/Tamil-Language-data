{"id": "241577", "url": "https://ta.wikipedia.org/wiki?curid=241577", "title": "இறுதி முற்றுகை மாதிரி", "text": "இறுதி முற்றுகை மாதிரி\n\nசதுரங்க விளையாட்டில் முற்றுகை மாதிரி \"( Checkmate pattern )\" என்று பயன்படுத்தப்படும் சொல்லின் பொருள், எதிரி அரசனுக்கு இறுதி முற்றுகை வைத்து ஆட்டத்தை நிறைவு செய்யும் வாய்ப்புள்ள காய்களின் இருப்பிடங்களை மாதிரியாக நிற்கவைத்து விளக்கும் வழிமுறையைக் குறிக்கிறது. இந்த பல்வேறு வழிமுறைகளும் அடிக்கடியும் போதுமான அளவுக்கும் சதுரங்க அறிஞர்களின் ஆர்வத்திற்கு ஏற்ப விளையாடப்பட்டும் ஆராயப்பட்டுமுள்ளன. சிலவகையான முற்றுகை மாதிரிகள் அவற்றைக் கண்டறிந்த அறிஞர்களின் பெயராலேயே அழைக்கப்படுகின்றன. இங்குத் தரப்பட்டுள்ள படங்களில் உள்ள மாதிரிகள் ஒவ்வொன்றிலும் வெள்ளை ஆட்டக்காரர் முதல் நகர்வைச் செய்து அவரே வெற்றி பெறுவது போல நகர்வுகள் விவரிக்கப்பட்டுள்ளன.\nSection::::அனாசுதாசியா.\nஅனாசுதாசியாவின் முற்றுகையில் \"(Anastasia's mate)\" ஒரு குதிரை மற்றும் யானை ஒன்றாகச் சேர்ந்து எதிரியின் அரசருக்கு இறுதிமுற்றுகை வைத்து பிடிக்கின்றன. பலகையின் ஓரத்திற்கு தள்ளிச்செலப்பட்ட கருப்பு அரசர் அவருக்கு துணையாக நிற்கும் சக சிப்பாயின் இடையூறால் மேலும் நகர முடியாமல் சரணடைகிறார். சோகன் சேக்கப் வில்லெம் எயின்சு எழுதிய நாவலின் பெயரால் இம்முற்றுகை அழைக்கப்படுகிறது\n\nSection::::ஆண்டர்சன்.\nஅடால்பு ஆண்டர்சன் \"( Anderssen's mate )\" பெயரால் அழைக்கப்படும் இம்முற்றுகையில் ஒரு யானை அல்லது அரசி மூலைவிட்டப் பாதையில் தாக்குதல் நிகழ்த்தும் சிப்பாய் அல்லது அமைச்சர் அளிக்கும் ஆதரவினால் எட்டாம் நிலையில் நிற்கும் எதிரியின் அரசருக்கு இறுதிமுற்றுகை வைத்துப் பிடிக்கின்றன. \nசில வேலைகளில் ஆண்டர்சனின் முற்றுகைக்கும் மேயட்சின் முற்றுகைக்கும் உள்ள வேறுபாடு இம்முற்றுகையின் தனிச்சிறப்பாக பார்க்கப்படுகிறது. இந்த முற்றுகையில் யானைக்கு சிப்பாய் ஆதரவும் அந்தச் சிப்பாய்க்கு வேரொரு காயின் ஆதரவும் உள்ளது. மேயட்சின் முற்றுகையில் யானைக்கு தொலைவில் நிற்கும் அமைச்சரின் ஆதரவு கிடைக்கிறது.\n\nSection::::அராபியன்.\nஅராபியன் முற்றுகை \"( Arabian mate )\" ஒரு குதிரை மற்றும் யானை ஒன்றாகச் சேர்ந்து எதிரியின் அரசரை பலகையின் மூலையில் நிற்கவைத்து இறுதிமுற்றுகை வைத்துப் பிடிக்கின்றன. வெள்ளை யானை கருப்பு அரசருக்கு அடுத்த சதுரத்தில் நின்று அரசரை ஏழாவது நிலைக்கு நகரவிடாத பணியையும் இறுதி முற்றுகை வைத்து தப்பிக்கவிடாத பணியையும் செய்கிறது. வெள்ளை குதிரை சற்று தூரமாக நின்று கருப்பு அரசரை எட்டாவது நிலையின் அடுத்த கட்டத்துக்கு வரவிடாத பணியையும் வெள்ளை யானைக்கு ஆதரவளிக்கும் பணியையும் செய்கிறது. \n\nSection::::கடைசி கிடைவரிசை முற்றுகை.\nகடைசி கிடைவரிசை முற்றுகை \"( back-rank mate )\" எப்போது தோன்றுமெனில் ஒரு யானை அல்லது இராணி எதிரி அரசனுக்கு கடைசி கிடை வரிசையில் முற்றுகை வைக்கும்போது அரசர் தப்பித்துச் செல்லத் தடையாக சக சிப்பாய்களே முன்னால் நின்று அம்முற்றுகையை இறுதி முற்றுகையாக மாற்றிவிடும்.\n\nSection::::அமைச்சர் மற்றும் குதிரை.\nஅமைச்சர் மற்றும் குதிரை முற்றுகை \"( Bishop and knight mate )\" என்பது அமைச்சர், குதிரை மற்றும் அரசர் ஆகிய மூவரும் கூட்டணி அமைத்து எதிரியின் அரசரை சதுரங்கப் பலகையின் மூலைக்கு தள்ளிச் சென்று முற்றுகை வைத்து இறுதி முற்றுகையாக்குவதாகும். அமைச்சர் மற்றும் குதிரையுடன் ஆடும் இறுதியாட்டத்தில் வல்லவராவது மிகவும் கடினம். இறுதி முற்றுகை நிகழ அதிகபட்சமாக 34 நகர்வுகள் வரைகூட மிகச்சரியாக சிந்தித்து எச்சரிக்கையுடன் ஆடவேண்டியிருக்கும்.\n\nSection::::பிளாக்பர்னே.\nசோசப் என்றி பிளாக்பர்னேவின் முற்றுகை (Blackburne's mate ) என்பது அரிதாக விளையாடப்படும் ஒரு முற்றுகை வகையாகும். இம்முற்றுகை அதைக் கண்டறிந்தவர் பெயராலேயே அழைக்கப்படுகிறது. இம்முற்றுகையில் வெள்ளை ஆட்டக்காரர் கருப்பின் ஒரு காயையும் ( யானை அல்லது இராணி அல்லது அமைச்சர் ) இறுதி முற்றுகைக்குப் பயன்படுத்திக் கொள்கிறார். கருப்பு இராசாவை f8 சதுரத்திற்கு தப்பிச்செல்ல விடாமல் அவருடைய காயே இடையூறாக நின்று ஆட்டம் முடிந்துவிடுகிறது. வெள்ளையின் ஒரு அமைச்சர் தொலைவில் நின்றும் மற்றொரு அமைச்சரும் குதிரையும் அருகில் நின்றும் கருப்பு இராசாவை கட்டுப்படுத்துகின்றன. ஆட்டத்தில் கருப்பு ஆட்டக்காரரின் இருப்புநிலை அமைப்பை குலைக்க சிலசமயங்களில் பிளாக்பர்னேவின் முற்றுகை உதவுகிறது.\n\nSection::::போடென்.\nபோடெனின் முற்றுகை \"(Boden's mate )\" என்பது இரண்டு அமைச்சர்கள் மூலைவிட்டப் பாதைகளில் தாக்குதல் நிகழ்த்தி இராசாவுக்கு நெருக்கடியை உண்டாக்கி இறுதி முற்றுகையை நிகழ்த்துவது சாமுவேல் போடெனின் முற்றுகை வகையாகும். கருப்பு இராசாவுக்கு அவருடைய ஒரு யானையும் சிப்பாயுமே தப்பிச்செல்ல விடாமல் இடையூறு செய்கின்றன\n\nSection::::பெட்டி அல்லது யானை.\nபெட்டி முற்றுகை அல்லது யானை முற்றுகை \"(Box mate (Rook mate) )\" என்று அழைக்கப்படும் இம் முற்றுகையானது, இறுதி முற்றுகை நிகழ்த்தி ஆட்டத்தை முடிக்க உதவும் நான்கு அடிப்படை முற்றுகைகளில் ஒன்றாகும். இராணி முற்றுகை, இராசாவும் இரண்டு அமைச்சர்களும் சேர்ந்து வைக்கும் முற்றுகை, இராசாவுடன் அமைச்சர் மற்றும் குதிரை சேர்ந்து வைக்கும் முற்றுகை முதலியன மற்ற அடிப்படை முற்றுகைகளாகும். இம்முற்றுகை நிகழ வேண்டுமெனில் வெறுமையுடன் இராசா பலகையின் மூலைக்கு அல்லது கடைசி வரிசைக்கு தள்ளப்பட்டிருக்க வேண்டும். இங்கு வெள்ளை யானை இராசாவுக்கு முற்றுகை வைக்கிறது. வெள்ளை இராசா கருப்பு இராசாவுக்கு நேராக நின்று அவரை பக்கவாட்டில் தப்பிச்செல்ல விடாமல் தடுக்கிறது.\n\nSection::::மூலையில் முற்றுகை.\nமூலை முற்றுகை \"( Corner mate )\" என்பது பொதுவாக கையாளப்படும் ஒரு வகை முற்றுகையாகும். இம்முற்றுகையில் யானை அல்லது இராணியை உபயோகித்து எதிரி இராசாவை சதுரங்கப் பலகையின் மூலையில் சிறை வைத்து குதிரையினால் இறுதி முற்றுகை வைத்து ஆட்டத்தை முடிக்கும் வகையாகும். \n\nSection::::கோசியோ.\nகோசியோவின் முற்றுகை \"(Cozio's mate)\" என்பது பொதுவாக கையாளப்படும் ஒரு வகை முற்றுகையாகும். இம்முற்றுகை புறாவால் முற்றுகையின் தலைகீழ் முறையாகும். 1766 ஆம் ஆண்டு கார்லோ கோசியோ செய்த ஆய்வைத் தொடர்ந்து இம்முற்றுகை அவர் பெயரால் அழைக்கப்படுகிறது.\n\nSection::::டாமியானோ அமைச்சர்.\nடாமியானோவின் அமைச்சர் முற்றுகை \"( Damiano's bishop )\" என்பது தரமான ஒரு முற்றுகையாகும். இம்முற்றுகையில் ஒரு இராணியையும் அமைச்சரையும் பயன் படுத்துகிறார்கள். இங்கு அமைச்சர் இராணிக்கு ஆதரவு அளிக்க இராணி இறுதி முற்றுகையை நிகழ்த்துகிறார். இம்முற்றுகை பெட்ரோ டாமியானோவின் பெயரால் அழைக்கப்படுகிறது.\n\nSection::::டாமியானோ முற்றுகை.\nடாமியானோ முற்றுகை \"( Damiano's mate )\" என்பது தரமானதும் பழைமையானதுமான ஒரு முற்றுகையாகும். ஒரு யானையை h- வரிசையில் தியாகம் செய்வதன் மூலமாக டாமியானோ முற்றுகைக்கான அடிப்படை ஆரம்பமாகிறது. இதன்பிறகு இம்முற்றுகையில் இராணி சிப்பாயின் ஆதரவுடன் இறுதி முற்றுகை வைத்து ஆட்டம் முடிகிறது. 1512 ஆம் ஆண்டில் டாமியானோ இம்முற்றுகையை கண்டறிந்து வெளியிட்டார். வெளியீட்டின் போது டாமியானோ வெள்ளை இராசாவை சதுரங்க பலகையில் வைக்க மற்ந்து போனார். இதனால் அதனைத் தொடரும் மற்ற வெளியீடுகளிலும் வெள்ளை இராசா இல்லாமலேயே பதிப்பிடப்பட்டு வருகிறது.\nSection::::டேவிட் மற்றும் கோலியாத்து.\nடேவிட் மற்றும் கோலியாத்து முற்றுகை \"( David and Goliath mate )\" என்பது பொதுவான ஒரு முற்றுகை முறையாகும். அருகில் எதிரியின் சிப்பாய்கள் இருக்கும்போதே இம்முற்றுகையில் இறுதித் தாக்குதலை சிப்பாய் நிகழ்த்தி ஆட்டத்தை முடிக்கிறார். பைபிளில் உள்ள பாத்திரங்களான டேவிவிட் மற்றும் கோலியாத பெயரால் இம்முற்றுகை அழைக்கப்படுகிறது.\n\nSection::::இரட்டை அமைச்சர்கள்.\nஇரட்டை அமைச்சர்கள் முற்றுகை \"( Double bishop mate )\" என்பது தரமான ஒரு முற்றுகையாகும் இது போடெனின் முற்றுகை போன்றது என்றாலும் அதைவிட சற்று எளிமையானது ஆகும். இரண்டு அமைச்சர்கள் இராசாவின் மீது தாக்குதல் நிகழ்த்தி நகர வாய்ப்பில்லாமல் நின்று கொண்டிருக்கும் சிப்பாயின் பின்னால் இராசாவை சிறைவைத்து ஆட்டத்தை முடிக்கும் முறையாகும்.\n\nSection::::புறாவின்வால்.\nபுறாவால் முற்றுகை \"( Dovetail mate )\" என்பதும் ஒரு பொதுவான முற்றுகை முறையாகும். கருப்பு இராசா வலது பக்கமுள்ள படத்தில் உள்ளவாறு முற்றுகை வைத்து ஆட்டத்தை முடிக்கும் முறையாகும்.சிப்பாயின் ஆதரவுடன் வெள்ளை இராணி நிற்பது காட்சி தோற்றத்தில் புறாவின் வால் போலத் தெரிவதால் இப்பெயரால் அழைக்கப்படுகிறது. இம்முற்றுகையில் கருப்பு இராசாவுடன் குதிரையைத் தவிர வேறு எந்தக் காய்கள் இருந்தாலும் அதைப் பற்றிய கவலையில்லாமல் சிப்பாயின் ஆதரவுடன் இராணி இறுதி முற்றுகை நிகழ்த்த முடியும்.\n\nSection::::தோள்பட்டையணி.\nதோள்பட்டையணி முற்றுகை அல்லது படை வீரன் தோளிலுள்ல சின்னம் \"(Epaulette or epaulet mate )\" என்பது பின்வரிசையில் இராசா மற்றும் அவருக்கு இரண்டு பக்கங்களிலும் அவருடைய யானைகள் எதிரில் வெள்ளை இராணியின் முற்றுகை, என்ற அமைப்பில் உள்ள முற்றுகையாகும் . இக்காட்சி ஒற்றுமை பார்ப்பதற்கு சீருடை அணிந்த வீரனின் தோள்பட்டையை அலங்கரிக்கும் அணிகலன் போல இருப்பதால் இப்பெயரில் அழைக்கப்படுகிறது. கருப்பு அரசர் நிற்கும் வரிசைக்கு இணையான வரிசைகளில் அவருடைய காய்களே இடையூறாக நின்று தப்பிக்க வழியில்லாமல் செய்யும் முற்றுகை இதுவாகும். \n\nSection::::கிரெக்கோ.\nகிரெக்கோவின் முற்றுகை \"(Greco's mate )\" பொதுவான இம்முற்றுகை இத்தாலியின் சதுரங்க விரர் சியோசினோ கிரெக்கோ கண்டறிந்த காரணத்தால் இப்பெயர் பெற்றது. கிரெக்கோ முற்றுகையில் கருப்பு இராசா h8 சதுரத்தில் நிற்கும் போது சக சிப்பாய் g7 சதுரத்தில் நிற்கிறது. வெள்ளை அமைச்சர் g8 சதுரத்திற்கு கருப்பு இராசாவை வரவிடாமல் தடுக்கிறது. வெள்ளை இராணி அல்லது யானை இறுதி முற்றுகையை நிகழ்த்துகிறது.\n\nSection::::h-வரிசை முற்றுகை.\nh-வரிசை முற்றுகை \"( h-file mate)\" என்பது g- வரிசையில் இறுதியில் நிற்கும் கருப்பு இராசாவை, அமைச்சரின் ஆதரவுடன் உள்ள வெள்ளை யானை h-வரிசையில் நின்று முற்றுகை வைத்துப் பிடிக்கும் முறையாகும். கருப்பு இராசா கோட்டை கட்டிக் கொண்ட அவருடைய பிரதேசத்தின் விலாமடிப்பில் இம்முற்றுகை நிகழ்கிறது. h- வரிசையில் இந்நிலையை எட்ட வெள்ளை அவ்வரிசையில் பல தியாகங்களைச் செய்திருக்கும்.\n\nஇது h- வரிசை முற்றுகை என அழைக்கப்பட்டாலும் மற்ற வரிசைகளிலும் நிகழ வாய்ப்புண்டு. உதாரணமாக, கருப்பு இராசா e8 சதுரத்திலும் d8 சதுரத்தில் நிற்கும் வெள்ளை யானைக்கு வெள்ளை அமைச்சர் g5 சதுரத்தில் நின்று ஆதரவளிக்கும் போதும் இம்முற்றுகை நிகழ்கிறது.\n\nSection::::தூண்டில் முற்றுகை.\nதூண்டில் முற்றுகை \"(Hook mate)\" என்பது வெள்ளை யானைக்கு ஆதரவளிக்கும் குதிரை மற்றும் குதிரைக்கு ஆதரவளிக்கும் ஒரு சிப்பாய் ஆகியன ஒரு தூண்டில் போல செயல்பட்டு கருப்பு இராசாவை சிறை பிடிப்பது ஆகும். ராசாவைத் தப்பிக்க விடாமல் அவருடைய சிப்பாயே தூண்டில் முள்ளாகி அவரை இறுக்கிப் பிடித்திருக்கிறது. \n\nSection::::அரசருடன் இரண்டு அமைச்சர்கள்.\nஅரசர் மற்றும் இரண்டு அமைச்சர்கள் முற்றுகை \"( King and two bishops checkmate )\" இறுதி முற்றுகை நிகழ்த்தி ஆட்டத்தை முடிக்க உதவும் நான்கு அடிப்படை முற்றுகைகளில் இதுவும் ஒன்றாகும். இராணி முற்றுகை, யானை முற்றுகை, இராசாவுடன் அமைச்சர் மற்றும் குதிரை சேர்ந்து வைக்கும் முற்றுகை முதலியன மற்ற அடிப்படை முற்றுகைகளாகும். இம்முற்றுகையில் இராசா மற்றும் இரண்டு அமைச்சர்கள் கூட்டணி கருப்பு இராசாவை மூலைக்குத் தள்ளிச்சென்று இறுதி முற்றுகை நிகழ்த்துகின்றன.\n\nSection::::அரசருடன் இரண்டு குதிரைகள்.\nஅரசர் மற்றும் இரண்டு குதிரைகள் முற்றுகை \"( King and two knights checkmate )\" இராசாவுக்கு இறுதி முற்றுகை நிகழ்த்தி ஆட்டத்தை முடிப்பது இந்தக் கூட்டணிக்கு மிகவும் சிரமமான செயலாகும். சமவலிமையுடன் விளையாடும் இரண்டு ஆட்டக்காரர்களின் இவ்வகை ஆட்டம் பெரும்பாலும் சமநிலையில் முடியும். ஆனால் கருப்பு இராசா தவறாக விளையாடினால் அல்லது அவர் ஏற்கனவே மூலையில் சிறை பட்டிருந்தால் இம்முற்றுகை நிகழ வாய்ப்பு ஏற்படும்.\n\nSection::::லொல்லி.\nலொல்லியின் முற்றுகை ( Lolli's mate ) கியாம்பாடிசுடா லொல்லி இம்முற்றுகையை கண்டறிந்த காரணத்தால் அவர் பெயராலேயே அழைக்கப்படுகிறது. வெள்ளை இராணி சிப்பாயின் ஆதரவுடன் கருப்பின் விலாமடிப்பு அமைப்பிற்குள் ஊடுருவி இறுதி முற்றுகை நிகழ்த்தி ஆட்டத்தை முடிப்பது இம்முறையாகும்.\n\nSection::::மேக்சு லாஞ்சே.\nமேக்சு லாஞ்சே முற்றுகை \"( Max Lange's mate )\" மேக்சு லாஞ்சே இம்முற்றுகையை கண்டறிந்த காரணத்தால் அவர் பெயராலேயே அழைக்கப்படுகிறது. வெள்ளை இராணி அமைச்சரின் கடைசி வரிசையில் ஊடுருவி இறுதி முற்றுகை நிகழ்த்தி ஆட்டத்தை முடிப்பது இம்முறையாகும்.\n\nSection::::மார்ப்பி.\nமார்ப்பியின் முற்றுகை \"( Morphy's mate )\" பால் மார்ப்பி இம்முற்றுகையை கண்டறிந்த காரணத்தால் அவர் பெயராலேயே அழைக்கப்படுகிறது. வெள்ளை யானையுடன் கூட்டணி அமைத்து அமைச்சர் முற்றுகை நிகழ்த்தி ஆட்டத்தை முடிப்பது இம்முறையாகும். இம்முற்றுகையிலும் கருப்பு இராசாவை சக சிப்பாயே தப்பிக்க விடாமல் தடுக்கிறது. பலவகைகளில் இம்முற்றுகை மூலை முற்றுகை போலவே உள்ளது.\n\nSection::::ஓபெரா.\nஓபெரா முற்றுகை \"( Opera mate )\" பால் மார்ப்பி இம்முற்றுகையை கண்டறிந்து இதை ஓபெராவில் நடைபெற்ற போட்டியில் நடைமுறைப் படுத்தியதால் ஓபெரா முற்றுகை என அழைக்கப்படுகிறது. கடைசி கிடைவரிசையில் நிற்கும் கருப்பு இராசாவை வெள்ளை யானை அமைச்சரின் ஆதரவுடன் தாக்கி இறுதி முற்றுகை நிகழ்த்துவது இம்முறையாகும். இங்கு கருப்பு இராசாவை அவருடைய குதிரையைத் தவிர பிற காய்கள் தப்பிக்க விடாமல் தடுக்கின்றன.\n\nSection::::பில்சுபரி.\nபில்சுபெரி முற்றுகை \"( Pillsbury's mate )\" ஆரி நெல்சன் பில்சுபெரி இம்முற்றுகையை கண்டறிந்து விளையாடியதால் அவர் பெயராலேயே அழைக்கப்படுகிறது. கடைசி கிடைவரிசையில் நிற்கும் கருப்பு இராசாவை வெள்ளை யானை அமைச்சரின் ஆதரவுடன் தாக்கி இறுதி முற்றுகை நிகழ்த்துவது இம்முறையாகும். கருப்பு இராசா இறுதி முற்றுகையின் போது g8 அல்லது h8 சதுரங்களில் நிற்கும். \n\nSection::::இராணியின் முற்றுகை.\nஇராணியின் முற்றுகை \"( Queen mate )\" இறுதி முற்றுகை நிகழ்த்தி ஆட்டத்தை முடிக்க உதவும் நான்கு அடிப்படை முற்றுகைகளில் இதுவும் ஒன்றாகும். இராசாவுடன் இரண்டு அமைச்சர்கள் முற்றுகை, யானை முற்றுகை, இராசாவுடன் அமைச்சர் மற்றும் குதிரை சேர்ந்து வைக்கும் முற்றுகை முதலியன மற்ற அடிப்படை முற்றுகைகளாகும். இம்முற்றுகையில் இராணி இராசாவுடன் கூட்டணி அமைத்து கருப்பு இராசாவை கடைசி வரிசைக்குத் தள்ளிச்சென்று இறுதி முற்றுகை நிகழ்த்துகிறது. இறுதி முற்றுகையிலும் இராணிக்கு இராசாவே ஆதரவு அளிக்கிறது.\nSection::::ரெட்டி.\nரெட்டி முற்றுகை \"( Réti's mate )\" ரிச்செர்டு ரெட்டி இம்முற்றுகையை கண்டறிந்து விளையாடியதால் அவர் பெயராலேயே அழைக்கப்படுகிறது. 1910 ஆம் ஆண்டு வியன்னாவில் நடைபெற்ற போட்டியில் இவர் சவையெலி டார்டாகோவருக்கு எதிரான ஆட்டத்தில் 11 நகர்த்தல் ஆட்டத்தில் இம்முற்றுகையினால் வெற்றி பெற்றார். வெள்ளை யானையின் ஆதரவுடன் அமைச்சர் முற்றுகை நிகழ்த்தி ஆட்டம் முடிகிறது. கருப்பு இராசாவுக்கு அவருடைய சக காய்கள் நான்கு அவரைத் தப்பிக்கவிடாமல் செய்கின்றன. இது ஒரு பிரபலமான இறுதிமுற்றுகையாகும். \n\nSection::::நகர்வில்லாத முற்றுகை.\nநகர்வில்லாத முற்றுகை \"( Smothered mate )\" என்பது குதிரையால் இறுதி முற்றுகை நிகழ்த்தப்பட்டு கருப்பு இராசா நகர்வதற்கு இடமில்லாமல் முடியும் ஆட்டமாகும். இங்கு கருப்பு இராசாவை சூழ்ந்து அவருடைய காய்களே நிற்கும். இராசாவால் எங்கும் நகரவும் முடியாது, முற்றுகை வைத்த குதிரையை கைப்பற்றவும் முடியாது. இம்முற்றுகைக்கு பிளிடர் மரபு என்ற பெயரும் உண்டு.\n\nSection::::மூச்சுத்திணறல் முற்றுகை.\nமூச்சுத்திணறல் முற்றுகை \"(Suffocation mate)\" என்பது குதிரையால் இறுதி முற்றுகை நிகழ்த்தப்பட்டு கருப்பு இராசா நகர்வதற்கு இடமிருந்தும் நகரமுடியாமல் தினறும் முற்றுகையாகும். ஏனெனில் நகர்வதற்கு வாய்ப்புள்ள இடங்கள் அமைச்சரின் கட்டுபாட்டில் இருக்கின்றன. \n\nSection::::வண்ணத்துப்பூச்சியின் வால்.\nவண்னத்துப்பூச்சியின் வால் முற்றுகை \"(Swallow's tail mate )\" என்பது கருப்பு இராசாவை வெள்ளை இராணி யானை அல்லது மற்ற காய்களின் ஆதரவுடன் தாக்கி இறுதி முற்றுகை நிகழ்த்துவது ஆகும். இறுதி முற்றுகை அமைப்பு நிலை காட்சிக்கு வண்ணத்துப் பூச்சியின் வாலைப் போலவே இருப்பதால் இப்பெயரால் அழைக்கப்படுகிறது. பொதுவான முற்றுகை முறைகளில் ஒன்றான இதில் கருப்பு இராசாவுக்கு அவருடைய சக காயான கருப்பு யானையே அவரைத் தப்பிக்கவிடாமல் செய்கின்றது . மேலும் தோற்றத்தில் இம்முறை தோள்பட்டையணி முற்றுகை போலவே காணப்படுகிறது.\n\n\n"}
{"id": "241580", "url": "https://ta.wikipedia.org/wiki?curid=241580", "title": "அனைத்துலக அலகு", "text": "அனைத்துலக அலகு\n\nமருந்தியலில் அனைத்துலக அலகு (அஅ, IU) என்பது ஒரு சாரப்பொருளின் எண்ணிக்கையை அளக்கப்பயன்படுத்தப்படும் அளவையலகு ஆகும். உயிர்ச்சத்துகள், வளரூக்கிகள், சில மருந்துப்பொருட்கள், நோய்த்தடுப்பூசிகள் போன்றனவற்றை அளக்க அனைத்துலக அலகு முறை பயன்படுத்தப்படுகின்றது. ஒரு அனைத்துலக அலகு எனக்குறிக்கப்படும் இரு வெவ்வேறு பதார்த்தங்களின் எடையோ அல்லது கொள்ளளவோ சமமாக இருப்பதில்லை. இது குறிப்பிட்ட சாரப்பொருளின் உயிரியற் செயற்பாட்டு விளைவை மையமாகக் கொண்டு அளக்கப்படுகின்றது. உயிரியல் அல்லது மருந்தியல் செயற்பாட்டு விளைவே ஒரு அனைத்துலக அலகில் அக்குறிப்பிட்ட சாரப்பொருளின் எடை எவ்வளவாக இருக்க வேண்டும் என்பதைத் தீர்மானிக்கின்றது. எடுத்துக்காட்டாக, ஒரு அனைத்துலக அலகு உயிர்ச்சத்து ஏயின் எடை 0,3 µg ரெட்டினோலுக்கு சமமாகும்; ஒரு அனைத்துலக அலகு உயிர்ச்சத்து டியின் எடை 0,025 µg கோளிகல்சிபெரோலுக்குச் சமமாகும்.\n\n"}
{"id": "241584", "url": "https://ta.wikipedia.org/wiki?curid=241584", "title": "நிவேதனப் பொருட்கள்", "text": "நிவேதனப் பொருட்கள்\n\nஇந்துக்களின் வழிபாட்டின்போது படைக்கப்படும் நிவேதனப் பொருட்கள்:\n\n\n\n\n\n\n\n"}
{"id": "241591", "url": "https://ta.wikipedia.org/wiki?curid=241591", "title": "முதலாம் பிருதிவிபதி", "text": "முதலாம் பிருதிவிபதி\n\nமுதலாம் பிருதிவிபதி என்பவன் கங்க மன்னர்களில் ஒருவனாவான். இவன் கி.பி.880 இல் திருப்புறம்பியம் என்னும் இடத்தில் நடந்த போரில் இறந்தான்\n\nSection::::அரசுரிமைப் போர்கள்.\nஒன்பதாம் நூற்றான்டின் பிற்பகுதியில் கங்கர்கள் மிகவும் வலுவிழந்திருந்தனர். அவர்களுக்கிடையில் ஏற்பட்டிருந்த பிளவுகள் இதனை மிகுதிப்படுத்தி இருந்தன. அவர்களுக்குள் ஏற்பட்ட அரசுரிமைப் போட்டி அவர்களை இரு மரபுகளாக்கியது. இப்பகுதி சிற்றரசர்களையும் இரு பிரிவுகளாக்கி இருந்தது. கங்க அரசுரிமையாளர்களில் ஒருவனே முதலாம் பிருதிவிபதி இவனைப் பாணரும், வைடும்பரும் ஆதரித்தனர். இன்னொருவன் முதலாம் இராசமல்லன் இவனை நுளம்பரும்,தெலுங்குச் சோடரும் ஆதரித்தனர். இவர்களுக்குள் நடந்த உட்பகைப் போர்கள் பல இப்போர்களின் இறுதியில் (கி.பி.878) வென்றவர்கள் பிருதிவிபதியும் அவன்தரப்பினருமே. ஆயினும் இராசமல்லன் முற்றிலும் வலுவிழந்துவிடவில்லை.\n\nSection::::திருப்புறம்பியம் போர்.\nஇவ்வூர் குடந்தைக்கு அருகில் உள்ளது இங்கு கி.பி.880இல் நடந்த இந்தப் போர் தென்னாட்டு வரலாற்றில் பெரு முக்கியத்துவம் வாய்ந்த போராகும். சோழப் பேரரசு வளர்வதற்கு வித்திட்டப் போர். இப்போரின்போது பல்லவ பேரரசனாயிருந்தவன் நிருபதுங்கவர்மன் அவனுடன் அவன் மகன் அபராஜித்தன் ஆட்சியில் பங்குகொண்டிருந்தான். பல்லவருக்கு ஆதரவாக முதலாம் பிருதிவிபதியும், சோழன் ஆதித்தனும் பல்லவர் பக்கம் நின்று பாண்டியன் வரகுணனை எதிர்த்துப் போரிட்டனர். பிருதிவிபதி பாண்டியர் படைகளைச் சூறையாடினான். இதைக்கண்ட பாண்டியன் சீற்றம்கொண்டு அவன்மீது பாய்ந்து அவனைக் கொன்று வீழ்த்தினான். ஆனால் மாள்வதற்குள் தன் வீரத்தால் பல்லவர் பக்கத்திற்கே வெற்றியளித்துவிட்டான். கங்கர்களின் உதயேந்திரக் கல்வெட்டு இச்செயலைப் பாராட்டி, 'தன் உயிர் விட்டும் அபராஜிதனை (வெல்ல இயலாதவன் என்பது அப்பெயரின் பொருள்) அபராஜிதனாகவே ஆக்கிவிட்டான்\" என்று குறிக்கிறது. திருப்புறம்பியத்தில் இன்றும் முதலாம் பிருதிவிபதியை அடக்கம்செய்து நிறுவப்பட்ட பள்ளிப்படைக் கோயில் உள்ளதாகத் தெரியவருகிறது. திருப்புறம்பியம் போரில் முதலாம் பிருதிவிபதி இறந்ததினால் இராசமல்லன் மரபு மீண்டும் வலுவுறத்தொடங்கியது.\n\nSection::::கருவி நூல்.\nதென்னாட்டுப் போர்க் களங்கள்,க. அப்பாதுரை.\n"}
{"id": "241592", "url": "https://ta.wikipedia.org/wiki?curid=241592", "title": "முருகன் அல்லது அழகு (நூல்)", "text": "முருகன் அல்லது அழகு (நூல்)\n\nமுருகன் அல்லது அழகு என்பது திரு. வி. க இயற்றிய ஒரு நூல் ஆகும்.\n\nSection::::வரலாறு.\nகாரைக்குடியிலிருந்து வெளிவந்த குமரன் என்னும் திங்கள் மலரின் முதலிதழில், திரு.வி.க அவர்கள் முருகன் என்னும் கட்டுரையை எழுதினார். அந்தக் கட்டுரை பெரும் பாராட்டைப்பெற்றது. அதனை நூலாக வெளியிடுமாறு அவரின் நண்பர்கள் வற்புறுத்தினர். இதனால் அக்கட்டுரையில் மேலும் சில பகுதிகளைச் சேர்த்து முருகன் என்னும் பெயரில் நூலாக 1925இல் வெளிவந்து. இரண்டாம் பதிப்பில் அழகைப் பற்றி அவர் பால் கருக்கொண்டிருந்த பல புதுப்பொருள் கூட்டி விரிவாக்கி, நூலின் உள்ளுறைக்கேற்ப நூலுக்கு முருகன் அல்லது அழகு என்னும் தலைப்பு மாற்றம்மட்டு 1927-ம் ஆண்டு வெளியிடப்பட்டது. \n\nதிரு.வி.க.வின் முருகன் அல்லது அழகு, சங்கப் புலவர் நக்கீரரின் திருமுருகாற்றுப்படையின் நுட்பத்தை விளக்கும் ஓர் ஆராய்ச்சி நூல் என்பர். இந்நூலை பாரி நிலையம் பதிப்பகத்தார் 1994 ஆண்டு 18ஆம் பதிப்பாக வெளியிட்டுள்ளனர்.\n\nஇதன் பகுதிகள்\n\nSection::::வெளி இணைப்புகள்.\nயூடியூபில், முருகன் அல்லது அழகு நூலைப்பற்றிய, சொற்பொழிவு\n"}
{"id": "241596", "url": "https://ta.wikipedia.org/wiki?curid=241596", "title": "பழங்காலத் தமிழர் வாணிகம் (நூல்)", "text": "பழங்காலத் தமிழர் வாணிகம் (நூல்)\n\nபழங்காலத் தமிழர் வாணிகம் என்னும் நூல் மயிலை சீனி. வேங்கடசாமி அவர்கள் எழுதிய நூலாகும். இந்நூலை நியூ செஞ்சுரி புக் ஹவுஸ் பிரவேட் லிமிடெட் நிறுவனத்தார் 1990இல் மூன்றாம் பதிப்பாக வெளியிட்டனர்.\n\nSection::::நூலைப் பற்றி.\nஇந்நூல் கடைச்சங்க காலத்தில் (அதாவது கி.மு.இரண்டாம் நூற்றாண்டு முதல் கி.பி.இரண்டாம் நூற்றாண்டுவரையில்) தமிழர் நடத்திய வாணிகத்தைப் பற்றிக் கூறுகிறது. அந்தக் காலத் தமிழர் இந்தியாவின் வடக்கே கங்கைக்கரை (பாடலிபுத்திரம்) முதலாகக் கிழக்குக்கரை மேற்குக்கரை நாடுகளில் நடத்திய வாணிகத்தைப் பற்றியும் தமிழகத்துக்கப்பால் கிழக்கே இலங்கை, சாவகநாடு (கிழக்கிந்தியத் தீவுகள்),மலேயா,பர்மா,முதலான கடல் கடந்த நாடுகளில் வாணிகத்தைப்பற்றியும், மேற்கே அரபு நாடுகள், எகிப்து, உரோம சாம்ராச்சியம் ஆகிய நாடுகளுடன் செய்த வாணிகத்தைப்பற்றியும் கூறுகிறது. \n\n"}
{"id": "241606", "url": "https://ta.wikipedia.org/wiki?curid=241606", "title": "அர்பத் எலோ", "text": "அர்பத் எலோ\n\nஅர்பத் எம்ரிக் எலோ (Arpad Emrick Elo, ஆகஸ்ட் 25, 1903 – நவம்பர் 5, 1992, இயற்பெயர்: எலோ அர்பத் இம்ரே) அவர்கள் எலோ தரவுகோள் முறையை உருவாக்கியவர். இவர் அங்கேரியில் பிறந்து பின்னர் அமெரிக்காவில் குடியேறிய ஓர் இயற்பியல் பேராசிரியர் ஆவார்.\n\nSection::::சதுரங்க விளையாட்டு வீரர்.\nஎலோ மில்வோக்கி நகரத்தின் மார்க்வெட் பல்கலைகழகத்தில் இயற்பியல் பேராசிரியராகப் பணி புரிந்தார், பல்கலைக்கழகத்தில் இவர் ஒரு சதுரங்க விளையாட்டு வீரரும் ஆவார். மில்வோக்கி நகரத்தின் சிறந்த சதுரங்க விளையாட்டு வீரராகவும் திகழ்ந்தார்.\n\nSection::::எலோ தரவுகோள் முறை.\nஎலோ தரவுகோள் முறை (Elo rating system) சதுரங்கம் போன்ற போட்டியாளர்-எதிர்-போட்டியாளர் பங்கேற்கும் விளையாட்டுக்களில் விளையாட்டாளர்களின் ஒப்பு நோக்கத்தக்க திறன் நிலைகளை கணக்கிடுவதற்கான முறையாகும். இந்த முறையை உருவாக்கிய அர்பத் எலோ பெயரிலேயே இது குறிப்பிடப்படுகிறது.\n"}
{"id": "241607", "url": "https://ta.wikipedia.org/wiki?curid=241607", "title": "கணிஹா", "text": "கணிஹா\n\nகணிஹா என்னும் ஊர், ஒடிசா மாநிலத்தின் அனுகோள் மாவட்டத்தில் உள்ளது. இது இதே பெயரில் அமைந்த மண்டலத்தின் தலைநகரம்\n\nSection::::அரசியல்.\nஇது தாள்சேர் சட்டமன்றத் தொகுதிக்கும், டேங்கானாள் மக்களவைத் தொகுதிக்கும் உட்பட்டது.\n"}
{"id": "241609", "url": "https://ta.wikipedia.org/wiki?curid=241609", "title": "கரிமத்தை சேகரித்தல்", "text": "கரிமத்தை சேகரித்தல்\n\nவளிமண்டலத்தில் வாயுநிலையில் வெளியிடப்படும் கரியமில வாயுவைப் பிரித்துச் சேமித்து வளிமண்டலத்தில் கரியமிலவாயுவால் தோன்றும் காலநிலை மாற்றம் போன்ற சிக்கல்களை எதிர்கொள்ளக் கார்பன் அகற்றம் (Carbon Sequestration) என்ற இந்த நுட்பம் பயன்படுகிறது.\n\nஉலகம் வெப்பமாவதைத் தடுக்க அனல் மின் நிலையங்கள், தொழிற்சாலைகள், சில இடங்களில் நேரடியாக வளிமண்டலத்திலிருந்தும் கரியமிலவாயுவைப் பிரித்து அடியாழத்தில் சேமிக்கப்படுகிறது. இதனால், வளிமண்டலத்தில் ஏற்படும் பசுமை இல்ல விளைவுகளைத் தவிர்க்கலாம்.\n\nநீண்டகாலத்துக்குக் கரியமிலவாயுவைச் சேமித்து வைப்பதன்மூலம் உலகம் வெப்பமயமாவதைத் தாமதிக்கலாம்.\n\nSection::::கார்பன் உறிஞ்சிகள்.\nகார்பனை உறிஞ்சிக்கொள்ளும் இடங்களில் கரியமிலவாயுவைச் செலுத்துவதன் மூலம் கார்பனைப் பிரித்துச் சேமிக்கலாம். இவ்வாறு உறிஞ்சிக்கொள்ளும் பொருட்கள் \"கார்பன் உறிஞ்சிகள்\" (Carbon sinks) எனப்படும். இவை இருவகைப்படும்:-\n\n\nகார்பன் அகற்றல் நுட்பம் புதியதல்ல. எண்ணெய் மற்றும் எரிவாயு தொழிலில் உற்பத்தித் திறனைக் கூட்டுவதற்குக் கார்பன் அகற்றும்முறை நடைமுறையில் இருந்துவந்தது. சுற்றுச்சூழல் காரணங்களுக்காகக் கார்பன் அகற்றும்முறை இப்பொழுது அறிமுகமாகியுள்ளது.\n\nSection::::படிநிலை.\nகார்பன் அகற்றுதலில் மூன்று படிநிலைகள் பின்பற்றப்படுகின்றன.\n\n1. பிறவாயுக்களிலிருந்து கரியமிலவாயுவைப் பிரித்தல்.\n\n2. பிரிக்கப்பட்ட வாயுவைச் சேமிப்பிடத்துக்குக் கொண்டு செல்லுதல்.\n\n3. கரியமிலவாயுவை வளிமண்டலத்தில் கலக்காத வண்ணம் பூமிக்கடியிலோ அல்லது கடலடியிலோ புதைத்தல்.\n\nSection::::காரிமத்தை சேகரிக்கும் முறைகள்.\nகார்பன் அகற்றல் நுட்பங்களாகப் பல்வேறு புதிய முறைகள் ஆய்வுசெய்யப்பட்டு வருகின்றன. அவற்றில் முக்கியமானவை வருமாறு.\n\nSection::::ஆழ்கடல் சேகரிப்பு.\nஆழ்கடல்களில் நேரடியாகச் செலுத்துவதன்மூலமோ அல்லது உரமூட்டல் (fertilization) வழியாகவோ கார்பனை அகற்றலாம். இம்முறை ஆழ்கடல் அகற்றம் (Ocean Seqestration) எனப்படுகிறது.\n\nSection::::நில சேகரிப்பு.\nமண்ணிலும் தாவரங்களிலும் மிகப்பெரும் அளவுக்குக் கரியமிலவாயு பிடிக்கப்பட்டுள்ளது. ஒளிச்சேர்க்கையை அதிகப்படுத்துவதன்மூலம் கார்பனை அதிகமாக உறிஞ்சலாம். தாவர உடலங்கள் போன்ற அங்ககக் கரிமப் பொருட்களை மெதுவாகச் சிதைவடையச் செய்வதன்மூலமும் கார்பனை நிலைப்படுத்தலாம். நிலப்பயன்பாட்டு முறையை மாற்றியமைப்பதன் வழியாகவும் கார்பனை இயற்கையாக உறிஞ்சலாம். இம்முறை நில அகற்றம் (Terrestrial Sequestration) எனப்படுகிறது.\n\nSection::::நிலவியல் சேகரிப்பு.\nபாறைகளில் உள்ள இயற்கையான துளைகள் மற்றும் இடைவெளிகளில் கரியமிலவாயுவைச் செலுத்தி வெளியேறமுடியாமல் தடுத்து நிலைப்படுத்தலாம். இம்முறை நிலவியல் அகற்றம் (Geological Sequestration) எனப்படுகிறது.வருங்காலங்களில் இந்தமுறைமூலம் மிக அதிக அளவு கரியமிலவாயுவைப் பிரித்துச் சேமிக்கமுடியும் என்று ஆய்வறிஞர்கள் கூறுகின்றனர்.\n\nSection::::நிலவியல் பிடித்தல் நுட்பங்கள்.\nநிலவியல் பிடித்தல் நுட்பங்கள் (Gelogical trapping mechanisms).\n\nSection::::நீரியக்கப் பிடித்தல்.\nமேல்மட்டத்தில் வாயு ஊடுறுவாத பாறைகளுக்குக் கீழ் கரியமிலவாயுவைச் சேமிக்கலாம். இம்முறை நீரியக்கபிடித்தல் (Hydrodynamic trapping) எனப்படுகிறது. இப்பொழுது இயற்கை எரிவாயு இம்முறையில் சேமிக்கப்படுகிறது.\n\nSection::::கரைத்துப் பிடித்தல்.\nநீர், எண்ணெய் போன்ற பொருட்களில் கரியமிலவாயு கரையும். அதன்மூலம் இதைப்பிடிக்கலாம். இம்முறை கரைத்துப்பிடித்தல் (Solubility trapping) எனப்படுகிறது.\n\nSection::::கனிமமாக்கிப் பிடித்தல்.\nகரியமிலவாயு புவியில் உள்ள கனிமங்கள் மற்றும் திரவங்களிலுடன் வினைபட்டு நிலையான கார்பன் சேர்மங்கள் உருவாகின்றன. பொதுவாகக் கால்சியம், இரும்பு, மெக்னீசியம் கார்பனேட்டுகளாக இவை சேமிக்கப்படும். இம்முறை கனிமமாக்கிப் பிடித்தல் (Mineral Carbonation) எனப்படுகிறது.\n\nநீரியக்கப் பிடித்தல், கரைத்துப்பிடித்தல் முறைகளில் கார்பன் அகற்றம் நடைபெறுகின்றது. இவையிரண்டையும் ஒன்றாகப் பயன்படுத்தினால் சிறந்த பலன் கிடைக்கிறது.\n\n\n"}
{"id": "241644", "url": "https://ta.wikipedia.org/wiki?curid=241644", "title": "மாணவகன் முற்றுகை", "text": "மாணவகன் முற்றுகை\n\nசதுரங்க விளையாட்டில் மாணவகன் முற்றுகை \"(Scholar’s mate )\" பின்வரும் நகர்வுகளால் அடையப்படுகிறது.\n\nமேற்கண்ட நகர்வுகள் முன்னுக்குப் பின்னாக வெவ்வேறு வரிசை முறைகளிலும் சில வித்தியாசங்களுடன் ஆடப்படுவதுண்டு. ஆனால் அடிப்படை உத்தி ஒன்றேயாகும். இராணியும் அமைச்சரும் இணைந்து f7 சதுரத்தில் முற்றுகை தாக்குதல் நடத்தியோ, அல்லது கருப்பு ஆட்டக்காரராக இருந்தால் f2 சதுரத்தில் முற்றுகை தாக்குதல் நடத்தியோ வெற்றி பெறுவதே இந்த உத்தி. \n\nஇதை சில நேரங்களில் நான்கு நகர்வு முற்றுகை என்றும் அழைப்பதும் உண்டு. ஆனால், நான்கு நகர்வுகளில் ஆட்டத்தை முடிக்க வேறு முறைகளும் உள்ளன என்பதால், மேற்கண்ட நகர்வுகள் உள்ள வரிசையே மாணவகன் முற்றுகை எனப்படுகிறது.\n\nSection::::மாணவகன் முற்றுகையை தவிர்த்தல்.\nஎல்லா நிலைகளிலும் ஆட்டத்தில் எப்போதாவது நிகழும் முட்டாளின் இறுதி முற்றுகையைப் போலில்லாமல் மாணவகன் முற்றுகை பொதுவாக ஆரம்பநிலை ஆட்டக்காரர்கள் நிலையில் ஏற்படுகிறது. 1. e4 e5 2. Qh5 Nc6 3. Bc4 நகர்த்தல்களுக்குப் பின்னர் கருப்பு ஒருவேளை 3... Nf6?? என்று நகர்த்தினால் வெள்ளை உடனடியாக 4. Qxf7#. என்று விளையாடி இறுதி முற்றுகையை நிகழ்த்திவிடுவார். எனவே இந்த அச்சுறுத்தலில் இருந்து விடுபட கருப்பு 3...Qe7 அல்லது 3...g6 என்று விளையாடலாம். கருப்பு 3...g6 என்று விளையாடினால் வெள்ளை மீண்டும் அதே 5. Qxf7# அச்சுறுத்தலை உண்டாக்க விரும்பி 4. Qf3 என்று விளையாடுவார். இதை கருப்பு எளிதாக 4... Nf6 என்று விளையாடி தடுக்கலாம். (படம்) பின்னர் f8- அமைச்சரை (...Bg7) என விளையாடி விலாமடிப்புத் தேர் உருவாக்கி ஆட்டத்தை தொடரலாம்.\n\nவெள்ளை ஆட்டக்காரர் அமைச்சர் திறப்பு என்ற வேறு வரிசை முறையிலும் மாணவகன் முற்றுகைக்கு முயற்சிக்கலாம். 1. e4 e5 2. Bc4 Bc5 3. Qh5 ( f7 சதுரத்தில் மாணவகன் முற்றுகைக்கான அச்சுறுத்தல் ) இப்பொழுது கருப்பு 3... Qe7! ஆடலாம். ( படம் ); மாறாக இச்சமயத்தில் 3...g6? விளையாடுவது மிகப்பெரும் தவறாகும். ஏனெனில் 4.Qxe5+ மற்றும் 5.Qxh8) ஆடும் வாய்ப்பு வெள்ளை ஆட்டக்காரருக்கு ஏற்பட்டு கருப்பு ஆட்டக்காரருக்கு பாதுகாப்பு இல்லாமல் போகும். எனவே கருப்பு 2...Bc5 ஆடுவதற்குப் பதிலாக 2...Nf6 ஆடுவது சிறந்ததாகும்.\n\nSection::::திறப்புகள்.\nf7 சதுரத்தில் விரைவான முற்றுகை நிகழ்கிறது என்றாலும் இத்தகைய முடிவு தொடக்க நிலை ஆட்டக்காரர்களைத் தாண்டி பிறநிலைகளில் ஒருபோதும் நிகழ்வதில்லை. f7 கட்டத்திற்கு கருப்பு இராசா மட்டுமே பாதுகாப்பு என்பதால் இம்முற்றுகை உத்தி அனைவரின் கவனத்தையும் ஈர்க்கிறது. இதனடிப்படையில் பல சதுரங்க திறப்பு நகர்வுகள் திட்டமிடப்பட்டுள்ளன. உதாரணமாக 1. e4 e5 2. Nf3 Nc6 3. Bc4 Nf6 என்ற ந்கர்வுகளுக்குப் பின்னர் ( இரண்டு குதிரைகள் தடுப்பாட்டம் ) வெள்ளை ஆட்டக்காரருக்கு உள்ள சிறந்த நகர்வு 4. Ng5 ஆகும். மாணவகன் முற்றுகைக்கான f7 சதுரத்தை தாக்குகிறார். வெறுக்கத்தக்க இந்த தாக்குதலை கருப்பு எதிகொள்ள வேண்டியது கட்டாயமாகிறது. பிரைடுலிவர் தாக்குதல் விளையாட்டுக்குள் f7 சதுரத்தில் வெள்ளைக் குதிரையின் தியாகமும் அடங்குகிறது.\n\nவேவார்டு இராணி தாக்குதல் (1. e4 e5 2. Qh5?!) என்ற திறப்பாட்டம் மற்றும் நெப்போலியன் திறப்பு (1. e4 e5 2. Qf3?!) என்ற திறப்பாட்டம் இரண்டும் அடுத்த நகர்வை (3. Bc4) உத்தியுடன் மாணவகன் முற்றுகையை நோக்கியே நகர்த்தப்படுகின்றன. உயர்நிலைப் போட்டிகளில் நெப்போலியன் திறப்பு எப்போதும் ஆடப்படவில்லை. வேவார்டு திறப்பு எப்போதாவது அபூர்வமாக முயற்சி செய்யப்படுகிறது. கிராண்ட்மாஸ்டர் இக்காரு நாகமுரா வெள்ளை ஆட்டக்காரருக்கு நடு ஆட்டத்தில் சில அனுகூலங்களை எதிர்நோக்கி நடைமுறையில் மாணவகன் முற்றுகையை முயற்சித்துள்ளார்.\n\n\n\n"}
{"id": "241646", "url": "https://ta.wikipedia.org/wiki?curid=241646", "title": "இந்தி எதிர்ப்புப் பாடல்கள் (நூல்)", "text": "இந்தி எதிர்ப்புப் பாடல்கள் (நூல்)\n\nஇந்தி எதிர்ப்புப் பாடல்கள் என்னும் தொகுப்பு பாரதிதாசன் என்னும் புனைப்பெயரைக்கொண்ட கனக.சுப்புரத்தினம் என்னும் இயற்பெயரை உடைய கவிஞரால் முதலிரு இந்தித் திணிப்பு எதிர்ப்புப் போராட்டங்களின் பொழுது எழுதப்பட்ட 12 தமிழ்ப் பாடல்களின் தொகுப்பு ஆகும். சென்னை மாகாணத்தில் 1937ஆம் ஆண்டில் நடைபெற்ற முதலாம் இந்தி எதிர்ப்புப் போரின்பொழுது எழுத்தப்பட்ட, ‘எல்லாரும் வாருங்கள்’ என்னும் ஒரு பாடலும் 1948ஆம் ஆண்டில் நடைபெற்ற இரண்டாம் இந்தி எதிர்புப் போரின் பொழுது எழுதப்பட்ட 11 பாடல்களும் இத்தொகுப்பில் இருக்கின்றன. இவற்றுள் உள்ள 12 பாடல்களில் சில குயில் இதழில் வெளிவந்தவை ஆகும். வேறு சில இத்தொகுப்பிற்காகவே எழுதப்பட்டவை ஆகும்.\n\nஇத்தொகுப்பில் உள்ள பாடல்கள் ஒவ்வொன்றிற்கும் இசை, தாளம் ஆகிய குறிக்கப்பட்டு இருக்கின்றன. இந்நூலை வாங்குவோர் பாடல்களைப் படித்துவிட்டு நூலைப் போட்டுவிடாமல், சுரப்படுத்திப் பாடுவதோடு பிறரையும் பாடப் பயிற்றுவிக்க வேண்டும் என நூலில் முன்னுரையில் கோரிக்கை விடுத்திருக்கிறார்.\n\nSection::::பாடல்கள்.\nஇத்தொகுப்பில் இடம்பெற்றுள்ள பாடல்கள் பின்வருமாறு:\n\n"}
{"id": "241647", "url": "https://ta.wikipedia.org/wiki?curid=241647", "title": "நாக்பூர் பல்கலைக்கழகம்", "text": "நாக்பூர் பல்கலைக்கழகம்\n\nராஷ்டிரசந்த் துக்கடோஜி மகாராஜ் நாக்பூர் பல்கலைக்கழகம், மகாராஷ்டிராவின் நாக்பூர் நகரத்தில் உள்ளது. இது துக்கடோஜி மகாராஜ் என்பவரின் நினைவாகப் பெயரிடப்பட்டது.\n\n\n"}
{"id": "241648", "url": "https://ta.wikipedia.org/wiki?curid=241648", "title": "ராஜ்பத்", "text": "ராஜ்பத்\n\nஇராஜ்பத் (\"Rajpath\", இந்தி: राजपथ; பொருள்: \"மன்னரின் வழி\") இந்தியாவின் தலைநகர் புது தில்லியில் இரைசினா குன்றில் உள்ள குடியரசுத் தலைவர் மாளிகையிலிருந்து விஜய் சௌக்கு, இந்தியாவின் வாயில் வழியாக தியான் சந்த் தேசிய விளையாட்டரங்கம் வரை அமைந்துள்ள பொதும்பர் சாலையாகும். இந்த நிழற்சாலையின் இருபுறங்களிலும் பெரிய புற்றரைகள், கால்வாய்கள், மர அடுக்குகள் வரிசையாக அமைக்கப்பட்டுள்ளன. இந்தியாவின் முதன்மையான சாலைகளில் ஒன்றாக விளங்குகின்றது. இங்கு ஆண்டுதோறும் சனவரி 26 அன்று குடியரசுநாள் அணிவகுப்பு நடைபெறுகின்றது. இந்தச் சாலை கிழக்கு-மேற்காக அமைந்துள்ளது. இதனை வடக்கு-தெற்காக உள்ள ஜன்பத் குறுக்கிடுகின்றது.\n\nஇரைசினா குன்றின் மீது இராஜ்பத்தின் இருபுறமும் தலைமைச் செயலகக் கட்டிடத்தின் வடக்கு, தெற்கு வளாகங்கள் அமைந்துள்ளன. இச்சாலையின் ஒரு முனையில் குடியரசுத் தலைவர் மாளிகை அமைந்துள்ளது. விஜய் சௌக்கில் சன்சத் மார்கு குறுக்கிடுகின்றது; இந்தியா கேட்டிலிருந்து வரும்போது வலதுபுறத்தில் இந்திய நாடாளுமன்ற இல்லத்தைக் காணலாம். காந்தி திரைப்படத்தின் துவக்கக் காட்சி இராஜ்பத்திலிருந்து துவங்குகின்றது.\n"}
{"id": "241649", "url": "https://ta.wikipedia.org/wiki?curid=241649", "title": "சுங்கை ஊடாங்", "text": "சுங்கை ஊடாங்\n\nசுங்கை ஊடாங் (ஆங்கிலம், மலாய் மொழி: Sungai Udang) என்பது மலேசியா, மலாக்கா, மத்திய மலாக்கா மாவட்டத்தில் அமைந்து இருக்கும் ஒரு கடற்கரை நகரமாகும். மலேசியாவின் மிகப் பெரிய இராணுவ முகாம்களில் ஒன்றான திரண்டாக் இராணுவ முகாம் \"(Terendak Camp)\" இங்கே அமைந்து உள்ளது. இராணுவ அதிரடிப்படையின் வளாகம் என்றும் புகழாரம் செய்யப்படுகிறது. \n\n1987-ஆம் ஆண்டு, இங்கு பெட்ரோனாஸ் எண்ணெய்ச் சுத்திகரிப்பு ஆலை உருவாக்கப்பட்டது. இருப்பினும், 1997-ஆம் ஆண்டிற்குப் பின்னர், இந்த நகரம் துரிதமாக வளர்ச்சி கண்டது.\n\nஇங்கு திரண்டாக் இராணுவ முகாமில் பணிபுரியும் இராணுவத்தினரின் குடும்பங்களே பெரும்பான்மையாக உள்ளன. இராணுவத்தில் இருந்து ஓய்வு பெற்றவர்களும் இங்கு நிரந்தரமாகத் தங்கி விட்டனர். இரு வகையான இராணுவ முகாம்கள் உள்ளன. திரண்டாக் இராணுவ முகாம்; சுங்கை ஊடாங் இராணுவ முகாம், ஆகியவையே அந்த முகாம்கள் ஆகும்.\n\nதொலைவில் இருக்கிறது.\n\nSection::::போக்குவரத்து தொடர்புகள்.\nSection::::பிற நகரங்கள்.\nசுங்கை ஊடாங்கிற்கு மிக அருகில் இருப்பது மஸ்ஜித் தானா, மலாக்கா நகரங்களாகும்.\n\n"}
{"id": "241651", "url": "https://ta.wikipedia.org/wiki?curid=241651", "title": "விகடன் இயர் புக் 2015", "text": "விகடன் இயர் புக் 2015\n\nவிகடன் இயர் புக் 2015 என்பது ஒரு விகடன் பிரசுரமாகும். இந்நூல் பொது அறிவினை வளர்த்துக் கொள்ள பயனாகும் தகவல் களஞ்சியமாகும். விகடன் இயர் புக் வரிசையில் இது மூன்றாவது நூலாகும்.\n\nஉலக நாடுகளைப் பற்றிய குறிப்பு, இந்தியாவின் மாநிலங்கள் தொடர்பான கருத்துக்கள், தமிழ்நாட்டுத் தகவல்கள், அறிவியல் தொழில் நுட்பம் பற்றிய கட்டுரைகள், பொது அறிவு மற்றும் போட்டித் தேற்வாளர்களுக்குப் பயன்படும் செய்திகளின் தொகுப்பு எனப் பலவிடயங்களைப் பற்றி கூறும் ஒரு புத்தகமாக உள்ளது. இந்திய ஆட்சிப்பணியில் உள்ளவர்கள் பலர் பங்களித்துள்ளனர். சுமார் 900 பக்கங்களை இந்நூல் கொண்டுள்ளது.\n"}
{"id": "241652", "url": "https://ta.wikipedia.org/wiki?curid=241652", "title": "பிரமந்தலாறு", "text": "பிரமந்தலாறு\n\nபிரமந்தலாறு () என்பது இலங்கையின் வடக்கே அமைந்துள்ள வடமாகாணத்தில் பாயும் ஓர் சிறிய ஆறு ஆகும். மேலும் இந்த ஆறு வடக்கு முல்லைத்தீவு மாவட்டத்தில் உற்பத்தியாகி, அங்கிருந்து வடக்குப் பகுதிகளான முல்லைத்தீவு மாவட்டம் மற்றும் கிளிநொச்சி மாவட்டம் ஆகியவற்றூடாகப் பாய்ந்து பின் கடலுடன் கலக்கின்றது. மேலும் இந்த ஆறு சுண்டிக்குளம் என்னும் கடற்காயலில் கடலுடன் கலக்குகின்றது.\n"}
{"id": "241656", "url": "https://ta.wikipedia.org/wiki?curid=241656", "title": "ஏற்பிணைப்பி", "text": "ஏற்பிணைப்பி\n\nஉயிர்வேதியியலில் அல்லது மருந்தியலில் ஒரு உயிர் மூலக்கூற்றுடன் உயிரியல் தேவைகளுக்காக சிக்கலான பிணைப்பை ஏற்படுத்திக் கொள்ளும் ஒரு சாரப்பொருள் (பெரும்பாலும் ஒரு சிறிய மூலக்கூறு) ஏற்பிணைப்பி (\"ligand\") எனப்படும். புரத-ஏற்பிணைப்பிப் பிணைப்பில் ஏற்பிணைப்பியானது இலக்குப் புரதம் ஒன்றுடன் பிணைந்து ஒரு சமிக்கையைத் தொடக்கிவைக்கும் மூலக்கூறாக விளங்குகிறது. டி.என்.ஏ-ஏற்பிணைப்பிப் பிணைப்பில் டி.என்.ஏ இரட்டைச்சுருளுடன் பிணையும் ஒரு சிறிய மூலக்கூறாகவோ அல்லது அயனியாகவோ அல்லது ஒரு புரத மூலக்கூறாகவோ இருக்கின்றது. இந்தப் பிணைப்புகள் அயனிப்பிணைப்பு, ஐதரசன் பிணைப்பு, வண்டர்வாலின் விசை போன்ற மூலக்கூற்றிடை விசைகள் மூலம் நிகழ்கின்றது.\n\nஏற்பிணைப்பி ஏற்பியுடன் (ஏற்பிப் புரதம்) பிணைந்து அதன் வேதியற் கட்டமைப்பை மாற்றுகின்றது. வேதியல் கட்டமைப்பு மாறிய ஏற்பிப்புரதம் அதன் தொழிற்படு நிலையைத் தீர்மானிக்கின்றது. நொதி வினைபொருட்கள் (substrates), நொதி வினைத்தடுப்பிகள் (inhibitors), வினைச் செயலூக்கிகள், நரம்பிய சமிக்கைபரப்பிகள் (neurotransmitters) ஆகியன ஏற்பிணைப்பிகளுள் அடங்குகின்றன.\n\n"}
{"id": "241657", "url": "https://ta.wikipedia.org/wiki?curid=241657", "title": "உயிரியல் இலக்கு", "text": "உயிரியல் இலக்கு\n\nஏற்பிணைப்பி அல்லது ஒரு மருந்து போன்ற ஒரு தனி உருவொன்று தேடிச்சென்று பிணைப்பில் ஈடுபடக்கூடிய ஒரு வாழும் உயிரியின் ஏதாவதொரு அமைப்பு உயிரியல் இலக்கு (biological target) எனப்படும். பொதுவான உயிரியல் இலக்கு வகைகள் புரதங்களும் கருவமிலங்களும் ஆகும். ஒரு மருந்தியல் சம்பந்தமான செயற்படுநிலையில் உள்ள மாத்திரைக்கான இலக்கு, இன்சுலின் போன்ற இயக்குநீருக்கான ஏற்பி இலக்குகள், அல்லது புறத்தூண்டலுக்கான இலக்குகள் என்று வெவ்வேறு உயிரியல் இலக்குகள் வரையறுக்கப்படுகின்றன. ஒரு சமிக்கை மூலம் இலக்கு \"மோதப்பட்டு\" அதன் செயற்பாடு மாற்றமடைவதே இவற்றின் உள்ளார்ந்த நோக்கம். நொதியங்கள் போன்ற புரதங்கள், அயனிக் கான்கள், ஏற்பிகள் ஆகியன உயிரியல் இலக்குகள் ஆகும்.\n"}
{"id": "241664", "url": "https://ta.wikipedia.org/wiki?curid=241664", "title": "தோமஸ் மால்தஸ்", "text": "தோமஸ் மால்தஸ்\n\nதோமஸ் ராபர்ட் மால்தஸ் (\"Thomas Robert Malthus\", பிப்ரவரி 13,1766 - டிசம்பர் 29, 1834) இங்கிலாந்தைச் சேர்ந்த பொருளாதார அறிஞர், அரசியல் பொருளாதார ஆய்வாளர் மற்றும் மக்கள்தொகை ஆய்வாளர் ஆவார். மக்கள் தொகைப் பெருக்கத்துக்கும் உணவு உற்பத்திக்கும் இடையிலான கணிதத் தொடர்பு ஒன்றை வழங்கினார்.\n\nSection::::மக்கள் தொகைக்கோட்பாடு பற்றிய கட்டுரை.\nமக்கள் தொகைப்பெருக்கம் எப்போதும் உணவு உற்பத்தி மற்றும் பகிர்தலை விட அதிகளவாகவே இருக்கும். மக்கள்தொகையின் அளவானது பெருக்கல் விருத்தியின் அடிப்படையினில் (உ+ம்:2,4,8,16,32,64) அதிகரித்துச் செல்லும் போக்கு உடையது அதே சமயம் உணவு உற்பத்தியின் அளவு கூட்டல் விருத்தியின் அடிப்படையில்(உ+ம்:1,2,3,4,5,6) அதிகரிக்கும் தன்மையினை கொண்டது இதன் காரணமாக எதிர்காலத்தில் உணவு பற்றாக்குறை தோன்றும் என்றும் நாட்டினில் பலவிதமான குழப்பங்கள்,வறுமை,போர் போன்ற அழிவுஅபாயங்கள் ஏற்படும் என்ற மால்தஸ் எதிர்வுகூறலே \"மக்கள் தொகைக்கோட்பாடு பற்றிய கட்டுரை\" என்ற நூலின் அடிப்படைக் கருத்தாகும்.\n"}
{"id": "241665", "url": "https://ta.wikipedia.org/wiki?curid=241665", "title": "லாவ் ஷே", "text": "லாவ் ஷே\n\nலாவ் ஷே (; பிப்ரவரி 3, 1899 – ஆகஸ்ட் 24, 1966) ஒரு சீன எழுத்தாளர். இவரது இயற்பெயர் ஷூ க்விங்சுன். இருபதாம் நூற்றாண்டின் குறிப்பிடத்தக்க சீன எழுத்தாளர்களில் ஒருவராக இவர் கருதப்படுகிறார். பெய்ஜிங் வட்டார வழக்கைத் தன் படைப்புகளில் பயன்படுத்துவதில் புகழ்பெற்றவர்.\n"}
{"id": "241671", "url": "https://ta.wikipedia.org/wiki?curid=241671", "title": "இதய மாற்று அறுவை சிகிச்சை", "text": "இதய மாற்று அறுவை சிகிச்சை\n\nஇதய மாற்றீட்டு சத்திரச் சிகிச்சை அல்லது இதய மாற்று அறுவை சிகிச்சை (\"heart transplant\", \"cardiac transplant\") இதயச் செயலிழப்பின் கடைசி நிலையில் உள்ள ஒருவருக்கு அல்லது தீவிர குருதி ஊட்டக்குறை இதய நோய் உள்ளவருக்கு இன்னொரு மனிதனில் இருந்து பெறப்பட்ட ஆரோக்கியமான இதயத்தை மாற்றீடு செய்யும் சத்திர சிகிச்சையாகும். 2008ஆம் ஆண்டு நிலவரப்படி பெரும்பாலும் அண்மையில் இறந்த உடல் உறுப்புக் கொடையாளரின் வேலை செய்கின்ற இதயம் எடுக்கப்பட்டு நோயாளிக்குப் பொருத்தப்படுகின்றது. நோயாளியின் இதயம் அகற்றப்படலாம் அல்லது தனது இடத்திலேயே கொடையாளி இதயத்திற்கு ஆதரவாக செயல்படுமாறு விட்டு வைக்கப்படலாம். மாற்று இதய சிகிச்சை மேற்கொண்டவர்களின் வாழ்நாள் சராசரியாக 15 ஆண்டுகள் வரை கூடுவதாக மதிப்பிடப்படுகின்றது. இதய மாற்று அறுவை சிகிச்சை இதய நோய்க்கான மருத்துவத் தீர்வாக கருதப்படுவதில்லை; நோயாளியின் வாழ்நிலை தரத்தை உயர்த்தும் உயிர்காப்பு சிகிச்சையாக கருதப்படுகின்றது.\n\nநீண்ட காலம் இதய நோய் உள்ளவர்களுக்கும், இதயத் தசை நோய்கள் காரணமாக இதயம் செயலிழக்கும் நிலையில் உள்ளவர்களுக்கும் இது தேவைப்படுகிறது. பொதுவாக மூளை செயலிழந்த ஒருவரிடமிருந்து இதயம் பெறப்படுகிறது. இவ்வாறான சத்திரசிகிச்சையில் \"இதயம்-நுரையீரல் மாற்றுவழி இயந்திரம்\" பயன்படுத்தப்படுகின்றது. நோயாளியின் இதயத் துடிப்பு நிறுத்தப்பட்டு இடது வலது சோனை அறைகளிலன் சுவரின் ஒரு பகுதியை விட்டு ஏனைய இதயப்பகுதி அகற்றப்படுகிறது. வழங்கியில் இருந்து பெறப்பட்ட இதயம் நோயாளியின் விடப்பட்ட இதயத்தின் பகுதிகளுடன் பொருந்துமாறு இணைக்கப்படுகின்ற்து. முடியுரு நாடிகளுடனும் நாளங்கள் போன்ற பிரதான குருதிக் குழாய்களுடனும் புதிய இதயம் இணைக்கப்படுகின்றது.\n"}
{"id": "241684", "url": "https://ta.wikipedia.org/wiki?curid=241684", "title": "வீச்சுப் பண்பேற்றம்", "text": "வீச்சுப் பண்பேற்றம்\n\nவீச்சுப் பண்பேற்றம் அல்லது வீச்சு மட்டிசைப்பு (Amplitude modulation)(AM) என்பது தகவல் தொடர்புத் துறையில் கடத்தி அலையின் (carrier wave) மீது சாதாரண அலைகளை கலந்து இலகுவாக நீண்ட தூரம் கொண்டுசெல்லும் முறைகளில் ஒன்றாகும். வீச்சுப் பண்பேற்றத்திலோ வீச்சு மாறக்கூடியது;அதிர்வெண் மாறாதது. வானொலி அலைகளைக் கொண்டு செல்வதில் வீச்சுப் பண்பேற்றம் பயன்படுகின்றது.\n\nSection::::நியம AM அலை குறித்த கணிப்பு முறை.\nஅதிர்வெண் \"f\" ஐயும் வீச்சம் \"A\" ஐயும் கொண்ட காவி அலை (sine அலை) ஒன்றைக் கருதுக. அது பின்வரும் சமன்பாட்டால் தரப்படும்.\n\n\"m\"(\"t\") பண்பேற்றம் பெற்ற அலைவடிவம். இவ் எடுத்துக்காட்டுக்கு சைன் அலை கொண்ட அதிர்வெண் \"f\"பண்பேற்றத்தையும், அது அதை விட மிகச்சிறிய அதிர்வென் \"f\" எடுத்தால்:\n\nஇங்கு \"M\" மட்டிசைப்பின் வீச்சம். \"M\"<1 ஆக் இருப்பின் \"(1+m(t))\" எப்போதும் நேர்ப் பெறுமானத்தைக் கொள்ளும். எனவே வீச்சுப் பண்பேற்றம் என்பது காவி அலை \"c(t)\" ஐ நேர்க் கணியமாயுள்ள \"(1+m(t))\" உடன் பெருக்குவதால் கிடைக்கும்:\n"}
{"id": "241686", "url": "https://ta.wikipedia.org/wiki?curid=241686", "title": "எம். எஸ். விஸ்வநாதன் இசையமைத்த தமிழ்த் திரைப்படங்கள்", "text": "எம். எஸ். விஸ்வநாதன் இசையமைத்த தமிழ்த் திரைப்படங்கள்\n\nஎம். எஸ். விஸ்வநாதன் தனித்து இசையமைத்த தமிழ்த் திரைப்படங்கள் வரிசை பின்வருமாறு: (இது முழுமையான பட்டியல் அல்ல.)\n\n\n\n\n\n\n\nSection::::இவற்றையும் காண்க.\nவிஸ்வநாதன்-ராமமூர்த்தி\n\n"}
{"id": "241698", "url": "https://ta.wikipedia.org/wiki?curid=241698", "title": "தீவிர இடதுசாரிக் கூட்டணி", "text": "தீவிர இடதுசாரிக் கூட்டணி\n\nதீவிர இடதுசாரிக் கூட்டணி (\"Coalition of the Radical Left\") (, \"Synaspismós Rizospastikís Aristerás\"), பேச்சுவழக்கில் சிரிசா (SYRIZA, ) கிரேக்கக் குடியரசில் உள்ள ஓர் இடது-சாரி அரசியல் கட்சி ஆகும். இது துவக்கத்தில் இடதுசாரி மற்றும் தீவிர இடதுசாரி கொள்கையுடைய கட்சிகளின் கூட்டணியாக நிறுவப்பட்டு 2012ஆம் ஆண்டிலிருந்து தனிக்கட்சியாக இயங்குகின்றது.\n"}
{"id": "241702", "url": "https://ta.wikipedia.org/wiki?curid=241702", "title": "புதுச்சேரியில் சுற்றுலாத்துறை", "text": "புதுச்சேரியில் சுற்றுலாத்துறை\n\nபுதுச்சேரி மற்றும் காரைக்கால் கிழக்கு கடலான வங்காள விரிகுடா கரையில் அமைந்துள்ளது. இந்த கடற்கரை நகரம் பிரஞ்சு காலனித்துவ கட்டிடங்கள் மற்றும் தமிழ் பாணி நகர்ப்புற கட்டிடக்கலை கொண்டுள்ளது.\n\nSection::::பேரடைஸ் கடற்கரை.\nபுதுவை மாநிலம் அரியாங்குப்பத்தை அடுத்த நோணாங்குப்பம் சுண்ணாம்பாறு படகு குழாம் உள்ளது. புதுவையில் உள்ள சுற்றுலாத்தலங்களில் ஒன்றான இங்கு விடுமுறை நாட்களிலும், பண்டிகை நாட்களிலும் வெளி மாநிலங்களில் இருந்தும், உள்ளூரில் இருந்தும் ஏராளமான சுற்றுலா பயணிகள் வருகின்றனர்.\n\nபேரடைஸ் கடற்கரைக்கு, சுண்ணாம்பார் ரிசார்ட் இருந்து 8 கிலோ மீட்டர் தொலைவில் உள்ளது. பேரடைஸ் கடற்கரைக்கு சுண்ணாம்பார் ரிசார்டில் இருந்து நாம் படகு மூலம் பயணம் செய்ய வேண்டும். சுண்ணாம்பார் ரிசார்ட் NH45A அமைந்துள்ளது.\n\nSection::::புதுச்சேரி கடற்கரை.\nபுரொமனேட் கடற்கரை (Promenade Beach) புதுச்சேரியை ஒட்டிய கடற்கரைகளில் மிகவும் பிரபலமானது. இது வங்காள விரிகுடாவுக்கு கரையாக அமைந்துள்ளது. இதை ஒட்டி 1.2 கிலோமீட்டர் நீண்ட சாலை உள்ளது. இது போர் நினைவகத்தில் (War Memorial) தொடங்கி டூப்ளே பூங்கா (Dupliex Park) வரை உள்ள குபேர் (Goubert) வீதியில் முடிவடைகிறது. இங்கு பிரஞ்சு தூதரகம் அமைந்துள்ளது.\n\nஇங்கு லா காபே என்ற ஓரு உணவகம் கடற்கரை ஓரத்தில் அமைந்துள்ளது. கடற்கரை ஓரத்தில் அதிக பிரஞ்சு பாரம்பரிய கட்டிடத்தை காணலாம்.\n\nSection::::ஓயிட் டவுன்.\nஓயிட் டவுன் புதுச்சேரி கடற்கரை அருகில் உள்ளது. பிரஞ்சு காலனித்துவ பாரம்பரிய கட்டிடங்கள், ஓயிட் டவுனில் உள்ளன.\n\nபுதுச்சேரியில் இரு சக்கர வாகனங்கள் வாடகைக்கு கிடைக்கின்றன. 2014ஆம் ஆண்டின் டிசம்பர் கணக்கின் படி, ஹொண்டா ஆக்டிவா இரு சக்கர வாகனம், ஏறத்தாழ 300 ரூபாய் நாள் வாடகைக்கும், பல்சர் இரு சக்கர வாகனம் ஏறத்தாழ 350 ரூபாய் நாள் வாடகைக்கும் கிடைக்கிறது. ஓயிட் டவுனில் இரு சக்கர வாகனங்கள் அல்லது மிதிவண்டியில் சுற்றுவது ஒரு சுகமான அனுபவம்.\n\nSection::::அரவிந்தர் ஆசிரமம்.\nஅரவிந்தர் ஆசிரமம் அரவிந்த கோஷ் என்ற ஒரு இந்திய சுதந்திர போராட்ட வீரர் , கவிஞர், தத்துவஞானியால் 1926ல் நிறுவப்பட்டது. அரவிந்தர் ஆசிரமத்தின் பார்வையாளர்கள் நேரம் காலை 8 மணி முதல் 12 மணி வரை, மதியம் 2 மணி முதல் மாலை 6 மணி வரை ஆகும்.\n\n"}
{"id": "241704", "url": "https://ta.wikipedia.org/wiki?curid=241704", "title": "அலெக்சிசு சிப்ராசு", "text": "அலெக்சிசு சிப்ராசு\n\nஅலெக்சிசு சிப்ராசு (\"Alexis Tsipras\", ; பிறப்பு 28 சூலை 1974) is a கிரேக்க அரசியல்வாதியும் சனவரி 26, 2015 முதல் கிரேக்கப் பிரதமராகப் பொறுப்பேற்றுள்ளவரும் ஆவார். தீவிர இடதுசாரிக் கூட்டணியின் (SYRIZA) தலைவராக 2009 முதல் இருந்து வருகின்றார். முதன்முதலாக 2009ஆம் ஆண்டு தேர்தல்களில் வென்று கிரேக்க நாடாளுமன்றத்திற்கு தேர்ந்தெடுக்கப்பட்ட சிப்ராசு எதிர்க்கட்சித் தலைவராக பொறுப்பு வகித்தார். 2014ஆம் ஆண்டில் நடந்து ஐரோப்பிய ஆணையத்திற்கான தேர்தல்களில் தலைவர் பதவிக்கு ஐரோப்பிய இடதுசாரிகளின் கட்சி சார்பாக போட்டியிட்டார். சனவரி 25, 2015 அன்று சிப்ராசு பொதுத்தேர்தல்களில் சிரிசாவிற்கு பெரும் வெற்றியை ஈட்டித் தந்தார்; 36% வாக்குகளும் நாடாளுமன்றத்தின் 300 இடங்களில் 149 இடங்களில் வெற்றியும் கிடைத்தது.\n"}
{"id": "241713", "url": "https://ta.wikipedia.org/wiki?curid=241713", "title": "இயற்கைவழி வேளாண்மை", "text": "இயற்கைவழி வேளாண்மை\n\nஇயற்கைவழி வேளாண்மை (\"natural farming\") என்பது நமது பாரம்பரிய வேளாண்மையிலிருந்தும் பசுமைப்புரட்சி (green revolution) வேளாண்மை, அங்ஙக (organic) வேளாண்மை, நஞ்சில்லா வேளண்மை (residue free) மற்றும் சுற்றுச்சூழல் வேளாண்மை(ecofriendly agriculture) யிலிருந்தும் மாறுபட்டதாகும்.\n\nSection::::வரலாறு.\nமசனோபு ஃப்யூகூவோகா (1913-2008) தத்துவ ஞானி மற்றும் விவசாயி். 1975ல் இவர் எழுதிய ”வைக்கோல் புரட்சி (straw revolution)” என்ற நூல் பிரசுரமாகியது. இதில் ”எதுவும் செய்யாதே” என்று விவரிக்கிறார். ஏதும் செய்யாதெ என்றால் முயற்சி ஏதும் செய்யக்கூடாது என்ற அர்த்தம் அன்று. பதிலாக தொழிற்சாலையில் தயாரிக்கப்பட்ட இடுபொருட்கள் மற்றும் உபகரணங்கள் ஆகியவற்றைத் தவிர்க்க வேண்டும் என்று கூறுகிறார். இதற்கு ஃபுயூகோகாமுறை என்றும் பெயர் உண்டு். இயற்கைவழி வளத்தை வளர்ப்பு வேளாண்மை (fertility farming) , கரிம வேளாண்மை (organic farming), நீடித்த வேளாண்மை (sustainable agriculture), வேளாண்காடு வளர்ப்பு (agroforestry), சுற்றுச்சூழல் வேளாண்மை (ecoagriculture), வாழ்முறை (permaculture) ஆகியவற்றுடன் மிக்கத் தொடர்புடையது ஆனால் உயிராற்றல் (உயிரோட்ட/biodynamic agriculture) வேளாண்மையிலிருந்து வேறுபடுத்திப் பார்க்க வேண்டும் .\n\nஇந்த முறை ஒவ்வொரு சூழலிலும் ஒரு உயிரினம் சிக்கலாக இருந்து அந்தச் சூழ்நிலையை வடிவமைப்பதை சாதகமாக பயன்படுத்திக்கொள்கிறது. இவர் விவசாயத்தை உணவு மற்றும் ஆன்மீக (அழகு) அணுகு முறை என இரு வேளாண்மையாகப் பார்க்கிறார். சாகுபடி மற்றும் மனித முழுமைதான் தன்னுடைய இறுதி இலக்கு என்று கூறுகிறார். இந்த முறையில் வெற்றியடைய உள்ளூர் நிலைமைகளைக் உன்னிப்பாகக் கவனிக்கவேண்டும். மேலும், இயற்கைவழி விவசாயம் ஒரு மூடிய அமைப்பு, மனித உள்ளீடுகள் இல்லாமல் இயற்கையை ஒட்டி இருக்க வேன்டும். ஃப்யூகூவோகாவின் கருத்துக்கள் நவீன வேளாண் தொழிற்சாலைகளுக்கு ஒரு சவாலாக இருந்தது. இயற்கைவழி விவசாயம், வழக்கமான கரிம வேளாண்மை(organic farming) மாறுபடுபதாகவும், கரிம வேளண்மை இயற்கையை பாதிபதாகவும் நினைக்கிறார். இவருடைய முறை\nநீர் மாசுபாடு தடுப்பு, பல்லுயிர் பெருக்கம் மற்றும் மண் அரித்தழிப்பு தடுப்பு ஆகிய\nநன்மைகளுடன் போதுமான உணவும் கிடைக்கின்றன என அடித்துரைக்கிறார்\n\n= கொள்கைகள் =\nஃப்யூகூவோகா ஐந்து கொள்கைகளை முக்கியமானதாக் கூறுகிறார்\n\n1. உழவு இல்லை, 2. உரமில்லை, 3. பூச்சிக்கொல்லி மருந்துகள் மற்றும் களைக்கொல்லிகள் இல்லை,4.  களையெடுத்தல் இல்லை, 5. சீரமைப்பு இல்லை \n\nஇவர் குறிப்பிடும் பயிர்கள், தத்துவங்கள், கோட்பாடுகள் மற்றும் முறைகள் குறிப்பாக ஜப்பான் நாடு் மற்றும் மிதவெப்ப மண்டல மேற்கு\nஷிகோகுவின் உள்ளூர் நிலைக்குத் தொடர்பு உடையவையாக இருக்கின்றன. \n\n= இயற்கை வேளாண்மை ஏன் தேவைப்படுகிறது? =\nநமது பண்டையகால வேளாண்மை இல்க்கியங்களாலும், வரலாறுகளாலும், கல்வெட்டுக்களாலும், அகழ்வாராய்ச்சிகளாலும் ஐயாயிரம் ஆண்டுக்கும் முற்பட்டது என அறியப்படுகிறது. இந்த விவசாயத்தினால் பெருகிவரும் மக்கள் தொகைக்கு உணவு கொடுக்க முடியவில்லை. இ்ரசாயன உரங்களினாலும், பூச்சிமருந்துகளாலும் உணவுச்சங்கிலியில் நஞ்சுகளாகப்பட்டு அதிக அளவில் (bioconcentration) சேமிக்கப்பட்டு பல வகையான புற்றுநோய், காலநிலை மாறுபாடு, மண்ணின் வளம் குன்றுதல், சில உயிரினங்கள் முற்றிலுமாக அழிதல், இரசாயன பூச்சி மருந்துகளுக்கு எதிர்ப்புத்தன்மை, சிறுபான்மை பூச்சிகள் பெரும்பான்மை பூச்சிகளாக மாறுதல், சாகுபடிச் செலவுகள் அதிகரித்தல் மற்றும் விவசாயிகளின் தற்கொலை போன்ற பாதகங்கள் ஏற்பட்டுள்ளதால் அனைவரும் நவீன இயற்கையோடு ஒன்றிய விஞ்ஞான உத்திகளைக்கொண்டு நல்ல தரமான அதிகப்படியான மகசூல் எடுக்கவேண்டும். \nபொருளியல் அறிஞர்' ஜே.சி. குமரப்பா காந்தியடிகளின் நண்பர். இவர் 1940களில் மரபு வேளாண்மையை இயற்கையோடு இணைத்து நவீனப்படுத்த விரும்பினார். மக்கும் உரம் தயாரித்தல், பண்ணை மேலாண்மை பணிகளைத் திட்டமிடுவது, டிராக்டர் வருகையின் ஆபத்து, ரசாயன உரங்களின் தீமை போன்றவற்றை அன்றே கண்டுபிடித்து விளக்கினார்.\n\nஇதற்கிடையில் முருகப்பா குழுமத்தில் இருந்த சேஷாத்ரி என்பவர், காய்கறிச் சாகுபடியில் இருமடி பாத்தி என்ற நுட்பத்தை ஐரோப்பிய அமைப்பு ஒன்றின் துணையுடன் பரப்பி வந்தார். புதுச்சேரி அருகில் உள்ள ஆரோவில் என்ற அமைப்பின் சார்பாகப் பல உத்திகள் கையாளப்பட்டன.\n\n= முற்றிலுமாகத் தவிர்க்கப்பட வேண்டியவை =\n\n= கடைப்பிடிக்க வேண்டியவை =\n\n\n= விளைவிக்கப்பட்ட பொருட்களின் தரம் =\nஇரசாயன முறையில் விளைவிக்கப்பட்ட பொருட்களில் தரம் குரைந்த புரதச்சத்து் அதிகமாக இருக்கும். தரம் குரைந்த புரதச்சத்துக்களால் புற்று நோய் ஏற்பட வாய்புள்ளது, மாவுச்சத்து, கொழுப்பு அமிலம் போன்ற சத்துக்ளின் அளவு சமமாகவும் இருக்கலாம். மற்ற சதுக்களான சுண்ணாம்ப்பு, உயிர் சத்துக்கள், நுண்ணூட்ட சத்துக்கள் ஆகியவை குறைவாக இருக்கும் இதனால் இரத்தக்கொதிப்பு, நீரிழிவு நோய் போன்றவை வருவதற்கான வாய்ப்பு அதிகம் என்பது அனைவருக்கும் தெரிந்ததே.ஆனால், இயற்கை முறையில் உற்பத்தி செய்யப்படும் பொருட்களில் அதிக அளவில் நுண்சத்துகள் நிரம்பி இருக்கும் .\n\nஉசாத்துணை\n"}
{"id": "241720", "url": "https://ta.wikipedia.org/wiki?curid=241720", "title": "முக்கோண மையம்", "text": "முக்கோண மையம்\n\nசதுரங்களுக்கும், வட்டங்களுக்குமுள்ள மையங்கள் போல, முக்கோண மையம் (\"triangle center\") என்பது ஒரு முக்கோணத்தின் மையம் ஆகும். நடுக்கோட்டுச்சந்தி, செங்கோட்டுச்சந்தி, உள்வட்ட மையம், சுற்றுவட்ட மையம் ஆகியவை ஒரு முக்கோணத்தின் சில முக்கோண மையங்களாகும். இவற்றைப் பண்டையக் கிரேக்கக் கணிதவியலாளர்கள் அறிந்திருந்தனர். இப் புள்ளிகள் வடிவொப்புமையின்கீழ் மாறாத்தன்மை கொண்டவை. அதாவது சுழற்சி, எதிரொளிப்பு ஆகிய உருமாற்றச் செயலிகளினால் இப்புள்ளிகள் முக்கோணத்தின் உச்சியிலிருந்து அமையும் இடம் மாறுவதில்லை. இதன் விளைவாக, ஒரு புள்ளியானது முக்கோண மையமாக இருப்பதற்கு மாறாத்தன்மை ஒரு முக்கியப் பண்பாகிறது.\n\nSection::::வரலாறு.\nமுக்கியமான முக்கோண மையங்களைப் பண்டைய கிரேக்கர்கள் கண்டறிந்திருந்தாலும் முக்கோண மையத்தின் வரையறையை அவர்கள் முறைப்படுத்தவில்லை. கிரேக்கர்களுக்குப் பின் பெர்மா புள்ளி, ஒன்பது-புள்ளி வட்டமையம், சமச்சரிவு இடைக்கோட்டுச்சந்தி, கெர்கோன் புள்ளி போன்ற முக்கோணத்துடன் தொடர்புடைய மேலும்பல புள்ளிகள் கண்டறியப்பட்டன. 1980களில் இத்தகைய சிறப்புப் புள்ளிகளுக்கிடையே சில பொதுப்பண்புகள் இருப்பதை அறிந்து, அவற்றின் அடிப்படையில் முக்கோண மையத்தின் முறையான வரையறை உருவாக்கப்பட்டது. , கிளார்க் கிம்பர்லிங் உருவாக்கிய முக்கோண மையங்களின் கலைக்களஞ்சியத்தில், 6,102 முக்கோண மையங்கள் உள்ளன.\n\nSection::::வரையறை.\n\"a\", \"b\", \"c\" என்ற மூன்று மெய்யெண் மாறிகளில் அமைந்த சுழியற்ற மெய்மதிப்புச் சார்பானது கீழுள்ள இரு பண்புகளையும் கொண்டிருந்தால் அது \"முக்கோண மையச் சார்பு\" எனப்படும்:\n\n\"f\" ஒரு முக்கோண மையச் சார்பாகவும், \"a\", \"b\", \"c\" மூன்றும் முக்கோணத்தின் பக்கநீளங்களாகவும் இருந்தால்,\"f\"(\"a\",\"b\",\"c\") : \"f\"(\"b\",\"c\",\"a\") : \"f\"(\"c\",\"a\",\"b\") -இதனை முக்கோட்டு ஆட்கூறுகளாகக் கொண்ட புள்ளி ஒரு \"முக்கோண மையம்\" ஆகும்.\n\nவடிவொத்த முக்கோணங்களின் முக்கோண மையங்கள் நிலைமாறாத்தன்மையுடையவை என்பதை இந்த வரையறை உறுதிப்படுத்துகிறது. ஒரு முக்கோண மையத்தின் மூன்று முக்கோட்டு ஆட்கூறுகளில் முதல் ஆட்கூற்றிலுள்ள \"a\", \"b\", \"c\" மூன்றையும் சுழற்சி வரிசைப்படுத்தல் மூலம் மீதி இரு ஆட்கூறுகளையும் பெறலாம் என்பதால் ஒரு முக்கோண மையத்தின் முதல் ஆட்கூற்றை மட்டும் குறிப்பிடுவது வழக்கமாக உள்ளது.\n\nஒவ்வொரு முக்கோண மையச் சார்பும் ஒரேயொரு தனித்த முக்கோண மையத்தினைத் தருகிறது. இத் தொடர்பு ஒரு இருவழிக்கோப்பு அல்ல. ஒன்றுக்கு மேற்பட்ட முக்கோண மையச் சார்புகள் ஒரே முக்கோண மையத்தைத் தரலாம். எடுத்துக்காட்டாக,\n\nஎன வரையறுக்கப்படும் இரு சார்புகளும் முக்கோணத்தின் நடுக்கோட்டுச்சந்தியைத் தருகின்றன. இரு முக்கோண மையச் சார்புகளின் விகிதமானது \"a\", \"b\" , \"c\" இல் அமைந்த சமச்சீர்ச்சார்பாக \"இருந்தால், இருந்தால் மட்டுமே\", அந்த இரு முக்கோணமையச் சார்புகளும் ஒரே முக்கோண மையத்தைத் தரும்.\n\nஅனைத்து மதிப்புகளுக்கும் நன்கு வரையறுக்கப்பட்ட ஒரு முக்கோண மையச் சார்பானது ஒரு முக்கோண மையத்தைத் தராமலும் அமையலாம். எடுத்துக்காட்டாக,\n\nஎன வரையறுக்கப்படும் சார்பு முக்கோண மையச் சார்புக்கான இரு பண்புகளையும் நிறைவு செய்யும். ஆனால் முழுஎண் பக்க அளவுகளுடைய முக்கோணத்திற்கு இச் சார்பு தரும் புள்ளி 0:0:0 ஆகக் கிடைக்கிறது. ஆனால் இப்புள்ளி ஒரு முக்கோண மையமில்லை.\n\nSection::::இயல்பு ஆட்களம்.\nசில சமயங்களில், முக்கோண மையச் சார்புகள் ℝ முழுவதும் வரையறுக்கப்படுவதில்லை. எடுத்துக்காட்டாக, முக்கோண மையங்களின் கலைக்களஞ்சியத்தில் தரப்பட்டுள்ள முக்கோணம் மையம் \"X\" (X(365) = SQUARE ROOT POINT)-இன் முக்கோட்டு ஆட்கூறுகள் \"a\" : \"b\" : \"c\" ஆகும். எனவே \"a\", \"b\", \"c\" எதிர் மதிப்புடையவையாக இருக்க முடியாது. மேலும் அவை ஒரு முக்கோணத்தின் பக்க அளவுகளாக இருப்பதற்கு முக்கோணச் சமனின்மையையும் நிறைவு செய்ய வேண்டும். எனவே ஒவ்வொரு முக்கோண மையச் சார்பின் ஆட்களமும் ℝ இல் \"a\" ≤ \"b\" + \"c\", \"b\" ≤ \"c\" + \"a\", \"c\" ≤ \"a\" + \"b\" எனும் மூன்று கட்டுப்பாடுகளை நிறைவு செய்யும் பகுதியாக அமையும். ℝ இன் இப்பகுதியானது ( T), அனைத்து முக்கோணங்களின் ஆட்களமாகும். எனவே இப்பகுதியே முக்கோண மையச் சார்பின் \"இயல்பு ஆட்களம்\" ஆக உள்ளது.\n\nSection::::வேறுசில ஆட்களங்கள்.\nசில சமயங்களில் முக்கோண மையச் சார்புகளுக்கு T ஐவிடச் சிறிய பகுதியை ஆட்களங்களாகக் கொள்ளவேண்டிய அவசியம் ஏற்படுகிறது:\nஎன்ற கட்டுப்பாடுகளை நிறைவு செய்யும் ஆட்களம் தேவைப்படுகிறது..\n\nSection::::ஆட்கள சமச்சீர்மை.\nT இன் அனைத்து உட்கணங்களும் (D ⊆ T ) முக்கோண மையச் சார்பின் ஆட்களங்களாக இருக்கமுடியாது. \n\nSection::::சில எடுத்துக்காட்டுகள்.\nSection::::சுற்றுவட்ட மையம்.\nமுக்கோணம் \"ABC\" இன் பக்கங்களின் நடுக்குத்துக்கோடுகள் சந்திக்கும் புள்ளியான சுற்றுவட்டமையத்தின் முக்கோட்டு ஆட்கூறுகள்:\n\n\"f\"(\"a\",\"b\",\"c\") = \"a\"(\"b\" + \"c\" − \"a\") எனில்:\n\nஎனவே இந்த f ஒரு முக்கோண மையச் சார்பாக உள்ளது. இச் சார்புக்குரிய முக்கோண மையம் சுற்றுவட்டமையத்தின் அதே முக்கோட்டு ஆட்கூறுகளைக் கொண்டுள்ளதால், முக்கோணத்தின் சுற்றுவட்டமையம் ஒரு முக்கோண மையம் ஆகும்.\n\nSection::::முதலாவது சமகோண மையம்.\nABC முக்கோணத்தின் பக்கம் BC ஐ அடிப்பக்கமாகவும், அப்பக்கத்தின் எதிர்ப்புறத்தில் அமைந்த A' ஐ உச்சியாகவும் கொண்ட சமபக்க முக்கோணம் A'BC. இதேபோல, மற்ற இரு பக்கங்களைக் கொண்டு வரையப்பட்ட சமபக்க முக்கோணங்கள் AB'C , ABC' எனில், கோடுகள் AA', BB' , CC' மூன்றும் ஒரு புள்ளியில் சந்திக்கும். அப்புள்ளி முதலாவது சமகோண மையம் எனப்படும். அதன் முக்கோட்டு ஆட்கூறுகள்:\n\nஇந்த ஆட்கூறுகளை முக்கோணத்தின் பக்க நீளங்கள் \"a\", \"b\" , \"c\" மூலம் எழுதி, அவை முக்கோண மையத்தின் ஆட்கூறுகளின் பண்புகளை நிறைவு செய்வதை நிறுவலாம். எனவே முதலாவது சமகோண மையமும் ஒரு முக்கோண மையம் ஆகும்.\n\nSection::::பெர்மா புள்ளி.\nஇந்த \"f\" சார்பானது இருசமச்சீர்மையும் சமபடித்தானத் தன்மையும் கொண்டுள்ளதை எளிதாகக் காணலாம். எனவே இச்சார்பு ஒரு முக்கோண மையச் சார்பாகும். மேலும் முக்கோணத்தின் ஒரு உச்சிக்கோணம் 2π/3 ஐ விட அதிகமாக இருக்கும்போது முக்கோண மையம் அந்த விரிகோண உச்சியாகவும், குறைவாக இருக்கும்போது முதலாவது சமகோண மையமாகவும் இருக்கும். எனவே இந்த முக்கோண மையம் பெர்மா புள்ளி ஆகும்.\n\nSection::::முக்கோண மையங்களின் பொதுவகைகள்.\nSection::::கிம்பர்லிங் மையம்.\n5000க்கும் மேற்பட்ட முக்கோண மையங்கள் கொண்ட இணைய கலைக்களஞ்சியத்தை உருவாக்கிய கிளார்க் கிம்பர்லிங்கிற்கு மரியாதை செய்யும்விதமாக அந்த முக்கோண மையங்கள் \"கிம்பர்லிங் மையங்கள்\" என அழைக்கப்பட்டன.\n\nSection::::பல்லுறுப்புக்கோவை முக்கோண மையம்.\nஒரு முக்கோண மையத்தின் முக்கோட்டு ஆட்கூறுகளை \"a\", \"b\" , \"c\" இல் அமைந்த பல்லுறுப்புக்கோவைகளாகத் தரமுடியுமெனில் அந்த முக்கோண மையம்\" பல்லுறுப்புக்கோவை முக்கோண மையமென\" அழைக்கப்படும்.\n\nSection::::சீரான முக்கோண மையம்.\nஒரு முக்கோண மையத்தின் முக்கோட்டு ஆட்கூறுகளை Δ, \"a\", \"b\" , \"c\" இல் அமைந்த பல்லுறுப்புக்கோவைகளாகத் தரமுடியுமெனில் அந்த முக்கோண மையம் \"சீரான முக்கோண மையமென\" அழைக்கப்படும். ( Δ, முக்கோணத்தின் பரப்பளவைக் குறிக்கும்)\n\nSection::::பெரும் முக்கோண மையம்.\nf(A) ஆனது முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் A ஐ மட்டுமே சார்ந்த சார்பு, f(B) ஆனது முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் B ஐ மட்டுமே சார்ந்த சார்பு, f(C) ஆனது முக்கோணத்தின் பக்கநீளங்களையும் மற்ற இரு கோணங்களும் நீங்கலாக, கோணம் C ஐ மட்டுமே சார்ந்த சார்பு எனில், ஒரு முக்கோண மையத்தின் முக்கோட்டு ஆட்கூறுகள் f(A) : f(B) : f(C) என அமையுமானால், அந்த முக்கோண மையம் \"பெரும் முக்கோண மையம்\" (Major Triangle Center) எனப்படும்.\n\nSection::::விஞ்சிய முக்கோண மையம்.\n\"a\", \"b\", \"c\" இல் அமைந்த இயற்கணித சார்புகளை மட்டும் கொண்டு ஒரு முக்கோண மையத்தின் முக்கோட்டு ஆட்கூறுகளை எழுத இயலாதெனில், அது \"விஞ்சிய முக்கோண மையம்\" (transcendental triangle center) எனப்படும்.\n\n"}
{"id": "241724", "url": "https://ta.wikipedia.org/wiki?curid=241724", "title": "நீரோவின் விருந்தினர்கள் (ஆவணப்படம்)", "text": "நீரோவின் விருந்தினர்கள் (ஆவணப்படம்)\n\nநீரோவின் விருந்தினர்கள் ( \"Nero's Guest\") என்னும் ஆவணப்படத்தை தீபா பாட்டியா இயக்கியுள்ளார். நாட்டில் உள்ள விளை நிலங்கள் எல்லாம் வீட்டுமனைகளாகவும், நவீன அடுக்குமாடிக் குடியிருப்புகளாகவும் மாறிவருகின்றன. கடந்த ஆண்டுகளில் லட்சம் உழவர்கள் வாழ்வைத் தொலைத்துத் தற்கொலை செய்துகொண்டிருக்கிறார்கள். அவர்களை நம்பியிருந்த குடும்பங்கள் நடுவீதியில் நிற்கின்றன. ஆனால், இந்த ஊடகங்கள் இதை ஒரு பொருட்டாகவே கருதவில்லை. மீடியாக்களின் கேமிராக்கள் இவர்களின் பக்கம் திரும்ப மறுப்பதில் ஒரு வர்க்க அரசியல் ஒளிந்து கிடக்கிறது.\n\nஆனால் பொருளாதார அறிஞர் அமிர்தியா சென்னால் \" பஞ்சம் பட்டினி குறித்த உலக அறிஞர்களுள் ஓருவர்\" என வருணிக்கப்பட்ட இந்து பத்திரிகையின் கிராமப்புற பிரச்சனைகளுக்கான செய்தி ஆசிரியரான சாய்நாத், தனது குழுவினருடன் நாடு எங்கும் அலைந்து திரிந்து இந்தப்பிரச்சினை உலகின் கவனத்திற்குக் கொண்டு வந்தார். தமது எழுத்து, உரைகளின் வழியே இப்பிரச்சினை கவனப்படுத்தி உள்ளார். இந்தப் படம் அந்தத் தரவுகளின் அடிப்படையில் உருவாக்கப்பட்டுள்ளது. நீரோவின் விருந்தினர்கள் என்ற இப்படம் இந்திய உழவர்கள் எதிர்கொள்ளும் நெருக்கடிகளின் கதை.\n\n"}
{"id": "241725", "url": "https://ta.wikipedia.org/wiki?curid=241725", "title": "ப. நீலகண்டன்", "text": "ப. நீலகண்டன்\n\nப. நீலகண்டன் (2 அக்டோபர் 1916 - 3 செப்டம்பர் 1992) ஒரு தமிழ்த் திரைப்பட இயக்குனராவார். திரைப்படங்களுக்கு கதை, வசனங்களும் எழுதினார். இவர் 2 அக்டோபர் 1916 அன்று தமிழ்நாட்டின் விழுப்புரத்தில் பிறந்தார். 1947இல் இவருடைய நாம் இருவர் நாடகத்தினை அவிச்சி மெய்யப்பச் செட்டியார் திரைப்படமாக எடுத்தார். 1948இல் வேதாள உலகம் திரைப்படத்திற்கு வசனம் எழுதினார். 1951இல் ஓர் இரவு திரைப்படத்தில் துணை இயக்குனராகப் பணியாற்றினார். இத்திரைப்படத்திற்கு வசனத்தினை கா. ந. அண்ணாதுரை எழுதினார்.\n\nஏஎல்எஸ் புரொடக்சன்ஸ் நிறுவனம் மூலம் அம்பிகாபதி (1957) மற்றும் திருடாதே (1961) ஆகிய இரு திரைப்படங்களை தயாரித்தார். மேலும் தமிழ், கன்னடத் திரைப்படங்கள் பலவற்றை இயக்கினார். அவற்றில் 1957 இல் சக்கரவர்த்தி திருமகள் தொடங்கி 1976இல் நீதிக்கு தலைவணங்கு முதல் எம்.ஜி.ஆரை வைத்து 17 திரைப்படங்களை இயக்கினார். இதனால் எம்.ஜி.ஆரின் ஆசுதான இயக்குனர் என்று புகழப்பட்டார்.\n\n"}
{"id": "241729", "url": "https://ta.wikipedia.org/wiki?curid=241729", "title": "கருவூலம் மற்றும் கணக்குத்துறை, தமிழ்நாடு", "text": "கருவூலம் மற்றும் கணக்குத்துறை, தமிழ்நாடு\n\nகருவூலம் (\"treasury\") என்பது நிதி மற்றும் வரிவிதிப்பு தொடர்புடைய அரசுத்துறையையோ விலையுயர்ந்த பொருட்களையும் (தங்கம், வைரம் போன்றவை) நாணயத்தையும் சேமித்து வைக்கும் இடமாகும். கருவூலத்தின் தலைவர் \"கருவூலநாயகம்\" (\"treasurer\") எனப்படுகின்றார். தேர்ந்தெடுக்கப்பட்ட அலுவலராக இல்லாத நிலையில் இவருக்கு கருவூலத்தின் செல்வத்தை ஆளும் உரிமை இல்லாதிருக்கும். \n\nதமிழ்நாட்டில் அனைத்துக் கருவூலங்களும் வருமானத்துறையின் கீழ் இயங்கி வந்தன. 1954ஆம் ஆண்டில் கருவூலங்கள், தணிக்கைப் பணிகள் ஆகியவற்றை ஒருங்கிணைத்து நிதித் துறையின் கீழாக சென்னையில் \"ஊதியக் கணக்கு அலுவலகம்\" ஏற்படுத்தப்பட்டது. 1962ஆம் ஆண்டில் கருவூலம் மற்றும் கணக்குத்துறை உருவானது.\nSection::::அமைப்பு.\nசென்னையைத் தலைமையிடமாகக் கொண்டியங்கும் கருவூலம் மற்றும் கணக்குத்துறை ஆணையர் அலுவலகத்தின் கீழ் தற்போது கீழ்வரும் அலுவலகங்கள் உள்ளன :-\n\n\n\n\n\n\n"}
{"id": "241730", "url": "https://ta.wikipedia.org/wiki?curid=241730", "title": "குமரிக்கோட்டம்", "text": "குமரிக்கோட்டம்\n\nகுமரி கோட்டம் பி. நீலகண்டன் 1971ல் இயக்கியத் திரைப்படமாகும். இத்திரைப்படத்தில் எம். ஜி. ஆர், ஜெயலலிதா ஆகியோர் நாயகன், நாயகியாகவும் அசோகன், சோ ஆகியோர் முக்கிய கதாப்பாத்திரத்திலும் நடித்திருந்தனர்.\n"}
{"id": "241734", "url": "https://ta.wikipedia.org/wiki?curid=241734", "title": "மருதநாட்டு இளவரசி", "text": "மருதநாட்டு இளவரசி\n\nமருதநாட்டு இளவரசி 1950இல் கோவிந்தன் கம்பெனி எடுத்த திரைப்படமாகும். இதில் எம்.ஜி.ஆர் மற்றும் ஜானகி இணைந்து நடித்திருந்தனர். இத்திரைப்படத்திற்கு மு. கருணாநிதி வசனம் எழுதியிருந்தார்.\n\n"}
{"id": "241747", "url": "https://ta.wikipedia.org/wiki?curid=241747", "title": "இலித்தியம் அயனி மின்கலம்", "text": "இலித்தியம் அயனி மின்கலம்\n\nஇலித்தியம் அயனி மின்கலம் மறுமின்னுாட்டத்திற்கு ஏற்ற மின்கல வகையைச்சார்ந்தது. இதில் இலித்தியம் அயனிகள் மின்னாற்றல் வெளியேற்றத்தின் பொழுது எதிர்மறை மின்வாயிலிருந்து நேர்மறை மின்வாயிற்கு இடம்பெயருகின்றது, மேலும் மின்னூட்டதின் பொழுது இந்த விடயம் எதிர்திசையில் நடைபெறுகிறது. மடிக்கணினி, கைபேசி போன்றவற்றில் பயன்படுத்தப்படும் இவ்வகையான மின்கலன்களை விமானத்தில் கொண்டு செல்ல தடை விதிக்கப்பட்டுள்ளது.\n\n"}
{"id": "241748", "url": "https://ta.wikipedia.org/wiki?curid=241748", "title": "படாபூர் சட்டமன்றத் தொகுதி", "text": "படாபூர் சட்டமன்றத் தொகுதி\n\nபடாபூர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது முராதாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் பிஜ்னோர் மாவட்டத்தில் உள்ள கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241749", "url": "https://ta.wikipedia.org/wiki?curid=241749", "title": "தாம்பூர் சட்டமன்றத் தொகுதி", "text": "தாம்பூர் சட்டமன்றத் தொகுதி\n\nதாம்பூர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது நகினா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் பிஜ்னோர் மாவட்டத்தில் உள்ள கீழ்க்காணும் பகுதிகள் உள்ளன.\n\n"}
{"id": "241750", "url": "https://ta.wikipedia.org/wiki?curid=241750", "title": "நஹ்டவுர் சட்டமன்றத் தொகுதி", "text": "நஹ்டவுர் சட்டமன்றத் தொகுதி\n\nநஹ்டவுர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது நகினா மக்களவைத் தொகுதிக்கு உட்பட்டது. இது தலித்துகளுக்கு ஒதுக்கப்பட்டுள்ளது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் பிஜ்னோர் மாவட்டத்தில் கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241751", "url": "https://ta.wikipedia.org/wiki?curid=241751", "title": "சாந்துபூர் சட்டமன்றத் தொகுதி", "text": "சாந்துபூர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பிஜ்னவுர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் பிஜ்னோர் மாவட்டத்தில் உள்ள கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241752", "url": "https://ta.wikipedia.org/wiki?curid=241752", "title": "நூர்பூர் சட்டமன்றத் தொகுதி", "text": "நூர்பூர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது நகினா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் பிஜ்னோர் மாவட்டத்தில் உள்ள கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241753", "url": "https://ta.wikipedia.org/wiki?curid=241753", "title": "காண்ட் சட்டமன்றத் தொகுதி", "text": "காண்ட் சட்டமன்றத் தொகுதி\n\nகாண்ட் சட்டமன்றத் தொகுதி (Kanth (Assembly constituency) என்பது, உத்தரப் பிரதேச சட்டமன்றத்துக்கான தொகுதியாகும்.இது முராதாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்தில் உள்ள கீழ்க்காணும் பகுதிகள் உள்ளன.\n\n"}
{"id": "241754", "url": "https://ta.wikipedia.org/wiki?curid=241754", "title": "டாகுர்துவாரா சட்டமன்றத் தொகுதி", "text": "டாகுர்துவாரா சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மொராதாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்தின் கீழ்க்காணும் பகுதிகள் உள்ளன.\n\n"}
{"id": "241755", "url": "https://ta.wikipedia.org/wiki?curid=241755", "title": "முராதாபாத் ஊரகம் சட்டமன்றத் தொகுதி", "text": "முராதாபாத் ஊரகம் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மொராதாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்தில் உள்ள கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241756", "url": "https://ta.wikipedia.org/wiki?curid=241756", "title": "முராதாபாத் நகரம் சட்டமன்றத் தொகுதி", "text": "முராதாபாத் நகரம் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மொராதாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241757", "url": "https://ta.wikipedia.org/wiki?curid=241757", "title": "குந்தர்க்கி சட்டமன்றத் தொகுதி", "text": "குந்தர்க்கி சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது சம்பல் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241758", "url": "https://ta.wikipedia.org/wiki?curid=241758", "title": "பிலாரி சட்டமன்றத் தொகுதி", "text": "பிலாரி சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும். இது சம்பல் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241759", "url": "https://ta.wikipedia.org/wiki?curid=241759", "title": "சந்தவுசி சட்டமன்றத் தொகுதி", "text": "சந்தவுசி சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது சம்பல் மக்களவைத் தொகுதிக்கு உட்பட்டது. இது தலித்துகளுக்கு ஒதுக்கப்பட்டுள்ளது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241760", "url": "https://ta.wikipedia.org/wiki?curid=241760", "title": "அஸ்மோலி சட்டமன்றத் தொகுதி", "text": "அஸ்மோலி சட்டமன்றத் தொகுதி\n\nஅஸ்மோலி சட்டமன்றத் தொகுதி (Asmoli (Assembly constituency) என்பது, உத்தரப் பிரதேச சட்டமன்றத்துக்கான தொகுதியாகும்.இது சம்பல் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241762", "url": "https://ta.wikipedia.org/wiki?curid=241762", "title": "சம்பல் சட்டமன்றத் தொகுதி", "text": "சம்பல் சட்டமன்றத் தொகுதி\n\nசாம்பல் சட்டமன்றத் தொகுதி உத்தரப் பிரதேச சட்டமன்றத்துக்கான தொகுதியாகும். இது சம்பல் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் மொராதாபாத் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241763", "url": "https://ta.wikipedia.org/wiki?curid=241763", "title": "சுவார் சட்டமன்றத் தொகுதி", "text": "சுவார் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது ராம்பூர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் ராம்பூர் மாவட்டத்தில் உள்ள கீழ்க்காணும் பகுதிகள் உள்ளன.\n\n"}
{"id": "241764", "url": "https://ta.wikipedia.org/wiki?curid=241764", "title": "சம்ரவுவா சட்டமன்றத் தொகுதி", "text": "சம்ரவுவா சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது ராம்பூர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் ராம்பூர் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241765", "url": "https://ta.wikipedia.org/wiki?curid=241765", "title": "பிலாஸ்பூர் சட்டமன்றத் தொகுதி", "text": "பிலாஸ்பூர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும். இது ராம்பூர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் ராம்பூர் மாவட்டத்துக்கு உட்பட்ட கீழ்க்காணும் பகுதிகள் உள்ளன.\n\n"}
{"id": "241766", "url": "https://ta.wikipedia.org/wiki?curid=241766", "title": "மிலக் சட்டமன்றத் தொகுதி", "text": "மிலக் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது ராம்பூர் மக்களவைத் தொகுதிக்கு உட்பட்டது. இது தலித்துகளுக்கு ஒதுக்கப்பட்டுள்ளது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241767", "url": "https://ta.wikipedia.org/wiki?curid=241767", "title": "தனவுரா சட்டமன்றத் தொகுதி", "text": "தனவுரா சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது அம்ரோகா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241768", "url": "https://ta.wikipedia.org/wiki?curid=241768", "title": "நவுகாவான் சாதாத் சட்டமன்றத் தொகுதி", "text": "நவுகாவான் சாதாத் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது அம்ரோகா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241769", "url": "https://ta.wikipedia.org/wiki?curid=241769", "title": "அம்ரோகா சட்டமன்றத் தொகுதி", "text": "அம்ரோகா சட்டமன்றத் தொகுதி\n\nஅம்ரோகா சட்டமன்றத் தொகுதி (Amroha (Assembly constituency) என்பது உத்தரப் பிரதேச சட்டமன்றத்துக்கான தொகுதியாகும்.இது அம்ரோகா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241770", "url": "https://ta.wikipedia.org/wiki?curid=241770", "title": "ஹசன்பூர் சட்டமன்றத் தொகுதி", "text": "ஹசன்பூர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது அம்ரோகா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241771", "url": "https://ta.wikipedia.org/wiki?curid=241771", "title": "சிவால்காஸ் சட்டமன்றத் தொகுதி", "text": "சிவால்காஸ் சட்டமன்றத் தொகுதி\n\nசிவால்காஸ் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது பாகுபத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241772", "url": "https://ta.wikipedia.org/wiki?curid=241772", "title": "ஹஸ்தினாபூர் சட்டமன்றத் தொகுதி", "text": "ஹஸ்தினாபூர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பிஜ்னவுர் மக்களவைத் தொகுதிக்கு உட்பட்டது. இது தலித்துகளுக்கு ஒதுக்கப்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241773", "url": "https://ta.wikipedia.org/wiki?curid=241773", "title": "கிட்டவுர் சட்டமன்றத் தொகுதி", "text": "கிட்டவுர் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மேரட் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241775", "url": "https://ta.wikipedia.org/wiki?curid=241775", "title": "மேரட் கன்டோன்மென்ட் சட்டமன்றத் தொகுதி", "text": "மேரட் கன்டோன்மென்ட் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மேரட் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241776", "url": "https://ta.wikipedia.org/wiki?curid=241776", "title": "மேரட் தெற்கு சட்டமன்றத் தொகுதி", "text": "மேரட் தெற்கு சட்டமன்றத் தொகுதி\n\nதெற்கு மேரட் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மேரட் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241777", "url": "https://ta.wikipedia.org/wiki?curid=241777", "title": "சப்ரவுலி சட்டமன்றத் தொகுதி", "text": "சப்ரவுலி சட்டமன்றத் தொகுதி\n\nசப்ரவுலி சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பாகுபத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241778", "url": "https://ta.wikipedia.org/wiki?curid=241778", "title": "படவுத் சட்டமன்றத் தொகுதி", "text": "படவுத் சட்டமன்றத் தொகுதி\n\nபடவுத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பாகுபத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241779", "url": "https://ta.wikipedia.org/wiki?curid=241779", "title": "பாகுபத் சட்டமன்றத் தொகுதி", "text": "பாகுபத் சட்டமன்றத் தொகுதி\n\nபாகுபத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது பாகுபத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241780", "url": "https://ta.wikipedia.org/wiki?curid=241780", "title": "லோனி சட்டமன்றத் தொகுதி", "text": "லோனி சட்டமன்றத் தொகுதி\n\nலோனி சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது காசியாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241781", "url": "https://ta.wikipedia.org/wiki?curid=241781", "title": "முராத்நகர் சட்டமன்றத் தொகுதி", "text": "முராத்நகர் சட்டமன்றத் தொகுதி\n\nமுராத்நகர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும். இது காசியாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241782", "url": "https://ta.wikipedia.org/wiki?curid=241782", "title": "சாகிபாபாத் சட்டமன்றத் தொகுதி", "text": "சாகிபாபாத் சட்டமன்றத் தொகுதி\n\nசாகிபாபாத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது காசியாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241783", "url": "https://ta.wikipedia.org/wiki?curid=241783", "title": "காசியாபாத் சட்டமன்றத் தொகுதி", "text": "காசியாபாத் சட்டமன்றத் தொகுதி\n\nகாசியாபாத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது காசியாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241784", "url": "https://ta.wikipedia.org/wiki?curid=241784", "title": "மோதிநகர் சட்டமன்றத் தொகுதி", "text": "மோதிநகர் சட்டமன்றத் தொகுதி\n\nமோதிநகர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பாகுபத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241785", "url": "https://ta.wikipedia.org/wiki?curid=241785", "title": "தோலானா சட்டமன்றத் தொகுதி", "text": "தோலானா சட்டமன்றத் தொகுதி\n\nதோலானா சட்டமன்றத் தொகுதி அல்லது தவுலானா சட்டமன்றத் தொகுதி என்பது உத்தரப் பிரதேச சட்டமன்றத்துக்கான தொகுதியாகும்.இது காசியாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241786", "url": "https://ta.wikipedia.org/wiki?curid=241786", "title": "ஹாப்பூர் சட்டமன்றத் தொகுதி", "text": "ஹாப்பூர் சட்டமன்றத் தொகுதி\n\nஹாப்பூர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும். இது மீரட் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241787", "url": "https://ta.wikipedia.org/wiki?curid=241787", "title": "கட்முக்தேஷ்வர் சட்டமன்றத் தொகுதி", "text": "கட்முக்தேஷ்வர் சட்டமன்றத் தொகுதி\n\nகட்முக்தேஷ்வர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது அம்ரோகா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241788", "url": "https://ta.wikipedia.org/wiki?curid=241788", "title": "தாத்ரி சட்டமன்றத் தொகுதி", "text": "தாத்ரி சட்டமன்றத் தொகுதி\n\nதாத்ரி சட்டமன்றத் தொகுதி, இந்திய மாநிலமான அரியானாவுக்கான சட்டமன்றத் தொகுதிகளில் ஒன்று. இது பிவானி - மகேந்திரகட் மக்களவைத் தொகுதிக்கு உட்பட்டது.\n\nSection::::தொகுதிக்கு உட்பட்ட இடங்கள்.\nஇந்த தொகுதியில் பிவானி மாவட்டத்துக்கு உட்பட்ட கீழ்க்காணும் பகுதிகள் சேர்க்கப்பட்டுள்ளன.\n\n"}
{"id": "241789", "url": "https://ta.wikipedia.org/wiki?curid=241789", "title": "ஜேவர் சட்டமன்றத் தொகுதி", "text": "ஜேவர் சட்டமன்றத் தொகுதி\n\nஜேவர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது கவுதம் புத்த நகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n"}
{"id": "241790", "url": "https://ta.wikipedia.org/wiki?curid=241790", "title": "சிகந்தராபாத் சட்டமன்றத் தொகுதி", "text": "சிகந்தராபாத் சட்டமன்றத் தொகுதி\n\nசிகந்தராபாத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது கவுதம் புத்த நகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241791", "url": "https://ta.wikipedia.org/wiki?curid=241791", "title": "புலந்தசகர் சட்டமன்றத் தொகுதி", "text": "புலந்தசகர் சட்டமன்றத் தொகுதி\n\nபுலந்தசகர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது புலந்தசகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241792", "url": "https://ta.wikipedia.org/wiki?curid=241792", "title": "சியானா சட்டமன்றத் தொகுதி", "text": "சியானா சட்டமன்றத் தொகுதி\n\nசியானா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது புலந்தஷகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241793", "url": "https://ta.wikipedia.org/wiki?curid=241793", "title": "அனூப்ஷகர் சட்டமன்றத் தொகுதி", "text": "அனூப்ஷகர் சட்டமன்றத் தொகுதி\n\nஅனூப்ஷகர் சட்டமன்றத் தொகுதி என்பது Anupshahr (Assembly constituency) என்பது, உத்தரப் பிரதேச சட்டமன்றத்துக்கான தொகுதியாகும்.இது புலந்தஷகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n\n\n\n"}
{"id": "241794", "url": "https://ta.wikipedia.org/wiki?curid=241794", "title": "டிபாய் சட்டமன்றத் தொகுதி", "text": "டிபாய் சட்டமன்றத் தொகுதி\n\nடிபாய் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது புலந்தசகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241795", "url": "https://ta.wikipedia.org/wiki?curid=241795", "title": "ஷிகார்பூர் சட்டமன்றத் தொகுதி", "text": "ஷிகார்பூர் சட்டமன்றத் தொகுதி\n\nஷிகார்பூர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது புலந்தசகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241796", "url": "https://ta.wikipedia.org/wiki?curid=241796", "title": "குர்ஜா சட்டமன்றத் தொகுதி", "text": "குர்ஜா சட்டமன்றத் தொகுதி\n\nகுர்ஜா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது கவுதம் புத்த நகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241797", "url": "https://ta.wikipedia.org/wiki?curid=241797", "title": "கைர் சட்டமன்றத் தொகுதி", "text": "கைர் சட்டமன்றத் தொகுதி\n\nகைர் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது அலிகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241798", "url": "https://ta.wikipedia.org/wiki?curid=241798", "title": "அத்ரவுலி சட்டமன்றத் தொகுதி", "text": "அத்ரவுலி சட்டமன்றத் தொகுதி\n\nஅத்ரவுலி சட்டமன்றத் தொகுதி (Atrauli (Assembly constituency) என்பது உத்தரப் பிரதேச சட்டமன்றத்துக்கான தொகுதியாகும்.இது அலிகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n\n"}
{"id": "241799", "url": "https://ta.wikipedia.org/wiki?curid=241799", "title": "சர்ரா சட்டமன்றத் தொகுதி", "text": "சர்ரா சட்டமன்றத் தொகுதி\n\nசர்ரா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது அலிகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241800", "url": "https://ta.wikipedia.org/wiki?curid=241800", "title": "கோயில் சட்டமன்றத் தொகுதி", "text": "கோயில் சட்டமன்றத் தொகுதி\n\nகோயில் சட்டமன்றத் தொகுதி (Koil (Assembly constituency) என்பது, உத்தரப் பிரதேச சட்டமன்றத்துக்கான தொகுதியாகும்.இது அலிகர் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241802", "url": "https://ta.wikipedia.org/wiki?curid=241802", "title": "இக்லாஸ் சட்டமன்றத் தொகுதி", "text": "இக்லாஸ் சட்டமன்றத் தொகுதி\n\nஇக்லாஸ் சட்டமன்றத் தொகுதி (Iglas (Vidhan Sabha constituency) என்பது, உத்தரப் பிரதேச சட்டமன்றத்துக்கான தொகுதியாகும்.. இது ஹாத்ரஸ் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241803", "url": "https://ta.wikipedia.org/wiki?curid=241803", "title": "ஹாத்ரஸ் சட்டமன்றத் தொகுதி", "text": "ஹாத்ரஸ் சட்டமன்றத் தொகுதி\n\nஹாத்ரஸ் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது ஹாத்ரஸ் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241804", "url": "https://ta.wikipedia.org/wiki?curid=241804", "title": "சாதாபாத் சட்டமன்றத் தொகுதி", "text": "சாதாபாத் சட்டமன்றத் தொகுதி\n\nசாதாபாத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது ஹாத்ரஸ் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241805", "url": "https://ta.wikipedia.org/wiki?curid=241805", "title": "சிகந்தராராவ் சட்டமன்றத் தொகுதி", "text": "சிகந்தராராவ் சட்டமன்றத் தொகுதி\n\nசிகந்தராராவ் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது ஹாத்ரஸ் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241806", "url": "https://ta.wikipedia.org/wiki?curid=241806", "title": "சாத்தா சட்டமன்றத் தொகுதி", "text": "சாத்தா சட்டமன்றத் தொகுதி\n\nசாத்தா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது மதுரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241807", "url": "https://ta.wikipedia.org/wiki?curid=241807", "title": "மாண்ட் சட்டமன்றத் தொகுதி", "text": "மாண்ட் சட்டமன்றத் தொகுதி\n\nமாண்ட் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மதுரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241808", "url": "https://ta.wikipedia.org/wiki?curid=241808", "title": "கோவர்தன் சட்டமன்றத் தொகுதி", "text": "கோவர்தன் சட்டமன்றத் தொகுதி\n\nகோவர்தன் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது மதுரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241809", "url": "https://ta.wikipedia.org/wiki?curid=241809", "title": "மதுரா சட்டமன்றத் தொகுதி", "text": "மதுரா சட்டமன்றத் தொகுதி\n\nமதுரா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது மதுரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241810", "url": "https://ta.wikipedia.org/wiki?curid=241810", "title": "பல்தேவ் சட்டமன்றத் தொகுதி", "text": "பல்தேவ் சட்டமன்றத் தொகுதி\n\nபல்தேவ் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது மதுரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241813", "url": "https://ta.wikipedia.org/wiki?curid=241813", "title": "ஏத்மாதுபூர் சட்டமன்றத் தொகுதி", "text": "ஏத்மாதுபூர் சட்டமன்றத் தொகுதி\n\nஏத்மாதுபூர் சட்டமன்றத் தொகுதி (Etmadpur (Assembly constituency) என்பது, உத்தரப் பிரதேச சட்டமன்றத்துக்கான தொகுதியாகும்.இது ஆக்ரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241815", "url": "https://ta.wikipedia.org/wiki?curid=241815", "title": "ஆக்ரா கன்டோன்மென்ட் சட்டமன்றத் தொகுதி", "text": "ஆக்ரா கன்டோன்மென்ட் சட்டமன்றத் தொகுதி\n\nஆக்ரா கன்டோன்மென்ட் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது ஆக்ரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n"}
{"id": "241816", "url": "https://ta.wikipedia.org/wiki?curid=241816", "title": "ஆக்ரா தெற்கு சட்டமன்றத் தொகுதி", "text": "ஆக்ரா தெற்கு சட்டமன்றத் தொகுதி\n\nதெற்கு ஆக்ரா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது ஆக்ரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\nWard Nos. 4, 8 to 11, 15, 18, 23, 25, 29, 30, 36 to 39, 41, 44, 49, \n56, 57, 58, 63, 64, 67, 69, 71, 72,74 to 77 & 80 in Agra (M Corp.) \nof 4-Agra Tehsil.\n\n"}
{"id": "241817", "url": "https://ta.wikipedia.org/wiki?curid=241817", "title": "ஆக்ரா வடக்கு சட்டமன்றத் தொகுதி", "text": "ஆக்ரா வடக்கு சட்டமன்றத் தொகுதி\n\nவடக்கு ஆக்ரா சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது ஆக்ரா மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241818", "url": "https://ta.wikipedia.org/wiki?curid=241818", "title": "ஆக்ரா ஊரகம் சட்டமன்றத் தொகுதி", "text": "ஆக்ரா ஊரகம் சட்டமன்றத் தொகுதி\n\nஇந்த சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பத்தேபூர் சிக்ரி மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241819", "url": "https://ta.wikipedia.org/wiki?curid=241819", "title": "பதேஹ்பூர் சிக்ரி சட்டமன்றத் தொகுதி", "text": "பதேஹ்பூர் சிக்ரி சட்டமன்றத் தொகுதி\n\nபதேஹ்பூர் சிக்ரி சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பதேபூர் சிக்ரி மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241821", "url": "https://ta.wikipedia.org/wiki?curid=241821", "title": "கேராகட் சட்டமன்றத் தொகுதி", "text": "கேராகட் சட்டமன்றத் தொகுதி\n\nகேராகட் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.. இது பத்தேபூர் சிக்ரி மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241822", "url": "https://ta.wikipedia.org/wiki?curid=241822", "title": "பதேஹாபாத் சட்டமன்றத் தொகுதி", "text": "பதேஹாபாத் சட்டமன்றத் தொகுதி\n\nபதேஹாபாத் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பதேபூர் சிக்ரி மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241823", "url": "https://ta.wikipedia.org/wiki?curid=241823", "title": "பாஹ் சட்டமன்றத் தொகுதி", "text": "பாஹ் சட்டமன்றத் தொகுதி\n\nபாஹ் சட்டமன்றத் தொகுதி, உத்தரப் பிரதேச சட்டமன்றத்துக்கான தொகுதியாகும்.இது பதேபூர் சிக்ரி மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241824", "url": "https://ta.wikipedia.org/wiki?curid=241824", "title": "டுண்டுலா சட்டமன்றத் தொகுதி", "text": "டுண்டுலா சட்டமன்றத் தொகுதி\n\nடுண்டுலா சட்டமன்றத் தொகுதி என்பது உத்தரப் பிரதேச சட்டமன்றத்துக்கான தொகுதியாகும்.இது பிரோசாபாத் மக்களவைத் தொகுதிக்கு உட்பட்டது.\n\nSection::::பகுதிகள்.\n2008ஆம் ஆண்டில் தேர்தல் ஆணையம் வெளியிட்ட தொகுதி சீரமைப்பின் விவரப்படி, இதில் கீழ்க்காணும் பகுதிகள் உள்ளன.\n\n"}
{"id": "241827", "url": "https://ta.wikipedia.org/wiki?curid=241827", "title": "திருப்பூர் மத்திய அரிமா சங்க விருதுகள் 2013", "text": "திருப்பூர் மத்திய அரிமா சங்க விருதுகள் 2013\n\nதிருப்பூர் மத்திய அரிமா சங்க விருதுகள் 2013 2011 இலும், 2012 இலும் வெளிவந்த குறும்படங்கள், ஆவணப்படங்கள், பெண் எழுத்தாளர்களின் நூல்கள், திரைப்படம், குறும்படம் குறித்த புத்தகங்கள் ஆகியவற்றில் சிறந்தவையாக தேர்வு செய்யப்பட்ட படைப்புகளுக்கு திருப்பூர் மத்திய அரிமா சங்கத்தினால் வழங்கப்பட்ட விருதுகளாகும். விருது வழங்கும் நிகழ்வு ஜூன் 15, 2013 இல் மத்திய அரிமா சங்கம், ஸ்டேட் பாங்க் காலனி, காந்திநகர், திருப்பூர், இந்தியாவில் நடைபெற்றது. நிகழ்வுக்கு அரிமா உதயசங்கர் தலைமை தாங்கினார். சுப்ரபாரதிமணியன், அஜயன்பாலா, ஈழவாணி, சி.ரவி. ஆகியோர் உரை ஆற்றினர். பரிசுத்தொகை 25000 ரூபா. \n\n\n\n"}
{"id": "241828", "url": "https://ta.wikipedia.org/wiki?curid=241828", "title": "எனது வானின் ஞானச் சுடர்கள் (நூல்)", "text": "எனது வானின் ஞானச் சுடர்கள் (நூல்)\n\nஎனது வானின் ஞானச் சுடர்கள், (Guiding souls) முனைவர் அப்துல் கலாமும், அக்னிச் சிறகுகள் நூலின் இணையாசிரியரான பேராசிரியர் அருண் கே. திவாரியும் சேர்ந்து ஆங்கிலத்தில் எழுதிய நூலின் தமிழ் மொழிபெயர்ப்பாகும். இந்நூலை ஆங்கிலத்திலிருந்து தமிழில் மு. சிவலிங்கம் மொழிபெயர்த்துள்ளார்.\nஅப்துல் கலாம்- அருண் கே. திவாரி இருவருக்கும் இடையே நிகழ்ந்த உரையாடல் வடிவத்தில் படைக்கப்பட்டுள்ளது. வாழ்க்கையை ஆன்மிக அடிப்படையில் அணுகும் கலையை விவரிக்கிறது. \n\n\nSection::::வெளியீடு.\nஇந்நூலை கண்ணதாசன் பதிப்பகம் 2006 ஆம் ஆண்டு அக்டோபரில் முதல் பதிப்பாகவும், இரண்டாம் பதிப்பாக திசம்பர் 2006இலும் வெளியிட்டது.\n\n"}
{"id": "241833", "url": "https://ta.wikipedia.org/wiki?curid=241833", "title": "யுனைடெட் ஏர்லைன்ஸ்", "text": "யுனைடெட் ஏர்லைன்ஸ்\n\nயுனைடெட் ஏர்லைன்ஸ் அமெரிக்காவின் முக்கிய விமான சேவைகளில் ஒன்று. இதன் தலைமையகம் சிக்காகோவில் (லினோயிஸ்) அமைந்துள்ளது. விமானச் சேவைகளின் இலக்குகள் அடிப்படையிலான பட்டியலில் யுனைடெட் ஏர்லைன்ஸ் முதலிடத்தில் உள்ளது. யுனைடெட் ஏர்லைன்ஸ் சுமார் ஒன்பது விமானச்சேவை தலைமையிடங்களைக் கொண்டுள்ளது. இந்த தலைமையகங்கள் அமெரிக்க கண்டம், குவாம் மற்றும் ஜப்பன் நாடுகளின் பகுதிகளில் உள்ளன. இதில் அமெரிக்காவின் ஹவுஸ்டனில் உள்ள ஜார்ஜ் புஷ் இன்டர்கான்டினென்டல் விமான நிலையம், பயணிகளை அதிகளவில் ஏற்றிச் செல்லும் மிகப்பெரிய விமானச் சேவை தலைமையகம் ஆகும். இந்த விமான நிலையத்தினை ஒரு நாளுக்கு சராசரியாக 45,413 பயணிகள் என்ற விகிதத்தில் ஆண்டிற்கு சுமார் 16.6 மில்லியன் பயணிகள் பயன்படுத்துகின்றனர். இருப்பினும் சிக்காக்கோவின் ஓ’ஹார் விமான நிலையம் தினசரி பயணிகளின் அடிப்படையில் அதிகளவிலான எண்ணிக்கையினைக் கொண்டுள்ளது.\n\nயுனைடெட் ஏர்லைன்ஸ் நிறுவனம், சிக்காக்கோவின் வில்லிஸ் டவரில் தலைமையகத்தினை பராமரிக்கும்போது ஏறக்குறைய 88,500 க்கும் அதிகமான வேலையாட்களைக் கொண்டிருந்தது. உள்ளூர் விமானச் சேவையில் யுனைடெட் ஏர்லைன்ஸ்க்கு போட்டியாளர்களாக டெல்டா ஏர்லைன்ஸ் மற்றும் அமெரிக்கன் ஏர்லைன்ஸ் ஆகியோர் உள்ளனர். நவம்பர் 2013 ன் படி, யுனைடெட் எக்ஸ்பிரஸ் ஏர்லைன்ஸ் நிறுவனம், சில்வர் ஏர்வேஸ் மற்றும் ஸ்கைவெஸ்ட் ஏர்லைன்ஸ் ஆகியவற்றின் துணைகொண்டு அமெரிக்காவின் உள்ளூர் விமான நிலையங்களுக்கு அடிப்படை விமானச் சேவைகளைச் செய்ததற்காக சுமார் 31,660,221 டாலர்களை கூட்டமைப்பு மானியங்களாக பெற்றுள்ளது.\n\nSection::::இலக்குகள்.\nஅமெரிக்காவின் புறப்பாடு தலைமை மையங்களைப் பொறுத்து இலக்குகள் பட்டியலிடப்பட்டுள்ளன. (2014 ஆம் ஆண்டின் முதல் கால்பகுதியின்படி)\n\nயுனைடெட் ஏர்லைன்ஸ் 78 உள்நாட்டு முக்கிய இலக்குகளுக்கும், 109 சர்வதேச இலக்குகளுக்கும் விமானச்சேவையினை செயல்படுத்துகிறது. இந்த சர்வதேச விமானச்சேவையில் ஆசியா, அமெரிக்கா, ஐரோப்பா, ஓசியனியா மற்றும் ஆஃப்ரிக்கா உட்பட 70 நாடுகள் அடங்கும். \nSection::::தற்போதைய விமானக் குழுக்கள்.\nயுனைடெட் ஏர்லைன்ஸ் 696 விமானங்களைச் செயல்படுத்துகிறது. இதன் சராசரி வயது 13.6 ஆண்டுகள் ஆகும். டிசம்பர் 2014 ன் படி, யுனைடெட் ஏர்லைன்ஸ் நிறுவனம் பின்வரும் விமான ரகங்களைக் கொண்டுள்ளது.\n\nSection::::கோட்ஷேர் ஒப்பந்தங்கள்.\nஜனவரி 2014 ன் படி, யுனைடெட் ஏர்லைன்ஸ் நிறுவனம், ஸ்டார் அலையன்ஸ் மற்றும் யுனைடெட் எக்ஸ்பிரஸ் ஆகியவற்றுடன் கூட்டு பங்காண்மை வைத்துக் கொண்டதுடன் மட்டுமல்லாமல், பின்வரும் நிறுவனங்களுடன் கோட்ஷேர் மற்றும்/அல்லது விற்றல் ஒப்பந்தங்களைச் செய்துள்ளது.\nஒன்வேர்ல்டு உடன் இணைவதற்கு முன்பே யுனைடெட் நிறுவனம் யு.எஸ்.ஏர்வேஸ் நிறுவனத்துடன் விற்றல் ஒப்பந்தம் செய்திருந்தது.\nSection::::யுனைடெட் ஏர்லைன்ஸின் உயர்தர வழித்தடங்கள்.\nயுனைடெட் ஏர்லைன்ஸின் முக்கிய வழித்தடங்களான ஹோனோலுலு – கஹுலி, கஹுலி – ஹோனோலுலு, டோரொன்டோ – நியூயார்க் மற்றும் வாஷிங்டன் – நியூயார்க் போன்ற வழித்தடங்களுக்கு வாரம் முறையே 135, 132, 103 மற்றும் 97 விமானங்களை செயல்படுத்துகிறது. அவ்வப்போது தேவைப்படும் சேவைகளுக்காக டெஸ் மொய்ன்ஸ் - ஜாக்சன் மற்றும் ஜெனிவா – ஏதென்ஸ் போன்ற வழித்தடங்களில் விமானங்கள் இயக்கப்படுகின்றன. \n"}
{"id": "241834", "url": "https://ta.wikipedia.org/wiki?curid=241834", "title": "எட்கார் லுங்கு", "text": "எட்கார் லுங்கு\n\nஎட்கார் சக்வா லுங்கு (\"Edgar Chagwa Lungu\", 11 நவம்பர் 1956) சாம்பியாவின் அரசுத் தலைவராக சனவரி 25, 2015 அன்று பொறுப்பேற்ற சாம்பிய அரசியல்வாதி ஆவார். முன்னதாக மைக்கேல் சாட்டாவின் ஆட்சியில் லுங்கு நீதித்துறை அமைச்சராகவும் பாதுகாப்பு அமைச்சராகவும் பணியாற்றினார். அக்டோபர் 2014 ஆம் ஆண்டில் சாட்டா காலமானதைத் தொடர்ந்து, சாட்டாவின் கட்சியான தேசப்பற்று முன்னணியின் தலைவராக ஏற்கப்பட்டார். 2015 ஆம் ஆண்டு குடியரசுத் தலைவர் தேர்தலில் அக்கட்சியின் வேட்பாளராக லுங்கு எதிர்கட்சித் தலைவர் அகைன்டெ இசிலெமாவை வென்று சனவரி 25, 2015 இல் அரசுத் தலைவராக பொறுப்பேற்றுக்கொண்டார்.\n"}
{"id": "241835", "url": "https://ta.wikipedia.org/wiki?curid=241835", "title": "திருப்பூர் மத்திய அரிமா சங்க விருதுகள் 2014", "text": "திருப்பூர் மத்திய அரிமா சங்க விருதுகள் 2014\n\nதிருப்பூர் மத்திய அரிமா சங்க விருதுகள் 2014 2012 இலும், 2013 இலும் வெளிவந்த குறும்படங்கள், ஆவணப்படங்கள், பெண் எழுத்தாளர்களின் நூல்கள், திரைப்படம், குறும்படம் குறித்த புத்தகங்கள் ஆகியவற்றில் சிறந்தவையாக தேர்வு செய்யப்பட்ட படைப்புகளுக்கு திருப்பூர் மத்திய அரிமா சங்கத்தினால் வழங்கப்பட்ட விருதுகளாகும். விருது வழங்கும் நிகழ்வு டிசம்பர் 25, 2014 இல் திருப்பூர், காந்தி நகர், மத்திய அரிமா சங்க வளாகத்தில் நடைபெற்றது. விருதுகளை எழுத்தாளர் சுப்ரபாரதிமணியன், அரிமா சங்க இயக்குநர் ராதாகிருஷ்ணன் ஆகியோர் வழங்கினர். நிகழ்ச்சியை பேராசிரியை செல்வி தொடக்கி வைத்தார்.\n\n\n\n\n\n\n\n"}
{"id": "241836", "url": "https://ta.wikipedia.org/wiki?curid=241836", "title": "மெக்சுவல் மலை", "text": "மெக்சுவல் மலை\n\nமெக்ஸ்வல் மலை (மலாய் மொழி: \"Bukit Larut\"; ஆங்கிலம்: \"Maxwell Hill\") என்பது மலேசியாவில் ஒரு மலை வாழிடமாகும். பேராக், தைப்பிங், தித்திவாங்சா மலைத் தொடரில் இந்த மலை வாழிடம் அமைந்து உள்ளது. மலேசியாவில் தோற்றுவிக்கப்பட்ட மலை வாழிடங்களில், மிகப் பழமையானவற்றில் இதுவும் ஒன்று.\n\nஇப்போது இந்த மலை புக்கிட் லாருட் என்று அழைக்கப் பட்டாலும், மெக்ஸ்வல் மலை என்றே பரவலாக அழைக்கப் படுகிறது.. 1884-ஆம் ஆண்டு தோற்றுவிக்கப்பட்ட இந்த மலை வாழிடம், 1036 மீட்டர் உயரத்தில் இருக்கிறது. மலேசியாவிலேயே அதிக மழை பெய்யும் தைப்பிங் நகருக்கு அருகில் அமைந்து இருப்பதால், மெக்ஸ்வல் மலை எப்போதும் குளிர்ச்சியாகவே இருக்கும்.\n\nSection::::வரலாறு.\nமெக்ஸ்வல் மலையின் பெயர், 1979-ஆம் ஆண்டு புக்கிட் லாருட் என்று பெயர் மாற்றம் கண்டது. இது தைப்பிங் நகரில் இருந்து 13 கி.மீ. தொலைவில் உள்ளது. 1884 ஆம் ஆண்டு வில்லியம் ஜார்ஜ் மெக்ஸ்வல் என்பவரால் கண்டுபிடிக்கப்பட்டது. அவரின் நினைவாக அந்த இடத்திற்கும் அவருடைய பெயர் வைக்கப்பட்டது. இவர் அப்போது பேராக் மாநிலத்தின் துணைப் பிரித்தானிய நிர்வாக அதிகாரியாக இருந்தார்.\n\nமலேசியாவில் உள்ள மற்ற மலை வாழிடங்களான கெந்திங் மலை, கேமரன் மலை, போல மெக்ஸ்வல் மலை வளர்ச்சி அடையவில்லை என்றாலும், பிரித்தானியர்களின் காலனித்துவச் சூழலை இன்றளவும் தக்க வைத்து வருகிறது. அங்குள்ள வளமனைகள் \"(பங்களாக்கள்),\" பிரித்தானியக் காலனித்துவச் சுற்றுச் சூழலை நினைவுபடுத்தி வருகின்றன.\n\nSection::::உச்சிக்குச் செல்ல சிறப்பு மலையுந்துகள்.\nமெக்ஸ்வல் மலையின் அடிவாரத்தில் இருந்து மலை உச்சிக்குச் செல்ல, அரசாங்கம் அனுமதி வழங்கி உள்ள சிறப்பு மலையுந்துகளை மட்டுமே பயன்படுத்த முடியும். உரிமம் இல்லாத தனியார் வாகனங்கள் அனுமதிக்கப்படுவது இல்லை. அதற்கு முன்னர் 1948-ஆம் ஆண்டு வரை மலை உச்சிக்குச் செல்ல குதிரைகள் பயன்படுத்தப்பட்டன. \n\nமெக்ஸ்வல் மலையின் உக்குச் செல்லும் பாதையில், 72 ஊசிமுனை வளைவுகள் உள்ளன. சிறப்பு மலையுந்துகளைத் தவிர, மலையுச்சிக்கு பொதுமக்கள் நடந்தும் செல்லலாம். நடந்து சென்றால், 3 - 5 மணி நேரம் பிடிக்கும். மலையுந்துகளில் சென்றால் 30 நிமிடங்கள் பிடிக்கும். இயற்கை அழகை ரசிப்பவர்களுக்கும், பறவை விரும்பிகளுக்கும் இந்த மலை வாழிடம், ஒரு வரப்பிரசாதமாக அமைகின்றது.\n\nSection::::காலனித்துவச் சூழல்.\nமலேசியாவில் உள்ள மற்ற மலை வாழிடங்களைப் போல இல்லாமல், பல ஆண்டுகளுக்கு முன்னால் மெக்ஸ்வல் மலை எப்படி இருந்ததோ அப்படியேதான் இன்னமும் இருக்கிறது. குறிப்பிட்டுச் சொல்லும் அளவிற்குப் பெரிதாக வளர்ச்சி அடையவில்லை. இருப்பினும், நூறாண்டுகளுக்கு முன், பிரித்தானியர்களின் காலத்தில் இருந்த காலனித்துவச் சூழல் இன்றளவும் அப்படியே நிலவி வருகிறது. அனைத்துலகத் தரத்திலான தங்கும் விடுதிகள் கட்டப்படவில்லை.\n\nஅங்குள்ள வளமனைகள், மாளிகைகள் பிரித்தானியர்களின் காலத்திய சுற்றுச் சூழலை நினைவுபடுத்தும் வகையில் அமைகின்றன. மலர்கள், பறவைகள், மரம் செடிகள் போன்றவை அழகிய இயற்கை ரம்மியத்தைத் இன்னமும் தக்க வைக்கின்றன.\n\nமெக்ஸ்வல் மலைப் பகுதிகளில் நிறைய காட்டுப் பாதைகள் உள்ளன. அவற்றுள் பச்சை மலைப் பாதை என்பது மிகவும் புகழ்பெற்ற மலைப் பாதையாகும். அந்தப் பாதை 1449 மீட்டர் உயரத்தில் இருக்கும் குனோங் ஈஜாவ் மலையின் உச்சிக்குச் செல்கிறது. போகும் வழியில் அரிய வகையான ஆர்கிட் மலர்கள், பெரணிகள், தாவரவகைகள், விலங்கினங்களைக் காண முடியும்.\n\nSection::::மெக்ஸ்வல் மலை மகாமாரியம்மன் ஆலயம்.\nமெக்ஸ்வல் மலையின் உச்சியில் ஸ்ரீ மகாமாரியம்மன் ஆலயம் எனும் பெயரில் ஓர் இந்து ஆலயம் உள்ளது. 125 ஆண்டுகள் பழமை வாய்ந்த அந்த ஆலயம், 1890-ஆம் ஆண்டுகளில் கட்டப்பட்டது. தென் இந்தியாவில் இருந்து இங்கு வந்த ராம பிள்ளை; கோச்சடை பிள்ளை எனும் சகோதரர்களால் கட்டப்பட்டது.\n\nபிரித்தானியர்களின் காலனித்துவ ஆட்சியின் போது, மெக்ஸ்வல் மலையில் வேலை செய்த தொழிலாளர்களில் 90 விழுக்காட்டினர் தென் இந்தியாவில் இருந்து வந்தவர்களாகும். 1900களில் 120 இந்தியக் குடும்பங்கள் அங்கே இருந்துள்ளன. பிரித்தானியர்கள் அவர்களுக்கு குடியிருப்பு இல்லங்களை வழங்கி இருக்கிறார்கள். \n\nSection::::குழந்தைகளுக்கு மழலையர் பள்ளி.\nஅவர்கள் அங்கு தங்கி இருந்த காலத்தில், தேயிலை, காய்கறிகள், மலர்ச் செடிகள் பயிரிடுவது; மாடுகளை வளர்ப்பது போன்ற வேலைகளைச் செய்துள்ளனர். கட்டுமானத் தொழில்களிலும் ஈடுபட்டு உள்ளனர். தவிர, பிரித்தானியர்களின் ஓய்வில்லங்களில் பாதுகாவலர்களாகவும், பொதுப் பராமரிப்பு தொழிலாளர்களாகவும் பணிபுரிந்துள்ளனர். \n\nமெக்ஸ்வல் மலையில் அதிகமான இந்துக்கள் இருந்ததால், அவர்களுக்கு இந்து சமயம் சார்ந்த ஓர் ஆலயம் தேவைப்பட்டு உள்ளது. அதற்கு, பிரித்தானியர்களும் ஓர் ஆலயத்தைக் கட்டிக் கொள்ள ஒரு துண்டு நிலத்தை வழங்கி இருக்கின்றனர். முதலில் சிறிய ஆலயம் கட்டப்பட்டு இருக்கிறது. பின்னர், பிரித்தானியர்களின் ஆதரவினால் ஒரு பெரிய ஆலயம் தோற்றுவிக்கப்பட்டது. ஆலயத்திற்கு அருகிலேயே அவர்களின் குழந்தைகளுக்கு மழலையர் பள்ளியையும், பிரித்தானியர்கள் கட்டிக் கொடுத்து இருக்கின்றனர்.\n\nஇப்போது அந்தக் கோயில் இரண்டு ஏக்கர் நிலத்தில் இன்னும் இருக்கிறது. 1997 ஏப்ரல் 25-இல், ஸ்ரீ மகாமாரியம்மன் ஆலயம் அதிகாரப்பூர்வமாகப் பதிவு செய்யப்பட்டது.\n\nSection::::தட்பவெப்ப நிலை.\nமெக்ஸ்வல் மலையின் தட்பவெப்ப நிலை 15°C இருந்து 25°C வரை நீடிக்கிறது. இரவு நேரங்களில் 10°C வரை குரைந்து வருவதும் உண்டு. மலேசியாவிலேயே அதிகமாக மழை பெய்யும் இடங்களில் மெக்ஸ்வல் மலையும் ஓரிடமாகும். வருடம் முழுமையும் ஏறக்குறைய மழை பெய்கிறது.\n</br>\n\n"}
{"id": "241837", "url": "https://ta.wikipedia.org/wiki?curid=241837", "title": "ஓசூர் வானூர்தி நிலையம்", "text": "ஓசூர் வானூர்தி நிலையம்\n\nஓசூர் வானூர்தி நிலையம்( ஐஏடிஏ : VO95) ஒரு தனியார் வானூர்தி தளம் ஆகும் இது இந்தியாவின், தமிழ்நாட்டில் கிருட்டிணகிரி மாவட்டம் ஓசூரிலிருந்து 10 கிலோமீட்டர்கள் தென்மேற்கில் பேளகொண்டபள்ளி என்னும் இடத்தில் அமைந்துள்ளது\nஇந்த வானூர்தி தளம் தனுஜா வான்வெளி மற்றும் வானூர்தி லிமிடெட் (தால்) (ஆங்கிலத்தில் -Taneja aerospace and aviation Limited (TAAL)) என்ற நிறுவனத்துக்குச் சொந்தமானது. இது வானூர்திகளை உற்பத்தி மற்றும் பராமரிப்பு பணிகள் செய்யும் தனியார் துறை நிறுவனம் ஆகும். இந்நிறுவனம் 1994 ஆம் ஆண்டு நிறுவப்பட்டது. இந்த வானூர்தி நிலையம் சிவில் விமான போக்குவரத்து இயக்குநரகத்திடம் தனியார் பயன்படுத்தும் வகையின் கீழ் அனுமதியையும், ஒப்புதலையும் பெற்றதாகும். \n\nSection::::கட்டுமானம்.\nஓசூர் வானூர்தி நிலையத்தின் ஓடுபாதை 7012 அடி நீளம் மற்றும் 09/27, 150 அடி அகலமும் கொண்டது. ஏர்பஸ் ஏ 320 மற்றும் 737 போயிங் வானூர்திகள் இரவு நேரத்திலும் இறங்கும் வசதிகள் கொண்டது. ஏர்பஸ் 330 மற்றும் போயிங் 777 போன்ற பெரிய வானூர்திகளுக்கும் இடமளிக்கும் விதத்தில் உள்ளது.\n\nSection::::வானூர்திகளுக்கான இடங்கள்.\nஓசூர் வானூர்தி நிலையத்திற்கு வர்த்தக விமான சேவைக்கான உரிமம் தரப்படவில்லை. எனினும் பல இந்திய விமான நிறுவனங்கள் குறிப்பாக ஸ்பைஸ் ஜெட் , கோஏர் நிறுவனம், ஜெட் ஏர்வேஸ் போன்ற நிறுவனங்கள் தமது வானூர்திகளை இங்குத் தரை இறக்கி, இங்குள்ள வசதிகளைக் கொண்டு வானூர்தி 1200 மணி நேர ஆய்வுகள் மற்றும் வானூர்திகளுக்கு வண்ணம் தீட்டும் பணிகள் போன்றவை செய்யப்படுகின்றன.\n\nவிமானங்களைத் தரை இறக்கி நிறுத்திவைக்க ஓசூர் வானூர்தி நிலையத்தை வானூர்தி நிறுவனங்கள் பயன்படுத்திக் கொள்கின்றன.\n\nSection::::நிறுத்துமிடம்.\nஇங்கு மூன்று நிறுத்துமிடங்கள் உள்ளன. ஏர்வொர்க்ஸ் ஹேங்கர் 1 இல்321 ஒரு ஏர்பஸ் அல்லது ஒரு போயிங் 737-800 அல்லது இரண்டு ஏடிஆர்-72 ஆகியவற்றைக் கையாளும் திறன் உள்ளது. மேலும் ஹேங்கர்2 இல் ஒரே நேரத்தில் மூன்று போயிங் 737 ஐ நிறுத்தி வைக்க முடியும்.\n\n\n"}
{"id": "241838", "url": "https://ta.wikipedia.org/wiki?curid=241838", "title": "அமிர்தம் சூர்யா", "text": "அமிர்தம் சூர்யா\n\nஅமிர்தம் சூர்யா தமிழின் நவீன இலக்கிய வெளியில் நவீன கவிஞராக, சிறுகதை எழுத்தாளராக, பத்திரிக்கையாளராக, விமர்சகராகத் தொடர்ந்து 25 வருடங்களாய் இயங்கி வருபவர். கடந்த ஆறு ஆண்டுகளாக கல்கி வார இதழில் தலைமை துணையாசிரியராக பணியாற்றுகிறார். \n\nSection::::பெயர்க்காரணம்.\nஇவரின் இயற் பெயர் இரா.ந.கதிரவன். தன்னுடைய இயற்பெயரை இவர் சூர்யா என மாற்றிக் கொண்டார். இவர் அமிர்தம் என்ற சிற்றிதழை 1985 களில் ஆசிரியர் பொறுப்பேற்று நடத்தியதால் “அமிர்தம் சூர்யா” வாகப் பெயர் மாற்றம் கொண்டார். அமிர்தம்மாள் என்பது இவரின் பாட்டி பெயர்.\n\nஎழுத்தாளர் ஜெயமோகன், எழுத்தாளர் இந்திரா பார்த்தசாரதி, விமர்சகர் வெங்கட் சாமிநாதன் ஆகியோரால் ஆகச் சிறந்த கவிஞராக பாராட்டப்பட்டவர் ஆவார். \n\nSection::::குடும்பம்.\nகாஞ்சிபுரம் வேராக இருந்தாலும் சென்னையில் பிறந்து வளர்ந்தவர். 16-12-1966 ல் பிறந்தவரான அமிர்தம் சூர்யாவின் மனைவி பெயர் லதா. இவருக்கு எல். கே. காவ்ய ப்ரிய தர்ஸன், எல். கே. ஆகாஷ் அக்னி மித்ரன் என்ற இரண்டு மகன்கள்.\n\n\nமுன்னுரை- விமர்சகர்.வெங்கட்சாமிநாதன்.\n\n\n\n\n\n\nSection::::இலக்கியப் பணி.\nதமிழகம் முழுதும் கல்லூரிகளுக்கு சென்று தமிழ் வளர்ச்சி மற்றும் இலக்கிய மன்றச் சொற்பொழிவு, இலக்கிய நூல் விமர்சன உரையாற்றி மாணவர்களிடையே பரவலாக அறியப்பட்டவர்.\n\nSection::::வெளி இணைப்புகள்.\nஅமிர்தம் சூர்யாவின் வலைப்பூ\n\n"}
{"id": "241841", "url": "https://ta.wikipedia.org/wiki?curid=241841", "title": "சாம்பியா அரசுத் தலைவர்களின் பட்டியல்", "text": "சாம்பியா அரசுத் தலைவர்களின் பட்டியல்\n\nசாம்பியாவின் குடியரசுத் தலைவர் (\"President of Zambia\") சாம்பியாவின் நாட்டுத் தலைவரும் அரசுத் தலைவரும் ஆவார். 1964இல் சாம்பியா விடுதலை பெற்ற பிறகு கென்னத் கவுண்டா முதன்முதலில் இப்பதவியில் பொறுப்பாற்றியவராவார். 1991ஆம் ஆண்டில் கவுண்டா பதவி விலகியதை அடுத்து ஐந்து நபர்கள் இப்பதவியில் இருந்துள்ளனர்: பிரெடிரிக் சிலுபா, லெவி முவனவாசா, ரூப்பையா பண்டா, மைக்கேல் சாட்டா, மற்றும் தற்போதைய தலைவரான எட்கார் லுங்கு. தவிரவும், குடியரசுத் தலைவர் மைக்கேல் சாட்டா இறந்த பிறகு தற்காலிகமாக கய் இசுக்காட்டு பதவி வகித்துள்ளார். \n\nஆகத்து 31, 1991 முதல் குடியரசுத் தலைவர் அரசுத் தலைவராகவும் விளங்குகின்றார்; கவுண்டா ஆட்சியின் கடைசி மாதங்களில் சாம்பியப் பிரதமர் பதவி கலைக்கப்பட்டது. \nசாம்பியா குடியரசுத் தலைவர் 5 ஆண்டுகளுக்கு ஒருமுறை தேர்ந்தெடுக்கப்படுகின்றார்.\n<br>\nSection::::சாம்பியாவின் குடியரசுத் தலைவர்கள் (1964–நடப்பு).\n<br>\n எதிர்ப்பின்றித் தேர்வு\n"}
{"id": "241847", "url": "https://ta.wikipedia.org/wiki?curid=241847", "title": "ஈஸ்வரன், இந்து சமயம்", "text": "ஈஸ்வரன், இந்து சமயம்\n\nஈஸ்வரன் (Ishvara) (சமசுகிருதம் \"\"), என்ற வட மொழி சொல்லிற்கு அனைத்து உலகங்களுக்கும், உயிரினங்களுக்கும் தலைவர் அல்லது அனைத்துப் படைப்புகளுக்கும் காரண – காரியமாகத் திகழ்பவர் எனப் பொருள்.\n\nஆறு இந்திய தத்துவங்களில் நியாயா, வைசேடிகம், சாங்கியம், யோகா மற்றும் மீமாம்சை தத்துவங்கள் மற்றும் பௌத்தம், சமண சமயங்கள் ஈஸ்வரனின் இருப்பை ஏற்பதில்லை. ஆனால் பிற்கால சாங்கியம் மற்றும் மீமாம்சம், யோகா, வேதாந்த தத்துவங்கள் ஈஸ்வரன் என்ற இறைக் கொள்கையை ஏற்கிறது.\n\nSection::::வேதாந்தம்.\nஅனைத்து உலகிற்கும், உயிரினங்களுக்கும் ஆதி காரணமான ஈஸ்வரனை பிரம்மம் என உபநிடதங்கள் அழைக்கின்றன். அனைத்து உலகங்களும், உயிரினங்களும் பிரம்மத்திலிருந்து தோன்றி, பிரம்மத்தினால் காக்கப்பட்டு, இறுதியில் பிரம்மத்தினிடமே ஒடுங்குகிறது. பிரம்மமாகிய பரமாத்மா எங்கும் இருப்பவர், உண்மை, அறிவு, அனந்தமயமானவர் (சச்சிதானந்தம்), என்றும் மாறாத தன்மையாளர்; அனைத்து ஆற்றல்களையும் கொண்டவர்; உயர்ந்தவற்றிலெல்லாம் உயர்ந்தவர்; சிறியவற்றிலெல்லாம் சிறியவர்; எல்லோருள்ளும் உறைபவர். பிரம்மத்திற்கு எவ்வித எல்லையோ, தேவைகளோ இல்லை. படைக்கப்பட்ட எல்லாவற்றிக்கும் அவரே ஆதி மூலமாகவும், ஈஸ்வரனாகவும் (இறைவனாகவும்) உள்ளார். அனைத்து உயர்ந்த குணங்களின் முழுமையானவர். பிரம்மத்தை, குரு மற்றும் சாத்திரங்களின் துணையுடன் மட்டுமே அறிய இயலும். \nஉலகமே ஈஸ்வரனால் நிறைந்துள்ளது (ஈசா வாஸ்யம் இதம் சர்வம்) என ஈசா வாஸ்ய உபநிடதம் ஈஸ்வரனின் பெருமையை விளக்குகிறது. \nSection::::அத்வைத வேதாந்தாம்.\nஅத்வைத வேதாந்த கருத்தின்படி, உருவமற்ற, செயலற்ற, குணமற்ற பிரம்மத்தின் ஒரு கூறு மாயையின் சேர்க்கையால், உருவத்துடன் கூடிய ஈஸ்வரன் என்ற தத்துவம் தோன்றுகிறது. அந்த ஈஸ்வரனே அனைதுலகமாகவும், அனைத்து உயிரினங்களாகவும் காட்சியளிக்கிறார். உணர்வு (Intellectual) அடிப்படையில், ஈஸ்வரனும் ஜீவாத்மாவும் ஒன்றே, இரண்டல்ல என்று அத்வைதம் வலியுறுத்துகிறது. இதையே தத்துவமசி மற்றும் அஹம் பிரம்மாஸ்மி போன்ற உபநிடத மகாவாக்கியங்கள் மூலம் உணர்த்தப்படுகிறது. . குருவின் துணையுடன் வேதாந்த சாத்திரங்களை கற்று, ஆத்ம ஞானத்தினால் ஈஸ்வர தத்துவத்தை அறியப்பட வேண்டியது அன்றி; அடையப்படுவது அல்ல என அத்வைதம் வலியுறுத்துகிறது.\n\nSection::::விசிஷ்டாத்துவைத வேதாந்தம்.\nவிசிஷ்டாத்துவைத வேதாந்த தத்துவத்தின்படி, ஈஸ்வரனாகிய விஷ்ணுவே முழுமுதற் கடவுள் என்றும், அந்த விஷ்ணுவே அனைத்துலகங்களையும், உயிரினங்களையும் படைத்தவர். உருவத்துடன் அனைத்து கல்யாணகுணங்கள் கூடிய விஷ்ணுவை, நாராயணன், பரப்பிரம்மம் என்றும் அழைப்பர். அவரே அனைத்து தெய்வங்களுக்கும் தலைவர்.\n\nஜீவாத்மாவும் விஷ்ணுவும் இரண்டாக இருப்பினும், ஜீவாத்மா பக்தி யோகத்தின் மூலம் பரப்பிரம்மனுடன் ஐக்கியம் அடையலாம்.\n\nSection::::துவைத வேதாந்தம்.\nமத்வரின் துவைத வேதாந்தத்தின்படி ஈஸ்வரன் மற்றும் பிரம்மம் என்ற தனித்தனி கருத்து ஏற்றுக் கொள்வதில்லை. விஷ்ணுவே முழுமுதற் கடவுள் என வலியுறுத்துகிறது. ஜீவாத்மா மற்றும் விஷ்ணு தனித்தனியானவர்கள். ஜீவாத்மா ஒரு போதும் பரம்பொருளுடன் ஐக்கியமாவதில்லை.\n\nSection::::சைவ சித்தாந்தம்.\nசைவ சித்தாந்தம் பதி - பசு - பாசம் என்ற அடிப்படையில், சிவ பெருமானையே அனைத்து தெய்வங்களுக்குள் முழுமுதல் கடவுளாக ஏற்றுள்ளது.\n\nSection::::வழிபாடு.\nவைணவர்கள், விஷ்ணு, இராமன், கிருஷ்ணனையும், சைவர்கள் சிவ பெருமானையும், சாக்தர்கள் சக்தியையும், கௌமாரப் பிரிவினர் முருகனையும், கணாபத்தியம் பிரிவினர், விநாயகரையும், சௌரப் பிரிவினர் சூரியனையும் ஈஸ்வரன் எனும் முழு முதற் கடவுளாக வழிபடுகின்றனர்.\n\nஸ்மார்த்தப் பிரிவினர், சிவன், சக்தி, திருமால், விநாயகர், சூரியன் மற்றும் முருகன் ஆகிய ஈஸ்வரன்களை வணங்குகின்றனர்.\n\n"}
{"id": "241857", "url": "https://ta.wikipedia.org/wiki?curid=241857", "title": "எம். ஜி. சக்கரபாணி", "text": "எம். ஜி. சக்கரபாணி\n\nஎம். ஜி. சக்கரபாணி என்றறியப்படும் மருதூர் கோபாலமேனன் சக்கரபாணி (13 சனவரி 1911 – 17 ஆகஸ்ட் 1986) தமிழ்த் திரைப்பட நடிகராவார். இவர் எம். ஜி. ஆரின் மூத்த சகோதரர் என்பதால், ஏட்டன் (மூத்த சகோதரன்) எனும் பெயராலும் குறிப்பிடப்பட்டார்.\n\n\n"}
{"id": "241861", "url": "https://ta.wikipedia.org/wiki?curid=241861", "title": "சிண்டரெல்லா (திரைப்படம்)", "text": "சிண்டரெல்லா (திரைப்படம்)\n\nசிண்ட்ரெல்லா () இது 2015ஆம் ஆண்டில் திரைக்கு வந்த அமெரிக்க நாட்டு கற்பனைக் காதல் திரைப்படம் ஆகும். இந்த திரைப்படத்தை கென்னத் பிரனாக் என்பவர் இயக்கியுள்ளார். இந்த திரைப்படத்தில் லில்லி ஜேம்ஸ், கேட் பிளான்சேட், ரிச்சர்ட் மாட்டேன், ஸ்டெல்லான் ஸ்கார்ஸ்கர்ட், ஹோலிடே கிரைஞர், டெரெக் ஜேகோப், ஹெலினா போன்ஹம் கார்டர் உள்ளிட்ட பலர் நடித்துள்ளார்கள்.\n\n\nSection::::கதை மூலம்.\nஇது 1950ஆம் ஆண்டில் வெளியான சிண்ட்ரெல்லா என்ற அனிமேஷன் கார்ட்டூன் தொடர் ஆகும்.\n\nSection::::இசை.\nஇந்த திரைப்படத்திற்கு பேட்ரிக் டோயில் என்பவர் இசை அமைத்துள்ளார். இவர் இதற்கு முன்னர் தோர் போன்ற பல திரைப்படத்திற்கு இசை அமைத்துள்ளார் என்பது குறிப்பிடத்தக்கது.\n\n"}
{"id": "241864", "url": "https://ta.wikipedia.org/wiki?curid=241864", "title": "ரன் ஆல் நைட்", "text": "ரன் ஆல் நைட்\n\nரன் ஆல் நைட் () இது 2015ஆம் ஆண்டில் திரைக்கு வந்த அமெரிக்க நாட்டு அதிரடி திரைப்படம் ஆகும். இந்த திரைப்படத்தை ஜாமே காலெட்-செர்ரா என்பவர் இயக்கியுள்ளார். லியம் நீசோன், ஜோயல் கின்னமன், எட் ஹாரிஸ், பாய்ட் ஹோல்புரோக் உள்ளிட்ட பலர் நடித்துள்ளார்கள். இந்த திரைப்படம் ஏப்ரல் 17ஆம் திகதி வெளியானது.\n\n\nSection::::தயாரிப்பு.\nஇந்த திரைப்படத்தின் படபிடிப்பு டிசம்பர் 4, 2014ஆம் ஆண்டு ஆரம்பிக்கப்பட்டது.\n\nSection::::இசை.\nஇந்த திரைப்படத்திற்கு ஜுன்கி எக்ஸ்எல் என்பவர் இசை அமைத்துள்ளார். இவர் இதற்கு முன்னர் டைவர்ஜென்ட், , சூப்பர் மேன், த டார்க் நைட் ரைசஸ் போன்ற பல திரைப்படத்திற்கு இசை அமைத்துள்ளார் என்பது குறிப்பிடத்தக்கது.\n"}
{"id": "241867", "url": "https://ta.wikipedia.org/wiki?curid=241867", "title": "டைவர்ஜென்ட் 2", "text": "டைவர்ஜென்ட் 2\n\nடைவர்ஜென்ட் 2 () இது 2015ஆம் ஆண்டில் திரைக்கு வந்த அமெரிக்க நாட்டு அறிவியல் அதிரடித் திரைப்படம் ஆகும். இந்த திரைப்படம் வெரோனிகா ரோத் எழுதிய டிவேர்கேன்ட் என்ற நாவலை அடிப்படையாக வைத்து ரோபர்ட் Schwentke என்பவர் இயக்கியுள்ளார். இந்த திரைப்படத்தில் சைலீன் வூட்லி, தியோ ஜேம்ஸ், ஆக்டேவியா ஸ்பென்சர், ஜெய் கோர்ட்னி, ரே ஸ்டீவன்சன், ஸோ கிரேவிட்ஸ், மைல்ஸ் டெல்லர், ஏன்சல் எல்கோர்ட், மேகி க்யூ, மெகி பிஃபர், ரோசா சலாஜர், டேனியல் டே கிம், நவோமி வாட்ஸ், கேட் வின்ஸ்லெட் உள்ளிட்ட பலர் நடித்துள்ளார்கள்.\n\nஇது 2014ஆம் ஆண்டு வெளியான டைவர்ஜென்ட் என்ற திரைப்படத்தின் 2ஆம் பாகும். இந்த திரைப்படம் மார்ச் 20ஆம் திகதி வெளியானது.\n\n\n"}
{"id": "241870", "url": "https://ta.wikipedia.org/wiki?curid=241870", "title": "ஷமிதாப்", "text": "ஷமிதாப்\n\nஷமிதாப் என்னும் இந்தித் திரைப்படத்தை ஆர். பால்கி இயக்கினார். இதற்கு கதை எழுதியவரும் இவரே இந்த படத்தில் அமிதாப் பச்சன், தனுஷ், அக்‌ஷரா ஹாசன் ஆகியோர் நடித்துள்ளார். பாடல்களுக்கு இளையராஜா இசையமைத்துள்ளார். இவரே பின்னணி இசையையும் அமைத்துள்ளார். ஒளிப்பதிவு செயல்பாடுகளை பி. சி. ஸ்ரீராம் மேற்கொண்டார்.\n\n\n"}
{"id": "241871", "url": "https://ta.wikipedia.org/wiki?curid=241871", "title": "கென்னத் கவுண்டா", "text": "கென்னத் கவுண்டா\n\nகென்னத் டேவிட் கவுண்டா ( \"Kenneth David Kaunda\", 28 ஏப்ரல் 1924), பரவலாக கேகே, 1964 முதல் 1991 வரை சாம்பியாவின் முதல் குடியரசுத் தலைவராக இருந்தவராவார்.\n\nஇசுக்காட்லாந்துத் திருச்சபையால் புனிதப்பணியில் சார்த்தப்பட்ட சமயப் பரப்பாளருக்கு பிறந்த எட்டு குழந்தைகளில் ஒருவராவார். இவரும் தமது தந்தையின் வழியிலேயே ஆசிரியராக உருவானார்.\n\nபிரித்தானிய குடியேற்றத்திலிருந்து விடுதலை பெற நடைபெற்ற போராட்டத்தில் முன்னணி பங்காற்றினார். ஆபிரிக்க தேசிய காங்கிரசிலிருந்து பிரிந்து சாம்பிய ஆபிரிக்க தேசிய காங்கிரசை நிறுவினார். பின்னாளில் ஐக்கிய தேசிய விடுதலைக் கட்சித் தலைவரானார். விடுதலை பெற்ற சாம்பியாவின் முதல் குடியரசுத் தலைவராக பொறுப்பாற்றினார்.\n\n1968ஆம் ஆண்டிலிருந்து ஐக்கிய தேசிய விடுதலைக் கட்சியைத் தவிர அனைத்து அரசியல் கட்சிகளையும் தடை செய்தார். அதே நேரம் முக்கிய பன்னாட்டு நிறுவனங்களின் பெரும்பான்மை பங்குகளை அரசுடமையாக்கினார். 1973ஆம் ஆண்டில் நேர்ந்த எண்ணெய் நெருக்கடியும் ஏற்றுமதி இறக்கமும் சாம்பியாவின் பொருளாதாரத்தை நெருக்கடியில் ஆழ்த்தியது.\n\nஇதனால் தாமியற்றிய விதிகளை மாற்ற கவுண்டாவிற்கு பன்னாட்டு அழுத்தம் எழுந்தது. 1991இல் பல-கட்சி தேர்தல்கள் நடந்தன; இதில் பல-கட்சி மக்களாட்சிக்கான இயக்கத்தின் தலைவர் பிரெடிரெக் சிலுபா கவுண்டாவை தோற்கடித்தார். 1999இல் இவரது சாம்பியக் குடியுரிமை விலக்கிக் கொள்ளப்பட்டது; ஆனால் அடுத்த ஆண்டே இந்த முடிவு திரும்பப் பெறபட்டது.\n\n"}
{"id": "241883", "url": "https://ta.wikipedia.org/wiki?curid=241883", "title": "கே. மரகதம்", "text": "கே. மரகதம்\n\nகே. மரகதம் ஓர் இந்திய அரசியல்வாதியும், தற்போதைய நாடாளுமன்ற உறுப்பினரும் ஆவார். இவர் 2014ஆம் ஆண்டில் நடந்த நாடாளுமன்றத் தேர்தலில், காஞ்சிபுரம் மக்களவைத் தொகுதியிலிருந்து, இந்திய நாடாளுமன்றத்திற்குத் தேர்ந்தெடுக்கப்பட்டார். இவர் அதிமுக கட்சியைச் சேர்ந்தவர். இவர் 1982ஆம் ஆண்டின் திசம்பர் 27ஆம் நாளில் பிறந்தார். இவர் சென்னையின் மடிப்பாக்கத்தில் பிறந்தார்.\n"}
{"id": "241884", "url": "https://ta.wikipedia.org/wiki?curid=241884", "title": "ஜி. ஹரி", "text": "ஜி. ஹரி\n\nஜி. ஹரி, தமிழக அரசியல்வாதி. இவர் அதிமுக கட்சியைச் சேர்ந்தவர். இவர் 2014ஆம் ஆண்டில் நடைபெற்ற பாராளுமன்றத் தேர்தலின்போது, அரக்கோணம் மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார். இவர் பெற்றோர் கோவிந்தசாமி, சின்னம்மாள் ஆவர். இவர் 1960ஆம் ஆண்டின் ஜூலை இருபத்தைந்தாம் நாளில் பிறந்தார். இவர் திருவள்ளூர் மாவட்டத்தில் உள்ள குப்பம்கண்டிகை என்ற ஊரில் பிறந்தார். சென்னை சட்டக் கல்லூரியில் சட்டம் பயின்றார்.\n"}
{"id": "241886", "url": "https://ta.wikipedia.org/wiki?curid=241886", "title": "கோட் ரெட்", "text": "கோட் ரெட்\n\nகோட் ரெட் இது ஒரு இந்தி மொழி மீயியற்கை கதை களத்தை கொண்ட தொலைகாட்சித் தொடர் ஆகும். இந்த தொடர் 19 சனவரி 2015 முதல் 2 அக்டோபர் 2015 வரை திங்கள் முதல் சனி வரை இரவு 10:30 மணிக்கு கலர்ஸ் தொலைக்காட்சியில் ஒளிபரப்பாகி 241 அத்தியாங்களுடன் நிறைவு பெற்றது. இந்த நிகழ்ச்சியை நடிகை சாக்ஷி தன்வர் என்பவர் தொகுத்து வழங்கினார்.\n\nஇந்த தொடர் நஸ்ட் தமிழ் தொலைக்காட்சியில் சக்கரவியூகம் என்ற பெயரில் மொழிமாற்றம் செய்யப்பட்டு சில மாதங்கள் ஒளிபரப்பானது. \n\n"}
{"id": "241888", "url": "https://ta.wikipedia.org/wiki?curid=241888", "title": "எர்பர்ட் தம்பையா", "text": "எர்பர்ட் தம்பையா\n\nநீதிபதி எர்பர்ட் தர்மராஜா தம்பையா (\"Herbert Dharmarajah Thambiah\", 14 அக்டோபர் 1926 – 4 அக்டோபர் 1992) இலங்கையின் ஒரு முன்னணி நீதிபதியும், வழக்கறிஞரும் ஆவார். இவர் மேன்முறையீட்டு நீதிமன்ற நீதிபதியாகவும், மீயுயர் நீதிமன்ற நீதிபதியாகவும், இலங்கைத் தலைமை நீதிபதியாகவும் பணியாற்றினார்.\n\nSection::::வாழ்க்கைச் சுருக்கம்.\nதம்பையா 1926 அக்டோபர் 1926 இல் இலங்கையின் வடக்கே யாழ்ப்பாணத்தைச் சேர்ந்த வழக்கறிஞர் சி. ஆர். தம்பையா என்பவருக்குப் பிறந்தார். யாழ்ப்பாணம் மத்திய கல்லூரி, கல்கிசை சென் தோமசு கல்லூரியிலும் கல்வி பயின்றார். பள்ளிப் படிப்பின் பின்னர், இலங்கைப் பல்கலைக்கழகம் சென்று பொருளியலில் சிறப்புப் பட்டம் பெற்றார். சிறிது காலம் யாழ்ப்பாணம் ஹாட்லிக் கல்லூரியில் ஆசிரியராகப் பணியாற்றிய பின்னர் இலங்கை சட்டக் கல்லூரியில் சேர்ந்து 1954 ஆம் ஆண்டில் வழக்கறிஞராக வெளியேறினார்.\n\nதம்பையா ரஞ்சி அப்பாத்துரை என்பவரைத் திருமணம் புரிந்தார். இவர்களுக்கு சாவித்திரி என்ற ஒரு மகள் உள்ளார்.\n\nSection::::பணி.\nசட்டக் கல்லூரியில் இருந்து வெளியேறிய தம்பையா சில காலம் வழக்கறிஞராகப் பணியாற்றிய பின்னர் நீதித் துறையில் இணைந்தார். 1978 ஆம் ஆண்டில் மேன்முறையீட்டு நீதிமன்ற நீதிபதியாகவும், பின்னர் 1984 இல் மீயுயர் நீதிமன்ற நீதிபதியாகவும் பதவி உயர்வு பெற்றார். 1991 ஆம் ஆண்டில் அன்றைய அரசுத்தலைவர் ஆர். பிரேமதாசா இவரை தலைமை நீதிபதியாக நியமித்தார்.\n\nதம்பையா 1992 அக்டோபர் 4 அன்று தனது 65வது அகவையில் காலமானார்.\n"}
{"id": "241891", "url": "https://ta.wikipedia.org/wiki?curid=241891", "title": "சுப்பையா சர்வானந்தா", "text": "சுப்பையா சர்வானந்தா\n\nதேசமானிய சுப்பையா சர்வானந்தா (\"Suppiah Sharvananda\", 22 பெப்ரவரி 1923 - 10 சனவரி 2007) இலங்கைத் தமிழ் நீதிபதியும், வழக்கறிஞரும் ஆவார். இவர் இலங்கையின் தலைமை நீதிபதியாகவும், மேல் மாகாணத்தின் 1வது ஆளுநராகவும் பணியாற்றினார்.\n\nSection::::ஆரம்ப வாழ்க்கை.\nசர்வானந்தா யாழ்ப்பாண மாவட்டம், ஊர்காவற்துறையில் 1923 பெப்ரவரி 22 இல் பிறந்தார். ஆரம்பக் கல்வியை ஊர்காவற்துறை புனித அந்தோனியார் ஆங்கிலப் பாடசாலையிலும், பின்னர் யாழ்ப்பாணம் இந்துக் கல்லூரியிலும் கற்றார். பள்ளிப் படிப்பின் பின்னர் இலங்கை சட்டக் கல்லூரியில் இணைந்து 1946 ஆம் ஆண்டில் வழக்கறிஞரானார். சட்டக் கல்லூரியில் படிக்கும் போது, இலண்டன் பல்கலைக்கழகத்தில் இளங்கலைப் பட்டம் பெற்றார்.\n\nSection::::சட்டத் தொழில்.\nசர்வானந்தா பிரபலமான வழக்கறிஞர்களான எச். டபிள்யூ. தம்பையா, சா.ஜே.வே. செல்வநாயகம், எச். வி. பெரேரா ஆகியோரின் கீழ் பணியாற்றினார். 1974 ஆம் ஆண்டில் இலங்கை மீயுயர் நீதிமன்ற நீதிபதியாக நியமிக்கப்பட்டார். 1984 ஆம் ஆண்டில் அன்றைய அரசுத்தலைவர் ஜே. ஆர். ஜெயவர்தனா இவரை தலைமை நீதிபதியாக நியமித்தார். தமிழர் ஒருவர் தலைமை நீதிபதியாக நியமிக்கப்பட்டது இதுவே முதல் தடவை ஆகும். மீயுயர் நீதிமன்றப் பணியில் அரசமைப்புச் சட்டத்தின் 13வது திருத்தம் உட்படப் பல புகழ்பெற்ற வழக்குகளில் இவர் நீதிபதியாக இருந்து செயலாற்றினார். 1988 இல் மீயுயர் நீதிமன்றத்தில் இருந்து இளைப்பாறினார்.\n\nSection::::இறுதிக் காலம்.\nநீதிமன்றப் பதவியில் இருந்து இளைப்பாறிய பின்னர், 1988 ஆம் ஆண்டில் அரசுத்தலைவர் ஜே. ஆர். ஜெயவர்தனா இவரை மேல் மாகாணத்தின் முதலாவது ஆளுநராக நியமித்தார். 1994 ஆம் ஆண்டு வரை இப்பதவியில் அவர் இருந்தார். 2001 இல் அரசுத்தலைவர் சந்திரிக்கா பண்டாரநாயக்கா 1981 முதல் 1984 வரை நிகழ்ந்த இனக்கலவரம் பற்றிய அரசுத்தலைவரின் உண்மை ஆராயும் ஆணையத்தின் தலைவராக இவரை நியமித்தார்.\n\nபுலம் பெயர்ந்து ஆஸ்திரேலியாவின் சிட்னி நகரில் வசித்து வந்த சர்வானந்தா 2007 சனவரி 10 அன்று சிட்னியில் காலமானார்.\n"}
{"id": "241893", "url": "https://ta.wikipedia.org/wiki?curid=241893", "title": "பினாங்கு மலை", "text": "பினாங்கு மலை\n\nபினாங்கு மலை (மலாய் மொழி: \"Bukit Bendera\"; ஆங்கிலம்: \"Penang Hill\") என்பது மலேசியாவில் ஒரு மலை வாழிடமாகும். பினாங்குத் தீவில், இந்த மலை வாழிடம் அமைந்து உள்ளது. பினாங்கு மாநிலத்தின் ஜார்ஜ் டவுன், பினாங்கு தலைநகர் மையத்தில் இருந்து 6 கி.மீ. தொலைவில் உள்ளது. பினாங்கு மலையை, மலேசியத் தமிழர்கள் கொடி மலை (\"Flagstaff Hill\") என்று அழைக்கிறார்கள்.\n\nமலாய் மொழியில் \"புக்கிட் பெண்டேரா\" என்று அழைக்கப் படுகிறது. \"புக்கிட்\" என்றால் மேடு அல்லது மலை. \"பெண்டேரா\" என்றால் கொடி. மலேசியாவின் முதல் மலைவாழிடம் என்று அழைக்கப்படும் பினாங்கு மலையை, பிரான்சிஸ் லைட் கண்டுபிடித்தார். செம்புற்றுப் பழத் தோட்டங்களை உருவாக்குவதற்காக, பினாங்கு மலையின் உச்சிக்குச் சென்ற போது, இந்த மலைவாழிடம் கண்டுபிடிக்கப்பட்டது. \n\nSection::::வரலாறு.\n18-ஆம் நூற்றாண்டில், பினாங்குத் தீவு, கெடா மாநிலத்துடன் இணைந்து இருந்தது. 1765-ஆம் ஆண்டு, பிரித்தானியக் கிழக்கிந்தியக் கம்பனியில், ஓர் அதிகாரியாகப் பணிபுரிந்த கேப்டன் பிரான்சிஸ் லைட் என்பவர், பினாங்கில் காலடி வைத்தார். அந்தக் கட்டத்தில் வாசனைத் திரவியங்களுக்கும், அபின் போதைப் பொருட்களுக்கும் பினாங்குத் தீவு பெயர் பெற்று இருந்தது.\n\nகாலப் போக்கில், பிரான்சிஸ் லைட், கெடா சுல்தானின் நன்மரியாதையைப் பெற்றார். அதனால் அவருக்கு 1786 ஆகஸ்ட் 11-இல் பினாங்குத் தீவு அன்பளிப்பாக வழங்கப்பட்டது. பின்னர் பிரான்சிஸ் லைட், பிரித்தானிய இந்தியா அரசுக்கு பினாங்குத் தீவை வழங்கினார். பினாங்குத் தீவிற்கு ஐக்கிய இராச்சியத்தின் நான்காம் ஜார்ஜ் நினைவாக \"வேல்ஸ் இளவரசர் தீவு\" எனப் பெயரிட்டப் பட்டது. \n\nSection::::பிரான்சிஸ் லைட்.\nஅந்தக் கட்டத்தில், சியாம் அரசு, பினாங்கின் மீது படையெடுக்கத் தயாராக இருந்தது. சியாமிய இராணுவ ஆக்கிரமிப்பில் இருந்து கெடாவைப் பாதுகாப்பதாக, பிரான்சிஸ் லைட் வாக்குறுதி அளித்தார். அந்த வகையில், பினாங்குத் தீவின் நிறுவனர் பிரான்சிஸ் லைட் என இன்றும் நினைவுகூறப் படுகிறது. இருப்பினும், கெடாவின் மீது சியாமிய இராணுவம் படையெடுத்த போது, பிரான்சிஸ் லைட் பாதுகாப்பு வழங்கவில்லை.\n\nஅதனால், கெடா சுல்தான், பிரான்சிஸ் லைட்டின் மீது படையெடுத்தார். அந்தப் படையெடுப்பில் கெடா சுல்தான் தோல்வி அடைந்தார். இருப்பினும், இரு தரப்புக்கும் இடையே ஓர் ஒப்பந்தம் செய்து கொள்ளப்பட்டது. வருடா வருடம் கெடா சுல்தானுக்கு 6000 ஸ்பானிய டாலர்களைத் திறையாக வழங்குவதற்கு பிரான்சிஸ் லைட் ஒப்புக் கொண்டார். அந்த ஒப்பந்தம் இன்றுவரை நடைமுறையில் உள்ளது. பினாங்கு அரசாங்கம், கெடா அரசாங்கத்திற்கு, 18,000 ரிங்கிட்டை திறைவரியாகச் செலுத்தி வருகிறது. \n\nSection::::கோர்ன்வாலிஸ் கோட்டை.\nகெடா சுல்தானிடம் இருந்து பினாங்குத் தீவு கிடைக்கப் பெற்றதும், அந்தத் தீவின் தற்காப்பிற்காக ஒரு கோட்டையைக் கட்டினார்கள். அதன் பெயர் கோர்ன்வாலிஸ் கோட்டை. அந்தக் கோட்டை இன்றும் பினாங்கில் கம்பீரமாகக் காட்சி அளிக்கின்றது. \n\nஅதன் பின்னர், பிரான்சிஸ் லைட்டின் நிர்வாகக் காலத்தில், செம்புற்றுப் பழத் தோட்டங்களை உருவாக்குவதற்காக, பினாங்கு மலையின் உச்சிக்குச் சென்றார்கள். அப்போது, இந்த மலைவாழிடம் இருப்பது கண்டுபிடிக்கப்பட்டது. பின்னர், பினாங்கு மலையில் படிப்படியாக சில வளர்ச்சித் திட்டங்கள் அமல்படுத்தப்பட்டன.\n\nSection::::புவியியல்.\nSection::::இடவிளக்கம்.\nபினாங்கு கொடி மலை கருங்கல் சார்ந்த ஓர் நிலப்பகுதியாகும். இந்த மலை வடக்குப் பகுதியில் உயரமாகச் செல்கிறது. \"வெஸ்டர்ன் ஹில்\" என்று அழைக்கப்படும் மேற்கு மலைப் பகுதியில், கடல் மட்டத்தில் இருந்து 833 மீட்டர் (2,723 அடி) வரை உயரமாக இருக்கிறது. மேற்கு மலைப் பகுதியில் சில உச்சி மலைகளும் உள்ளன. \n\nஅந்தப் பகுதியில் உள்ள \"அட்மிரல் மலை\" (மலாய் மொழி: \"Bukit Laksamana\"; ஆங்கிலம்: \"Admiral Hill\"), புலி மலை, கொடிக் கம்ப மலை, அரசாங்க மலை போன்றவற்றைக் குறிப்பிட்டுச் சொல்லலாம். கொடிக் கம்ப மலை \"(Flagstaff Hill)\" 735 மீட்டர் உயரம் கொண்டது. இந்த மலையில் இருந்து, சிறு ஆறுகளும் அருவிகளும் ஊற்றெடுக்கின்றன. அவற்றுள் சுங்கை பினாங் என்று அழைக்கப்படும் பினாங்கு ஆறுதான் பெரியது.\n\nSection::::நிலப் பயன்பாடு.\nபினாங்கு கொடி மலையில் குளிர்ச்சியான தட்பவெப்ப நிலை நிலவுவதால், அது ஒரு விடுமுறை ஓய்வுத் தளமாகப் பிரசித்தி பெற்று விளங்குகிறது. கொடி மலைக்கு அருகிலும், அதன் சுற்றுப் பகுதிகளிலும் நூற்றாண்டு கால வளமனைகள் இன்னும் உள்ளன. அந்த மலையின் வடக்கு பகுதியில் மட்டும் மேம்பாடுகள் தெரிகின்றன. \n\nஅரசாங்க மலை, புக்கிட் தீமா போன்ற மலைப்பகுதிகள் நீர்ப் பிடிப்பு வளாகங்களாகும். அதனால், இந்த இடங்களில் மேம்பாட்டுத் திட்டங்கள் எதுவும் அனுமதிக்கப் படுவது இல்லை.\n\nSection::::கொடிமலை இரயில் சேவை.\nஆயர் ஈத்தாம் மலையடிவாரத்தில் இருந்து, 2007 மீட்டர் உயரத்தில் உள்ள கொடிமலை உச்சிக்கு கயிற்றிழுவை இருப்புப் பாதை அமைக்கப்பட்டு உள்ளது. கொடி மலையின் உச்சிக்குச் செல்ல, இரயில் சேவையைப் பயன்படுத்துவதே வசதியாகும். கொடிமலைக்கு இரயில் சேவை தொடங்கப் பட்டதில் ஒரு வரலாற்றுப் பின்னணியே இருக்கிறது.\n\n1788-ஆம் ஆண்டில் கொடிமலைக்குச் செல்ல, குதிரைகளைப் பயன்படுத்தும் திட்டம் உருவானது. பிரான்சிஸ் லைட் தான் அந்தத் திட்டத்தை அறிமுகம் செய்தார். 19-ஆம் நூற்றாண்டின் தொடக்கக் காலத்தில், பிரித்தானிய குடியேற்றவாதிகள் தங்களின் தனிப்பட்ட வசதிகளுக்காக வளமனைகளைக் கட்டினார்கள். வசதி படைத்த சீனர்களும், பிரித்தானியர்களுக்குச் சளைத்தவர்கள் அல்ல என மாளிகைகளைக் கட்டிக் கொண்டனர்.\n\nSection::::கயிற்றிழுவை இருப்புப் பாதை.\nஇருப்புப் பாதை அமைக்கப்படுவதற்கு முன்னர், மலை உச்சிக்குச் செல்ல விரும்புபவர்கள் நாற்காலிகளில் அமர்த்தப் பட்டு தூக்கிச் செல்லப் பட்டனர். ஒரு நாற்காலிக்கு ஒரு பயணி என ஆறு பேர் தூக்கிச் சென்றனர். நாற்காலி தூக்கிகள் ஒவ்வொருவருக்கும் 46 காசுகள் ஊதியம் கொடுக்கப்பட்டது.\n\nஇந்தக் கட்டத்தில், கயிற்றிழுவை இருப்புப் பாதை அமைக்கும் திட்டம் 1897-இல் உருவானது. ஆனால், 1906-ஆம் ஆண்டில்தான் செயல்முறைக்கு வந்தது. அந்த ஆண்டுதான், கொடிமலை இரயில் சேவை நிர்மாணிப்புப் பணிகளும் தொடங்கின. 17 ஆண்டுகள் தொடர்ந்து நடைபெற்ற அந்தப் பணிகள், 1923-ஆம் ஆண்டு முடிவுற்றது. 1923 அக்டோபர் 21-இல், கொடிமலை இரயில் சேவை பொதுமக்களுக்கு திறந்துவிடப் பட்டது. \n\nஅந்தக் காலத்திலேயே, நிர்மாணிப்புப் பணிகளுக்கு 1,573,000 \"மலாயா ஸ்டிரேயிட்ஸ் டாலர்கள்\" செலவாயின. அந்த இரயில் பாதை ஒரு மைல் 435 கெஜம் நீளம் கொண்டது. அரை மணி நேர இரயில் பயணம். பயணிகளின் வேண்டுகோளுக்கு இணங்க, இரயில் இடையிடையே நின்று பயணிக்கும் வசதியும் வழங்கப் படுகிறது.\n\nSection::::புதிய இரயில் சேவை முறை.\n2010-ஆம் ஆண்டு, கொடிமலை இரயில் சேவையின் புதிய மேம்பாட்டுப் பணிகள் தொடங்கப்பட்டன. அந்த மேம்பாட்டுப் பணிகள் முடிவுற்றதும், 2011-ஆம் ஆண்டு மே மாதம் முற்றிலும் புதிய முறையிலான இரயில் சேவை முறை அமல்படுத்தப்பட்டது. \n\nமுன்பு காலத்தில், பயணத்தின் முதல் பாதியை ஓர் இரயிலும், மறு பாதியை மற்றோர் இரயிலிலும் மாறி மாறிப் பயணிக்க வேண்டும். இப்போதைய புதிய முறையில், ஒரே இரயிலில் கொடிமலையின் உச்சியை அடையும் வகையில் மேம்பாடு செய்யப்பட்டுள்ளது.\n\n2012-ஆம் ஆண்டு, கொடிமலைக்கு 1.2 மில்லியன் சுற்றுப்பயணிகள் வருகை தந்துள்ளனர். அவர்களில் 281,487 பயணிகள் வெளிநாட்டுச் சுற்றுப்பயணிகளாவர். சிறந்த இரயில் சேவை, தூய்மை, பாதுகாப்பு, உடல் ஊனமுற்றோருக்கான வசதிகள், இரயில் சேவைக்கான கட்டணம், கொடிமலை நிறுவன ஊழியர்களின் நட்புறவு போன்றவை நிறைவளிப்பதாக அமைகின்றன.\n\nகொடிமலையின் மேற்தளத்தில் அமைக்கப்பட்டுள்ள உணவு மையம், மக்கள் நிகழ்ச்சி மேடை, பழமை வாய்ந்த சுப்பிரமணிய ஆலயம், புத்தர் ஆலயம், மூலிகைப் பூங்கா, தங்கும் விடுதிகள் போன்றவை, சுற்றுப் பயணிகளைப் பெரிதும் கவர்ந்து வருகின்றன.\n\n"}
{"id": "241894", "url": "https://ta.wikipedia.org/wiki?curid=241894", "title": "இலங்கையின் மாகாண ஆளுநர்கள்", "text": "இலங்கையின் மாகாண ஆளுநர்கள்\n\nஇலங்கையின் மாகாண ஆளுநர் (\"Provincial Governor of Sri Lanka\") எனப்படுபவர் இலங்கையின் மாகாண அரசின் தலைவரும், மாகாண சபைகளின் கீழுள்ள செயலாட்சி அதிகாரத்தைப் நிறைவேற்றுபவரும் ஆவார். மாகாண ஆளுநரை இலங்கை அரசுத்தலைவர் நியமிப்பார். இவரது பதவிக்காலம் ஐந்து ஆண்டுகளாகும். தற்போது ஒன்பது மாகாண ஆளுநர்கள் உள்ளனர்.\n\n"}
{"id": "241895", "url": "https://ta.wikipedia.org/wiki?curid=241895", "title": "உலகப் புகழ்பெற்ற மூக்கு", "text": "உலகப் புகழ்பெற்ற மூக்கு\n\nஉலகப் புகழ்பெற்ற மூக்கு என்பது வைக்கம் முகம்மது பஷீரால் எழுதப்பட்ட மலையாளச் சிறுகதைகளின் தமிழ் மொழிபெயர்ப்புத் தொகுப்பு ஆகும். காலச்சுவடு பதிப்பக வெளியீடாக 2008ஆம் ஆண்டு முதல் பதிப்பு வெளியிடப்பட்டது.\n\nSection::::மொழிபெயர்ப்பு.\nஇப்புத்தகத்தில் இடம்பெற்றுள்ள சிறுகதைகளை மு. யூசப் மலையாளத்தில் இருந்து தமிழிற்கு மொழிபெயர்த்துள்ளார்.\n\n\nSection::::முன்னுரை மற்றும் பின்னுரை.\nஇச்சிறுகதைகளோடு மொழிபெயர்ப்பாளரின் முன்னுரையோடு மலையாள எழுத்தாளர் எம். டி. வாசுதேவன் நாயர் பஷீரைப் பற்றி எழுதிய <nowiki>எனது அன்பார்ந்த கதைசொல்லி என்ற நினைவுக்குறிப்பும், பஷீர் எனும் தனிமரம்</nowiki> என்ற பின்னுரை எம். என். விஜயனாலும் எழுதப்பட்டுள்ளது.\n\n"}
{"id": "241899", "url": "https://ta.wikipedia.org/wiki?curid=241899", "title": "பிரெடிரிக் சிலுபா", "text": "பிரெடிரிக் சிலுபா\n\nபிரெடிரிக் ஜேகப் டைடஸ் சிலுபா ( \"Frederick Jacob Titus Chiluba\", ஏப்ரல் 30, 1943 – சூன் 18, 2011) சாம்பியாவின் அரசியல்வாதியும் 1991 முதல் 2002 வரை இரண்டாவது சாம்பிய அரசுத்தலைவராக பணியாற்றியவரும் ஆவார். தொழிற்சங்கத் தலைவரான சிலுபா நாட்டில் முதன்முதலாக பல கட்சிகள் பங்கேற்ற 1991ஆம் ஆண்டு அரசுத்தலைவர் தேர்தலில் பல்-கட்சி மக்களாட்சிக்கான இயக்கத்தின் வேட்பாளராகப் போட்டியிட்டார்; இத்தேர்தலில் விடுதலை பெற்ற நாளிலிருந்து தொடர்ந்தும் நீண்டநாட்களும் குடியரசுத் தலைவராக இருந்த கென்னத் கவுண்டாவை தோற்கடித்து ஆட்சியைக் கைப்பற்றினார். ஐந்து ஆண்டுகளுக்குப் பிறகு மீண்டும் 1996ஆம் ஆண்டு தேர்ந்தெடுக்கப்பட்டார். சட்டவமைப்பின்படி மூன்றாம் முறை சிலுபா 2001இல் போட்டியிட முடியாததால், முன்னாள் துணை குடியரசுத் தலைவர் லெவி முவனவாசா பல்-கட்சி மக்களாட்சிக்கான இயக்கத்தின் வேட்பாளராகப் போட்டியிட்டு வென்றார். சிலுபாவின் பதவி விலகலுக்குப் பிறகு அவர் மீது ஊழல் குற்றச்சாட்டு சுமத்தப்பட்டது; நீண்டநாட்கள் நடந்த புலன் விசாரணை மற்றும் நீதிமன்ற விசாரணைக்குப் பிறகு 2009ஆம் ஆண்டில் குற்றமற்றவராக அறிவிக்கப்பட்டார்.\nSection::::இறப்பு.\nசிலுபா சூன் 18, 2011 நள்ளிரவில் காலமானார். அவரது உதவியாளர் எம்மானுவல் முவாம்பா இதனை அறிவித்தார். சூன் 17 அன்று சிலுபா வழமையாக இயங்கியதாகவும் அவரது வழக்கறிஞர்களை சந்தித்ததாகவும் முவாம்பா கூறினார். பின்னதாக வயிற்றுவலியால் அவதியுற்றதாக கூறினார்.\n"}
{"id": "241900", "url": "https://ta.wikipedia.org/wiki?curid=241900", "title": "மு. யூசுப்", "text": "மு. யூசுப்\n\nகுளச்சல் மு. யூசுப் குமரி மாவட்டத்தில் உள்ள குளச்சல் என்னும் ஊரில் பிறந்தவர். மலையாளத்தில்இருந்து தமிழிற்கு பல படைப்புகளை மொழிபெயர்த்திருக்கிறார். தன் ஊரினுடையப் பெயரையும் இணைத்து குளச்சல் மு. யூசுப் என அறியப்படுகிறார்.\n\nSection::::மொழிபெயர்ப்புகள்.\n1. மீஸான் கற்கள் (நாவல்), 2. மஹ்ஷர் பெருவெளி (நாவல்), 3. ஒரு தந்தையின் நினைவுக் குறிப்புகள் (தன்வரலாறு), 4. நான் வாழ்ந்தேன் என்பதற்கான சாட்சி (தன்வரலாறு), 5. நளினி ஜமீலா (தன்வரலாறு), 6. அழியாமுத்திரை (நாவல்), 7. ஒரு அமரகதை (நாவல்), 8. வினயா (தன்வரலாறு), 9. அடூர்கோபால கிருஷ்ணன் (பதிவுகள்), 10. உலகப்புகழ்பெற்ற மூக்கு (சிறுகதைத் தொகுப்பு), 11. அஜிதா (தன்வரலாறு), 12. மேலும் சில ரத்தக்குறிப்புகள் (நாவல்), 13. சப்தங்கள் (நாவல்), 14. பர்ஸா (நாவல்), 15. பால்யகாலசகி (நாவல்), 16. உப்பப்பாவுக் கொரு ஆனையிருந்தது (நாவல்), 17. தற்கால மலையாளச்சிறுகதைகள் (தொகுப்பு), 18. ஆமென் (தன்வரலாறு), 19. கொச்சரேத்தி (நாவல்), 20. அக்னிசாட்சி (நாவல்), 21. ஆஸாதி (நாவல்), 22. பாத்துமா வின் ஆடு (நாவல்), 23. உண்மையும் பொய்யும் (கட்டுரைகள்), 24. ஆனைவாரியும் பொன் குருசும் (நாவல்), அச்சில்: 25. தஸ்கரன் மணியன்பிள்ளை (தன் வரலாறு), 26. நபி பெருமகனார், 27. உமறுல் கத்தாப் (வரலாறு), 28. மலையாளத்தில்: நாலடியார்.\n\nSection::::விருதுகள்.\nதிருவள்ளுவர் திருச்சபையின், தமிழ்த் தொண்டர் விருது, தொ.மு.சி. ரகுநாதன் நினைவுப்பரிசு, ஆனந்தவிகடன் விருது, தமிழ்மொழிபெயர்ப்பாளர்கள் சங்க விருது, சமூக – நல அமைதி அறக்கட்டளை விருது, குடியரசுதின விருது, நல்லி – திசையெட்டும் விருது, உள்ளூர் பரமேஸ்வர அய்யர் விருது (கேரளா), இஸ்லாமிய தமிழியல் ஆய்வக விருது, வி.ஆர். கிருஷ்ணய்யர் விருது, ஸ்பாரோ விருது உள்ளிட்ட விருதுகள் பெற்றுள்ளார். \n"}
{"id": "241924", "url": "https://ta.wikipedia.org/wiki?curid=241924", "title": "பத்மநாதன் இராமநாதன்", "text": "பத்மநாதன் இராமநாதன்\n\nதேசமானிய பத்மநாதன் இராமநாதன் (\"Pathmanathan Ramanathan\", 1 செப்டம்பர் 1932 - 7 டிசம்பர் 2006) இலங்கைத் தமிழ் வழக்கறிஞரும், நீதிபதியும் ஆவார். இவர் உயர் நீதிமன்றம், மேன்முறையீட்டு நீதிமன்றம், மீயுயர் நீதிமன்றம் ஆகியவற்றில் நீதிபதியாகவும், மேல் மாகாண ஆளுநராகவும் பதவியில் இருந்தவர்.\n\nSection::::வாழ்க்கைச் சுருக்கம்.\nசங்கரப்பிள்ளை பத்மநாதன், மற்றும் சேர் பொன்னம்பலம் இராமநாதனின் பெயர்த்தியான சிறீமணி என்பவருக்கும் பிறந்தவர் இராமநாதன். இராமநாதன் கொழும்பு புனித யோசேப்பு கல்லூரியிலும், தென்னிந்தியாவில் மொன்ட்ஃபோர்டு உயர்நிலைப் பள்ளியிலும் கல்வி கற்றார். பள்ளிப் படிப்பை முடித்துக் கொண்ட பின்னர் ஐக்கிய இராச்சியம் சென்று வேல்சு பல்கலைக்கழகத்தின் புனித தாவீது கல்லூரியில் உயர்கல்வி கற்றார்.\n\nஇராமநாதன் கொழும்பைச் சேர்ந்த வழக்கறிஞர் சுப்பையா சரவணமுத்து என்பவரின் மகள் மனோ என்பவரை திருமணம் புரிந்தார்.\n\nSection::::பணி.\nஇலங்கை திரும்பிய பின்னர் இராமநாதன் உள்நாட்டு இறைவரித் திணைக்களத்தில் சில காலம் பணியாற்றினார். பின்னர் மீயுயர் நீதிமன்ற வழக்கறிஞராகப் பணியாற்றினார். 1970களின் இறுதியில் சட்டமா அதிபர் திணைக்களத்தில் முடிக்குரிய வழக்குரைஞராக இணைந்தார். 1978 இல் உயர்நீதிமன்ற நீதிபதியாக மாத்தறை, அனுராதபுரம், குருணாகல், கொழும்பு ஆகிய இடங்களில் பணியாற்றினார். 1985 இல் மேன்முறையீட்டு நீதிமன்ற நீதிபதியாக நியமிக்கப்பட்டார். பின்னர் மேன்முறையீட்டு நீதிமன்றத் தலைவரானார். அதன் பின்னர் மீயுயர் நீதிமன்ற நீதிபதியானார்.\n\nஇராமநாதன் டென் ஹாக் நிரந்தர நடுவர் நீதிமன்ற உறுப்பினராகவும், இந்தோ-பசிபிக் சட்ட சபை உறுப்பினராகவும், பிரித்தானிய அறிஞர்கள் சபையின் தலைவராகவும் இருந்துள்ளார். இலங்கையின் இரண்டாவது உயர் விருதான தேசமானிய விருதை அரசுத்தலைவர் சந்திரிக்கா பண்டாரநாயக்க குமாரதுங்கவிடம் இருந்து பெற்றார்.\n\nSection::::இறுதிப் பகுதி.\nமீயுயர் நீதிமன்றத்தில் இருந்து இளைப்பாறிய பின்னர், இராமநாதன் 2000 ஆம் ஆண்டில் மேல் மாகாணத்தின் 4வது ஆளுநராக நியமிக்கப்பட்டார். 2002 பெப்ரவரி வரை அவர் அப்பதவியில் இருந்தார். பின்னர் புதிதாக உருவாக்கப்பட்ட ஊவா வெல்லச பல்கலைக்கழகத்தின் வேந்தராக 2005 ஆம் ஆண்டில் நியமிக்கப்பட்டார். இலங்கையின் மனித உரிமைகள் ஆணைக்குழுவின் தலைவராகவும், பொன்னம்பலவாணேசுவரர் கோயில் உட்படப் பல இந்து சமய நிறுவனங்களின் அறங்காவலராகவும் இருந்து சேவையாற்றினார். சுழல் கழக உறுப்பினராகவும், மற்றும் விடுதலைக் கட்டுநராகவும் இருந்து சேவையாற்றினார்.\n\nஇராமநாதன் 2006 டிசம்பர் 7 ஆம் நாள் கொழும்பில் காலமானார்.\n"}
{"id": "241930", "url": "https://ta.wikipedia.org/wiki?curid=241930", "title": "தி கன்மன்", "text": "தி கன்மன்\n\nதி கன்மன் () இது 2015ஆம் ஆண்டில் திரைக்கு வந்த ஆங்கில மொழி அதிரடி திரில்லர் திரைப்படம் ஆகும். இந்த திரைப்படத்தை பிரரே மோறேல் என்பவர் இயக்கியுள்ளார்.\n\nஇந்த திரைப்படத்தில் சீன் பென், இட்ரிஸ் எல்பா, பீட்டர் பிரான்சன், மார்க் ஸ்ர்டன், ஜாவியர் பர்டெம், ரே வின்ச்டோனே, ஜஸ்மின் த்ரின்கா, மார்க் ரெய்லன்ஸ் உள்ளிட்ட பலர் நடித்துள்ளார்கள். இந்த திரைப்படத்திற்கு மார்கோ பெல்ற்றமி என்பவர் இசை அமைத்துள்ளார்.\n\n\n"}
{"id": "241931", "url": "https://ta.wikipedia.org/wiki?curid=241931", "title": "கெட் காட்", "text": "கெட் காட்\n\nகெட் ஹர்ட் () இது 2015ஆம் ஆண்டில் திரைக்கு வந்த அமெரிக்க நாட்டு நகைச்சுவைத் திரைப்படம் ஆகும். இந்த திரைப்படத்தை ஈடன் கோஹென் என்பவர் இயக்கியுள்ளார். இந்த திரைப்படத்தில் வில் பிர்ரெல், கெவின் ஹார்ட், அலிசொன் ப்ரி, எட்வினா பிண்ட்லே, கிரேக் தி. நெல்சன், டி.ஐ., கேரி ஓவன், ஜே ஃபரோவா உள்ளிட்ட பலர் நடித்துள்ளார்கள். இந்த திரைப்படம் மார்ச் 27ஆம் திகதி வெளியானது.\n\n\nSection::::இசை.\nஇந்த திரைப்படத்திற்கு கிரிஸ்டோப் பேக் என்பவர் இசை அமைத்துள்ளார்.\n"}
{"id": "241934", "url": "https://ta.wikipedia.org/wiki?curid=241934", "title": "ஹோம்", "text": "ஹோம்\n\nஹோம் () இது 2015ஆம் ஆண்டில் திரைக்கு வந்த அமெரிக்க நாட்டு முப்பரிமாணக் கணினி வரைகலை நகைச்சுவைத் திரைப்படம் ஆகும். இந்த திரைப்படத்தை டிம் ஜோன்சன் என்பவர் இயக்கியுள்ளார். இந்த திரைப்படத்திற்கு ரியானா, ஜிம் பார்சன்ஸ், ஜெனிஃபர் லோபஸ், ஸ்டீவ் மார்டின் உள்ளிட்ட பலர் குரல் கொடுத்துள்ளார்கள். இந்த திரைப்படம் மார்ச் 27ஆம் திகதி வெளியானது .\n\n\nSection::::இசை.\nஇந்த திரைப்படத்திற்கு லோர்னே பல்பே என்பவர் இசை அமைத்துள்ளார்.\n\n"}
{"id": "241939", "url": "https://ta.wikipedia.org/wiki?curid=241939", "title": "சேப்பீ", "text": "சேப்பீ\n\nசேப்பீ () இது 2015ஆம் ஆண்டில் திரைக்கு வந்த அமெரிக்க நாட்டு அறிவியல் புனைகதைத் திரைப்படம் ஆகும். இந்த திரைப்படத்தை நெயில் புலோம்கம் என்பவர் இயக்கியுள்ளார். இந்த திரைப்படத்தில் ஷர்ல்டோ கோப்லே, ஹியூ ஜேக்மன், தேவ் படேல், சிகர்னி வேவர் உள்ளிட்ட பலர் நடித்துள்ளார்கள். இந்த திரைப்படம் மார்ச் 6ஆம் திகதி வெளியாகவுள்ளது. இந்த திரைப்படத்திற்கு ஹான்ஸ் சிம்மர் என்பவர் இசை அமைத்துள்ளார்.\n"}
{"id": "241943", "url": "https://ta.wikipedia.org/wiki?curid=241943", "title": "பால்ட்ஸ்", "text": "பால்ட்ஸ்\n\nபால்ட்ஸ் () இது 2015ஆம் ஆண்டில் திரைக்கு வந்த அமெரிக்க நாட்டுத் திரைப்படம் ஆகும். இந்த திரைப்படத்தை ரிலே ஸ்டெர்ன்ஸ் என்பவர் இயக்கியுள்ளார். இந்த திரைப்படத்தில் மேரி எலிசபெத் வின்ச்டீத், லேலண்ட் ஒர்செர், பெத் கிராண்ட், ஜோன் கிரீஸ், கிறிஸ் எல்லிஸ், லான்ஸ் ரெட்டிக் உள்ளிட்ட பலர் நடித்துள்ளார்கள். இந்த திரைப்படம் மார்ச் 6ஆம் திகதி வெளியானது.\n\n"}
{"id": "241946", "url": "https://ta.wikipedia.org/wiki?curid=241946", "title": "அன்பினிஷ்டு பிசினஸ்", "text": "அன்பினிஷ்டு பிசினஸ்\n\nஅன்பினிஷ்டு பிசினஸ் () இது 2015ஆம் ஆண்டில் திரைக்கு வந்த அமெரிக்க நாட்டு நகைச்சுவைத் திரைப்படம் ஆகும். இந்த திரைப்படத்தை கென் ஸ்காட் என்பவர் இயக்கியுள்ளார். இந்த திரைப்படத்தில் வின்ஸ் வுகஹன், டாம் வில்கின்சன், டேவ் பிராங்கோ, சியென்னா மில்லர், ஜூன் டியானே ரபேல் உள்ளிட்ட பலர் நடித்துள்ளார்கள். இந்த திரைப்படம் மார்ச் 6ஆம் திகதி வெளியாகவுள்ளது.\n\n\n"}
{"id": "241949", "url": "https://ta.wikipedia.org/wiki?curid=241949", "title": "தேரி", "text": "தேரி\n\nசெம்மண் மேடுகளும் சிறுகுன்றுகளும் கொண்டு நீரை மிகுதியாகத் தக்கவைக்க இயலாமல் வறண்டிருக்கும் நிலப்பகுதியை தேரி என்றும் தேரிக்காடு என்றும் அழைப்பர். தமிழகத்தில் தூத்துக்குடி மாவட்டத்தில் திருச்செந்தூர், சாத்தான்குளம், திருநெல்வேலி மாவட்டத்தின் நாங்குநேரி, இராதாபுரம் வட்டங்களில் கிடைவரை 8°00′ முதல் 9°30′ வடக்கிலும் நெடுவரை 77°18′ முதல் 79°00′ கிழக்கிலும் அமைந்துள்ள ஏறத்தாழ 390 சதுர கி.மீ. (150 சதுர மைல்) பரப்பில் தேரிநிலம் காணப்படுகிறது.\n\nSection::::சொல்.\n\"தேரி\" என்ற சொல் மணற்குன்றுகளையும் மண்மேடுகளையும் குறித்தது. இதன் இணைச்சொற்கள் மலையாளத்திலும் கன்னடத்திலும் படுகர் மொழியிலும் மேட்டு நிலம், வரப்பு போன்றவற்றைக் குறிக்கின்றன. கல்வெட்டுக்களில் \"தெற்றி\" எனுஞ்சொல்லை மேட்டுநிலத்தைக் குறிக்கப் பயன்படுத்தியுள்ளனர்.\n\nSection::::வரலாறு.\nதமிழகத்தில் இடைக்கற்காலம் அல்லது குறுனிக்கற்காலம் கி.மு. 10,000 முதல் கி.மு. 2,000 வரை நிலவியது. திருநெல்வேலி மாவட்டத்திலுள்ள நாசரேத்து, தூத்துக்குடி மாவட்டத்திலுள்ள மெஞ்ஞானபுரம், சாயர்புரம் பகுதிகளில் தேரி மணல் மேடுகள் 20 - 50 அடி வரை உயரத்தில் காணப்படுகின்றன. இவை அக்கால கடல் மட்ட ஏற்ற இறக்கங்களைக் காட்டுவனவாய் அமைந்துள்ளன. இவற்றில் காணப்படும் செம்மண் படிந்த கருவிகள் காலத்தால் முந்தியவையாகவும் வெண்மண் படிந்த கருவிகள் காலத்தால் பிந்தியவையாகவும் விளங்குகின்றன. இத்தேரியில் இடைக்கற்கால ஆயுதங்கள் சிலவற்றிலும், இடைக்கற்கால மற்றும் புதிய கற்கால கருவிகளும் சேர்ந்தும் காணப்படுகின்றன.\n\nஇடையன்குடி, நடுவக்குறிச்சி, அரசூர், குதிரைமொழி போன்ற ஊர்களில் சில மண்மேடுகளுக்கடியில் பழைய ஊர்கள் புதையுண்டிருக்கலாமென வாய்மொழிச்செய்திகள் தெரிவிக்கின்றன. சொக்கன்குடியிருப்பு என்ற ஊரில் மணலுக்கடியிலிருந்த மணல்மாதா கோவில் கண்டுபிடிக்கப்பட்டதும் குறிப்பிடத்தக்கது. 1797-ஆம் ஆண்டில் இருந்து இப்பகுதிகளில் கிறித்துவ சமயம் வளரத்தொடங்கியது. கால்டுவெல், ஜி. யூ. போப் முதலானோர் இப்பகுதியில் பணியாற்றியுள்ளனர்.\n\nபரமன்குறிச்சி பகுதியில் நெசவுத்தொழில் மேற்கொண்டிருந்த மக்கள் ஆங்கிலக் கிழக்கிந்திய நிறுவனத்தால் தங்கள் தொழில் பாதிக்கப்பட்டு 1801-இல் ஊமைத்துரை நடத்திய போரில் இணைந்து பணியாற்றியுள்ளனர். பின்னர் அடுத்த நூற்றாண்டில் 1942-ஆம் ஆண்டு 'வெள்ளையனே வெளியேறு' இயக்கத்தின்போது குரும்பூர் இருப்புவண்டி நிலையத்துக்கு நெருப்பு வைத்தனர். மெஞ்ஞானபுரம் அஞ்சல்நிலையத்தாக்குதல், குலசேகரன்பட்டினத்தில் உப்புத்துறை ஆய்வாளர் கொலை போன்ற போராட்டங்களும் நடைபெற்றன. கொலைவழக்கில் கைதான காசி, இராசகோபாலன் ஆகியோர் மரண தண்டனை விதிக்கப்பட்டும் மக்கள் எதிர்ப்பின் காரணமாக அதை நிறைவேற்றவில்லை.\n\nSection::::புவியியல்.\nகோடையின் வெம்மையால் முல்லையும் குறிஞ்சியும் திரிந்து பாலை உண்டாகுமென தொல்காப்பியம் கூறுகிறது. இருப்பினும் இன்றைய விருதுநகர், தூத்துக்குடி, திருநெல்வேலி, கன்னியாகுமரி மாவட்டங்களில் சில பகுதிகள் கரிசல் காடாகவும் ஒரு பகுதி தேரிக்காடாகவும் அமைந்து பாலை நிலத்தின் பண்புகளைப்பெற்றிருக்கிறது. கருநிற மண்ணைக்கொண்ட கரிசல் நிலம் நீரைத்தக்கவைப்பதால் ஓரளவேனும் பயிர்செய்ய முடிகிறது. ஆனால் தேரிக்காடு என்பது நீரை ஈர்த்துவைக்காத செம்மண் மேடுகளைக்கொண்டது. இது திருச்செந்தூர், சாத்தான்குளம், நாங்குநேரி, இராதாபுரம் ஆகிய வட்டங்களில் 150 சதுர மைல் பரப்பில் உள்ளது.\n\nசெம்மண் மட்டுமில்லாது குன்றுகளும் மேடுகளும் நிறைந்து காணப்படுவதும் தென்மேற்குப்பருவக்காற்றில் இவை மாறி மாறி வேறு இடங்களில் மேடாவதும் தேரிக்காட்டின் குறிப்பிடத்தக்க கூறுகள். கிழக்கே பத்து பதினைந்து கிலோமீட்டர் தொலைவில் வங்கக்கடல் உள்ளது. கன்னியாகுமரி மாவட்டத்தில் சில இடங்களில் பசுமையான பகுதிகளும் இவற்றினருகே உள்ளன. ஆகையால் நெய்தலும் மருதமும் சந்திக்கிறது.\n\nSection::::நீர்வளம்.\nதேரியின் செம்மண் கரிசல் மண்ணைப் போலன்றி ஈரத்தை வெகுநேரம் தக்கவைக்க இயலாதது. பின்வரும் குறுந்தொகைப்பாடலில் உழவன் செம்மண் ஈரம் காயுமுன்னர் உழுதுமுடிக்கத் துடிப்பதுபோல தலைவியைக்காணவிழையும் தலைவனின் உள்ளமும் துடிப்பதாக வருகிறது.\n\nஇவ்வாறு இயல்பில் மழைநீரை இருத்திவைக்கமுடியாவிட்டாலும் பல சிற்றாறுகளும் ஓடைகளும் தேரிப்பகுதிவழியாக ஓடிக்கடலில் கலக்கின்றன. மேற்குத்தொடர்ச்சி மலையில் தொடங்கி பணகுடி, வடக்கன்குளம் வழியாக ஓடிப் பெருமணல் கடற்கரையில் கடலில் கலக்கும் குரங்காறு, ஆற்றங்கரைப் பள்ளிவாசல் வழியாக ஓடிக் கூத்தங்குழி அருகே கடலில் கலக்கும் நம்பியாறு, மணப்பாடு குலசேகரன் பட்டினம் என்ற துறைமுகங்களுக்கிடையில்சென்று கடலில் கலக்கும் கருமேனி ஆறு ஆகியவை குறிப்பிடத்தக்க ஆறுகளாவன. மழைபொழியும்போது காட்டாறுகளும் ஓடும். அந்நேரங்களில் வெள்ளப்பெருக்காக ஓடி செம்மண் அதில் கரைந்து \"செம்புலப் பெயனீர் போல\" என்ற குறுந்தொகை உவமைபோலக் காட்சியளித்துக் கடலில் சேரும். கடலே அந்நேரத்தில் செந்நிறமாகக் காட்சியளிக்கும். பின்னர் செம்மண் கடலின் அடியில் சேறாகப்படியும். இச்சேறை மீனவர்கள் 'மடை' என்பர். இதில் மீன்கள் முட்டையிட்டு குஞ்சு பொரிக்கும். ஆகையால் இது மீன்வளம் பெருகுவதற்கும் துணைசெய்கிறது.\n\nதென்மேற்குப்பருவக்காற்றில் மழைபெற்று நீர்வளம் கொண்ட காயாமொழி, பள்ளிப்பத்து, நாலுமாவடி, கச்சனாவினை, தென்மாவடிப் பண்ணை, அரசூர், படுகை, உடன்குடி, கொம்மடிக்கோட்டை, நடுவக்குறிச்சி, குட்டம் முதலிய ஊர்களும் தேரிப்பகுதியில் உள்ளன. தருவை என்ற குளங்களைக்கொண்ட புத்தன் தருவை, வைரவன் தருவை போன்ற ஊர்களும் உள்ளன.\n\nஅண்மைய நீர்ப்பாசனத் திட்டங்களினாலும் இறவை எந்திரங்களினாலும் இந்நிலங்கள் நீர்பெறுகின்றன. அதேவேளை அவை இந்நிலத்தின் இயல்புக்குப் புறம்பானவை என்று கருதவும் இடமுண்டு. கடலுக்கருகில் இருப்பதால் மிகுதியாக இறைப்பதால் உவர்நீர் உள்ளேவரவும் வாய்ப்பாகிறது.\n\nSection::::சூழியல்.\nநீர்ப்பிடிப்பு இல்லாத பகுதியென்பதால் தேரிக்காட்டில் பனைமரம், உடைமரம், கருவேலம், சீமைமுள், சவுக்கு, ஆவாரஞ்செடி, கொழிஞ்சி (கொள்ளுக்காய் வேளை) போன்றவையே மிகுதியாய் வளர்கின்றன. இருப்பினும் குதிரைமொழித்தேரியிலுள்ள குளத்தில் கைதை போன்றவையும் வளர்கின்றன. கோரைப்புல்லும் நெடுகவளர்ந்து ஆடுகளுக்குத்தீவனமாகிறது. எட்டி, வெள்ளைத்துவரை போன்ற மரங்கள் தேரிகளில் முன்பு செழித்திருந்திருக்கின்றன.\n\nமயில்கள் இங்கு நல்ல எண்ணிக்கையிலுள்ளன. இங்கு புகழ்பெற்ற இரண்டாம் படைவீடான திருச்செந்தூரிலுள்ள முருகன் மயிலுடன் இருப்பது ஒப்புநோக்கத்தக்கது. ஒருவகையான அறுபுள்ளிப்பொரிவண்டு (\"Anthia sexguttata\") இங்கு காணப்படுகிறது. பாம்புகளில் சுருட்டை விரியன் அதிகமாகவுள்ளது. நல்ல பாம்பும் சிறிய எண்ணிக்கையில் காணப்படுகிறது. பனைமரங்களில் கட்டு விரியன் பாம்புகள் மிகுந்திருக்கும். 2010-ஆம் ஆண்டு நெல்லை கல்லிடைக்குறிச்சியில் புதியதொரு விசிறித்தொண்டை ஓணான் இனம் கண்டுபிடிக்கப்பட்டது. அது மருதமும் நெய்தலும் இணையும் இடமென்பதால் \"சித்தானா மருதம்நெய்தல்\" (\"Sitana marudhamneydhal\") எனப்பெயரிடப்பெற்றுள்ளது. \n\nSection::::மக்கள் வாழ்வியல்.\nபனைசார் தொழில்களே தேரிக்காட்டின் மிகப்பரவலான தொழிலாகும். பனை மரமேறி நுங்கு, பதநீர், கள் முதலானவற்றை இறக்குவதும், பதநீரிலிருந்து கருப்புக்கட்டி என்ற கருப்பட்டி காய்ச்சுவதும், பனையோலைகளைக்கொண்டு பெட்டி, பாய் முதலானவற்றைச்செய்வதும், பனைநாரைக்கொண்டு கட்டில் கட்டுதல், நாற்காலி பின்னுதல், வடக்கயிறு செய்தல், மட்டையைச்சீவி விற்பது போன்ற தொழில்களே முதன்மையானவை. பேளப்பெட்டிகள் இன்றும் திருமணம், பரிசம் முதலிய சடங்குகளில் சீர்வரிசை எடுத்துச்செல்லவும் அன்றாட வாழ்விலும் பயன்படுகின்றன. இங்கு இறக்கும் பதநீரை சீனி ஆலைக்குக்கொண்டு செல்வதற்காக மிக முன்னதாகவே பத்தொன்பதாவது நூற்றாண்டில் 'குலசேகரன்பட்டினம் இலைட்டு இரயில்வே' என்ற நிறுவனம் தொடங்கப்பட்டிருந்தது குறிப்பிடத்தக்கது.\n\nபதினேழாம் நூற்றாண்டில் ஒல்லாந்தர் ஆதிக்கம் செலுத்தியதால் மிளகுக்குப் போட்டியாக போர்த்துகீசர் மிளகாயை இப்பகுதியில் அறிமுகப்படுத்தியிருக்கிறார்கள். ஆங்கிலேயர் காலத்தில் பருத்தியை ஊக்குவித்துள்ளனர். இந்நாளில் பாசனத்தினாலும் இறவை எந்திரங்களாலும் சிறிது வேளாண்மையும் நடைபெறுகிறது. தென்னை, கொய்யா, முருங்கை, முந்திரி, மலர்கள் ஆகியனவும் இங்கு பயிராகின்றன.\n\nமுன்னாளில் கொற்கையும் குலசேகரன் பட்டினமும் சிறந்த துறைமுகங்களாகத் திகழ்ந்தபோது இங்கு வணிகர் நடமாட்டம் மிகுதியாய் இருந்துள்ளது. அவர்களுக்கு தேரிக்காட்டில் வழிகாட்டுவதையும் பொருள்களைச் சுமந்துசெல்வதையும் தொழிலாகச் செய்திருக்கின்றனர். கொழும்புக்கு வெங்காய ஏற்றுமதிக்காக காற்றோட்டம்கொண்ட சிறப்பான கூடைகளையும் செய்திருக்கின்றனர். பின்வரும் பட்டினப்பாலைப்பாடலில் இத்துறைமுகங்கள் வழியாகவந்த செல்வத்தைப்பற்றி அறியமுடிகிறது.\n\nபாலைத்திணைத் தொழிலான களவும் இருந்திருக்கிறது. மணல்மேடுகளில் மறைந்திருந்துதாக்கி வழிப்பறித்தலை சிலர் தொழிலாகவே மேற்கொண்டிருந்திருக்கின்றனர். சிலர் உள்ளூர்க்காரர்களைத்தாக்க முற்பட்டபோது ஊர்க்கூட்டத்தில் அவர்களது தலையை அறுத்திருக்கலாமென்றும் அதன் எச்சமாகவே இன்றும் கற்குவேல் அய்யனார் கோவிலில் கள்ளர்வெட்டுத்திருவிழா கொண்டாடப்படுவதாகவும் கருதப்படுகிறது.\n\n1796-ஆம் ஆண்டுமுதல் இங்கு கிறித்தவம் இருந்துள்ளபடியால் இங்கிருந்து பலர் அச்சமய அமைப்புகளில் பெரிய பொறுப்புக்களையடைந்துள்ளனர். இங்கு பின்பற்றும் கிறித்தவம் நிறைய உள்ளூர்வழக்குகளையும் இணைத்துக்கொண்டது. இப்பகுதியிலேயே முதலூர் என்ற பெயரில் முதல் கிறித்தவக்குடியிருப்பு அமைத்ததால் இப்பகுதி 'கிறித்தவத்தின் தொட்டில்' என்றும் அழைக்கப்படுகிறது.முதலூரிலிருந்து வளைகுடா நாடுகளுக்குச்சென்று திரும்பியவர்கள் அல்வாவை இங்கு அறிமுகப்படுத்தி இன்றும் இவ்வூரில் செய்யும் மசுக்கத்து அல்வா பெயர்பெற்றது. நாசரேத்து, சாயர்புரம் போல பல ஊர்களும் கிறித்தவப்பெயர் பெற்றன.\n\nநெய்தல் நிலமக்களுடன் 'உயிரக்காரன்' என்ற பெயரில் உறவு கொண்டாலும் அவ்வப்போது முரண்பாடுகளும் தோன்றுகின்றன.\n\nSection::::இலக்கியம்.\nசங்க இலக்கியங்களில் குறுந்தொகை முதலிய இலக்கியங்களிலும் பாலைத்திணை பெற்றுவரும் பிற பாடல்களிலும் தேரிக்காட்டுச்சூழல் தென்படுகிறது. கால்டுவெல், சி. யு. போப்பு முதலானோர் பல தமிழிலக்கியங்களை இங்கிருந்து மொழிபெயர்த்துள்ளனர். மேலும் மேலைநாட்டவருக்காக சில இலக்கண நூல்களையும் எழுதியுள்ளனர். அண்மையில் சேக்கபு என்பவர் எழுதிய பனையண்ணன் என்ற புதினத்தில் தேரிக்காட்டு பனைத்தொழிலாளர்களின் வாழ்க்கை பின்னியிருக்கிறது. பனையைப்பற்றியும் பனைத்தொழிலைப்பற்றியும் பல செய்திகளை இந்நாவலின்வழியாக அறிந்துகொள்ள முடியும். தாமரைச்செந்தூர் பாண்டி, நெல்லை கவிநேசன் முதலானோரின் எழுத்துக்களிலும் தேரிக்காட்டைக்காணலாம்.\n\nSection::::தாது மணற்கொள்ளை.\nகனிம வளம் கொண்ட பகுதியில் உள்ள மணலை அதிகமாக அள்ளுவது தாது மணற்கொள்ளை என அறியப்படுகின்றது. தமிழகத்தில் தூத்துக்குடி, திருநெல்வேலி, கன்னியாகுமரி மாவட்டங்களின் கடலோரத் தேரிப் பகுதிகளில் பல ஆண்டுகளாக இந்த வகை மணற்கொள்ளை நடந்து பிரச்சனைக்குள்ளானது. தாது வளம் கொரியா, ஐக்கிய அரபு அமீரகம் (அபுதாபி), ஜெர்மனி, நியூசிலாந்து, மலேசியா, சிங்கப்பூர், அமெரிக்கா முதலான வெளிநாடுகளுக்கு கடத்தப்படுகின்றது.\n\n2008-09 முதல் 2010-11 வரை தோண்டிப்பிரித்தெடுத்த கனிமங்களின் மொத்த அளவு\n"}
{"id": "241955", "url": "https://ta.wikipedia.org/wiki?curid=241955", "title": "த கூப்", "text": "த கூப்\n\nதி கப் () இது 2015ஆம் ஆண்டில் திரைக்கு வந்த அமெரிக்க நாட்டு அதிரடி திரில்லர் திரைப்படம் ஆகும். இந்த திரைப்படத்தை ஜோன் எரிக் டோவ்ட்லே என்பவர் இயக்கியுள்ளார்.\n\nஇந்த திரைப்படத்தில் ஓவன் வில்சன், பியர்ஸ் புரோஸ்னன், லேக் பெல், ஸ்டெர்லிங் ஜெரின்ஸ், ஸ்பென்சர் காரெட் உள்ளிட்ட பலர் நடித்துள்ளார்கள். இந்த திரைப்படம் மார்ச் 6ஆம் திகதி வெளியானது.\n\n"}
{"id": "241957", "url": "https://ta.wikipedia.org/wiki?curid=241957", "title": "சுப்பிரமணியம் செயசங்கர்", "text": "சுப்பிரமணியம் செயசங்கர்\n\nஅ\n\nசுப்பிரமணியம் ஜெய்சங்கர் (\"Subrahmanyam Jaishankar\", 9 சனவரி 1955) இவர் இந்திய வெளியுறவுத் துறை அதிகாரியாக பணியில் சேர்ந்தவர். இறுதியாக இந்தியாவின் வெளியுறவுச் செயலராக பணியாற்றியவர்.. இந்திய வெளியுறவுப் பணிச்சேவை பேராளரான செயசங்கர் முன்னதாக செக் குடியரசிலும் (2001–04) சீனாவிலும் (2009–13) ஐக்கிய அமெரிக்காவிலும் (2014–15) இந்தியத் தூதராகவும் சிங்கப்பூரில் (2007–09) இந்திய உயர் ஆணையராகவும் பணியாற்றி உள்ளார். இந்திய அமெரிக்க குடிசார் அணுவாற்றல் உடன்பாட்டை பேரம் பேசுவதில் முக்கியப் பங்காற்றி உள்ளார்.\n\nSection::::நரேந்திர மோடியின் இரண்டாம் அமைச்சரவையில்.\n30 மே 2019 அன்று இரண்டாம் முறையாக இந்தியப் பிரதமரான பதவியேற்ற நரேந்திர மோதியின் இரண்டாம் அமைச்சரவையில் இவர் கேபினெட் அமைச்சராக நியமிக்கப்பட்டார். 31 மே 2019 அன்று இவருக்கு இந்திய வெளியுறவுத் துறை அமைச்சராக பதவியேற்றார். \n\nSection::::குடும்பம்.\nஇவரது தந்தை கிருஷ்ணசாமி சுப்பிரமணியன் இந்தியக் குடிமைப் பணி அதிகாரியாக பணியாற்றிவர். இந்தியவியல் அறிஞரான இவரது தம்பி சஞ்சய் சுப்ரமணியம், அமெரிக்காவின் தேசிய நூலகத்தில் உள்ள ஜான் க்ளுஜ் மையத்தின் தலைவராக உள்ளார். \n"}
{"id": "241959", "url": "https://ta.wikipedia.org/wiki?curid=241959", "title": "ரவீனா ரவி", "text": "ரவீனா ரவி\n\nரவீனா ரவி (அ) ரவீனா (ஆங்கிலம்: Raveena Ravi) என்பவர் தமிழில் பின்னணிக் குரல் தருபவர்; புகழ்பெற்ற பின்னணிக் குரல் நடிகையான ஸ்ரீஜா ரவியின் மகள் ஆவார். தற்போது கத்தி , ஐ போன்ற திரைப்படங்களில் பின்னணிக்குரல் கொடுத்துள்ளார்.\n\n\nSection::::வெளியிணைப்புகள்.\n\"ரவீனாவின் டிவிட்டர் கணக்கு\"\n"}
{"id": "241965", "url": "https://ta.wikipedia.org/wiki?curid=241965", "title": "எக்ஸ் மச்சினா", "text": "எக்ஸ் மச்சினா\n\nஎக்ஸ் மச்சினா () இது 2015ஆம் ஆண்டு வெளியான ஆங்கில மொழி அறிபுனை திரில்லர் திரைப்படம் ஆகும். இந்த திரைப்படத்தை அலெக்ஸ் கார்லேண்ட் என்பவர் இயக்கியுள்ளார். இந்த திரைப்படத்தில் ஆஸ்கர் ஐசக், அலிசியா விகண்டேர் உள்ளிட்ட பலர் நடித்துள்ளார்கள்.\n\n"}
{"id": "241968", "url": "https://ta.wikipedia.org/wiki?curid=241968", "title": "கென் சரோ விவா", "text": "கென் சரோ விவா\n\nகென் சரோ விவா (Ken Saro Wiwa அக்டோபர் 10,1941—நவம்பர் 10 1995) நைசீரியா நாட்டைச் சேர்ந்த எழுத்தாளர், கவிஞர், போராளி ஆவார். 1995 ஆண்டுக்கான சுற்றுச்சூழல் பணிக்காக வழங்கப்படும் கோல்டுமேன் சுற்றுச்சூழல் விருது இவருக்கு வழங்கப்பட்டது. சுற்றுச் சூழலைக் காப்பாற்றவும் மனித உரிமைகளை மீட்டெடுக்கவும் தம் உயிரைத் துறந்தவர்.\n\nSection::::கல்வியும் பணியும்.\nஉமாவியா என்னும் ஊரில் அரசுக் கல்லூரியிலும் இப்டான் பல்கலைக்கழகத்திலும் பயின்றார். பின்னர் லாகோஸ் பல்கலைக் கழகத்தில் ஆசிரியராக சில காலம் பணி புரிந்தார். புதினங்கள், சிறுகதைகள், கவிதைகள் எனப் பலவற்றை எழுதினார் தொலைக்காட்சித் தொடர்களும் இவரால் உருவாயின.\n\nSection::::சுற்றுச்சுழல் கேடும் போராட்டமும்.\n1958 இல் 'ராயல் டச் செல்' என்னும் பெரிய நிறுவனம் ஓகோனி பகுதியில் விவசாய நிலங்களை அழித்து கச்சா எண்ணெய் எடுக்கத் தொடங்கியது. அதன் காரணமாக 5.5 இலட்சம் விவசாயிகள், மீனவர்கள் வாழ்வாதாரம் நசுங்கியது. சுற்றுச் சூழல் சீர்கெட்டது. எண்ணெய்க் கசிவாலும் அமில மழையாலும் வளம் கொழித்த நிலங்கள் சத்து இழந்தன. விலங்கினங்களும் மீன்களும் மாண்டன. எனவே அப்பகுதியில் மிகுதியாக வாழும் ஓகோனி பழங்குடி மக்களின் தலைவராக செயல்பட்ட கென் சரோ விவா வலிமை வாய்ந்த பன்னாட்டு நிறுவனமான ராயல் டச் செல்லை எதிர்த்து 1991 ஆம் ஆண்டில் ஓகோனி பழங்குகளின் வாழ்வுரிமை இயக்கம் மூலம் போராட்டத்தில் இறங்கினார். 1993 சனவரித் திங்களில் எண்ணெய் மூலம் பெற்ற வருமானத்தில் பழங்குடி மக்களுக்கும் பங்குதர வற்புருத்தியும், அரசியல் சுயநிர்ணய உரிமை கோரியும் 3 இலக்கம் எண்ணிக்கை கொண்ட ஓகோனி மக்களை திரட்டி அமைதிநடைபயணம் மேற்கொண்டு போராடினார்கள். இதன் விளைவாக 'செல்' நிறுவனம் எண்ணெய் எடுக்கும் பணியை நிறுத்தி வைத்தது. போராட்ட தீவிரத்தின் விளைவாக நைசீரிய இராணுவ அரசு வன் செயல்களில் ஈடுபட்டது. வீடுகள் எரிக்கப் பட்டன. பொருள்கள் கொள்ளை அடிக்கப் பட்டன பெண்கள் துன்புறுத்தப்பட்டனர். இந்நிலையில் 1995 இல் கென் சரோ விவா சிறைப் பிடிக்கப் பட்டார். அவர் மீது கொலைக் குற்றம் சுமத்தப் பட்டு 1995 ஆம் ஆண்டு நவம்பர் 10 ஆம் நாளில் தூக்கிலிடப் பட்டார். அவருடன் அவருடைய நண்பர்கள் எட்டு பேரும் தூக்கிலிடப்பட்டனர்.\n\n"}
{"id": "241970", "url": "https://ta.wikipedia.org/wiki?curid=241970", "title": "ஆந்திர பூமி", "text": "ஆந்திர பூமி\n\nஆந்திர பூமி என்பது தெலுங்கு மொழியில் செய்திகளை வெளியாகும் நாளேடு. இது ஆந்திரப் பிரதேசம், தெலுங்கானா மாநிலங்களைப் பற்றிய செய்திகளைப் பதிப்பிக்கிறது. ஐதாராபாத்து, விஜயவாடா, விசாகப்பட்டினம், ராஜமுந்திரி, அனந்தபூர், கரீம்நகர், நெல்லூர் உள்ளிட்ட ஊர்களில் வெவ்வேறு பதிப்புகளாக வெளிவருகிறது. இது டெக்கன் கிரானிக்கல் என்ற ஆங்கில நாளேட்டின் தெலுங்குப் பதிப்பு.\n\n"}
{"id": "241971", "url": "https://ta.wikipedia.org/wiki?curid=241971", "title": "வனத்துறைப் பணியாளர்", "text": "வனத்துறைப் பணியாளர்\n\nஇந்திய அரசாங்கத்தில் மாநில அரசின் கீழ் செயல்படும் அலுவலகத்தில் உயர் அதிகாரிகள்: முதன்மை தலைமை வனப்பாதுகாவலர் (Principal Chief Conservator of Forests,PCCF), தலைமை வனப்பாதுகாவலர்(Chief Conservator of Forest), வனப்பாதுகாவலர் (Conservator of forest), உதவி வனப்பாதுகாவலர் (Assiatant Conservator of Forest, ACF), மாவட்ட வன அதிகாரி (DIstrict Forest Officer, DFO), வனச்சரக அதிகாரி (Forest Ranger, FRO)\n\nபணியாளர்கள்:வனவர் (Forester), ஓட்டுனர் உரிமத்துடன் கூடியா வனக் காப்பாளர் (Forest guard), வனக் காவலர்(Forester watecher) \n\n= தேர்வு முறைகள் =\nஉயர் பணியில்\nநியமிக்கப்படும் அதிகாரிகள் மத்திய அரசு பணியாளர் தேர்வாணையம் (UPSC) மூலமாகவும் நேரடியாக இந்திய வனப்பணியீலும்  (IFS), மாநில வனப்பணியில்உதவி வனப்பாதுகாவலர்கள்,\nவனச்சரகர்கள், தமிழ்நாடு அரசு பணியாளர்\nதேர்வாணையத்தின் மூலமாகவும் தேர்வுசெய்யப்படுகிறார்கள்.\n\nபணிஅயாளர்களான வனவர் வன\nகாப்பாளர், வனக்காவலர் ஆகியோர் இதுவரை மாவட்ட வேலைவாய்ப்பு\nஅலுவலகம் மூலமாக (பதிவுமூப்பு\nஅடிப்படையில் தேர்வு பட்டியல் பெறப்பட்டு) அதில் இடம்\nபெற்றவர்களுக்கு தேர்வு மற்றும் உடற்திறன் தேர்வு நடத்தப்பட்டு தேர்வுசெய்யப்பட்டு\nவந்தனர்.\n\nதற்போது தமிழ்நாடு சீருடைப் பணியாளர் தேர்வு வாரியம்\n(காவல்துறை, தீயணைப்புத் துறையினர்\nபோல்) மூலம் தேர்வு செய்யப்பட உள்ளனர்\n\nவனவர் பணிக்கு இளங்கலை அறிவியியல் (BSc) அல்லது இளங்களை பொறீயியல் (BE). பட்டமும், வன காப்பாளர் பதவிக்கு பனிரண்டாம் வகுப்பும் கல்வித்\nதகுதியாக நிர்ணயிக்கப்பட்டுள்ளது. வயது வரம்பு 21 - 30 இருக்கவேண்டும் வனவர் பணிக்கு எழுத்துத் தேர்வு,\nஉடல் தகுதித் திறன், நேர்முகத் தேர்வு\nஆகியவையும், வன காப்பாளர் பணிக்கு எழுத்துத் தேர்வு மற்றும்\nஉடல் தகுதித் திறன் தேர்வு மூலமும் தேர்வு செய்யப்படுகிறது\n\nSection::::பொறுப்புகள்.\nவனத்தைப் பாதுகாத்தல், வனத்தின் சுற்றுச்சூழலைக் கண்காணித்தல், விலங்குகளுக்கும் மனிதர்களுக்கும் இடையேயான மோதல்களை நெறிப்படுத்துதல் வனவருடைய பணிகளாகும்\n\nஇந்த வேலையில் சேருவதற்கு உடல் தகுதியும் படிப்புத் தகுதியும் இருக்க வேண்டும்.\n\nஉடல்தகுதியாக 160 செமீ உயரம் இருக்கவேண்டும். இவர்கள் தகுதித் தேர்வு மற்றும் எழுத்துத்தேர்வில் அதிக மதி்ப்பெண் எடுக்க வேண்டும். இவர்கள் 5 மணி நேரத்தில் 25 கிமீ கடக்க வேண்டும். \n\nதேர்ந்தெடுக்கப்பட்ட வனச்சரக அழுவலர்கள் வனக் கல்விக் கூடத்தில் வனவியல் கல்வி கற்பிக்கப்படுகிறது .பயிற்சிகாலம் 18 மாதங்கள் இதில் வனம் மற்றும் வேளாண்மை சம்பதப்பட்ட 35 பாடங்கள் கற்பிக்கப்படுகின்றன. பயிற்சிக்காலங்களில் சம்பளம் வழங்கப்படும் \n\nSection::::இவற்றையும் முயற்சிக்கவும்.\nதமிழ்நாடு_வனத்துறை\n\nமேலும் படிக்க\n\nhttp://www.viduthalai.in/page1/38845.html\n\nஉசாத்துணை"}
{"id": "241979", "url": "https://ta.wikipedia.org/wiki?curid=241979", "title": "பித்தப்பைக்கல்", "text": "பித்தப்பைக்கல்\n\nபித்தப்பைக்கல் அல்லது பித்தக்கல் என்பது பித்தத்தில் அடங்கியுள்ள பொருட்கள் ஒன்றாகச்சேர்ந்து இறுக்கமடைந்து உருவாகும் படிகத் திரளமைப்பு ஆகும். இந்தக் கற்கள் பித்தப்பையில் உருவாகினாலும் கல்லீரல், பித்தப்பை, பித்தக்கான்கள் அடங்கியுள்ள கல்லீரல்-பித்தப்பைத் தொகுதியின் பித்தப்பைக்கான், பொதுப் பித்தக்கான், கணையக் கான், வாட்டரின் குடுவையம் முதலிய வழிகளுக்குச் செல்லக்கூடியது.\n\nபித்தப்பையில் பித்தக்கற்கள் தேங்கியிருப்பது அழற்சி தொடர்புடைய இடர்ப்பாடான கடிய பித்தப்பையழற்சிக்கு வழிகோலலாம். கடிய பித்தப்பையழற்சியில் பித்தம், பித்தக்கற்கள் பித்தப்பையில் தேங்கியிருப்பதால் குடல் நுண்ணுயிரிகளால் இரண்டாம்நிலைத் தொற்று ஏற்பட வாய்ப்புண்டு. ஏனைய பித்தவழிகளில் கற்கள் தேங்குதல் பித்தக்கான்களில் அடைப்பை ஏற்படுத்தும். இந்நிலைமை கணையவழற்சி, பித்தக்கான் அழற்சி போன்ற பாரதூரமான விளைவுகளை ஏற்படுத்தும். இந்த இரு இடர்ச் சந்தர்ப்பங்களும் உயிராபத்தை ஏற்படுத்தக்கூடியது என்பதால் இவை அவசரநிலை மருத்துவ தேவைகளாகக் கருதப்படுகின்றன.\n\nSection::::சிறப்பியல்புகள்.\nபித்தக்கற்கள் வெவ்வேறு உருவங்களையும் அளவுகளையும் கொண்டவை. ஒரு சிறிய மணற் துணிக்கையின் அளவில் இருந்து குழிப்பந்தின் அளவு வரை இவற்றின் பருமன்கள் வேறுபடக்கூடியவை. பித்தப்பையுள் ஒரு தனித்த பெருங்கல்லாகவோ அல்லது சிறிய பல கற்களாகவோ காணப்படலாம். கற்கள் ஆக்கப்பட்ட பொருட்களைப் பொறுத்து பித்தக்கற்களை பின்வரும் வகைகளாகப் பிரிக்கலாம்: கொலசுட்ரால் கற்கள், கரும் நிறமியக் கற்கள், கலப்புக் கற்கள் (பழுப்பு நிறக் கற்கள்)\n\nSection::::கொலசுட்ரால் கற்கள்.\nகல்லீரலில் சுரக்கப்படும் பித்தநீர் கொலசுட்ராலால் அதிசெறிவூட்டப்பட்டதன் விளைவாக கொலசுட்ரால் கற்கள் உருவாகுகின்றன. பொதுவாக இவற்றின் நிறங்கள் வெளிர்மஞ்சள் நிறத்தில் இருந்து கரும்பச்சை, பழுப்பு, சுண்ணாம்பு வெள்ளை நிறம் வரை வேறுபடும். பித்தக்கற்கள் என்று பொதுவாகப் பார்க்குமிடத்து அவற்றில் 80% ஆனவை கொலசுட்ரால் கற்கள் ஆகும்.\n\nSection::::கருமை நிறமியக் கற்கள்.\nஇவை சிறியவை, கருமையானவை. பிலிரூபின் மற்றும் கல்சியத்தால் ஆக்கப்பட்டுள்ளவை.\n"}
{"id": "241980", "url": "https://ta.wikipedia.org/wiki?curid=241980", "title": "அலெக்ஸ் கார்லேண்ட்", "text": "அலெக்ஸ் கார்லேண்ட்\n\nஅலெக்ஸ் கார்லேண்ட் () ஒரு இங்கிலாந்து நாட்டு தயாரிப்பாளர், திரைக்கதையாசிரியர், நாவலாசிரியர் மற்றும் இயக்குநர் ஆவார். இவர் 28 வீக்ஸ் லேட்டர், நெவர் லெட் மி கோ, ட்ரேட், எக்ஸ் மச்சினா போன்ற \nதிரைப்படங்களுக்கு திரைக்கதை எழுதி மற்றும் இயக்கியுள்ளார்.\n\n\n\n"}
{"id": "241981", "url": "https://ta.wikipedia.org/wiki?curid=241981", "title": "நெயில் புலோம்கம்", "text": "நெயில் புலோம்கம்\n\nநெயில் ப்லோம்கம்ப் () (பிறப்பு: 17 செப்டம்பர் 1979) ஒரு தென் ஆப்பிரிக்கா - கனடா நாட்டு தயாரிப்பாளர், திரைக்கதையாசிரியர், அனிமேட்டர் மற்றும் இயக்குநர் ஆவார். இவர் டிஸ்ட்ரிக்ட் 9, எலைசியம், சேப்பீ போன்ற திரைப்படங்களுக்கு திரைக்கதை எழுதி மற்றும் இயக்கியுள்ளார்.\n\n\n\n\n"}
{"id": "241982", "url": "https://ta.wikipedia.org/wiki?curid=241982", "title": "திருப்பூர் மத்திய அரிமா சங்க விருதுகள் 2012", "text": "திருப்பூர் மத்திய அரிமா சங்க விருதுகள் 2012\n\nதிருப்பூர் மத்திய அரிமா சங்க விருதுகள் 2012 கடந்த இரண்டு ஆண்டுகளிலும் வெளிவந்த குறும்படங்கள், ஆவணப்படங்கள், பெண் எழுத்தாளர்களின் நூல்கள் ஆகியவற்றில் சிறந்தவையாக தேர்வு செய்யப்பட்ட படைப்புகளுக்கு திருப்பூர் மத்திய அரிமா சங்கம், சுதாமா கோபாலகிருஸ்ணனால் வழங்கப்பட்ட விருதுகளாகும். சிறந்த குறும்படங்களை எழுத்தாளர் சுப்ரபாரதிமணியன், கவிஞர் சுபமுகி, வழக்கறிஞர் சி. ரவி கொண்ட குழு தெரிவு செய்தது. விருது வழங்கும் நிகழ்வு 18 ஜூன், 2012 இல் மத்திய அரிமா சங்கக் கட்டிடம், ஸ்டேட் பாங்க் காலனி, காந்தி நகர், திருப்பூரில் நடைபெற்றது. சுதாமா கோபாலகிருஷ்ணன் பரிசுகளை வழங்கினார். சுப்ரபாரதிமணியன் பரிசு பெற்ற குறும்படங்களைப் பற்றி விளக்கினார். \n\n\n\n"}
{"id": "241983", "url": "https://ta.wikipedia.org/wiki?curid=241983", "title": "ஜோன் எரிக் டோவ்ட்லே", "text": "ஜோன் எரிக் டோவ்ட்லே\n\nஜோன் எரிக் டோவ்ட்லே () (பிறப்பு: டிசம்பர் 1973) ஒரு அமெரிக்க நாட்டுத் திரைப்படத் தொகுப்பாளர், தயாரிப்பாளர், திரைக்கதையாசிரியர் மற்றும் இயக்குநர் ஆவார். இவர் டெவில், தி கப் போன்ற பல திகில் திரைப்படங்களை எழுதி மற்றும் இயக்கியுள்ளார்.\n"}
{"id": "241984", "url": "https://ta.wikipedia.org/wiki?curid=241984", "title": "ஜோன் மேடென்", "text": "ஜோன் மேடென்\n\nஜோன் மேடென் (\"John Madden\", பிறப்பு: 8 ஏப்ரல் 1949) ஒரு இங்கிலாந்து நாட்டுத் நாடக, தொலைக்காட்சி, வானொலி மற்றும் திரைப்பட இயக்குநர் ஆவார். இவர் தி டெப்ட், தி செகண்ட் பெஸ்ட் எசோடிக் மரிகோல்ட் ஹோட்டல் போன்ற திரைப்படங்களை இயக்கியுள்ளார்.\n"}
{"id": "241985", "url": "https://ta.wikipedia.org/wiki?curid=241985", "title": "கென் ஸ்காட்", "text": "கென் ஸ்காட்\n\nகென் ஸ்காட் () (பிறப்பு: 1970) ஒரு கனடா நாட்டு நகைச்சுவையாளர், திரைக்கதையாசிரியர், நடிகர் மற்றும் இயக்குநர் ஆவார். இவர் ஸ்டார்பக், அன்பினிஷ்டு பிசினஸ் போன்ற திரைப்படங்களை இயக்கியுள்ளார்.\n\n"}
{"id": "241988", "url": "https://ta.wikipedia.org/wiki?curid=241988", "title": "அகோரா", "text": "அகோரா\n\nஅகோரா என்பது பண்டைய கிரேக்க நகரங்களில் பொது மக்கள் கூடும் இடத்திற்கானப் பெயராகும். கலை, அரசியல், சமயம்,வணிகம், சமூக நிகழ்வுகள், போன்ற பல தரப்பட்ட சேவைகளுக்குப் பொது மக்கள் பயன்படுத்தும் இடமாகப் பல்வேறு காலகட்டங்களில் விளங்கியது.\n\nSection::::அமைவிடம்.\nநகரங்களின் மையப்பகுதிகளிலும், துறைமுகங்களின் அருகாமைப் பகுதிகளிலும் அகோராக்கள் அமைக்கப்பட்டிருந்தன.\n\nSection::::அமைப்பு.\nகிரேக்க கட்டட அமைப்போடு கூடிய பொதுக் கட்டடங்கள், கடைகள், ஆகியவை, நீண்ட தூண் வரிசைகள், நுழைவு மாடங்கள் கொண்டு அகோராக்கள் அமைக்கப்பட்டிருந்தன. புகழ் வாய்ந்தவர்கள், உயர் கௌரவம் பெற்றவர்கள் போன்ற மதிப்புறு மக்களின் கல்லறைகள் கூட அமைக்கப்பட்டிருந்தன.\n\n"}
{"id": "241989", "url": "https://ta.wikipedia.org/wiki?curid=241989", "title": "தமிழ்நாடு திருமண பதிவுச் சட்டம், 2009", "text": "தமிழ்நாடு திருமண பதிவுச் சட்டம், 2009\n\nதமிழ்நாடு திருமண பதிவுச் சட்டம்( 2009). இச்சட்டம் 2009 ஆம் ஆண்டு சூன் மாதம் 30ஆம் நாள் தமிழ்நாடு சட்டமன்றத்தில் நிறைவேற்றப்பட்டது. இந்து திருமணங்கள் சட்டம் 1955, இந்திய கிறுத்துவ திருமணச் சட்டம் 1872, சிறப்புத் திருமணச் சட்டம் 1954, முகம்மதியர்கள் ஷரியத் திருமணச் சட்டம் மற்றும் வேறு எந்ந ஓரு தனித்திருமண சட்டங்களின் கீழ் பதிவு செய்திருந்தாலும் தமிழ்நாடு திருமண பதிவுச் சட்டம், 2009 பிரிவு 3ன் கீழ் பதிவு செய்ய வேண்டியது கட்டாயமாகும்.\n\n\n\n\n\n\n"}
{"id": "241990", "url": "https://ta.wikipedia.org/wiki?curid=241990", "title": "அனக்ரியான்", "text": "அனக்ரியான்\n\nஅனக்ரியான் (Anacreon, கிமு 582 - கிமு 485) பண்டைய கால கிரேக்க கவிஞர்களுள் ஒருவர் ஆவார். இவருடைய கவிதைகள் காதல் மற்றும் மது ஆகியவற்றின் கொண்டாட்டம் குறித்தவையாக உள்ளன. பண்டையக் கிரேக்கக் கவிஞர்களில் குறிப்பிடத்தக்க 'ஒன்பது கவிஞர்களுள்' ஒருவராக இவர் மதிக்கப்படுகிறார்.\n\n"}
{"id": "241992", "url": "https://ta.wikipedia.org/wiki?curid=241992", "title": "மலேசியாவில் இசுலாம்", "text": "மலேசியாவில் இசுலாம்\n\nபல சமயங்கள் பின்பற்றப்படும் மலேசியா வில் முதன்மை சமயமாக இருப்பது இசுலாம் ஆகும். 2013 நிலவரப்படி, இந்நாட்டில் ஏறத்தாழ 19.5 மில்லியன் (கிட்டத்தட்ட மக்கள்தொகையில் 61.3%) இசுலாமியர்கள் வாழ்கின்றனர். இவர்களில் பெரும்பான்மையோர் இசுலாத்தின் சுன்னி இசுலாம் பிரிவைச் சேர்ந்தவர்களாவர். இதனால் மலேசியா \" ஓர் இசுலாமியப் பெரும்பான்மை நாட்டில் சியா இசுலாமியர் தடை செய்யப்பட்டுள்ளதற்கு\" எடுத்துக்காட்டாக உள்ளது.\n\nமலேசியாவின் அரசியலமைப்புச் சட்டத்தின் பிரிவு 3 இன்படி \"கூட்டாட்சியின் சமயமாக\" நிறுவப்பட்டுள்ளது. ஆனால் மலேசியச் சட்டமும் சட்ட முறைமையும் ஆங்கிலப் பொதுச் சட்டத்தை அடிப்படையாகக் கொண்டுள்ளன. இசுலாமியச் சட்ட முறைமை இசுலாமியருக்கு மட்டுமே நடைமுறையில் உள்ளது; அதுவும் குடும்பச் சட்டம் மற்றும் சமயப் பின்பற்றுதல்களுக்கு மட்டுமே பின்பற்றப்படுகின்றது. இதனால் மலேசியா மதசார்பற்ற நாடா அல்லது இசுலாமிய நாடா என்ற சர்ச்சை உள்ளது. \n\nSection::::பின்னணி.\nமலேசிய அரசியலமைப்பின் முன்வரைவில் எந்த அலுவல்முறை சமயமும் வரையறுக்கப்படவில்லை. ஒன்பது மலாய் நாட்டு மன்னர்களும் தங்கள் நாட்டுப் பகுதிகளில் தனித்தனியாக அலுவல்முறை சமயமாக இசுலாம் இருந்தால் போதுமானது எனக் கருதினர். இருப்பினும் அரசியலமைப்புச் சட்டத்தை வரைந்த ரீடு குழுவின் நீதியரசர் அக்கீம் அப்துல் அமீது இசுலாமை கூட்டமைப்பின் அலுவல்முறை சமயமாக இருத்த விரும்பினார்; அவ்வாறே அரசியலமைப்புச் சட்டத்தில் மலேசியாவின் அலுவல்முறை சமயமாக இசுலாம் நிறுவப்பட்டது. அரசியலமைப்பின் பிரிவு 160இன் படி அனைத்து உள்நாட்டு மலாய்களும் முசுலிம்கள் (100%) ஆவர். மலேசியச் சட்டத்தின்படியும் மலேசிய அரசியலமைப்பில் வரையறுக்கப்பட்டவாறும் ஓர் உள்நாட்டு மலாய் முஸ்லிம் சமயத்தை துறக்க விரும்பினால் தனது உள்நாட்டு தகுதியையும் இழப்பார். \n\nSection::::கூட்டமைப்பின் சமயம்.\nமலேசிய மாநிலங்களில் கிளாந்தான், திராங்கானு, பகாங், கடாரம், பேராக், பெர்லிஸ், சிலாங்கூர், ஜொகூர் மற்றும் நெகிரி செம்பிலான் மாநிலங்களில் அரசியலமைப்புச்சார் மலாய் மன்னர்கள் (பெரும்பான்மையோர் \"சுல்தான்கள்\" எனப்படுகின்றனர்) ஆள்கின்றனர். இந்த சுல்தான்கள் மாநிலத்தின் சமய விவகாரங்களில் முழுமையான அதிகாரம் பெற்றுள்ளார்கள். பினாங்கு, மலாக்கா, சரவாக் மற்றும் சபா மாநிலங்களில் சுல்தான்கள் இல்லாதபோதும் இந்த மாநிலங்களிலும், கோலாலம்பூர், லபுவான், புத்ராஜாயா கூட்டாட்சிப் பகுதிகளில் அரசர் (யாங் டி பெர்துவான் அகோங்) இசுலாமியத் தலைவராக பொறுப்பாற்றுகிறார். \n\nமலேசியாவின் முதல் பிரதமர் துங்கு அப்துல் ரகுமான் தனது 80ஆவது பிறந்தநாளான பெப்ரவரி 9, 1983 அன்று, மலேசியாவின் இசுடார் இதழுக்கு அளித்த செய்தியில் \"நாட்டில் பல்வேறு இனங்கள் வெவ்வேறான நம்பிக்கையுடன் வாழ்கின்றனர். இசுலாம் அலுவல்முறை சமயமாக இருப்பதுடன் மலேசியா சமயச் சார்பற்ற நாடாகத் தொடர வேண்டும்\" எனக் கூறினார். இசுடார் இதழின் அதே பதிப்பில் இதற்கு ஆதரவாக மலேசியாவின் மூன்றாவது பிரதமரான உசேன் ஓன் \"இசுலாம் அலுவல் சமயமாக இருக்கும் அதேவேளையில் நாடு சமயச்சார்பற்றதாக இயங்க முடியும்\" எனக் கூறினார்.\nதற்போது மலேசியாவின் மாநிலம் கிளாந்தானில் பழமைவாத இசுலாமிய அரசியல் கட்சியான மலேசிய இஸ்லாமிய கட்சி ஆட்சி செய்கின்றது. இக்கட்சி இசுலாமிய அரசை நிறுவிடும் கொள்கை உடையது. திராங்கானு மாநிலத்திலும் இக்கட்சியின் ஆட்சி 1999இலிருந்து 2004 வரை இருந்தது; ஆனால் தற்போது ஆளும் தேசிய முன்னணி (மலேசியா) இதனை மீண்டும் கைப்பற்றியுள்ளது. இசுலாமியரிடையே வீழ்ச்சியடைந்து வரும் தனது செல்வாக்கை நிலைநிறுத்த அம்னோவின் அப்துல்லா அகமது படாவி இசுலாம் அதாரியை முன்மொழிந்தார். 1990களில் திராங்கானுவில் மலேசிய இஸ்லாமிய கட்சி இசுலாமிய உதுத் சட்டங்களை நிறுவியது; இவற்றை சமயச்சார்பற்ற கூட்டமைப்பு அரசு விலக்கி ஆணையிட்டது. \n\nபுதியதாக வடிவமைக்கப்பட்டுள்ள மலேசியாவின் அடையாள அட்டை newest (\"MyKad\") மலேசியர்களை பல்வேறு சமயக் குழுக்களாகப் பிரிக்கின்றது: முசுலிம், கிறித்தவர், இந்து, பௌத்தர். இந்த அட்டையை அறிமுகப்படுத்தியது அரசியல் சர்ச்சைகளை கிளப்பியது. இருப்பினும் தற்போது இது முசுலிம் அல்லாதோராலும் ஏற்றுக்கொள்ளப்பட்டுள்ளது. \n\"மலேசியப் பன்னாட்டு இசுலாமியப் பல்கலைக்கழகம்\" எனப்படும் இசுலாமியப் பல்கலைக்கழகம் நிறுவப்பட்டுள்ளது. மக்கா புனிதப் பயணத்தை மேற்கோள்ள ஒருங்கிணைக்கும் அரசு அமைப்பாக \"டபுங் ஹாஜி\" உள்ளது. தவிரவும் பள்ளிவாசல்களையும் \"சுராவுகளையும் கட்டமைக்க அரசு நிதி வழங்குகின்றது.\n\nமலேசிய அரசியலமைப்பு மலேசியாவை சமயச்சார்பற்ற நாடாக அறிவித்தாலும் குழப்பம் நிலவுகின்றது. குறிப்பாக, முன்னாள் பிரதமர் மகாதீர் பின் முகமது மலேசியாவை இசுலாமிய நாடாக அறிவித்த பிறகு சர்ச்சைகள் வலுத்துள்ளன. டேவான் ராக்யாட் மக்களவையில் உறுப்பினர் பத்ருதின் இபின் அமிருல்டின் \"மலேசியா இனி நெகெரா இசுலாம்\" (\"மலேசியா ஓர் இசுலாமிய நாடு\") என்றும் \"யூ டிடக் சுகா, யூ கெலுவர் டரி மலேசியா!\" (\"நீங்கள் விரும்பாவிட்டால், மலேசியாவை விட்டு நீங்கள் வெளியேறுங்கள்!\") என்றார். தனது அறிக்கை மீட்டுக் கொள்ள மறுத்ததால் இவரது நடத்தையை பேரவையின் உரிமைக்குழுவின் ஆய்விற்கு அனுப்ப கொண்டுவரப்பட்ட தீர்மானம் குரல் வாக்கெடுப்பு மூலம் நிராகரிக்கப்பட்டது. இருப்பினும், முதல் பிரதமர், துங்கு அப்துல் ரகுமான், 1980களில் இதற்கு எதிராகக் குரலெழுப்பினார்; \"இசுலாமிய நாடு குறித்த பேச்சுக்கள் வெறுங்கனவுகளாகும். எந்தவொரு அறிவுள்ள மனிதனும் சமயம் சார்ந்த அரசியல் நிர்வாகத்தை விரும்ப மாட்டான்; குறிப்பாக ல இனங்களும் பல சமயங்களும் உள்ள மலேசியா போன்ற நாட்டில் இசுலாமிய நாட்டை நிறுவ வாய்ப்புக்களே இல்லை\" என்றார். In 1988இல் நீதிமன்றங்கள் மலேசியா ஓர் சமயஞ்சார்ந்த நாடு என்பதை நிராகரித்துள்ளன.\n\nமலேசியாவின் கூட்டரசு மலேசியா இசுலாமிய நாடு என்பதை மறுத்து வந்துள்ளபோதும் அப்துல்லா அகமது படாவி கீழமைந்த முந்தைய நிர்வாகம் மெதுவாக மற்ற சமயங்களை விட இசுலாமிய சமயத்தின் உயர்ச்சிக்கு வழி வகுத்தது. முசுலிம் பெரும்பான்மையினரின் முதன்மை கவலையாக கிறித்தவத்தின் பரவல் இருந்து வருகின்றது. மதமாற்றத்திற்கு முயன்றதாக கிறித்தவக் குழுக்கள் மலேசிய அரசாலும் துன்புறுத்தப்பட்டுள்ளனர்.\n\nமலேசிய இசுலாமிய மேம்பாட்டுத் துறையின் (JAKIM) அங்கமாக ஃபத்வாக்களை வெளியிடும் தேசிய ஃபத்வா குழுமம் உள்ளது.\n\nSection::::வரலாறு.\nஏழாம் நூற்றாண்டின் துவக்கத்திலேயே தனி அரபு வணிகர்களும் சகபாக்களும் சீனா, இந்தோசீனா, மலாய் தீவுக்கூட்டங்களில் இசுலாத்தை போதித்து வந்தனர். கம்போடியாவின் இசுலாமிய சாம் மக்கள் தங்கள் வம்சத் துவக்கத்தை முகமது நபி அவர்களின் உறவினரான ஜாஷ் உடன் தொடர்புபடுத்துகின்றனர். சுமத்திரா தீவுகளுக்கு இசுலாம் கிபி 674இல் அராபியர்களால் எடுத்துச் செல்லப்பட்டது.\n\n12ஆவது நூற்றாண்டில் மலேசியா வந்த இந்திய முசுலிம் வணிகர்களும் இசுலாமை கொணர்ந்தனர். பொதுவாக 12ஆவது நூற்றாண்டில் கடாரத்தின் சுல்தான் முத்சபர் ஷா (இந்துப் பெயர்:பிரா ஓங் மகாவாங்சா) இசுலாமிற்கு மாறிய பின்னரே மலாய் தீபகற்பத்தில் இசுலாம் வந்தடைந்ததாக கருதப்படுகின்றது. இவர் அண்மையில் மதம் மாறியிருந்த இந்திய வணிகர்களிடமிருந்து இசுலாமைத் தழுவினார். 13ஆவது நூற்றாண்டு \"தொராங்கனு கற் தூபி\" திராங்கானு மாநிலத்தின் கோலா பெரங்கில் கண்டறியப்பட்டது; இதன்படி 1303இல் \"சுல்தான் மெகத் இசுகந்தர் ஷா\" என்ற பெயருடன் இசுலாமைத் தழுவிய பரமேசுவரா முதல் மலாக்கா சுல்தான் ஆவார். இவர் தற்கால இந்தோனேசியாவின் பசாய் சுல்தானகத்தின் இளவரசியை மணந்தபோது இசுலாமிற்கு மதம் மாறினார். \n\nமலேசியா, இந்தோனேசியா கடலோரத் துறைமுக நகர மக்களிடம் எவ்வித கட்டாயப்படுத்தலோ கையகப்படுத்தலோ இன்றி அமைதியாக தன்னார்வமாக இசுலாம் பரவியது. 15ஆவது, 16ஆவது நூற்றாண்டுகளில் மலாய் மக்களின் பெரும்பான்மை சமயமாக இசுலாம் விளங்கியது.\n\nSection::::இசுலாமியக் உட்குழுக்கள்.\nSection::::சுன்னி இசுலாம்.\nஷஃபி வழிமுறைசார்ந்த சுன்னி இசுலாம் மலேசியாவின் அலுவல்முறை, சட்டப்பூர்வ வடிவமாகும். பழைய பண்பாட்டுக் கூறுகளை உள்வாங்கிய இசுலாம் இன்னமும் நாட்டுப்புற பகுதிகளில் பொதுவாக கடைபிடிக்கப்படுகின்றது. நாடெங்கும் பள்ளிவாசல்களைக் காணலாம்; மினார்களிடமிருந்து பாங்குகள் (தொழுகை அழைப்பு) நாளுக்கு ஐந்து முறை ஒலிக்கின்றன. முசுலிம் பணியாளர்கள் மசூதிகளில் தொழுகை மேற்கொள்ள ஏதுவாக அரசு அலுவலகங்களும் வங்கிகளும் ஒவ்வொரு வெள்ளியும் இரண்டு மணி நேரம் மூடப்படுகின்றன. இருப்பினும், கிளாந்தான், திராங்கானு, கடாரம், ஜொகூர் போன்ற மாநிலங்களில் வெள்ளியும் சனியும் வாரயிறுதி விடுமுறை நாட்களாக உள்ளன. \n\nமலேசிய அரசு மற்ற இசுலாமிய உட்பிரிவுகள் குறித்து கடுமையான கொள்கைகளை வகுத்துள்ளது; சியா இசுலாம் பிரிவை தடை செய்துள்ளது. மலேசிய உள்நாட்டு அமைச்சர் அகமது சகீது அமீதி \"உலகின் மற்ற பகுதிகளில் ஏற்பட்டுள்ள சண்டைகளை இந்த இரு பிரிவினருக்கிடையே மலேசியாவில் நடக்காது தடுக்கவும் சுன்னி வழியை வளர்த்தெடுக்கவும்\" இந்தத் தடை விதிக்கப்பட்டுள்ளதாக கூறுகிறார்.\n\nமற்றுமொரு தடைசெய்யப்பட்ட உட்குழு அல்-அர்கம் ஆகும்.\n\nSection::::அகமதியா இசுலாம்.\nஇயேசு குறித்த இசுலாமிய முன்ன்றிவிப்புகளின்படி மிர்சா குலாம் அகமது மீது நம்பிக்கை கொண்ட அகமதியாக்களும் மலேசியாவில் வாழ்கின்றனர். ஏறக்குறைய 2000 அகமதியாக்கள் நாட்டில் உள்ளனர். சிறுபான்மையராக உள்ள இவர்கள் அரசு ஆதரவளிக்கும் துன்புறுத்தல்களுக்கு ஆளாகின்றனர்.\n\nSection::::குரான் நம்பிக்கையாளர்கள்.\nஹதீசின் அதிகாரத்தை ஏற்காத முசுலிம்கள் குரான் நம்பிக்கையாளர்கள் (ஆல் அல்-குரான்) எனப்படுபவர்களும் மலேசியாவில் வாழ்கின்றனர். இத்தகைய குரானியூன்களில் காசிம் அகமது மிகவும் குறிப்பிடத்தக்கவர்.\n\nSection::::வட்டாரப் பரவல்.\n2010ஆம் ஆண்டு கணக்கெடுப்பின்படியான மாநிலவாரி பரவல்\n2010 மக்கள்தொகை கணக்கெடுப்பின்படி மலேசியாவின் மக்கள்தொகையில், 61.3% (17,375,794 மக்கள்) இசுலாமியராவர். இவர்களில் பெரும்பான்மையானவர்கள் உள்ளக மலாய் முசுலிம்கள் ஆவர்.\n\n\n"}
{"id": "241993", "url": "https://ta.wikipedia.org/wiki?curid=241993", "title": "பக்தி சர்மா", "text": "பக்தி சர்மா\n\nபக்தி சர்மா (\"Bhakti Sharma\", பிறப்பு: நவம்பர் 30, 1989) இந்திய திறந்த-வெளி நீச்சல் வீராங்கனை ஆவார். அண்டார்டிக் பெருங்கடலில் மிக அதிக தூரத்தை மிக விரைவாக கடந்து உலக சாதனை படைத்தவராவார்.\n\nSection::::பிறப்பு.\nபக்தி சர்மா பம்பாயில் பிறந்து, இராஜஸ்தான், உதய்ப்பூரில் வளர்ந்தவர். இவரின் தாயார் ஒரு தேசிய நீச்சல் வீராங்கனை ஆவார். பக்தி சர்மா தனது இரண்டரை வயதில் இருந்து நீச்சல் பயின்றார். சிம்பியோசிசு பன்னாட்டுப் பல்கலைக்கழகத்தில் பயின்று முதுகலைப் பட்டம் பெற்றார்.\n\nSection::::சாதனை.\nஅண்டார்டிக் பெருங்கடலில் 1.4 மைல் தூரத்தினை 52 நிமிடங்களில் ஒரு டிகிரி வெப்பத்தில் நீந்திக் கடந்து உலக சாதனை படைத்துள்ளார். இச்சாதனையை நிகழ்த்திய இளம் வயது நபர் மற்றும் முதல் ஆசியர் என்ற இரு சாதனைகளையும் இவர் நிகழ்த்தியுள்ளார். பக்தி சர்மா உலகின் ஐந்து பெருங்கடல்கள், மற்றும் வேறு எட்டு கடல்களிலும் நீந்தியுள்ளார். இவர் 2010 ஆம் ஆண்டு டென்சிங் நோர்கே தேசிய சாதனை விருதினை இந்திய ஜனாதிபதி பிரணாப் முகர்ஜியிடமிருந்து பெற்றார்.\n\n"}
{"id": "241998", "url": "https://ta.wikipedia.org/wiki?curid=241998", "title": "பவுண்டரீகபுரம் சோமநாதசுவாமி கோயில்", "text": "பவுண்டரீகபுரம் சோமநாதசுவாமி கோயில்\n\nபவுண்டரீகபுரம் சோமநாதசுவாமி கோயில் கும்பகோணம் காரைக்கால் சாலையில் ஆண்டலாம்பேட்டை என்ற ஊரிலிருந்து தெற்கே 2 கிமீ தொலைவில் அமைந்துள்ளது. தற்போது பவுண்டரீகபுரம் என்றழைக்கப்பட்டாலும் இவ்வூருக்கு ஏனாதிமங்கலம் என்ற பெயரும் உண்டு.\n\nSection::::அமைப்பு.\nகிழக்கு நோக்கிய இக்கோயில் கருவறை, அர்த்த மண்டபம், மகாமண்டபம், ஆகியவற்றுடன் விளங்குகிறது. கருவறையில் இறைவன் லிங்கத்திருமேனியாகக் காணப்படுகிறார். மகாமண்டபத்தை ஒட்டி தெற்கு நோக்கிய சன்னதியில் அம்மன் சன்னதி உள்ளது.\n\nSection::::காலம்.\nஇக்கோயில் பிற்கால சோழர் காலத்தைச் சேர்ந்ததாக விளங்குகிறது. முதலாம் குலோத்துங்க சோழன் காலத்தைச் சார்ந்ததாகக் கொள்ளலாம். சுங்கம் தவிர்த்த சோழன், சோழன் திரிபுவனசக்ரவர்த்தி என்றெல்லாம் சிறப்புப்பெயர் பெற்றவன் குலோத்துங்கன்.\n\nSection::::சிற்பங்கள்.\nகோயிலின் நுழைவுவாயிலின் வலப்புறம் அதிகார நந்தியும், இடப்புறம் சிவபெருமான் அருச்சுனனுக்குப் பாசுபதம் வழங்கும் கதையை நினைவூட்டும் வகையில் கிராதார்ஜுன வடிவையும் தேவக்கோட்டத்தில் காணலாம். கங்கைகொண்ட சோழபுரம் போன்று சண்டேசுவர அனுக்கிரகமூர்த்தி சிற்பமும் ஒரு தேவக்கோட்டத்தில் காணப்படுகிறது. மேலும் கோட்டத்தில் காணப்படும் சிற்பங்களில் பல உடைந்தும் காணப்படுகின்றன.\n"}
{"id": "242000", "url": "https://ta.wikipedia.org/wiki?curid=242000", "title": "இரண்டாம் பிருதிவிபதி", "text": "இரண்டாம் பிருதிவிபதி\n\nஇரண்டாம் பிருதிவிபதி (மறைவு 940) என்பவன் ஒரு கங்க அரசனாவான். இவன் சோழர்களுடன் நட்புறவு கொண்டிருந்தான். இவன் காலத்தில் கங்க நாடு இரண்டாகப் பிளவுபட்டிருந்தது இவன் ஒரு அணியாகவும் இரண்டாம் பூதுகன் ஒரு அணியாகவும் செயல்பட்டனர்.\n\nSection::::போர்கள்.\nஇராஷ்டிரகூடர்களுடன் தொண்டை நாட்டில் உள்ள வாணகபாடி நாட்டின் மன்னன் பாணன் இரண்டாம் விசயாதித்தன் சேர்ந்துகொண்டு \nசோழன் பராந்தகனை எதிர்த்துப் போர் செய்தான். இப்போரில் சோழனுக்கு ஆதரவாக அவர்களோடு இரண்டாம் பிருதிவிபதியும் போர்செய்தான். போரில் சோழனும் அவனைச் சார்ந்தவர்களும் வென்றனர். போரில் கங்கனின் உதவிக்குப் பரிசாகப் பராந்தக சோழன் அவனுக்கு இரு பாணர்களின் நாட்டையும் கொடுத்து மாவலி வாணராயன் என்ற பட்டத்தையும் அளித்தான்.\n\nSection::::கருவி நூல்.\nதென்னாட்டுப் போர்க் களங்கள்,க. அப்பாதுரை."}
{"id": "242003", "url": "https://ta.wikipedia.org/wiki?curid=242003", "title": "தெர்மோவெல்", "text": "தெர்மோவெல்\n\nதெர்மோவெல் (\"Thermowell\") என்பது தொழிற்சாலை சாதனங்களில் உள்ள வெப்பநிலை உணர்விகளைப் (\"Temperature sensor\") பாதுகாக்கும் குழாய் போன்ற ஒரு சாதனமாகும். குழாய் வடிவத்திலுள்ள தெர்மோவெல்லின் ஒருபகுதி திறந்து இருக்கும், மறுபகுதி மூடப்பட்டு இருக்கும். மூடப்பட்ட பகுதியானது வெப்பநிலையை அளவீடு செய்ய வேண்டிய தொழிற்சாலை சாதனங்களோடு இணைக்கப்பட்டிருக்கும். தெர்மோவெல்லின் திறந்துள்ள பகுதியின் வழியாக வெப்பமானி, வெப்பமின் இரட்டை, மின்தடை வெப்பமானி உள்ளே பொருத்தப்படும்.\n\nவெப்பஇயக்கவியல் தத்துவத்தின் மூலம் தொழிற்சாலை சாதனங்களில் பயன்பாட்டில் இருக்கும் இரசாயனங்களின் வெப்பமானது தெர்மோவெல்லின் சுவரின் மூலமாக வெப்பநிலை உணர்விக்கு கடத்தப்பட்டு அளவிடப்படுகிறது. தெர்மோவெல்லின் சுவரின் பருமனை பொறுத்தும், தெர்மோவெல்லுக்கும் வெப்பநிலை உணர்விக்கும் இடையே உள்ள காற்றின் இடைவெளியை பொறுத்தும் வெப்பக்கடத்தலின் அளவு மாறுகின்றது.\n\n\n\nSection::::தெர்மோவெல் இணைப்புமுறை.\nதெர்மோவெல் திருகு முறையிலும் ('Threaded'), பற்றவைத்தல் முறையிலும்('Welding type') மற்றும் 'Flange type'முறையிலும் இணைக்கப்படுகிறது.\n\n\n"}
{"id": "242008", "url": "https://ta.wikipedia.org/wiki?curid=242008", "title": "தமிழீழம் நான் கண்டதும் என்னைக் கண்டதும் (நூல்)", "text": "தமிழீழம் நான் கண்டதும் என்னைக் கண்டதும் (நூல்)\n\nதமிழீழம் நான் கண்டதும் என்னைக் கண்டதும் 2006ஆம் ஆண்டு, தோழமை வெளியீடாக வெளிவந்த தமிழ் நூலாகும். ஓவியர் புகழேந்தி ஈழத்தில் விடுதலைப் புலிகளின் ஆட்சிக் காலத்தில் 45 நாட்கள் அங்குத் தங்கி இருந்து அங்கு மாணவர்களுக்கு ஓவியப் பயிலரங்கு நடத்தியும், ஓவியக் கண்காட்சி நடத்தியும், அங்குப் பலரை சந்தித்து புலிகளின் ஆட்சியில் ஈழம் எவ்வாறு இருந்தது என்பதை ஒருபயண நூலாக எழுதி வெளியிடப்பட்டது.\n\n2005இல் அன்றைய தமிழீழமெங்கும் பயணம் செய்து இந்நூலை எழுதியுள்ளார் ஓவியர் புகழேந்தி. இந்த நூல் தமிழ், ஆங்கிலம், பிரஞ்ச், ஜேர்மனி ஆகிய மொழிகளில் மொழி பெயர்த்து வெளியிடப்பட்டுள்ளது.\n"}
{"id": "242010", "url": "https://ta.wikipedia.org/wiki?curid=242010", "title": "அமீர் ஐதர் கான்", "text": "அமீர் ஐதர் கான்\n\nஅமீர் ஐதர் கான் (\"Dada Amir Haider Khan\", தாதா அமீர் ஹைதர் கான், 1900 - 1989) பிரித்தானிய இந்தியாவின் முதல் தலைமுறை பொதுவுடைமைத் தலைவர்களுள் ஒருவர். இந்திய விடுதலை இயக்கப் புரட்சியாளர்.\n\nSection::::வாழ்க்கைச் சுருக்கம்.\nஅமீர் ஐதர் கான் ராவல்பிண்டி மாவட்டத்திலிலுள்ள சியாகிலியான் உமர் கான் என்ற சிறு கிராமத்தில் எளிய பஞ்சாபி முஸ்லிம் குடும்பத்தில் பிறந்தார். அவரது தந்தை அமீர் ஹைதர்கான் சிறுவயதாக இருக்கும்போதே இறந்துவிட்டார். பின்னர் அவரது தாயார் இரண்டாம் திருமணம் செய்துகொள்கிறார். அவர் தன்னுடைய மாற்றாந் தந்தையிடம் பல கொடுமைகளை அனுபவித்தார் . ஆயினும் கல்வி கற்கும் தணியாத ஆவலால் அவர்வீட்டைவிட்டு வெளியேறி பல்வேறு சிரமங்களுக்கு ஆளானார்.பின்னர் இவர் மதராசாவில் சேர்க்கப்பட்டார்.1914 ஆம் ஆண்டில் மும்பையில் பிரித்தானிய வணிகக் கப்பல் படையில் சேர்ந்தார். அங்கிருந்து அவர் 1918 இல் அமெரிக்க வாணிபக் கப்பல் படையில் இணைந்தார். இக்காலகட்டத்தில் அவர் யோசேப்பு முல்க்கேன் எனும் ஐரிய தேசியவாதியை சந்திக்க நேர்ந்தது. அவர் மூலம் பிரித்தானியருக்கு எதிரான அரசியல் கருத்துக்களை அறிந்து கொண்டார்.\n\nசர்வதேச கம்யூனிஸ்டு அகிலத்தின் பிரதிநிதியாக உருசியாவில் சில காலம் செயல்பட்ட பின் இந்தியா திரும்பினார். இந்தியா திரும்பிய ஐதர் கானுக்கு தென்னிந்தியாவில் கட்சியை உருவாக்கும் பணி ஒப்படைக்கப்பட்டது. மீரட் சதி வழக்கில் குற்றவாளியாகச் சேர்க்கப்பட்டிருந்ததால் தமிழகத்திலும் தலைமறைவாகத்தான் இவர் வாழ வேண்டியிருந்தது. சங்கர் எனும் புனை பெயரை வைத்துக்கொண்டு தமிழகம் மற்றும் தென்னிந்தியாவின் சாதிய அமைப்பை தெரியாமலும், எவரொருவர் உதவியின்றியும் சென்னை(மெட்ராஸ்) வந்து கம்யூனிஸ்டு கட்சியை கட்டும் பொறுப்பை ஏற்றார். அவ்வாறு தனித்து இருந்த போதும், இந்த முகம் தெரியாத ஊரில், மாத்யூஸ் என்ற ரயில்வேத் தொழிலாளியிடம் நட்பை ஏற்படுத்திக் கொண்டு தனது பணியைத் தொடங்குகிறார் கான்.\n\nSection::::வாழ்க்கை வரலாறு.\nஆமீர் ஹைதர்கானின் வாழ்க்கை வரலாற்றை அவரிடம் நேரிடையாகக் கேட்டுப் பெற்ற டாக்டர் அயூப் மிர்சா என்பவர் உருது மொழியில் எழுதிய வாழ் புனைகதையின் சுருக்கப் பட்ட ஆங்கிலப் பெயர்ப்பின் தமிழாக்கம் - \"அமீர் ஹைதர்கான்: காவியம் படைத்த கம்யூனிஸ்ட்\" என்கிற நூலை பாரதி புத்தகாலயம் வெளியிட்டுள்ளது.\n"}
{"id": "242024", "url": "https://ta.wikipedia.org/wiki?curid=242024", "title": "லட்சுமி வந்தாச்சு", "text": "லட்சுமி வந்தாச்சு\n\nலட்சுமி வந்தாச்சு என்பது ஜீ தமிழ் தொலைகாட்சியில் பெப்ரவரி 2, 2015 முதல் திங்கள் முதல் வெள்ளி வரை இரவு 9:30 மணிக்கும், ஜூன் 19, 2017 முதல் திங்கள் முதல் வெள்ளி வரை மாலை 6:30 மணிக்கு ஒளிபரப்பாகி நவம்பர் 24, 2017 அன்று 720 அத்தியாங்களுடன் நிறைவு பெற்ற தொலைக்காட்சி தொடர் ஆகும்.\n\nஇந்தத் தொடரில் தெய்வமகள் புகழ் வாணி போஜன் கதாநாயகியாக நடிக்க இவருடன் ஹரிப்ரியா, ராஜேஷ், நாதன் சியாம், சுலக்சனா, தேவிப்பிரியா போன்ற பலர் நடித்துள்ளனர். இந்த தொடரை சதாசிவம், சுரேஸ் கிருஷ்ணா, தேவேந்திரன் போன்ற இயக்குனர்கள் இயக்கியுள்ளனர். ஜீ தமிழ் தொலைக்காட்சி தொடர்களில் அதிக அத்தியாயங்களில் ஒளிபரப்பான தொடர் இதுவாகும்.\n\n"}
{"id": "242025", "url": "https://ta.wikipedia.org/wiki?curid=242025", "title": "சுரண்டல்", "text": "சுரண்டல்\n\nசுரண்டல் (\"exploitation\") என்ற சொல்லுக்குப் பல அர்த்தங்கள் உள்ளது. இங்கே சிக்கல் மிக்க உபரி மதிப்பைச் சுரண்டுவது என்ற அரசியல் பொருளாதாரத் தத்துவக் கலைச் சொல்லாகக் கையாளப்படுகிறது.இதை காரல் மார்க்சு தனது மூலதனம் (Das Kapital) என்ற நூலில் தெளிவாக விளக்குகிறார். சுரண்டல் என்பதற்கு உழைக்காமல் ஒருவர் பணம் பெற முனைந்தாலோ, காய்கறி விற்பவர் எடையில் மோசடி செய்தலோ இதைச் சுரண்டல் என்று எளிதில் கூறுகிறோம். மதிப்பு என்பதும், உபரி மதிப்பு என்பதும் ஒரு சரக்கின் விலைக்குள் இருக்கிற அம்சங்களாகும். சரக்கின் விலையை நிர்ணயிக்கிற சந்தைக் காரணங்கள் வேறு. அச்சரக்கின் மதிப்பை நிர்ணயிக்கிற அவசியமான உழைப்பு நேரம் என்பது வேறு. ஒரு சரக்கை உற்பத்தி செய்ய ஆகும் அவசியமான சமூக உழைப்பு நேரம் என்பது தொழில்நுட்ப சமூகச் சூழலால் நிர்ணயிக்கப்படுவதாகும்.\n\n"}
{"id": "242028", "url": "https://ta.wikipedia.org/wiki?curid=242028", "title": "காந்தரூபன் அறிவுச்சோலை", "text": "காந்தரூபன் அறிவுச்சோலை\n\nகாந்தரூபன் அறிவுச்சோலை என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையால் பெற்றோரை, பாதுகாவலரை இழந்த ஆண்பிள்ளைகளின் பராமரிப்புக்காக வேலுப்பிள்ளை பிரபாகரன் பணிப்புரையின் பேரில் 1993 கார்த்திகை 13ஆம் நாள் தொடங்கப்பட்ட சிறுவர் இல்லமாகும். இவ்வில்லத்தில் 2005 வாக்கில் 227 பிள்ளைகள் பராமரிப்பில் இருந்தனர்.\n\nநான் ஒரு அனாதை,அப்பா அம்மா இல்லாத பிள்ளை.நான் பட்ட துன்பத்தை என் போன்ற பிள்ளைகள் படக் கூடாது. இது போன்ற பிள்ளைகளை எடுத்து வளர்க்க வேண்டுமெனக் கரும்புலி மேஜர் காந்தரூபன் பிரபாகரனிடம் சொன்ன கடைசி ஆசை. அதனால் அந்தக் காந்தரூபன் பெயரிலேயே துவக்கப்பட்டது இந்தச் சிறுவர் இல்லம்\n\n\n"}
{"id": "242029", "url": "https://ta.wikipedia.org/wiki?curid=242029", "title": "வெற்றிமனை", "text": "வெற்றிமனை\n\nவெற்றிமனை என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையால் போரின் அழுத்தங்களாலும், தங்கள் கண்முன்னாலேயே உறவுகளைப் பறிகொடுத்த அதிர்ச்சியினாலும் மனநிலை பாதிக்கப்பட்ட பெண்களைப் பாதுகாத்து உரிய சிகிச்சை வழங்கிப் பராமரித்து மறுவாழ்வு அளிக்க வேலுப்பிள்ளை பிரபாகரன் பணிப்புரையின் போர் அனர்த்தங்களால் உள ரீதியாகப் பாதிக்கப்பட்ட பெண்களுக்கான உளவள நிலையமாக 1991ல் வெற்றிமனை யாழ்ப்பாணத்தில் ஆரம்பிக்கப்ப்ட்டது. இந்த இல்லத்தில் 2008 காலகட்டத்தில் 154 பெண்கள் பராமரிப்பில் இருந்தனர்.\n\n"}
{"id": "242031", "url": "https://ta.wikipedia.org/wiki?curid=242031", "title": "பெண்கள் அபிவிருத்திப் புனர்வாழ்வு நிறுவனம்", "text": "பெண்கள் அபிவிருத்திப் புனர்வாழ்வு நிறுவனம்\n\nபெண்கள் அபிவிருத்திப் புனர்வாழ்வு நிறுவனம் என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையால், பல்வேறு கொடுமைகளால் பாதிக்கப்பட்ட பெண்களுக்குப் பாதுகாப்பும், தன்னம்பிக்கையும் அளித்து உரிய மறுவாழ்வு அளிக்க வேலுப்பிள்ளை பிரபாகரன் பணிப்புரையின் தொடங்கப்பட்ட மறுவாழ்வு அமைப்பாகும்.\nவன்னியில் இயங்கிய இவ்வமைப்பானது வன்னியில் போர் அனர்த்தங்களினால் நேரடியாகப் பாதிக்கப்பட்ட பெண்களை மேம்படுத்தும் பொருட்டு வெற்றிமனை உளவளத்துணை நிலையம், பெண்கள் தொழிற் பயிற்சி நிலையம், உதயதாரகை தும்புத் தொழிற்சாலை, மலர்ச் சோலை உளவளத் துணை நிலையம் என்பனவற்றையும் முல்லைத்தீவில் 93 சிறுவர்களைக் கொண்டு செந்தளிர் சிறுவர் இல்லத்தினையும் நடாத்திவந்தது. \n\n2003ஆம் ஆண்டு யாழ்ப்பாணம் காங்கேசன்துறை வீதி, கோண்டாவில்ப் பகுதியில் தனது கிளையினை. நிறுவியதோடு பாதிக்கப்பட்ட பெண்கள் தொடர்பான புள்ளிவிபரங்களைச் சேகரித்து அதன் மூலம் உதவித்திட்டங்களை மேற்கொண்டனர்.\n\n"}
{"id": "242032", "url": "https://ta.wikipedia.org/wiki?curid=242032", "title": "அன்புச் சோலை மூதாளர் பேணலகம்", "text": "அன்புச் சோலை மூதாளர் பேணலகம்\n\nஅன்புச் சோலை மூதாளர் பேணலகம் என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையால், பிள்ளைகளை இழந்து ஆதரவற்ற நிலைக்குத் தள்ளப்பட்ட முதியோரைப் பாதுகாப்பு அளிக்க வேலுப்பிள்ளை பிரபாகரன் பணிப்புரையின் தொடங்கப்பட்ட மறுவாழ்வு அமைப்பாகும்.\n\n"}
{"id": "242033", "url": "https://ta.wikipedia.org/wiki?curid=242033", "title": "தியாகி திலீபன் மருத்துவச் சேவை", "text": "தியாகி திலீபன் மருத்துவச் சேவை\n\nதியாகி திலீபன் மருத்துவச் சேவை என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையாலும், சிங்கள அரசின் மருந்துத் தடையாலும், மருத்துவ மனைகளை அழித்ததாலும் நோயாலும் காயங்களாலும் உரிய சிகிச்சை இன்மையாலும் அவதிப்பட்ட மக்களுக்குப் போராளி மருத்துவர்களைக் கொண்டு, கிடைக்கும் அடிப்படை உயிர் காக்கும் மருந்துகளை வைத்துக் கொண்டு மக்களைக் காப்பதற்காக வேலுப்பிள்ளை பிரபாகரன் பணிப்புரையின் தொடங்கப்பட்ட அமைப்பாகும்.\n\n"}
{"id": "242034", "url": "https://ta.wikipedia.org/wiki?curid=242034", "title": "தமிழ்த் திரைப்படங்களின் பட்டியல், 2015", "text": "தமிழ்த் திரைப்படங்களின் பட்டியல், 2015\n\n2015 ஆம் ஆண்டில் வெளிவந்த தமிழ்த் திரைப்படங்கள் அகர வரிசையில் இங்கு பட்டியலிடப்படுகின்றன.\n"}
{"id": "242035", "url": "https://ta.wikipedia.org/wiki?curid=242035", "title": "தமிழீழப் பொருண்மிய மேம்பாட்டுக் கழகம்", "text": "தமிழீழப் பொருண்மிய மேம்பாட்டுக் கழகம்\n\nதமிழீழப் பொருண்மிய மேம்பாட்டுக் கழகம் என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையாலும், சிங்கள அரசின் பொருளாதாரத் தடையாலும், சிதைந்த தமிழீழத்தின் பொருளாதாரக் கட்டமைப்பை வலுப்படுத்தவும், மக்களின் தேவைகளை நிறைவுசெய்யும் வகையில் திறமையயான திட்டமிடுதலின் அடிப்படையில் உரிய இயற்கை வளங்களைக்கொண்டு உற்பத்தியைப் பெருக்கவும்,வேளாண்மையும்,கைத்தொழிலுமே பொருண்மிய கட்டுமாணத்திற்கு அடித்தளமானது என்பதால் இவற்றை வளர்த்தெடுக்க வேலுப்பிள்ளை பிரபாகரன் பணிப்புரையின் தொடங்கப்பட்ட கழகமாகும்.\n\n"}
{"id": "242039", "url": "https://ta.wikipedia.org/wiki?curid=242039", "title": "கலைப் பண்பாட்டுக் கழகம்", "text": "கலைப் பண்பாட்டுக் கழகம்\n\nகலைப் பண்பாட்டுக் கழகம் என்பது இலங்கை இனப் பிரச்சினையின் காரணமாக எழுந்த போர்ச் சூழ்நிலையாலும், சிதைந்த தமிழீழத்தின் ஆன்மாவான கலை,பண்பாடு போன்றவற்றை வளர்த்தெடுக்க வேலுப்பிள்ளை பிரபாகரன் பணிப்புரையின் தொடங்கப்பட்ட கழகமாகும். இந்தக் கலைப்பண்பாட்டுக் கழகத்தினரால் முத்தமிழ் விழாக்கள் போன்றவை சிறப்பாக நடத்தப்பட்டன\n\n"}
{"id": "242040", "url": "https://ta.wikipedia.org/wiki?curid=242040", "title": "ஜெயந்தி நடராஜன்", "text": "ஜெயந்தி நடராஜன்\n\nஜெயந்தி நடராஜன் (Jayanthi Natarajan) இவர் ஒரு தமிழக அரசியல்வாதியும், தமிழ்நாடு இந்திய தேசிய காங்கிரசு துணைத் தலைவராகவும் மாநிலங்களவை உறுப்பினராகவும், மத்திய சுற்றுச்சூழல் துறை அமைச்சராகவும் இருந்தவர்.. இவர் சரோஜினி வரதப்பனின் சகோதரி ருக்குமணியின் மகளாவார் எம். பக்தவத்சலம் இவரின் பாட்டனார் ஆவார்..\n"}
{"id": "242042", "url": "https://ta.wikipedia.org/wiki?curid=242042", "title": "சுத்தமல்லி, திருநெல்வேலி மாவட்டம்", "text": "சுத்தமல்லி, திருநெல்வேலி மாவட்டம்\n\nசுத்தமல்லி இந்தியாவில் தமிழ்நாடு மாநிலத்தில் திருநெல்வேலி மாவட்டத்தில் மானூர் ஒன்றியத்தில் உள்ள கிராமம். திருநெல்வேலி மாநகராட்சியின் எல்லையிலுள்ள கிராமப்புற பகுதி ஆகும். இது தாமிரபரணியின் கரையின் மீதுள்ளது. இங்கு பாசனத்திற்காக திருநெல்வேலி கால்வாய்க்கு நீரை திருப்பிவிடுவதற்காக ஒரு அணைக்கட்டு உள்ளது, அது சுத்தமல்லி அணைக்கட்டு என்றழைக்கப்படுகிறது. இதன்மூலம் 2559.69 ஹெக்டர் நிலத்தில் விவசாயம் நடைபெறுகின்றது.\n\nதிருநெல்வேலி (சட்டமன்றத் தொகுதி)யின் கீழே வருகிறது. இதன் வழியே திருநெல்வேலி - பொட்டல்புதூர் மாநில நெடுஞ்சாலை 41A செல்கிறது. அருகிலுள்ள தொடருந்து நிலையம் பேட்டையில் உள்ளது. அருகிலுள்ள கல்லூரி நிறுவனம் ம.தி.தா இந்துக் கல்லூரி, பேட்டை ஆகும்.\n"}
{"id": "242045", "url": "https://ta.wikipedia.org/wiki?curid=242045", "title": "சித்தார்த் வேணுகோபால்", "text": "சித்தார்த் வேணுகோபால்\n\nசித்தார்த் வேணுகோபால் தமிழ் நடிகராவார். இவர் ஆனந்த தாண்டவம் (2009) திரைப்படத்தின் மூலம் தமிழ் திரையுலகில் அறிமுகமானார். நான் திரைப்படத்தில் விஜய் ஆண்டனி உடன் துணை நடிகராக நடித்துள்ளார்.\n\nசித்தார்த் வேணுகோபால் இந்தியாவில் தமிழ்நாட்டிலுள்ள கோயம்புத்தூரில் நவம்பர் 28, 1985ல் பிறந்தார். இவருடைய சகோதரி ரதி. குமரகுரு பொறியியல் கல்லூரியில் தகவல் தொழில்நுட்பம் பட்டையப் படிப்பினை முடித்தார்.\n\nSection::::வெளி இணைப்புகள்.\nசித்தார்த் வேணுகோபால் படங்கள் tamilfilmnews\n"}
{"id": "242050", "url": "https://ta.wikipedia.org/wiki?curid=242050", "title": "கோரி முகமது", "text": "கோரி முகமது\n\nகோரி முகமது அல்லது முஸாத்தீன் முகமது அல்லது ஷிஹாபுதீன் (Muhammad of Ghor) or (Mu'izz ad-Din Muhammad) or Shihab ad-Din) (1149 - மார்சு 15, 1206), \"கோரி\"யைத் தலைநகராகக் கொண்டு, கோரி அரசை (Ghurid Empire) தன் உடன் பிறந்தவன் கியாசுதீன் முகமதுடன் 1173 முதல் 1202 வரை கூட்டாகவும், பின் 1202 முதல் 1206 முடிய தனி உரிமையுடனும் ஆட்சி புரிந்தவர்.\n\nதெற்காசியாவில் இசுலாமிய ஆட்சி அமைய அடித்தளமிட்டவர் கோரி முகமது. தற்கால ஆப்கானிஸ்தான், பாகிஸ்தான், இந்தியா, தஜிகிஸ்தான், துருக்மெனிஸ்தான் நாடுகளைக் கைப்பற்றி ஆட்சி செய்தவர்.\n\nகசினி முகமதுவின் தலைநகரான கஜினியை 1173இல் கைப்பற்றி கசினி அரச குலத்தை அழித்து, வட இந்தியாவை கைப்பற்ற படையெடுத்தார். \n1175இல் முல்தான் பகுதியை ;பஷ்டூன் இன ஹமித் லூடியிடமிருந்து கைப்பற்றி பின் உச் (Uch) பகுதியையும் கைப்பற்றினார். 1186இல் லாகூரைக் கைப்பற்றி கோரி அரசுடன் இணைத்தார். 1202இல் கோரி அரசின் சுல்தானாக, 1206இல் ஜீலம் அருகே கொலை செய்யப்பட்டு இறக்கும் வரை ஆட்சி புரிந்தார்.\n\n"}
{"id": "242051", "url": "https://ta.wikipedia.org/wiki?curid=242051", "title": "கென்னத் பிரனா", "text": "கென்னத் பிரனா\n\nகென்னத் பிரனா () (பிறப்பு: 10 திசம்பர் 1960) ஒரு ஆங்கில மொழித் திரைப்பட நடிகர், திரைக்கதை எழுத்தாளர், தயாரிப்பாளர் மற்றும் இயக்குநர் ஆவார். இவர் ஹாரி பாட்டர் அண்டு த சாம்பர் ஆஃப் சீக்ரெட்ஸ், போன்ற பல திரைப்படங்களில் நடித்துள்ளார். மற்றும் தோர், போன்ற திரைப்படங்களை எழுதி, தயாரித்து மற்றும் இயக்கியுள்ளார் என்பது குறிப்பிடத்தக்கது.\n\n"}
{"id": "242054", "url": "https://ta.wikipedia.org/wiki?curid=242054", "title": "வெப்பமாறுமின்தடை", "text": "வெப்பமாறுமின்தடை\n\nவெப்பமாறுமின்தடை (\"Thermistor\") ஒரு வகையான மின்தடையம். இதன் மின்தடை வெப்பத்தின் அளவைப் பொறுத்து மாறுகின்றது. இது மின்தடை வெப்பமானியிலிருந்து மாறுபட்டது. இது செராமிக், பாலிமர் போன்ற பொருள்களால் செய்யப்படுகின்றது. மின்தடை வெப்பமானி உலோகத்தினால் செய்யப்படுகின்றது. இது அதிகபட்ச துல்லியத்துடன் -90 முதல் 130டிகிரி செல்சியஸ் வெப்பநிலையை அளவிட பயன்படுகின்றது.\n\nSection::::அடிப்படை இயக்கம்.\nமின்தடைக்கும் வெப்பத்திற்கும் இடையே நேரியல் தொடர்புள்ளது என்று எடுத்துக்கொண்டால்:\n\nformula_4- யைப் பொறுத்து தெர்மிஸ்டரை இருவகைப்படுத்தலாம்:\nformula_4 நேர்மறையெனில், வெப்பம் அதிகரிக்கும்பொழுது மின் தடையின் தடையின் அளவும் அதிகரிக்கும்; இப்பொழுது தெர்மிஸ்டரானது, நேர்மறை வெப்பநிலைக் குணகத் தெர்மிஸ்டர் (அல்லது) பொசிஸ்டர் (\"Positive temperature co-efficient thermistor\") என்றழைக்கப்படும்.\nformula_4 எதிர்மறையெனில் வெப்பம் அதிகரிக்கும்பொழுது மின் தடையின் தடையின் அளவு குறையும் அது எதிர்மறை வெப்பநிலைக் குணகத் தெர்மிஸ்டர் (\"Negative temperature co-effiencet thermistor\") என்றழைக்கப்படும்.\n\n('NTC') தெர்மிஸ்டர் முதலில் உயர்மின்தடையினை மின்சுற்றுக்களை துவக்கும்போது ('SWITCH-ON) ஏற்படுத்துகின்றது, எனவே ஆரம்பகட்டத்தில் பாயும் உள்ளீட்டுப் பாய்ச்சல் மின்னோட்டத்தினை கட்டுப்படுத்திகிறது. பின்பு ('NTC') தெர்மிஸ்டர் ன் வெப்பநிலை மெதுவாக அதிகரிப்பதால் மின்தடையின் அளவு குறைந்து, அதிக அளவிலான மின்னோட்டத்தினை தன்வழியே பாய அனுமதிக்கின்றது. மற்ற வெப்பமாறுமின்தடைகளை விட இந்த வகை வெப்பமாறுமின்தடைகள் வழக்கத்தினை விட அளவில் பெரியதாக இருக்கும்.\n\nSection::::வரலாறு.\nமைக்கேல் பரடே, 1833ல் \"NTC\" தெர்மிஸ்டரை கண்டுபிடித்தார். அவரே வெள்ளி சல்பைடின் வெப்பநிலை அதிகரிக்கும்பொழுதும் அதன் மின்தடையின் தன்மையும் அதிகரிக்கிறது என்பதை முதலில் பதிவுசெய்தார்.\n\n1930 வரை தெர்மிஸ்டரின் உற்பத்தி கடினமாக இருந்ததால் அதன் பயன்பாடும் கட்டுபாட்டுக்குள் இருந்தது. பின்பு 1930ல் சாமுவேல்ரூபேன் வணிக ரீதியிலான தெர்மிஸ்டர் உற்பத்தியை கண்டுபிடித்தார்.\n\n\n"}
{"id": "242060", "url": "https://ta.wikipedia.org/wiki?curid=242060", "title": "பிரரே மோறேல்", "text": "பிரரே மோறேல்\n\nபிரரே மோறேல் () (பிறப்பு: 12 மே 1964) ஒரு பிரான்ஸ் நாட்டு ஒளிப்பதிவாளர் மற்றும் இயக்குநர் ஆவார். இவர் டேகின், தி கன்மன் போன்ற சில திரைப்படங்களை இயக்கியுள்ளார், மற்றும் இவர் தி டிரான்ஸ்போர்டர், அன்லீஷ்ட், வார் போன்ற பல திரைப்படங்களுக்கு ஒளிப்பதிவு செய்துள்ளார் என்பது குறிப்பிடத்தக்கது.\n\n\n"}
{"id": "242061", "url": "https://ta.wikipedia.org/wiki?curid=242061", "title": "வரதட்சணை சட்டம்", "text": "வரதட்சணை சட்டம்\n\nஇந்தியாவில் வரதட்சணை வாங்குவது மற்றும் கொடுப்பது 1961லிருந்து தடைசெய்யப்பட்டுள்ளது. வரதட்சணை தடைச்சட்டத்தின்படி ஒரு குற்றமாகும். வரதட்சணை தடைச்சட்டம் (1961) இதைத்தொடர்ந்து இச்சட்டம் மணப்பெண்கள் எளிதில் மாமனார் வீட்டில் குறைகளை களைய பெண்களூக்கு சாதகமாக மாற்றப்பட்டன. இதைத்தொடர்ந்து ஆண் உரிமைக்கழகம் பெண்கள் இதைத் தவறுதலாக பயன்படுதுவதாக எதிர்ப்புகள் கிளம்பின.\n\nSection::::சாவுகள்.\nசட்டங்கள் இருந்த போதிலும் வரதட்சணை சாவுகள் அதிகரித்த வண்ணம் இருந்தன. 2010ம் வருடத்தில் மட்டும், இந்தியாவில் 8,391 வரதட்சணை சாவுகள் (கொலை, தற்கொலை) காணப்பட்டன.\n\nஆகையால், சில திருத்தங்களைக் கொண்டு வர, மத்திய அரசு நடவடிக்கை எடுத்துள்ளது. இந்த திருத்தங்கள் ஆண்களைப் பாதுகாக்கும் விதத்திலும் இச்சட்டத்தை பெண்கள் தவறாக உபயோகிக்காமலும் இருக்க வழிவகை செய்யப்பட்டுள்ளது.\nepothigu ladies ellam saaga vadiyathuthan \nentha satam amalil ilai.waste this scheme.return the scheme.\n\nSection::::பட்டியல்.\nஇதன்படி, திருமணத்தின் போது, அன்பளிப்பாக கொடுக்கப்படும், தங்க நகைகள் மற்றும் பாத்திர பண்டங்கள் போன்ற பொருட்கள் குறித்த பட்டியல் தயாரிக்கப்பட் வேண்டும். மாப்பிள்ளை மற்றும் பெண் வீட்டார் ஆகிய இரு தரப்பினரும் கையெழுத்திட்டு, இதற்கென நியமிக்கப்படும் வரதட்சணை ஒழிப்பு அதிகாரியிடம், ஒப்படைக்க வேண்டும்.இதைச் செய்யத் தவறும்பட்சத்தில், ஆறு மாதம் முதல், ஒரு ஆண்டு வரை, சிறைத் தண்டனை வழங்கப்படும். \n\nSection::::தண்டனை.\nஅதே நேரத்தில், வரதட்சணை கேட்டு கொடுமைப்படுத்தும் குற்றத்துக்கான சிறைத் தண்டனை, ஐந்தாண்டிலிருந்து, ஏழு ஆண்டாக உயர்த்தப்படும். வரதட்சணை தருவோருக்கான தண்டனையை, ஐந்தாண்டிலிருந்து, ஒரு ஆண்டாக குறைப்பட்டிருக்கிறது.வரதட்சணை ஒழிப்பு சட்டத்தின் கீழ் புகார் செய்யும் பெண், அதற்கான நிவாரணம் பெறவும், வழிவகை செய்யப்படும். \n\nSection::::புகார் செய்தல்.\nகுற்றம் நடந்த இடம் மட்டுமல்லாது, வேறு இடத்தில் இருந்தும் புகார் செய்யலாம். பாதிக்கப்பட்ட பெண், தன் சொந்த அல்லது தற்காலிக வீட்டில் இருந்து, புகார் செய்ய அனுமதிக்கப்படும் போது, அப்பெண், தன் பெற்றோரின் வீட்டில் இருந்து கொண்டும், சுதந்திரமாக புகார் செய்யலாம். அப்பெண்ணின் பெற்றோர் மற்றும் உறவினர்களை, பாதிக்கப்பட்ட நபர்கள் ஆவார்கள் .\n\nSection::::இந்திய தண்டனைச் சட்டம்.\n2003 ல் அமைக்கப்பட்ட மலிமாத் கமிட்டி இந்திய தண்டனைச் சட்டத்தின் 498A பிரிவை மாற்ற எண்ணியது. இதனை மளிர்மன்றங்கள் எதிர்த்தன. சமுதாய ஆராய்ச்சி மையம் 6.5 சத வரதட்சணை புகார்கள் பொய்யானது என்று தெரிவித்தது.\n\nஆகஸ்ட் 2010 ல் உச்ச நீதிமன்றம் வரதட்சணை சட்டத்தில் மாறுதல் செய்ய இந்திய அரசாங்கத்தை கேட்டுக்கொண்டது. ஜனவரி 2012 ல் இந்திய சட்ட ஆணைக்குழு 498-A மறு ஆய்வு செய்து இதை கணிக்கும்படி(dilution) பரிந்துரை செய்தது. இச்சட்டம் குற்றம் சுமத்தப்பட்டோர் எளிதில் பிணையில் (ஜாமீனில்) வெளியே வரலாம்\n"}
{"id": "242064", "url": "https://ta.wikipedia.org/wiki?curid=242064", "title": "ஈடன் கோஹென்", "text": "ஈடன் கோஹென்\n\nஈடன் கோஹென் () (பிறப்பு: மார்ச் 14, 1974) ஒரு அமெரிக்க நாட்டுத் திரைப்பட இயக்குநர் மற்றும் திரைக்கதை எழுத்தாளர் ஆவார். இவர் அமெரிக்கன் டேட்!, டிராபிக் தண்டர், மென் இன் பிளாக் 3, மடகாஸ்கர்: எஸ்கேப் 2 ஆப்பிரிக்கா போன்ற திரைப்படங்களுக்கு திரைக்கதை எழுதியுள்ளார், மற்றும் கெட் ஹர்ட் என்ற திரைப்படத்தை இயக்கியுள்ளார்.\n\n\n"}
{"id": "242065", "url": "https://ta.wikipedia.org/wiki?curid=242065", "title": "டிம் ஜோன்சன்", "text": "டிம் ஜோன்சன்\n\nடிம் ஜோன்சன் () (பிறப்பு: ஆகஸ்ட் 27, 1961) ஒரு அமெரிக்க நாட்டுத் திரைப்பட இயக்குநர் மற்றும் தயாரிப்பாளர் ஆவார். இவர் ஹோம் போன்ற திரைப்படங்களை இயக்கியுள்ளார்.\n"}
{"id": "242066", "url": "https://ta.wikipedia.org/wiki?curid=242066", "title": "பித்தப்பை நீக்கம்", "text": "பித்தப்பை நீக்கம்\n\nபித்தப்பை நீக்கம் (\"Cholecystectomy\") பித்தப்பையில் கற்கள் உருவாதல் மற்றும் பிற பித்தப்பை சிக்கல்களுக்காக மேற்கொள்ளப்படும் அறுவை சிகிச்சையாகும்.\n\nபித்தப்பையானது திறந்தமுறை அறுவை சிகிச்சை மூலமோ அல்லது வயிற்றரை உட்காண் அறுவை சிகிச்சை மூலமோ நீக்கப்படலாம்.\n"}
{"id": "242069", "url": "https://ta.wikipedia.org/wiki?curid=242069", "title": "ஒரே முறை பதி, எவ்விடத்திலும் இயக்கு", "text": "ஒரே முறை பதி, எவ்விடத்திலும் இயக்கு\n\nஒரே முறை பதி, எங்கும் இயக்கு (\"Write once, run anywhere\" -\"WORA\"), அல்லது சில சமயங்களில் ஒரே முறை பதி, எவ்விடத்திலும் இயக்கு (\"write once, run everywhere\" -\"WORE\"), அல்லது ஒரே முறை பதி, எங்கும் திருத்து (write once, debug everywhere) என்பது, ஜாவா மொழி-யின் வசதிகளை எடுத்துரைக்கும் பொருட்டு சன் மைக்ரோசிஸ்டம்ஸ் நிறுவனத்தால் உருவாக்கப்பட்ட, தோற்றுவிக்கப்பட்ட ஒரு வாசகம் ஆகும். பொதுவாக, இதன் மூலம் அறியப்படுவது ஜாவா எந்தவொரு எந்திரத்திலும் வடிவமைக்கப்பட்டு, ஒரு நிலையான எண்ணுன்மி நிரற்றொடர்-ஆக தொகுக்கப்படவும் பின் ஜாவா மெய்நிகர் இயந்திரம் (JVM) கொண்ட எந்தவொரு கருவியிலும் இயங்கவும் எதிர்பார்க்கலாம். ஜாவா மெய்நிகர் இயந்திரம் சில்லில், கருவிகளில் அல்லது மென்பொருட்களில் பதிக்கப்படும் நிகழ்வு தொழில் நிறுவனங்கள் சார்ந்த நிலையான வழக்கமாக மாறிவிட்டது.\n\nஇதன் அர்த்தம் ஒரு நிரலாளர் நிரற்றொடரை ஒரு கணினியில் உருவாக்கி அதை ஜாவா இயக்க தகுதி கொண்ட செல்பேசிகளில் செயல்படவும், மேலும் வழிச்செயலிகள் மற்றும் முக்கியசட்டங்களில் ஜாவா துணையோடு எவ்வித மாற்றமும் இன்றி இயங்கவும் எதிர்பார்க்கலாம். இது நிச்சயமாக மென்பொருள் கட்டமைப்பாளர்களின் ஒவ்வொரு இயங்கு தளத்திற்கும் தங்கள் மென்பொருளின் தனிப் பதிப்பை உருவாக்கும் கடும் முயற்சியைக் குறைக்கும்.\n"}
{"id": "242073", "url": "https://ta.wikipedia.org/wiki?curid=242073", "title": "இலங்கையின் தலைமை நீதிபதி", "text": "இலங்கையின் தலைமை நீதிபதி\n\nஇலங்கையின் தலைமை நீதிபதி அல்லது பிரதம நீதியரசர் (\"Chief Justice of Sri Lanka\") இலங்கையின் நீதித்துறையின் தலைவரும், இலங்கை மீயுயர் நீதிமன்றத்தின் தலைமை நீதிபதியும் ஆவார். தலைமை நீதியரசர் மீயுயர் நீதிமன்றத்தின் பத்து நீதிபதிகளில் ஒருவர் ஆவார். ஏனைய ஒன்பது பேரும் Puisne Justices எனப்படுவர். தலைமை நீதிபதி பதவி இலங்கையில் 1801 ஆம் ஆண்டு முதன் முதலாக உருவாக்கப்பட்டது. தலைமை நீதிபதி நாடாளுமன்றப் பேரவையின் பரிந்துரையின் பேரில் இலங்கை அரசுத்தலைவரால் நியமிக்கப்படுகிறார்.\n\nஇலங்கையின் முதலாவது தலைமை நீதிபதி கோட்ரிங்டன் எட்மண்ட் காரிங்டன் ஆவார். 45வது, தற்போதைய தலைமை நீதிபதி பிரியசாத் டெப்.\n\nSection::::வரலாறு.\n1796 ஆம் ஆண்டில் பிரடெரிக் நோர்த் பிரித்தானிய இலங்கையின் முதலாவது ஆளுநரானார். 1801 ஆம் ஆண்டில் மீயுயர் நீதிமன்ற முறை நாட்டில் அறிமுகப்படுத்தப்பட்டது. அந்நீதிமன்றத்திற்கு இரண்டு நீதிபதிகளை நியமிக்க சட்டமியற்றப்பட்டது. நீதிபதிகள் இங்கிலாந்து அல்லது அயர்லாந்தில் குறைந்தது ஐந்து ஆண்டு காலம் வழக்குரைஞராகப் பணியாற்றியிருக்க வேண்டும் என்றும் சட்டம் கூறியது. அக்காலத்தில் மும்பை உச்சநீதிமன்ற நீதிபதியாக இருந்த தனது நண்பர் சேர் கோட்ரிங்டன் எட்மண்ட் காரிங்டன் என்பவரை இலங்கையின் தலைமை நீதிபதியாக நியமிக்க நோர்த் பரிந்துரைத்தார். இதன் மூலம் 1801 மார்ச்சில் காரிங்டன் முதலாவது தலைமை நீதிபதி ஆனார். அதே ஆண்டு செப்டம்பர் 5 இல் எட்மண்ட் என்றி லசிங்டன் என்பவர் 2 வது நீதிபதியாக (Puisne Judge) நியமிக்கப்பட்டார்.\n\n"}
{"id": "242077", "url": "https://ta.wikipedia.org/wiki?curid=242077", "title": "ஜோர்ஜ் பெய்லி", "text": "ஜோர்ஜ் பெய்லி\n\nஜோர்ஜ் ஜோன் பெய்லி (பிறப்பு:செப்டம்பர் 7, 1982) அவுஸ்திரேலியத் துடுப்பாட்ட வீரர் ஆவார். இவர் சிறப்பு மட்டையாளராக அவுஸ்திரேலிய அணியில் இடம் பிடித்துள்ளார். இவர் பொதுவாக அணியின் இடைநிலை மட்டையாளராக களமிறங்குவார். இவர் 2012 இல் பன்னாட்டு இருபது20 போட்டிகளில் ஆத்திரேலியத் துடுப்பாட்ட அணியின் தலைவராக நியமிக்கப்பட்டார். இவ்வகையில் ஆத்திரேலியாவின் முதலாவது தேர்வுத்துடுப்பாட்டப் போட்டியின் தலைவரான டேவ் கிரகொரியின் பின்னர் பன்னாட்டுத் துடுப்பாட்டப் போட்டிகளில் பங்கேற்காமல் ஆத்திரேலியத் துடுப்பாட்ட அணியின் தலைவராக நியமிக்கப்பட்ட இரண்டாவது ஆத்திரேலிய வீரராக இவர் விளங்குகின்றார்.\n"}
{"id": "242078", "url": "https://ta.wikipedia.org/wiki?curid=242078", "title": "கர்ப்பூரி தாக்கூர்", "text": "கர்ப்பூரி தாக்கூர்\n\nகர்ப்பூரி தாக்கூர் (சனவரி 24, 1924--பிப்பிரவரி 17, 1988) பிகார் மாநிலத்து முன்னாள் முதல்வர் ஆவார். சம்யுக்த சோசலிசுட் கட்சியின் தலைவராக இருந்தவர். பிற்படுத்தப்பட்ட வகுப்பினருக்காகவும் தாழ்த்தப்பட்டோருக்காகவும் அரசு அலுவல்கள், கல்வி ஆகியவற்றில் இட ஒதுக்கீடு வேண்டும் என்று கோரிச் செயல்பட்டவர்.\n\nSection::::இளமைக் காலம்.\nகர்ப்பூரி தாக்கூர் பிகார் மாநிலத்தில் சமசுதிப்பூர் மாவட்டத்தில் உள்ள ஒரு சிற்றுரில் பிறந்தார். மாணவப் பருவத்திலேயே 'வெள்ளையனே வெளியேறு' போராட்டத்தில் கலந்து கொண்டார். இந்திய விடுதலைப் போராட்டத்தில் கலந்து கொண்டதால் 26 மாதங்கள் சிறையில் இருந்தார். கல்விக்குப் பின் ஒரு சிற்றுர்ப் பள்ளியில் ஆசிரியராகப் பணி புரிந்தார்.\n\nSection::::போராட்டங்கள்.\n1960 ஆம் ஆண்டில் அஞ்சல் தொலைவரித் துறை ஊழியர்கள் நடத்திய வேலை நிறுத்தத்தில் முன்னின்று போராடியதால் சிறைக்குச் சென்றார். டெல்கோ குழுமத் தொழிலாளர் போராட்டத்தில் 28 நாள்கள் உண்ணா நோன்பு இருந்து கலந்து கொண்டார்.\n\nSection::::அரசியல் பணி.\n1970 ஆம் ஆண்டின் இறுதியில் கர்ப்பூரி தாக்கூர் பிகார் முதல் அமைச்சர் ஆனார். இரண்டாம் முறையாக 1977 இல் மீண்டும் பிகார் முதலமைச்சர் ஆனார். பிற்படுத்தப் பட்ட மாணவர்களுக்குக் கல்வியில் 12 விழுக்காடு ஒதுக்கீடு செய்தார். கட்டாய ஆங்கில வழிக் கல்வியை அகற்றி மாநில மொழியான இந்தியைக் கொண்டு வந்தார். லோகத் தளக் கட்சியின் சார்பில் மண்டல்குழுப் பரிந்துரைகளை நடை முறைப்படுத்துவதற்குத் தொடர்ந்து போராடினார். மது விலக்கை அமுல் படுத்தினார். நெருக்கடிக் காலத்தில் செயப்பிரகாசு நாராயணன் தலைமையில் நடந்த முழுப் புரட்சி இயக்கத்தில் இணைந்து வினையாற்றினார். பிகார் அரசியல் தலைவர்களான லாலு பிரசாத் யாதவ், ராம் விலாசு பாசுவான், நிதிசு குமார் போன்றோரின் ஆசானாக கர்ப்பூரி தாக்கூர் மதிக்கப்படுகிறார் என்பது குறிப்பிடத்தக்கது.1991 ஆம் ஆண்டு மே மாதம் 30 ஆம் நாளில் ஒன்றிய அரசு இவர் நினைவைப் போற்றும் வகையில் சிறப்பு அஞ்சல்தலையை வெளியிட்டது.\n\n"}
{"id": "242081", "url": "https://ta.wikipedia.org/wiki?curid=242081", "title": "வயிற்றறை உட்காண் அறுவை சிகிச்சை", "text": "வயிற்றறை உட்காண் அறுவை சிகிச்சை\n\nவயிற்றறை உட்காண் அறுவைச் சிகிச்சை (\"Laparoscopic surgery\") அல்லது உதரத்துட்காண் அறுவைச் சிகிச்சை அல்லது \"குறைந்தளவு உட்புகும் அறுவைச் சிகிச்சை\" (MIS) அல்லது \"சாவித்துளை அறுவைச் சிகிச்சை\" ( \"keyhole surgery\"), ஓர் தற்கால அறுவை மருத்துவமாகும். இச்செய்முறையில் உடலின் எங்கோவுள்ள சிறு வெட்டு (பொதுவாக 0.5–1.5 செமீ) வழியாக தொலைவிலுள்ள இடத்தில் அறுவைச் சிகிச்சை மேற்கொள்ளப்படுகின்றது.\n\nபழைய, வழமையான திறந்தநிலை அறுவைச் சிகிச்சையை விட நோயாளிக்கு இதில் பல நன்மைகள் உள்ளன. சிறிய வெட்டு ஏற்படுத்துவதால் குருதிப்போக்கும் வலியும் வெகுவாக குறைந்துள்ளது; குணமாகும் நேரமும் குறைகின்றது. மருத்துவமனையில் தங்கியுள்ள காலமும் அதற்கேற்ப மருத்துவச் செலவும் குறைகின்றது. வயிற்றறை உட்காண் அறுவைச் சிகிச்சையின் முக்கிய கூறுகளாக வயிற்றறை உட்காட்டியும் உட்செலுத்த வசதியான இடத்திலிருந்து தொலைவிலுள்ள பாதிக்கப்பட்ட பகுதி வரை புகுத்தி பாதிப்பையும் அறுவை நிலையையும் காட்டக்கூடிய நீண்ட இழை ஒளியிய வடமும் உள்ளன.\n\nவயிற்றறை உட்காட்டி இருவகைப்படும்: (1) ஒளித படப்பிடிப்புக் கருவியுடன் இணைக்கப்பட்ட தொலைநோக்கி கம்பி வில்லை அமைப்பு அல்லது (2) உட்காட்டியின் முனையிலேயே அமைக்கப்பட்டுள்ள மின்னூட்ட இணைப்புக் கருவித்திரையுடனான எண்ணிம வயிற்றறை உட்காட்டி.\n"}
{"id": "242088", "url": "https://ta.wikipedia.org/wiki?curid=242088", "title": "பல்வகை ஆளுமை நோய்", "text": "பல்வகை ஆளுமை நோய்\n\nபல்வகை ஆளுமை நோய் (multiple personality disorder) என்பது மிக அரிதான மன நோயாகும்.\n\nSection::::நோயின் இயல்புகள்.\nபல்வகை ஆளுமை நோய் உலகின் மிகவும் அரிதான மன நோய். பெண்கள்தான் இந்த நோய் பாதிப்புக்கு அதிகம் உள்ளாவதாக கூறப்படுகிறது. இந்த நோய் பாதிப்புக்கு உள்ளானவர்கள் ஒவ்வொரு ஆளுமைக்கும் தனித்த சிந்தனை,தனி அடையாளம் கொண்டிருப்பார்கள். இவர்களால் இரகசியம் காப்பது இயலாத காரியமாக இருக்கும்.\n\nSection::::தொடர்பறு அடையாளப் பாதிப்பு.\nதொடர்பறு அடையாளப் பாதிப்பு (Dissociatiative identity disorder) என்பது இந்த பாதிப்பின் இன்னொரு அம்சம். இந்த நோயைத் துவக்க நிலைநில் கண்டறிய இயலும். பல்வகை ஆளுமை நோய்பாதிப்பு நொடக்க நிலையில் உள்ளவர்கள், பேசும்போது தன்னையே வேறு ஒரு நபர்போலப் பாவித்து பேசுவார். பல விசயங்களை நினைவிலிருந்து மறந்துவிடுவார். காலமறதி ஏற்படும். அதாவது இரண்டு காலகட்டத்திலும் குறிப்பிட்ட சில நாட்களை மறந்துவிடுவார்கள். திடீரென வெகுதூரம் பயணித்து ஒரு புதிய இடத்திற்கு சென்று, அங்கு ஒரு புதிய மனிதன் போல வாழ்ந்து கொண்டிருப்பார்.\n\nSection::::சிகிச்சை.\nபெரும்பாலும் இந்நோயை குணப்படுத்திவது கடினம். ஹிப்னாட்டிச முறையில் சிகிச்சை அளிக்கலாம்.\n\nSection::::திரைப்படத்தில்.\nஅந்நியன் திரைப்படத்தில் கதாநாயகன் விக்ரம் இந்நோய் பாதித்தவராகக் கற்பனை கலந்து காட்டப்பட்டுள்ளது.\n"}
{"id": "242090", "url": "https://ta.wikipedia.org/wiki?curid=242090", "title": "ஒஸ்டின் பெர்னாண்டோ", "text": "ஒஸ்டின் பெர்னாண்டோ\n\nகலுப்பகே ஒஸ்டின் பெர்னாண்டோ (\"Kalupage Austin Fernando\") இலங்கை அரசு அதிகாரியும், கிழக்கு மாகாணத்தின் ஆளுநரும் ஆவார்.\n\nSection::::ஆரம்ப வாழ்க்கை.\nபெர்னாண்டோ தென்னிலங்கையில் காலி ரிச்மண்ட் கல்லூரியில் கல்வி கற்றார். பள்ளிப் படிப்பை முடித்துக் கொண்டு பேராதனைப் பல்கலைக்கழகத்தில் சேர்ந்து இளங்கலைப் பட்டம் பெற்றார். பின்னர் சிறீ ஜயவர்தனபுர பல்கலைக்கழகத்தில் வணிக மேலாண்மையில் முதுகலைப் பட்டம் பெற்றார்.\n\nSection::::பணி.\nபெர்னாண்டோ 1963 ஆம் ஆண்டில் நாகொடை ரோயல் தேசியக் கல்லூரியில் ஆசிரியராகப் பணியில் சேர்ந்தார். பின்னர் 1967 இல் இலங்கை நிருவாக சேவையில் சேர்ந்தார். மட்டக்களப்பு, மாத்­தளை மாவட்­டங்­களில் உதவி தேர்தல் ஆணை­யா­ள­ரா­கவும், பொலன்னறுவை, நுவரெலியா மாவட்டங்களில் அரச அதிபராகவும் பணியாற்றினார். பின்னர் அவர் கூட்டுறவு ஆணையாளர், பதிவாளர் நாயகம், புனருத்தாரண அமைச்சின் செயலாளர், அஞ்சல்மா அதிபர், இரத்தினக்கல் கூட்டுத்தாபனத் தலைவர், உள்ளூராட்சி மாகாணசபை அலுவல்கள் அமைச்சு, உள்நாட்டலுவல்கள் அமைச்சு, அமைச்சுகளின் செயலாளர் போன்ற முக்கிய பொறுப்புகளை வகித்தார். ஐக்கிய நாடுகள் அவையின் ஆலோசகராகப் பணியாற்றிய பின்னர் 2001 டிசம்பரில் பாதுகாப்பு அமைச்சின் செயலாளராக நியமிக்கப்பட்டார்.\n\n2015 ஆம் ஆண்டு சனவரியில் தெரிவான புதிய அரசுத்தலைவர் மைத்திரிபால சிறிசேன பெர்னாண்டோவை சனாதிபதி ஆலோசகராக 2015 சனவரி 15 இல் நியமித்தார். 2015 சனவரி 27 அன்று கிழக்கு மாகாணத்தின் ஆளுநராக நியமிக்கப்பட்டார்.\n\nஒஸ்டின் பெர்னாண்டோ \"My Belly is White: Reminiscences of a Peacetime Secretary of Defence\" என்ற நூலை எழுதியுள்ளார்.\n"}
{"id": "242096", "url": "https://ta.wikipedia.org/wiki?curid=242096", "title": "பண்டமாற்று", "text": "பண்டமாற்று\n\nபண்டமாற்று (\"barter\") என்றால் ஒரு பொருளுக்காக இன்னும் ஒரு பொருளை பரிமாற்றி கொள்ளுதல். இது ஒரு பழங்கால செலாவணியாகும். உலகம் முழுவதும் பண்ட மாற்றுமுறை புழக்கத்தில் இருந்துள்ளது. அதாவது ஒரு கொத்து அரிசிக்கு ஒரு கொத்து பயறை பெற்றுக்கொள்ளலை எடுத்துக்காட்டாக கொள்ள முடியும். இதுவே ஆரம்ப காலத்தில் பின்பற்றப்பட்ட முறை ஆகும். இதில் பல வரையறைகள் காணப்பட்டன. ஆகையால் இம்முறை தோல்வியுற்றது. உதாரணம் ஒரு மாட்டைக் கொண்டு ஒரு சேவையை பரிமாற்ற முயலும் போது உள்ள பிரச்சினை. இதன் முலம் வியாபாரம் தோற்றம் பெற்றது.\n\nSection::::தமிழகத்தில் பண்டமாற்று.\nபழங்காலத்தில் வாழ்ந்த தமிழர் அன்றாட தேவையான அரிசி, பருப்பு, உப்பு, பால், தயிர், மீன், இறைச்சி முதலிய பொருள்களை காசு கொடுத்து வாங்காமல் பண்டமாற்று செய்துகொண்டார்கள். அதிக விலையுள்ள பொருளைமட்டும் காசு கொடுத்து வாங்கினார்கள். பெரிய பட்டினங்களிலும், நகரங்கிளிலும் காசுகொடுத்து வாங்கும் முறை இருந்தபோதிலும் ஊர்களிலும் கிராமங்களிலும் பொதுவாக பண்டமாற்றே புழக்கத்தில் இருந்துள்ளது. மதுரை மாவட்ட கிராமங்களில் பண்டமாற்று முறை இப்போதும் நடைபெற்று வருகிறது.\n\nSection::::இலக்கியத்தில்.\nஇடையான் பாலைக் கொடுத்து அதற்கு ஈடாகத் தானியத்தை மாற்றிக் கொண்டதை முதுகூத்தனார் \"பாலொடு வந்து கூழொடு பெயரும் யாடுடை இடையன்\" என்று (குறுந்தொகை 221.3-4) கூறுகிறார்.\n\nSection::::முதன்மை வரையறைகள்.\nபண்டமாற்றில் முதன்மை வரையறைகள்:\n\n\nSection::::கருவிநூல்.\nபழங்காலத் தமிழர் வாணிகம், மயிலை சீனி.வேங்கடசாமி\n"}
{"id": "242101", "url": "https://ta.wikipedia.org/wiki?curid=242101", "title": "திர்ரேனியக் கடல்", "text": "திர்ரேனியக் கடல்\n\nதிர்ரேனியக் கடல் அல்லது டெரீனியன் கடல் (\"Tyrrhenian Sea\") (, ) இத்தாலியின் மேற்குக் கடற்கரையில் உள்ள மத்தியத் தரைக்கடலின் ஒரு பிரிவு. இது ஐரோப்பாவில் வடக்கிலும் மேற்கிலும் கோர்சு மற்றும் சார்தீனியா தீவுகளாலும், கிழக்கில் இத்தாலிய மூவலந்தீவினாலும், தெற்கில் சிசிலியத் தீவினாலும் சூழப்பட்டுள்ளது. இதன் அதிகபட்ச ஆழம், 3,785 மீ. இத்தாலிய மூவலந்தீவின் தென் மற்றும் மத்தியப் பகுதிகளில் கிழக்கிலிருந்து மேற்காகப் பாயும் ஆறுகள் இதில் கலக்கின்றன.\n\nகிறிஸ்து பிறப்பதற்குமுன் ஆறாம் நூற்றாண்டிலிருந்து இத்தாலியில் உள்ள எத்ருஸ்க நாகரீகத்துடன் இனம் காணப்பட்ட டெரீனிய மக்களின் நினைவாக டெரீனியன் கடல் என்று பெயரிடப்பட்டுள்ளது.\n"}
{"id": "242104", "url": "https://ta.wikipedia.org/wiki?curid=242104", "title": "தாசப்ப கவுண்டன் புதூர்", "text": "தாசப்ப கவுண்டன் புதூர்\n\nதாசப்ப கவுண்டன் புதூர்(ஆங்கிலம்: Dasappa goundan pudur அல்லது D.G.Pudur), ஈரோடு மாவட்டத்தில் கோபிச்செட்டிப்பாளையம் வட்டத்தில் பெரியகொடிவேரி பேரூராட்சியின் கீழ் உள்ள கிராமம் ஆகும். இவ்வூருக்கு அருகில் கொடிவேரி அணை இருப்பதால் கரும்பு, மஞ்சள், வாழை போன்றவை அதிக அளவில் பயிரிடப்படுகின்றன. அதிகபட்ச கரும்பு விளைச்சலின் காரணமாக இவ்வூருக்கு அருகில் பண்ணாரியம்மன் சர்க்கரை ஆலையை அமைத்திருப்பது கரும்பு விளைச்சலுக்கு ஏதுவாக உள்ளது. இவ்வூர் டி.ஜி. புதூர் என்றும் நால்ரோடு என்றும் அழைக்கப்படுகிறது.\n\nSection::::பெயர்க்காரணம்.\nஇவ்வூரில் வாழும் மக்களின் முன்னோர்கள் பவானி ஆற்றின் தென்கரையில் உள்ள ஒரு தாழ்வான பகுதியில் வாழ்ந்து வந்தனர். அப்பகுதி அடிக்கடி வெள்ளத்தால் பாதிக்கப்பட்டதால் ஊரை விட்டே வெளியேற முடிவெடுத்துள்ளனர்.அப்போது அங்கு வாழ்ந்து வந்த தாசப்ப கவுடா என்ற வள்ளல் தம் ஊர் மக்கள் நம் ஊரிலேயே வாழ வேண்டும் என்று கூறி தம்முடைய சொந்த நிலத்தையே தானமாக இம்மக்களுக்கு அளித்தமையால் அவரின் நினைவாக தாசப்ப கவுண்டன் புதூர் என்று வழங்கப்படுகிறது.திருமிகு.தாசப்ப கவுடர் தன் ஒக்கலிக இன மக்களின் குழந்தைகளுக்கு படிப்புக்காக கோபிசெட்டிபாளையத்தில் தாசப்ப கவுடர் இலவச விடுதி ஒன்றை நிறுவி இலவசமாக உணவுடன் தங்கும் வசதியை செய்து கொடுத்துள்ளார்.அது இன்றும் இலவச விடுதியாக செயல்பட்டு வருகிறது.\n\n\n"}
{"id": "242108", "url": "https://ta.wikipedia.org/wiki?curid=242108", "title": "பொட்டு", "text": "பொட்டு\n\nபொட்டு தெற்கு ஆசியா, (குறிப்பாக இந்தியா, வங்காளதேசம், நேபாளம், இலங்கை மற்றும் மொரிசியசு) மற்றும் தென்கிழக்காசியாவில் நெற்றியில் அணியும் அலங்காரமாகும். வழமையாக பெண்களால் முன்நெற்றியில் புருவங்களுக்கிடையே சிவப்பு வண்ணத்தில் வட்ட வடிவில் இது வைத்துக் கொள்ளப்படுகின்றது. இருப்பினும் மற்ற வண்ணங்களிலும் மற்ற வடிவமைப்புகளிலும் சின்னங்களுடனோ இல்லாமலோ நகையுடனோ இது அணிந்து கொள்ளப்படுகிறது. திருமணமான பெண்கள் குங்குமத்தினால் பொட்டு இட்டுக் கொள்வதும் விதவைகள் வெறும் நெற்றியுடன் இருப்பதும் பண்டைய பண்பாடாக இருந்தது; தற்போது உடைக்கு ஏற்பவே அணிந்து கொள்ளப்படுகின்றது. \n\nSection::::வெவ்வேறு இந்திய மொழிகளில்.\nஇந்தியாவின் பிற பகுதிகளில் \"ஓர் துளி, சிறு துகள், புள்ளி\" எனப் பொருள்படும் சமசுகிருதச் சொல்லான \"பிந்து\" விலிருந்து பெறப்பட்ட \"பிந்தி\" () என அழைக்கப்படுகின்றது. அண்மைக்காலங்களில் அணியத் தயாரானநிலையில் பசையுடன் கூடிய \"ஒட்டுப் பொட்டுக்கள்\" (பொது வழக்கில் \"இசுடிக்கர் பொட்டுக்கள்\") விற்கப்படுகின்றன.\n\n"}
{"id": "242110", "url": "https://ta.wikipedia.org/wiki?curid=242110", "title": "தமிழீழ வனவளப் பாதுகாப்புப் பிரிவு", "text": "தமிழீழ வனவளப் பாதுகாப்புப் பிரிவு\n\nதமிழீழ வனவளப் பாதுகாப்புப் பிரிவு என்பது இலங்கை இனப்பிரச்சினையின் காரணமாக எழுந்த போர்ச் சூழ்நிலையாலும், தமிழீழத்தின் நிலப்பகுதியில் அத்துமீறிய காடழிப்பைத் தடுக்கவும், ஏற்கனவே இராணுவத்தின் எறிகணை வீச்சில் மரங்கள் சரிந்தும், இராணுவப் பாதுகாப்பு என்ற பெயரில் காப்பரண்களுக்கும், பதுங்குக் குழிகளுக்கும், இராணுவ வேலிகளுக்குமென எண்ணற்ற மரங்கள் வெட்டப்பட்டு காடழிக்கப்பட்ட நிலையில் அப்பகுதிகளில் மீள்வனமாக்கல் நடவடிக்கைகளை மேற்கொள்ள வேலுப்பிள்ளை பிரபாகரன் பணிப்புரையின் காரணமாகத் தொடங்கப்பட்ட பிரிவாகும்.\n\nSection::::மரம் நடும் பணிகள்.\nஇந்தத் தமிழீழ வனவளப் பாதுகாப்புப் பிரிவு 1994ஆம் ஆண்டு தொடங்கப்பட்டது. அதே ஆண்டு 340 ஏக்கர் பரப்பளவு கொண்ட நிலப்பரப்பில் ஆயிரக்கணக்கான தேக்கு, சமண்டலை, மலை வேம்பு போன்ற மரங்களை நடுகை செய்தது.\n1994 தொடக்கம்முதல் 2005வரை 1,55,200 பல்வகைப்பட்ட மரக்கன்றுகள் நடப்பட்டு பராமரிப்பு செய்யப்பட்டது.\n\n"}
{"id": "242115", "url": "https://ta.wikipedia.org/wiki?curid=242115", "title": "பாகவதம் (புராணம்)", "text": "பாகவதம் (புராணம்)\n\nபாகவத புராணம், பகவான் என வைணவர் போற்றும் திருமாலின் அவதாரம் பற்றிக் கூறுவது. இதனை வடமொழி நூல்கள் ஏழு வகையான கோணத்தில் செய்துள்ளன. அவற்றுள் இரண்டு வகையான நூல்-பாங்கினை மட்டுமே தமிழ் பின்பற்றியுள்ளது.\n\n\nSection::::வடமொழியிலுள்ள பாகவத புராண நூல்வகைகள்.\nஇவற்றுள் இதிகாசம், புராணம் என்னும் இரண்டு வகையான நூல்கள் மட்டுமே தமிழில் செய்யப்பட்டுள்ளன.\n\nSection::::பாகவதம்.\nவடமொழியில் வியாசர் எழுதிய பாகவதம் என்னும் நூல் திருமாலின் ஆறு அவதாரங்களையும் 25 கீதைகளையும் உள்ளடக்கமாகக் கொண்டு 36,000 சுலோகங்களில் எழுதப்பட்டுள்ளது.\n\nஇதனை அருளாளதாசர் என்பவர் 130 சருக்கங்களில் 9147 பாடல்களால், 16ஆம் நூற்றாண்டில் தமிழில் பாடியுள்ளார். அருளாளதாசர் பாகவதம் என்னும் இந்த நூலில் உள்ள கதைச்செய்திகளை மு. அருணாசலம் சுருக்கமாகத் தந்துள்ளார். அவை பொருள் நோக்கில் பகுக்கப்பட்டு இங்குத் தரப்படுகிறது.\n\n\n\n\n\n\n\n\n\n\n\n"}
{"id": "242117", "url": "https://ta.wikipedia.org/wiki?curid=242117", "title": "ஆஸ்கர் ஐசக்", "text": "ஆஸ்கர் ஐசக்\n\nஆஸ்கர் ஐசக் (Oscar Isaac, பிறப்பு: மார்ச் 9, 1979) ஒரு அமெரிக்க நாட்டு நடிகர் மற்றும் பாடகர் ஆவார். இவர் \nடிரைவ், த சீக்ரெட், மோஜாவே, எக்ஸ் மச்சினா போன்ற பல திரைப்படங்களில் நடித்துள்ளார்.\n\n\n"}
{"id": "242119", "url": "https://ta.wikipedia.org/wiki?curid=242119", "title": "தமிழ்ப் பழமொழிகள் தொகுதி 1 (நூல்)", "text": "தமிழ்ப் பழமொழிகள் தொகுதி 1 (நூல்)\n\nதமிழ்ப் பழமொழிகள், தொகுதி 1 கி. வா. ஜகந்நாதன் (1906-1988) தொகுத்த நூல் ஆகும்.\n\nSection::::பதிப்பு விவரங்கள்.\nநூலின் பதிப்பாளர் ஜெனரல் பப்ளிஷர்ஸ், சென்னை. இந்நூலின் முதற் பதிப்பு 2001 இலும், இரண்டாம் பதிப்பு 2006 இலும் வெளி வந்தது.\n\nSection::::நூலின் முகவுரைச் செய்திகள்.\nஇந்த நூலிலுள்ளப் பழமொழிகளை 40 ஆண்டுகளுக்கும் மேலாக சேகரித்ததாக நூலாசிரியர் கூறுகின்றார். இந்நூலின் முகவுரையில் பழமொழியின் பண்புகள் குறித்து நூலாசிரியர் விவரித்துள்ளார்.\n\nSection::::நூற்குறிப்பு.\nதமிழ்ப் பழமொழிகள் என்னும் இத்தொகுப்பில் 5837 பழமொழிகளைத் தொகுத்து அளித்துள்ளார். இத்தொகுப்பிலுள்ள பல பழமொழிகளுக்கு அருஞ்சொற்பொருள் விளக்கத்தினை நூலாசிரியர் அளித்துள்ளார். இத்தொகுப்பில் பழமொழிகள் அகர வரிசைப்படி தொகுத்து அளிக்கப் பெற்றுள்ளன. இந்நூலில் அ முதல் ஐ வரையிலான பழமொழிகள் தொகுக்கப் பெற்றுள்ளன. இத்தொகுப்பில் உள்ளவை பனுவல் பழமொழிகள் ஆகும். பனுவல் பழமொழிகள் என்பன யார் கூறினார், அவை எந்தப் பொருண்மையில் பயன்படுத்தப் பெறுகின்றன என்னும் குறிப்புகளைக் கொண்டிராதப் பழமொழிகள் ஆகும். இந்நூல் தமிழக அரசால் நாட்டுடைமை ஆக்கப்பெற்ற நூல் ஆகும்.\n"}
{"id": "242120", "url": "https://ta.wikipedia.org/wiki?curid=242120", "title": "பெப்ரவரி 2015", "text": "பெப்ரவரி 2015\n\nபெப்ரவரி 2015 (\"February 2015\"), 2015 ஆம் ஆண்டின் இரண்டாம் மாதமாகும். இம்மாதம் ஒரு ஞாயிற்றுக்கிழமையில் துவங்கி 28 நாட்களின் பின்னர் சனிக்கிழமையில் முடிவடைகிறது. தமிழ் நாட்காட்டியின் படி மாசி மாதம் பெப்ரவரி 13 வெள்ளிக்கிழமை தொடங்கி மார்ச் 14 சனிக்கிழமை முடிவடைகின்றது.\n\n\n"}
{"id": "242121", "url": "https://ta.wikipedia.org/wiki?curid=242121", "title": "லேகல் பொறி", "text": "லேகல் பொறி\n\nசதுரங்க விளையாட்டில் லேகல் பொறி (\"Légal Trap\") அல்லது பிளாக்பர்ன் பொறி (\"Blackburne Trap\") லேகல் போலி-தியாகம் மற்றும் லேகல் பொறி (\"Légal Pseudo-Sacrifice and Légal Mate\") என்றும் அழைக்கப்படுகிறது. இராணியைத் தியாகம் செய்தலும் அதைத் தொடர்ந்து இரு சிறுகாய்களால் இறுதி முற்றுகை நிகழ்த்துதலும் சேர்ந்த நகர்வுகள் லீகல் பொறியின் அடையாளங்களாகும். வெள்ளை ஆட்டக்காரர் செய்யும் இராணியின் தியாகத்தை கருப்பு ஆட்டக்காரர் ஏற்றுக் கொண்டு விளையாடுவதால், இப்பொறியைக் கண்டு பிடித்த பிரெஞ்சு ஆட்டக்காரர் சைர்டி லேகல் (1702–1792) பெயரால் அழைக்கப்படுகிறது. 19 ஆம் நூற்றாண்டின் பின்பகுதியில் வாழ்ந்த உலகத்தின் மிகச்சிறந்த முதல் ஐந்து விளையாட்டு வீரர்களில் ஒருவரான சோசப் என்றி பிளாக்பர்ன் (1841-1924) லேகல் பொறியை பல சந்தர்பங்களில் உபயோகித்து வெற்றி பெற்றுள்ள காரணத்தால் பிளாக்பர்ன் பொறி எனவும் அழைக்கப்படுகிறது. \n\nSection::::இயல்பான நகர்வு வரிசை.\nஆட்டத்தில் லேகல் பொறியை வைப்பதற்கு பல வழிகள் உள்ளன. பாரிசில் நடைபெற்ற ஒரு காட்சிப்போட்டியில் பிரான்சின் முன்னணி வீரர்களில் ஒருவரான ஆண்ட்ரே செரான் வெள்ளைக் காய்களுடன் விளையாடி சீன்லோசிடம் வெற்றி பெற்ற ஆட்டம் இங்கே தரப்பட்டுள்ளது:\n\n1. e4 e5 2. Nf3 Nc6 3. Bc4 d6\n\nஇது பகுதி இத்தாலியத் திறப்பாட்டம் ஆகும்.\n\n4. Nc3 Bg4?!\n\nகருப்பு, மத்தியில் வலிமையுடன் போராடக்கூடிய வெள்ளை ஆட்டக்காரரின் f3 குதிரையை செருகியாக மாற்றுகிறது. வியூகத்தின்படி முக்கியத்துவம் பெற்ற நகர்வு என்றாலும் சில குறைபாடுகளையும் ஏற்படுத்துகிறது.\n\n5. h3\n\nஇந்நிலையில் 5.Nxe5? என்ற நகர்த்துவது லீகல் பொறிக்கு துணை புரியாது. கருப்பு அமைச்சர் வெள்ளை இராணியைக் (5...Bxd1?? ) கைப்பற்றாமல் அவரும் 5….Nxe5? விளையாடினால் ஒரு சிப்பாய்க்காக குதிரையை இழந்த நிலையில் முடியும். அடுத்த இரண்டு நகர்வுகளில் வெள்ளையால் இறுதி முற்றுகை நிகழ்த்த முடியாது. மாறாக 5. h3 என்று விளையாடுவதால் வெள்ளை தன் அமைச்சரை வேறு இடத்திற்கு நகர்த்தியாக வேண்டிய கட்டாயத்திற்கு தள்ளப்படுகிறார். அதாவது புறப்பட்ட இடத்திற்கே மீண்டும் செல்வது அல்லது பாதுகாப்பில்லாத ஒரு சதுரத்திற்கு நகர்வது என்ற முடிவில் ஒன்றை அவர் எடுத்தாக வேண்டியுள்ளது.\n5... Bh5? (படம்1)\n\nகருப்பின் இந்நகர்வு பார்ப்பதற்கு வெள்ளை குதிரையை தொடர்ந்து செருகியாக வைத்திருப்பது போல தோன்றினாலும் இது மிகப்பெரிய தவறான நகர்வாகும். இதற்குப் பதிலாக கருப்பு 5...Bxf3, விளையாடலாம். இதனால் வெள்ளைக்கு நன்மை ஏற்படுகிறது என்றாலும் கருப்பு ஆட்டக்காரருக்கு சோடி அமைச்சர்களில் ஒன்றை இழக்க நேரிட்டாலும் வெள்ளைக்கு நிகராக காய்களாவது சமநிலையில் இருக்கும் நிலை உண்டாகிறது. கருப்பு 5...Be6!? ஆடவும் ஒரு வாய்ப்புள்ளது. \n6. Nxe5!\n\nகருப்பு ஆட்டக்காரர் பின்பற்றுவதாக நினைத்துக் கொண்டிருக்கும் செருகி உத்தியை நிராகரித்து, வெள்ளை தன்னுடைய ஆறாவது நகர்வை விளையாடி இராணியை பலிகொடுக்கிறார். இந்நிலையில் கருப்பு ஆட்டக்காரருக்கு உள்ள சிறந்த நகர்வு 6...Nxe5 என்பதேயாகும். தொடர்ந்து வெள்ளை 7.Qxh5 Nxc4 8.Qb5+ என்று விளையாடிய பின்னர் 9.Qxc4, என்று ஆடினாலும் கருப்பால் தொடர்ந்து ஆட்டத்தில் நீடித்திருக்க முடியும். மாறாக கருப்பு ஆட்டக்காரர் வெள்ளை ஆட்டக்காரர் கொடுக்கும் பலியை, ஏற்றுக்கொள்ள ஆசைப்பட்டால் அதற்கடுத்த இரண்டு நகர்வுகளில் வெள்ளை இறுதி முற்றுகை நிகழ்த்தி ஆட்டத்தை முடித்துவிடுவார். \n6... Bxd1?? 7. Bxf7+ Ke7 8. Nd5#\n\nஇறுதியான காய்களின் இருப்புநிலை ( படம் 2 ). இது ஒரு உண்மையான இறுதிமுற்றுகை ஆட்டமாகும். இதன் பொருள் இராசாவைச் சுற்ரிலும் எட்டு சதுரங்கள் இருந்தாலும் அவரால் எந்த ஒரு சதுரத்திற்கும் நகர முடியாத நிலை ஏற்பட்டுள்ளது. \n\nSection::::லீகல் எதிர் செயிண்ட் பிரை.\n1750 ஆம் ஆண்டு பாரிசில் லீகல் செயிண்ட் பிரைக்கு எதிராக ஆடிய அசல் ஆட்டம் against Saint Brie in பாரிஸ் 1750:,\n\n1. e4 e5 2. Nf3 d6 3. Bc4 Bg4?! 4. Nc3 g6? 5. Nxe5 Bxd1?? 6. Bxf7+ Ke7 7. Nd5# 1–0\n\nஇவ்வகையான முற்றுகையில் செருகியாக நிற்கும் குதிரை வெளிப்படையாக ராணியைக் கைப்பற்றுவதற்கு கருப்பு ஆட்டக்காரரை அனுமதிக்கிறது, ஆனால் இறுதி முற்றுகை நிகழ்ந்து கருப்பின் ஆட்டம் முடிந்து போகிறது.\n\nSection::::பரிந்துரைகள்.\nஇவ்வகை முற்றுகை ஆரம்ப ஆட்டக்காரர்களின் ஆட்டங்களில் பெரும்பாலும் காணப்படுகிறது. ஆனால் நன்கு ஆடத்தெரிந்த வீரர்களின் ஆட்டத்தில் இம்முற்றுகை தோன்றுவதில்லை. பொதுவாக, ஒரு ராணியைப் பலிகொடுத்து அமைச்சரால் இறுதி முற்றுகை என்பது கண்டிப்பாக அவசியமிலை. முன்னேறிய குதிரையின் ஆதரவுடன் Bxf7+ (அல்லது ...Bxf2+) என்ற நகர்வைத் தொடர்ந்து இறுதி முற்றுகை நிகழ்வதும் லீகல் பொறியே ஆகும். எதிரியின் ராஜா தனது சொந்த காய்கள் பலவற்றால் தடைசெய்யப்பட்டு நகர முடியாமல் செய்யப்படுவது லீகல் பொறியின் பின்னுள்ள உத்தியாகும்\n\nSection::::மேற்கோள்கள்.\nகுறிப்புகள்\n\nSection::::இவற்றையும் காண்க.\nஉசாத்துணை\n\n"}
{"id": "242123", "url": "https://ta.wikipedia.org/wiki?curid=242123", "title": "உபாசனை", "text": "உபாசனை\n\nஉபாசனா அல்லது வித்யை அல்லது வேதகால தியானம் (Upasana) (சமசுகிருதம்: उपासना) என்பது ஏதேனும் ஒரு பயனுக்காக, உருவத்துடன் கூடிய ஒரு குறிப்பிட்ட இறைவனை (இஷ்ட தேவதை) அல்லது ஒரு குறிப்பிட்ட \"பொருள்\" குறித்து பல காலம் மனதால் தொடர்ந்து நினைப்பதே ஆகும். .தியானம் என்பது மனதை ஒரு முகப்படுத்தும் செயலாகும். உபநிடதங்களில் பல்வேறு பலன்களுக்கு பல்வேறு உபாசனைகள் கூறப்பட்டுள்ளது. .\n\nவேத காலத்தில் இந்திரன், வாயு, வருணன், ருத்ரன், அக்கினி போன்ற தேவதைகளை திருப்தி செய்து நல்வாழ்வு பெற வேண்டி யாகங்கள் செய்யப்பட்டது.\nயாகங்கள் செய்வதால் கிடைக்கும் பலனைகளை விட பலமடங்கு பயன்கள் தரத்தக்கதான ஈஸ்வர உபாசனைகள் அல்லது வித்யைகள் உபநிடத ரிஷிகள் அறிமுகப்படுத்தினர். இவ்வுபாசனைகளால் ஆன்மீக வளர்ச்சி உண்டாயிற்று.\n\nSection::::உபநிடத உபாசனைகள்.\nஉபநிடதங்களில் பல்வேறு நன்மைகளுக்காக 34 உபாசனைகள் கூறப்பட்டுள்ளது. ஒரே உபாசனை ஒன்றிக்கும் மேற்பட்ட உபநிடதங்களில் கூறப்பட்டுள்ளது.\n\n\n\n"}
{"id": "242132", "url": "https://ta.wikipedia.org/wiki?curid=242132", "title": "சுப்ரபாரதிமணியன்", "text": "சுப்ரபாரதிமணியன்\n\nசுப்ரபாரதிமணியன் (ஆர்.பி.சுப்ரமணியன், 25, ஒக்டோபர், 1955, திருப்பூர்) தமிழக தமிழ் எழுத்தாளர் ஆவார். இவர் சிறுகதைகள், நாவல்கள், கட்டுரைகள், கவிதைகள் என பலதளங்களிலும் முப்பது வருடங்களாக எழுதி வருபவர். அனைவராலும் அறியப்பட்டவர். இந்திய முன்னாள் குடியரசு தலைவர் வழங்கிய கதாவிருது, தமிழக அரசின் சிறந்த நாவல் ஆசிரியர் விருது உட்பட பல்வேறு விருதுகளையும், பரிசுகளையும் பெற்றவர். திருப்பூர் பகுதியில் குழந்தைத் தொழிலாளர் ஒழிப்பு, பெண்களைச் சுரண்டும் சுமங்கலி திட்ட ஒழிப்பு, நொய்யலை பாதுகாத்தல் போன்ற பல்வேறு சமூகப் பிரச்சினைகளிலும் அக்கறை கொண்டவர். இவர் கனவு என்ற இலக்கிய இதழை 27 ஆண்டுகளாக நடாத்திவருபவர். திருப்பூர் தாய்தமிழ் பள்ளியோடு இணைந்து பணியாற்றுபவர். தொலை பேசித்துறையில் உதவிக் கோட்ட பொறியாளராய் பணியாற்றியவர். இவரது 25 சிறுகதைகள் பல இந்திய மொழிகளிலும், ஆங்கிலம், ஹங்கேரி மொழிகளிலும் மொழிபெயர்க்கப் பட்டுள்ளன.\n\n\n\n\n\n\n\n\n\n\n\n\n\n"}
{"id": "242133", "url": "https://ta.wikipedia.org/wiki?curid=242133", "title": "கனல் கண்ணன்", "text": "கனல் கண்ணன்\n\nகனல் கண்ணன் (பிறப்பு: பெப்ரவரி 12, 1962) \"வி. கண்ணன்\" என்பது இவரது இயற்பெயர் ஆகும். இந்தியத் திரைப்படத்துறையில் சண்டை ஒருங்கிணைப்பாளராகவும், சண்டை பயிற்சியாளராகவும் அறியப்படுபவர். இவர் நடிகராகவும், திரைக்கதை எழுத்தாளராகவும் உள்ளார். இந்தியத் திரைப்படத்துறையில் தமிழ், மலையாளம், தெலுங்கு, இந்தி, கன்னடம் ஆகிய மொழிகளில் பணியாற்றியுள்ளார். பீட்டர் ஹீன் மற்றும் சன்ட் சிவா, அனல் அரசு ஆகியோர் இவருடைய மாணவர்களாவார்.\n"}
{"id": "242134", "url": "https://ta.wikipedia.org/wiki?curid=242134", "title": "எம். பி. சீனிவாசன்", "text": "எம். பி. சீனிவாசன்\n\nஎம். பி. சீனிவாசன் (\"M. B. Sreenivasan\", 19 செப்டம்பர் 1925 – 9 மார்ச் 1988), தமிழ், மற்றும் மலையாளத் திரைப்பட இசையமைப்பாளர். பொதுவுடமைக் கட்சியைச் சேர்ந்த ஒரு மார்க்சியவாதி. திரையுலகிலும் கம்யூனிஸ்ட் இயக்க வட்டாரத்திலும் அவர் \"எம்.பி.எஸ்\" என்று பிரியத்துடன் அழைக்கப்பெற்றார். 1962இல் வெளிவந்த \"கால்படுகள்\" என்ற மலையாளப் படத்திற்காக இசையமைத்ததே இவரது முதல் பாடல்.\n\nSection::::வாழ்க்கைக் குறிப்பு.\nஎம்.பி.எஸ், 1925இல் பாலகிருஷ்ணன் என்ற என்பவருக்கு மகனாக பிறந்தார். சங்கீத வித்துவானாகிய தாயிடமிருந்து இசையைக் கற்றார். கம்யூனிஸ்ட் தலைவராகிய தன் சிறிய தந்தையிடமிருந்து அரசியல் கற்றார்.\n\nசென்னை மாநிலக் கல்லூரியில் படித்தவர் சீனிவாசன். அப்போது விடுதலைப் போராட்டப் பொதுக் கூட்டங்களில் பாரதியார் பாடல்களைப் பாடி வந்தார். தமிழகத்தில் கம்யூனிச சார்புள்ள மதராஸ் மாணவர் அமைப்பு தோன்றியது. சீனிவாசன் இந்த அமைப்பில் இணைந்தார். மாணவர் இயக்கப் பணிகளுக்காக இந்தியா முழுக்க அலைந்து திரிந்த சீனிவாசன் அதே இலட்சியத்துக்காகக் கலைத்துறையில் பணியாற்றிக் கொண்டிருந்த சஹிதா என்ற முஸ்லிம் பெண்ணைச் சந்தித்துத் திருமணம் புரிந்தார். சில ஆண்டுகள் சீனிவாசன் முறையாக கருநாடக இசையும் பயின்றார். 1959 இல் முழு நேர இசை அமைப்பாளராகப் பணியாற்றத் தொடங்கினார்.\n\nSection::::கலைப் பயணம்.\nகேரளா கய்யூர் தியாகிகளின் போராட்டத்தை அடிப்படையாக வைத்துத் தயாரித்த \"மீனமாசத்திலெ சூரியன்\" என்கிற திரைப்படத்தின் பாடல்களுக்கு இசை அமைப்பதற்காகச் சென்று அவர் முதலில் கேட்டுக்கொண்டது தியாகப்பூமியான கய்யூரை நேரில் போய்ப் பார்க்கவேண்டும் என்பது தான். பின் அங்கு சென்று மக்களைச் சந்தித்து, அந்தக் கிராமத்தின் கலாச்சாரச் சூழலைப் புரிந்து கொண்ட பிறகு தான் கய்யூர் தியாகிகளைப் பற்றிய திரைப்படதத்திற்கு இசை அமைத்தார். வங்காளத்தில் ஏற்பட்ட கொடும் பஞ்சத்தில் பாதிக்கபட்ட மக்களுக்கு பஞ்ச நிவாரண நிதி திரட்டுவதற்காக வந்ததிலிருந்து கலைக்குழு ஒன்று 1944இல் பம்பாய்க்கு அழைக்கப்பட்டது. அது பம்பாயில் இப்டா (IPTA) எனும் இந்திய மக்கள் நாடக மன்றம் கலைக்குழு தோன்றுவதற்குக் காரணமாக இருந்தது. இப்டா கம்யூனிஸ்ட் தலைமையின் வழிகாட்டலில் செயல்பட்டது. இவர் இப்டாவில் தீவிரமாக ஈடுபட்டு சென்னையில் 'மதராஸ் இளைஞர் சேர்ந்திசைக் குழு' வை உருவாக்கினார்.\n\nபல பொதுவுடமைத் தோழர்களைப் பங்குதாரர்களாக கொண்டு உருவாக்கப்பட்ட குமரி பிலிம்ஸ் தயாரித்த படம் பாதை தெரியுது பார். இத்திரைப்படத்துக்கு சீனிவாசன் இசையமைத்தார். முதலாளித்துவப் போக்குகளை எதிர்த்து எடுக்கப்பட்ட படம். இத்திரைப்படத்தின் மறக்க முடியாத பாடல்கள் ஜெயகாந்தன் எழுதிய \"தென்னங்கீற்று ஊஞ்சலிலே\", மற்றும் \"சின்னச் சின்ன மூக்குத்தியாம்\" போன்ற பாடல்கள் சீனிவாசனின் இசையில் புகழ் பெற்றன. இத்திரைப்படம் 1960 இல் வெளி வந்தது.\n\nஇதன் பின்னர் மலையாளத் திரைப்படங்களில் சீனிவாசன் இசை அமைக்கத் தொடங்கினார். கேரள அரசின் சிறந்த இசை அமைப்பாளர் விருதை நான்கு ஆண்டுகள் தொடர்ந்து பெற்றார் சீனிவாசன்.\n\nபிரபல எழுத்தாளர் ஜானகிராமன் எழுதித் தயாரித்த தாகம் திரைப்படத்துக்கு சீனிவாசன் இசையமைத்தார். 1974 இல் வெளிவந்த இத்திரைப்படத்தில் முத்துராமன் நடித்திருந்தார். 1975 இல் கே. விஜயன் இயக்கிய புதுவெள்ளம் திரைப்படத்துக்கு இசையமைத்தார். இப்படத்தில் இடம்பெற்ற \"துளித் துளி மழைத் துளி\" என்ற பாடல் புகழ் பெற்றது. சீனிவாசன் தமிழில் ஐந்து அல்லது ஆறு படங்களுக்கே இசையமைத்திருந்தார்.\n\nSection::::திருமணம்.\nஇப்டாவில் (IPTA) உத்வேகத்துடன் செயல்படும் உறுப்பினராக இருந்த சாகித் கிச்சலுவைத் திருமணம் செய்து கொண்டார். சாகித் பிரித்தானிய அரசின் ரௌலட் சட்டத்தை எதிர்த்து ஜாலியன் வாலாபாக்கில் போராட்டத்தில் ஈடுபட்ட வீரர் டாக்டர் சைபுதின் கிச்சலுவின் மகள் ஆவார்.\n\nSection::::விருதுகள்.\nகேரள திரைப்பட விருது:\n\n"}
{"id": "242136", "url": "https://ta.wikipedia.org/wiki?curid=242136", "title": "பாய் (நூல்)", "text": "பாய் (நூல்)\n\nபாய்: டேல்ஸ் ஆப் சைல்ட்ஹூட் ( ஆங்கிலம் : Boy:Tales of Childhood ) 1984 இல் வெளிவந்த முதல் சுயசரிதை. இதனை பிரித்தானிய எழுத்தாளர் ரோல் தால்(Roald Dahl) எழுதினார். அவர் தனது குழந்தைப் பருவம் தொடர்பாக எழுதிய சுயசரிதை \"பாய்: டேல்ஸ் ஆப் சைல்ட்ஹூட்\". \n"}
{"id": "242138", "url": "https://ta.wikipedia.org/wiki?curid=242138", "title": "பரம்பரை (திரைப்படம்)", "text": "பரம்பரை (திரைப்படம்)\n\nபரம்பரை 1996ல் வெளிவந்த தமிழ்த் திரைப்படமாகும். இதனை கே. எஸ். ரவிக்குமார் இயக்கியிருந்தார். இத்திரைப்படத்தில் பிரபு, ரோஜா ஆகியோர் முக்கிய கதாப்பாத்திரங்களில் நடித்திருந்தனர். இவர்களுடன் செந்தில், மனோரம்மா, கவுண்டமணி ஆகியோர் நடித்திருந்தனர்.\n\nஇத்திரைப்படத்திற்கு தேவா இசையமைத்திருந்தார்.\n\n"}
{"id": "242141", "url": "https://ta.wikipedia.org/wiki?curid=242141", "title": "காலியம் ஆண்டிமோனைடு", "text": "காலியம் ஆண்டிமோனைடு\n\nகாலியம் ஆண்டிமோனைடு (\"Gallium antimonide\") என்ற வேதிச் சேர்மத்தின் மூலக்கூறு வாய்பாடு GaSb ஆகும். III-V குடும்பத்தைச் சேர்ந்த காலியமும் அந்திமனியும் இணைந்து உருவாகும் சேர்மமான இதுவொரு குறைக்கடத்தியாகும். இதனுடைய அணிக்கோவை மாறிலியின் மதிப்பு 0.61 நாமீ. ஆகும்.\n\nSection::::பயன்கள்.\nGaSb அகச்சிவப்பு உணர்கருவிகளாகவும், அகச்சிவப்புக் கதிர்-ஒளி-உமிழ் இருமுனையமாகவும் மற்றும் லேசர்கள், திரிதடையங்கள் மற்றும் வெப்பவொளிமின்னழுத்த அமைப்புகள் போன்றவைகளாகவும் பயன்படுத்தப்படுத்த முடியும்.\n\n\n"}
{"id": "242142", "url": "https://ta.wikipedia.org/wiki?curid=242142", "title": "பழமொழி வழங்கும் பல்துறைச் சிந்தனைகள் (நூல்)", "text": "பழமொழி வழங்கும் பல்துறைச் சிந்தனைகள் (நூல்)\n\nபழமொழி வழங்கும் பல்துறைச் சிந்தனைகள் என்பது மஞ்சை வசந்தன் எழுதிய நூல் ஆகும்.\n\nSection::::நூலாசிரியர்.\nமஞ்சை வசந்தன், சேத்தியாத்தோப்பைச் சேர்ந்த தமிழ் எழுத்தாளர் ஆவார். இவர் பகுத்தறிவு, தமிழ்ப் பண்பாடு, தன் மதிப்பு, நாட்டர் வழக்காற்றியல் குறித்து எழுதி வருகின்றார். இவர் அர்த்தமற்ற இந்து மதம், சம்பிரதாயங்கள் சரியா? உள்ளிட்ட நூல்களை எழுதியுள்ளார்.\n\nSection::::பதிப்பு விவரங்கள்.\nவிஜயா பதிப்பகம், கோயம்புத்தூர் இந்நூலினை வெளியிட்டுள்ளனர். இந்நூலின் முதற் பதிப்பு சூன் 2010 இல் வந்தது.\n\nSection::::நூலின் முகவுரைச் செய்திகள்.\nபாமரர் குரல் என்றும் தலைப்பில் இந்நூலுக்கு நூலாசிரியர் மஞ்சை வசந்தன் நூல் முகவுயை எழுதியுள்ளார். திருக்குறளைப் போன்று பழமொழிகளும் மக்களுக்குப் பயனுடையது என்று கூறியுள்ளார்.\n\nSection::::உள்ளடக்கம்.\nஇத்தொகுப்பில் பழமொழிகளைத் தொகுத்து 21 தலைப்பின் கீழ் விளக்கம் அளித்துள்ளார் நூலாசிரியர். இத்தொகுப்பிலுள்ள பழமொழிகளுக்கு அருஞ்சொற்பொருள் விளக்கத்தினையும் நூலாசிரியர் அளித்துள்ளார். இத்தொகுப்பில் உள்ளவை பனுவல் பழமொழிகள் ஆகும். பனுவல் பழமொழிகள் என்பன யார் கூறினார், அவை எந்தப் பொருண்மையில் பயன்படுத்தப் பெறுகின்றன என்னும் குறிப்புகளைக் கொண்டிராதப் பழமொழிகள் ஆகும்.\n\nஇந்நூலில் குடும்ப இயல், பாலியல், உறவு இயல், நட்பு இயல், உளவியல், கல்வி இயல், அறிவியல், சமூகவியல், பண்பாட்டியல், உழவியல், ஆட்சி இயல், பொருளியல், போரியல், சட்டவியல், தடயவியல், ஊடகவியல், நிருவாக இயல், மருந்தியல், கலை இயல், இலக்கியம், தத்துவ இயல் ஆகிய குறுந்தலைப்புகளின் அடிப்படையில் பழமொழிகளை விவரிப்பியல் ஆய்விற்கு நூலாசிரியர் உட்படுத்தியுள்ளார்.\n\n"}
{"id": "242146", "url": "https://ta.wikipedia.org/wiki?curid=242146", "title": "சக்தி வாசு", "text": "சக்தி வாசு\n\nசக்தி வாசுதேவன் (பிறப்பு: 23 பிப்ரவரி 1983) தமிழ் நடிகராவார். இவர் இயக்குனரான பி. வாசுவின் மகனாவார். குழந்தை நட்சத்திரமாக பி.வாசுவின் இயக்கத்தில் நடித்துள்ளார்.\n\n1991 ல் \"சின்னத் தம்பி\" திரைப்படத்தில் இளைய வயது பிரபுவாக நடித்தார். இப்படம் குழந்தை நட்சத்திரமாக இவர் நடித்த முதல் படமாகும். நடிகன் திரைப்படத்தில் இளவயது சத்தியராஜாக நடித்தார்.\n\n2007ல் \"தொட்டால் பூ மலரும்\" திரைப்படத்தின் மூலம் நாயகனாக அறிமுகம் ஆனார். நினைத்தாலே இனிக்கும் துணை நடிகராக நடித்தார்.\n"}
{"id": "242147", "url": "https://ta.wikipedia.org/wiki?curid=242147", "title": "இசை (திரைப்படம்)", "text": "இசை (திரைப்படம்)\n\nஇசை எஸ். ஜே. சூர்யா இயக்கி, நடித்து மற்றும் இசையமைத்த ஓர் தமிழ் திகில் திரைப்படமாகும். இது 2015-ஆம் ஆண்டு ஜனவரி 30 ல் வெளிவந்தது. படத்தை எழுதி, இயக்கிய எஸ். ஜே. சூரியா கதாநாயகனாகவும் நடித்துள்ளார். சாவித்திரி எனும் புதுமுக நாயகியை அறிமுகம் செய்துள்ளார். 25 மே 2012 அன்று படப்பிடிப்பு ஆரம்பமானது. நவம்பர் 16, 2014 அன்று இசை படத்தின் இசை வெளியீட்டு விழா நடந்தது.\n"}
{"id": "242149", "url": "https://ta.wikipedia.org/wiki?curid=242149", "title": "தமிழ்ப் பழமொழிகள் ஓர் ஆய்வு (நூல்)", "text": "தமிழ்ப் பழமொழிகள் ஓர் ஆய்வு (நூல்)\n\nதமிழ்ப் பழமொழிகள் ஓர் ஆய்வு என்பது முனைவர் சு. சக்திவேல் எழுதிய நூலாகும்.\n\nSection::::நூலாசிரியர்.\nமுனைவர் சு. சக்திவேல் தமிழ்ப் பல்கலைக்கழகத்தில், நாட்டார் வழக்காற்றியல் துறையில் பேராசிரியராகப் பணியாற்றியக் கல்வியாளர் ஆவார். இவர் நாட்டார் வழக்காற்றியல் துறையிலும், இதழியல் துறையிலும் நூல்களை எழுதியுள்ளார்.\n\nSection::::பதிப்பு விவரங்கள்.\nதமிழ்ப் பல்கலைக்கழக பதிப்புத்துறை, தஞ்சாவூர். இந்நூலின் முதற் பதிப்பு திசம்பர் 2004 இல் வெளிவந்துள்ளது.\n\nSection::::நூலின் முகவுரைச் செய்திகள்.\nநாட்டார் வழக்காற்றியலின் ஒரு கூறான பழமொழிகள் குறித்த ஆய்வே இந்நூல் என்கின்றார் நூலாசிரியர்.\n\nSection::::நூல் அணிந்துரை.\nஇந்நூல் நாட்டார் வழக்காற்றியல் துறைக்கு ஓர் புதிய வரவு என்று எழுதியுள்ளார் தமிழ்ப் பல்கலைக்கழகத்தின் மேனாள் துணை வேந்தர் பேராசிரியர் இ. சுந்தர மூர்த்தி.\n\nSection::::உள்ளடக்கம்.\nஇத்தொகுப்பில் பழமொழிகளைத் தொகுத்து 7 பெருந்தலைப்புகளில் விளக்கம் அளித்துள்ளார் நூலாசிரியர். இத்தொகுப்பிலுள்ள பல பழமொழிகளுக்கு அருஞ்சொற்பொருள் விளக்கத்தினையும், ஆய்வுரையையும் நூலாசிரியர் அளித்துள்ளார். இத்தொகுப்பில் உள்ளவை கள ஆய்வுப் பழமொழிகள் ஆகும்.\n\nஇந்நூலில் 1. முன்னுரை, 2. தமிழ்ப்பழமொழிகளின் தோற்றமும் வளர்ச்சியும், 3. தமிழ்ப் பழமொழிகளை வகைப்படுத்துதல், 4. தமிழ்ப்பழமொழிகள் காட்டும் சமுதாயமும் பண்பாடும், 5. தமிழ்ப்பழமொழிகள்- நடையியல் ஆய்வு, 6. தமிழ்ப்பழமொழிகள்- அமைப்பியல் ஆய்வு, 7. தமிழ்ப்பழமொழிகள்- உளவியல் ஆய்வு, பின்னிணைப்பு, துணை நூற் பட்டியல் ஆகிய தலைப்புகளின் அடிப்படையில் பழமொழிகளை விவரிப்பியல் ஆய்விற்கு நூலாசிரியர் உட்படுத்தியுள்ளார்.\n\n"}
{"id": "242187", "url": "https://ta.wikipedia.org/wiki?curid=242187", "title": "உலகப் புற்றுநோய் நாள்", "text": "உலகப் புற்றுநோய் நாள்\n\nஉலகப் புற்றுநோய் நாள் (\"World Cancer Day\") என்பது புற்றுநோய் குறித்த விழிப்புணர்வை ஏற்படுத்துவதற்காகவும், நோய்த் தடுப்பு முறைகள், மற்றும் புற்றுநோய்க்கான சிகிச்சை முறைகளைப் பரப்புவதற்கும் உலகளாவிய அளவில் ஆண்டுதோறும் பெப்ரவரி 4 ஆம் நாள் கொண்டாடப்படும் ஒரு நிகழ்வாகும். உலகப் புற்றுநோய் நாள் 2008 ஆம் ஆண்டில் எழுதப்பட்ட உலகப் புற்றுநோய்ப் பிரகடனத்தை ஆதரிக்கும் நோக்கில் பன்னாட்டுப் புற்றுநோய் எதிர்ப்பு ஒன்றியம் (\"Union for International Cancer Control\") என்ற அமைப்பினால் ஆரம்பிக்கப்பட்டது. 2020 ஆம் ஆண்டுக்குள் புற்றுநோய் இறப்பு வீதம், மற்றும் புற்றுநோய்த் தாக்கத்தை 2020 ஆம் ஆண்டுக்குள் குறிப்பிடத்தக்களவு குறைத்தலே இதன் முதன்மை நோக்கம் ஆகும். \n\n"}
{"id": "242189", "url": "https://ta.wikipedia.org/wiki?curid=242189", "title": "தமிழ் இலக்கியத்தில் சித்த மருத்துவம் (நூல்)", "text": "தமிழ் இலக்கியத்தில் சித்த மருத்துவம் (நூல்)\n\nதமிழ் இலக்கியத்தில் சித்த மருத்துவம் என்பது மூலிகைமணி முனைவர் க. வெங்கடேசன் எழுதிய நூல் ஆகும்.\n\nSection::::நூலாசிரியர்.\nமுனைவர் க. வெங்கடேசன் சென்னையைச் சார்ந்த தமிழ் மரபு மருத்துவர் ஆவார்.இவர் மூலிகைமணி என்னும் திங்களிதழின் ஆசிரியராக செயற்பட்டு வருகின்றார்.\n\nSection::::பதிப்பு விவரங்கள்.\nஇந்நூலை சிறீ சக்தி பதிப்பகம், 1998 இல் முதற் பதிப்பாக வெளியிட்டுள்ளது.\n\nSection::::நூலின் முகவுரைச் செய்திகள்.\nஇந்நூலின் முன்னுரையில் முனைவர் க. வெங்கடேசன் 1976 முதல் 1980 வரை சென்னைப் பல்கலைக் கழகத்தில் முனைவர் சி. பாலசுப்பிரமணியம் வழிகாட்டுதலில் தான் மேற்கொண்ட ஆய்வின் அடிப்படையில் இந்நூல் உருவாக்கப் பெற்றுள்ளதை விளக்கியுள்ளார். \n\nSection::::உள்ளடக்கம்.\nஇந்நூலில் ஆய்வு அறிமுகம் செய்யப்பெற்று அதன் நோக்கங்களும் ஆய்வுப்பரப்பும் விளக்கப் பெற்றுள்ளன. ஆய்வு மூலங்கள் அளிக்கப் பெற்றுள்ளன. இயல் ஒன்றில் தமிழ் இலக்கியத்தில் மருத்துவக் கலைக் குறிப்புகள் குறித்த ஆய்வுரையை வழங்கியுள்ளார். இயல் இரண்டில் சித்த மருத்துவ நூல்களில் மருத்துவக்கலை குறித்த ஆய்வுக் குறிப்புகளை அளித்துள்ளார். இயல் மூன்றில் நாட்டுப்புற இலக்கியத்தில் மருத்துவக்கலை குறித்தான ஆய்வுக்குறிப்புகளை அளித்துள்ளார். ஆய்வு முடிவு என்னும் பகுதியில் தமிழ் இலக்கியத்தில் சித்த மருத்துவம் தொடர்பான கருத்துக்களைத் தொகுத்து அளித்துள்ளார். பின்னிணைப்புகள் பகுதியில் சித்த மருத்துவ நூற்பட்டியல், அருஞ்சொற் பொருள் விளக்கம், ஆய்வு குறித்தான துணை நூற்பட்டியல் ஆகியன அளிக்கப்பெற்றுள்ளன.\n"}
{"id": "242196", "url": "https://ta.wikipedia.org/wiki?curid=242196", "title": "எச். எம். ஜி. எஸ். பலிகக்கார", "text": "எச். எம். ஜி. எஸ். பலிகக்கார\n\nஹேவா மாத்தர கமகே சிறிபால பலிகக்கார (\"Hewa Matara Gamage Siripala Palihakkara\", பிறப்பு: 1947) இலங்கையின் முன்னாள் அரச சேவையாளரும், தூதுவரும், முன்னாள் வட மாகாண ஆளுநரும் ஆவார்.\n\nSection::::ஆரம்ப வாழ்க்கை.\nமாத்தறையைச் சேர்ந்தவரும், பௌத்தரும் ஆன பலிகக்கார 1947 ஆம் ஆண்டில் பிறந்தவர். பேராதனைப் பல்கலைக்கழகத்தில் கல்வியியல் இளங்கலைப் பட்டம் பெற்றவர். திருமணம் புரிந்துள்ள பலிகக்காரவுக்கு ஒரு பிள்ளை உள்ளார்.\n\nSection::::பணி.\n1979 ஆம் ஆண்டில் இலங்கை வெளிநாட்டு சேவையில் இணைந்த பலிகக்கார 1980 இல் ஆத்திரேலியாவில் பயிற்சி எடுத்தார். பின்னர் இவர் லுண்ட் பல்கலைக்கழகம் ராவுல் வலென்பெர்க் கல்விக்கழகத்தில் பன்னாட்டு மனித உரிமைகள் மற்றும் மானுடவியல் சட்டம் பயின்றார்.\n\nபலிகக்கார ஐநா செனீவா அலுவலகத்தில் இலங்கையின் நிரந்தர பிரதிநிதியாகவும், நியூ யார்க்கில் இலங்கையின் ஐநா திட்டத்தின் அதிகாரியாகவும் பணியாற்றினார். 2001 முதல் 2004 வரை தாய்லாந்தில் (கம்போடியா, லாவோஸ், வியட்நாம் உட்பட) இலங்கைத் தூதராகவும் பணியாற்றினார். அத்துடன் ஆசியா பசிபிக் நாடுகளுக்கான ஐநா பொருளாதார சமூக ஆணையத்தின் இலங்கைப் பிரதிநிதியாகவும் பணியாற்றியிருந்தார். 2004 ஏப்ரல் 20 முதல் 2006 டிசம்பர் 31 வரை வெளியுறவுத்துறை செயலாளராக பணியாற்றினார். அமைதித் திட்டங்களை ஒருங்கிணைக்கும் செயலகத்தின் பணிப்பாளர் நாயகமாக இருந்துள்ளார்.\n\n2008 ஆகத்தில் ஐக்கிய நாடுகளின் இலங்கைக்கான நிரந்தரப் பிரதிநிதியாக நியமிக்கப்பட்டார். இச்சேவையில் அவர் 2009 ஆகத்து வரை பணியாற்றினார். ஈழப்போரின் இறுதிக் கட்டத்தில் \"போர் பிரகடனப் படுத்தப்படாத பகுதிகளில்\" எவ்வித ஆயுதத் தாக்குதல்களும் நடடத்தப்படவில்லை என இலங்கை ஆயுதப் படையினருக்கு ஆதரவாக ஐக்கிய நாடுகள் பாதுகாப்பு அவையில் உரையாற்றினார்.\n\n2010 மே மாதத்தில் அரசுத்தலைவர் மகிந்த ராசபக்ச கற்றுக்கொண்ட பாடங்கள் மற்றும் நல்லிணக்க ஆணைக்குழுவில் ஓர் உறுப்பினராக பலிகக்காரவை நியமித்தார். ஈழப்போரின் போது இரு தரப்பின் மீதும் போர்க்குற்றங்கள் சாட்டப்பட்ட வேளையில், பலிகக்கார ஐநா சபையில் இலங்கைப் படையினருக்கு ஆதரவாகப் பரப்புரை செய்தார் என்ற அடிப்படையில் இவரது நியமனத்துக்கு எதிராக மனித உரிமை அமைப்புகள் குரல் கொடுத்தன.\n\n2015 இல் நடைபெற்ற தேர்தலில் வெற்றி பெற்று புதிய அரசுத்தலைவரான மைத்திரிபால சிறிசேன 2015 சனவரி 27 இல் பலிகக்காரவை வட மாகாண ஆளுநராக நியமித்தார். 2016 பெப்ரவரியில் தனிப்பட்ட காரணங்களுக்காக பதவி விலகினார்.\n"}
{"id": "242197", "url": "https://ta.wikipedia.org/wiki?curid=242197", "title": "புபொப 98", "text": "புபொப 98\n\nபுபொப 98 \"( NGC 98 )\" என்பது தெற்கு விண்மீன் குழாமிலுள்ள ஒரு தண்டு கருச்சுருள் அண்டமாகும்\n\nSection::::கண்டுபிடிப்பு.\n1843 ஆம் ஆண்டு செப்டம்பர் 6 ஆம் நாளில் ஆங்கிலேய வானியல் அறிஞர் சான் பிரெடெரிக் வில்லியம் எர்சல் இந்த வானுறுப்பைக் கண்டறிந்தார்.\n\n"}
{"id": "242198", "url": "https://ta.wikipedia.org/wiki?curid=242198", "title": "கண்ணீர்க்கோளவழல்", "text": "கண்ணீர்க்கோளவழல்\n\nகண்ணீர்க்கோளவழல் (Dacryoadenitis) என்பது கண்ணீர்ச் சுரப்பிகளில் ஏற்படும் அழற்சியைக் குறிக்கிறது.\n\nSection::::நோய்க் காரணங்கள், நோய் நிகழ்வு, இடர் காரணிகள்.\nகடிய கண்ணீர்க்கோளவழல் பொதுவாக தீ நுண்மம், பாக்டீரியா போன்ற நோய்த்தொற்றுகளினால் ஏற்படுகிறது. பொதுவான நோய்க் காரணங்களாக தாளம்மை (கூவைக்கட்டு), எப்ஸ்டீன்-பார் வைரசு, கோளவுயிரிகளான சுடாபிலோகாக்கஸ் (staphylococcus), மேகவெட்டை நோய் நுண்மம் (gonococcus) போன்றவைக் குறிப்பிடப்படுகின்றன. நீண்டகால கண்ணீர்க்கோளவழல் சாதாரணமாக நோய்த்தொற்றுகளற்ற அழற்சி சீர்குலைவுகளால் ஏற்படுகிறது. உதாரணமாக இணைப்புத்திசுப் புற்று (sarcoidosis) நோயைக் கூறலாம்.\n"}
{"id": "242204", "url": "https://ta.wikipedia.org/wiki?curid=242204", "title": "தமிழில் மருத்துவ இலக்கியங்கள் (நூல்)", "text": "தமிழில் மருத்துவ இலக்கியங்கள் (நூல்)\n\nதமிழில் மருத்துவ இலக்கியங்கள் என்பது இர. வாசுதேவன் எழுதிய நூல் ஆகும்.\n\nSection::::நூலாசிரியர்.\nஇர. வாசுதேவன் காட்டுமன்னார்கோயிலில் பிறந்த சென்னையில் வாழும் சேர்ந்த தமிழ் எழுத்தாளர் ஆவார். இவர் தமிழ் சித்த மருத்துக் கல்விப்புலம் சார்ந்த கல்வியாளர் ஆவார்.\n\nSection::::பதிப்பு விவரங்கள்.\nபூங்கொடி பதிப்பகம், சென்னை இந்நூலினை வெளியிட்டுள்ளனர்.இந்நூலின் முதற் பதிப்பு 2006 இல் வந்தது. இந்நூலின் இரண்டாம் பதிப்பு 2013 இல் வெளிவந்தது. நூலின் பக்கங்கள் 420 ஆகும்.\n\nSection::::நூலின் முகவுரைச் செய்திகள்.\nஅணிந்துரை, கருத்துரை, என்னுரை, பதிப்புரை என்னும் அறிமுக உரைகளை இந்நூல் கொண்டுள்ளது. தொன்மையான தமிழ் மருத்துவத்தின் கால வரலாற்று அடிப்படையிலான ஆய்வே தமிழில் மருத்துவ இலக்கியங்கள் என்னும் இந்நூல் என்கிறார் நூலாசிரியர். இந்நூல் நூலாசிரியரின் முனைவர்ப் பட்ட ஆய்வின் நூல் வடிவம் ஆகும்.\n\nSection::::உள்ளடக்கம்.\nஇந்நூலில் தமிழ் மருத்துவ இலக்கியங்கள், தமிழ் மருத்துவத்தின் வரலாறு, தமிழில் மருத்துவ நூல்கள், தமிழ் மருத்துவம், சித்தர் நெறி, தமிழ் மருத்துவ நூல்களின் இலக்கியக் கூறுகள், முடிவுரை ஆகிய இயல்களின் வாயிலாக தமிழில் வெளியான மருத்துவ இலக்கியங்களை ஆய்வு நோக்கில் வெளிக்கொணர்ந்துள்ளார் நூலாசிரியர் இர. வாசுதேவன்.\n\nSection::::பின்னிணைப்புகள்.\nமருத்துவப் பூக்கள், சித்த மருத்துவம் – ஆயுர் வேதம் ஒப்பீடு, வேத நூல்களில் தாவரங்கள், தமிழ் மருத்துவம், வர்ம நூல்கள்,பஞ்சபூதத்தின் பரிமாணங்கள், சித்தர் சமாதி, கோயில் தாவரங்கள், அகத்தியர் குழம்பு, கற்பங்கள், நரம்பு முறிவினால் உண்டாகும் பக்க விளைவுகள்,படுவர்மங்களும் இளக்கும் காலமும், நோயுற்ற நாள் பலன், நோயுற்ற நாள் – நோயின் தன்மை, அமுத நிலை, சித்தர் சாதி, மரபு, சித்தர் குடும்பம், அறுபத்து நான்கு சித்துகள், ஐந்தெழுத்தும் உடல் சக்கரமும், தமிழ் மருத்துவச் சுவடிகள், பதிப்பு நூல்கள் ஆகிய தரவுகளைப் பின்னிணைப்பில் அளித்துள்ளார் ஆசிரியர்.\n\n=மேற்கோள்கள்==\n\nSection::::வெளி இணைப்புகள்.\nதினமணி நாளிதழில் நூல் அறிமுகம்\n"}
{"id": "242205", "url": "https://ta.wikipedia.org/wiki?curid=242205", "title": "இருவனேடியம் ஐயொட்சைட்டு", "text": "இருவனேடியம் ஐயொட்சைட்டு\n\nஇருவனேடியம் ஐயொட்சைட்டு (\"Divanadium pentaoxide\") அல்லது வனேடியா (\"Vanadia\") என்பது VO என்ற வேதியியல் வாய்பாட்டைக் கொண்ட கனிமச் சேர்வையாகும். இது மண்ணிறம் அல்லது மஞ்சள் நிறமான திண்மமாகும். நீர்க் கரைசலிலிருந்து தூயதாக வீழ்படிவாக்கப்படும்போது இது கடுஞ்செம்மஞ்சள் நிறமுடையதாகக் காணப்படும். உயரொட்சியேற்ற நிலையிலுள்ளதன் காரணமாக இருவனேடியம் ஐயொட்சைட்டானது ஈரியல்புடையதாகக் காணப்படுவதோடு, ஒட்சியேற்றுங் கருவியாகவும் தொழிற்படுகின்றது. ஊக்கியாகப் பயன்படுத்தப்படுவதாலும் வனேடியத்தின் மாழைக் கலவைகளின் ஆக்கத்தில் பயன்படுத்தப்படுவதாலும் கைத்தொழில் நோக்கில் வனேடியத்தின் முக்கியமான சேர்வையாக இது விளங்குகின்றது.\n\nஇச்சேர்வையின் கனிம வடிவமான செருபினைட்டானது மிகவும் அரிதாக நீராவித் துளைகளில் கிடைக்கின்றது. நவசொயிட்டு என்ற பெயரில் அறியப்படும் கனிம மூவைதரேற்றான VO·3HO ஆகவும் இருவனேடியம் ஐயொட்சைட்டானது காணப்படுகின்றது.\n\nSection::::வேதியியல்புகள்.\nவெப்பமேற்றும்போது இருவனேடியம் ஐயொட்சைட்டானது ஒட்சிசனை இழந்து முறையே, VO, VO, VO ஆகிய ஒட்சைட்டுகளையும் வனேடியத்தையும் தோற்றுவிக்கும்.\n"}
{"id": "242213", "url": "https://ta.wikipedia.org/wiki?curid=242213", "title": "சகாரன்பூர் மாவட்டம்", "text": "சகாரன்பூர் மாவட்டம்\n\nசகாரன்பூர் மாவட்டம், உத்தரப் பிரதேசத்தில் உள்ள மாவட்டங்களில் ஒன்று.\n\nSection::::அரசியல்.\nஇந்த மாவட்டத்தை பேஹட், சகாரன்பூர் நகர், சகாரன்பூர், தேவ்பந்து, ராம்பூர் மனிஹாரன், நகுட், கங்கோஹ் ஆகிய சட்டமன்றத் தொகுதிகளாகப் பிரித்துள்ளனர்.\nஇந்த மாவட்டம் சகாரன்பூர், கைரானா ஆகிய மக்களவைத் தொகுதிகளில் சேர்க்கப்பட்டுள்ளது.\n"}
{"id": "242216", "url": "https://ta.wikipedia.org/wiki?curid=242216", "title": "2021", "text": "2021\n\n2021 ஆம் ஆண்டு (MMXXI) ஆனது கிரிகோரியின் நாட்காட்டியின் படி வெள்ளிக் கிழமையில் தொடங்கக் கூடிய ஒரு சாதாரண ஆண்டாகும். இது கி.பி. 2021ஆம் ஆண்டு என்றும் அழைக்கப்படலாம். மேலும் இது மூன்றாம் ஆயிரவாண்டின் 21ஆவது ஆண்டாகவும் 21ஆம் நூற்றாண்டின் 21ஆவது ஆண்டாகவும் இருக்கும். அத்துடன் இது 2020களின் இரண்டாவதுமான ஆண்டாகவும் இருக்கும்.\n\n"}
{"id": "242219", "url": "https://ta.wikipedia.org/wiki?curid=242219", "title": "2019 ஆசியக் கிண்ணம் (காற்பந்து)", "text": "2019 ஆசியக் கிண்ணம் (காற்பந்து)\n\n2019 கால்பந்து ஆசியக் கிண்ணம் (\"2019 AFC Asian Cup\") என்பது ஆசியக் கால்பந்துக் கூட்டமைப்பினால் நடத்தப்பட்ட 17வது பன்னாட்டு ஆசியக் கோப்பை கால்பந்துப் போட்டித் தொடராகும். இப்போட்டித்தொடரில் வெற்றிபெறும் அணிக்கு 2021 ஆம் ஆண்டு கத்தார் நாட்டில் நடைபெறவுள்ள உலகக் கிண்ணக் காற்பந்துப் போட்டியில் பங்குகொள்வதற்கான சந்தர்ப்பம் கிட்டும். 2019 ஆசியக்கிண்ண சுற்றுத்தொடர் நடைபெறவுள்ள நாடு 2015 மார்ச் மாதத்தில் அறிவிக்கப்படும்.\n\n"}
{"id": "242221", "url": "https://ta.wikipedia.org/wiki?curid=242221", "title": "2022 உலகக்கோப்பை காற்பந்து", "text": "2022 உலகக்கோப்பை காற்பந்து\n\n2022 உலகக்கோப்பை கால்பந்து அல்லது 2022 ஃபிஃபா உலகக் கோப்பை (\"2022 FIFA World Cup\") பன்னாட்டுக் கால்பந்து சங்கங்களின் கூட்டமைப்பு நடத்துகின்ற ஒரு பன்னாட்டு காற்பந்தாட்ட போட்டியாகும். கட்டார் நாட்டில் 2022 ஆம் ஆண்டில் நடைபெறவிருக்கும் இந்தப் போட்டியானது 22வது உலகக்கோப்பை காற்பந்துப் போட்டியாகும். இது ஒரு அரேபிய நாட்டில் உலகக்கிண்ணம் முதன் முறையாக நடைபெறும் நிகழ்வாக இருக்கும். அத்துடன் மத்தியக் கிழக்கு நாடு ஒன்றில் உலகக்கிண்ணம் முதன் முறையாக நடைபெறும் நிகழ்வாகவும் இருக்கும். கட்டார் உட்பட 32 தேசிய அணிகள் இப்போட்டியில் பங்குபெற்றுக்கொள்ளும். அத்துடன் 64 போட்டிகள் இடம்பெறும்.\n\n"}
{"id": "242224", "url": "https://ta.wikipedia.org/wiki?curid=242224", "title": "செயச்சந்திரன்", "text": "செயச்சந்திரன்\n\nசெயச்சந்திரன் (கன்னோசி) (Jaichand of Kannauj) (ஆட்சியில்: 1173-1193) வாரணாசி, கயா, பாட்னா உள்ளிட்ட பகுதிகளைக் கொண்ட கன்னோசி நாட்டின் அரசன். இவர் ஆண்ட பகுதிக்கு தலைநகராக கன்னோசி நகரம் விளங்கியது. இவர் கார்வார் எனும் இராஜபுத்திர \"ரத்தோர்\" குல அரசன். பிரிதிவிராஜ் சௌகானின் மாமனார். இளவரசி சம்யுக்தாவின் தந்தை. 1193-1194இல் சந்தவார் போரில் கோரி முகமதால் தோற்கடிக்கப்பட்டு பின் கொல்லப்பட்டவர்.\n\n"}
{"id": "242225", "url": "https://ta.wikipedia.org/wiki?curid=242225", "title": "முதலாம் பீமதேவன்", "text": "முதலாம் பீமதேவன்\n\nபீமதேவன் I அல்லது முதலாம் பீமதேவன் (Bhimdev I) தற்கால குஜராத் நாட்டை 11ஆம் நூற்றாண்டில் ஆண்ட சோலாங்கி குல அரசன். பீமதேவன் சோமநாதபுரம் சிவன் கோயிலை கருங்கற்களால் கட்டினான். பின் மன்னன் பீமதேவன் இறந்த பின், அவரது மனைவி உதயமதி, பீமதேவனின் நினைவாக, \"அகில்வாட்\", பதான் எனுமிடத்தில் அழகிய படிக்கட்டுகளுடன் கூடிய ஒருபெரிய குளத்தை அமைத்து, அதன் முன் ஒரு சூரியன் கோயிலை அமைத்தார்.\n. உதயமதி பீமதேவனின் நினைவாக அழகிய சிற்ப வேலைப்பாடுகளுடன் ஒரு குளத்தை அமைத்தார். அக்குளத்திற்கு ராணியின் குளம் என்று அழைக்கிறார்கள்.\n\n\n"}
{"id": "242226", "url": "https://ta.wikipedia.org/wiki?curid=242226", "title": "இரண்டாம் பீமதேவன்", "text": "இரண்டாம் பீமதேவன்\n\nபீமதேவன் II அல்லது இரண்டாம் பீமதேவன் (Raja Bhimdev or Bhimdev II) (கி.பி.1022-1063) சோலாங்கி பேரரசின் முதலாம் பீமதேவனுக்குப்பின் ஆட்சிக்கு வந்தவர். தற்கால குஜராத்தின் மகிகாவதி நகரை (தற்கால மும்பையின் மாகிம் பகுதி) தலைநகராகக் கொண்டு 11ஆம் நூற்றாண்டில் குஜராத்தை ஆண்ட சோலாங்கி குல மன்னர் ஆவார். இவரது ஆட்சிக் காலத்தில் கசினி முகமது, சோமநாதபுரம் மீது படையெடுத்து வென்றார்.\n\n\n"}
{"id": "242228", "url": "https://ta.wikipedia.org/wiki?curid=242228", "title": "தமிழ்ப் பழமொழிகள் தொகுதி 2 (நூல்)", "text": "தமிழ்ப் பழமொழிகள் தொகுதி 2 (நூல்)\n\nதமிழ்ப் பழமொழிகள் தொகுதி 2 கி. வா. ஜகந்நாதன் தொகுத்தநூலாகும்.\n\nSection::::நூலாசிரியர்.\nகி. வா. ஜகந்நாதன் (1906-1988). தமிழ் இதழாளர், எழுத்தாளர்களில் குறிப்பிடத்தக்க ஆளுமை கொண்டவர் ஆவார்.\n\nSection::::பதிப்பு விவரங்கள்.\nஇந்நூலின் பதிப்பாளர் ஜெனரல் பப்ளிஷர்ஸ், இந்நூலின் முதற் பதிப்பு 2001 இல் வந்தது. இரண்டாம் பதிப்பு 2006 இல் வெளிவந்ததுள்ளது.\n\nSection::::நூலின் முகவுரைச் செய்திகள்.\nஇந்நூலுக்கான முகவுரையை நூலாசிரியர் 1998 இல் எழுதியுள்ள நூலாசிரியர் இந்த நூலிலுள்ளப் பழமொழிகளை தமிழகத்தின் பல்வேறு ஊர்களில் நாற்பது ஆண்டுகளுக்கும் மேலாகச் சேகரித்ததாகக் கூறுகின்றார். இந்நூலின் முகவுரையில் பழமொழியின் தன்மைகள், அதன் வேறு பெயர்கள் குறித்து அவர் விவரித்துள்ளார்.\n\nSection::::நூலறிமுகம்.\nஇத்தொகுப்பில் கி.வா.ஜ 5818 பழமொழிகளைத் தொகுத்து அளித்துள்ளார். பல பழமொழிகளுக்கு அதற்கான பொருள் விளக்கத்தினை நூலாசிரியர் அளித்துள்ளார். இத்தொகுப்பில் பழமொழிகள் அகர வரிசைப்படி தொகுத்து அளிக்கப் பெற்றுள்ளன. இந்நூலில் ‘ஒ’ முதல் ‘சூ’ வரையிலான பழமொழிகள் தொகுக்கப் பெற்றுள்ளன. இத்தொகுப்பில் உள்ளவை பனுவல் பழமொழிகள் ஆகும். பனுவல் பழமொழிகள் என்பன யார் கூறினார், அவை எந்தப் பொருண்மையில் பயன்படுத்தப் பெறுகின்றன என்னும் குறிப்புகளைக் கொண்டிராதப் பழமொழிகள் ஆகும்.இந்நூல் தமிழக அரசால் நாட்டுடைமை ஆக்கப்பெற்ற நூல் ஆகும்.\n"}
{"id": "242245", "url": "https://ta.wikipedia.org/wiki?curid=242245", "title": "மலர் ஆராய்ச்சி நிலையம், தோவாளை", "text": "மலர் ஆராய்ச்சி நிலையம், தோவாளை\n\nமலர் ஆராய்ச்சி நிலையம் (FRS), கன்னியாகுமரி மாவட்டம் தோவாளையில், தேசிய நெடுஞ்சாலையில் 47B இல் அமைந்துள்ளது. இது தமிழ்நாடு வேளாண்மைப் பல்கலைக் கழகத்தின் ஆராய்ச்சி இயக்கத்தின் கீழ் உள்ள ஒரு நிலையம் ஆகும். மலர்ச் சாகுபடி ஆராய்ச்சிக்கென்றே சிறப்பாக ஏற்படுத்தப்பட்ட இந்நிறுவனம் 2008 ஆம் வருடம் 4.43 எக்டரில் தொடங்கப்பட்டது.\n\n= ஆராய்ச்சிமலர்கள் =\nமல்லிகை, சம்பங்கி, அரளி, வாசனை ரோஜா, கனகாம்பரம், செண்டுமல்லி, செலொசியா, செவ்வந்தி, சாமந்தி, வாடாமல்லி ஆகியவற்றில் உயர்தரமான இரகங்கள் மற்றும் சாகுபடிக் குறிப்பைக் கண்டுபிடித்தல்\n\n= நிலையத்தில் உள்ள வசதிகள் =\nமலர்களைச் சேமிக்க குளிர் பதனக் கிடங்கு இங்கு அமைக்கப்பட உள்ளது.. \n"}
{"id": "242249", "url": "https://ta.wikipedia.org/wiki?curid=242249", "title": "வானநடுவரை", "text": "வானநடுவரை\n\nவான நடுவரை \"(Celestial equator)\" என்பது பூமி யின் சுழல் அச்சுக்குச் சமமான தொலைவில் இருப்பதாகக் கருதப்படும் பூமத்தியரேகையைப் போன்று அதே தளத்தில் கற்பனையான வான் கோளத்தின் மேலுள்ள ஒரு பெரு வட்டமாகும். வேறு வார்த்தைகளில் இதை விளக்குவதென்றால், விண்வெளியில் நீட்டிக்கப்பட்டிருக்கும் மண்ணுலகின் பூமத்தியரேகைதான் வானநடுவரை எனக்கருதப்படுகிறது . புவியச்சு சாய்வின் விளைவாக வானநடுவரையும் வான்கோளப்பெருவட்டத் தளத்திற்கு 23.4 பாகை சாய்ந்துள்ளது.\n\nஒரு பார்வையாளர் பூமியின் பூமத்தியரேகையின் மீது நின்றுகொண்டு வானநடுவரையை நோக்குவதாகக் கொண்டால் அது அவருடைய தலைக்கு நேர்மேலே வானுச்சியின் வழியாக செல்லும் ஒரு அரைவட்டமாகக் காண்பார். பார்வையாளர் வடக்கு (அல்லது தெற்கு) நோக்கி நகரும்போது, அவருக்கு எதிரிலுள்ள அடிவானத்தை நோக்கி வானநடுவரை சாய்கிறது. வான்கோளத்தில் இருப்பதால் வானநடுவரை முடிவில்லா தொலைவில் இருப்பதாக வரையறுக்கப்பட்டுள்ளது. இதனால் பார்வையாளர் பூமியில் எங்கிருந்து பார்த்தாலும் எப்போதும் தொடுவானத்தின் மேல் மறையும் அரைக் கோளத்தின் முனைகளை கிழக்கு மேற்காகவே பார்க்கிறார். ( துருவங்களில் வானநடுவரை அடிவானத்திற்கு இணையாக இருந்தாலும் ). எல்லா அட்சரேகைகளிலும் வானநடுவரை பார்ப்பதற்கு நேராகவே இருக்கும் ஏனெனில் பார்வையாளர் வானநடுவரையின் சுழல் தளத்திலிருந்து அளவிடக்கூடிய தொலைவிலும் வானநடுவரைக்கு முடிவில்லா தொலைவிலும் இருக்கிறார்\n\nவானநடுவரைக்கு அருகிலுள்ள வான் பொருட்களை உலகில் எங்கிருந்தும் காணமுடியும். ஆனால் அயன மண்டலப்பகுதிகளில் அவை உச்சத்தில் காணப்படும் என்று கூறப்படுகிறது.. தற்பொழுது வானநடுவரை கீழ்கண்ட விண்மீன் குழாம்களின் வழியாகத்தான் செல்கிறது.\n"}
{"id": "242251", "url": "https://ta.wikipedia.org/wiki?curid=242251", "title": "பொதுக் கல்லீரற் கான்", "text": "பொதுக் கல்லீரற் கான்\n\nபொதுக் கல்லீரற் கான் (\"common hepatic duct\") என்பது கல்லீரலில் இருந்து பித்தநீரை எடுத்துச்செல்லும் இடது கல்லீரற் கான் மற்றும் வலது கல்லீரற் கான் ஆகியன இணைந்து உருவாகும் உடற்கூற்றியல் அமைப்பாகும். பொதுக் கல்லீரற் கான் பித்தப்பையில் இருந்து வெளிச்செல்லும் பித்தப்பைக்கானுடன் சேர்ந்து பொதுப் பித்தக்கான் எனும் நாளக்கான் அமைப்பை உருவாக்குகிறது. வயது வந்தவர்களில் பொதுவாக இந்தக் கானின் நீளம் 6–8 செ.மீ, விட்டம் 6 மி.மீ.\n\nSection::::மருத்துவ முக்கியத்துவம்.\nகல்லீரல்-பித்தப்பைத் தொகுதி கல்லீரலில் சுரக்கப்படும் சுரப்புகளை குடலுக்குக் கொண்டு செல்ல உதவும் உறுப்புகள், கான்கள் அடங்கிய தொகுதியாகும். பொதுக் கல்லீரற் கான் இதனுள் அடங்குகிறது. பித்தப்பை அகற்றப்பட்டவர்களில் இதன் தொழிற்பாடும் இது எடுத்துச்செல்லும் பித்தத்தின் அளவும் கூடுதலாக இருக்கும்.\n\nஅறுவைச்சிகிச்சையின் போது இது ஒரு முக்கிய அடையாளக்குறியாக விளங்குகின்றது. இது பித்தப்பையீரல் முக்கோண வெளியை பித்தப்பைக் கான், பித்தப்பை நாடி (அல்லது கல்லீரலின் கீழ் விளிம்புப் பகுதி) ஆகியனவற்றுடன் சேர்ந்து உருவாக்குகின்றது. அறுவைச்சிகிச்சையில் தவறுதலாக அங்கிருக்கும் அமைப்புகள் வெட்டப்படுதலைத் தடுக்க இந்த முக்கோணம் பற்றிய அறிவு உதவுகின்றது.\n"}
{"id": "242256", "url": "https://ta.wikipedia.org/wiki?curid=242256", "title": "ஜே1407பி", "text": "ஜே1407பி\n\nஜே1407பி என்பது சுற்றுவளையங்களுடன் கண்டுபிடிக்கப்பட்ட முதலாவது புறக்கோள் அல்லது பழுப்புக் குறுமீன் ஆகும். இதன் நட்சத்திரமான 1SWASP J140747.93-394542.6 இல் 2007 ஆம் ஆண்டு 56ந்ட்களுக்கு ஒரு தொடர்மாற்றம் நிகழ்ந்தது. ஜே1407 தொகுதியில் நிகழ்ந்த கிரகணம் பற்றி ரோசெஷ்டர் பல்கலைக்கழக வானியலாளர் எரிக் மமஜெக் 2012இல் முதன்முதலில் அறிவித்தார் ஜே1407பி இல் உள்ள சுற்றுவளையம் ஏறக்குறைய 90 மில்லியன் கிலோமீட்டர் அளவுடையது. இது சனி (கோள்) வளையங்களைப் போல் 200 மடங்கு அளவாகும். \n"}
{"id": "242277", "url": "https://ta.wikipedia.org/wiki?curid=242277", "title": "ஹவா அப்டி", "text": "ஹவா அப்டி\n\nமருத்துவர் ஹவா அப்டி (Hawa Abdi Dhiblawe சோமாலி: Xaawo Cabdi, அரபு: حواء عبدي‎, பிறப்பு மே 17, 1947) ஆப்பிரிக்க நாடுகளில் ஒன்றான சோமாலியாவில் பிறந்தவர். இவர் சோமாலியாவின் முதல் பெண்மருத்துவர் ஆவார்.\n\nSection::::வாழ்க்கை.\n1947-ம் ஆண்டு பிறந்தார் ஹவா. சிறு வயதிலேயே தாயை இழந்தார். அவரது நான்கு சகோதரிகளையும் வளர்க்க வேண்டிய பொறுப்பு ஹவாவுக்கு வந்தது. வீட்டையும் நிர்வகித்துக்கொண்டு, பள்ளிக்கும் சென்று வந்தார்.\n\nSection::::திருமணம்.\nஇவரது 12 வயதில் வயதான போலிஸ்காரர் ஒருவருடன் கட்டாயத் திருமணம் செய்து வைக்கப்பட்டது. 7 வயதில் ஆப்பிரிக்க நாடுகளில் கடைபிடிக்கப்பட்டு வரும் பெண் உறுப்பு சிதைப்பு (genital mutilation) செய்யப்பட்டிருந்ததால், முதல் பிரசவம் மிகவும் கடினமாக இருந்தது. குழந்தை இறந்து போனது. கணவர் விவாகரத்துப் பெற்றுச் சென்றுவிட்டார்.\n\nSection::::மருத்துவப்படிப்பு.\nவிவாகரத்தால் விடுதலை கிடைத்த மகிழ்ச்சியில் இருந்தவருக்குப் படித்து, மருத்துவராக வேண்டும் என்ற ஆசை வந்தது. மீண்டும் தன்னுடைய படிப்பைத் தொடர்ந்தார். பள்ளிப் படிப்பை முடித்தவுடன் சோவியத் ஸ்காலர்ஷிப் கிடைத்தது. ரஷ்யாவில் மருத்துவம் படித்துக்கொண்டிருந்தபோது ஏடன் என்ற சோமாலியரின் அறிமுகம் கிடைத்தது. சோமாலியாவின் முதல் மகப்பேறு மருத்துவர் என்ற சிறப்புடன் நாடு திரும்பினார் ஹவா. அவர் குடும்பத்துக்குச் சொந்தமான இடத்தில் சிறிய மருத்துவமனையை ஆரம்பித்தார். சோமாலி தேசியக் கல்லூரியில் சட்டமும் பயின்றார்.\n\nSection::::புதிய வாழ்க்கை.\nஏடனும் ஹவாவும் திருமணம் செய்துகொண்டனர். மூன்று குழந்தைகள் பிறந்தன. சோமாலியா மக்களின் ஆரோக்கியம், மனித உரிமைகளுக்கான போராட்டம், பெண்களின் முன்னேற்றம் போன்றவற்றில் கவனம் செலுத்தி வந்தார் ஹவா.\n\n1991-ம் ஆண்டு உள்நாட்டு யுத்தம் உச்சத்தை அடைந்தது. ஓயாத சண்டை. தெருவெங்கும் மனித உடல்கள். பொருட்கள் சூறையாடப்பட்டன. வீடுகள் அழிக்கப்பட்டன. தப்பிப் பிழைத்தவர்கள் ஹவாவின் உதவியை நாடி வந்தனர். தன்னுடைய நிலத்தில் அகதியாக வந்தவர்களுக்கு அடைக்கலம் அளித்தார் ஹவா. பெரும்பாலான ஆண்கள் கொல்லப்பட்டு விட்டதால் பெண்கள், முதியவர்கள், குழந்தைகள்தான் எஞ்சியிருந்தனர். அவர்கள் மருத்துவமனையில் தங்க வைக்கப்பட்டனர். உணவு, உடை வழங்கப்பட்டன. விரைவில் சிறிய வீடுகள் கட்டப்பட்டன. அருகில் உள்ள நிலங்களில் விவசாயம் செய்யப்பட்டது. இதன் மூலம் அகதிகளாக வந்தவர்கள் சொந்தக் காலில் நிற்கும் நிலை உருவானது. குழந்தைகளுக்காகப் பள்ளி ஆரம்பிக்கப்பட்டது.\n\nSection::::தீவிரவாதிகளின் எதிர்ப்பு.\nபெண்கள் படிக்கக் கூடாது. திரைப்படம் பார்க்கக் கூடாது. போனில் காலர் டியூன் வைக்கக் கூடாது. மேற்கத்திய ஆடை அணியக் கூடாது என்ற கொள்கையுடைய அல்-ஷபாப் தீவிரவாதிகளின் கோபத்துக்கு ஆளானார் ஹவா. ஒருமுறை துப்பாக்கி முனையில் அவரை வெளியேறச் சொல்லி மிரட்டினார்கள்.\n\n‘மக்களின் உயிரைக் காப்பாற்றுவது குற்றம் என்றால் முதலில் என்னைக் கொல்லுங்கள். என் உயிருக்காக நான் எங்கும் தப்பிச் செல்லமாட்டேன். இந்த எளிய, அப்பாவி மக்களுடனே என் உயிர் போகட்டும்’ என்று எதிர்த்து நின்றார் ஹவா.\n\nஒவ்வொரு முறை தாக்குதல் நடக்கும்போதும் பெரிய அளவில் சேதாரம் ஏற்படும். மீண்டும் முதலிலிருந்து எல்லா வேலைகளையும் ஆரம்பிப்பார்கள்.\n\nகடந்த 25 ஆண்டுகளில் ஹவா அப்டியின் கிராமத்தில் 90 ஆயிரம் மக்களின் வாழ்க்கை பாதுகாக்கப்பட்டிருக்கிறது. கல்வி, ஆரோக்கியம், விவசாயம், வியாபாரம் என்று சகலமும் சொல்லித்தரப்பட்டு வருகிறது. அவரது மருத்துவமனையில் தினமும் 500 பேருக்கு இலவசமாகச் சிகிச்சையளிக்கப்பட்டு வருகிறது. நூற்றுக்கும் மேற்பட்டவர்கள் இந்த மருத்துவமனையில் பணிபுரிகிறார்கள். அவர்களில் இருவர் ஹவாவின் மகள்கள். இருவருமே மருத்துவர்கள்.\n\nSection::::அன்பின் வழியில்.\nதிருமணம் நடந்து 32 ஆண்டுகளுக்குப் பிறகு ஏடன், ஓர் இளம் பெண்ணைத் திருமணம் செய்துகொண்டார். கணவரை விட்டுப் பிரிந்தார் ஹவா. சில ஆண்டுகளில் கணவர் இறந்தபோது, மகள்களுடன் சென்றார். ‘நாம் மகிழ்ச்சியாக வாழ்ந்த நாட்கள் நினைவில் வருகின்றன. உன்னை மன்னித்துவிட்டேன் ஏடன். நீ சொர்க்கத்துச் சென்று சேர வேண்டும்’ என்றவர், ‘அன்பே அமைதிக்கான வழி என்று போதிக்கும் நானே மன்னிப்பு வழங்காவிட்டால் எப்படி?’ என்கிறார்.\n\nகடந்த இருபது ஆண்டுகளாகச் சிறிதும் ஓய்வின்றி அதிகாலையி லிருந்து நள்ளிரவு வரை உழைத்துக்கொண்டே இருக்கிறார் ஹவா அப்டி. 90,000 மக்களைக் காப்பாற்றி வருவதற்கும் 20 லட்சம் மக்களுக்கு இலவச மருத்துவம் அளித்ததற்கும் எந்த விருதும் ஈடாகாது. நோபல் பரிசுக்குப் பரிந்துரை செய்யப்பட்ட ஹவாவுக்கு, உலகின் பல நாடுகள் விருதுகளையும் பட்டங்களையும் வழங்கியுள்ளன.\n"}
{"id": "242278", "url": "https://ta.wikipedia.org/wiki?curid=242278", "title": "பொதுப் பித்தக்கான்", "text": "பொதுப் பித்தக்கான்\n\nபொதுப் பித்தக்கான் சமிபாட்டுத் தொகுதியில் காணப்படும் சிறு குழாய்வடிவான உடற்கூற்றியல் அமைப்பாகும். இது பொதுக் கல்லீரற் கான் மற்றும் பித்தப்பைக்கான் இணைந்து உருவாகுகின்றது. பொதுப் பித்தக்கான், கணையக் கான் இரண்டும் சேர்ந்து வாட்டரின் குடுவையத்தை ஆக்குகின்றது. இப்பகுதி தசையாலான இறுக்கியால் சூழப்பட்டுள்ளது, இது ஓடியின் இறுக்கி என அழைக்கப்படுகின்றது.\n"}
{"id": "242281", "url": "https://ta.wikipedia.org/wiki?curid=242281", "title": "வாணி கணபதி", "text": "வாணி கணபதி\n\nவாணி கணபதி (Vani Ganapathy), ஒரு இந்திய பரத நாட்டியக் கலைஞர், திரைப்பட நடிகையாவார். 1978 ஆம் ஆண்டில், இவருக்கும் நடிகர் கமல்ஹாசனுக்கும் திருமணம் நடந்தது. பத்து ஆண்டுகளுக்குப் பின்னர் இருவருக்கும் விவாகரத்து ஏற்பட்டது.\n\nSection::::ஆரம்பகால வாழ்க்கை.\nஇவருக்கு டி.ஏ. ராஜலட்சுமியிடம் கல்கத்தாவில் மூன்று வயதில் நடன பயிற்சி தொடங்கியது. பிறகு தன் சிறு வயதிலேயே பம்பாய் சென்றார் அங்கு அவரது கல்வியும், பயிற்சியும் தொடர்ந்தது.\n\nSection::::நடன வாழ்க்கை.\nஇவரின் ஏழு வயதின்போது நடனமாடத் துவங்கினார். தன்னுடைய நடனத்திற்காக உலகம் முழுவதும் பயணம் செய்துள்ளார். இவர் சஞ்சாரி என்ற நடனப் பள்ளியைப் பெங்களூரில் நடத்தி, வசித்து வருகிறார்.\n\n"}
{"id": "242288", "url": "https://ta.wikipedia.org/wiki?curid=242288", "title": "காந்திநகர் மாவட்டம்", "text": "காந்திநகர் மாவட்டம்\n\nகாந்திநகர் மாவட்டம் (Gandhinagar District) இந்தியாவின் குஜராத் மாநிலத்தின் வருவாய் மாவட்டம். காந்திநகர் 1964 முதல் குஜராத் மாநில தலைநகராகவும் அமைந்துள்ளது.\n\nஇதன் பரப்பளவு 649 km² ஆகும். இதன் மக்கள் தொகையில் 1,391,753 பேரில் 35.02% நகர்ப்புறத்தில் வசிக்கின்றனர். (2001 மக்கள் தொகை கணக்கெடுப்பு). இம்மாவட்டம் காந்திநகர் மோட்டேரா மற்றும் அதலஜ் ஆகிய மூன்று புறநகர்ப் பகுதிகளைக் கொண்டுள்ளது. காந்திநகர், கலோல் ஐ.என்.ஏ, தஹேகம் மற்றும் மான்சா ஆகிய நான்கு வட்டங்கள் மற்றும் 216 கிராமங்கள் ஆகியன் இதில் அடங்கும்.\n\nSection::::எல்லைகள்.\nகாந்திநகர் மாவட்டம் வடகிழக்கில் சபர்காந்தா மற்றும் ஆரவல்லி, தென்கிழக்கில் கெதா, தென்மேற்கில் அகமதாபாத் மற்றும் வடமேற்கில் மெக்சானா மாவட்டங்களால் சூழப்பட்டுள்ளது.\n\nசர்கேசு-காந்திநகர் நெடுஞ்சாலையால் அகமதாபாத் இணைக்கப்பட்டுள்ளது, மேலும் வதோதராவுடன் அகமதாபாத்- வதோதரா நெடுஞ்சாலையும் இணைக்கப்பட்டுள்ளது, இந்த மூன்று நகரங்களும் குசராத் மற்றும் மேற்கு இந்தியாவின் சிறந்த மக்கள் மையங்களையும் வணிக மையத்தையும் உருவாக்குகின்றன.\n\nகாந்திநகர் நகரம் சண்டிகர் ( ஹரியானா மற்றும் பஞ்சாபின் மாநில தலைநகரம், இந்தியா ) போன்று நன்கு திட்டமிடப்பட்ட நகரமாகும் , இதில் 30 பகுதிகள் உள்ளன   நீளம் மற்றும் அகலத்தில் தலா ஒரு கி.மீ. கொண்டுள்ளது. ஒவ்வொரு பிரிவிலும் ஒரு தொடக்கப்பள்ளி, மேல்நிலைப்பள்ளி, உயர்நிலை பள்ளி, மருத்துவம், பலசரக்கு மையம் மற்றும் பராமரிப்பு அலுவலகம் ஆகியன உள்ளன.\n\nSection::::தொழில் நுட்ப நிறுவங்கள்.\nகாந்திநகரில் திருபாய் அம்பானி இன்ஸ்டிடியூட் ஆப் ஐ.சி.டி, இ.டி.ஐ, இந்தியன் பிளாஸ்மா ஆராய்ச்சி நிறுவனம், குஜராத் சட்ட பல்கலைக்கழகம் போன்ற பல கல்வி நிறுவனங்கள் உள்ளன. காந்திநகரின் கல்வி நிலை குஜராத்தில் மிக உயர்ந்தது, குஜராத்தில் 87.11% ஆகும். எனவே காந்திநகர் மிகவும் பிரபலமான நகரம் மற்றும் குஜராத்தின் \"இதயம்\" என்று அழைக்கப்படுகிறது.\n\nகாந்திநகருக்கு அருகிலேயே பல தகவல் தொடர்பு நிறுவனங்கள் அமைந்துள்ளது. போன்ற பல பெரிய தகவல் தொடர்பு நிறுவனங்களான டிசிஎஸ், சைபேசு போன்றவை இப்பகுதியில் அமைந்துள்ளது. இன்னும் பல நிறுவனங்கள் முக்கியமாக குஜராத்தின் முக்கிய பிபிஓ நிறுவனத்தில் ஒன்றான இடெக், போன்றவை இங்கு வர திட்டமிட்டுள்ளன. வதோதரா மற்றும் டெக்சாஸில் செயல்படுவதோடு இங்கும் அமைந்துள்ளது. அக்சார்தம் கோயில் காந்திநகர் பிரிவு -20 இல் அமைந்துள்ளது. இது குஜராத்தின் முக்கிய இந்து கோயில் வளாகங்களில் ஒன்றாகும்.\n\nSection::::மக்கள் தொகை.\n2011ஆம் மக்கட்தொகை கணக்கெடுப்பின்படி 13,87,478 மக்கட்தொகை கொண்ட்து. இது எசுவாத்தினி தேசத்திற்கு அல்லது அமெரிக்க மாநிலமான கவாய் மாநிலத்திற்கு சமமாக உள்ளது. 2001-2011 தசாப்தத்தில் அதன் மக்கள் தொகை வளர்ச்சி விகிதம் 12.15% ஆகும். காந்திநகரில் ஒவ்வொரு 1000 ஆண்களுக்கும் 920 பெண்கள் என்ற பாலின விகிதம் உள்ளது. இது 2001 இல் 76.5% கல்வியறிவு விகிதத்தைக் கொண்டிருந்தது, இது 10 ஆண்டுகளில் 10 சதவீத புள்ளிகளால் அதிகரித்து 2011 இல் கல்வியறிவு விகிதம் 85.78% ஆக உயர்ந்தது.\n\n2011 இந்திய மக்கள் தொகை கணக்கெடுப்பின்படி மாவட்டத்தில் 93.94% மக்கள் குஜராத்தி மற்றும் 4.56% இந்தி முதல் மொழியாக பேசினர்.\n\nSection::::உட்பிரிவுகள்.\nகாந்திநகர், சந்த்கேதா , அடாலாஜி, மொடெரா, போன்ற நகர்புறப் பகுதிகளும், \nகாந்திநகர், கலோல் தாகேகாம், மான்சா என நான்கு வருவாய் வட்டங்களும், 216 கிராமங்களும் கொண்டுள்ளது.\n\nSection::::மாவட்ட எல்லைகள்.\nவடகிழக்கே சபர்கந்தா, ஆராவல்லி மாவாட்டங்களும், தென்கிழக்கே கேடா மாட்டமும், தென்மேற்கே அகமதாபாத் மாவட்டமும், வடமேற்கே மேசானா மாவட்டமும் எல்லைகளாக கொண்டுள்ளது காந்திநகர் மாவட்டம்.\n\nSection::::சுற்றுலா.\nபாரம்பரியம், வரலாறு மற்றும் கலாச்சாரத்தின் கலவையான காந்திநகர் எப்போதும் பார்வையிடக்கூடிய மிகவும் இணக்கமான நகரமாகும். இளஞ்சிவப்பு கல் மற்றும் அழகான செதுக்கலால் அலங்கரிக்கப்பட்ட அக்சார்தம் கோயில், காந்திநகரிலும் உள்ளது: \n\nSection::::குறிப்பிடத்தக்கச் சுற்றுலா இடங்கள்.\nசுவாமிநாராயண் கோயில்\nசரிதா உதான்\nகேப்பிடல் வளாகம்\nஅனுமான் கோயில் \nகுழந்தைகள் பூங்கா \nஇந்திரோதா டைனோசர் மற்றும் புதைபடிவ பூங்கா\nமகாத்மா மந்திர் \nவெளிமான் தேசியப் பூங்கா, வேளாவதர்\nராணி ரூபமதியின் கல்லறை\n"}
{"id": "242293", "url": "https://ta.wikipedia.org/wiki?curid=242293", "title": "உள்ளீட்டுப் பாய்ச்சல் மின்னோட்டம்", "text": "உள்ளீட்டுப் பாய்ச்சல் மின்னோட்டம்\n\nஉள்ளீட்டுப் பாய்ச்சல்_மின்னோட்டம் (Inrush current) என்பது எந்த மின்சுற்றுக்களையும் முதலில் துவக்கும்போது வழக்கத்தினை விட அதிகமான மின்னோட்டத்தினை சிறிய அளவில் எடுப்பதைக் குறிக்கும். எடுத்துக்காட்டாக வெள்ளொளிர்வு விளக்கு அதன் நுண்ணிழையின் வெப்பநிலை அதிகரித்து மின்தடை அதிகரிக்கும் வரை அதிகமான மின்னோட்டத்தினை சிறிய அளவில் எடுக்கும் அதுவே உள்ளீட்டுப் பாய்ச்சல் மின்னோட்டமாகும்.\nஉள்ளீட்டுப் பாய்ச்சல் மின்னோட்டமானது மின்மாற்றி, மின்னோடியினை துவக்கும்போதும் இருக்கும்.\n\nஉள்ளீட்டுப் பாய்ச்சல் மின்னோட்டத்தினைக் கட்டுப்படுத்தும் சாதனமாக எதிர்மறை வெப்பநிலை குணக வெப்பமாறுமின்தடையானது (NTC) பயன்படுகின்றது. எந்தவொரு மின்சுற்றுக்களிலும் பாயும் ஆரம்ப மின்னோட்டத்தின் பாய்ச்சல் அளவு வழக்கத்தை விட சிறிது அதிகமாக இருக்கும். அதனைக் கட்டுப்படுத்த 'NTC' தெர்மிஸ்டர் பயன்படுகின்றது.\n"}
{"id": "242300", "url": "https://ta.wikipedia.org/wiki?curid=242300", "title": "உள்ளத்தை அள்ளித்தா", "text": "உள்ளத்தை அள்ளித்தா\n\nஉள்ளத்தை அள்ளித்தா என்பது 1996 ஆவது ஆண்டில் வெளியான ஒரு இந்தியத் தமிழ் நகைச்சுவை திரைப்படமாகும். சுந்தர் சி. இயக்கிய இத்திரைப்படத்தில் கார்த்திக், ரம்பா, கவுண்டமணி ஆகியோர் முன்னணி கதாபாத்திரங்களில் நடித்திருந்தனர். சிறப்பான வெற்றித் திரைப்படமான இப்படம் சிற்பி இசையமைத்த திரைப்படமாகும்.\n"}
{"id": "242301", "url": "https://ta.wikipedia.org/wiki?curid=242301", "title": "உள்வட்டமையம்", "text": "உள்வட்டமையம்\n\nஒரு முக்கோணத்தின், உள்வட்டமையம் (\"incenter\") என்பது அந்த முக்கோணத்தின் மூன்று உச்சிக்கோணங்களின் இருசமவெட்டிகளும் சந்திக்கும் புள்ளியாகும். இது முக்கோணத்தின் மையங்களுள் ஒன்றாகும். பண்டைய கிரேக்கர்கள் அறிந்திருந்த நான்கு முக்கோண மையங்களுள் இதுவும் ஒன்று (மற்றவை: நடுக்கோட்டுச்சந்தி, சுற்றுவட்டமையம், செங்கோட்டுச்சந்தி). கிளார்க் கிம்பர்லிங்கின் முக்கோண மையங்களின் கலைக்களஞ்சியத்தில் உள்வட்டமையமே முதல் முக்கோண மையமாகத் ( X(1)) தரப்பட்டுள்ளது. முக்கோணத்தின் ஒவ்வொரு பக்கத்திலிருந்தும் உள்வட்டமையம் சமதூரத்தில் இருக்கும். இந்தத் தொலைவை ஆரமாகவும் உள்வட்டமையத்தை மையமாகவும் கொண்டு வரையப்படும் வட்டமானது, முக்கோணத்தின் மூன்று பக்கங்களையும் உட்புறமாகத் தொடுகிறது. இவ்வட்டமே முக்கோணத்தின் உள்வட்டம் என அழைக்கப்படுகிறது. உள்வட்டமையம், முக்கோண மையங்களின் பெருக்கல் குலத்தின் முற்றொருமை உறுப்பாக அமையும்.\n\nSection::::வரையறை.\n\"ஒரு முக்கோணத்தின் மூன்று உட்கோண இருசமவெட்டிகளும் ஒரு புள்ளியில் சந்திக்கும்\" என்பது யூக்ளிடிய வடிவவியலில் ஒரு தேற்றமாகும். இப்புள்ளி முக்கோணத்தின் உள்வட்டத்தின் மையமாக உள்ளது என யூக்ளிடின் புத்தகத்தில் (\"Elements\", Proposition 4 of Book IV) நிறுவப்பட்டுள்ளது. உள்வட்டமையத்திலிருந்து முக்கோணத்தின் ஒரு பக்கத்திற்கு ஒரு செங்குத்துக்கோட்டுத்துண்டினை வரைந்து அதனை ஆரமாகவும், உள்வட்டமையத்தை மையமாகவும் கொண்டு, முக்கோணத்தின் உள்வட்டத்தினை வரையலாம்.\n\nமுக்கோணத்தின் பக்கங்களாக அமையும் மூன்று கோட்டுத்துண்டுகளில் இருந்து மட்டுமல்லாது, அக்கோட்டுத்துண்டுகளை உள்ளடக்கிய மூன்று கோடுகளில் இருந்தும் உள்வட்டமையமானது சமதொலைவில் இருக்கும். உள்வட்டமையம் மட்டும் முக்கோணத்தின் பக்கங்களில் இருந்து சமதொலைவிலுள்ள புள்ளியல்ல; அம்முக்கோணத்தின் வெளிவட்டங்களின் மையங்களும் முக்கோணத்தின் பக்கக்கோடுகளிலிருந்து சமதொலைவில் உள்ளன. ஒரு முக்கோணத்தின் உள்வட்டமையமும் மூன்று வெளிவட்டமையங்களும் சேர்ந்து ஒரு செங்கோட்டுச்சந்தித் தொகுதியாக (orthocentric system) அமைகின்றன .\n\nSection::::முக்கோணத்தின் பக்கங்கள், உச்சிகளுடன் தொடர்பு.\nSection::::கார்ட்டீசியன் ஆட்கூறுகள்.\nமுக்கோணத்தின் உச்சிகளின் ஆட்கூறுகள் formula_1, formula_2, formula_3; மேலும் இந்த உச்சிகளின் எதிரிலமைந்த பக்கநீளங்கள் முறையே formula_4, formula_5, formula_6 எனில், உள்வட்டமையத்தின் ஆட்கூறுகள்:\n\nஉள்வட்டமையத்தின் கார்ட்டீசிய ஆட்கூறுகள், முக்கோணத்தின் உச்சிகளின் ஆட்கூறுகளின் நிறையிட்டச் சராசரியாக உள்ளது. ஒத்த பக்கங்களின் நீளங்கள் நிறைகளாக அமைந்துள்ளன. இந்நிறைகள் நேர்மதிப்புடையவை என்பதால் உள்வட்டமையம் முக்கோணத்தின் உட்புறத்தில் அமைகிறது\n\nSection::::முந்நேரியல் ஆட்கூறுகள்.\nமுக்கோணத்தினுள் அமைந்த ஒரு புள்ளியின் முந்நேரியல் ஆட்கூறுகள், முக்கோணத்தின் பக்கங்களிலிருந்து அப்புள்ளி அமைந்துள்ள தொலைவுகளின் விகிதமாக இருக்கும். எனவே உள்வட்டமையம் பக்கங்களிலிருந்து சமதொலைவில் அமைவதால் அதன் முந்நேரியல் ஆட்கூறுகள்:\n\nஒரு முக்கோணத்தின் மையங்கள் முந்நேரியல் ஆட்கூறுகளின் பெருக்கலைப் பொறுத்து ஒரு குலமாக அமையும். இக்குலத்தின் முற்றொருமை உறுப்பு உள்வட்டமையமாகும்.\n\nSection::::ஈர்ப்புமைய ஆட்கூறுகள்.\nஉள்வட்டமையத்தின் ஈர்ப்புமைய ஆட்கூறுகள்:\nformula_4, formula_5, formula_6 -முக்கோணத்தின் பக்கநீளங்கள்\nசைன் விதியைப் படன்படுத்த:\nformula_14, formula_15, formula_16 -முக்கோணத்தின் உச்சிக் கோணங்கள்.\n\nSection::::உச்சியிலிருந்து உள்ள தூரம்.\nமுக்கோணம் \"ABC\" இன் உள்வட்டமையம் \"I\", உள்வட்டமையத்திற்கும் முக்கோணத்திற்கும் உச்சிகளுக்கும் இடைப்பட்ட தொலைவுகளும் முக்கோணத்தின் பக்கநீளங்களும் நிறைவுசெய்யும் சமன்பாடு:\nமேலும்,\n\"R\", \"r\" -சுற்றுவட்ட ஆரம், உள்வட்ட ஆரம்.\n\nSection::::பிற முக்கோண மையங்கள்.\nஉள்வட்டமையத்திற்கும் நடுக்கோட்டுச்சந்திக்கும் இடையேயான தொலைவானது, அதிநீளமான [[[[நடுக்கோடு (வடிவவியல்)|நடுக்கோட்டின்]] நீளத்தில் மூன்றில் ஒரு பங்கைவிடச் குறைவாக இருக்கும்.\n\n[[வடிவவியலில் ஆய்லரின் தேற்றம்|வடிவவியலில் ஆய்லரின் தேற்றத்தின்படி]], உள்வட்டமையம் \"I\" க்கும் சுற்றுவட்டமையம் \"O\" க்கும் இடைப்பட்ட தொலைவின் வர்க்கம்:\n\nஎனவே சுற்றுவட்ட ஆரத்தின் குறைந்தபட்ச அளவு உள்வட்ட ஆரத்தைப்போல இருமடங்காகும் (சமபக்க முக்கோணத்தில் மட்டும் உள்வட்ட ஆரத்திற்குச் சமமாக இருக்கும்).\n\n[[ஒன்பது-புள்ளி வட்டமையம்|ஒன்பது-புள்ளி வட்டமையத்திலிருந்து]] (\"N\") உள்வட்டமையத்தின் தொலைவு:\n\n[[செங்கோட்டுச்சந்தி]]க்கும்( \"H\") உள்வட்டமையத்திற்கும் ( \"I \") இடைப்பட்டத் தொலைவின் வர்க்கம்:\n\n\n[[நடுப்புள்ளி முக்கோணம்|நடுப்புள்ளி முக்கோணத்தின்]] [[நாகெல் புள்ளி]]யாக உள்வட்டமையம் இருக்கும். மறுதலையாக, ஒரு முக்கோணத்தின் நாகெல் புள்ளியானது [[நடுப்புள்ளி முக்கோணம்#எதிர்நிரப்பு முக்கோணம்|எதிர்நிரப்பு முக்கோணத்தின்]] உள்வட்டமையமாக இருக்கும்.\n\nநடுக்கோட்டுச்சந்தி \"G\" , செங்கோட்டுச்சந்தி \"H\" இரண்டையும் இணைக்கும் கோட்டுத்துண்டை விட்டமாகக் கொண்ட வட்டத்தகட்டினுள் (orthocentroidal disk) உள்வட்டமையம் அமையும்; எனினும் விட்டத்தின் அளவில் காற்பங்குத் தொலைவிலும், விட்டத்தன் மேல் நடுக்கோட்டுச்சந்திக்கு அருகாமையிலும், நிலையான புள்ளியாக அமைந்துள்ள ஒன்பது-புள்ளி வட்டமையத்துடன் உள்வட்டமையம் ஒன்றாது. \n\nSection::::ஆய்லர் கோடு.\nஒரு முக்கோணத்தின் [[ஆய்லர் கோடு]], அம்முக்கோணத்தின் சுற்றுவட்டமையம், நடுக்கோட்டுச்சந்தி, செங்கோட்டுச்சந்தி வழியே செல்லும் கோடாகும். பொதுவாக உள்வட்டமையம் ஆய்லர் கோட்டின்மீது அமைவதில்லை; எனினும் இருசமபக்க முக்கோணங்களுக்கு மட்டுமே உள்வட்டமையமானது ஆய்லர் கோட்டின் மீதமையும். இருசமபக்க முக்கோணத்திற்கு ஆய்லர் கோடானது அதன் சமச்சீர் அச்சுடன் ஒன்றும். இருசமபக்க முக்கோணத்தில் அனைத்து முக்கோண மையங்களும் ஆய்லர் கோட்டின் மீது அமைகின்றன.\n\nSection::::பரப்பளவு-சுற்றளவு பிளப்பிகள்.\nஒரு முக்கோணத்தின் பரப்பளவு, சுற்றளவு இரண்டையும் இருசமமாகப் பிரிக்கின்ற எந்தவொரு கோடும் முக்கோணத்தின் உள்வட்டமையம் வழியே செல்லும். உள்வட்டமையத்தின் வழியாகச் செல்லும் ஒரு கோடானது முக்கோணத்தின் பரப்பளவை இருசம பாகங்களாகப் பிரிக்குமென்றால், கண்டிப்பாக அக்கோடு முக்கோணத்தின் சுற்றளவையும் இருசம பாகங்களாகப் பிரிக்கும். ஒரு முக்கோணத்திற்கு, இவ்வாறான [[பிளப்பி (வடிவவியல்)|பிளப்பி]]கள் ஒன்று, இரண்டு அல்லது மூன்று இருக்கும்\n\nSection::::கோண இருசமவெட்டியிலிருந்து தொலைவுகள்.\n\"X\" என்பது முக்கோணம் ABC இன் உச்சிக்கோணம் \"A\" இன் உட்கோண இருசமவெட்டியின் மீதமைந்த ஏதேனுமொரு புள்ளியெனில், \"X\" = \"I\" (உள்வட்டமையம்) ஆக இருக்கும்பொழுது அந்தக் கோணஇருசமவெட்டியில் formula_26 என்ற விகிதத்தின் மதிப்பு பெருமம் அல்லது சிறுமமாக இருக்கும்.\n\nSection::::வெளியிணைப்புகள்.\n[[பகுப்பு:முக்கோண மையங்கள்]]"}
{"id": "242309", "url": "https://ta.wikipedia.org/wiki?curid=242309", "title": "கொக்பொரோக் நாள்", "text": "கொக்பொரோக் நாள்\n\nகொக்பொரோக் நாள், ஒவ்வொரு ஆண்டும் ஜனவரி பத்தொன்பதாம் நாளன்று திரிபுரா மாநிலத்தில் நினைவுகூரப்படுகிறது. கொக்பொரோக் மொழியை பேசும் மக்களின் கோரிக்கையை ஏற்று, 1979ஆம் ஆண்டில் ஆட்சி மொழியாக்கப்பட்டது. இந்த ஆணையை அப்போதைய திரிபுராவின் முதல்வரான நிரூபன் சக்கரவர்த்தி ஆணை பிறப்பித்தார். இந்த நிகழ்வை நினைவுகூரும் வகையில் கொக்பொரோக் நாள் கொண்டாடப்படுகிறது.\nஇந்த மொழி, திரிபுராவின் பழங்குடியினர் தன்னாட்சிப் பிரதேசத்தில் முதல் நிலையைப் பெற்றுள்ளது.\n\nSection::::நடவடிக்கைகள்.\nஇந்த நாளில் கொக்பொரோக் மொழிக்கான இலக்கிய நிகழ்வுகள் நடக்கின்றன. புத்தகங்கள் வெளியிடப்படுகின்றன. பழங்குடியினரின் பண்பாட்டுக்கூறுகளை வெளிப்படுத்தும் நிகழ்ச்சிகளும் நடத்தப்படுகின்றன. இந்த மொழியின் வளர்ச்சியை கண்காணிக்க அமைக்கப்பட்ட குழுக்களும் கூடுகின்றன.\n"}
{"id": "242311", "url": "https://ta.wikipedia.org/wiki?curid=242311", "title": "தோட்டக்கலை ஆராய்ச்சி நிலையம், பேச்சிப்பாறை", "text": "தோட்டக்கலை ஆராய்ச்சி நிலையம், பேச்சிப்பாறை\n\nகன்னியாகுமரி மாவட்டத்தில் மேற்குத் தொடர்ச்சி மலைத்தொடர் அடிவாரத்தில் பேச்சிப்பாறை அணையின் முதன்மைக் கால்வாய்க்கரையில் அமைந்துள்ளது பேச்சிப்பாறை தோட்டக்கலை ஆராய்ச்சி நிலையம் (Horticultural Research Station). இந்நிலையம் 1989 ஆம் ஆண்டு தமிழ்நாடு வேளாண்மைப் பல்கலைக்கழகத்தின் கீழ் 8.3 எக்டரில் ஆரம்பிக்கப்பட்டது. அதற்குமுன் இது தமிழ்நாடு அரசின் தோட்டக்கலைத்துறையின் அன்னாசிப்பழ நாற்றங்காலாக இருந்தது1992 இல் மேலும் 8 எக்டர்கள் சேர்க்கப்பட்டது. இதில் 2008ம் ஆண்டு விவசாய மையம் என்ற பெயரில் விவசாய பட்டயப்படிப்பு கல்லூரி ஆரம்பிக்கப்பட்டது (Institute of Agriculture).\n\n\n\n\nSection::::இங்கிருந்து வெளியிடப்பட்ட சில இரகங்கள்.\nSection::::பலா.\nஇரகம்: பிபிஐ 1 (PPI-1 ) \n\nSection::::கத்தரி.\nஇரகம்: பிபிஐ (பி) 1 (PPI(B)1)\n\nSection::::இலவங்கப்பட்டை.\nஇரகம்: பிபிஐ (சி) 1 (PPI(C)1)\n"}
{"id": "242312", "url": "https://ta.wikipedia.org/wiki?curid=242312", "title": "கொன்னப்ப பாகவதர்", "text": "கொன்னப்ப பாகவதர்\n\nகொன்னப்ப பாகவதர் அல்லது ஹொன்னப்ப பாகவதர் (, 1915 -1992), கர்நாடகம் மாநிலத்தில், பெங்களூருக்கு அருகே உள்ள (நெலமங்கலா), சௌட சந்திரா கிராமத்தில் பிறந்த கருநாடக இசை மற்றும் வாய்ப்பாட்டுக் கலைஞர். நல்ல உடல் வளமும் குரல் வளமும் கொண்ட தமிழ் மற்றும் கன்னட மொழி நாடக, திரைப்பட நடிகர், சிறந்த பாடகர், இசை அமைப்பாளர், இயக்குனர் மற்றும் திரைப்படத் தயாரிப்பாளரும் ஆவார்.\n\n1930ஆம் ஆண்டில் \"குப்பா ஸ்ரீ சென்ன பசவேஸ்வரா நாடகக் குழு\"வில் சேர்ந்து சரித்திர, சமூக நாடகங்களில் முக்கிய பாத்திரங்களில் பாடி நடித்தார்.\n\n1937-ஆம் ஆண்டில் தமிழ்நாடு, சேலத்தில் இருந்த \"சேலம் சங்கீத ரசிகர்கள் சபா\" இவருக்கு \"பாகவதர்\" பட்டத்தை வழங்கியது. தியாகராஜ பாகவதருடன் தமிழ்த் திரைப்படங்களில் துணை நடிகராகவும், கதாநாயகராகவும் நடித்துள்ளார். \nபண்டரி பாய் மற்றும் சரோஜா தேவியை முதலில் கன்னட திரைப்படங்களில் அறிமுகம் செய்த இவர், கன்னடம் மற்றும் தெலுங்கு மொழிகளில் 300க்கும் மேற்பட்ட கீர்த்தனைகளை உருவாக்கியுள்ளார். 1960ஆம் ஆண்டில் \"உமா மகேஸ்வரா நாடகக்குழு\"வைத் துவக்கி பல கன்னட மொழி நாடகங்களை நடத்தினார்.\n\nSection::::நடித்த திரைப்படங்கள்.\nஹொன்னப்ப பாகவதர் நடித்த சில திரைப்படங்கள்.\n\n\n\n"}
{"id": "242317", "url": "https://ta.wikipedia.org/wiki?curid=242317", "title": "பித்தப்பைக் கான்", "text": "பித்தப்பைக் கான்\n\nபித்தப்பைக்கான் என்பது பித்தப்பையை பொதுக் கல்லீரற் கானுடன் இணைக்கும் சிறிய நாள அமைப்பாகும். இவை இரண்டும் இணைந்து பொதுப் பித்தக்கான் உருவாகுகின்றது. \"பித்தப்பைக்கான்\" பித்தப்பை நாடியின் அருகாமையில் அமைந்துள்ளது. இதனுள் பகுதியில் சுருள்வடிவ அடைப்பிதழ் அமைந்துள்ளது. இது அடைப்பிதழாயினும் இதனது குறைவான செயற்படுதிறனால் பித்தப்பையில் இருந்து வெளியேறிய பித்தம் பின்னோக்கிப் போவது தடுக்கப்படுவது இல்லை, மாறாக பித்தநீர் சுயாதீனமாக பித்தப்பைக்கும் பித்தக்கானுக்கும் இடையே சென்றுவருகின்றது.\n\nபித்தக்கற்கள் பித்தப்பையிலிருந்து வெளியேறி பித்தப்பைக்கானை அல்லது பொதுப் பித்தக்கானை அடைக்கலாம், இதனால் பித்தநீர் ஓட்டம் தடைப்பட்டு தேங்குகின்றது. இதனால் பித்தப்பையுள் அழுத்தம் அதிகரித்து வீங்குகின்றது. இந்நிலையில் குறிப்பிட்ட நபருக்கு தாங்க முடியாத வலி உணரப்படும். இது பித்தத் திருகுவலி (biliary colic) எனப்படும்.\n"}
{"id": "242329", "url": "https://ta.wikipedia.org/wiki?curid=242329", "title": "லிடியா கோ", "text": "லிடியா கோ\n\nலிடியா கோ நியூசிலாந்தைச் சேர்ந்த குழிப்பந்தாட்ட வீராங்கனையாவார். இவர் தொழிற்முறையாக அக்டோபர் 23, 2013 அன்றிலிருந்து குழிப்பந்தாட்டத்தை விளையாடி வருகிறார். உலகின் மிக இளம்வயது குழிப்பந்தாட்ட வீராங்கனையாவார். மகளிர் தொழிற்முறை குழிப்பந்தாட்ட சங்கம் (LPGA) நடத்தும் பந்தயங்களில் மிக இளம் வயதில் வாகை சூடிய வீராங்கனையாகவும் இவர் திகழ்கின்றார். 23 பந்தயங்களே விளையாடிய நிலையில், உலக மகளிர் குழிப்பந்தாட்ட வீராங்கனைகள் தரப் பட்டியலில் 2013 ஆம் ஆண்டு ஐந்தாவது இடத்தினைப் பிடித்தார். 2015 பிப்ரவரியில் இவர் உலக மகளிர் குழிப்பந்தாட்ட வீராங்கனைகள் தரவரிசையில் முதல் இடத்திற்கு முன்னேறினார்.\n"}
{"id": "242349", "url": "https://ta.wikipedia.org/wiki?curid=242349", "title": "நகர்ப்புறத் தோட்டக்கலை", "text": "நகர்ப்புறத் தோட்டக்கலை\n\nதோட்டக்கலை என்பது பழப்பயிர்கள், காய்கறிகள், மலர்கள், அலங்காரத் தாவரங்கள், மருத்துவத் தாவரங்களைப் பற்றி படிக்கும் நவீன அறிவியல் மற்றும் கலையாகும் நகர்ப்புறத் தோட்டக்கலை (Urban horticulture) என்பது நகர்புறச்சூழலுக்கும் தோட்டச் செடிகளுக்கும் உள்ள தொடர்பைக் கூறுகிறது. தோட்டக்கலையைப் பயன்படுத்தி நகர்புறத்தினை மேம்படுத்துவதும் நிலைநிறுத்துவதும் இதன் நோக்கமாகும் . மாநகரங்கள் விரிவடைதல் மற்றும் கிராமங்கள் நகரமாக மாற்றப்படுதல் ஆகியவற்றால் இந்தத் துறை மிகுந்த வளர்ச்சிபெறுகிறது.\n\nSection::::தமிழ்நாட்டில் நகர்ப்புற தோட்டக்கலை.\nதமிழ்நாட்டில் நகர்ப்புற தோட்டக்கலை தமிழக அரசின் மூலமும் தமிழ் நாடு வேளாண்மைப் பல்கலைக் கழகத்தின் மூலமாகவும் செயல்படுத்தப்பட்டு வருகிறது\n\nSection::::தோட்டக்கலைத்துறை, தமிழ்நாடு அரசு.\nதமிழக அரசு தோட்டக்கலையை மாநகராட்சிகளில் அதிகரிக்க திட்டங்களை வகுத்துள்ளது. அவற்றுள் நகர்ப்புற தோட்டக்கலை அபிவிருதித்திட்டமும் ஒன்றாகும்\n\nSection::::நகர்ப்புறத் தோட்டக்கலை அபிவிருத்திட்டம்.\nவீட்டின் மாடியில் தோட்டம் அமைக்க இத்திட்டத்தின் கீழ் ”நீங்களே செய்யலாம் மூட்டை முடிச்சுப் பை” (do it yourself kit) 50 சத மானியத்தில் கொடுக்கப்படுகிறது. இதன் விலை மானியம் போக ரூபாய் 1300 ஆகும். இதில் 16 சதுர மீட்டர் அளவு கொண்ட நெகிழிப் படுதா (வீட்டின் கூரையை மழையிலிருந்து பாதுகாக்க), 10 வகையான விதைகள், மக்கிய தென்னைமஞ்சு, கைதெளிப்பான் போன்றவை உள்ளன.\n\nSection::::நகர்புற தோட்டக்கலை வளர்ச்சிமையம், சென்னை.\n\"உயர் தொழில்நுட்ப தோட்டக்கலையின் தமிழ் நாடு வேளாண்மைப்பல்கலைகழக தகவல் மற்றும் பயிற்சி மையமாக\" 2000 ஆம் ஆண்டு தோற்றுவிக்கப்பட்டது. இதில் நகரத்தில் சுயதொழில் புரிவோர், வேலையில்லாப் பட்டதாரிகள், அரசுசாராஅமைப்பினர், வீட்டிலிருக்கும் பெண்கள் ஆகியோருக்கு பயிற்சியளிக்கப்படுகிறது. இம்மையம், 2011 ஆம் ஆண்டு \"தமிழ் நாடு வேளாண்மைப்பல்கலைகழக தகவல் மற்றும் பயிற்சி மையம்\" என பெயர் மாற்றம் செய்யப்பட்டுள்ளது\n\nSection::::பயிற்சிகள்.\nவீட்டுக்காய்கறித்தோட்டம் அமைத்தல், வீட்டுக்கூரைத்தோட்டம், மலர்ஜோடித்தல், வீட்டினுள் அலங்காரத்தாவரம் வளர்ப்பு, பொன்சாய் வளர்ப்பு, மூலிகைத் தாவரங்கள் வளர்ப்பு, இயற்கை வேளாண்மையில் பழம் மற்றும் காய்கறி சாகுபடி, வாசனைத்திரவியங்கள் தயாரிப்பு, பழம் மற்றும் காய்கறி பதனப்படுத்துதல், காளான்சாகுபடி, மண்புழு உர உற்பத்தி, பால் பொருட்கள் தயாரிப்பு போன்ற பயிற்சிகள் கொடுக்கப்படுகிறது.\n\nஇப்பயிற்சிக்காகப் பொதுமக்களுக்கு ரூபாய் 400ம், சுய உதவிக்குழுக்களுக்கு ரூபாய் 300ம், மாணவர்களுக்கு ரூபாய் 200ம் பயிற்சிக்கட்டணமாக நிர்ணயிக்கப்பட்டுள்ளது\n"}
{"id": "242359", "url": "https://ta.wikipedia.org/wiki?curid=242359", "title": "செலுத்தல்கள் வங்கி", "text": "செலுத்தல்கள் வங்கி\n\nசெலுத்தல் வங்கிகள் (\"Payments Bank\") குடிபெயர் உழைப்பாளர்கள், சிறு வருமானக் குடும்பங்கள், சிறு வணிகர்கள், விவசாயிகள் மற்றும் அமைப்புச்சாரா துறையினருக்காக உருவாக்கப்படும் வங்கிகளாகும். \nஇவர்களது செலுத்தல்களுக்கும் பெறுதல்களுக்கும் இது வழி வகுக்கும். இந்திய அரசு வங்கித்துறையை அனைத்து மக்களுக்கும் கொண்டு செல்ல முன்வைத்துள்ள பல செயற்பாடுகளில் இதுவும் ஒன்றாகும். இத்தகைய வங்கிகளை தனியார்துறையில் நிறுவிட நிதி அமைச்சர் அருண் ஜெட்லி சூலை 10, 2014 அன்று வெளியிட்ட இடைக்கால நிதிநிலை அறிக்கையில் குறிப்பிட்டிருந்தார். இவற்றை நிறுவிடும் உரிமங்களுக்கு விண்ணப்பிக்க பெப்ரவரி 2, 2015 கடைசி நாளாகும். \n\nஇவை ரூபாய் 1,00,000 வரை மட்டுமே வைப்புக்களைப் பெற முடியும். கடன்கள் வழங்க இயலாது. இணையவழியாக இயக்கப்படலாம். கடனட்டைகளும் பற்றட்டைகளும் வழங்க இயலும். சேமிப்பாளர்களின் பாதுகாப்பிற்காக மற்ற வங்கிகளைப் போலவே ரிசர்வ் வங்கியில் கட்டாய சேமிப்பு நிதியைப் பராமரித்தலும் பெறப்பட்ட வைப்புகளில் 75% வரை குறிப்பிட்ட பாதுகாப்பான வைப்புநிதிகளில் முதலீடு செய்தலும் கட்டாயமாகும்.\n\n"}
{"id": "242360", "url": "https://ta.wikipedia.org/wiki?curid=242360", "title": "கோம்பாக்", "text": "கோம்பாக்\n\nகோம்பாக் மலேசியாவின் சிலாங்கூர் மாநிலத்தில் அமைந்திருக்கும் ஒரு மாவட்டமாகும். இந்த மாநிலம் பிப்ரவரி 1, 1974-ஆம் ஆண்டு அமைக்கப்பட்டது. இந்நாளில் தான் கோலாலம்பூர் மாநகரம் மலேசியாவின் கூட்டரசுப் பிரதேசமாக அறிவிக்கப்பட்டது. 1997-ஆம் ஆண்டு வரை ரவாங் தான் கோம்பாக்கின் தலைநகரமாகத் திகழ்ந்தது. பின்னர், பண்டார் பாரு செலாயாங் தலைநகரமாக மாற்றப்பட்டது. கோம்பாக்கின் தென்கிழக்கே கோலாலம்பூர் மாநகரமும் கிழக்கே கெந்திங் மலையும் அமைந்துள்ளது.\n"}
{"id": "242361", "url": "https://ta.wikipedia.org/wiki?curid=242361", "title": "நெல் ஆராய்ச்சி நிலையம், அம்பாசமுத்திரம்", "text": "நெல் ஆராய்ச்சி நிலையம், அம்பாசமுத்திரம்\n\nதமிழ்நாடு வேளாண்மைப் பல்கலைக்கழகத்தின் ஆராய்ச்சி இயக்கத்தின் கட்டுப்பாட்டில் இருக்கும் 13 நிறுவனங்களில் ஒன்று அம்பாசமுத்திரம் நெல் ஆராய்ச்சி நிலையம் (Rice Research Station, Ambasamudram) ஆகும். நெல் ஆராய்ச்சிக்கென்று ஆரம்பிக்கப்பட்ட நிலையங்களில் இது மூன்றாவதாக கருதப்படுகிறது. இது பேராசிரியர் மற்றும் தலைவரின் நேரடிக்கட்டுப்பாட்டில் உள்ளது.\n\nஇது மேற்கு தொடர்ச்சி மலைக்கு அருகில் அமைந்துள்ளது. தாமிரபரணி ஆற்றுப் பாசனத்தின் நெல் சாகுபடியில் ஏற்படும் இன்னல்களைக் களைய 1937ஆம் ஆண்டு ஆரம்பிக்கப்பட்டது. திருநெல்வேலி-பாபநாசம் நெடுஞ்சாலையில் (SH-178) உள்ளது \n\nSection::::விவசாயப் பட்டயப்படிப்பு.\nஅம்பாசமுத்திரம் நெல் ஆராய்ச்சி நிலையத்தில் உள்ள வேளாண்மை மையத்தில் பட்டயப்படிப்பு (Diplomo in Agriculture Sciences, DSc., (Agri)) கற்பிக்கப்படு்கிறது. இது தமிழ் நாடு வேளாண்மைப்பல்கலைக் கழகத்தின் பட்டயப்படிப்பு கற்பிக்கப்படும் ஆறு வேளாண்மை ஆராய்ச்சி நிலையங்களில் ஒன்றாகும். மற்ற ஐந்து நிலையங்களாவன:\nவேளாண்மை எண்ணெய் வித்துகள் ஆராய்ச்சி நிலையம் (திண்டிவனம்), வேளாண்மை ஆராய்ச்சி நிலையம் (கோவில்பட்டி), வேளாண்மை மண்டல ஆராய்ச்சி நிலையம் (பவானிசாகர்), தோட்டக் கலை ஆராய்ச்சி நிலையம் (பேச்சிப்பாறை) மற்றும் வேளாண் ஆராய்ச்சி நிலையம் (அருப்புக்கோட்டை)\n\n= இரகங்கள் வெளியீடு =\nகடந்த 70 வருடங்களில் 20 இரகங்கள் வெளியிடப்பட்டிருக்கிறது. 1986 ல் வெளியிடப்பட்ட ஏஎஸ்டி 16 இன்றும் விவசாயிகளால் விரும்பி பயிடப்படும் ஒரு இரகமாகும்\n\n= விருதுகள் =\nதமிழ்நாடு வேளாண்மைப் பல்கலைக் கழகத்தால் 1996 ஆம் ஆண்டு சிறந்த ஆராய்ச்சி நிலையத்திற்கான விருது வழங்கப்பட்டது\n\n= மேற்கோள்கள் =\n"}
{"id": "242363", "url": "https://ta.wikipedia.org/wiki?curid=242363", "title": "திறந்தசுற்று மின்னழுத்தம்", "text": "திறந்தசுற்று மின்னழுத்தம்\n\nதிறந்தசுற்று மின்னழுத்தம் ('OPEN CIRCUIT VOLTAGE') என்பது மின்சுற்றிலிருந்து நீக்கப்பட்ட ஒரு மின்சாதனத்தின் இரண்டு முனையங்களுக்கிடையையோ அல்லது புள்ளிகளுக்கிடையையோ உள்ள மின்னழுத்த வேறுபாட்டினை குறிப்பதாகும். திறந்த மின்சுற்றில் எந்த மின்சுமையும் இணைக்கப்பட்டிருக்காது. திறந்த மின்சுற்றில் எந்த மின்னோட்டமும் பாயாது.\nஇதனைச் சுருக்கெழுத்தில் OCV அல்லது V எனக் குறிக்கலாம்.\n\n"}
{"id": "242365", "url": "https://ta.wikipedia.org/wiki?curid=242365", "title": "சத்தியமங்கலம் வனவிலங்கு உய்வகம் மற்றும் புலிகள் காப்பகம்", "text": "சத்தியமங்கலம் வனவிலங்கு உய்வகம் மற்றும் புலிகள் காப்பகம்\n\nசத்தியமங்கலம் வனவிலங்கு உய்வகம் மற்றும் புலிகள் காப்பகம் (Sathyamangalam Wildlife Sanctuary) இந்தியாவில் தமிழ்நாட்டின் மேற்குத் தொடர்ச்சி மலைத்தொடரில் உள்ள ஒரு பாதுகாக்கப்பட்ட இடம் மற்றும் புலிகள் காப்பகம் ஆகும். இது 2008ல் ஆரம்பிக்கப்பட்டு 2011ல் விரிவாக்கம் செய்யப்பட்டது. இதன் பரப்பளவு ஆகும். இதுவே தமிழ்நாட்டின் மிகப்பெரிய வனவிலங்கு உய்வகம் ஆகும். இது 2013ல் தமிழ்நாட்டில் புலிகள்_பாதுகாப்புத்_திட்டத்தின் மூலம் நான்காவதாக ஆரம்பிக்கப்பட்ட புலிகள் காப்பகம் ஆகும். இது வடமேற்கு தமிழ்நாட்டில் ஈரோடு மாவட்டத்திலுள்ள சத்தியமங்கலம் தாலுகா மற்றும் கோபிசெட்டிப்பாளையம் தாலுகாவில் உள்ளது.\n\nSection::::அமைவிடம்.\nஇச்சரணாலயம் ஈரோடு மாவட்டத்தில் அமைந்துள்ளது. இச்சரணாலயத்தைச் சூழ்ந்து கொல்லேகால் வனக்கோட்டம், பிலகிரி ரங்கசாமி கோயில் காட்டுயிர் சரணாலயம், ஈரோடு வனக்கோட்டக் காட்டுயிர் பகுதிகள் உள்ளன.\n\nSection::::காட்டுவகைகள்.\nபுதர் காடு, வறண்ட இலையுதிர் காடு, காவிரிக் கரையோர நீர்மத்தி நிறைந்த ஆற்றோரக்காடு போன்ற காட்டுவகைகளைக் கொண்டது.\n\nSection::::உயிரினங்கள்.\nஇங்கு நரை அணில், யானை, சிறுத்தை, ஆற்று நீர் நாய், செம்புல்லிப் பூனை, அலுங்கு, கள்ள மான், கடமான், காட்டெருமை, செந்நாய், கரடி உள்ளிட்ட 35 வகை பாலூட்டிகளும், மேலும், 25க்கும் மேற்பட்ட புலிகள் உள்ளதாக கணக்கெடுப்புகள் தெரிவித்துள்ளன. மீன்பிடி கழுகு, மஞ்சள்திருடிக் கழுகு போன்ற 100க்கும் மேற்பட்ட பறவை வகைகளும், மலைப்பாம்பு, முதலை, போன்ற ஊர்வன இனங்களும் இங்கு காணப்படுகின்றன. 2018ஆம் ஆண்டு இந்த உய்விடத்தில் வனத்துறையினரால் நடத்தப்பட்ட கணக்கெடுப்பில் இங்கு 241 வகைப் பறவைகள் 150 வகை வண்ணத்துப் பூச்சிகள் இருப்பதாக கண்டறியப்பட்டது.\n\n"}
{"id": "242373", "url": "https://ta.wikipedia.org/wiki?curid=242373", "title": "சிற்றரத்தை", "text": "சிற்றரத்தை\n\nசிற்றரத்தை (Alpinia officinarum) என்பது சீனாவைத் தாயகமாகக் கொண்ட ஓர் இஞ்சிக் குடும்பத் தாவரமாகும். இது தென்கிழக்கு ஆசிய நாடுகளிற் பயிரிடப்படுகிறது. ஆசியாவில் இது சமையற் பொருளாகப் பயன்படுத்தப்படுகிறது.\n\nSection::::மருத்துவக் குணங்கள்.\nசிற்றரத்தை ஒரு வலி நிவாரணி. சளி, இருமலைக் குணப்படுத்தும். மூட்டு வாத வீக்கத்தைக் குணப்படுத்தும். வயிற்றுப் புண்ணைக் குணப்படுத்தும். தொண்டைப் புண்ணைக் குணப்படுத்தும்.\n\nSection::::மற்ற பயன்கள்.\nபண்டைய ஐரோப்பாவில் சிற்றரத்தை ஒரு நறுமணப்பொருளாகப் பயன்படுத்தப்பட்டது. தற்பொழுதும் கிழக்கு ஐரோப்பாவில் பயன்படுத்தப்படுகிறது.\n\nஇந்தியாவில் சிற்றரத்தையைக் கசாயமாகவும் வாசனைத் திரவியமாகவும் பயன்படுத்துவர். மற்ற ஆசிய நாடுகளில் கறிகள், பானங்கள் மற்றும் ஜெல்லிகளில் சிற்றரத்தை பயன்படுத்தப்படுகிறது.\n\n"}
{"id": "242376", "url": "https://ta.wikipedia.org/wiki?curid=242376", "title": "ஐக்கிய நாடுகள் முறைமைகளின் அமைவிடங்கள் பட்டியல்", "text": "ஐக்கிய நாடுகள் முறைமைகளின் அமைவிடங்கள் பட்டியல்\n\nஐக்கிய நாடுகள் அவையின் தலைமையகம் நியூ யார்க்கில் இருந்தாலும் அதன் பல அமைப்புகள், சிறப்பு முகமைகள் மற்றும் தொடர்புடைய அமைப்புகள் உலகின் பல பகுதிகளில், குறிப்பாக ஐரோப்பாவில், அமைந்துள்ளன:\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "242380", "url": "https://ta.wikipedia.org/wiki?curid=242380", "title": "கார்த்திகைப்பட்டி", "text": "கார்த்திகைப்பட்டி\n\nகார்த்திகைப்பட்டி () என்ற கிராமம் தமிழ் நாட்டில் திருச்சிராப்பள்ளி மாவட்டம் தொட்டியம் வட்டத்தில் \nஉள்ளது. இங்கு கார்த்திகை தீபம் சிறப்பாகக் கொண்டாடப்படுகிறது. அத்துடன் அருள்மிகு சிறி மகா மாரியம்மன் கோவில் திருவிழாவும் கொண்டாடப்படுகிறது.\n\nSection::::திருவிழா.\nதொட்டியம் அருள்மிகு சிறி மதுரைக் காளியம்மன் கோவில் திருவிழாவில் சின்ன தேர் மற்றும் பெரிய தேர் தூக்கப்படும். இதில் இக்கிராம மக்கள் பெரிய தேரை தூக்குவார்கள். அருள்மிகு சிறி மதுரைக் காளியம்மன் கோவில் திருவிழா (பங்குனித் திருவிழா) ஆண்டு தோறும் பங்குனி மாதம் கொண்டாடப்படும்.\n\n"}
{"id": "242381", "url": "https://ta.wikipedia.org/wiki?curid=242381", "title": "ஐரோப்பிய ஒன்றியமும் ஐக்கிய நாடுகளும்", "text": "ஐரோப்பிய ஒன்றியமும் ஐக்கிய நாடுகளும்\n\nஐரோப்பிய ஒன்றியம் ஐக்கிய நாடுகள் அவையின் பார்வையாளர் உறுப்பினராக 1974 முதல் இருந்துள்ளது;2011 முதல் சிறப்பு பங்கேற்பு உரிமைகள் வழங்கப்பட்டுள்ளது. ஐக்கிய ஒன்றியத்திற்கு தனியான வாக்குரிமை இல்லாதபோதும் இதன் 28 உறுப்பினர்கள் வாக்குரிமை பெற்றவர்களாக உள்ளனர்; இவர்களில் பிரான்சும் ஐக்கிய இராச்சியமும் பாதுகாப்பு அவையின் நிரந்தர உறுப்பினர்களாவர்.\n\n\n\n"}
{"id": "242388", "url": "https://ta.wikipedia.org/wiki?curid=242388", "title": "சிபான்", "text": "சிபான்\n\nசிபான் என்பது காம்ப்ரிஹென்சிவ் பேர்ள் ஆர்க்கைவ் நெட்வொர்க் என்பதன் சுருக்கமாகும். இது இணையத்தில் பேர்ள் நிரல்களை கொண்டுள்ள தளமாகும். இந்த தளத்தில் ஒரு லட்சத்துக்கும் அதிகமான பேர்ள் நிரல்கள் சேமிக்கப்பட்டுள்ளன. நிரல்களுடன் அவற்றுக்கான ஆவணங்களும் கிடைக்கின்றன. மின்னஞ்சல் அனுப்புதல், கோப்புகளை படித்தல் உள்ளிட்ட பொதுவான செயல்பாடுகளுக்கான நிரல்களை காணலாம். இத்தகைய செயல்பாடுகளுக்காக நிரல் எழுதி நேர விரயமாவதற்கு பதிலாக, இங்கே தேடிப் பெறலாம்.\nஇந்த தளத்தில் கிடைக்கக்கூடிய பெரும்பாலான நிரல்கள் இலவசமானவை, திறமூல உரிமை கொண்டவை. இந்த தளத்தை எவரும் பயன்படுத்த முடியும்.\n\nSection::::நிரல் பகுதி.\nபெரும்பாலான நிரல் மொழிகளில், நிரல்களை பகுதிகளாகப் பிரித்திருப்பர். இவற்றை மாடியூல் என்பர். இவற்றை வெவ்வேறு நிரல்களில் பயன்படுத்த முடியும். இவற்றில் பல மாடியூல்கள் பேர்ள் மொழியுடன் சேர்த்தே வழங்கப்படுகின்றன. ஏனையவற்றை நாமே பதிவிறக்கி நிறுவிக் கொள்ள வேண்டும்.\n\n"}
{"id": "242389", "url": "https://ta.wikipedia.org/wiki?curid=242389", "title": "ரூபே", "text": "ரூபே\n\nரூபே (\"RuPay\") என்பது இந்திய தேசிய கட்டண நிறுவனத்தால் உருவாக்கப்பட்ட உள்நாட்டு கட்டண அட்டை திட்டமாகும். இது உருவாக்கப்பட்டதன் நோக்கமானது இந்திய ரிசர்வ் வங்கியின் விருப்பமான உள்நாட்டு, திறந்தநிலை, பன்முக கட்டண அமைப்பை ஏற்படுத்துவதாகும். ரூபே அனைத்து இந்திய வங்கிகளுக்கும், நிதி நிர்வாகங்களுக்கும் மின்வழி நிதி மாற்றம் வசதியை அந்நிய நிறுவனங்களான விசா மற்றும் மாஸ்டர்கார்டுக்கு மாற்றாக அளிக்கிறது. NPCI ஆனது Discover Financial Service என்ற உலகளாவிய அமைப்புடன் உடன்படிக்கை செய்துகொண்டு இந்திய வாடிக்கையாளர்களுக்கு உலகளாவிய மின்வழி நிதி மாற்றம் என்ற வசதியை அளிக்கிறது.\n\nSection::::பின்னணி.\nஇந்தத் திட்டம் முதலில் \"இந்தியா பே\" என்ற பெயரில்தான் விசா மற்றும் மாஸ்டர்கார்டுக்கு மாற்றாக சுதேசி கட்டண முறையாக ஆரம்பிக்கப்பட்டது. ஆனால் ஏற்கனவே இந்த பெயரில் இந்திய நிதி நிறுவனங்கள் பண பரிவர்த்தனை செய்து வருவதால் ரூபே எனப் பெயர் மாற்றம் செய்யப்பட்டது. ரூபே அட்டை 2012 மார்ச் 26 இல் இந்தியாவில் அறிமுகம் செய்யப்பட்டது.\n\n\"ரூபே\", 2014 மே 8ல் புது தில்லியில் உள்ள ராஷ்டிரபதி பவனில் இந்தியக் குடியரசுத் தலைவர் பிரணப் முகர்ஜியினால் நாட்டிற்கு அர்ப்பணிக்கப்பட்டது.\n\nSection::::பயன்பாடு.\nரூபே அட்டைகள் இந்தியா முழுவதும் உள்ள தானியங்கி காசளிப்பு இயந்திரங்களில் (ATMs) ஏற்றுக்கொள்ளப்படும். Discover Financial Service என்ற உலகளாவிய அமைப்புடன் ஏற்படுத்தப்பட்டுள்ள உடன்படிக்கையினால் உலகளாவிய Discover network களில் ஏற்றுக்கொள்ளப்படும். இந்தியா தேசிய கொடுப்பனவு நிறுவனத் தரவுகளின் படி நாடு முழுவதும் இந்த ரூபே அட்டை திட்டத்தின் கீழ் 145,270 தானியங்கி காசளிப்பு இயந்திரங்கள் (ATMs) மற்றும் 875,000 க்கும் அதிகமான் விற்பனை முனையங்கள் (PoS terminals) உள்ளன. இது மட்டுமல்லாது ரூபே அட்டைகள் சுமார் 10,000 இணைய விற்பனை தளங்களில் ஏற்றுக்கொள்ளப்படுகிறது. \n\nநாட்டில் உள்ள அனைத்து விற்பனை முனையங்களிலும் ரூபே அட்டைகள் ஏற்றுக்கொள்ளப்படுகிறது. நாட்டில் பல்வேறு இடங்களில் உள்ள தங்கள் விற்பனை முனையங்கள் மூலமாக இதை செயல்படுத்த ரூபே 29 பெரிய வங்கிகளுக்கு அனுமதி அளித்து உள்ளது. \n\nSection::::வெளியீட்டாளர்கள்.\nதங்கள் வாடிக்கையாளர்களுக்கு ரூபே நிதி அட்டை வழங்க வங்கிகளுக்கு அனுமதி அளிக்கப்பட்டு இருக்கிறது. அனைத்து பெரிய பொதுத்துறை வங்கிகள் உட்பட 240 வங்கிகள் தற்போது ரூபே அட்டை வெளியிடுகின்றன. \n\n"}
{"id": "242392", "url": "https://ta.wikipedia.org/wiki?curid=242392", "title": "கோவை மாநகர பேருந்து வழித்தடங்கள்", "text": "கோவை மாநகர பேருந்து வழித்தடங்கள்\n\nகோவை மாநகர பேருந்து வழித்தடங்கள் என்னும் இக்கட்டுரை கோவை மாநகரில் இயங்கக்கூடிய பேருந்து வழித்தடங்களைப் பற்றியதாகும். இவை இன்னும் முழுமையடையவில்லை \n\nSection::::பேருந்து வழித்தடங்கள்.\n! தடம் || புறப்படும் இடம் !! சேரும் இடம் || வழி \n\n[[பகுப்பு:கோயம்புத்தூர்]]"}
{"id": "242396", "url": "https://ta.wikipedia.org/wiki?curid=242396", "title": "காரல் ஜெராசி", "text": "காரல் ஜெராசி\n\nகாரல் ஜெராசி (Carl Djerassi அக்டோபர் 29, 1923—சனவரி 30, 2015) என்பவர் அறிவியல் அறிஞர், நூலாசிரியர், புதின நாடக எழுத்தாளர், எனப் பன்முகம் கொண்டவர். குடும்பக் கட்டுப்பாட்டுக்கு உதவும் கருத்தடை மாத்திரைகளைத் தம் ஆராய்ச்சி மூலம் உருவாக்கினார்\n\nSection::::பிறப்பும் கல்வியும்.\nஇவருடைய பெற்றோர் இருவரும் மருத்துவர்கள். ஆத்திரியா நாட்டின் வியன்னாவில் உள்ள பள்ளிகளில் தொடக்கக் கல்வியைப் படித்தார். தமது பதினாறாம் வயதில் அமெரிக்காவுக்கு வந்தார். மிசூரியில் உள்ள கல்லூரியில் வேதியியல் பயின்று பட்டம் பெற்றார் \nஒக்கியோவில் உள்ள கென்யான் கல்லூரியில் படித்தார்.\n\nSection::::பணிகள்.\nகாரல் ஜெராசி தலைமையில் ஒரு ஆய்வுக் குழு 1951 இல் நாரத் ரின்ரோ ன் என்னும் மூலக் கூறு ஒன்றைக் கண்டுபிடித்தது. இதனை கண்டுபிடித்தபோது அவருக்கு அகவை 28. அம்மூலக் கூறு அடிப்படையாகக் கொண்டு குடும்பக் கட்டுப்பாட்டுக்குத் தேவையான மாத்திரைகளை காரல் ஜெராசி உருவாக்கினார், தம் வாழ்க்கை முழுதும் ஆராய்ச்சியிலேயே ஈடுபட்டார்.\nவேதியியல் நிறுவனங்களிலும் மருந்துகள் உருவாக்கும் குழுமங்களிலும் காரல் ஜெராசி வேலை செய்தார். உலகப் புகழ் பெற்ற ஸ்டான்போர்டு பல்கலைக் கழக வேதியியல் துறையின் மதிப்புமிகு பேராசிரியராக இருந்தார் கரிம வேதியியல் துறைக்குப் பெரும் பங்களிப்பு செய்துள்ளார் 1200 ஆய்வுக் கட்டுரைகள் அறிவியல் புதினங்கள், நாடகங்கள் ஆகியன படைத்துள்ளார். இவருடைய தன் வரலாறு 4 மடலங்களில் எழுதப் பட்டு வெளியாகியது. இவருடைய அருஞ்சாதனைகளைப் பாராட்டி பல அமைப்புகள் விருதுகள் இவருக்கு வழங்கின.\n\n"}
{"id": "242416", "url": "https://ta.wikipedia.org/wiki?curid=242416", "title": "ஆஸ்கார் ரொமெரோ", "text": "ஆஸ்கார் ரொமெரோ\n\nஆஸ்கார் ரொமெரோ (15 ஆகஸ்ட் 1917 – 24 மார்ச் 1980) என்பவர் எல் சால்வடோரில் பிறந்த கத்தோலிக்க திருச்சபையின் ஆயர் ஆவார். இவர் சான் சால்வதோர் உயர்மறைமாவட்டத்தின் நான்காம் பேராயராகப்பணியாற்றியவர் ஆவார். இவர் பணியில் இருந்த போதே தம் நாடான எல் சால்வடோரில் நிலவிய வறுமை, சமூக ஏற்றத்தாழ்வு, சர்வாதிகார ஆட்சி, படுகொலைகள் மற்றும் வதைப்புகளுக்கு எதிராகக் குரல் கொடுத்தார். இதனால் 1980இல் இவர் திருப்பலி நிறைவேற்றிக்கொண்டிருக்கும்போது இராணுவக் கூலிப் படையால் சுட்டுக்கொல்லப்பட்டார்.\n\n1997இல் திருத்தந்தை இரண்டாம் அருள் சின்னப்பர் இவருக்கு இறை ஊழியர் மட்டமளித்தார். இவர் பலராலும் அமெரிக்காக்கள், குறிப்பாக எல் சால்வடோரின் பாதுகாவலராகக்கருதப்படுகின்றார்; கத்தோலிக்கத்திருச்சபைக்கு வெளியே இங்கிலாந்து திருச்சபை, ஆங்கிலிக்க ஒன்றியம் மற்றும் ஒரு சில லூத்தரனியப்பிரிவுகளில் இவர் புனிதரென ஏற்கப்படுகின்றார்.\n\nஇலண்டனில் உள்ள வெஸ்ட்மின்ஸ்டர் மடத்தின் மேற்கு வாயிற்கதவின்மேல் சித்தரிக்கப்பட்டுள்ள நான்கு 20ம் நூற்றாண்டின் மறைசாட்சியருள் இவரும் ஒருவர். 2008ஆம் ஆண்டு ஐரோப்பிய செய்தி ஏடான \"A Different View\", இவரை உலக மக்களாட்சியின் 15 வீரர்களுள் ஒருவர் (15 Champions of World Democracy) எனப்பட்டியல் இட்டது.\n\nஇவரை முத்திப்பேறு பெற்ற நிலைக்கு உயர்த்துவதற்கு 4 சனவரி 2015இல் திருத்தந்தை பிரான்சிஸ் இசைவு தெரிவித்தார்.\n\nSection::::மறைசாட்சி மற்றும் அருளாளர் பட்டம் வழங்கப்படுதல்.\nபேராயர் ரொமெரோ கிறித்தவ மறைநம்பிக்கையின் பொருட்டு கொல்லப்பட்டாரா அரசியல் காரணங்களுக்காகக் கொல்லப்பட்டாரா என்ற விவாதம் பல ஆண்டுகளாகத் தொடர்ந்தது. பெரும்பாலான மக்கள் அவர் கிறித்தவ மறையின் நம்பிக்கையோடு இரண்டற இணைந்த நீதி, சமாதானம், மனித உரிமை பாதுகாப்பு, மனித உயிர் மேம்பாடு ஆகிய விழுமியங்களை உறுதியோடு பறைசாற்றி, சர்வாதிகார அரசுக்குச் சவால் விடுத்தது உண்மையிலேயே மறைசார்ந்த ஒரு நிலைப்பாடுதான் என்று கணித்தனர். எனவே அவரை ஒரு புனிதர் என்று போற்றினார். ஆனால் கத்தோலிக்க திருச்சபையின் தலைமைப்பீடம் இவ்விடயத்தில் தயக்கம் காட்டியது.\n\nஇறுதியாக, திருத்தந்தை பிரான்சிசு “மறைசாட்சி” என்னும் சொல் எவ்வாறு புரிந்துகொள்ளப்படவேண்டும் என்பதை விளக்கினார். அதாவது, எல் சால்வடோர் நாட்டில் பெரும்பான்மையோர் கத்தோலிக்கராக இருந்தாலும், நாட்டில் ஏழைகளுக்கு எதிராக அநீதிகள் இழைத்துவந்த ஆட்சியாளர்கள் கத்தோலிக்கராக இருந்தாலும், ஆஸ்கார் ரொமெரோ கொல்லப்பட்டது கிறித்தவ நற்செய்தி ஏழைகளுக்கு வாழ்வளிக்கவும் அவர்களுடைய உரிமைகளை பாதுகாக்கவும் தூண்டுதலாக உள்ளது என்று வலியுறுத்தியதால்தான் என்று தெளிவுபடுத்தினார்.\n\nமறைசாட்சி ஆஸ்கார் ரொமெரோவுக்கு அருளாளர் பட்டம் 2015, மே 23ஆம் நாள் எல் சால்வடோரின் தலைநகரான சான் சால்வடோர் நகரில் மறைமாவட்டக் கோவிலில் நடைபெற்ற சிறப்பு நிகழ்ச்சியின் போது வழங்கப்பட்டது. உலகத்தின் திரு மீட்பர் என்ற இயேசு நினைவுச் சின்னம் அமைந்துள்ள உலக மீட்பர் வளாகத்தில் அந்நிகழ்ச்சி நடந்தது. புனிதர் பட்டமளிப்புப் பேராயத்தின் தலைவரான கர்தினால் ஆஞ்செலோ அமாத்தோ என்பவர் திருத்தந்தை பிரான்சிசின் பதிலாளாக நின்று அந்நிகழ்ச்சியை நடத்தினார். “அருளாளரான ரொமெரோ இன்றைக்கும் எதிரொலிக்கின்ற குரலாக இருக்கிறார்” என்று திருத்தந்தை பிரான்சிசு சான் சால்வடோர் ஆயருக்கு எழுதிய கடிதத்தில் குறிப்பிடுகிறார்.\n\n\"ஆயர் ரொமெரோவுக்கு அருளாளர் பட்டம் வழங்கப்படுவது மிகுந்த மகிழ்ச்சியைக் கொணர்கிறது. ரொமெரோ அன்பின் அடிப்படையில் அமைதியைக் கட்டி எழுப்பினார். சமுதாயத்தால் புறக்கணிக்கப்பட்ட மக்களின் உரிமைகளைக் காப்பதற்காக அவர் பாடுபட்டார். குரலற்ற மக்களுக்கு அவர் குரல் கொடுத்தார். இறுதிவரை நிலைத்திருந்து, தம்முடைய கிறித்தவ நம்பிக்கையைக் காத்து, சான்று பகர்ந்தார்” என்று திருத்தந்தை தம் கடிதத்தில் கூறினார்.\n"}
{"id": "242420", "url": "https://ta.wikipedia.org/wiki?curid=242420", "title": "வாட்டரின் குடுவையம்", "text": "வாட்டரின் குடுவையம்\n\nவாட்டரின் குடுவையம் (வேறு பெயர்கள்: கல்லீரக்கணையக் குடுவையம், கல்லீரக்கணையக் கான்) என்பது கணையக் கான் மற்றும் பொதுப் பித்தக்கான் ஆகியன சேர்ந்து உருவாகும் அமைப்பாகும். இது முன்சிறுகுடலின் பெரும் முற்சிறுகுடல் முகிழ்ப்பில் அமைந்துள்ளது. இது 1720இல் ஆபிரகாம் வாட்டர் (1684–1751) எனும் செருமானிய உடற்கூற்றியியலாளரால் விவரிக்கப்பட்டது.\n\nSection::::அமைப்பு.\nபித்தப்பையில் இருந்து வெளியேறும் பித்தப்பைக்கான் பொதுக் கல்லீரல் கானுடன் சேர்ந்து பொதுப் பித்தக்கானை உருவாக்குகின்றது. இது கணையக் கானுடன் சேர்ந்து உருவாகும் அமைப்பு வாட்டரின் குடுவையம் எனப்படுகின்றது. இவ் வாட்டரின் குடுவையம் முன்சிறுகுடலுள் திறக்கின்றது. கணையத்தில் இருந்து சுரக்கப்படும் நொதியங்களும் பொருட்களும், பித்தப்பை அல்லது பித்தக்கான்களில் இருந்து வெளியேறும் பித்தநீரும் வாட்டரின் குடுவையத்தூடாக முன்சிறுகுடலுக்குள் கொண்டுசெல்லப்படுகின்றன. பித்தநீரில் அடங்கியுள்ள பித்த உப்புகள் பெரும் கொழுப்புத் துணிக்கைகளை நீர்மநெய்க்கலவையாக்குதலில் (emulsion) ஈடுபடுகின்றன, இதனால் இலிப்பேசு எனும் கொழுப்பைச் சமிபாடடையச் செய்யும் நொதியத்தின் வினை இலகுவில் நடக்கின்றது. \n\nஇங்கே காணப்படும் கணையக்கான் இறுக்கி, பித்தக்கான் இறுக்கி, ஓடியின் இறுக்கி (கல்லீரல் - கணைய இறுக்கி) ஆகிய இறுக்கிகள் பித்தநீர் மற்றும் கணையச் சாறு குடுவையத்தின் வழியே செல்வதைக் கட்டுப்படுத்துகின்றது. ஓடியின் இறுக்கி முன்சிறுகுடல் உள்ளடக்கங்கள் பின்னோக்கி குடுவையத்துள் செல்வதையும் தடுக்கின்றது.\n"}
{"id": "242424", "url": "https://ta.wikipedia.org/wiki?curid=242424", "title": "கூ நேம்ட் இட்?", "text": "கூ நேம்ட் இட்?\n\nகூ நேம்ட் இட்? (\"Who named it?\") என்பது மருத்துவக் கண்டுபிடிப்புகளில் அதனைக் கண்டுபிடித்தவரின் அல்லது முன்மொழிந்தவரின் பெயரால் அழைக்கப்படும் சொற்களைக் கொண்ட இணைய அகரமுதலி. இந்த இணையம் அவற்றிற்கான அகரமுதலியைக் கொண்டுள்ளது. எடுத்துக்காட்டாக, வாட்டரின் குடுவையம் எனும் உடற்கூற்றியல் அமைப்பு ஆபிரகாம் வாட்டர் (1684–1751) எனும் செருமானிய உடற்கூற்றியியலாளரால் விவரிக்கப்பட்டது. இந்த அமைப்புக்குரிய தனித்துவ பக்கம் ஒன்று உள்ளது, மேலும் கண்டுபிடித்தவரின் பக்கமும் உள்ளது. இப்பக்கத்தில் அவரது வேறு கண்டுபிடிப்புகள், அவரது சிறு வாழ்க்கைக் குறிப்பு என்பன உள்ளன. விக்கிபீடியாவின் மருத்துவக் கட்டுரைகளில் மேற்கோள்களுக்கு இந்த இணையம் பயன்படுத்தப்படுகின்றது.\n\n"}
{"id": "242425", "url": "https://ta.wikipedia.org/wiki?curid=242425", "title": "மலேசியாவில் உள்ள இந்துக் கோயில்கள்", "text": "மலேசியாவில் உள்ள இந்துக் கோயில்கள்\n\nமலேசியாவில் உள்ள இந்துக் கோயில்களின் பட்டியல். இது முழுமை பெறாத பட்டியலாகும். அவ்வப்போது இற்றை செய்யப்படும்.\n\nSection::::மலாக்கா.\nமலாக்காவில் 28 பெரிய இந்துக் கோயில்களும் 32 சிறிய இந்துக் கோயில்களும் உள்ளன. அவற்றின் விவரங்கள் இற்றைப்படுத்தப்படும்.\n"}
{"id": "242427", "url": "https://ta.wikipedia.org/wiki?curid=242427", "title": "வே. உமாமகேசுவரன்", "text": "வே. உமாமகேசுவரன்\n\nதமிழவேள் உமாமகேசுவரனார் (மே 7, 1883 – மே 9, 1941) தமிழறிஞரும், வழக்குரைஞரும், சமூகசேவையாளரும், தஞ்சையில் கரந்தைத் தமிழ்ச்சங்கத்தைத் தோற்றுவித்தவரும் ஆவார். முப்பதாண்டு காலம் அச்சங்கத்தை கட்டிக் காத்தவர். இவர் புகழ்பெற்ற வழக்குரைஞராகத் திகழ்ந்தார். தமிழ் இலக்கியத்திற்கு அளப்பரிய பணியாற்றிய அறிஞராவார். தமிழ் மொழியைப் பிற மொழிகளின் சிறப்புகளைச் சேர்த்து மேம்படுத்த வேண்டும் என்று வலியுறுத்தியவர். கரந்தைத் தமிழ்ச் சங்கத்தின் முதல் தலைவர்.\n\nSection::::வாழ்க்கைக் குறிப்பு.\nஉமாமகேசுவரனார் தஞ்சாவூர் மாவட்டத்தில் \"கருந்திட்டைக்குடி\" எனும் கிராமத்தில், வேம்பப்பிள்ளை - காமாட்சி தம்பதிக்கு மகனாகப் பிறந்தார். வல்லத்திலும், கும்பகோணத்திலும் மூன்றாம் படிவம் வரை படித்தார். உமாமகேசுவரனாருக்குப் பன்னிரண்டு வயதாகும் போது, அவரது அன்னை காலமாகவே, கரந்தையில் உள்ள அவரது சிற்றன்னையான பெரியநாயகத்தம்மையாரின் பொறுப்பில் விடப்பட்டார். தஞ்சாவூர் தூய பேதுரு கல்லூரியில் உமாமகேசுவரனார் நான்காம் படிவத்தில் சேர்க்கப்பட்டார். அவரது படிப்பு முடிவதற்குள் தந்தை வேம்பப்பிள்ளையும் காலமானார். உமாமகேசுவரனாரின் சிற்றன்னை இவரைத் தம் மூத்த மகன் போலவே வளர்த்துவந்தார்.\n\nதம் இருபத்தைந்தாம் அகவையில், உலகநாயகி எனும் அம்மையாரை மணந்தார். இவருக்கு, பஞ்சாபகேசன், மாணிக்கவாசகம், சிங்காரவேலு என்ற மூன்று பிள்ளைகள். மூன்றாவது பிள்ளை, பிறந்து நான்கு மாதங்கள் ஆனபோது மனைவி உலகநாயகி காலமானார். தமது மனைவி இறந்த பின் மறுமணம் செய்துகொள்ளாமல் வாழ்ந்தார் உமாமகேசுவரனார். துன்பத்துக்கு மேல் துன்பமாக, அவரது மூத்த மகன் பஞ்சாபகேசன் பள்ளி இறுதி வகுப்பு படிக்கும்போது இறந்தார். அவரது பெயரில் கரந்தைக் கல்லூரியில் ஒரு நினைவு நிதியை ஏற்படுத்தினார். அதன் வழியாக ஆண்டுதோறும் ஏழை மாணவர்களுக்குப் பொருள் வசதி செய்ய வழிவகுத்தார்.\n\nSection::::வழக்குரைஞராகப் பணி.\nதஞ்சைக் கல்லூரியில் இளங்கலைப் பட்டம் பெற்ற உமாமகேசுவரனார், மாவட்ட ஆட்சியர் அலுவலகத்தில் எழுத்தர் பணியில் சேர்ந்தார். பின்னர், சட்டப்படிப்பு படிக்க சென்னை சட்டக் கல்லூரியில் சேர்ந்தார். அக்கல்வியில் தேர்ச்சி பெற்ற பின்னர், தஞ்சை கே. சீனிவாசப் பிள்ளையிடம் சில ஆண்டுகள் பயிற்சி பெற்றார். பிறகு தாமே வழக்குரைஞர் தொழிலைச் செய்யத் தொடங்கினார்.பார்ப்பனர் அல்லாதார் சட்டம் படிப்பது அரிதான கலத்திலேயே ஒரு நூற்றாண்டுக்கு முன்பே அதனைச் சாதித்துக் காட்டியவர் உமா மகேசுவரனார் ஆவார்.\n\nஉமாமகேசுவரனாரின் பேச்சாற்றல் வளர, அவரது வழக்குரைஞர் பணி மிகவும் உதவியாக இருந்தது. பணம் கொடுக்க இயலாத நிலையில் உள்ள ஏழைகளுக்கு இலவசமாக வழக்காடி வெற்றி தேடித்தந்தார். இவரது நேர்மையை அறிந்த அன்றைய அரசு, அவரை \"அரசு கூடுதல் வழக்குரைஞர்\" பணியில் அமர்த்தியது.\n\nSection::::சமூகப் பணி.\nதஞ்சை வட்டக்கழகத்தின் முதல் அலுவல் சார்பற்ற தலைவராகவும் தொண்டாற்றியுள்ளார். அவரது பதவிக்காலத்தில் வரகூர் - அம்பது மேலகரச்சாலை மற்றும் ஆலங்குடி - கண்டியூர்ச் சாலைகள் போடப்பட்டன. மேலும் நாகத்தி, தொண்டரையன்பாடி என்னும் சிற்றூர்களுக்குச் செல்ல ஆற்றின் குறுக்கே பாலங்கள் கட்ட ஏற்பாடு செய்தார்.\n\nஇவர் பொறுப்பேற்ற போது நாற்பது அல்லது ஐம்பது தொடக்கப்பள்ளிகள் தான் இருந்தன. உமாமகேசுவரனார் அந்த எண்ணிக்கையை நூற்று எழுபதாக உயர்த்தினார்.\n\nகூட்டுறவு இயக்கத்தில் அவருக்கிருந்த ஆர்வத்தால், 1926, செப்டம்பர் 10 ஆம் நாள், கூட்டுறவு நிலவள வங்கி ஒன்று தொடங்க முயற்சி எடுத்தார். 16. பெப்ரவரி 1927 முதல் கூட்டுறவு அச்சகம் ஒன்றை ஏற்படுத்திச் செயல்படுத்தினார். இதேபோல 1938இல் கூட்டுறவு பால் உற்பத்தி விற்பனைக் கழகத்தையும் தொடங்கினார். கூட்டுறவுத் துறையில் அவர் பொறித்த முத்திரைகள் அவர் பெயரை இன்றும் நினைவு கூர்கின்றன.\n\nSection::::கரந்தைத் தமிழ்ச்சங்கம்.\n1911ஆம் ஆண்டு மே 14ஆம் நாள் கரந்தைத் தமிழ்ச் சங்கத்தை நிறுவி அதன் தலைவராக உமாமகேசுவரனார் பொறுப்பேற்றர். இன்று ஆயிரக்கணக்கான நூல்களைப் பெற்று விளங்கும் கரந்தைத் தமிழ்ச் சங்க நூல் நிலையம் அவர் முயற்சியால் ஏற்படுத்தப்பட்டதாகும்.\n\nஅன்றே தொழிற்கல்வியின் இன்றியமையாமையை உணர்ந்த உமாமகேசுவரனார், தமிழ்ச் சங்கம் சார்பில் 6.10.1916இல் செந்தமிழ்க் கைத்தொழிற் கல்லூரியைத் தொடங்கினார். மேலும், சங்கத்தின் சார்பில் 1928 – 29இல் கட்டணம் இல்லா மருத்துவமனை தொடங்கப்பட்டது. உமாமகேசுவரனார் சங்கம் தொடங்கிய நான்காவது ஆண்டிலேயே \"தமிழ்ப்பொழில்\" என்னும் மாத இதழ் தொடங்கப்பட்டது. தமிழ்ச் சங்கத்தின் சார்பில், பல அரிய நூல்களை வெளியிட்டார். 1915இல் கட்டணமில்லாப் படிப்பகம் ஒன்றையும் தொடங்கினார்.\n\nSection::::தமிழ்த் தொண்டுகள்.\nகரந்தைத் தமிழ்ச் சங்கத்தின் தலைவராய் உமாமகேசுவரனார் அமர்ந்து ஆற்றிய பணிகளுள் ஒரு சில:\n\n\nSection::::அரசியலில்.\nநீதிக் கட்சியில் தஞ்சை மாவட்டப் பகுதியில் தீவிரமாக செயல்பட்டுவந்தார். அவர், ஏழை எளிய மக்களுக்காக பள்ளிகளைத் தொடக்கியதோடு கிராமப்புற மக்களின் மேம்பாட்டிற்குப் பாடுபட்டு வந்தார்.\n\nSection::::விருதுகள்.\nSection::::ராவ் பகதூர் பட்டம்.\n1935ஆம் ஆண்டு அன்றைய சென்னை மாகாண அரசால் ராவ் பகதூர் விருது வழங்கிப் பாராட்டப்பட்டார்.\n\nSection::::தமிழவேள் பட்டம்.\nஇவரது பெரும் முயற்சியின் விளைவாக தமிழ்ச் சங்கத்திற்காக 1928 – 30இல் \"கரந்தைத் தமிழ்ப் பெருமன்றம்\" எனும் கட்டடம் கட்டப்பட்டது. கரந்தைத் தமிழ்ச் சங்கத்தின் வெள்ளிவிழா 1938 ஏப்ரல் 15,16,17 ஆகிய நாள்களில் சிறப்பாக நடைபெற்றது. ஞானியாரடிகளின் மணிவிழாவின் போது, \"செந்தமிழ்ப் புரவலர்\" எனும் பட்டத்தை ஞானியாரடிகள் இவருக்கு அளித்தார். இவ்விழாவின் முதல் நாளன்று ஞானியாரடிகள் தலைமையில், நாவலர் சோமசுந்தர பாரதியார் முன்மொழிய உமாமகேசுவரனாருக்குத் \"தமிழவேள்\" பட்டம் வழங்கப்பட்டது. அவ்விழாவின் இரண்டாம் நாளில், கரந்தைத் தமிழ்க் கல்லூரியை தொடங்க வழிவகுத்தார் உமாமகேசுவரனார். தமிழ்ப் பொழில் இதழில் அவர் எழுதிய ஆய்வுக் கட்டுரைகளும், தலையங்கங்களும் அவரின் எழுத்தாற்றலுக்குச் சான்று பகர்வன.\n\nSection::::மறைவு.\nஇரவீந்திரநாத் தாகூரால் உருவாக்கப்பட்ட சாந்தி நிகேதன் போல, தம்மால் உருவாக்கப்பட்ட கரந்தைத் தமிழ்ச் சங்கமும் விளங்க வேண்டும் என்று எண்ணினார். அதன் பொருட்டுத் தம் நண்பர் அ.கணபதிப் பிள்ளை என்பவருடன் வடநாட்டுப் பயணம் மேற்கொண்டார். கொல்கத்தா சென்று சாந்தி நிகேதனைப் பார்வையிட்டார். பிறகு காசி இந்துப் பல்கலைக்கழகத்தைப் பார்வையிட்டார். அப்போது அவரது உடல்நிலை குன்றி, காய்ச்சல் கண்டதால், அயோத்தியின் அருகே உள்ள ஒரு மருத்துவமனையில் சேர்க்கப்பட்டு, சிகிச்சை பலனின்றி 1941 ஆம் ஆண்டு மே 9 ஆம் நாள் மறைந்தார்.\n\nSection::::சிலை.\nமறைந்த உமாமகேசுவரனாரைப் பெருமைப்படுத்தும் விதமாக 1973ஆம் ஆண்டு ஏப்ரல் திங்கள் 13ஆம் நாள் கரந்தைத் தமிழ்ச் சங்கத்தில் அவரது சிலை மு. கருணாநிதியால் திறந்துவைக்கப்பட்டது.\n\nSection::::உமாமகேசுவரம்.\nஉமாமகேசுவரம், கரந்தை ஜெயக்குமார் மற்றும் கரந்தை சரவணன் எழுதிய, உமாமகேசுவரனாரின் வாழ்க்கை வரலாற்றைப் பற்றிய நூலாகும். இந்நூலில் அவரது சமூக, கல்வி, தமிழ், ஆன்மீகப்பணிகள் உள்ளிட்டவை விவாதிக்கப்பட்டுள்ளன.\n\n"}
{"id": "242439", "url": "https://ta.wikipedia.org/wiki?curid=242439", "title": "பண்டரிபாய்", "text": "பண்டரிபாய்\n\nபண்டரிபாய் (18 செப்டம்பர் 1928 - 29 ஜனவரி 2003) தென்னிந்தியாவைச் சேர்ந்த திரைப்பட நடிகை ஆவார். இவர், கன்னடத் திரைப்பட உலகின் முதற் கதாநாயகியாகக் கருதப்படுகிறார். கன்னடம், தெலுங்கு, தமிழ் ஆகிய தென்னிந்திய மொழித் திரைப்படங்களில் நடித்துள்ள பண்டரிபாய், மொத்தமாக 1000 திரைப்படங்களில் நடித்துள்ளார்.\n\n"}
{"id": "242442", "url": "https://ta.wikipedia.org/wiki?curid=242442", "title": "இந்திய நினைவு நாணயங்கள்", "text": "இந்திய நினைவு நாணயங்கள்\n\nஇந்திய நினைவு நாணயங்கள் () என்பது சில குறிப்பிட்ட நிகழ்வுகள் அல்லது முக்கிய நபர்களின் நினைவாக இந்திய ரிசர்வ் வங்கியால் வழங்கப்படும் நாணயங்கள் ஆகும். இந்திய நினைவு நாணயங்கள் 1964 ஆம் ஆண்டில் ஜவகர்லால் நேருவின் படத்துடன் ஒரு ரூபாய் மற்றும் ஐம்பது பைசா நாணயங்கள் வெளியாயின. இதுவே முதலாவது இந்திய நினைவு நாணயமாகும். இத்தகைய நாணயங்கள் ஒரு தனித்துவமான வடிவமைப்பிலோ அல்லது வழக்கமான வடிவமைப்பிலோ வெளியிடப்படுகின்றன. முக்கியமான நிகழ்வுகள் அல்லது முக்கிய நபர்களை பெருமைப்படுத்தும் விதமாக வழங்கப்படும் இவை இந்திய சுதந்திர போராட்டம், போர், சமாதானம், வனவிலங்குகள், தாவரங்கள், முக்கிய நபர்கள், முக்கிய நிகழ்வுகள் மற்றும் முக்கிய நிறுவனங்களின் நினைவாக வழங்கப்படுகின்றன. இந்நாணயங்கள், 5, 10, 20, 25, 50 பைசாக்களிலும், 1, 2, 5, 10, 50, 75, 100, 125, 1000 உள்ளிட்ட பல்வேறு விதமான ரூபாய் மதிப்புகளிலும் வெளியிடப்படுகின்றன. இவற்றுள் அதிகபட்சமாக 1000 மதிப்புடைய நாணயம் தஞ்சைப் பிரகதீசுவரர் கோயில் கட்டி 1000 ஆண்டுகள் கடந்ததை நினைவுப்படுத்தும் விதமாக வெளியிடப்பட்டது.\n\nSection::::முதலாவது நினைவு நாணயம்.\nவிடுதலை இந்தியாவின் முதல் பிரதமரான ஜவகர்லால் நேருவின் இறப்புக்குப் பிறகு அவரது தியாகத்தை போற்றும் விதமாக, நேருவின் படத்துடன் ஒரு ரூபாய் மற்றும் ஐம்பது பைசா நாணயங்கள் 1964ஆவது ஆண்டில் வெளியாயின. ஒரு ரூபாய் நாணயத்தில் நேருவின் படத்துடன் \"ஜவகர்லால் நேரு\" என ஆங்கிலத்தில் எழுதப்பட்டு வெளியானது. ஐம்பது பைசா நாணயத்தில் நேருவின் படத்துடன், பாதி நாணயங்களில் \"ஜவகர்லால் நேரு\" என ஆங்கிலத்திலும் மீதி நாணயங்களில் இந்தியிலும் எழுதப்பட்டு வெளியானது. இதுவே இந்தியா விடுதலை பெற்ற பின்னர் வெளியான முதலாவது நினைவு நாணயமாகும்.\n\nSection::::தமிழகம் தொடர்புடைய நாணயங்கள்.\nஇந்தியாவில், தமிழகம் தொடர்புடைய நான்கு நாணயங்கள் இதுநாள் வரையிலும் வெளிவந்திருக்கின்றன. 1995ஆவது ஆண்டில் எட்டாவது உலகத் தமிழ் மாநாட்டின் நினைவாக திருவள்ளுவர் படத்துடன் வெளியானது. அதனைத் தொடர்ந்து 2004ஆவது ஆண்டில் தமிழகத்தின் முன்னாள் முதல்வர் காமராஜரின் புகைப்படத்துடன் ஐந்து ரூபாய் நாணயங்கள் வெளியாயின. மேலும் 2009ஆவது ஆண்டில் தமிழகத்தின் முன்னாள் முதல்வர் அறிஞர் அண்ணாவின் நூற்றாண்டு விழாவை முன்னிட்டு அண்ணாவின் படமும், அவரது தமிழ் கையெழுத்தும் பதிந்த நாணயங்கள் வெளியாயின. தஞ்சை பிரகதீசுவரர் கோயிலின் 1000ஆவது ஆண்டு விழாவையொட்டி அக்கோயிலின் உருவம் பதித்த ஐந்து மற்றும் 1000 ரூபாய் நாணயங்கள் 2010ஆவது ஆண்டில் வெளியாயின.\n\n"}
{"id": "242443", "url": "https://ta.wikipedia.org/wiki?curid=242443", "title": "பாக்கு", "text": "பாக்கு\n\nபாக்கு (\"areca nut\") என்பது பாக்கு மரத்திலிருந்து (\"Areca catechu\"), பெறப்படும் கொட்டையாகும். இது ஆசிய மற்றும் கிழக்கு ஆப்பிரிக்கப் பகுதிகளில் விளைகின்றது. இது தமிழர்களின் சடங்குகளிலும் விழாக்களிலும் அதிகமாக வெற்றிலையுடன் சேர்த்துப் பயன்படுத்தப்படும். பாக்கினை உண்பவர்களுக்கு புற்றுநோய் ஏற்படும் அபாயங்கள் உள்ளதாக ஆய்வுகள் மூலம் அறியப்பட்டுள்ளது. இவற்றில் வாய்ப்புற்றுநோய், களப்புற்றுநோய் ஏற்படுவதற்கான வாய்ப்புகள் அதிகம் ஆகும்.\n\n"}
{"id": "242452", "url": "https://ta.wikipedia.org/wiki?curid=242452", "title": "குஜராத் மாவட்டப் பட்டியல்", "text": "குஜராத் மாவட்டப் பட்டியல்\n\nஇந்தியாவின் குஜராத் மாநிலத்தில் 33 மாவட்டங்கள் அமைந்துள்ளது.\n\nSection::::வரலாறு.\nSection::::1960.\n1960இல் வடக்கு மற்றும் வடமேற்கு பம்பாய் மாகாணத்திலிருந்த 17 மாவட்டங்களுடன் குஜராத் மாநிலம் உருவானது. \n\nஅம்மாவட்டங்கள்: அகமதாபாத் மாவட்டம், அம்ரேலி மாவட்டம், பனஸ்கந்தா மாவட்டம், பரூச் மாவட்டம், பவநகர் மாவட்டம், டாங் மாவட்டம், ஜாம்நகர் மாவட்டம், ஜூனாகாத் மாவட்டம், கேதா மாவட்டம், கச்சு மாவட்டம், மெசனா மாவட்டம், பஞ்சமகால் மாவட்டம், ராஜ்கோட் மாவட்டம், சபர்கந்தா மாவட்டம், சூரத் மாவட்டம், சுரேந்திரநகர் மாவட்டம் மற்றும் வதோதரா மாவட்டம்.\n\nSection::::1964.\n1964ஆம் ஆண்டில் அகமதாபாத் மாவட்டம் மற்றும் மெசனா மாவட்டத்தின் சில பகுதிகளை பிரித்து காந்திநகர் மாவட்டம் அமைக்கப்பட்டது.\n\nSection::::1966.\n1966இல் சூரத் மாவட்டத்தை சில பகுதிகளை பிரித்து வல்சத் மாவட்டம் உருவானது.\n\nSection::::1997.\n2 அக்டோபர் 1997இல் ஐந்து புதிய மாவட்டங்கள் உருவானது. \n\nSection::::2000.\n2000இல் பனஸ்கந்தா மாவட்டம் மற்றும் மகிசனா மாவட்டங்களின் சில பகுதிகளை பிரித்து பதான் மாவட்டம் உருவானது.\n\nSection::::2007.\n2 அக்டோபர் 2007இல் சூரத் மாவட்டத்தின் சில பகுதிகளை பிரித்து தபி மாவட்டம் உருவானது.\n\nSection::::2013.\n15 ஆகஸ்டு 2013இல் சில மாவட்டப் பகுதிகளை பிரித்து ஏழு புதிய மாவட்டங்கள் உருவாயின.\n\n\n"}
{"id": "242454", "url": "https://ta.wikipedia.org/wiki?curid=242454", "title": "மேடையிலே வீசிய மெல்லிய பூங்காற்று (நூல்)", "text": "மேடையிலே வீசிய மெல்லிய பூங்காற்று (நூல்)\n\nமேடையிலே வீசிய மெல்லிய பூங்காற்று என்னும் நூல் கலைஞர் கருணாநிதி விழாக்களில் பேசிய உரைகள் அடங்கிய தொகுப்பாகும். இந்நூலை தமிழ்க்கனி பதிப்பகம் இரண்டாம் பதிப்பாக 1979ஆம் ஆண்டு வெளியிட்டது.\n\nகருணாநிதியின் அரசியல் அல்லாத இலக்கிய மணம் கமழும் உரைகளைத் தொகுத்து நூலாக்கியுள்ளனர். \n\n"}
{"id": "242459", "url": "https://ta.wikipedia.org/wiki?curid=242459", "title": "யர்ரா ஆறு", "text": "யர்ரா ஆறு\n\nயர்ரா ஆறு (\"Yarra River\") முந்தையக் காலங்களில், யர்ரா யர்ரா ஆறு, பிர்ராருங், மற்றும் வொங்கீட்) ஆஸ்திரேலியாவின் விக்டோரியா மாநிலத்தின் கிழக்கு-மத்தியில் ஓடுகின்ற வற்றா ஆறு ஆகும்.\n\nஇந்த ஆற்றின் கீழ்பகுதியில் மெல்பேர்ண் நகரம் 1835இல் நிறுவப்பட்டது; இன்று மெல்பேர்ண் நகரம் ஆற்றின் கீழ்ப்பகுதிகளில் மாற்றத்தை உருவாக்கி தாக்கம் ஏற்படுத்தி உள்ளது. யர்ரா மலைத்தொடர்களில் உள்ள மூலத்திலிருந்து மேற்கில் தொலைவிற்கு யர்ரா பள்ளத்தாக்கு வழியாக பாய்கின்றது; மெல்பேர்ண் பெருநகரின் ஊடாக ஓடி பிலிப்புத் துறையின் வடகோடியில் ஹாப்சன் விரிகுடாவில் கலக்கிறது. \n\nபழங்காலத்திலிருந்தே இந்த ஆறு முதன்மை உணவு வளமாகவும் பழங்குடிகளின் சந்திப்பு இடமாகவும் இருந்துள்ளது. மெல்பேர்ண் நிறுவப்பட்ட பிறகு மரங்களும் புதர்களும் அழிக்கப்பட்டதால் வுருன்ட்செரி இன மக்கள் ஆற்றிலிருந்து தள்ளி அடுத்துள்ள பகுதிகளுக்கு இடம் பெயர்ந்தனர். இந்தப் பழங்குடிகளால் \"பிர்ராருங்\" என்றழைக்கப்பட்டது.\n"}
{"id": "242464", "url": "https://ta.wikipedia.org/wiki?curid=242464", "title": "நேபாளத்தின் மாவட்டங்கள்", "text": "நேபாளத்தின் மாவட்டங்கள்\n\nநேபாளத்தின் மாவட்டங்கள், நேபாளத்தின் ஏழு மாநிலங்களில் உள்ள 77 மாவட்டங்களின் பட்டியல்;\n\nSection::::மாநிலம் எண் 1-இல் உள்ள மாவட்டங்கள்.\nநேபாள மாநில எண் 1, 25,905 சதுர கிலோ மீட்டர் பரப்பளவும், 4,534,943 மக்கள் தொகையும் கொண்டது.இம்மாநிலத்தில் உள்ள பதினான்கு மாவட்டங்களின் விவரம்:\n\nSection::::மாநிலம் எண் 2-இல் உள்ள மாவட்டங்கள்.\nநேபாள மாநில எண் 2, 9,661 சதுர கிலோ மீட்டர் பரப்பளவும், 54,04,145 மக்கள் தொகையும் கொண்டுள்ளது. இம்மாநிலத்தில் உள்ள எட்டு மாவட்டங்களின் விவரம்:\n\nSection::::மாநிலம் எண் 3-இல் உள்ள மாவட்டங்கள்.\nநேபாள மாநில எண் 3, 20,300 சதுர கிலோ மீட்டர் பரப்பளவும், 55,29,452 மக்கள் தொகையும், பதின்மூன்று மாவட்டங்களையும் கொண்டுள்ளது. அவைகள்:\n\nSection::::மாநிலம் எண் 4-இல் உள்ள மாவட்டங்கள்.\nநேபாள மாநில எண் 4, 21,514 சதுர கிலோ மீட்டர் பரப்பளவும், 24,13,907 மக்கள் தொகையும், 11 மாவட்டங்களையும் கொண்டுள்ளது. அவைகள்:\n\nSection::::மாநிலம் எண் 5-இல் உள்ள மாவட்டங்கள்.\nநேபாள மாநில எண் 5, 22,288 சதுர கிலோ மீட்டர் பரப்பளவும், 48,91025 மக்கள் தொகையும், 12 மாவட்டங்களையும் கொண்டுள்ளது. அவைகள்:\n\nSection::::கர்ணாலி பிரதேசத்தின் மாவட்டங்கள்.\nகர்ணாலி பிரதேசம் (முந்தைய பெயர் நேபாள மாநில எண் 6), 27,984 சதுர கிலோ மீட்டர் பரப்பளவும், 11,68,515 மக்கள் தொகையும், பத்து மாவட்டங்களையும் கொண்டுள்ளது. அவைகள்:\n\nSection::::மாநிலம் எண் 7-இல் உள்ள மாவட்டங்கள்.\nநேபாள மாநில எண் 7, 19,5939 சதுர கிலோ மீட்டர் பரப்பளவும், 25,52,517 மக்கள் தொகையும், ஒன்பது மாவட்டங்களையும் கொண்டுள்ளது. அவைகள்:\n\n\n"}
{"id": "242470", "url": "https://ta.wikipedia.org/wiki?curid=242470", "title": "ஒரு கொடியும் அதன் கிளையும் (நூல்)", "text": "ஒரு கொடியும் அதன் கிளையும் (நூல்)\n\nஒரு கொடியும் அதன் கிளையும்ஜெ. விமல் எழுதியப் புதின நூலாகும்.\n\nSection::::நூலாசிரியர்.\nஜெ. விமல், பெரியார் பல்கலைக்கழகத்தில் இதழியல் மக்கள் தொடர்பியல் துறையில் பணிபுரியும் பேராசிரியர் ஆவார்.\n\nSection::::பதிப்பு விவரங்கள்.\nஇந்நூலினை அ பதிப்பகம் வெளியிட்டுள்ளது. இந்நூலின் முதற் பதிப்பு சூன் 30, 2014 இல் வெளிவந்தது, பக்கங்கள்18+85.\n\nSection::::நூலின் அறிமுகவுரைகள்.\nஇந்நூலின் வாழ்த்துரைகளை ஆயர் செ. சிங்கராயன், ஆயர் இலாரன்சு பயசு ஆகியோர் அளித்துள்ளனர். நூல் அணிந்துரையை இரபி பெர்னார்ட், பீட்டர் அல்போன்சு ஆகியோர் அளித்துள்ளனர். நூல் மதிப்பீட்டுரையை சோசப்பு டைட்டசு வழங்கியுள்ளார்.\n\n‘‘இந்நூலைப்படிக்கும் பொழுதும் எனக்கும் தொடர்ந்து பென்-கர் படமும் அதில் வியாபித்திருக்கும் இயேசுவின் திருஉருவமும்நினைவில் வந்த வண்ணம் உள்ளன. பாசுகா விழாவையொட்டி விடுதலை செய்யப்பட்ட பாரபாசு பற்றிய நாவல் கூட உண்டு. அது படமாக்கப்பட்டதாகத் தெரியவில்லை. ஆனால் இந்த ‘‘மார்க்கசு’’ பற்றிய கற்பனைக் கதை இன்னும் விரிவாக்கப்பட்டால் நல்ல மாடமாக பென்-கர் அளவுக்கு பிரமாண்டமாகவே படமாக்கப்படவாய்ப்பு உள்ளது’’ என்று அணிந்துரையில் எழுதியுள்ளார் இரபி பெர்னார்ட்.\n\nபீட்டர் அல்போன்சு தன் அணிந்துரையில் ‘‘விவிலியத்தை நேரடியாக எடுத்து படிப்பதற்கு ஆர்வமல்லாமல் இருக்கும் இளம் தலைமுறையினரை இந்நூல் நிச்சயம் கவர்ந்திழுக்கும். புதினத்தின் கற்பனையில் பொதியப்பட்ட விவிலியத்தின் நற்கருத்துக்கள் அவர்களைச் சென்றடையும்’’ என்று கூறியுள்ளார்.\n\nSection::::நூல் உள்ளடக்கம்.\nஇந்நூலில் வாழ்த்துரை, நூல் மதிப்புரை, அணிந்துரைகள், அர்ப்பணம், தொடக்கக் கூறு, ஒரு கொடியும் அதன் கிளையும் அதன் கிளையும், பிற்சேர்கை ஆகிய பகுதிகள் உள்ளன.\n\nSection::::நூலறிமுகம்.\nஏப்பிரல் 2009 திங்கள் சேலம் செவ்வாய்பேட்டை பாசுகா திருவிழிப்புப் திருப்பலிக்கான மறையுரை தயாரிக்க வேண்டி மாற்கு நற்செய்திப் பிரிவு 16ஐ வாசித்துக் கொண்டிருந்த தருணம் அது ‘‘உயிர்த்த இளைஞனின் கல்லறை மேல் ஒரு இளைஞன்’’ இத்திருவசனம் எனது வாசிப்புக்கு நிறுத்து நெம்பியாகி எனது சிந்தையின் வேர்பிடித்து முடுக்கிவிட்டது என புதினத்தின் தொடக்கக் கூற்றினை விவரிக்கின்றார் ஆசிரியர் ஜெ.விமல். விவிலிய அறிஞர்களின் விசாரிப்பில் இசேசுவைக் கைது செய்தபோது இருந்த இளைஞனை சான் மாற்கு (நற்செய்தியாளர்) என்று சொன்னாலும் அது ஒரு கருதுகோள் என்பதால்.. நான் வரலாற்று நாயகர் இயேசுவினுடைய வாழ்வினூடு ஓர் இளைஞனுக்கு இடமளித்து விவிலிய நிகழ்வுகளோடு கற்பனைக் கோர்த்து புதினம் படைத்திருக்கின்றேன் என புதினம் எந்த நிலையில் எழுதப்பட்டது என விவரித்துள்ளார் புதின ஆசிரியர்.\n"}
{"id": "242471", "url": "https://ta.wikipedia.org/wiki?curid=242471", "title": "வடோதரா மாவட்டம்", "text": "வடோதரா மாவட்டம்\n\nவடோதரா மாவட்டம் அல்லது பரோடா மாவட்டம் (Vadodara District) இந்தியாவின் மேற்கே, குசராத்து மாநிலத்தில் அமைந்துள்ளது. இம்மாவட்ட தலைமையிடம் வடோதரா (பரோடா) ஆகும். இம்மாவட்டத்தின் பரப்பளவு 7,794 km², மக்கட்தொகை 3,641,802.பரோடா, பிரித்தானிய இந்தியா காலத்தில் பம்பாய் மாகாணத்தில், வதோதரா பகுதி சமஸ்தானங்கள் நாடாக இருந்தது.\n\nSection::::மாவட்ட எல்லைகள்.\nவடக்கே தகோத் மாவட்டம், பஞ்சமகால் மாவட்டமும், மேற்கே ஆனந்த் மாவட்டம், கேதா மாவட்டமும், தெற்கே நர்மதா மாவட்டம், பரூச் மாவட்டம், கிழக்கே மத்தியப் பிரதேசம் வடோதரா மாவட்ட எல்லைகளாக அமைந்துள்ளன.\nஇம்மாவட்டத்தின் குறுக்கே மாஹி ஆறு பாய்கிறது. பரோடா, பிரித்தானிய இந்தியா காலத்தில் பம்பாய் மாகாணத்தின் ஒரு மன்னராட்சி நாடாக இருந்தது.\n\nSection::::நிலவியல் அமைப்பு.\nமுதன்மை நகரமான வடோதரா விஸ்வாமித்ரி ஆற்றாங்கரையில் அமைந்துள்ளது. வதோதாராவின் தெற்கே நர்மதா ஆறும், வடக்கே மாஹி ஆறும் பாய்கிறது.\n\nSection::::வானிலை (Climate).\nவடோதரா மாவட்டம் வறண்ட வானிலையுடன், கோடை, குளிர், மழைக்காலம் என மூன்று வானிலை கொண்டது.\n\nSection::::பொருளாதாரம்.\nவடோதரா நகரம் தொழில் வளர்ச்சியில் சிறப்பான இடத்தை பெற்றுள்ளது.\nவேதியல் பொருட்கள், மருந்து உற்பத்தி தொழிற்சாலைகள், பஞ்சாலை தொழில், இயந்திர தளவாட ஆலைகள், கச்சா எண்ணெய் சுத்திகரிப்பு ஆலைகள், உரத் தொழிற்சாலைகள் அதிகம் கொண்டுள்ளது.\n\n\nSection::::வட்டங்கள்.\nஇம்மாவட்டத்திலிருந்த கான்பூர், கதானா, சந்திரம்பூர், லூனாவாடா, பலாசினார் ஆகிய ஐந்து வட்டங்கள் புதிதாக துவக்கப்பட்ட மகிசாகர் மாவட்டத்துடன் இணைக்கப்பட்டுள்ளது.\n\nSection::::போக்குவரத்து.\nவடோதரா நகரத்தில் இருந்து மாநிலத்தின் பிற பகுதிகளுக்கும், நாட்டின் அனைத்து பகுதிகளையும் இணைக்கும் தொடருந்து வண்டிகளும், பேருந்துகளும் செல்கின்றன.\n\nSection::::மக்கள் பரம்பியல்.\n2011ஆம் ஆண்டு மக்கட்தொகை கணக்கெடுப்பின்படி இம்மாவட்டத்தின் மக்கட்தொகை 4,157,568 ஆகும்.\nமக்கட்தொகை அடர்த்தி ஒரு சதுர கிலோ மீட்டருக்கு 551 மக்கள் என்ற விகிதத்தில் உள்ளது. 2001 முதல் 2011 முடிய பத்தாண்டுகளில் மக்கட்தொகை 14.16% கூடியுள்ளது. ஆயிரம் ஆண்களுக்கு 934 பெண்கள் என்ற விகிதத்தில் உள்ளது.. கல்வியறிவு 81.21% ஆக உள்ளது.\n\n"}
{"id": "242473", "url": "https://ta.wikipedia.org/wiki?curid=242473", "title": "பெருந்துறை", "text": "பெருந்துறை\n\nபெருந்துறை (ஆங்கிலம்:Perundurai), இந்தியாவின் தமிழ்நாடு மாநிலத்தில் அமைந்துள்ள ஈரோடு மாவட்டத்தின் பெருந்துறை வட்டம் மற்றும் பெருந்துறை ஊராட்சி ஒன்றியம் ஆகியவற்றின் நிர்வாகத் தலைமையிடமும், பேரூராட்சியும் ஆகும். கடல் மட்டத்தில் இருந்து இவ்வூர் சராசரியாக 292 மீட்டர் (958 அடி) உயரத்தில் இருக்கின்றது.\n\nSection::::அமைவிடம்.\nபெருந்துறை பேரூராட்சிக்கு வடகிழக்கில் 18 கிமீ தொலைவில் ஈரோடு உள்ளது. \nSection::::பேரூராட்சியின் அமைப்பு.\n23.39 சகிமீ பரப்பும், 15 பேரூராட்சி மன்ற உறுப்பினர்களையும், 103 தெருக்களையும் கொண்ட இப்பேரூராட்சி பெருந்துறை (சட்டமன்றத் தொகுதி)க்கும், திருப்பூர் மக்களவைத் தொகுதிக்கும் உட்பட்டது. \n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 6,675 வீடுகளும், 24,930 மக்கள்தொகையும் கொண்டது. \n\nSection::::பொருளாதாரம்.\nஇங்கு பனியன் தொழில் மிகவும் சிறப்பு வாய்ந்ததாக உள்ளது. சிப்காட் தொழில் மையம் அமைந்துள்ளது. லாரி உரிமையாளர்கள் அசோசியேசன் உள்ளது. பின்னலாடை தனியார் நிறுவனங்கள் உள்ளன. இங்கு பலவிதமான தொழில்கள் உள்ளதால் பொதுமக்களுக்கு வேலைவாய்ப்பு அதிகம் கிடைக்கிறது. இங்கு மருத்துவக் கல்லுர்ரி இப்பேரூராட்சி அருகில் உள்ளது. மற்றும் கலை, அறிவியில் கல்லூரிகள், பொறியியல் கல்லூரி உள்ளதால் மாணவர்கள் அதிகம் தங்கி படிக்க வசதியாக உள்ளது. மேலும் விவசாயம் இங்கு முக்கிய தொழிலாக அமைந்துள்ளது.\n\nSection::::வழிபாட்டுத் தலங்கள்.\n1.பெருந்துறை முனியப்பசாமி கோயில்\n2. கோட்டைமாரியம்மன் கோயில்\n3. சோழீஸ்வரர் கோயில்\n5. செல்லாண்டியம்மன் கோயில்\n\nSection::::தொழில்வளம்.\nஇங்கு தமிழ்நாடு அரசு தொழில் முன்னேற்றக் கழகம் (வரையறுக்கப்பட்டது) (சிப்காட்) எனப்படும் தமிழக அரசின் தொழிற்பேட்டை ஒன்றும் அமைந்துள்ளது. மேலும் தேசிய நெடுஞ்சாலை 47 (இந்தியா) 47 இவ்வூரின் வழியாகச் செல்வதால் சரக்குந்து தொடர்பான தொழில்களும் ஓரளவு நடைபெறுகின்றன.\n\n\n"}
{"id": "242475", "url": "https://ta.wikipedia.org/wiki?curid=242475", "title": "ஐக்கிய நாடுகள் பாதுகாப்பு அவை", "text": "ஐக்கிய நாடுகள் பாதுகாப்பு அவை\n\nஐக்கிய நாடுகள் பாதுகாப்பு அவை (United Nations Security Council, UNSC) ஐ.நா.வின் முதன்மையான அமைப்புகளில் ஒன்றாகும். பன்னாட்டு அமைதி மற்றும் பாதுகாப்பினை பராமரிப்பதே இதன் கடமையாகும். ஐ.நா பட்டயத்தில் விவரித்துள்ளபடி அமைதி காப்பு நடவடிக்கைகளை மேற்கொள்ளுதல், பன்னாட்டுத் தடைகள் ஏற்படுத்துதல் மற்றும் இராணுவ நடிவடிக்கைகள் எடுக்கும் அதிகாரங்கள் வழங்கப்பட்டுள்ளன. இந்த அதிகாரங்களை தனது தீர்மானங்கள் மூலமாக நிலைநாட்டுகிறது. \n\nSection::::நிரந்தர உறுப்பினர்கள்.\nஐ.நா பாதுகாப்பு அவையில் 15 உறுப்பினர்கள் உள்ளனர்; வெட்டுரிமை உள்ள ஐந்து நிரந்தர உறுப்பினர்களும் (சீனா, பிரான்சு, உருசியா, ஐக்கிய இராச்சியம், மற்றும் ஐக்கிய அமெரிக்கா). \"நிரந்தர ஐந்து\", \"பெரிய ஐந்து\" (P5) எனவும் இவை அழைக்கப்படுகின்றன. இந்த உறுப்பினர்கள் இரண்டாம் உலகப் போரில் வென்ற நாடுகளாக கருதப்படுகின்றனர். இதில் பிரான்சு ஐரோப்பாவில் தோல்வியடைந்து ஆக்கிரமிக்கப்பட்ட நாடாக இருந்து கனடா, கட்டற்ற பிரான்சியப் படைகள், ஐக்கிய இராச்சியம் மற்றும் ஐக்கிய அமெரிக்காவின் கூட்டு முயற்சியால் மீட்கப்பட்டது. இந்த நிரந்தர உறுப்பினர்களுக்கு வீட்டோ அதிகாரம் வழங்கப்பட்டுள்ளது. இதனால் எந்தவொரு வரைவிற்கும் பன்னாட்டளவில் எத்தகைய ஆதரவிருந்தாலும் \"தன்னிலையான\" அவைத் தீர்மான வரைவை நிறைவேற்ற இயலும்.\n\nSection::::நிரந்தரமில்லாத உறுப்பினர்கள்.\nஐ.நா பாதுகாப்பு அவை நிரந்தரமில்லாது இரண்டாண்டுகள் செயலாற்றக்கூடிய தேர்ந்தெடுக்கப்படும் பத்து உறுப்பினர்களையும் கொண்டது. \n\nSection::::அமைப்பு.\nஇந்த அமைப்பு ஐ.நா பட்டயத்தின் ஐந்தாம் அதிகாரத்தில் குறிப்பிடப்பட்டுள்ளது. ஐ.நா. பாதுகாப்பு அவை உறுப்பினர்கள், எந்நேரமும் கூடுவதற்கு வசதியாக, நியூ யார்க் நகரிலேயே தங்கியிருக்க வேண்டும். இதற்கு முந்தைய உலக நாடுகள் சங்கத்தின் முதன்மைக் குறைபாடே அதனால் ஓர் நெருக்கடியின்போது உடனடியாக செயல்படவில்லை என்பதால் இந்தத் தேவையை ஐ.யா. பட்டயம் தெளிவாகக் குறிப்பிட்டுள்ளது. \n\nபாதுகாப்பு அவையின் முதல் அமர்வு சனவரி 17, 1946ஆம் ஆண்டில் இலண்டனின் திருச்சபை மாளிகையில் கூடியது. அது முதல் தொடர்ந்து இடைவெளியின்றி இயங்கும் இந்த அவை பல இடங்களுக்கு பயணித்து பாரிசு, அடிஸ் அபாபா போன்ற பல நகரங்களிலும் தனது நிரந்தர இடமான நியூயார்க் நகரத்தில் உள்ள ஐக்கிய நாடுகள் தலைமையகத்திலும் தனது சந்திப்புகளை நடத்துகிறது.\n\nSection::::விமர்சனம்.\nஐ.நா. மனித உரிமை ஆனையர் நவநீதம் பிள்ளை 2014ஆம் ஆண்டு பாதுகாப்பு கூட்டத்தில் பேசும்போது ஆப்கானித்தான், மத்திய ஆப்பிரிக்கக் குடியரசு, கொங்கோ, ஈராக் , லிபியா, மாலி, சோமாலியா, தெற்கு சூடான், சூடான், உக்ரைன், காஸாபகுதிகளில் ஏற்பட்டுள்ள போர் நிலவரங்களால் பல பொது மக்கள் உயிரிழந்துள்ளனர். இந்த மோதல்கள் தற்செயலாக நடந்தது கிடையாது. இவற்றை ஐ.நா பாதுகாப்பு அவைதடுக்க தவறியதால் திறனற்ற நிலைக்கு தள்ளப்பட்டுள்ளது. \n\n"}
{"id": "242478", "url": "https://ta.wikipedia.org/wiki?curid=242478", "title": "கத்தரித்தல் (தாவரவியல்)", "text": "கத்தரித்தல் (தாவரவியல்)\n\nதாவரங்களின் அங்குரத்தொகுதியில் அல்லது வேர்த்தொகுதியில் தெரிவு செய்யப்பட்ட பகுதிகளை நீக்குதல் கத்தரித்தல் (Pruning) எனப்படும்.\n\n\nSection::::கத்தரித்தலின் வகைகள்.\nSection::::தலையகற்றல்.\nதாவரத்தின் உச்சிப்பகுதி நீக்கப்படுவதன் மூலம் உச்சியாட்சி அழிக்கப்பட்டு கக்கவரும்புகளின் வளர்ச்சி தூண்டப்படுகிறது.இதன் மூலம் உயரத் குறைந்த அடர்த்தி கூடிய தாவரங்கள் பெறப்படுகின்றது. இதனால் தாவரங்களின் பராமரிப்புச் சுலபமாக்கப்படுவதுடன் கூடிய விளைச்சலையும் பெற முடிகிறது.மா, தோடை, தேயிலை, பூஞ்செடிகளில் இச்செயற்பாடு பொதுவாக கைக் கொள்ளப்படும்.\n\nSection::::ஐதாக்கல்.\nகிளைகள், இலைகள், பூக்கள், காய்கள் என்பவற்றின் செறிவு குறைக்கப்படுதல் ஐதாக்கல் ஆகும்.\n\n\nSection::::கவாத்து.\nபழமரங்களில் புதிதாக உருவாகும் துளிர்களில் தான் பூ உருவாகி பின்னர் காயாகி கனியாகும், அவ்வாறு புதிய துளிர்களைத் துளிர்க்கச் செய்ய பழைய வேண்டாத காய்ந்த கிளைகளை வெட்டி அப்புறப்படுத்துதலே கவாத்து செய்தல் ஆகும். தற்போது கவாத்து என்பது கிளை படர்வு மேலாண்மை என்ற சொல் மூலமும் அறியப்படுகிறது.\n\n\n\nSection::::கத்தரித்தல் உபகரணங்கள்.\nSection::::கத்தரிகோல்.\nகிளைகளை வெட்டுவதற்கென்றே இரு கைகளாலும் பலமுடன் அழுத்தி வெட்டும் வசதி உடைய கத்தரிகோல்.\n\nSection::::சுனப்பு வெட்டறுவாள்.\nநன்கு சுனப்பு உடைய வெட்டறுவாள் கொன்டும் கிளைகளை வெட்டி நீக்கலாம், அவ்வாறு அறுவாள் கொண்டு கிளைகளை வெட்டும்போது கிளையில் பிளவு ஏற்படாதவாறு வெட்டவேண்டும்.\n"}
{"id": "242482", "url": "https://ta.wikipedia.org/wiki?curid=242482", "title": "தமிழர் திருமணமும் இனமானமும் (நூல்)", "text": "தமிழர் திருமணமும் இனமானமும் (நூல்)\n\nதமிழர் திருமணமும் இனமானமும் என்ற நூல் பேராசிரியர் க. அன்பழகன் எழுதிய நூலாகும். இந்நூலை பூம்புகார் பதிப்பகத்தாரால் 1993இல் வெளியிடப்பட்டது.\n\nSection::::நூலின் பொருள்.\nதமிழரின் திருமணங்கள் சங்க காலத்தில் எப்படி நடந்தது என்பது முதல், பிறகு எவ்வாறு அவை மாறின என்றும், சடங்குகளுடன் செய்யப்படும் ஆரிய திருமணமுறையின் பொருத்தமின்மை பற்றியும்,அத்திருமணங்களில் ஓதப்படும் மந்திரங்களில் உள்ள ஆபாசத்தன்மை பற்றியும்,தமிழர் திருமணங்கள் எவ்வாறு நடக்கவேண்டும் என்று விளக்கமாக இந்நூல் எழுதப்பட்டுள்ளது.\n\nSection::::நூல் வரலாறு.\nஇந்நூல் எதனால் எழுதப்பட்டது என்பதை நூலின் முன்னுரையில் எழுதியுள்ளார்: \"ஆங்காங்கு எனது திருமண உரையைக் கேட்டுக் கொண்டு மகிழ்ந்த நண்பர் பலர் அந்த உரைகளைத் தொகுத்து வெளியிடுமாறு விரும்பினர். நானும் இசைந்தேன். ஆனால் ஒவ்வொரு திருமணத்திலும் ஆங்காங்கு சூழலுக்கு ஏற்ப பேசுவதாலும், சில செய்திகள் திரும்பத் திரும்ப இடம்பெற நேர்வதாலும், தொகுப்பினும் அது கொள்கை விளக்கும் நோக்கத்தினை நிறைவுசெய்யாது என்பதை உணர்ந்தேன்\" \n\"திருமணங்கள் பலவற்றிற்கு அழைக்கப்படும்போது, அத்திருமணத்திற்கு செல்ல இயலாத நிலை ஏற்படும்போது, என் அன்பார்ந்த வாழ்த்துச் செய்தியை அனுப்பி வைத்து மகிழ்கிறேன் என்றாலும் ஒரு திருமணத்தில் பேசக்கூடிய கருத்துக்களை,மணமக்களும் மற்றவரும் அறிந்துகொள்ளச் செய்திட ஏற்றதொரு நூல் பயன்படும் என உள்ளங்கொண்டேன்\". என இந்நூலை எழுதுவதற்கான காரணத்தை குறிப்பிட்டுளாளார். \n\nSection::::நூலின் நோக்கம்.\n\"திருமணங்களில் வைதீக நெறியைக் கைவிட்டுப் புரோகிதரையும்,வடமொழியையும் விலக்கிச் சீர்திருத்த முறையை ஏற்று நடத்துவதன் நோக்கத்தையும், பயனையும் விளக்குவதும்,அப்படிச் செய்வதற்குத் தயங்குபவர்களின் ஐயங்களையும் அச்சங்களையும் போக்குவது இந்நூலின் நோக்கம்\" என்று முன்னுரையில் குறிப்பிடுகிறார்.\n\nஇந்நூலின் உட்பொருள்கள் 39 தலைப்புகளில் விரிவாக இடம்பெற்றுள்ளன.\n\n"}
{"id": "242485", "url": "https://ta.wikipedia.org/wiki?curid=242485", "title": "ஆத்திரேலியத் தலைநகரங்களின் பட்டியல்", "text": "ஆத்திரேலியத் தலைநகரங்களின் பட்டியல்\n\nஆத்திரேலியாவில் எட்டுத் தலைநகரங்கள் உள்ளன. இவை அனைத்துமே துணை தேசிய அளவிலானவை. ஆத்திரேலியக் கூட்டமைப்பின் தலைநகரமாக 1901 முதல் 1927 வரை மெல்பேர்ண் விளங்கியது. 1927இல் புதியதாக கான்பரா நகரம் உருவாக்கப்பட்ட பின்னர் அதுவே தேசியத் தலைநகரமாக உள்ளது. \n\nஒவ்வொரு தலைநகரத்திலும் தனது ஆள்புலத்திற்குண்டான நகர, உள்ளாட்சி சட்டவாக்க, நீதி மற்றும் நிர்வாக முறைமை செயலாக்கப்படுகின்றன. மாநில மற்றும் ஆள்புலத் தலைநகரங்கள் தங்கள் பகுதிகளில் உள்ள மிகுந்த மக்கள்தொகை மிக்க நகரமாகவும் திகழ்கின்றன. ஆத்திரேலியாவின் கடல்கடந்த ஆள்புலமான நோர்போக் தீவிற்கு அலுவல்முறை தலைநகரமாக கிங்சுடன் உள்ளது; இருப்பினும் இது அரசு நிர்வாகத்தின் மையமாக மட்டுமே உள்ளது. \"நடைமுறைப்படியான\" தலைநகரமாக பர்ன்ட் பைன் உள்ளது.\n\n<nowiki>*</nowiki> கான்பரா ஆத்திரேலியாவின் தலைநகரமாக உள்ளபோதும் ஆத்திரேலியத் தலைநகர ஆள்புலத்தின் அலுவல்முறையான தலைநகராக கருதப்படவில்லை; ஆள்புலத்தினுள் உள்ளதோர் முதன்மை குடியிருப்பாகவும் ஆள்புலமாகவும் கருதப்படுகின்றது. \n<nowiki>**</nowiki> 1911இல், தெற்கு ஆத்திரேலியா வட ஆள்புலத்தை ஆளும் பொறுப்பை ஆத்திரேலியப் பொதுநலவாய அரசிற்கு மாற்றியது. 1978இல் இதற்கு தன்னாட்சி நிலை வழங்கப்பட்டாலும் பொதுநலவாய விதிகளின்படி இது ஓர் ஆள்புலமாக, மாநிலமாக அல்ல, மட்டுமே கருதப்படுகின்றது.\n"}
{"id": "242486", "url": "https://ta.wikipedia.org/wiki?curid=242486", "title": "பரத்வாஜ் ரங்கன்", "text": "பரத்வாஜ் ரங்கன்\n\nபரத்வாஜ் ரங்கன் ஒரு இந்தியத் திரைப்பட விமர்சகரும் \"தி இந்து (ஆங்கிலம்)\" நாளிதழின் துணை செய்தியாசிரியரும் ஆவார். மேலும் இவர் ஆசிய இதழியல் கல்லூரியில் திரைப்படம் குறித்தான ஒரு பாடத்தையும் நடத்திவருகிறார். இவர் 53-வது தேசியத் திரைப்பட விருகளில் \"சிறந்த திரைப்பட விமர்சகருக்கான\" விருதை வென்றுள்ளார்.\n\nSection::::வசன கர்த்தாவாக.\nகாதல் 2 கல்யாணம் என்கிற திரைப்படத்திற்கு வசனம் எழுதியுள்ளார். இத்திரைப்படம் இன்னும் வெளியாகவில்லை.\n\nSection::::புத்தக ஆசிரியராக.\nபரத்வாஜ் ரங்கன் சினிமா தொடர்பான புத்தகங்களையும் எழுதியுள்ளார்.\n"}
{"id": "242496", "url": "https://ta.wikipedia.org/wiki?curid=242496", "title": "டிரான்சுஆசியா ஏர்வேசு பறப்பு 235", "text": "டிரான்சுஆசியா ஏர்வேசு பறப்பு 235\n\nடிரான்சுஆசியா ஏர்வேசு பறப்பு 235 (Tr\"ansAsia Airways Flight 235\", GE235/TNA235) பெப்ரவரி 4, 2015 அன்று உள்ளூர் நேரம் 10:55க்கு (ஒசநே+8) தாய்பெய் சோங்சன் வானூர்தி நிலையத்திலிருந்து புறப்பட்ட சிறிது நேரத்தில் வானூர்தி நிலையத்திற்கு மேற்கே தொலைவில் கீலுங் ஆற்றில் விழுந்து விபத்திற்குள்ளான தாய்வானிய உள்நாட்டு வான்பறப்பு ஆகும். டிரான்சுஆசியா ஏர்வேசு நிறுவனத்தின் இந்த பறப்பு, பத்து மாதங்களாக இயக்கத்திலிருந்த ஏடிஆர் 72-600 இரக வானூர்தி கொண்டு தாய்பெயிலிருந்து கின்மென் நகருக்கு 53 பயணிகளுடனும் ஐந்து சேவைப் பணியாளர்களுடனும் செல்வதாகவிருந்தது. இந்த விபத்தில் பதினைந்து பேர் காப்பாற்றப்பட்டுள்ளனர்.\n\nமேலெழும்பிய இரண்டு நிமிடங்களில் வானூர்தி ஓட்டுநர்கள் வானூர்தியின் இடதுபுற பொறியில் தீப்பிடித்ததாக அறிவித்தனர். பறப்பு 235 மிகக்கூடிய உயரமாக 1,050 அடி ஏறிய பின்னர் சரியத் தொடங்கியது. விரைந்து இடப்புறம் சாய்ந்த வானூர்தி தனது இடது இறக்கையால் வாடகையுந்தி ஒன்றையும் தரைப்பாலமொன்றையும் இடித்து வீழ்ந்தது.\n\nஓராண்டுக்குள்ளேயே டிரான்சுஆசியா ஏடிஆர் இரக வானூர்தி ஒன்று இவ்வாறு விபத்திற்குள்ளாவது இரண்டாம் முறையாகும். முன்னதாக பறப்பு 222 விபத்திற்குள்ளாகி உள்ளது.\n\nSection::::விபத்திற்குப் பின்பான மீட்புப்பணி.\nதாய்பெய் தீயணைப்புத்துறை மீட்புப் பணிகளை மேற்கொண்டனர்; பகுதி மூழ்கியிருந்த வானூர்திக் கட்டகத்திலிருந்து மக்களை மீட்டு காற்றடைத்த படகுகள் மூலம் கரைக்குச் சேர்த்தனர். விபத்துநாளின் இரவு எட்டு மணிக்கு மீட்புக்குழுவினர் எடைதூக்கிகளை பயன்படுத்தி வானூர்திக் கட்டகத்தின் பெரும்பகுதியை வெளியே எடுத்தனர்.\n\nSection::::வானூர்தி.\nவிபத்தில் சிக்கிய வானூர்தி ஏடிஆர் 72-600 இரட்டை சுழல்விசை முந்துகை இரகம், பதிவெண் B-22816, MSN 1141 ஆகும். இது தனது முதல் பறப்பை மார்ச்சு 28, 2014 அன்று மேற்கொண்டது. டிரான்சுஆசியா ஏர்வேசுக்கு ஏப்ரல் 15, 2014இல் வழங்கப்பட்டது.\n\nSection::::பயணிகளும் பணியாளர்களும்.\nவானூர்தியில் 53 பயணிகளும் 5 பணியாளர்களும் பயணித்தனர். விபத்திலிருந்து 15 பேர் காப்பாற்றப்பட்டுள்ளனர்.\n\n"}
{"id": "242498", "url": "https://ta.wikipedia.org/wiki?curid=242498", "title": "கொத்தமங்கலம் சீனு", "text": "கொத்தமங்கலம் சீனு\n\nகொத்தமங்கலம் சீனு (பெப்ரவரி 17, 1910 - ஆகத்து 30, 2001) தமிழ் நாடகத், திரைப்பட நடிகரும், கருநாடக இசைப் பாடகரும் ஆவார்.\n\nSection::::வாழ்க்கைக் குறிப்பு.\nவி. எஸ். சீனிவாசன் என்ற இயற்பெயர் கொண்ட கொத்தமங்கலம் சீனு, மதுரைக்கு அருகேயுள்ள வற்றாயிருப்பு என்ற ஊரைப் பிறப்பிடமாகக் கொண்டவர். கருநாடக இசையில் பயிற்சி பெற்ற சீனு பிழைப்பைத் தேடி செட்டிநாடு பகுதியில் உள்ள கொத்தமங்கலம் வந்தார். ஆரம்பத்தில் கிராமபோன் இசைத்தட்டுகளில் இவரது பாடல்கள் வெளிவந்தன. பின்னர் பாடகரும் நடிகருமான கொத்தமங்கலம் சுப்புவுடன் இணைந்து நாடகங்களில் நடித்து வந்தார். கருநாடக இசைக் கச்சேரிகளை நடத்தி வந்ததோடு, மாணவர்களுக்கு இசைப் பயிற்சியும் கொடுத்து வந்தார்.\n\nஇவரது குரல் இனிமை இவரை தமிழ்த் திரையுலகிற்கு அறிமுகப்படுத்தியது. இவர் நடித்த முதல் திரைப்படம் \"சாரங்கதாரா\". இது 1935 ஆம் ஆண்டில் வெளிவந்தது. இவர் நடித்து வெளிவந்த திரைப்படங்களில் தாசி அபரஞ்சி, பக்த சேதா, விப்ரநாராயணா போன்றவை குறிப்பிடத்தக்கவை ஆகும். இவரது கடைசித் திரைப்படம் துளசி ஜலந்தர். இது 1947 ஆம் ஆண்டில் வெளிவந்தது. 1947 இற்குப் பின்னர் இவர் கிட்டத்தட்ட 40 ஆண்டுகள் வரை வாழ்ந்திருந்தாலும், இதற்குப் பின்னர் அவர் எந்தத் திரைப்படங்களிலும் நடிக்கவில்லை.\n\nபிற்காலத்தில் இவர் வானொலியிலும், மேடைக் கச்சேரிகளிலும் பாடி வந்தார்.\n\n\n"}
{"id": "242499", "url": "https://ta.wikipedia.org/wiki?curid=242499", "title": "கீலுங் ஆறு", "text": "கீலுங் ஆறு\n\nகீலுங் ஆறு () வட தாய்வானில் அமைந்துள்ள ஓர் ஆறாகும். பிங்கி மாவட்டத்தில் அமைந்துள்ள ஜிங்டொங் நகரில் வடமேற்குப் பகுதியில் உள்ள மலைகளில் இருந்து இவ்வாறு ஊற்றெடுக்கின்றது. இது பின்பு ரிஃப்ட் கணவாயில் விழுகின்றது. இறுதியில் இது தம்சுயு ஆற்றுடன் கலக்கின்றது. \n\nSection::::மாசடைவு.\nகழிவுப் பொருட்கள், தொழில்துறை மாசு (சட்டவிரோதமான) என்பவற்றால் இது மாசுபடுத்தப்படுகின்றது. \n\nSection::::நிகழ்வுகள்.\nபெப்ரவரி 04, 2015 அன்று டிரான்சுஆசியா ஏர்வேசு பறப்பு 235 இவ்வாற்றில் விழுந்து விபத்துக்குள்ளானது.\n"}
{"id": "242504", "url": "https://ta.wikipedia.org/wiki?curid=242504", "title": "கே. என். சொக்சி", "text": "கே. என். சொக்சி\n\nகே. என். சொக்சி (\"K. N. Choksy\") என அழைக்கப்படும் கைர்சாஸ்ப் நாரிமன் சொக்சி (\"Kairshasp Nariman Choksy\", 7 பெப்ரவரி 1933 - 5 பெப்ரவரி 2015) இலங்கை சனாதிபதி வழக்கறிஞரும், அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nஇவர் 2001 முதல் 2004 ஆம் ஆண்டு வரை பிரதமர் ரணில் விக்கிரமசிங்கவின் அரசில் நிதி அமைச்சராகப் பணியாற்றினார். 1993 முதல் 1994 வரை அரசுத்தலைவர் டிங்கிரி பண்டா விஜயதுங்காவின் அரசில் அரசியலமைப்பு மற்றும் அரச விவகாரங்களுக்கான அமைச்சராகவும் பணியாற்றினார். 1989 முதல் 2010 வரை நாடாளுமன்ற உறுப்பினராகவும் இருந்துள்ளார்.\n\nSection::::வாழ்க்கைச் சுருக்கம்.\nசொக்சி இலங்கையின் மிகச் சிறுபான்மை இனங்களில் ஒன்றான பார்சி இனத்தைச் சேர்ந்தவர். இவரின் தந்தை வழிப் பாட்டனார் 1880களில் மும்பையின் மேற்குப் பகுதியில் உள்ள சூரத்து நகரில் இருந்து இலங்கையில் குடியேறியவராவார். கொழும்பில் தேங்காய் எண்ணெய் தொழிற்சாலை ஒன்றை நிறுவினார். சொக்சியின் தந்தை நாரிமன் கே. சொக்சி ஒரு வழக்கறிஞராவார்.\n\nகொள்ளுப்பிட்டியில் உள்ள புனித தோமையர் ஆரம்பப் பாடசாலையிலும், பின்னர் கல்கிசை புனித தோமையர் கல்லூரியிலும் கல்வி கற்ற சொக்சி சட்டக் கல்வி பயின்று 1958 இல் வழக்கறிஞரானார். 1981 இல் சனாதிபதி சட்டத்தரணியாக நியமிக்கப்பட்டார்.\n\nSection::::அரசியலில்.\n1989 இல் தேசியப் பட்டியல் மூலம் நாடாளுமன்ற உறுப்பினராக நியமிக்கப்பட்டார். 2001 முதல் 2004 நிதி அமைச்சராகவும், 1993 முதல் 1994 வரை அரசியலமைப்பு மற்றும் அரச விவகாரங்களுக்கான அமைச்சராகவும் பணியாற்றினார்.\n\nSection::::குடும்பம்.\nசொக்சி மும்பையச் சேர்ந்த ஃபிரெனி கூப்பர் என்பவரைத் திருமணம் புரிந்தார். இவர்களுக்கு மூன்று ஆண் பிள்ளைகள். மூத்தவர் ஜம்சீது மத்திய யூரேசியப் படிப்புகளுக்கான பேராசிரியராகப் பணியாற்றுகிறார். சரத்துத்திர சமய அறிஞருமான இவர் பல நூல்களை எழுதியுள்ளார். இரண்டாவது மகன் வாசிங்டனில் உள்ள அமெரிக்க வணிகக் கழகத்தின் பணிப்பாளராகப் பணியாற்றுகிறார். மூன்றாவது மகன், விசுதாஸ்ப் கொழும்பில் வழக்கறிஞராகப் பணியாற்றுகிறார்.\n\n"}
{"id": "242519", "url": "https://ta.wikipedia.org/wiki?curid=242519", "title": "ஷர்ல்டோ கோப்லே", "text": "ஷர்ல்டோ கோப்லே\n\nஷர்ல்டோ கோப்லே (Sharlto Copley, பிறப்பு: 27 நவம்பர் 1973) ஒரு தென்னாப்பிரிக்க நாட்டு நடிகர், தயாரிப்பாளர் மற்றும் இயக்குநர் ஆவார். இவர் டிஸ்ட்ரிக்ட் 9, எலைசியம், யூரோபா ரிப்போர்ட், ஓல்ட்பாய், மலேபிசென்ட், சேப்பீ போன்ற திரைப்படங்களில் நடித்துள்ளார். இவர் பவர்ஸ் என்ற தொலைக்காட்சித் தொடரிலும் நடித்துள்ளார். இவர் நடித்த டிஸ்ட்ரிக்ட் 9 என்ற திரைப்படம் அகாதமி விருதுக்கு பரிந்துரைக்கப்பட்டது என்பது குறிப்பிடத்தக்கது.\n\n"}
{"id": "242520", "url": "https://ta.wikipedia.org/wiki?curid=242520", "title": "தேவ் பட்டேல்", "text": "தேவ் பட்டேல்\n\nதேவ் பட்டேல் () (பிறப்பு: 23 ஏப்ரல் 1990) ஒரு இங்கிலாந்து நாட்டுத் திரைப்பட நடிகர் ஆவார். இவர் சிலம்டாக் மில்லியனயர், தி செகண்ட் பெஸ்ட் எசோடிக் மரிகோல்ட் ஹோட்டல், சேப்பீ போன்ற பல திரைப்படங்களில் நடித்துள்ளார். இவர் தி நியூஸ் ரூம் போன்ற தொலைக்காட்சித் தொடர்களிலும் நடித்துள்ளார்.\n\nஇவர் நடித்த சிலம்டாக் மில்லியனயர் என்ற திரைப்படம் மிகப் பெரிய அளவில் வெற்றி அடைந்ததன் மூலம் மிகவும் பரிச்சியமான நடிகர் ஆனார். இந்தத் திரைப்படம் பல அகாதமி விருதுகளை வென்றுள்ளது.\n\nSection::::ஆரம்பகால வாழ்க்கை.\nதேவ் பட்டேல் 23 ஏப்ரல் 1990ஆம் ஆண்டு லண்டன் இங்கிலாந்தில் பிறந்தார். இவரது தந்தை ராஜ் மற்றும் தாய் அனித ஆவார்கள். இவர் இந்திய நாட்டைச் சேர்ந்த குஜராத்தி இனத்தைச் சேர்ந்தவர். இவர் இந்து மத நம்பிக்கை உள்ளவர்.\n\n\n\n"}
{"id": "242521", "url": "https://ta.wikipedia.org/wiki?curid=242521", "title": "சமூகவியல்களுக்கான ஆய்வுமுறைகள் (நூல்)", "text": "சமூகவியல்களுக்கான ஆய்வுமுறைகள் (நூல்)\n\nசமூகவியல்களுக்கான ஆய்வுமுறைகள் எசு. இரத்தினம் எழுதிய நூலாகும்.\n\nSection::::நூலாசிரியர்.\nஎசு. இரத்தினம், சேலம் அரசு கலைக்கல்லூரியில் பணிபுரியும் பேராசிரியர் ஆவார்.\n\nSection::::பதிப்பு விவரங்கள்.\nஇந்நூலினை, நியூ செஞ்சுரி புக் அவுசு வெளியிட்டுள்ளது. இந்நூலின் முதற் பதிப்பு அக்தோபர் 2009 இல் வெளி வந்தது, பக்கங்கள் 175.\n\nSection::::நூலின் அறிமுகவுரை.\nஇந்நூலின் அறிமுகவுரையை நூலாசிரியரே எழுதியுள்ளார். இந்நூல் சமூகவியல் துறை சார்ந்த மாணவர்களின் ஆய்வுமுறைக் கல்விக்கான நூல் என்று குறிப்பிட்டுள்ளார்.\n\nSection::::நூல் உள்ளடக்கம்.\nஇந்நூலில் பதினேழு இயல்கள் உள்ளன. கல்லூரி, பல்கலைக்கழகத்தைச் சார்ந்த சமூகவியல் மாணவர்கள் எவ்வாறு தங்கள் பாடத்திட்டம் சார்ந்த ஆய்வுகளை முன்னெடுக்க வேண்டும் என்பதை ஆசிரியர் விவரித்துள்ளார்.\n\nநூலாசிரியர் பின்வரும் இயல் வகைமையின்படி நூலை விளக்கியுள்ளார், 1.ஆய்வு முறைமையில் இயல்புகளும், முக்கியத்துவமும், 2. ஆய்வுகளின் வகைகள், 3. ஆராய்ச்சிகளின் முக்கியத்துவம், 4.ஆய்வுத் தலைப்பினைத் தேர்ந்தெடுத்தல், 5. சமுதாய ஆய்வுகளில் கோட்பாடுகளும் உண்மைகளும், 6. கருதுகோள் உத்தேச முடிவு- புனைகோள், 7.ஆய்வு வடிவமைப்பு, 8. கூறு வடிவமைப்பு, 9. விவரம் திரட்டுதல் 10. அளவை நுட்பங்கள், 11. விவரங்களை முறைப்படுத்துதலும் பகுப்பாய்வு செய்தலும், 12. விவரங்களை பகுப்பாய்வு செய்தலும், பொருள் அறிதலும், 13. ஆய்வறிக்கை தயாரித்து அளித்தல், 13. துணை நூற்பட்டியல் 14. சுருக்க விளக்கங்கள், 15. அடிக்குறிப்புகள், 17. கணிப்பொறி ஆய்வுகளில் கணினியின் பங்கு.\n\nஒவ்வொரு இயலிலும் அதன் துணைத் தலைப்புகளிலும் ஆசிரியர் சான்றுகளுடன் சமூகவியல் ஆய்வுகளை முன்னெடுப்பதற்கான அடிப்படை விவரங்களை வழங்கியுள்ளார்.\n"}
{"id": "242531", "url": "https://ta.wikipedia.org/wiki?curid=242531", "title": "பெரியார் கணினி (நூல்)", "text": "பெரியார் கணினி (நூல்)\n\nபெரியார் கணிணி என்னும் நூல் பேராசிரியர் மா. நன்னன் அவர்களின் ஆக்கம் ஆகும். இந்நூலில் பெரியாரின் கருத்துகள் காலவரிசையிலும்,பொருள்வரிசையிலும் திரட்டப்பட்டுள்ளன. ஆய்வாளர்களுக்கு அவர்களின் பணியை எளிதாக்கும் விதத்தில் இந்நூல் உள்ளது. இந்நூலை கையாள வசதியாக இருதொகுதிகளாகக் கட்டமைக்கப்பட்டுள்ளது. முதற்பதிப்பாக 1996 மார்சில் பூம்புகார் பதிப்பகம் வெளியி்ட்டது.இரண்டாம் பதிப்பாக ஞாயிறுபதிப்பகம் 1998 இல் வெளியிட்டுள்ளது.\n\nSection::::நூலின் அமைப்பு.\nமுதற் பகுப்புகள், அவற்றின் துணைப் பகுப்புகள், சில துணைப் பகுப்புகளுக்குக் கிளைப் பகுப்புகள் என வகுத்துக் கொண்டு பெரியாரின் கருத்துகள் திரட்டப்பட்டுள்ளன. முதற் பகுப்புகள் மட்டும் அகரவரிசையில் அடுக்கப்பட்டுள்ளன. பெரியாரின் கருத்துக் கனிகள் யாவும் அவை வெளிவந்த கால அடிப்படையில் அடுக்கப்பட்டுள்ளன. சான்றாகக் கடவுள்பற்றிப் பெரியார் 1929 இல் என்ன சொன்னார்; 1930, 42, 55, போன்ற பிற காலங்களில் அவர் அதுபற்றி எத்தகைய கருத்துகளை வெளியிட்டார் என்பனவற்றை முறைப்படி அறிந்து கொள்ள இது தோதாக இருக்கக்கிறது. மதுவிலக்கு தேவை என்று பேசிய பெரியார் பிற்காலத்தில் அதற்கு மாறாகப் பேசி இருப்பதையும் அறியலாம். \n\nSection::::தொகுப்புகளின் எண்ணிக்கை.\nஇதில் மொத்தம் பெரியாரின் கருத்துகள் 48 தலைப்புகளில் முதற் பகுப்புகளாகவும், பிறகு 309 துணைப்பகுப்புகளும்,11 கிளைப்பகுப்புகளும் அடங்கியுள்ளன. இம் மூவகைப் பகுப்புகளிலுமாக மொத்தம் 4884 கருத்துக் கனிகள் அடங்கியுள்ளன. \n"}
{"id": "242536", "url": "https://ta.wikipedia.org/wiki?curid=242536", "title": "லூசோன்", "text": "லூசோன்\n\nலூசோன் (\"Luzon\") பிலிப்பீன்சிலுள்ள மிகப்பெரியதும் மக்கள்தொகை மிக்கதுமான தீவு. தீவுக் கூட்டத்தின் வடகோடியில் அமைந்துள்ள இத்தீவு, நாட்டின் பொருளியல், அரசியல் மையமாக விளங்குகின்றது. நாட்டின் தலைநகரம் மணிலா இத்தீவில் உள்ளது. 2010 கணக்கெடுப்பின்படி 48 மில்லியன் மக்கள்தொகை உள்ள இத்தீவு நான்காவது மிகுந்த மக்கள்தொகை உடையத் தீவாக விளங்குகின்றது; இதற்கு முன்னதாக சாவகம், ஒன்சூ மற்றும் பெரிய பிரித்தானியா உள்ளன.\n\nலூசோன் பிலிப்பீன்சின் மூன்று முதன்மை தீவுக்கூட்டங்களில் ஒன்றாகவும் குறிப்பிடப்படுகின்றது. அப்போது, லூசோன் தீவுடன் வடக்கில் பாடனெசு, பாபுயன் தீவுகளும் கிழக்கில் போலிலோ தீவுகளும் தெற்கில் பரவியுள்ள கடன்டுவான்சு, மரின்டுக், மாசுபேட், ரொம்ப்ளான், மின்டோரோ மற்றும் பலவான் தீவுகளும் அடங்கி உள்ளன.\n"}
{"id": "242541", "url": "https://ta.wikipedia.org/wiki?curid=242541", "title": "விசயன் தீவுகள்", "text": "விசயன் தீவுகள்\n\nவிசயன் தீவுகள் அல்லது விசயசு (\"Visayas\", ) பிலிப்பீன்சின் மூன்று முதன்மையான தீவுக்கூட்டங்களில் ஒன்றாகும்; மற்றவை மின்டனாவ், லூசோன் ஆகும். விசயசு முதன்மையாக விசயன் கடலைச் சூழ்ந்துள்ள பல தீவுகளால் ஆனது; சூலு கடலின் வடகிழக்குக் கோடியாகவும் விசயசு கருதப்படுகின்றது. இத்தீவுக் கூட்டக் குடிகள் \"விசயன்கள்\" எனபடுகின்றனர்.\n"}
{"id": "242545", "url": "https://ta.wikipedia.org/wiki?curid=242545", "title": "பிறப்பு பதிவு மற்றும் இறப்பு சட்டம் 1969", "text": "பிறப்பு பதிவு மற்றும் இறப்பு சட்டம் 1969\n\nபிறப்பு மற்றும் இறப்பு பதிவு சட்டம், 1969 ஒவ்வொரு பிறப்பும், இறப்பும் பதிவு செய்யப்படவேண்டும் என அறிவுறுத்துகிறது. தமிழ் நாடு பிறப்பு மற்றும் இறப்பு பதிவு விதிகள் 2000 த்தின் படி ஒவ்வொரு பிறப்பும், இறப்பும் பதிவு செய்யப்படுகிறது.\n\n\n"}
{"id": "242546", "url": "https://ta.wikipedia.org/wiki?curid=242546", "title": "இலை வண்ண அட்டை", "text": "இலை வண்ண அட்டை\n\nஇலை வண்ண அட்டை (\"Leaf colour chart\"-LCC) பயிரின் தேவையறிந்து உரமிட பயன்படுத்தப்படுகிறது. இதில் 1 முதல் 5 பசுமை நிற பட்டைகள் உள்ளன. நெல்லில் தழைச்சத்து மேலாண்மை இலை வண்ண அட்டையின் மூலம் முடிவு செய்யப்பட்டு அளவிடப்பட்ட எண்ணை வைத்து முடிவுசெய்யப்படுகிறது.\n\nSection::::தழைச்சத்து மேலாண்மை.\nவேளாண்மையில் பயிர் வளர்ச்சிக்கு இன்றியமையாத பேரூட்டச்சத்துக்களாக தழை (nitrogen), மணி (phosphorous) மற்றும் சாம்பல் (potassium) சத்துக்கள் கருதப்படுகின்றன. அவற்றுள் தலையாயது தழைச்சத்து ஆகும். தழைச்சத்து வழிமண்டலத்தில் அதிக அளவில் (78%) இருந்தாலும் செயலற்றதாக உள்ளதால் பயிர் அவற்றை நேரடியாக பயன்படுத்த முடிவதில்லை. இயற்கையில் இடி மற்றும் மின்னல்களின்போது வழிமண்டலத்தில் உள்ள தழைச்சத்தின் பிணைப்பு பிரிக்கப்பட்டு பயிருக்கு கிடைக்கும் வகையில் மாற்றப்பட்டு மழைமூலம் பயிரை அடைகின்றன. ரைசோபியம் போன்ற நுண்ணுயிர்கள் பயறுவகைப்பயிர்களில் கூட்டுவாழ்க்கை நடத்தி வேர் முடிச்சுகளிலும், அசோஸ்பைருள்ளம் போன்ற நுண்ணுயிரிகள் நெல் போன்ற புல் வகைப்பயர்களைச் சார்ந்தும், அசட்டோபாக்டர் போன்றவை மண்ணில் தனியாகவும், நீலப்பச்சைப்பாசி போன்றவை நீர் நிறைந்த இடங்களிலும் தழைச்சத்தை பயிருக்கு கிடைக்கச் செய்கின்றன மேலும் விவசாயிகள் கழிவுகளை மக்க வைப்பதன் மூலம் பயிர்களுக்கு இயற்கையில் தழைச்சத்துக் கிடைக்கச் செய்கின்றனர். தழைச்சத்து உரங்களை தொழிற்சாலையில் உற்பத்தி செய்தும் வணிக ரீதியாக பயன்படுதுகின்றனர். தழைச்சத்தளிக்கும் இரசாயண உரங்களை அளவுக்கு அதிகமாக உபயோகிப்பதால் சத்து விரையமாவதுடன், அதிக உற்பத்திச்செலவு, சுற்றுச்சூழல் பாதிப்புகள் போண்ற பாதகங்களை ஏற்படுதுகின்றன. நெற்பயிரில் தழைச்சத்து மேலாண்மை \"நிலையான நேரத்தில் உரமிடல்\" மற்றும் \"பயிரின் தேவையறிந்து உரமிடல்\" என இரு வகைப்படும். நிலையான நேரத்தில் உரமிடல் என்பது உரங்களை குறித்த இடைவெளியில் குறிப்பிட்ட அளவு உரமிடலாகும். பயிரின் தேவையறிந்து உரமிட இலை வண்ண அட்டை உதவுகிறது. இலை வண்ண அட்டையின் மூலம் முடிவு செய்யப்பட்டு அளவிடப்பட்ட எண்ணை வைத்து தழைச்சத்து மேலாண்மை முடிவுசெய்யப்படுகிறது. \n\nSection::::அளவிடும் முறை.\nவண்ண அட்டையைக் கொண்டு இலையின் வண்ணத்தை ஒப்பிடும்போது சூரியவெளிச்சம் இலையில் நேரடியாகப்படாதவாறு அளவிடுபவர் நிற்கவேண்டும். இலையின் பச்சைய அளவை மதிப்பிடுவது நடவு நட்ட 14ஆம் நாளிலிருந்து அல்லது விதைத்த 21 ஆம் நாளிலிருந்து ஒவ்வொரு வாரமும் செய்யப்படவேண்டும். மதிப்பீடு செய்ய ஏற்ற இலை முழுதாய் வெளிவந்துள்ள இலைகளில் மேலிருந்து மூன்றாவது ஆகும். மதிப்பீடு செய்ய குறைந்த பட்சம் 10 இலைகள் இங்கும் அங்குமாக தேர்வு செய்யப்படவேண்டும். அளவிடும் காலம் பொதுவாக ஒரு பயிருக்கு ஒரு குறிப்பிட்ட நேரமாக இருத்தல் வேண்டும் (காலை 8-10 மணிக்குள்). அளவீடு எண் ரகத்திற்கு ஏற்றவாறு வேறுபடுகின்றது. அதிக தழைச்சத்தைத் தாங்க முடியாத இரகங்கள் (பொன்னி) எனில் 3.0 என்றும் மற்ற ரகங்களுக்கு 4.0 ஆகும்.\n\nSection::::தழைச்சத்து இடுதல்.\nமுடிவு செய்யப்பட்ட அளவீடு பத்திற்கு ஆறு அல்லது அதற்கு மேல் குறிப்பிட்ட அளவைவிட கீழ் இருக்குமெனில் உடனே தழைச்சத்து இடப்பட வேண்டும். நட்ட ஏழு நாட்களில் 25 கிலோ / எக்டர் தழைச்சத்து அளிக்க வேண்டும். இதனை தொடர்ந்து ஒவ்வொரு முறையும் 40 கிலோ / எக்டர் தழைச்சத்தை குருவை அல்லது குறுகிய கால இரகங்களுக்கு அளிக்க வேண்டும் அல்லது ஒவ்வொரு முறையும் 30 கிலோ / எக்டர் தழைச்சத்தினை மத்திய மற்றும் நீண்ட கால இரகங்களுக்கு அளிக்க வேண்டும். 35 முதல் 45 நாள் வயதுள்ள நாற்றுகளை நடவிற்குப் பயன்படுத்தினால் அதன் மகசூலை அதிகரிக்க 35 கிலோ / எக்டர் என்ற அளவில் தழைச்சத்தினை அடியுரமாக அளிக்க வேண்டும்.\n\nSection::::நன்மைகள்.\nஇம்முறையில் தழைச்சத்து வீனாவது தவிர்க்கப்படுகிறது. சுற்றுச்சூழல் காக்கப்படுகிறது. சாகுபடிச்செலவு குறைகிறது\n"}
{"id": "242550", "url": "https://ta.wikipedia.org/wiki?curid=242550", "title": "இந்தியத் தாய்", "text": "இந்தியத் தாய்\n\nஇந்தியத் தாய் (இந்தி, சமசுகிருதம்: பாரத மாதா , \"Bhārata Mātā\"), மதர் இந்தியா, அல்லது \"பாரதாம்பா\" (சமசுகிருதம்: ) என்பது இந்தியாவை அன்னை வடிவாக உருவகப்படுத்தி பாவித்தலைக் குறிக்கும். ஏதோ ஒன்றின் காரணமாக நாட்டை நபராக அடையாளப்படுத்துவதாகும். இந்தியப் பண்பாட்டின் அனைத்து பெண் கடவுளரின் குணங்களை ஒன்றிணைத்து, குறிப்பாக துர்க்கையின் வடிவத்தை ஒத்து உருவாக்கபட்டவளாவார். பொதுவாக இந்திய அன்னை காவி வண்ண அல்லது மூவண்ண புடவை அணிந்து இந்தியத் தேசியக் கொடியை ஏந்தியவாறு அமைக்கப்படுகிறார்; சில நேரங்களில் சிங்கத்துடன் காட்டப்படுகின்றார்.\n\nSection::::வரலாற்றுப் பின்னணி.\n19வது நூற்றாண்டின் இறுதியில் இந்திய விடுதலை இயக்கத்தின் அங்கமாக பாரத மாதாவின் உருவம் தீட்டப்பட்டது. 1873இல் முதன்முதலாக கிரண் சந்திர பானர்ஜியின் \"பாரத் மாதா\" என்ற நாடகம் நடத்தப்பட்டது. 1882இல் எழுதப்பட்ட பங்கிம் சந்திர சாட்டர்ஜியின் \"ஆனந்தமடத்தில்\" \"வந்தே மாதரம்\" பாடல் இடம் பெற்றது. இது விரைவிலேயே விடுதலை இயக்கத்தின் பாடலாக அமைந்தது.\n\nஇதன் உருவகத்தை விவரித்த பிபின் சந்திர பால் இந்து மெய்யியல் வழக்கங்களுடனும் வழிபாட்டு முறைமைகளுடனும் ஒருங்கிணைத்தார். இந்த உருவகம் அனைத்து இந்துக் கொள்கைகளையும் தேசியத்தையும் அடையாளப்படுத்தியது.\n\nஅபனிந்தரநாத் தாகூர் பாரத மாதாவை காவி உடையில் தேவியாக, நான்கு கைகளில் வேதங்கள், நெற்கற்றை, செபமாலை, வெள்ளைத் துணி ஏந்தியவாறு ஓவியம் தீட்டினார். விடுதலைப் போராட்டத்தின் போது இந்தியர்களிடையே தேசிய உணர்வை உருவாக்க பாரத மாதா உருவகம் பயன்படுத்தப்பட்டது.\n\nSection::::சிறப்பு.\nபாரத மாதா கோவில்கள் எழுப்பப்பட்டுள்ளன; 1936இல் மகாத்மா காந்தி திறந்து வைத்த பாரத மாதா கோயில் காசி பல்கலைக்கழகத்தில் உள்ளது. 1983இல் விசுவ இந்து பரிசத்தால் கட்டப்பட்டு, இந்திரா காந்தியால் திறக்கப்பட்ட பாரத மாதா கோயில் அரித்வாரில் உள்ளது.\n\nஇந்தியாவைக் கடவுளாக சித்தரிப்பதால் தேசப்பற்றையும் கடந்து அனைத்து இந்தியர்களும் தேசப் பாதுகாப்பில் பங்கேற்பதைத் தங்கள் சமயக் கடமையாகக் கொள்ள வேண்டும் என்பது வலியுறுத்தப்படுகின்றது.\n\n\"பாரத் மாதா கி ஜெய்’\" (\"இந்திய அன்னைக்கு வெற்றி\") என்பது இந்தியத் தரைப்படையின் முழக்கமாக இருந்து வருகின்றது.\n\n\n"}
{"id": "242554", "url": "https://ta.wikipedia.org/wiki?curid=242554", "title": "தேசிய நபராக்கம்", "text": "தேசிய நபராக்கம்\n\nதேசிய நபராக்கம் (\"national personification\") என்ற கருதுகோள் ஓர் நாட்டிற்கோ அதன் மக்களுக்கோ மாந்தவுருவகம் தருவதாகும்; இது அந்நாட்டைக் குறித்த கேலிச் சித்திரங்களிலும் பரப்புரைகளிலும் பயன்படுத்தப்படும்.\n\nதுவக்கதில் மேற்கத்திய உலகில், அறிவு மற்றும் போர்க் கடவுளான மினர்வா/அத்தீனாவின் தேசிய உருவாக்கத்தையும் உரோமை மாநிலத்தின் இலத்தீன் பெயரையும் கொண்டு வடிவமைக்கப்பட்டிருந்தது. இவற்றிற்கு எடுத்துக்காட்டுகளாக பிரித்தானியா, செருமானியா, ஐபெர்னியா, ஹெல்வெதியா மற்றும் போலோனியா ஆகியோரைக் கூறலாம். சாதாரண மனிதன் அல்லது குடிமகனை கொண்ட உருவகங்களுக்கு—நாட்டை உருவகப்படுத்தாது— இடாய்ச்சு மிகெல் மற்றும் ஜான் புல்லைக் காட்டாகக் கொள்ளலாம்.\n\nதேசிய நபராக்கமும் தேசியச் சின்னமும் ஒன்றல்ல; சில நாடுகளில் மாந்தவுருவகமல்லாது தேசிய விலங்குகள் நாட்டைக் குறிக்கப் பயன்படுத்தப்படுகின்றன.\n\n"}
{"id": "242560", "url": "https://ta.wikipedia.org/wiki?curid=242560", "title": "உயிர்ச்சூழற் பொருளியல்", "text": "உயிர்ச்சூழற் பொருளியல்\n\nஉயிர்ச்சூழற் பொருளியல் (Ecological economics) என்பது, ஒரு பல்துறை சார்ந்த ஆய்வுத் துறை ஆகும். இது, காலம் மற்றும் இடம் சார்ந்த வகையில், மனிதப் பொருளியலும் இயற்கைச் சூழியல் முறைமையும் ஒன்றுடன் ஒன்று தங்கியிருப்பதையும், ஒன்றைச் சார்ந்து ஒன்று வளர்ச்சியடைவதையும் ஆய்வு செய்வதை நோக்கமாகக் கொண்டது. இது, பொருளியலைச் சூழல் மண்டலத்தின் துணைப் பிரிவாகக் கொண்டு, இயற்கை மூலதனத்தைப் பாதுகாப்பதை வலியுறுத்துவதன் மூலம், சூழலின் முக்கிய பொருளியற் பகுப்பாய்வான சூழற் பொருளியலில் இருந்து வேறுபடுகிறது. செருமன் பொருளியலாளர்களின் ஆய்வொன்றின்படி, உயிர்ச்சூழற் பொருளியலும், சூழற் பொருளியலும் இரு வேறு பொருளியற் சிந்தனைகள். இதன்படி, உயிர்ச்சூழற் பொருளியலாளர் வலுவான பேண்தகைமையை வலியுறுத்துவதுடன், இயற்கை மூலதனத்தை மனிதன் உருவாக்கும் மூலதனத்தினால் பதிலிட முடியும் என்னும் நிலைப்பாட்டையும் மறுதலிக்கின்றனர்.\n\nஉயிர்ச்சூழற் பொருளியல் துறை, ஐரோப்பிய, அமெரிக்கக் கல்வியாளர்களின் ஆக்கங்களினாலும், அவர்களின் ஒருங்கிணைந்த நடவடிக்கைகளினாலும், ஒரு நவீன இயக்கமாக உருவானது. தொடர்புடைய துறையான பசுமைப் பொருளியல் என்பது அரசியல் சார்ந்து பயன்படுத்தப்படும் இதன் ஒரு வடிவம் ஆகும்.\n"}
{"id": "242562", "url": "https://ta.wikipedia.org/wiki?curid=242562", "title": "சூழற் பொருளியல்", "text": "சூழற் பொருளியல்\n\nசூழற் பொருளியல் (Environmental Economics) என்பது, சூழல் சார்ந்த விடயங்களுடன் தொடர்புடைய, பொருளியலின் துணைத் துறைகளுள் ஒன்று. தேசிய பொருளியல் ஆய்வு நிறுவனத்தின் சூழற் பொருளியல் திட்டத்தின்படி, சூழற் பொருளியல், தேசிய மற்றும் உள்ளூர்ச் சூழற் கொள்கைகளின் பொருளியற் தாக்கங்கள் குறித்த கோட்பாட்டு அல்லது செயலறிவு சார்ந்த ஆய்வுகளை முன்னெடுக்கிறது. வளி மாசடைதல், நீரின் தரம், நச்சுப் பொருள்கள், திண்மக் கழிவு, புவி சூடாதல் போன்றவை தொடர்பான மாற்றுச் சூழற் கொள்கைகளின் செலவின வரவினங்கள் போன்றன இத்துறையின் ஆய்வுகளில் அடங்கும் குறிப்பான விடயங்கள்.\n\nபொருளியலைச் சூழல் மண்டலத்தின் துணைப் பிரிவாகக் கொண்டு, இயற்கை மூலதனத்தைப் பாதுகாப்பதை வலியுறுத்தும் உயிர்ச்சூழற் பொருளியலில் இருந்து சூழற் பொருளியல் வேறுபட்டது. செருமன் பொருளியலாளர்களின் ஆய்வொன்றின்படி, உயிர்ச்சூழற் பொருளியலும், சூழற் பொருளியலும் இரு வேறு பொருளியற் சிந்தனைகள்.\n"}
{"id": "242568", "url": "https://ta.wikipedia.org/wiki?curid=242568", "title": "மட்டி (வாழை)", "text": "மட்டி (வாழை)\n\nமட்டி என்பது வாழையின் ஒரு இனம். மட்டி வாழைப்பழம் அளவில் சிறியது. இது கன்னியாகுமரி மாவட்டத்தில் அதிகம் விளைகிறது. இது மற்ற வாழைப்பழங்களை விட இனிப்பு சுவை மிகுந்து காணப்படுகிறது. \n\nSection::::பயன்கள்.\nஇதில் மாவுத்தன்மை மிகுதியாக காணப்படுவதால் சிறுகுழந்தைகளுக்கு அதிகம் கொடுக்கப்படுகிறது.\n\n"}
{"id": "242570", "url": "https://ta.wikipedia.org/wiki?curid=242570", "title": "லேக் பெல்", "text": "லேக் பெல்\n\nலகே பெல் (\"Lake Bell\", பிறப்பு: மார்ச் 24, 1979) ஒரு அமெரிக்க நாட்டுத் திரைப்பட நடிகை மற்றும் குரல் நடிகை ஆவார். இவர் பிளாக் ராக், மில்லியன் டாலர் ஆர்ம், தி கப் போன்ற பல திரைப்படங்களில் நடித்துள்ளார். இவர் பல தொலைக்காட்சித் தொடர்களிலும் நடித்துள்ளார்.\n\n"}
{"id": "242572", "url": "https://ta.wikipedia.org/wiki?curid=242572", "title": "ஸ்டெர்லிங் ஜெரின்ஸ்", "text": "ஸ்டெர்லிங் ஜெரின்ஸ்\n\nஸ்டெர்லிங் ஜெரின்ஸ் (\"Sterling Jerins\", பிறப்பு: மே 6, 2004) ஒரு அமெரிக்க நாட்டுத் திரைப்பட நடிகை ஆவார். இவர் வேர்ல்ட் வார் ஜி, வேர்ல்ட் வார் ஜி, லுள்ளபி, தி கப் போன்ற பல திரைப்படங்களில் நடித்துள்ளார். இவர் ரோயல் பெயின்ஸ், டிசெப்ஷன் போன்ற தொலைக்காட்சி தொடர்களிலும் நடித்துள்ளார்.\n"}
{"id": "242577", "url": "https://ta.wikipedia.org/wiki?curid=242577", "title": "தம்பையா ஏகாம்பரம்", "text": "தம்பையா ஏகாம்பரம்\n\nதம்பையா ஏகாம்பரம் (\"Thambiah Ahambaram\", 12 அக்டோபர் 1913. - 1962) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nஏகாம்பரம் இலங்கைத் தமிழரசுக் கட்சியின் சார்பில் இலங்கையின் கிழக்கு மாகாணத்தில் மூதூர் இரட்டை-உறுப்பினர் தொகுதியில் மார்ச் 1960 நாடாளுமன்றத் தேர்தலில் போட்டியிட்டு அத்தொகுதியின் முதலாவது உறுப்பினராகத் தெரிவு செய்யப்பட்டு நாடாளுமன்றம் சென்றார். சூலை 1960 தேர்தலில் இவர் மீண்டும் முதலாவது உறுப்பினராகத் தெரிவு செய்யப்பட்டார். இவர் பதவியில் இருக்கும் போதே 1962 ஆம் ஆண்டில் காலமானார்.\n"}
{"id": "242580", "url": "https://ta.wikipedia.org/wiki?curid=242580", "title": "காளி என். ரத்னம்", "text": "காளி என். ரத்னம்\n\nகாளி என். ரத்னம் (இறப்பு: ஆகஸ்ட், 1950) மேடை நாடக நடிகராகவும், தமிழ்த் திரைப்படங்களில் நகைச்சுவை நடிகராகவும் நடித்தவர். இவர் \"மதுரை ஒரிஜினல் பாய்ஸ் கம்பெனி\" எனும் நாடக நிறுவனத்தில் ஏறத்தாழ 27 ஆண்டுகள் நடிகராகவும், மேடை மேலாளராகவும் பணியாற்றினார். இவருடைய ஒருங்கிணைப்பின்கீழ் பிரபல நடிகர்கள் கே. பி. கேசவன், பி. யு. சின்னப்பா, எம். ஜி. சக்கரபாணி, எம், ஜி. இராமச்சந்திரன் ஆகியோர் நாடகங்களில் நடித்திருந்தனர்.\n\n\n"}
{"id": "242589", "url": "https://ta.wikipedia.org/wiki?curid=242589", "title": "வேட்டைக்கார ஆந்தை", "text": "வேட்டைக்கார ஆந்தை\n\nவேட்டைக்கார ஆந்தை () என்பது ஒருவகை ஆந்தை ஆகும். இப்பறவை தெற்கு ஆசியாவின் இந்தியா, இலங்கை மேற்கு, கிழக்கு இந்தோனேசியா, தெற்கு சீனா போன்ற பகுதிகளில் காணப்படுகிறது. .\nவேட்டைக்கார ஆந்தை வெப்பமண்டலத்தில் வாழக்கூடிய பறவை ஆகும். இது நன்கு மரங்களடர்ந்த காடு மற்றும் காடு போன்ற பகுதிகளில் வசிக்கிறது. இது மரப்பொந்துகளில் மூன்று முதல் ஐந்து முட்டைகள் இடும்.\n\nவேட்டைக்கார ஆந்தைகள் நடுத்தர அளவுகொண்டவை (32 செ.மீ) ஆகும்.\n\nஇந்த வகை ஆந்தை இனங்கள் பெரும்பாலும் இரவு நேரங்களில் வெளிவருகின்றன. இது பெரிய பூச்சிகள், தவளைகள், பல்லிகள், சிறிய பறவைகள், எலிகள் போன்றவற்றை வேட்டையாடி உண்கிறது. கூச்ச சுபாவம் மிக்க இந்தப் பறவையின் குரல் விசித்திரமானது. ஒவ்வொரு முறையும் வேறுவேறு குரல்களில் ஒலி எழுப்பக்கூடியது. அதனால் இதை அடையாளம் காண்பதில் சிக்கல் உள்ளது.\n"}
{"id": "242590", "url": "https://ta.wikipedia.org/wiki?curid=242590", "title": "மா. க. ஈழவேந்தன்", "text": "மா. க. ஈழவேந்தன்\n\nமாணிக்கவாசகர் கனகசபாபதி ஈழவேந்தன் (\"M. K. Eelaventhan\", பிறப்பு: 14 செப்டம்பர் 1932) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::வாழ்க்கைச் சுருக்கம்.\nகனகேந்திரன் என்ற இயற்பெயர் கொண்ட ஈழவேந்தன் நல்லூரைச் சேர்ந்த புகையிரத நிலைய அதிபர் கனகசபாபதிக்குப் பிறந்தவர். இவர் யாழ்ப்பாணம் பரி யோவான் கல்லூரியிலும், பின்னர் கொழும்பு உவெசுலி கல்லூரியிலும் கல்வி பயின்றார். தமிழீழக் கொள்கையில் மிகவும் பிடிப்புள்ளவராக இருந்த இவர் தனது பெயரை ஈழவேந்தன் என மாற்றிக் கொண்டார்.\n\nSection::::பணி.\nஇலங்கை மத்திய வங்கியில் பணியாற்றிய கனகேந்திரன், பின்னர் பொருளாதார ஆய்வுத் திணைக்களத்தில் மொழிபெயர்ப்பாளராகப் பணியாற்றி 1980 ஆம் ஆண்டில் ஓய்வு பெற்றார்.\n\nSection::::அரசியலில்.\nஇலங்கைத் தமிழரசுக் கட்சியில் முக்கிய உறுப்பினராக இருந்த இவர் 1970 ஆம் ஆண்டில் வி. நவரத்தினம் தொடங்கிய தமிழர் சுயாட்சிக் கட்சியில் இணைந்தார். பின்னர் மீண்டும் தமிழரசுக் கட்சியில் சேர்ந்தார். தமிழரசுக் கட்சி அப்போது தமிழர் விடுதலைக் கூட்டணியில் ஓர் உறுப்புக் கட்சியாக இருந்தது. தமிழர் விடுதலைக் கூட்டணியின் கொழும்புக் கிளைக்கு ஈழவேந்தன் தலைவராக இருந்து பணியாற்றினார். 1977 வன்முறைகளில் இவர் கடுமையாகப் பாதிக்கப்பட்டார். 1980 ஆம் ஆண்டில் வேறு சிலருடன் இணைந்து தமிழரசுக் கட்சியில் இருந்து விலகி, தமிழீழ விடுதலை முன்னணி என்ற கட்சியை ஆரம்பித்தார். அக்கட்சியின் செயலாளராக ஈழவேந்தன் பணியாற்றினார்.\n\nஇலங்கையில் தமிழருக்கு எதிரான வன்முறைகள் கிளம்பிய காலகட்டத்தில் 1981 ஆம் ஆண்டில் இவர் தமிழ்நாட்டுக்கு சென்றார். விடுதலைப் புலிகளுக்கு மருந்துகள் கொள்வனவு செய்தனர் என்ற குற்றச்சாட்டில் இவரும் வேறும் நால்வரும் 1997 பெப்ரவரியில் சென்னையில் கைது செய்யப்பட்டனர்.. 1999 ஆம் ஆண்டில் இவர்கள் அனைவரும் விடுவிக்கப்பட்டனர். ஈழவேந்தன் 2000 டிசம்பர் 4 இல் இலங்கைக்கு நாடு கடத்தப்பட்டார்.\n\n2004 நாடாளுமன்றத் தேர்தலில் ஈழவேந்தன் தமிழ்த் தேசியக் கூட்டமைப்பின் தேசியப் பட்டியல் உறுப்பினராக நியமிக்கப்பட்டு நாடாளுமன்றம் சென்றார். மூன்று மாதங்களுக்கு மேலாக நாடாளுமன்றத்துக்குச் செல்லாமல் விட்டதை அடுத்து இவரது நாடாளுமன்ற உறுப்பினர் பதவி 2007 நவம்பரில் பறி போனது.\n\nஈழவேந்தன் இலங்கையில் இருந்து இடம் பெயர்ந்து கனடாவுக்குப் புலம் பெயர்ந்தார். 2010 மே மாதத்தில் நாடு கடந்த தமிழீழ அரசின் உறுப்பினராகத் தேர்ந்தெடுக்கப்பட்டார்.\n"}
{"id": "242591", "url": "https://ta.wikipedia.org/wiki?curid=242591", "title": "ஏற்கப்பட்ட மற்றும் சோதனை மதிப்பு", "text": "ஏற்கப்பட்ட மற்றும் சோதனை மதிப்பு\n\nஏற்கப்பட்ட மற்றும் பரிசோதனை மதிப்பு \"( Accepted and experimental value )\" என்ற சொற்கள் அறிவியலில் மிகவும் குறிப்பாக வேதியியலில் பின்வருமாறு பொருள் கொள்ளப்படுகின்றன.\n\nஏற்கப்பட்ட மதிப்பு என்பது கிட்டத்தட்ட எல்லா விஞ்ஞானிகளாலும் ஒருமனதாக ஏற்றுக்கொள்ளப்பட்ட ஒரு பொருளினுடைய மதிப்பைக் குறிக்கிறது.\n\nசோதனை மதிப்பு என்பது உள்ளுர் ஆய்வகத்தில் கண்டறியப்பட்ட அப்பொருளினுடைய பண்புகளின் மதிப்பைக் குறிக்கிறது\n\nSection::::இவற்றையும் காண்க.\nதுல்லியம் மற்றும் வழுவாத நுண்ணியம்\n\nபிழை\n\nபிழை சதவீதம்\n"}
{"id": "242596", "url": "https://ta.wikipedia.org/wiki?curid=242596", "title": "தண்டிகைக் கனகராயன் பள்ளு", "text": "தண்டிகைக் கனகராயன் பள்ளு\n\nதண்டிகைக் கனகராயன் பள்ளு, யாழ்ப்பாணத்தில் எழுந்த ஒரு பள்ளு வகைச் சிற்றிலக்கிய நூல். மாவிட்டபுரம் என்னும் ஊரைச் சேர்ந்த சின்னக்குட்டிப் புலவர் 18 ஆம் நூற்றாண்டின் இறுதியில் இந்நூலை ஆக்கியுள்ளார். யாழ்ப்பாண அரசன், கூழங்கைச் சக்கரவர்த்தி எனப்படும் முதலாம் ஆரியச் சக்கரவர்த்தி காலத்தில், தமிழ்நாட்டின் காரைக்காட்டுப் பகுதியில் இருந்து யாழ்ப்பாணத்தில் குடியேறியதாக யாழ்ப்பாண வைபவமாலை கூறும் கனகராயன் செட்டி என்பவரே இந்நூலின் பாட்டுடைத் தலைவன். மேற்குறித்த கனகராயனின் வழிவந்த மாவிட்டபுரம் கனகராய முதலியார் என்பவரின் வேண்டுகோளின்படியே இந்நூல் ஆக்கப்பட்டதாகத் தெரிகிறது.\n\nSection::::வெளியிணைப்புக்கள்.\n\"யாழ்ப்பாணம்\" இணையத் தளத்தில் தண்டிகைக் கனகராயன் பள்ளு.]\n"}
{"id": "242597", "url": "https://ta.wikipedia.org/wiki?curid=242597", "title": "கூட்டு வினை", "text": "கூட்டு வினை\n\nகரிம வேதியியலில் கூட்டுவினை \"(addition reaction)\" என்பது இரண்டு அல்லது அதற்கு மேற்பட்ட எளிய மூலக்கூறுகள் இணைந்து ஒரு பெரிய கூட்டுப்பொருளை உருவாக்கும் எளிய வேதிவினையாகும்\nவேதிச்சேர்மங்களில் நடைபெறும் கூட்டுவினைகள் அவற்றிலுள்ள பல்வகையான வேதியியற் பிணைப்புகளால் கட்டுப்படுத்தப்படுகின்றன. ஆல்க்கீன்களில் உள்ள கார்பன் – கார்பன் இரட்டைப் பிணைப்புகள் அல்லது ஆல்க்கைன்களில் உள்ள முப்பிணைப்புகள் இதற்கு உதாரணமாகும். கார்பன் – பல்லின இரட்டைப் பிணைப்பு மூலக்கூறு வகை சேர்மங்களான கார்பனைல் (C=O) அல்லது இமைன் (C=N) தொகுதிகளும் இரட்டைப் பிணைப்பு கொண்டுள்ள சேர்மங்களைப் போலவே கூட்டுவினைகளில் ஈடுபட முடிகிறது.\nகூட்டுவினை என்பது நீக்கல் வினைக்கு எதிராக நிகழும் வேதிவினையாகும். எடுத்துக்காட்டாக, ஒர் ஆல்க்கீனின் நீரேற்ற வினை மற்றும் ஓர் ஆல்ககாலின் நீர்நீக்கல் வினை இரண்டும் கூட்டு - நீக்கல் வினை இரட்டைகளாக உள்ளன.\n\nஇரண்டு முக்கியமான முனைவு கூட்டு வினைகள் நிகழ்கின்றன. அவை, 1. எலக்ட்ரான் கவர் கூட்டுவினை, 2. கருகவர் கூட்டுவினை என்பனவாகும். இவ்வாறே தனிஉறுப்பு கூட்டுவினை மற்றும் வளையக்கூட்டுவினை முதலிய இரண்டு முனைவற்ற கூட்டுவினைகளும் கரிமவேதியியலில் நிகழ்கின்றன. மேலும், பல்லுறுப்பாக்கல் போன்ற வினைகளிலும் பலபடி கூட்டுவினைகளாக இவ்வகை வினைகள் இடம்பெறுகின்றன.\n\nSection::::கூட்டு – நீக்கல் வினைகள்.\nகூட்டுவினையுடன் தொடர்புடைய கூட்டு – நீக்கல் வினைகளில் ஓர் கூட்டுவினையைத் தொடர்ந்து ஒரு நீக்கல் வினையும் நிகழ்கிறது. பெரும்பாலான கூட்டுவினைகள் கார்பனைல் சேர்மங்களுடன் மின்னணு மிகுபொருட்கள் கூடுவதால் நிகழ்கின்றன. இவ்வகையான வினைகள் கருநாட்ட அசைல் பதிலீட்டு வினைகள் எனப்படுகின்றன.\nஒர் அலிபாட்டிக் அமீன் இமைனாக மாறுவது மற்றும் அரோமாட்டிக் அமீன் ஆல்கைலமினோ டிஆக்சோ இருபதிலீட்டு வினையில் சிகிப் காரமாகும் வினையும் கூட்டு – நீக்கல் வினையேயாகும். நைட்ரைல்கள் நீராற்பகுத்தல் மூலம் கார்பாக்சிலிக் அமிலங்களாவதும் ஒருவகையான கூட்டு – நீக்கல் வினையாகும்.\n"}
{"id": "242598", "url": "https://ta.wikipedia.org/wiki?curid=242598", "title": "கனகராயன் செட்டி", "text": "கனகராயன் செட்டி\n\nகனகராயன் செட்டி என்பவர், யாழ்ப்பாண அரசன், கூழங்கைச் சக்கரவர்த்தி எனப்படும் முதலாவது ஆரியச் சக்கரவர்த்தி காலத்தில் தமிழ்நாட்டில் இருந்து யாழ்ப்பாணத்தில் குடியேறியதாக யாழ்ப்பாண வைபவமாலை கூறும் ஒருவர். இவரை அரசன் தெல்லிப்பழை என்னும் ஊரிற் குடியேற்றியதாக வைபவமாலை கூறுகின்றது. இவரைப் பாட்டுடைத் தலைவனாகக் கொண்டே 18 ஆம் நூற்றாண்டில் கடைசிப் பகுதியில் தண்டிகைக் கனகராயன் பள்ளு என்னும் சிற்றிலக்கியம் எழுதப்பட்டது.\n\nSection::::குடியேற்றக் காலம்.\nகனகராயன் உள்ளிட்ட உயர்குடியினர் யாழ்ப்பாணம் வந்த காலம், அதற்கான காரணம் என்பன குறித்து இக்குடியேற்றம் பற்றி ஆராய்ந்த அறிஞர்களிடையே கருத்து வேறுபாடுகள் காணப்படுகின்றன. வைபவமாலை இக்குடியேற்றத்தை முதலாம் ஆரியச் சக்கரவர்த்தியுடன் தொடர்புபடுத்தியிருந்தாலும், இதிலிருந்து தெளிவான காலக்கணிப்பைப் பெற முடியாதுள்ளது. வரலாற்று ஆய்வாளர் வ. குமாரசாமி இது 13 ஆம் நூற்றாண்டின் நடுப்பகுதியில் நிகழ்ந்திருக்கும் என்கிறார். செ. இராசநாயகம், 14 ஆம் நூற்றாண்டின் மாலிக்கபூரின் படையெடுப்பினால் ஏற்பட்ட நிலைமைகளைத் தொடர்ந்தே இவ்வுயர்குடியினர் தமிழ்நாட்டை விட்டு யாழ்ப்பாணத்துக்குக் குடிபெயர்ந்ததாகக் கருதுகிறார். \n"}
{"id": "242599", "url": "https://ta.wikipedia.org/wiki?curid=242599", "title": "சமவகைப் படிகம்", "text": "சமவகைப் படிகம்\n\nசமவகைப் படிகம் \"( Allomerism )\" என்பது பல்வேறு இரசாயனக் பொருட்களின் சேர்க்கையால் உருவான சேர்மங்களின் படிக அமைப்பில் உள்ள அமைப்பு ஒற்றுமை சமவகைப் படிகம் எனப்படுகிறது.\n\n"}
{"id": "242602", "url": "https://ta.wikipedia.org/wiki?curid=242602", "title": "இளையராஜா இசையமைத்த தமிழ்த் திரைப்படங்கள்", "text": "இளையராஜா இசையமைத்த தமிழ்த் திரைப்படங்கள்\n\nஇளையராஜா இசையமைத்த தமிழ்த் திரைப்படங்கள் வரிசை பின்வருமாறு: (இது முழுமையான பட்டியல் அல்ல.)\n\n"}
{"id": "242605", "url": "https://ta.wikipedia.org/wiki?curid=242605", "title": "மினாங்கபாவு", "text": "மினாங்கபாவு\n\nமினாங்கபாவ் என்ற சொல் கீழ்க்கண்டவற்றைக் குறிக்கும்.\n"}
{"id": "242607", "url": "https://ta.wikipedia.org/wiki?curid=242607", "title": "கோ. இளவழகன்", "text": "கோ. இளவழகன்\n\nகோ. இளவழகன் (சூலை 3, 1948) தமிழ் மொழி, தமிழ் இனம் ஆகியவற்றில் நாட்டம் கொண்டவர். இந்தித் திணிப்பை எதிர்த்துச் சிறைக்குச் சென்றவர். தனித்தமிழ் இயக்கச் செயற்பாட்டாளர். சங்கத்தமிழ் நூல்கள், வரலாற்று நூல்கள், தமிழிலக்கண நூல்கள், தமிழ்ப் பேரகராதி நூல்கள் எனப் பலவகையான நூல்களை தனது தமிழ்மண் பதிப்பகத்தின் வழியாக பதிப்பித்தும் வெளியிட்டும் வருகிறார்.\n\nSection::::பிறப்பும் இளமையும்.\nஇவர் தஞ்சை மாவட்டத்திலுள்ள உறந்தைராயன் குடிக்காடு என்னும் சிற்றூரில் எளிய வேளாண் குடும்பத்தில் பிறந்தார். தந்தை கோவிந்தசாமி, தாயார் அமிர்தம் அம்மாள். கல்லூரியில் புகுமுக வகுப்புவரை பயின்றதும் மின்வாரியத்தில் பணியில் சேர்ந்து 20 ஆண்டுகள் அரசுப் பணி ஆற்றினார்.\n\nSection::::பொதுப் பணிகள்.\nபள்ளி மாணவராக இருந்தபோது 1965 ஆம் ஆண்டில் இந்தி எதிர்ப்புக்கிளர்ச்சியில் பங்கேற்று 48 நாள்கள் சிறையில் இருந்தார்.\nதாம் பிறந்த ஊரான உறந்தைராயன் குடிக்காட்டில் 'ஊர் நலன் வளர்ச்சிக் கழகம்' என்னும் ஓர் அமைப்பை உருவாக்கினார்.\nஅண்மை நகரான உரத்தநாட்டில் 'தமிழர் உரிமைக் கழகம்' என்னும் இயக்கத்தைத் தொடங்கி மொழி உயர்வுக்கும் இன மேம்பாட்டுக்கும் வினையாற்றினார். தேவநேயப் பாவாணரின் பெயரில் மன்றம் ஒன்றை நிறுவினார். நாடு முழுவதும் மது அருந்தி மக்கள் சீரழிந்த நிலையில் இவருடைய ஊரில் மக்கள் அனைவரும் மது அருந்துவோரைக் கட்டுப்பாடாக இருந்து புறக்கணித்தனர். எனவே அந்தக் காலகட்டத்தில் உரத்தநாடு திட்டம் என்று சட்டமன்றத்தில் பெரிதாகப் பாராட்டிப் பேசப்பட்டது.\n\nSection::::பதிப்பகப் பணி.\nமின்வாரியப் பணியிலிருந்து ஒய்வு பெற்றதும் தமிழ்மண் பதிப்பகம் என்னும் பெயரில் ஒரு பதிப்பகம் தொடங்கி புழக்கத்தில் இல்லாத பழந்தமிழ் இலக்கியங்களையும் புதிய படைப்பு இலக்கியங்களையும் பதிப்பித்தார். பல தமிழ் அறிஞர்களின் நூல்களை பென்னம் பெரிய அளவில் தொகுப்புகளாக வெளியிட்டார்.\n\nSection::::இசைத் தமிழ் நூல்.\n1917 ஆம் ஆண்டில் தஞ்சை ஆபிரகாம் பண்டிதர் எழுதிய கருணாமிர்த சாகரம் என்னும் அரிய இசைத் தமிழ் நூலை 1995 ஆம் ஆண்டில் தஞ்சையில் நடந்த எட்டாவது உலகத் தமிழ்மாநாட்டில் வெளியிட்டார். ஆபிரகாம் பண்டிதர் எழுதிய கருணாமிர்த சாகரம் இரண்டாம் நூல், கருணாமிர்த சாகரத் திரட்டு ஆகிய நூல்களையும் சேர்த்து தமிழ் இசைக் களஞ்சியம் என்னும் பெயரில் 7 தொகுதிகளாக வெளியிட்டார். புதுச்சேரியில் உள்ள பிரெஞ்சு அரசின் கல்வித்துறையின் கீழைக்கலை ஆய்வு நிறுவனத்துடன் இவருடைய தமிழ்மண் பதிப்பகம் இணைந்து சங்க இலக்கியங்கள் செம்பதிப்பு வரிசையில் நற்றிணை (3 தொகுதிகள்) குறுந்தொகை (3 தொகுதிகள்) ஆகியவற்றை வெளியிட்டது.\n\n\nSection::::குறிப்பிடத்தக்க தொகுப்பு நூல்கள்.\nஇவையன்றி தமிழர் மருத்துவக் களஞ்சியம், குழந்தைகள் கலைக்களஞ்சியம், வரலாற்று நூல்கள் ஆகியவற்றைத் தமிழ்மண் பதிப்பகம் வெளியிட்டுள்ளது. தி.வே.கோபாலையர் தொகுத்தளித்த தமிழ் இலக்கணப் பேரகராதியை 17 தொகுதிகளாகவும் 165 ஆண்டுகளுக்கு முன் வெளிவந்த யாழ்ப்பாண அகராதி என்னும் மானிப்பாய் அகராதியை இரண்டு தொகுதிகளாகவும் 70 ஆண்டுகளுக்கு முன் வெளிவந்த வெள்ளிவிழாத் தமிழ்ப்பேரகராதியை மூன்று தொகுதிகளாகவும் இளவழகன் பதிப்பித்து வெளியிட்டார்.\n\nSection::::பிற பணிகள்.\nமொழிக் காப்புப் பணியுடன் தமிழீழப் போராட்ட நிகழ்வுகளில் பங்கெடுத்து வருகிறார். தஞ்சையில் முள்ளிவாய்க்கால் நினைவு முற்றம் நிறுவும் பணியில் முன்னின்றார் என்பது குறிப்பிடத்தக்கது.\n\n"}
{"id": "242612", "url": "https://ta.wikipedia.org/wiki?curid=242612", "title": "இராமேசுவரம் பெருஞ்சிலந்தி", "text": "இராமேசுவரம் பெருஞ்சிலந்தி\n\nஇராமேசுவரம் பெருஞ் சிலந்தி (Poecilotheria hanumavilasumica) என்பது தமிழ்நாட்டின் இராமேசுவரம் தீவில் காணப்படும் ஒருவகைச் சிலந்தியாகும்.\nSection::::கண்டுபிடிப்பு.\nஇராமேசுவரம் அனுமார் கோயில் அருகே உள்ள புளிய மரங்களில் இந்தப் பெருஞ் சிலந்தியை ஆண்ட்ரூ ஸ்மித் என்பவர் 2004 இல் கண்டுபிடித்தார். அனுமார் கோயில் அருகே ஆண்ட்ரூ ஸ்மித் கண்டுபிடித்ததால் அவரின் பெயரையும் அனுமார் பெயரையும் இணைத்துப் பொயெசிலோதுரியா ஹனுமான்விலாசுமிகா (Poecilotheria hanumavilasumica) என்ற விலங்கியல் பெயர் இதற்குச் சூட்டப்பட்டது. இராமேசுவரம் பாராசூட் ஸ்பைடர் (Rameshwaram Parachute Spider) என்று ஆங்கிலத்தில் இந்தச் சிலந்தி அழைக்கப்படுகிறது.\n\nSection::::தோற்றம்.\nபுளிய மரப்பொந்துகளில் காணப்படும் இந்தச் சிலந்திகள் சுமார் 8 அங்குல நீளம் கொண்டது. பார்ப்பதற்கு மனித முகம் அளவு காணப்படுகிறது. சிலந்தியின் கால்களில் மஞ்சள் நிறக்கோடுகள் காணப்படும்.\nபொயெசிலோதெரியா (Poecilotheria) எனப்படும் இந்தப் பெருஞ்சிலந்தி தென் அமெரிக்கக் காடுகளில் வாழும் உலகின் மிகப்பெரிய சிலந்தியான \"கோலியாத் போர்ட் ஈட்டர் சிலந்தி\" வகைகளைச் சேர்ந்தது. இந்தச் சிலந்தியின் நச்சுத்தன்மை பாம்புகள், எலிகள், பூச்சிகளைக் கொல்லக்கூடியது. ஆனால் மனிதரை ஒன்றும் செய்யாது.\n\nSection::::அழியும் நிலை.\nஇராமேசுவரத்தில் இந்தப் பெருஞ்சிலந்திகளைக் கணக்கெடுத்தபோது சுமார் 500-க்கும் குறைவான சிலந்திகளே கண்டெடுக்கப்பட்டன. இவை பார்ப்பதற்குப் பெரியதாக இருப்பதால் மக்கள் பயத்தினால் அடித்துக் கொன்றுவிடுகின்றனர். இதனால் இந்தச் சிலந்திகள் அழியும் நிலை ஏற்பட்டுள்ளது.\n"}
{"id": "242614", "url": "https://ta.wikipedia.org/wiki?curid=242614", "title": "எசுப்பானியாவின் இரண்டாம் பிலிப்பு", "text": "எசுப்பானியாவின் இரண்டாம் பிலிப்பு\n\nஇரண்டாம் பிலிப்பு (\"Philip II\", \"«el Prudente»\"; 21 மே 1527 – 13 செப்டம்பர் 1598) எசுப்பானியாவின் அரசராக 1556 முதல் ஆட்சி புரிந்தவர். தவிரவும் 1581 முதல் போர்த்துக்கல் அரசராகவும் ( பிலிப்பு I ஆக) 1554 முதல் நாபொலி, சிசிலி அரசராகவும் மிலன் பிரபுவாகவும் விளங்கினார். அரசி முதலாம் மேரியுடன் திருமணமான காலத்தில் (1554–58), இங்கிலாந்து மற்றும் அயர்லாந்தின் அரசராகவும் இருந்தார். 1555இலிருந்து நெதர்லாந்தின் 17 மாநிலங்களுக்கு பிரபுவாக இருந்தார். எசுப்பானியத்தில் \"விவேகமுள்ள பிலிப்பு\" (\"பெலிப்பு எல் புருடென்ட்\") என்று அழைக்கப்பட்டார். இவரது காலத்தில் பேரரசு அப்போது ஐரோப்பியர்கள் அறிந்திருந்த அனைத்துக் கண்டங்களிலும் பரவியிருந்தது. இவரது நினைவாக பெயரிடப்பட்ட பிலிப்பீன்சு தீவுகளும் பேரரசில் அடங்கியிருந்தது. இவரது ஆட்சிக்காலத்திலேயே எசுப்பானியா அதிகாரத்திலும் தாக்கத்திலும் தனது உச்சநிலையை எட்டியது. இது சிலநேரங்களில் \"பொற்காலம்\" எனப்படுகின்றது. \"சூரியன் மறையாத பேரரசு\" என்ற சொலவடை இவரது ஆட்சிக்காலத்தில்தான் முதன்முறையாகப் பயன்படுத்தப்பட்டது.\n\nபிலிப்பின் ஆட்சிக்காலத்தில் தனித்தனியே 1557, 1560, 1569, 1575, மற்றும் 1596 ஆண்டுகளில் அரசு திவாலானது. 1581 ஆம் ஆண்டில் நெதர்லாந்திற்கு விடுதலை வழங்கப்பட்டதற்கு இதுவும் ஒரு காரணமாக அமைந்தது. கத்தோலிக்கரான பிலிப்பு சீர்திருத்தத் திருச்சபை சேர்ந்த இங்கிலாந்து மீது 1588 இல் பல கடற்படையெடுப்புக்களை எடுத்து தோல்வியுற்றார்; இத்தோல்விகள் பெரும்பாலும் புயல்களாலும் கட்டமைப்புச் சீர்கேடுகளாலும் ஏற்பட்டன.\n"}
{"id": "242618", "url": "https://ta.wikipedia.org/wiki?curid=242618", "title": "ஸ்பென்சர் காரெட்", "text": "ஸ்பென்சர் காரெட்\n\nஸ்பென்சர் காரெட் (Spencer Garrett, பிறப்பு: செப்டம்பர் 19, 1963) ஒரு அமெரிக்க நாட்டு நடிகர் ஆவார். இவர் 21, பாபி, , அயன் மேன் 3, தி கப் போன்ற பல திரைப்படங்களில் நடித்துள்ளார். இவர் சூப்பர்நேச்சுரல் போன்ற பல தொலைக்காட்சி தொடர்களிலும் நடித்துள்ளார் என்பது குறிப்பிடத்தக்கது.\n\n\n"}
{"id": "242627", "url": "https://ta.wikipedia.org/wiki?curid=242627", "title": "வித்யா மந்திர் பொறியியல் கல்லூரி", "text": "வித்யா மந்திர் பொறியியல் கல்லூரி\n\nவித்யா மந்திர் பொறியியல் கல்லூரி என்பது தமிழகத்தின் ஈரோடு மாவட்டத்தில் ஈங்கூர் பகுதியில் அமைந்துள்ள பொறியியல் கல்லூரியைக் குறிக்கும். இக்கல்லூரி பெருந்துறையிலிருந்து சென்னிமலைக்கு செல்லும் வழியில் அமைந்துள்ளது.\n\nSection::::பாடப்பிரிவுகள்.\nஇயந்திர பொறியியல் (Mechanical Engineering),மின்னியல் மற்றும் மின்னனுவியல் பொறியியல் (Electrical and Electronics),மின்னியல் மற்றும் தகவல் தொடர்பு பொறியியல் (Electronic and communication),கணினி \nஅறிவியல் பொறியியல்(Computer science) ஆகிய இளங்கலை பொறியியல் படிப்புகளை இக்கல்லுரியில் படிக்கலாம்.\n\nமேலும் இளங்கலை தொழில் நுட்பவியல் படிப்புகளில் தகவல் தொடர்பு தொழில் நுட்பவியல்(Information Technology) படிப்பு இங்கு படிக்கலாம்.\n\nமுதுகலை கணினி அறிவியல் பொறியியல் படிப்பு இங்கு உள்ளது.\n\nSection::::வசதிகள்.\nஎதிர் சவ்வூடு பரவல் முறையில் (Reverse osmosis method) சுத்திகரிக்கப்பட்ட குடிநீர் வசதி,\nஈரோடு மாவட்டத்தில் பெரும்பாலான இடங்களுக்கு கல்லுரி பேருந்து வசதிகளும் ஏற்படுத்தப்பட்டுள்ளன.\n\n"}
{"id": "242632", "url": "https://ta.wikipedia.org/wiki?curid=242632", "title": "போர்த்துக்கீசு திறப்பு", "text": "போர்த்துக்கீசு திறப்பு\n\nசதுரங்க விளையாட்டில் போர்த்துக்கீசு திறப்பு (\"Portuguese Opening\") என்பது,\n\n1. e4 e5\n\n2. Bb5\n\nஎன்ற ஆரம்ப நகர்வுகளுடன் தொடங்குகிறது. இத்தொடக்கம் ஓர் அசாதாரண வகை சதுரங்கத் தொடக்கம் ஆகும். உருய் உலோப்பசு வகை தொடக்க ஆட்டத்திலிருந்து (1.e4 e5 2.Nf3 Nc6 3.Bb5), குதிரையை Nf3 ஆடுவதை தாமதப்படுத்தும் நகர்வினால் இத்தொடக்கம் மாறுபடுகிறது. இதனால், வெள்ளை ஆட்டக்காரர் தன்னுடைய எண்னத்தில் f-சிப்பாயை f2–f4 நகர்த்துவதற்கான சாத்தியம் உள்ளதாகவே நினைக்க வைக்கிறார். e5 சிப்பாயை பரிமாற்றம் செய்துகொள்ள அழுத்தமேதும் வெள்ளை கொடுக்காததால் கருப்பு ஆட்டக்காரர் சுதந்திரமாக எந்த நகர்வையும் செய்யும் நிலையில் இருக்கிறார்.\nSection::::வரிசைகள்.\nஒருவேளை கருப்பு 2...Nf6, என்று விளையாடினால், வெள்ளை 3.d4 என்ற நகர்வின் மூலமாக ஒரு பலியாட்டம் ஆட முயற்சிக்கலாம். கருப்பு 2...Nc6, என்று விளையாடும் வரிசையைத் தேர்ந்தெடுத்தால், வெள்ளை 3.Nf3 என்று நகர்த்தி ஆட்டத்தின் போக்கை உருய் உலோப்பசு வகை ஆட்டமாக மாற்றிக்கொள்ள முடியும். ஆனால், பெரும்பாலும் 2...c6 என்ற நகர்வைச் செய்து வெள்ளை அமைச்சருக்கு ஓர் உதை கொடுப்பது பிரபலமான முயற்சியாக உள்ளது. இவ்வுதை கொடுக்கப்பட்டால் ஆட்டம் 3.Ba4 Nf6 எனத் தொடர்கிறது. இந்நிலையில் வெள்ளையின் நான்காவது நகர்வு 4.Nc3 அல்லது 4.Qe2 என்பதாக இருக்க முடியும்.\n\nஇத்தொடக்கம் 2.Nf3. நகர்வை வெள்ளை விளையாட மறந்த உருய் உலோப்பசு தொடக்கம் போல உள்ளதாக கிரகாம் பர்கெசு குறிப்பிடுகிறார். இருந்தபோதிலும் போர்த்துக்கீசு தொடக்கம் ஆரம்பத்தில் தோன்றியதைப் போல மோசமான தொடக்கமோ அர்த்தமற்ற நகர்வுகளோ கொண்டதல்ல. கருப்பு எச்சரிக்கையுடன் ஆட்டத்தைத் தொடர வேண்டியது அவசியம் என்பதையே சுட்டுகிறது.\n\n\n"}
{"id": "242636", "url": "https://ta.wikipedia.org/wiki?curid=242636", "title": "உலோப்பசு திறப்பு", "text": "உலோப்பசு திறப்பு\n\nசதுரங்க விளையாட்டில் உலோப்பசு திறப்பு (\"Lopez Opening\") என்பது,\n\n1. e4 e5\n\n2. c3\n\nஎன்ற ஆரம்ப நகர்வுகளுடன் தொடங்குகிறது. இத்தொடக்கம் மேக்லியாடு தாக்குதல் (\"MacLeod Attack\") என்ற பெயராலும் அழைக்கப்படுகிறது.\n19 ஆம் நூற்றாண்டைச் சேர்ந்த ஸ்காட்டிசு – கனடிய சதுரங்க விளையாட்டு வீரர் நிக்கோலசு மேக்லியாடு இத்திறப்பை அடிக்கடி விளையாடினார். ஆனால் போட்டிகளில் இத்திறப்பு எப்போதாவதுதான் ஆடப்படுகிறது.\n\nSection::::விவாதம்.\nவெள்ளையின் இரண்டாவது நகர்வு, அடுத்து தன்னுடைய சிப்பாயை d4 என்று ஆடுவதற்கான தயாரிப்பாக அமைந்துள்ளது. இதனால் வலுவான மையம் வெள்ளைக்கு உண்டாகும் நிலை ஏற்படுகிறது. தொடரும் ஆட்டம் மிகவும் கிட்டத்தட்ட பொன்சியானி திறப்பு அல்லது சுகாட்சு ஆட்டத்தில் நிகழும் கோரிங் பலியாட்ட வகை தொடக்கத்திற்கு மாறிவிடுகிறது. இத்தொடக்கம் மிகவும் மெதுவானது என்று எரிக் சிகில்லர் தன்னுடைய, ” வழக்கத்துக்கு மாறான சதுரங்கத் திறப்புகள்” என்னும் நூலில் குறிப்பிடுகிறார். கருப்பு 2...d5! என்ற ஒரு தீவிரமான நகர்வைச் செய்வதன் மூலமாக ஆட்டத்தின் வழிமாறும் போக்குகளை நீக்கி அவருக்கு ஏற்பட்ட தொடக்க பின்னடைவுகளை சரிபடுத்திக் கொள்கிறார். ஆட்டம் 1.e4 e5 2.c3 d5! 3.exd5 Qxd5, என்று தொடர்கிறது. 4.Nc3 என்று விளையாடி இராணியை விரட்டவும் ஒரு உத்வேகம் பெறவும் வெள்ளைக்கு வாய்ப்பு இல்லாமல் போய்விடுகிறது.\n\n"}
{"id": "242637", "url": "https://ta.wikipedia.org/wiki?curid=242637", "title": "கத்தோலிக்க கீழைத்திருச்சபைகள்", "text": "கத்தோலிக்க கீழைத்திருச்சபைகள்\n\nகத்தோலிக்க கீழைத்திருச்சபைகள் அல்லது கிழக்கு கத்தோலிக்க திருச்சபைகள் என்பன தன்னாட்சி அதிகாரமுடையவையும் திருத்தந்தையோடு முழு உறவு ஒன்றிப்பில் இருக்கும் தனித்திருச்சபைகளாகும். இலத்தீன் வழிபாட்டு முறைசபைகளோடு இவையும் ஒன்றாக முழு கத்தோலிக்க திருச்சபையாக கருதப்படுகின்றன. இவற்றின் வழிபாட்டு முறை பிற கீழைத்திருச்சபைகளோடு ஒத்திருக்கின்றன.\n\nமனித குடி பெயர்தலின் காரணமாக கிழக்கிலிருந்து இவ்வகைத்திருச்சபைகள் கிழக்கு ஐரோப்பா, மத்திய கிழக்கு நாடுகள், வடக்கு ஆப்பிரிக்கா, இந்தியா, மேற்கு ஐரோப்பா, அமெரிக்காக்கள் மற்றும் ஓசியானியா ஆகிய இடங்களிலும் ஆட்சிப்பீடங்களைக் (Eparchy) கொண்டுள்ளன.\n"}
{"id": "242645", "url": "https://ta.wikipedia.org/wiki?curid=242645", "title": "மேரி எலிசபெத் வின்ச்டீத்", "text": "மேரி எலிசபெத் வின்ச்டீத்\n\nமேரி எலிசபெத் வின்ச்டீத் (\"Mary Elizabeth Winstead\", பிறப்பு: நவம்பர் 28, 1984) ஒரு அமெரிக்க நாட்டுத் திரைப்பட நடிகை ஆவார். இவர் பாபி, டை ஹார்ட் 5, பால்ட்ஸ் போன்ற பல திரைப்படங்களில் நடித்துள்ளார். இவர் பல தொலைக்காட்சி தொடர்களில் நடித்துள்ளார்.\n\nSection::::ஆரம்பகால வாழ்க்கை.\nஇவர் நவம்பர் 28, 1984ஆம் ஆண்டு ரோக்கி மவுண்ட், வட கரோலினாவில் ஐந்து குழந்தைகளில் ஒருவராக பிறந்தார்.\n\n\n\n"}
{"id": "242647", "url": "https://ta.wikipedia.org/wiki?curid=242647", "title": "சின்னவர் (திரைப்படம்)", "text": "சின்னவர் (திரைப்படம்)\n\nசின்னவர் என்பது 1992 ஆம் ஆண்டில் வெளியான ஒரு இந்தியத் தமிழ் திரைப்படமாகும். கங்கை அமரன் இயக்கிய இத்திரைப்படத்தில் பிரபு, சந்திரசேகர், கஸ்தூரி ஆகியோர் முன்னணி கதாபாத்திரங்களில் நடித்திருந்தனர். இத்திரைப்படத்திற்கு இசைஞானி இளையராஜா இசையமைத்திருந்தார். இத்திரைப்படம் 1992 ஏப்ரல் 24 அன்று வெளியானது.\n\n\nSection::::பாடல்கள்.\nஇத்திரைப்படம் இளையராஜாவின் இசையமைப்பில் வெளியான திரைப்படமாகும். இத்திரைப்படத்தில் இடம்பெற்ற ஏழு பாடல்களும், இப்படத்தின் இயக்குநர் கங்கை அமரன் எழுதிய பாடல்களாகும்.\n"}
{"id": "242661", "url": "https://ta.wikipedia.org/wiki?curid=242661", "title": "அத்லாந்தா இந்து ஆலயம்", "text": "அத்லாந்தா இந்து ஆலயம்\n\nஅத்லாந்தா இந்து ஆலயம் ஐக்கிய அமெரிக்காவின் ஜோர்ஜியா மாகாணத்தின் அத்லாந்தா அருகில் அமைந்துள்ள ரிவெர்டல் நகரத்திற்கு அருகே 1990-ஆம் ஆண்டு கட்டப்பட்ட இந்துக் கோயில் ஆகும். தென்னிந்திய கட்டடக் கலையை ஒத்து கட்டப்பட்டிருக்கும் இந்தக் கோவிலுக்கு அட்லாண்டாவைச் சேர்ந்த இந்து சமயத்தவர்கள் வருகை புரிவது வழக்கம்.\n\nஇந்தக் கோவிலில் இரண்டு தனித்தனி கோவில்கள் உள்ளன. ஒன்று வெங்கடாசலபதி பெருமாள் கோவில். மற்றொன்று சிவன் கோவில் ஆகும். மேலும், இரண்டு கோவில்களிலும் பிற தெய்வங்களும் உள்ளனர்.\n\n"}
{"id": "242672", "url": "https://ta.wikipedia.org/wiki?curid=242672", "title": "சி. டி. ராஜகாந்தம்", "text": "சி. டி. ராஜகாந்தம்\n\nசி. டி. ராஜகாந்தம் (சனவரி 26, 1917 - 1999) தமிழ்நாட்டின் ஒரு பிரபலமான நகைச்சுவை நடிகை. 1940கள்-1950களில் பல திரைப்படங்களில் நடித்தவர்.\n\nSection::::வாழ்க்கைக் குறிப்பு.\nராஜகாந்தம் 1917 ஆம் ஆண்டு (தமிழ் நாட்காட்டியில், நள ஆண்டு தை 15) கோயம்புத்தூரில் திரவியம் ஆசாரியார், மருதாயி அம்மாள் ஆகியோருக்குப் பிறந்தவர். தந்தை கோவையில் தோல்மண்டி வைத்து வணிகம் செய்து வந்தவர். ராஜகாந்தம் ஐந்து வயதாக இருக்கும் போதே தந்தை இறந்து விட்டார். பதினைந்து வயதில் 1932 ஆம் ஆண்டில் கோயமுத்தூர் இலக்குமி மில்லில் பணியாற்றிக் கொண்டிருந்த அப்புக்குட்டி ஆசாரி என்பவருக்கு திருமணம் செய்து வைத்தார் தாயார்.\n\nSection::::நாடகங்களில்.\nகோயமுத்தூரில் இருந்த ராஜகாந்தத்தின் வீடு மிகப் பெரியது. 1933 இல் அப்போது பிரபலமாக இருந்த எஸ். ஆர். ஜானகி என்பவர் தனது நாடகக் குழுவினருடன் கோவை வந்து மருதாயி அம்மாளின் வீட்டில் தங்கினர். தங்கியிருந்த காலத்தில் ராஜகாந்தத்திற்கு எஸ். ஆர். ஜானகியுடன் பழகும் வாய்ப்பு கிடைத்தது. தாயின் அனுமதியுடன் அவர் ஜானகியின் நாடகக் கம்பனியில் சேர்ந்தார். ஜானகியின் தூக்குத்தூக்கி நாடகத்தில் தோழியின் பாத்திரம் ஒன்று ராஜகாந்தத்திற்குக் கொடுக்கப்பட்டது. இப்படியாக சில துணைப் பாத்திரங்களில் நடித்துக் கொண்டிருந்த போது 1933 இல் ராஜலட்சுமி என்ற குழந்தைக்குத் தாயானார். அதன் பின்னர் அழைப்பின் பேரில் மட்டும் சில நாடகங்களில் நகைச்சுவைப் பாத்திரங்களில் நடித்து வந்தார்.\n\nSection::::திரைப்படங்களில்.\n1939 ஆம் ஆண்டில் வெளியான மாடர்ன் தியேட்டர்சின் மாணிக்கவாசகர் திரைப்படத்தில் சிறு பாத்திரம் ஒன்றில் 20 ரூபாய் சம்பளத்தில் நடிக்கும் வாய்ப்பு ராஜகாந்தத்திற்குக் கிடைத்தது. மாணிக்கவாசகரில் ராஜகாந்தத்தின் நடிப்புத் திறமையைக் கண்ட அன்றைய நகைச்சுவை நடிகர் காளி என். ரத்னம் அவரைத் தனது படங்களில் நகைச்சுவைத் தோழியாக நடிப்பதற்குத் தேர்ந்தெடுத்துக் கொண்டார். இருவரும் இணைந்து உத்தம புத்திரன் (1940) திரைப்படத்தில் நடித்தனர். இது மிகப் பெரிய வெற்றிப் படமாக அமைந்தது. தொடர்ந்து ஊர்வசி, சூர்யபுத்திரி, பக்த கௌரி, மாயாஜோதி, தயாளன், சபாபதி, சிவலிங்க சாட்சி, மனோன்மணி, சதி சுகன்யா, கங்காவதார், அல்லி விஜயம், பஞ்சாமிருதம், பிருதிவிராஜ், காரைக்கால் அம்மையார், திவான் பகதூர் மற்றும் பல திரைப்படங்களில் நடித்தார். சில படங்களில் பாடியும் நடித்தார்.\n\nராஜகாந்தத்திற்கு குணசித்திர பாகத்தைக் கொடுத்த படம் பர்மா ராணி. இதில் பிரித்தானிய உளவாளியாக இருந்த வாத்தியாரம்மா வேடம் ராஜகாந்தத்திற்கு கிடைத்தது. நியூட்டோன் ஸ்டூடியோவில் தயாரிக்கப்பட்ட ஏகம்பவாணன் திரைப்படத்தில் முதற்தடவையாக கே. சாரங்கபாணியுடன் இணைந்து நகைச்சுவைப் பாத்திரத்தில் நடித்தார்.\n\nSection::::தனிப்பட்ட வாழ்க்கை.\nராஜகாந்தம் தானே ஒரு நகைச்சுவை நாடகக் குழுவை ஆரம்பித்து சில நாடகங்களில் நடித்து வந்தார். ராஜகாந்தத்தின் ஒரேயொரு மகளான ராஜலட்சுமி பின்னணிப் பாடகரும், வானொலிப் பாடகருமான திருச்சி லோகநாதனை மணந்தார்.\n\n"}
{"id": "242680", "url": "https://ta.wikipedia.org/wiki?curid=242680", "title": "புனித ஆசிர்வாதப்பர் சபை", "text": "புனித ஆசிர்வாதப்பர் சபை\n\nபுனித ஆசிர்வாதப்பர் சபை அல்லது புனித பெனடிக்டன் சபை (OSB; இலத்தீன்: \"Ordo Sancti Benedicti\"), என்பது தன்னாட்சி அதிகாரமுடைய, நூர்சியாவின் பெனடிக்டின் துறவற சட்டங்களின்படி நடக்கும் துறவியர் இல்லங்கள், மடங்கள், ஆதீனங்கள் ஆகியவற்றால் ஆன ஒரு கத்தோலிக்க துறவற சபை ஆகும். இவ்வகை இல்லங்கள் தன்னாட்சி அதிகாரம் பெற்றிருப்பதால், இவற்றிற்கு தலைமையகம் ஏதும் இல்லை. இவை அனைத்தின் ஒருமித்த தேவைகளையோ அல்லது நிலைப்பாட்டையோ எடுத்துரைக்க \"பெனடிக்டன் கூட்டமைப்பு\" உள்ளது. இக்கூட்டமைப்புக்கு இவ்வில்லங்களின்மீது எவ்வகை அதிகாரமும் இல்லை. இக்கூட்டமைப்பு 1883இல் திருத்தந்தை பதின்மூன்றாம் லியோவின் \"Summum semper\" என்னும் அறிக்கையினால் நிறுவப்பட்டது. இக்கூட்டமைப்பின் தலைவர் \"தன்னாட்சித் ஆதீனத் தலைவர்\" (Abbot Primate) என அழைக்கப்படுகின்றார். \n\nஇவர்களின் உடையின் நிறத்தால் இவர்களை \"கருப்பு துறவியர்\" எனவும் அழைப்பர். இச்சபையின் உறுப்பினர்கள் OSB என்னும் சுறுக்கக்குறியினை தங்களின் பெயர்களுக்குப்பின் சேர்ப்பது வழக்கம்.\n\n"}
{"id": "242687", "url": "https://ta.wikipedia.org/wiki?curid=242687", "title": "அகமது நசீர் செய்னுலாப்தீன்", "text": "அகமது நசீர் செய்னுலாப்தீன்\n\nஹபீஸ் நசீர் அகமது (\"Hafis Nazeer Ahamed\") என அழைக்கப்படும் அகமது நசீர் செய்னுலாப்தீன் (\"Agamed Nazeer Zainulabdeen\"), இலங்கை முசுலிம் அரசியல்வாதி ஆவார். இவர் 2015, பெப்ரவரி 6 இல் கிழக்கு மாகாணத்தின் 3-ஆவது முதலமைச்சராக சிறீலங்கா முஸ்லிம் காங்கிரசு கட்சியின் சார்பில் தெரிவு செய்யப்பட்டார்.\n\nSection::::வாழ்க்கைக் குறிப்பு.\nநசீர் அகமது முசுலிம் காங்கிரசு கட்சியின் சார்பில் 1994 நாடாளுமன்றத் தேர்தலில் மட்டக்களப்பு மாவட்டத்தில் போட்டியிட்டு தோல்வியடைந்தார்.\n\nகெய்ரோ ஜன்சம்சு பல்கலைக்கழகத்திலும், சவூதி அரேபியா பெற்றோலியப் பல்கலைக்கழகத்திலும் கல்வி கற்று மண் பொறியியலில் பட்டம் பெற்றார். அரசியலில் நுழைந்த நசீர் ஆரம்பத்தில் சிறீலங்கா முசுலிம் காங்கிரசின் வெளிவிவகாரங்களுக்குப் பொறுப்பாளராகப் பணியாற்றினார். பின்னர் 2005 முதல் 2009 வரையில் அரசுத்தலைவர் மகிந்த ராசபக்சவின் ஆலோசகராகப் பணியாற்றினார்.\n\nSection::::அரசியலில்.\n2012, செப்டம்பர் 8 இல் இடம்பெற்ற மாகாணசபைத் தேர்தலில் மட்டக்களப்பு மாவட்டத்தில் முசுலிம் காங்கிரசின் வேட்பாளராகப் போட்டியிட்டு 11,401 விருப்பு வாக்குகள் பெற்று மாகாணசபை உறுப்பினரானார். முசுலிம் காங்கிரசு சார்பாக மட்டக்களப்பு மாவட்டத்தில் போட்டியிட்டு வெற்றி பெற்ற ஒரே ஒரு முசுலிம் காங்கிரசு உறுப்பினர் இவராவார். ஐக்கிய மக்கள் சுதந்திரக் கூட்டணி 15 இடங்களைக் கைப்பற்றிய நிலையில், சிறீலங்கா முசுலிம் காங்கிரசின் ஆதரவுடன் ஆட்சியைக் கைப்பற்றியது. முசுலிம் காங்கிரசுடன் சுதந்திரக் கூட்டணி செய்து கொண்ட ஒப்பந்தத்தின் அடிப்படையில் முதல் இரண்டரை ஆண்டுக் காலத்திற்கு சுதந்திரக் கூட்டணியின் உறுப்பினர் நஜீப் அப்துல் மஜீத் முதலமைச்சரானார். முசுலிம் காங்கிரசு மற்றும் ஐக்கிய மக்கள் சுதந்திரக் கூட்டணி இணைந்த கிழக்கு மாகாண அமைச்சரவையில் நசீர் அகமதுவுக்கு விவசாய, கால்நடை உற்பத்தி, கிராமியக் கைத்தொழில் அபிவிருத்தி, மீன்பிடி மற்றும் சுற்றுலாத்துறை அமைச்சர் பதவி வழங்கப்பட்டது.\n\nஇரண்டரை ஆண்டுகளின் பின்னர் 2015 பெப்ரவரி 6 இல் முசுலிம் காங்கிரசின் ஹாபிஸ் நசீர் அகமது கிழக்கு மாகாணத்தின் 3-ஆவது முதலமைச்சராக நியமிக்கப்பட்டார்.\n"}
{"id": "242690", "url": "https://ta.wikipedia.org/wiki?curid=242690", "title": "ஐந்தாம் அர்பன் (திருத்தந்தை)", "text": "ஐந்தாம் அர்பன் (திருத்தந்தை)\n\nதிருத்தந்தை ஐந்தாம் அர்பன் (; 1310 – 19 டிசம்பர் 1370), இயற்பெயர் வில்லியம் தெ க்ரிமோர்த், என்பவர் கத்தோலிக்க திருச்சபையின் திருத்தந்தையாக 28 செப்டம்பர் 1362 முதல் 1370இல் தனது இறப்புவரை இருந்தவர் ஆவார். இவர் பெனடிக்டன் சபையினர். அவிஞ்ஞோன் ஆட்சிக்காலத்தில் ஆட்சிசெய்த ஆறாம் திருத்தந்தை.\n\nஇவர் பேரறிஞராகவும், புனிதராகவும் பலராலும் போற்றப்பட்டவர். திருத்தந்தையாக தேர்வானப்பின்பும் இவர் பெனடிக்டன் சபை சட்டங்களைப் பின்பற்றி எளிய வாழ்வு வாழ்ந்தார். திருத்தந்தை ஒன்பதாம் பயஸ் 1870இல் இவருக்கு அருளாளர் பட்டம் அளித்தார். அவிஞ்ஞோன் ஆட்சிக்காலத்தில் ஆட்சிசெய்த திருத்தந்தையருள் முத்திபேறுபட்டம் பெற்ற ஒரே திருத்தந்தை இவர் ஆவார்.\n\nஇவர் தனது ஆட்சிக்காலத்தில் திருச்சபையினைச் சீரமைக்க முயன்றார். பல கோயில்களையும் மடங்களையும் புதுப்பித்தார். இவர் தனது ஆட்சிப்பொறுப்பை ஏற்கும்போது கொண்ட குறிக்கோளான பெரும் சமயப்பிளவினை முடிவுக்குக் கொணரப் பெரிதும் முயன்றார். ஆயினும் இவரின் முயற்சி பலனளிக்கவில்லை.\n"}
{"id": "242693", "url": "https://ta.wikipedia.org/wiki?curid=242693", "title": "அழுத்தமானி", "text": "அழுத்தமானி\n\nஅழுத்தமானி என்பது வளிமம் (அ) வாயுக்கள் மற்றும் நீர்மம் (அ) திரவங்களின் அழுத்தத்தினை அளவீட பயன்படுகின்றது. அழுத்தம் என்பது ஒரு பொருளின் மீது அதன் ஒரு \"குறிப்பிட்ட\" அலகுப் பரப்பில் அதற்குச் செங்குத்தான திசையில் செலுத்தப்படும் விசையாகும். அழுத்தமானி பொதுவாக பண்புப்பெயர்ப்பியாக செயற்படுகின்றது. எடுத்துக்காட்டாக அழுத்தத்தினை மின்னியல் சக்தியாக மாற்றுவதைக் கூறலாம்.\n\nஅழுத்தமானி என்பது நம்முடைய தினச்செயற்பாடுகளில் கட்டுப்படுத்தும் கருவியாகவும், மேற்பார்வையிடும் கருவியாகவும் பயன்படுகின்றது. அழுத்தமானி மறைமுகமாக திரவ/வாயுக்களின் ஒட்டத்தினையும், வேகம மற்றும் திரவங்களின் மட்டத்தினையும், உயரத்தினையும் அளவீடப் பயன்படுகின்றது. அழுத்தமானியானது அழுத்தபண்புப்பெயர்ப்பி (\"pressure transducer\"), அழுத்தம் ட்ரான்ஸ்மீட்டர், அழுத்தம்சுட்டி (\"pressure indicator\"), நீலத்தடிநீர் மட்டமானி (\"piezometer\"), குறைவழுத்தமானி (\"manometer\") என்றும் அழைக்கப்படுகின்றது.\n\nஅழுத்தமானியானது தொழில்நுட்பம், செயற்பாடு, வடிவமைப்பு, பயன்பாடு மற்றும் விலையின் அடிப்படையில் வெவ்வேறு வகையில் வித்தியாசப்படுகின்றது. இன்றையளவில் தோரயமாக 50க்கும் மேற்பட்ட அழுத்தமானி 3000க்கும் மேற்பட்ட நிறுவனங்களால் தயாரிக்கப்படுகின்றது.\n\nSection::::வகைகள்.\nஅழுத்தமானியானது அது அளவீடும் அழுத்தத்தினையையும், வெப்பநிலை பயன்பாடுகளையும் பொருத்து வகைப்படுத்தப்படுகிறது, எனினும் அழுத்தத்தினை பொறுத்தே அதன் வகைபாடுகள் கீழ்கண்டனவாக வகைப்படுத்தப்படுகிறது.\n\nஇது முற்றிலும் வெற்றிடத்தினை அளவீடும் கருவியாகும்.\n\nஇதுவும் வெற்றிடத்தினை அளவீடும் என்றாலும், இது வளிமண்டலத்திற்கு கீழேயுள்ள அழுத்ததினை அளவீடும் கருவியாகும்.\n\nஇது வளிமண்டல அழுத்தத்தினை அளவீடும் கருவியாகும்.\n\nஇது இரு வேறுபட்ட அழுத்தத்தினை அளவீடும் கருவியாகும், அழுத்தமானியோடு இருவேறு அழுத்தத்தினை அளவீட வேண்டிய பகுதியானது இணைக்கப்பட்டிருக்கும். இரண்டு அழுத்ததிற்கும் இடையுள்ள வித்தியாசத்தினை அளவீடும்.\n\nஇதுவும் வளிமண்டல அழுத்தமானியை போன்றே செயற்படும். ஆனால் இது வளிமண்டல அழுத்தத்தினை ஓப்பீடுவதற்கு பதிலாக இதனோடு இணைக்கப்பட்டுள்ள மூடப்பட்டஅழுத்தத்தினை ஓப்பீடும்.\n\nSection::::பயன்பாடுகள்.\nஅழுத்தமானி அழுத்தத்தினையும், உயரத்தினையும், ஓட்டத்தினையும், மட்டத்தினையும்/ஆழத்தினையும், ஒழுக்கினையையும், அளவீடப் பயன்படுகின்றது.\n\n"}
{"id": "242696", "url": "https://ta.wikipedia.org/wiki?curid=242696", "title": "மலை மலை (திரைப்படம்)", "text": "மலை மலை (திரைப்படம்)\n\nமலை மலை என்பது 2009 ஆவது ஆண்டில் வெளியான ஒரு இந்தியத் தமிழ் திரைப்படமாகும். ஏ. வெங்கடேஷ் இயக்கிய இத்திரைப்படத்தில் அருண் விஜய், வேதிகா, பிரகாஷ் ராஜ், பிரபு ஆகியோர் முன்னணி கதாபாத்திரங்களில் நடித்திருந்தனர். மணிசர்மா இசையமைத்த இத்திரைப்படம் 2009 சூலை 31 அன்று வெளியானது.\n\n\nSection::::பாடல்கள்.\nமணிசர்மா இசையமைத்த இத்திரைப்படத்தின் பாடல்களை நடிகர் சூர்யா வெளியிட்டார்.\n"}
{"id": "242714", "url": "https://ta.wikipedia.org/wiki?curid=242714", "title": "உள்ளடக்க நிதி", "text": "உள்ளடக்க நிதி\n\nஉள்ளடக்க நிதியம் (Financial inclusion, inclusive financing) என்பது பிற்படுத்தப்பட்டோருக்கும், குறைந்த வருவாய் உடையோருக்கும் போதிய பொருளாதார வசதிகளை, குறைந்த செலவில் ஏற்படுத்தித் தரும் முறையாகும். \nஇந்தக் கொள்கை பாகுபாடில்லாமல் அனைத்து தரப்பு மக்களுக்கும் நிதிச் சேவைகளை வழங்க வலியுறுத்துகிறது.\n\nSection::::குறிக்கோள்கள்.\nஇதன் குறிக்கோள்களாக ஐக்கிய நாடுகள் சபை குறிப்பிடுவது பின்வருமாறு: of financial inclusion as follows:\n\n\nSection::::ஐக்கிய நாடுகள் சபையின் பங்கு.\nஉழவுக்கும் ஊர்ப்புற வளர்ச்சிக்குமான தேசிய வங்கியுடன் ஐக்கிய நாடுகள் சபையும் இணைந்து, பிற்படுத்தப்பட்டோருக்கு நிதிச் சேவைகளை குறைந்த செலவில் அளிக்கின்றது. பெண்களிடம் நிதித் தேவைகளைப் பற்றிய விழிப்புணர்வையும் ஏற்படுத்துகிறது.\n\nSection::::இந்தியா.\nபிற்படுத்தப்பட்டோருக்கும் நிதிச் சேவைகளை வழங்க முடிவெடுத்த இந்திய அரசு, பிரதமரின் ஜன் தன் திட்டத்தை 2014ஆம் ஆண்டின் ஆகஸ்டு மாதத்தில் அறிமுகப்படுத்தியது. இந்தத் திட்டத்தின் மூலம் 2015 ஜனவரிக்குள் 7.5 கோடி மக்களுக்கு வங்கிக் கணக்கு துவங்கப்படும் என அறிவிக்கப்பட்டது. இந்த வங்கிக் கணக்குகளில் ஐந்தாயிரம் ரூபாயும், ஒரு லட்சத்துக்கான காப்பீட்டுத் தொகையும் வழங்கப்பட்டது.\nதொடக்க நாளிலேயே 1.5 கோடி வங்கிக் கணக்குகள் தொடங்கப்பட்டன.\n\n"}
{"id": "242722", "url": "https://ta.wikipedia.org/wiki?curid=242722", "title": "திமுத் கருணாரத்ன", "text": "திமுத் கருணாரத்ன\n\nபிராங் திமுத் மதுசாங்க கருணாரத்ன (\"Frank Dimuth Madushanka Karunaratne\", , பிறப்பு: ஏப்ரல் 21, 1988, கொழும்பு), இலங்கைத் துடுப்பாட்ட அணியின் மட்டையாளர். இடக்கை மட்டையாளரான இவர் தேர்வுப் போட்டிகளிலும், பன்னாட்டு ஒருநாள் போட்டிகளிலும் விளையாடுகிறார். முதல்தரப் போட்டிகளில் சிங்களவர் விளையாட்டுக் கழகத்திற்காக விளையாடி வருகிறார்.\n\nSection::::சர்வதேச போட்டிகள்.\n2012 ஆம் ஆண்டில் காலி பன்னாட்டு அரங்கத்தில் நடைபெற்ற நியூசிலாந்து துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். திலகரத்ன டில்சான் காயம் காரணமாக விலகியதால் இவருக்கு வாய்ப்பு கிடைத்தது. இவரின் முதல் போட்டியின் முதல் ஆட்டப் பகுதியில் ஓட்டங்கள் எதுவும் எடுக்காமல் ஆட்டமிழந்தார். பின் இரண்டாவது ஆட்டப் பகுதியில் 50 ஓட்டங்கள் அடித்தார். மேலும் வெற்றிக்கான இலக்கையும் இவர் அடித்தார். இந்தத் தொடரில் சிறப்பாக விளையாடியதன் மூலம் ஆத்திரேலியத் துடுப்பாட்ட அணிக்கு எதிரான மூன்று தேர்வுத் துடுப்பாட்டங்கள் கொண்ட தொடரில் விளையாடும் வாய்ப்பினைப் பெற்றார். முதல் இரண்டு போட்டிகளில் ஆத்திரேலிய விரைவு வீச்சாளர்களை இவரால் எதிர்கொள்ள இயலாமல் சொற்ப ஓட்டங்களில் ஆட்டமிழந்தார். பின் சிட்னி கிரிக்கெட் மைதானத்தில் நடந்த இறுதிப் போட்டியின் இரண்டாவது ஆட்டப் பகுதியில் 85 ஓட்டங்கள் எடுத்தார். இதுதான் தேர்வுத் துடுப்பாட்டப் போட்டிகளில் இவரது அதிகபட்ச ஓட்டங்களாகும்.\n\nடிசம்பர் 24, 2014 இல் கிறைஸ்ட்சேர்ச்சில் நியூசிலாந்து துடுப்பாட்ட அணிக்கு எதிராக நடைபெற்ற இரண்டாவது தேர்வுத் துடுப்பாட்டப் போட்டியில் தனது முதல் நூறு ஓட்டங்களைப் பதிவு செய்தார். இந்தப் போட்டியில் 363 பந்துகளில் 152 ஓட்டங்கள் எடுத்தார். இந்தப் போட்டியில் இலங்கை அணி தோல்வியடைந்தது.\n\n2015 துடுப்பாட்ட உலகக்கிண்ணத் தொடரில் 15 பேர்கொண்ட அணியில் இவர் இடம்பிடித்தார். ஆனால் பயிற்சிப் போட்டியில் இவருக்கு எலும்பு முறிவு ஏற்பட்டதனால் இவர் அணியில் இருந்து நீக்கப்பட்டார். இவருக்குப் பதிலாக குசல் பெரேரா இடம்பெற்றார்.\n\nகண்டியில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் தனது இரண்டாவது நூறு ஓட்டங்களைப் பதிவு செய்தார். இந்த அணிக்கு எதிரான மூன்றாவது போட்டியின் முதல் ஆட்டப் பகுதியில் 133 ஓட்டங்கள் எடுத்தார். இந்தப் போட்டியிலும் இலங்கை அணி 7 இலக்குகள் வித்தியாசத்தில் வெற்றி பெற்றது.\n\n2015 ஆம் ஆண்டில் காலி பன்னாட்டு அரங்கத்தில் மேற்கிந்தியத்தீவுகள் துடுப்பாட்ட அணிக்கு எதிரான முதல் போட்டியில் 186 ஓட்டங்கள் அடித்து மார்லன் சாமுவேல்சு பந்துவீச்சில் ஆட்டமிழந்தார். மேலும் தினேஸ் சந்திமலுடன் இணைந்து 238 ஓட்டங்கள் அடித்தார். இதன்மூலம் காலி பன்னாட்டுத் துடுப்பாட்ட அரங்கத்தில் 3 ஆவது இணைக்கு எடுத்த அதிகபட்ச ஓட்டங்கள் எனும் சாதனை படைத்தனர். இந்தப் போட்டியில் இலங்கை அணி ஒரு ஆட்டப் பகுதி மற்றும் 5 ஓட்டங்கள் வித்தியாசத்தில் வெற்றி பெற்றது.\n\nமேற்கிந்தியத் தீவுகள் அ அணிக்கு எதிரான போட்டியில் இலங்கை அ அணிக்கு தலைவராக நியமிக்கப்பட்டார். மேலும் மட்டையாட்டத்தின் முதல் ஆட்டப் பகுதியில் 131 ஓட்டங்களும் இரண்டாவது ஆட்டப் பகுதியில் இறுதிவரை ஆட்டமிழக்காமல் 39* ஓட்டங்களும் எடுத்தார். இந்தப் போட்டியில் இலஙகை அணி 7 இலக்குகள் வித்தியாசத்தில் வெற்றி பெற்றது. இந்தப் போட்டியில் சிறப்பாக விளையாடியதால் அக்டோபர், 2016 இல் சிம்பாப்வே துடுப்பாட்ட அணிக்கு எதிரான தொடரில் இவருக்குஇடம் கிடைத்தது.\n"}
{"id": "242723", "url": "https://ta.wikipedia.org/wiki?curid=242723", "title": "சரத் சந்திர போசு", "text": "சரத் சந்திர போசு\n\nசரத் சந்திர போசு (Sarat Chandra Bose செப்டம்பர் 6, 1889-பிப்பிரவரி 20, 1950 ) என்பவர் இந்திய விடுதலைப் போராட்ட வீரராகவும் வழக்கறிஞராகவும் விளங்கியவர். இவர் புகழ் பெற்ற சுதந்திரப் போராட்டத் தலைவர் சுபாசு சந்திர போசின் அண்ணன் என்பது குறிப்பிடத் தக்கது.\n\nSection::::இளமைக் காலம்.\nசானகிநாத் போசு என்னும் தந்தைக்கும் பிரபாபத்தி போசு என்னும் தாயாருக்கும் பிறந்தவர் கல்லூரிப் படிப்பை பிரசிடென்சி கல்லூரியில் முடித்தார். பின்னர் 1911 ஆம் ஆண்டில் இங்கிலாந்துக்குச் சென்றார். அங்கு பாரிஸ்டர் கல்வி முடித்துவிட்டு இந்தியாவுக்குத் திரும்பினார். இந்தியாவில் வழக்கறிஞர் தொழிலில் ஈடுபட்டார். இந்திய விடுதலைப் போராட்டத்திலும் கலந்து கொண்டார்.\n\n\nSection::::சிறை வாழ்க்கை.\nசரத் சந்திர போசு சப்பானிய அரசுடன் தொடர்பு வைத்திருந்து பிரிட்டிசு அரசுக்கு எதிராகத் துரோகம் செய்ததாகக் குற்றம் சாற்றப்பட்டு 1941 ஆம் ஆண்டில் திசம்பர் 12 இல் கைதானார். 1945 ஆம் ஆண்டு வரை சிறையில் அடைக்கப் பட்டார்.\n\nSection::::நினைவு போற்றல்.\nசரத் சந்திர போசுவை நினைத்துப் போற்றும் வகையில் 2014 ஆம் ஆண்டில் அவர் பெயரில் ஒரு சொற்பொழிவு நிகழ்ச்சி நடந்தது. \nஅதில் லியனாத் கார்டன் என்னும் வரலாற்று ஆசிரியர் அவரை பற்றிப் பேசினார். லியானத் கார்டன் என்பவர் சரத் சந்திர போசு, சுபாசு சந்திர போசு ஆகிய இரு சகோதரர்களின் வாழ்க்கை வரலாற்று நூலை எழுதியவர் ஆவார்.\nநீரத் சந்திர சவுத்ரி என்னும் புகழ் பெற்ற அறிஞர் சரத் சந்திர போசுவிடம் 1937 முதல் 1941 வரை செயலராகப் பணி புரிந்தார் என்பது \nகுறிப்பிடத்தக்கது.\n\n"}
{"id": "242726", "url": "https://ta.wikipedia.org/wiki?curid=242726", "title": "பாலுணர்ச்சியைத் தூண்டுதல்", "text": "பாலுணர்ச்சியைத் தூண்டுதல்\n\nபாலுணர்வைத் தூண்டுவதன் மூலம் புணர்ச்சிப் பரவசநிலையை அடைய முடியும். பாலுறுப்புகளைத் தொடுவதன் மூலமோ, பாலுணர்வுடன் தொடர்புடைய கதைகளைப் படித்தோ பாலுணர்வைத் தூண்ட முடியும். ஆண்குறியையும், பெண்குறியையும் தூண்டி பரவசநிலையை அடையலாம். சுய இன்பம் செய்து கொண்டோ, பொருட்களைக் கொண்டு பாலுணர்வில் ஈடுபட்டோ, பிறப்புறுப்பில் விரலை செருகியோ காம உணர்ச்சியைத் தூண்ட முடியும்.\n\n\n"}
{"id": "242730", "url": "https://ta.wikipedia.org/wiki?curid=242730", "title": "பெக்மன் வெப்பநிலைமானி", "text": "பெக்மன் வெப்பநிலைமானி\n\nபெக்மன் வெப்பநிலைமானி \"(Beckmann thermometer)\" என்பது மிகக் குறைந்த வெப்பநிலை வேறுபாடுகளை அளவிட பயன்படுத்தப்படும் சாதனம் ஆகும். ஆனால் இச்சாதனம் கரைசல் அல்லது கரைப்பானின் உறைநிலை வெப்பநிலையின் தனிமதிப்பை நிர்ணயிக்கப் பயன்படாது. 1853 முதல் 1923 ஆம் ஆண்டு காலத்தைச் சார்ந்த செருமன் வேதியியல் அறிஞர் எர்னச்டு ஓட்டோ பெக்மன் , தொகைசார் பண்புகளை அளவீடு செய்ய 1905 ஆம் ஆண்டு இதைக் கண்டுபிடித்தார். இன்று மின்னணு வெப்பநிலைமானிகள் இக்கருவியின் பயன்பாட்டை பின்னுக்குத் தள்ளிவிட்டன.\n\nSection::::அமைப்பு.\nபெக்மன் வெப்பநிலைமானி பொதுவாக 40 முதல் 50 சென்டிமீட்டர் நீளம் கொண்டதாக இருக்கும். இதில் 5 பாகை செல்சியசு வரை வெப்பநிலை நிலை அளவுகள் குறிக்கப்பட்டுள்ளன. ஒவ்வொரு பாகையும் நூறு சம அளவுகளாகப் பிரிக்கப்பட்டிருக்கும். ஒரு பெருக்கியின் உதவியோடு இக்கருவியில் 0.001 பாகை செல்சியசு அளவிளான வெப்பநிலை வேறுபாடுகளைக்கூட அளவிடமுடியும்.\n\nபெக்மன் வெப்பநிலைமானியின் அடிப்பகுதியில் பெரிய வெப்பநிலைமானி குடுவை உள்ளது. அதன் மேல்பகுதியில் ஒரு பாதரச சேகரிப்பான் நுண்ணிய குழாயின் மூலம் இணைக்கப்பட்டுள்ளது. ( படத்தில் R ). நுண்ணிய குழாய் சிறிய துளையைக் கொண்டிருப்பதால் சிறிய வெப்பநிலை வேறுபாட்டைக்கூட இவ்வெப்ப நிலைமானியின் உதவியால் கண்டறியமுடியும். அதிக வெப்பநிலையில் இக்கருவியைப் பயன்படுத்தினால் குடுவையில் உள்ள பாதரசம் மேலேயுள்ள சேகரிப்பானுக்கு சென்றுவிடும். குறைவான வெப்பநிலையில் பயன்படுத்தும்போது சேகரிப்பானில் உள்ள பாதரசம் குடுவைக்கு வந்துவிடும். இதனால் வெப்பநிலை வேறுபாடு உயர்ந்த அளவாக இருந்தாலும் குறைந்த அளவாக இருந்தாலும் இக்கருவியைப் பயன்படுத்தி அளவிடமுடியும்.\n\nஇக்கருவியின் மூலம் நிலையான அளவுக்கு வெப்பநிலை வேறுபாடுகளை அளவுகோளில் குறியிட்டு அளக்க முடியும்.\nவெப்ப நிலைமானியை அமைக்கும்போது தேவையான அளவுக்கு பாதரசம் குடுவையில் எடுத்துக் கொள்ளப்படுகிறது. தேவையான வெப்பநிலை அளவுகள் குடுவையின் தண்டில் குறிக்கப்படுகின்றன. முதலில் கருவியை தலைகீழாக கவிழ்த்து இலேசாக தட்டுவதன் மூலம் சேகரிப்பானில் உள்ள பாதரசம் கருவியின் கீழேயுள்ள குடுவைக்கு வருமாறு செய்கிறார்கள். பின்னர் குடுவையிலுள்ள பாதரசம் சேகரிப்பானில் உள்ள பாதரசத்துடன் இனையும் வரை குடுவை சூடாக்கப்படுகிறது. பின்னர் அளவிடப்பட வேண்டிய வெப்பநிலை அளவுக்கு அதிகமாக ஒன்று அல்லது இரண்டு பாகை வெப்பநிலை அளவுக்கு உயர்வாக சென்றதும் கருவி குளிரூட்டப்படுகிறது.\n\nகருவியின் மேல்பகுதியை விரலால் இலேசாகத் தட்டினால் வெப்பநிலை உயர்வால் மேலேறிய பாதரசம் கீழேயிறங்கி குடுவைக்கு வருகிறது. இப்பொழுது குடுவை தேவையான வெப்பநிலை வேறுபாடுகளை அளந்திட பயன்படுத்தத் தயாரான நிலையில் உள்ளதாகக் கருதலாம்.\n\nSection::::இவற்றையும் காண்க.\nவெப்பநிலைமானி\n\n"}
{"id": "242736", "url": "https://ta.wikipedia.org/wiki?curid=242736", "title": "மீரட் மாவட்டம்", "text": "மீரட் மாவட்டம்\n\nமேரட் மாவட்டம், உத்தரப் பிரதேச மாநிலத்தின் 80 மாவட்டங்களில் ஒன்று. இது தமிழில் மீரட் மாவட்டம் என்று குறிப்பிடப்படுவதும் உண்டு. இதன் தலைநகரம் மேரட் (மீரட்).\n\nSection::::அரசியல்.\nஇந்த மாவட்டத்தை சிவால்காஸ், சர்தனா, ஹஸ்தினாப்பூர், கிட்டவுர், மேரட் பாளையம், மேரட், தெற்கு மேரட் ஆகிய சட்டமன்றத் தொகுதிகளாகப் பிரித்துள்ளது மாநில அரசு. இந்த மாவட்டத்தின் பகுதிகள் முசாப்பர்நகர், பிஜ்னவுர், மேரட் ஆகிய மக்களவைத் தொகுதிகளுக்குள் உள்ளன.\n"}
{"id": "242746", "url": "https://ta.wikipedia.org/wiki?curid=242746", "title": "மக்னீசியம் - காற்று எரிபொருள் மின்கலம்", "text": "மக்னீசியம் - காற்று எரிபொருள் மின்கலம்\n\nமக்னீசியம்–காற்று எரிபொருள் மின்கலம் (\"Magnesium-Air Fuel Cell\". MAFC) என்பது ஒரு வகையான எரிபொருள் மின்கலம் ஆகும். இம்மின்கலத்தில் மக்னீசியம், நேர்மின்வாயாகவும், காற்றிலுள்ள ஆக்சிசன் எதிர்மின்வாயாகவும் செயல்படுகின்றன. உப்புநீர் மின் பகுளியாகச் செயல்படுகிறது \n\nமேக் பவர் திட்டங்கள் நிறுவனம் மேற்கொண்ட ஆய்வுகள் மற்றும் வணிக மையமாக்கல் காரணமாக இத்தொழில்நுட்பம் 90 சதவீதம் அளவுக்கு மேம்பட்டு 20 முதல் 55 பாகை செல்சியசு வெப்பநிலை வரை உருவாக்கி செயல்படுகின்றன\n\n"}
{"id": "242748", "url": "https://ta.wikipedia.org/wiki?curid=242748", "title": "முந்திரா", "text": "முந்திரா\n\nமுந்திரா என்னும் சென்சஸ் நகரம், இந்திய மாநிலமான குஜராத்தின் கட்சு மாவட்டத்தில் உள்ளது. இங்கே முந்திரா துறைமுகம் அமைந்துள்ளது. இந்த துறைமுகம் தனியாருக்குச் சொந்தமானது. இந்திய அளவில் பெரிய துறைமுகங்களில் ஒன்று. \n\n\nSection::::சுற்றுலா.\nஆதனி பவர் நிறுவனத்தினர் இயக்கும் முந்திரா அனல் மின் நிலையம் இங்குள்ளது. இவற்றில் இருந்து 8,600 மெகாவாட் மின்னாற்றலைப் பெற முடியும். டாட்டா பவர் நிறுவனத்தினர் இயக்கும் முந்திரா அல்ட்ரா மெகா பவர் பிளாண்டும் இங்குள்ளது. இவற்றினால் அதிக வேலை வாய்ப்புகள் உருவாகின. டாட்டா பவர் நிறுவனத்தின் மூலம் கட்டுமானத்துக்கு 5,000 வேலைவாய்ப்புகளும், இயக்குவதற்கு 700 வேலைவாய்ப்புகளும் உருவாக்கப்பட்டன.\n"}
{"id": "242752", "url": "https://ta.wikipedia.org/wiki?curid=242752", "title": "காங்கரியா ஏரி", "text": "காங்கரியா ஏரி\n\nகாங்கரியா ஏரி (\"Kankaria Lake\") குஜராத் மாநிலத்திலுள்ள, அகமதாபாத் நகரத்தின் தெற்குப் பகுதியான மணிநகர் பகுதியில் அமைந்துள்ளது. இந்த ஏரியைச் சுற்றிலும் நீர் விளையாட்டுகளும், மனமகிழ்ச்சிக்கான வசதிகளும் செய்யப்பட்டுள்ளன. காங்கரியா திருவிழா என்னும் ஒரு வாரத் திருவிழா டிசம்பரின் இறுதி வாரத்தில் நடைபெறும். அந்த நேரத்தில் கலை நிகழ்ச்சிகளும், சமூக நிகழ்ச்சிகளும் நடத்தப்படுகின்றன. கிட்ஸ் சிட்டி, விலங்குக் காப்பகம், உணவகக் கடைகள் உள்ளிட்டவையும் உள்ளன.\n\n"}
{"id": "242758", "url": "https://ta.wikipedia.org/wiki?curid=242758", "title": "மு. பாலசுப்பிரமணியன்", "text": "மு. பாலசுப்பிரமணியன்\n\nமு. பாலசுப்பிரமணியன் புதுவையைப் பிறப்பிடமாகக் கொண்டவர். முனுசாமி - காளியம்மாள் தம்பதியரின் மூத்த மகனாவார். புதுவை அரசின் பொதுப்பணித்துறையில் இளநிலைப் பொறியாளராகப் பணியாற்றும் இவர் புதுவைத் தமிழ்ச்சங்கத்தின் செயலாளருமாவார்.1 புதுச்சேரி மாநிலக் கலை இலக்கியப் பெருமன்றத்தின் செயற்குழு உறுப்பினராகவும் இருக்கிறார்.\n\nSection::::இலக்கியத்துறையில்.\nபரிதியன்பன் என்னும் புனைபெயரில் எழுதி வருகிறார். \"நடைவண்டி சிறுவர் கலை இலக்கியக் கழகம்\" என்ற ஓர் அமைப்பையும் நிறுவி நடத்தி வருகிறார். நாளிதழ்களுக்கும் மாத இதழ்களுக்கும் படைப்புகள் வழங்கும் இவர் மேடைப் பேச்சாளருமாவார்.\n\n\n\nSection::::பெற்ற விருதுகள்.\nசான்றுகள்"}
{"id": "242761", "url": "https://ta.wikipedia.org/wiki?curid=242761", "title": "பஜ்ரங் தள்", "text": "பஜ்ரங் தள்\n\nபஜ்ரங் தள் என்பது விசுவ இந்து பரிசத் இயக்கத்தின் இளைஞர் பிரிவாகும். இந்த இயக்கம் இந்துத்துவத்தை அடிப்படையாகக் கொண்டது.<ref name=\"TOI/\"> </ref> இது 1984ஆம் ஆண்டின் அக்டோபர் முதலாம் நாளில் நிறுவப்பட்டது. இந்த இயக்கம் இந்தியா முழுவதும் பரவியிருந்தாலும், வடக்கு இந்தியாவிலும், மத்திய இந்தியாவிலும் பலமானதாக இருக்கிறது. இந்துக் கடவுளான அனுமனைக் குறிக்கும் சொல்லே பஜ்ரங்.\n\nஇவர்களின் முக்கியக் குறிக்கோள்களில் ஒன்று, அயோத்தியில் ராம ஜென்மபூமி கோயிலைக் கட்டுவதாகும். இந்தியாவில் இந்து சமயத்தை காப்பற்றுவதும், மதமாற்றங்களைத் தடுப்பதும் தன் கொள்கைகள் எனக் குறிப்பிடுகிறது.\n\nSection::::தடைக் கோரிக்கை.\nஇந்த இயக்கத்தை தடை செய்யக் கோரி சில இயக்கங்களும் அமைப்புகளும் தனி நபர்களும் கோரிக்கை விடுத்தன. இதுவரையிலும் இந்த இயக்கம் தடை செய்யப்படவில்லை.\n\n"}
{"id": "242765", "url": "https://ta.wikipedia.org/wiki?curid=242765", "title": "மதராசியக் கலாச்சாரம்", "text": "மதராசியக் கலாச்சாரம்\n\nமதராசியக் கலாச்சாரம் (\"Madrasian culture\") என்பது வரலாற்றுக்கு முந்தைய தென்னிந்தியாவில் வாழ்ந்த ஒரு கலாச்சாரமாகும். இதை கீழைப் பழங்கற்காலக் கலாச்சாரம் என்றும் அழைக்கிறார்கள். இந்நாகரிகம் பழைய கற்காலத்திற்கு முன்னரே தழைத்தோங்கி இருந்தது. அதாவது சுமார் 2.5 மில்லியன் ஆண்டுகளுக்கு முந்தைய கற்காலத்திற்கு முன்னரே மதராசியக் கலாச்சாரம் இருந்ததாக நம்பப்படுகிறது. இக்கலாச்சாரம் தொடர்புடைய தொல்பொருட்கள் முதன்முதலில் அதிரம்பாக்கம் என்ற ஊரில் கண்டெடுக்கப்பட்டன. இவ்வூர் மதராசு எனப்படும் தற்போதைய சென்னைக்கு அருகில் உள்ளதால், இக்கலாச்சாரம் மதராசியக் கலாச்சாரம் என்று அழைக்கப்பட்டது. அதன் பின்னர் இப்பகுதியைச் சார்ந்த பல்வேறு இடங்களில் இக்கலாச்சாரத்துடன் தொடர்புடைய தொல்கருவிகள் காணப்பட்டன. இருமுக கற்கோடரிகள், வெட்டும்கற்கள் போன்ற கற்கருவிகள் இக்கலாச்சாரத்தின் தொல்பொருட்களாக கண்டெடுக்கப்பட்டன.. இவை தவிர தட்டையான கற்கருவிகள், குறுனிக்கற்கள் மற்றும் வெட்டுக்கத்திகள் போன்றனவும் கண்டெடுக்கப்பட்டுள்ளன. பெரும்பாலும் இக்கற்கருவிகள் யாவும் உருமாறிய பாறை வகையான படிவுப் பாறைகளால் உருவாக்கப்பட்டுள்ளன. கடையூழிக்கடுத்த இந்தியாவின் இரண்டாம் மழைபொழிவு காலத்தின் ஒரு பகுதியாக இக்கலாச்சாரத்தின் கற்கருவி தொல்பொருட்கள் அடையாளம் காணப்படுகின்றன.\n\nஆங்கிலேய தொல்லியலாளரும் புவியியலாளருமான இராபர்ட் புருசு ஃபூட் 1863 ஆம் ஆண்டில் இந்த வகையான குறிப்பிட்ட கல் தொழிலகங்களை அதிரம்பாக்கம் தளத்தில் கண்டறிந்தார். அவருடைய இக்கண்டுபிடிப்புக்குப் பின்னர் இந்த தளம்தான் கீழைப் பழங்கற்காலத் தொல்பொருட்களுக்கு பலம் சேர்க்கும் ஆதாரமாக இருந்து வருகிறது. இங்கு கற்கோடரிகள், மும்முக கற்கருவிகள், வெட்டும்கற்கள், ஒற்றைமுகக் கற்கள், பாறை செதில்கள் போன்ற சிறியதும் பெரியதுமான பல்வேறு வகையான தொல்பொருட்கள் இவ்விடத்தில் கண்டறியப்பட்டன.\n\n2011 ஆம் ஆண்டில் நடைபெற்ற அகழ்வாராய்ச்சி மற்றும் கண்டெடுக்கப்பட்ட பொருட்களின் சோதனை மற்றும் அண்டக்கதிர் எனப்படும் காஸ்மிக் கதிர் வெளிப்பாடு காலக்கணிப்பு முறை வழியான ஆய்வுகளின் முடிவு தெரிவிப்பது யாதெனில், இங்கு கண்டெடுக்கப்பட்ட மிகப் பழைமையான கற்கருவிகள் 1.5 மில்லியன் ஆண்டுகளுக்கு முற்பட்டவை என்பதேயாகும்.\n\nஇந்தப் பிராந்தியத்தில் ஏற்பட்டுள்ள புதிய சாதனையான இருமுகத் தொழில்நுட்ப முன்னேற்றங்கள் உண்மையில் முந்தைய காலத்தின் பதிவு என்றே நம்பப்படுகிறது. மதராசியக் கலாச்சாரத்தைச் சார்ந்த மக்கள் குழுக்களாக கூடி வேட்டைக்காரர்களாய் இருந்துள்ளனர். பண்ணை வைத்திருப்பது அல்லது விலங்குகளை வளர்ப்பது போன்ற செயல்களில் அவர்கள் ஈடுபடவில்லை. இக்கற்காலத்தில் கீழைப் பழங்கற்கால மக்கள் குறிப்பாக பாறைக் குகைகளிலும் கூரையாக வேயப்பட்ட குடிசைகளிலும் வாழ்ந்திருக்கின்றனர்.\n\n\n"}
{"id": "242769", "url": "https://ta.wikipedia.org/wiki?curid=242769", "title": "சந்துலோடியா", "text": "சந்துலோடியா\n\nசந்துலோடியா என்பது இந்திய நகரமான அகமதாபாத்தின் பகுதிகளில் ஒன்று.\n\nSection::::மக்கள் தொகை.\n2001ஆம் ஆண்டில் எடுக்கப்பட்ட மக்கள் தொகைக் கணக்கெடுப்பின்படி56,135 மக்கள் வாழ்கின்றனர். இவர்களில் 54% மக்கள் ஆண்கள். ஏனையோர் பெண்கள். இந்த பகுதியில் கல்வியறிவு பெற்றோர் 74% மக்கள் ஆவர். ஆண்களில் 79% பேரும், பெண்களில் 12% பேரும் கல்வியறிவு பெற்றுள்ளனர்.\n"}
{"id": "242776", "url": "https://ta.wikipedia.org/wiki?curid=242776", "title": "எம் டிவி", "text": "எம் டிவி\n\nஎம் டிவி இது ஒரு ஆங்கில மொழி இசை தொலைக்காட்சி சேவை ஆகும். இது வியாகம் மீடியா நெட்வொர்க்ஸ் என்ற நிறுவனத்தின் மூலம் ஆகஸ்ட் 1, 1981ஆம் ஆண்டில் அமெரிக்காவில் துவங்கப்பட்டது. இதன் தலைமையகம் நியூயார்க் நகரில் அமைந்துள்ளது. இந்தத் தொலைக்காட்சியில் இளையோர்களுக்கான நிகழ்ச்சிகள் தயாரிக்கப்பட்டு ஒளிபரப்பாகின்றன.\n\n"}
{"id": "242777", "url": "https://ta.wikipedia.org/wiki?curid=242777", "title": "முற்காப்பு (சதுரங்கம்)", "text": "முற்காப்பு (சதுரங்கம்)\n\nசதுரங்க விளையாட்டில் முற்காப்பு (\"prophylaxis\") என்ற சொல்லாட்சி, வருமுன் காப்போம் என்ற பொருளிலேயே பயன்படுகிறது. முற்காப்பு என்பது சதுரங்க விளையாட்டில் பொதுவாகப் பயன்படும் ஒரு சதுரங்க உத்தியாகும். இவ்வுத்தியை 1920 ஆம் ஆண்டில் கிராண்ட் மாஸ்டர் ஆரோன் நிம்சோவிச்சு தன்னுடைய ”என் திட்டங்கள்” என்ற புத்தகத்தில் அறிமுகப்படுத்தியுள்ளார். எதிரியின் திட்டங்களை குலைப்பதற்கு ஒரு வீரர் எடுக்கும் நடவடிக்கைகளை குறிப்பதாக இச்சொல் பொருள் கொள்ளப்படுகிறது. இந்நடவடிக்கையின் தொடர்ச்சியாக ஒருவீரர் நகர்த்துகின்ற நகர்வுகள் முற்காப்பு நகர்வுகள் எனப்படுகின்றன.\n\nSection::::உதாரணம் #1.\nமுற்காப்பு நகர்வுக்கு ஒரு எளிய உதாரணமாக இதைக் கூறலாம். ஒரு வீரர் தன்னுடைய யானையின் சிப்பாயை h3 அல்லது h6 கட்டத்திற்கு நகர்த்துகிறார். சிப்பாயின் இந்நகர்வு, பின்வரிசையில் முற்றுகை நிகழ்ந்துவிடாமல் தடுப்பதை நோக்கமாக கொண்டிருக்கிறது. அதே நேரத்தில் g4 அல்லது g5 கட்டத்தில் எதிரியின் அமைச்சர் அல்லது குதிரை உட்காருவதை தடுப்பதாகவும் உள்ளது. இவ்விடத்தில் முற்றுகை என்பதற்கு அவ்வளவு முக்கியத்துவம் அவசியமானதல்ல என்றாலும் இன்றும் உலக சதுரங்கச் சாம்பியன் அனத்தோலி கார்ப்பொவ் h3 நகர்வை ஆடிக்கொண்டுதான் உள்ளார். \n\nSection::::உதாரணம் #2.\nமற்ற உதாரணங்கள் மிகவும் நுட்பமானவையாக உள்ளன. அநேகமாக சாத்தியமாகும் நகர்வுகள் என்றுகூட நினைக்க முடியாத அளவிற்கு நுட்பமான நகர்வுகளாக அவை உள்ளன. இரண்டாவது உதாரணத்தில் நிம்சோவிச்சு தானே கருப்பு காய்களுடன் ஆடுகிறார். பொதுவாக அவர் தன்னுடைய சிப்பாயை முன்நகர்த்தி எதிரியில்லா சிப்பாயாக மாற்றிவிட நினைக்கிறார். அதற்காக நேரடியாக ...e5 என்று விளையாடுவதும் வெற்றியைத் தராது. ஏனெனில் கருப்பு அரசர் பின்னுக்கு தள்ளப்பட்டு விடுவார்.\n1... e5\n\n2.fxe5 fxe5\n\n3.g4+ hxg4\n\n4.hxg4+ Ke6\n\n5.Rd6+ கருப்பு அரசர் உபயோகமில்லாத பின் கட்டத்திற்கு சென்றுவிடுகிறார். \n\nஇதனால், நிம்சோவிச்சு வேறு ஒரு மாற்று வழியில் விளையாடுகிறார்.\n\n1... Rf8! \n\n2.Be1 g5! \n\n3.fxg5 fxg5\n\n4.g4+ hxg4\n\n5.hxg4+ Ke5+ வெள்ளை யானையைக் கைப்பற்றுகிறார்.\n\nஇதைத் தடுக்கவே வெள்ளை முற்காப்பு நகர்வை செய்ய வேண்டியுள்ளது.:\n\nஅதாவது 2.Kg1. \n\nஇந்த நகர்வினால் சிலநகர்வுகளுக்குப் பின்னர் ஏற்படும் வெளிப்படும் முற்றுகையை தவிர்க்க முடியும். நிம்சோவிச்சுவின் எதிரியால் இதை எதிர்பார்க்க முடியவில்லை. அதனால் கருப்பு வெற்றி அடைகிறார். முற்காப்பு நகர்வு விழிப்புணர்வால் வெற்றியும் கிடைக்கலாம் அந்நகர்வு பற்றிய அறியாமையினால் தோல்வியும் விளையலாம் என்பதற்கு பொருத்தமான ஆட்டமாக இந்த ஆட்டம் விளங்குகிறது.\n"}
{"id": "242784", "url": "https://ta.wikipedia.org/wiki?curid=242784", "title": "அ ஆ இ ஈ (திரைப்படம்)", "text": "அ ஆ இ ஈ (திரைப்படம்)\n\nஅ ஆ இ ஈ என்பது 2009 ஆவது ஆண்டில் வெளியான ஒரு இந்தியத் தமிழ் திரைப்படமாகும். நவ்தீப், அரவிந்த் ஆகாஷ், மோனிகா, சரண்யா மோகன் ஆகியோர் முன்னணி கதாபாத்திரங்களிலும், பிரபு, கொச்சின் ஹனீபா, லிவிங்ஸ்டன், மனோரமா, கஞ்சா கறுப்பு ஆகியோர் துணைக் கதாபாத்திரங்களிலும் நடித்த இத்திரைப்படத்தை இயக்குநர் சபாபதி இயக்கியிருந்தார். இந்தியாவின் பழம்பெரும் படத்தயாரிப்பு நிறுவனங்களில் ஒன்றான ஏவிஎம் படத்தயாரிப்பு நிறுவனம் தயாரித்த இத்திரைப்படம் 2009 சனவரி 9 ஆம் தேதி அன்று வெளியானது. இத்திரைப்படம் 2007 ஆவது ஆண்டில் தெலுங்கில் வெளியான \"சந்தமாமா\" திரைப்படத்தின் மறுஆக்கமாகும்.\n"}
{"id": "242790", "url": "https://ta.wikipedia.org/wiki?curid=242790", "title": "ஆம்பள", "text": "ஆம்பள\n\nஆம்பள 2015 ஆவது ஆண்டில் தமிழ்ப் பொங்கலன்று வெளிவந்த நகைச்சுவைத் தமிழ்த் திரைப்படமாகும். இது சுந்தர் சி இயக்கிய படம். விஷால் கதாநாயகனாக நடித்துள்ளார். பிரபு முன்னணிப் பாத்திரத்தில் நடித்துள்ளார். சந்தானம் மற்றும் சதீஷ் நகைச்சுவையான பாத்திரத்தில் நடித்துள்ளார்கள்.\n\n\nSection::::பாடல்கள்.\nஇப்படத்திற்கு பாடல்கள் இயற்றி இசையமைத்து இருப்பது ஹிப்பாப் தமிழா.\n"}
{"id": "242793", "url": "https://ta.wikipedia.org/wiki?curid=242793", "title": "மௌரீட்சியோ மாலுவெஸ்திதி", "text": "மௌரீட்சியோ மாலுவெஸ்திதி\n\nமௌரீட்சியோ மாலுவெஸ்திதி (பிறப்பு ஆகஸ்ட் 25, 1953) என்பவர் லோடி மறைமாவட்டத்தின் தற்போதைய ஆயர் ஆவார். ஆகஸ்ட் 26, 2014 அன்று மேதகு. ஜொசெப்பே மெரிசிக்குப்பின்பு இவர் ஆயராக நியமிக்கப்படார்.\n\nஇவர் 1953ஆம் ஆண்டு இத்தாலியின் பிலாகோவில் பிறந்தார். 1977இல் குருத்துவத் திருநிலைப்பாடு பெற்றார். பின்னர் உரோமையில் உயர்கல்வி கற்றார். 1978 முதல் 1994 முடிய பெர்காமோ குருத்துவக்கல்லூரியில் பேராசிரியராகப்பணியாற்றினார். 1994 முதல் 2009 வரை கீழைமுறைத்திருச்சபையின் பேராயத்தின் உறுப்பினராக இருந்தார்.\n\nஆகஸ்ட் 26, 2014, திருத்தந்தை பிரான்சிசு இவரை லோடி மறைமாவட்டத்தின் ஆயராக நியமித்தார். அக்டோபர் 11, 2014 அன்று பேதுரு பேராலயத்தில் கர்தினால் இலியனார்தோ சன்டிரியால் இவர் ஆயர்நிலைக்கு திருப்பொழிவு செய்யப்பட்டார்.\n"}
{"id": "242809", "url": "https://ta.wikipedia.org/wiki?curid=242809", "title": "தமிழன் எப்படிக் கெட்டான்? (நூல்)", "text": "தமிழன் எப்படிக் கெட்டான்? (நூல்)\n\nதமிழன் எப்படிக் கெட்டான்? என்பது தேவநேயப் பாவாணரால் எழுதப்பட்ட ஒரு குறுநூல் ஆகும். தமிழன் ஈராயிரம் ஆண்டுகளுக்கு முன்னரே உலகத்தில் பல துறைகளில் தலைசிறந்தவனாக இருந்தான் என்றும் பிற்காலத்தில் தன் பகுத்தறிவைப் பயன்படுத்தாமல் கல்வி, செல்வம் ஆகிய இரண்டையும் வைத்துக் கெட்டான் என்றும் பாவாணர் கூறுகிறார். இந்நூல் 1941 ஆம் ஆண்டில் எழுதி வெளியிடப்பட்டது. இதனைத் தமிழ்மண் பதிப்பகம் மீள் பதிப்பு செய்துள்ளது. \n\nதமிழர்கள் கெட்டதற்கான கரணியங்களையும் வழிகளையும் நிரல் படுத்தித் தேவநேயப் பாவாணர் இந்நூலில் எழுதியுள்ளார். அவை பின்வருமாறு:\n\nSection::::மதப் பைத்தியம்.\nமனிதனுக்குத்தான் மதம். மதத்திற்கு மனிதன் அல்லன். அளவுக்கு மிஞ்சினால் அமிழ்தமும் நஞ்சு ஆகும். எனவே மதத்தின் மீது ஏற்பட்ட மிகைப் பற்றினால் தமிழர்களிடையே குருட்டு நம்பிக்கைகளும் குலப் பிரிவினைகளும் உண்டாயின.\n\nSection::::கொடைமடம்.\nஆற்றிலே போட்டாலும் அளந்து போடு என்னும் அறிவுரைக்கு மாறாக தமிழ் அரசர்கள் தம் தாராளக் குணத்தினால் பார்ப்பனர்களுக்கு ஆயிரக்கணக்கான பொற்காசுகளையும் நூற்றுக்கணக்கான ஊர்களையும் பரிசில்களாக வழங்கினர். அவை ஆரியப் பார்ப்பனர்களை உயர்த்தவும் தமிழ் மொழியைத் தாழ்த்தவும் பயன்பட்டன.\n\nSection::::இனநலம் பொறாமை அல்லது தன்னினப் பகைமை.\nதமிழ் மன்னர்களான சேர சோழ பாண்டியர் மூவரும் ஒற்றுமையாக இருந்த வரையில் தமிழ் மக்கள் சிறப்பாக இருந்தனர். பொறாமையின் காரணமாக உட்பகை உண்டாகி அவர்களுக்குள் போரிட்டு வலிமையை இழந்தனர்.\n\nSection::::குறி பார்த்தல்.\nஉலகம் முழுதும் குறி பார்த்தல் பெரு வழக்கமாக இருந்தபோதும் மேனாட்டார் அதனைக் கைவிட்டனர். ஆனால் நம் தமிழ் மக்கள் குறி பார்த்தலிலும் நாள் கிழமை பார்ப்பதிலும் பிறப்பியத்திலும் இன்னும் நம்பிக்கை வைத்துள்ளனர். இந்த நம்பிக்கையால் வீண் செலவு, காலக் கேடு, மனக்கவலை, முயற்சி அழிவு போன்ற தீமைகள் ஏற்படுகின்றன. \n\nSection::::துறவியைப் பின்பற்றல்.\nதுறவறத்தைக் காட்டிலும் இல்லறம் சிறந்தது. ஊன் உணவால் வீரத் தன்மையும் மரக்கறி உணவால் சாந்தத் தன்மையும் ஏற்படும். எனவே துறவறத்தைக் காட்டிலும் இல்லறமே சிறந்தது எனக் கூறலாம். இல்லறத்தார்க்கு இவ்வுலக வாழ்க்கை மீது வெறுப்பை ஏற்படுத்தியதால் இசை, நாடகம், ஓவியம் போன்றவை சிற்றின்பத்திற்குரியவை என்று அழியவிட்டார்கள் தமிழர்கள்.\n\nSection::::ஆரியம்.\nதமிழன் கெட்ட வழிகளில் மிகக் கொடியது ஆரியமே. பிறப்பின் அடிப்படையில் உயர்வு தாழ்வு கற்பித்து தமிழர்களிடையே குலப்பிரிவினைகளை ஏற்படுத்தியவர்கள் ஆரியர்கள். எனவே தமிழர்கள் குலப் பிரிவினைகளால் வலிமை இழந்தனர். வீரமும் இழந்தனர். இறை வழிபாட்டையும் பிற சடங்குகளையும் வடமொழியில் செய்வித்ததால் தமிழ் மொழி செல்வாக்கு இழந்தது. தாய்மொழி உணர்ச்சி தமிழர்களிடையே இல்லாமல் போனது.\n\nSection::::அரசியல் கட்சிகள்.\nநீதிக் கட்சியினால் தமிழர்களுக்கு அரசு அலுவல்கள் கிடைத்தன. ஆனால் எளிய மக்களுக்கும் தமிழ் மொழிக்கும் நீதிக் கட்சி பெரிதாகச் செய்யவில்லை. காங்கிரசு ஆட்சியில் தமிழர்களுக்கு ஐந்து தீமைகள் ஏற்பட்டன. அவை இந்தித் திணிப்பு, வகுப்புரிமை இன்மை, பார்ப்பன மேலாண்மை, பள்ளிகளை மூடுதல், பகுத்தறிவாளாமை என்பன. ஆகையால் தமிழ் விடுதலையும் தமிழ் வளர்ச்சியும் குறிக்கோளாகக் கொண்டதொரு புதுக்கட்சியை ஏற்படுத்த வேண்டும். \n\nSection::::சான்று.\nதமிழன் எப்படிக் கெட்டான் ? (ஆசிரியர்: தேவநேயப் பாவாணர், நூல் வெளியீடு: தமிழ்மண் பதிப்பகம், தியாகராயர் நகர் சென்னை-17)\n"}
{"id": "242811", "url": "https://ta.wikipedia.org/wiki?curid=242811", "title": "தந்திதுர்கன்", "text": "தந்திதுர்கன்\n\nதந்திவர்மன் அல்லது இரண்டாம் தந்தி துர்கன் (ஆட்சிக்காலம் 735-756 ) என்பவன் இராஷ்டிரகூடப் பேரரசை மான்யகட்டா என்ற இடத்தில் நிறுவியவன். இவனது அடிப்படை ஆட்சிப்பகுதியாகக் கர்நாடகத்தின் குல்பர்கா பகுதி இருந்தது. இவன் தனது பேரரசின் எல்லையைக் கர்நாடகத்தின் பெரும்பான்மைப்பகுதி வரை விரிவாக்கினான்.\n\nதந்தி துர்கன் சாளுக்கியர்களை 753இல் தோற்கடித்து அவர்களின் பட்டங்களான இராஜாதிராஜ மற்றும் பரமேஷ்வரா ஆகியவற்றைத் தனதாக்கிக் கொண்டான். குஜராத் பாவங்கங்க கல்வெட்டில் அவன் பாதாமி சாளுக்கியர்களைத் தோற்கடித்தான் என்று கூறுகிறது. மேலும் இவன் லதா (குஜராத்), மால்வா , டங்கா, கலிங்கம் சேஷர்கள் (நாகர்கள்) ஆகியோரைப் போரில் தோற்கடித்தான்\n\nபல்லவ மன்னன் இரண்டாம் நந்திவர்மன் சாளுக்கியர்களிடமிருந்து காஞ்சியை மீட்க உதவி தனது மகளை நந்திவர்மனுக்கு மணம் செய்வித்து உறவைப் பலமாக்கிக்கொண்டான்.\n"}
{"id": "242828", "url": "https://ta.wikipedia.org/wiki?curid=242828", "title": "சூடி டென்ச்", "text": "சூடி டென்ச்\n\nஜூடி டென்ச் (\"Judi Dench\", பிறப்பு: 9 டிசம்பர் 1934) ஒரு இங்கிலாந்து நாட்டுத் திரைப்பட நடிகை ஆவார். இவர் ஜேம்ஸ் பாண்ட் திரைப்பட தொடர்களில் எம் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார். இவர் பல தொலைக்காட்சி தொடர்களிலும் நடித்துள்ளார்.\n\nSection::::ஆரம்பகால வாழ்க்கை.\nஜூடி டென்ச் 9 டிசம்பர் 1934ஆம் ஆண்டில் யோர்க் இங்கிலாந்தில் பிறந்தார். இவரின் தாயார் எலீநோரா ஒலிவ், இவர் டப்லின் அயர்லாந்தில் பிறந்தார். இவரின் தந்தை ரெஜினால்ட் ஆர்தர் டென்ச் ஒரு வைத்தியர் ஆவார். இவர் டோர்செட் சவுத் வெஸ்ட் இங்கிலாந்தில் பிறந்தார்.\n\n"}
{"id": "242846", "url": "https://ta.wikipedia.org/wiki?curid=242846", "title": "பொன்னுமணி", "text": "பொன்னுமணி\n\n\nSection::::பாடல்கள்.\nஇளையராஜா இசையமைத்த இத்திரைப்படத்தில் இடம்பெற்ற அனைத்துப் பாடல்களும் இத்திரைப்படத்தின் இயக்குநர் ஆர். வி. உதயகுமார் எழுதியவை.\n\nSection::::விருதுகள்.\nசிறப்பான நடிப்பை வெளிப்படுத்திய நடிகர் கார்த்திக் இத்திரைப்படத்திற்காக சிறந்த தமிழ் நடிகருக்கான பிலிம்பேர் விருதைப் பெற்றார்.\n"}
{"id": "242862", "url": "https://ta.wikipedia.org/wiki?curid=242862", "title": "முதலாம் கிருட்டிணன்", "text": "முதலாம் கிருட்டிணன்\n\nகிருட்டிணன் அல்லது முதலாம் கிருட்டிணன் (ஆட்சிக்காலம் 756-774 ) என்பவன் இராஷ்டிரக்கூட மன்னனாவான். இவனுக்கு முன் ஆட்சியில் இருந்தவன் இவனது மாமா தந்திவர்மன் ஆவான். முதலாம் கிருட்டிணன் கண்ணரா அல்லது கண்ணரத்தேவன் எனக் கன்னடக் கல்வெட்டுகளால் அழைக்கப்படுகிறான். அகலவர்ஷா, சுபதுங்கா, பிரீத்திவல்லபா, சிறீவல்லபா, என்பவை இவனது பட்டப்பெயர்களாகும். புகழ்பெற்ற சமண தர்க்கவியலாரும் இராஜவர்த்திகா நூலின் ஆசிரியருமான அகலங்க பாட்டர் இவனது காலத்தவர் ஆவார்.\n\nசில வரலாற்று ஆசிரியர்கள், தந்தி வர்மனிடமிருந்து கிருட்டிணன் அரியணையைப் பறித்துக்கொண்டான் என்று கருதுகின்றனர்.ஆனால் வேறுசில ஆய்வாளர்கள் இதை மறுக்கின்றனர்.\n\nஇவன் மேற்கு கங்க மன்னன் சிறீபுருசனுடன் போரிட்டு அவனது நாடான கங்கப்பாடியின் சிலப்பகுதிகளைக் கைப்பற்றினான். மேலும் சிலகரன் என்னும் தென் கொங்கன் மன்னன், கீழை சாளுக்கிய நான்காம் விஷ்ணுவர்தனன் ஆகியோரைத் தோர்க்கடித்தான். எல்லோரா கைலாசநாதர் கோவில் இவனால் 770-இல் கட்டப்பட்டதாகும். மேலும் இவன் காலத்தில் 18 சிவாலயங்கள் அமைக்கப்பட்டன என அவனது கல்வெட்டுமூலம் தெரியவருகிறது. கிருட்டிணனுக்குப் பிறகு அவனது மூத்த மகன், இரண்டாம் கோவிந்தன் ஆட்சிக்கு வந்தான்.\n\n"}
{"id": "242886", "url": "https://ta.wikipedia.org/wiki?curid=242886", "title": "எஸ். ஜி. சாந்தன்", "text": "எஸ். ஜி. சாந்தன்\n\nஎஸ். ஜி. சாந்தன் (குணரத்னம் சாந்தலிங்கம், இறப்பு: 26 பெப்ரவரி 2017) ஈழத்துப் பாடகரும், நாடகக் கலைஞரும் ஆவார். இவர் தமிழீழ விடுதலைப்புலிகளின் பிரதான பாடகராக இருந்தவர்.\n1995 வரை யாழ்ப்பாணத்தின் மிகப் பிரபலமான நட்சத்திரப் பாடகராக இருந்தவர். இவர் நடித்த அரிச்சந்திர மயான காண்டம் இவரது நடிப்புத்திறனுக்குச் சான்றாக அமைந்தது.\n\nSection::::கலைப்பயணம்.\nஇவரது தந்தைக்கு கொழும்பில் ஒரு கடை இருந்தது. அங்கு தங்குவதற்கு அறையும் இருந்தது. அதனால் பாடசாலை விடுமுறைக்கு கொழும்புக்குப் போய் விடுவது இவரது வழக்கம். அப்படியொரு தருணத்தில் 1972 இல் கொழும்பு, செக்கடித் தெரு கதிரேசன் கோவிலில் நடந்த இசை நிகழ்ச்சி ஒன்றைப் பார்க்கச் சென்ற போது அங்கு பாடும் வாய்ப்பு இவருக்குக் கிடைத்தது. 'மருதமலை மாமணியே முருகையா' என்ற பாடலைப் பாடி மிகுந்த வரவேற்பைப் பெற்றுக் கொண்டார். இவரது கலைப்பயணத்தின் ஆரம்பமாகவும், இவரது முதல் மேடை அனுபவமாகவும் இது அமைந்தது. இதன் பின்னர் இவர் வீதியில் செல்லும் போது இவரை அழைத்து தம்பி அந்த \"மருதமலைப் பாடலைப் பாடு\" என்று இவரது ரசிகர்கள் கேட்கத் தொடங்கி விட்டார்கள். இதன் பின்னர் அந்தத் தெருவுக்கு வரும் கத்தார் வீடு ஜேசுரட்ணம் என்பவர் இவரை இலங்கை ஒலிபரப்புக் கூட்டுத்தாபனத்திற்கு அழைத்துச் சென்று சிறுவர் மலரில் பாடவைத்தார். அதிலிருந்து வானொலி நிகழ்ச்சியில் நாடகத்திலும் நடிக்க ஆரம்பித்திருந்தார். 1977 இல் கிளிநொச்சிக்குக் குடிபெயர்ந்தார். 1981 இல் கண்ணன் இசைக்குழுவுடன் இணைந்து பாட ஆரம்பித்தார். அந்த இசைக்குழு 1982 இல் கலைக்கப்பட்டதன் பின் தனது பெயரிலேயே சாந்தன் கோஷ்டி (சாந்தன் இசைக்குழு) என்ற பெயரில் இசைக்குழு ஒன்றை ஆரம்பித்தார்.\n\nSection::::குடும்பம்.\nஇவரது இரு மகன்கள் இலங்கை இராணுவத்தின் எறிகணை வீச்சில் கொல்லப்பட்டார்கள். மூத்த மகன் இரண்டாம் லெப்டினன்ட் கானகன். இவர் 1998 களின் பிற்பகுதியில் ஜெயசிக்குறு முறியடிப்புச் சமரின் போது மூன்று முறிப்புப் பகுதியில் வீரச்சாவைத் தழுவியவர். இரண்டாவது மகன் இசையரசன்.\n\n\nSection::::மறைவு.\nசிறுநீரகம் பாதிப்படைந்திருந்த நிலையில் 26.2.2017 அன்று பிற்பகல் 2.10 மணிக்கு தனது 57 வயதில் யாழ்ப்பாணம் மருத்துவமனையில் காலமானார்.\n\n"}
{"id": "242891", "url": "https://ta.wikipedia.org/wiki?curid=242891", "title": "வேலைவாய்ப்பு அலுவலகம் சட்டம் 1959", "text": "வேலைவாய்ப்பு அலுவலகம் சட்டம் 1959\n\nவேலைவாய்ப்பு அலுவலகம் சட்டம் 1959 இந்த சட்டம் காலி பணியிடங்களை வேலைவாய்ப்பு அலுவலகத்திற்கு கட்டாயம் தெரிவிக்க வேண்டி உருவாக்கப்பட்ட சட்டமாகும். 1960 மே மாதம் 1ஆம் தேதியிலிருந்து இது நடைமுறைக்கு வந்தது.\n\nSection::::வரைமுறை.\n25 பணியாளர்களுக்கு மேல் பணி அமர்த்தும் அனைத்து பொதுத்துறை நிறுவனங்களுக்கும் மற்றும் தனியார் நிறுவனங்களுக்கும் இந்த சட்டம் பொருந்தும் (விவசாயத்துறைக்கு விலக்கு அளிக்கப்பட்டுள்ளது). இந்நிறுவனங்கள் காலி இடங்களை கட்டாயம் மாநில அரசின் அதிகாரப்பூர்வ அரசிதழில் வெளியிட வேண்டும்.\n\n"}
{"id": "242892", "url": "https://ta.wikipedia.org/wiki?curid=242892", "title": "தமிழ்நாடு நிலத்தடி நீர் (மேம்பாடு மற்றும் மேலாண்மை) சட்டம், 2003", "text": "தமிழ்நாடு நிலத்தடி நீர் (மேம்பாடு மற்றும் மேலாண்மை) சட்டம், 2003\n\nதமிழ்நாடு நிலத்தடி நீர் (மேம்பாடு மற்றும் மேலாண்மை) சட்டம், 2003 இந்தச் சட்டம் நிலத்தடி நீர் வளங்களைப் பாதுகாக்கவும் அதனைச் சிறப்பாகத் திட்டமிட்டுப் பயன்படுத்தவும் நீர் வளங்களை மேம்படுத்தவும் பயன்படுகிறது. 2013 ஆம் ஆண்டு இந்தச் சட்டம் பின்வாங்கப்பட்டது \n"}
{"id": "242898", "url": "https://ta.wikipedia.org/wiki?curid=242898", "title": "ஜான் பிராங்கிளின் எண்டர்ஸ்", "text": "ஜான் பிராங்கிளின் எண்டர்ஸ்\n\nஜான் பிராங்கிளின் எண்டர்ஸ் (\"John Franklin Enders\", பெப்ரவரி 10, 1897 – செப்டம்பர் 8, 1985) என்பவர் நோபல் பரிசு பெற்ற அமெரிக்காவைச் சேர்ந்த உயிரியல் அறிவியலாளர் ஆவார். \"நவீன தடுப்பு மருந்துகளின் தந்தை\" என்று போற்றப்படுகிறார்.\n\nSection::::வாழ்க்கையும் கல்வியும்.\nஇவரது தந்தை ஒரு வங்கியாளர் ஆவார். இவர் நோவா வெப்ஸ்டர் பள்ளியிலும், நியூ ஹாம்ஷையரில் உள்ள செயிண்ட் பால் பள்ளியிலும் படித்தார். 1915-இல் யேல் பல்கலைக்கழகத்தில் சேர்ந்தார். இரண்டே ஆண்டுகளில் படிப்பை நிறுத்திவிட்டு அமெரிக்க இராணுவத்தில் சேர்ந்தார் முதல் உலகப்போருக்குபின் மீண்டும் யேல் பல்கலைக்கழகத்தில் சேர்ந்து,1920-இல் பட்டம் பெற்றார். பிறகு கொஞ்சகாலம் தொழில் செய்துவந்து அதில் திருப்தி ஏற்படாமல் ஹார்வர்டு பல்கலைக்கழகத்தில் சேர்ந்து ஆங்கில ஆசிரியராக ஆகும் நோக்கோடு நான்கு ஆண்டுகள் ஆங்கில இலக்கியம் படித்தார். அந்தத் தொழிலிலும் அவருக்குத் திருப்தி இல்லை. நுண்ணுயிரியல் மற்றும் நோய்த் தடுப்பியல் படிப்பில் முனைவர் பட்ட மாணவராகச் சேர்ந்தார். 1930-இல் நுண்ணுயிர்களால் ஏற்படும் நோய்கள்குறித்த ஆய்வுக் கட்டுரையைச் சமர்பித்தார்.\n\nSection::::பணிகள்.\nஹார்வர்டு பல்கலைக்கழகத்தில் பணிக்குச் சேர்ந்து, நுண்ணுயிர்களின் வீரியத்தன்மை மற்றும் உடலின் நோய் எதிர்ப்புச் சக்தியின் ஆற்றல்குறித்த சில காரணிகளை ஆராய்ந்தார். 1938இல் தன் குழுவினருடன் இணைந்து பொன்னுக்கு வீங்கி அம்மை நோய் உண்டாக்கும் வைரசு குறித்து ஆய்வு மேற்கொண்டார். அதைக் குணப்படுத்தும் நோய் எதிர்ப்பு ஆற்றல் மருந்தைக் கண்டு பிடித்தார். 1946இல் பாஸ்டனில் உள்ள குழந்தைகள் மருத்துவ மையத்தில் தொற்று நோய்கள்குறித்து ஆய்வு செய்யும் ஒரு ஆய்வகத்தை நிறுவுமாறு கேட்டுக்கொள்ளப்பட்டார். மனிதனுக்கு வைரஸ் நுண்ணுயிர்களால் ஏற்படும் நோய்கள் குறித்து இவரது வழிகாட்டுதலின் கீழ் மிகச்சிறந்த முறையில் ஆய்வுகள் மேற்கொள்ளப்பட்டன.\n\nSection::::நோபல் பரிசு.\nபோலியோ தடுப்பு மருந்து தயாரிப்புக்குக் காரணமாக அமைந்த புதிய,ஆபத்தில்லாத முறையிலான போலியோமை யெலிஸ்ட் (poliomyelitis) வைரஸ்கள் உற்பத்திக்கான ஆய்வுக்காக டி. எச்.வெல்லர் மற்றும் எப்.சி.ராபின்ஸ் இருவருடன் இணைந்து இவருக்கு 1954ஆம் ஆண்டுக்கான மருத்துவத்துக்கான நோபல் பரிசு வழங்கப்பட்டது. இவர்களின் ஆய்வுமூலம் அறிவியலாளர்களால் போலியோ வைரஸ்களை மிகுதியான அளவில் உற்பத்தி செய்ய இயன்றது. இந்த ஆய்வு முறை போலியோ மருந்துத் தயாரிப்புக்கு மட்டுமல்லாமல் பிற வைரஸ்களைப் பற்றிய ஆய்வுகள் மேற்கொள்ளவும் உதவியது.\n"}
{"id": "242906", "url": "https://ta.wikipedia.org/wiki?curid=242906", "title": "இலோகொஸ் பிராந்தியம்", "text": "இலோகொஸ் பிராந்தியம்\n\nஇலோகொஸ் பிராந்தியம் ((Filipino/Tagalog: Rehiyon ng Ilokos; ; ) என்பது பிலிப்பீன்சில் அமைந்துள்ள ஒரு பிராந்தியமாகும். இது பிராந்தியம் I என்று குறிப்பிடப்படுகின்றது. லூசோனில் வடமேற்குப் பகுதியில் இது அமைந்துள்ளது. கோடிரெல்லா நிர்வாக பிராந்தியம், ககயான் பள்ளத்தாக்கு என்பன இதன் கிழக்கு எல்லைகளாகும். மத்திய லூசோன் இதன் தெற்கெல்லையாகும். தென் சீனக் கடல் இதன் வடமேற்கு எல்லையாகும்.\n\n"}
{"id": "242910", "url": "https://ta.wikipedia.org/wiki?curid=242910", "title": "குழாய்த்தொகுதி", "text": "குழாய்த்தொகுதி\n\nகுழாய்த்தொகுதி (Manifold) என்பது அகலமான (அ) பெரிய குழாய் அல்லது கால்வாய் போன்ற தோற்றமைப்பு ஆகும். இதனுள்ளே சிறிய குழாய்கள் அல்லது கால்வாய் பொருத்தப்படும்.\n\nஇது திரவ/வாயுக்களின் ஓட்டத்தினை கட்டுப்படுத்தவும், திரவம் மற்றும் வாயுக்கள் பாயும் திசையை மாற்றிவிடவும் பயன்படுகிறது.\n\nபொறியியல் துறையில் குழாய்தொகுதியின் வகைகள்:\n\n"}
{"id": "242911", "url": "https://ta.wikipedia.org/wiki?curid=242911", "title": "கெளவகடல் படுகொலை", "text": "கெளவகடல் படுகொலை\n\nகெளவகடல் படுகொலை (Gawakadal massacre) இந்தியாவின் சம்மு காசுமீர் மாநிலத்தில் நடைபெற்ற ஒரு படுகொலை நிகழ்வாகும். இப்படுகொலை நிகழ்வு 1990 ஆம் ஆண்டு ஜனவரி மாதம் 20 ஆம் தியதி நடைபெற்றது. இது சிறிநகர் நகரின் \"கெளவகடல்\" பாலத்தில் வைத்து நடைபெற்ற நிகழ்வாகையால் \"கெளவகடல் படுகொலை\" என்று அழைக்கப்படுகிறது. இந்நிகழ்வில் இந்திய இராணுவப் பிரிவைச் சேர்ந்த மத்திய சேமக் காவல் படையினர் காஷ்மீர்க் கிளர்ச்சியாளர்களைக் கட்டுப்படுத்தும் நோக்கில் அவர்களைச் சுட்டதில் 50 முதல் 280 பேர் மரணமடைந்தனர். இவற்றில் துப்பாக்கிச் சூட்டிற்குப் பயந்து பாலத்திலிருந்து குதித்து இறந்தவர்களும் அடங்குவர்.\n"}
{"id": "242917", "url": "https://ta.wikipedia.org/wiki?curid=242917", "title": "நிறுத்துத் திறன் (துகள் கதிர்வீச்சு)", "text": "நிறுத்துத் திறன் (துகள் கதிர்வீச்சு)\n\nநிறுத்துத் திறன் (\"Stopping power\") என்பது அணு இயற்பியலில், மின்னூட்டம் பெற்ற ஒரு துகள் ஓர் ஊடகத்தின் வழியே செல்லும் போது செயல்படும் எதிர்ப்பு விசையால் அதன் மின்னூட்டத்தை இழப்பதாகும். இது அணுக்கரு மருத்துவம் மற்றும் கதிர்வீச்சு பாதுகாப்பு முறைகளில் பயன்படுத்தப்படுகிறது.\n\nSection::::வரையறை.\nஊடகத்தின் வழியே செல்லும்போது, மின்சுமையற்ற பொருட்களும் ஆற்றலை இழக்கின்றன. ஆனால் நிறுத்துத் திறனானது மின்னூட்டம் பெற்ற துகளின் ஆற்றல் இழப்பை மட்டுமே குறிக்கிறது. நேர் மின்னூட்டம் பெற்ற ஒரு துகள் அலகு தூரம் செல்லும் போது அத்துகள் இழக்கும் ஆற்றல் அத்துகளின் நிறுத்துத் திறன் (எண்ணளவில்) என வரையறுக்கப்படுகிறது.\n\nஇங்கு எதிர்குறியானது ஆற்றல் இழப்பைக் குறிக்கிறது. எனவே நிறுத்துத் திறன் நேர்குறி மதிப்பைப் பெறும். மின்னூட்டம் கொண்டத் துகள் ஒரு கிராம்/செமீ தூரம் செல்லும் போது இழக்கும் ஆற்றல் அந்த ஊடகத்தின் நிறை நிறுத்துத் திறன் (Mass stopping power) எனப்படும்.\n"}
{"id": "242934", "url": "https://ta.wikipedia.org/wiki?curid=242934", "title": "டைஃபாய்டு மேரி", "text": "டைஃபாய்டு மேரி\n\nடைஃபாய்டு மேரி (\"Typhoid Mary\") என அழைக்கப்பட்ட மேரி மலான் (\"Mary Mallon\", செப்டம்பர் 23, 1869 - நவம்பர் 11, 1938) என்பவர் ஐக்கிய அமெரிக்காவில் டைஃபாய்டு எனப்படும் குடற்காய்ச்சலுக்குக் காரணமான நோய் விளைவிக்கும் நுண்ணுயிர்களை தன்னுடன் சுமந்து வந்து பிறருக்குப் பரப்பும் '\"அறிகுறிகளற்ற நோய்க்காவியாக\" கண்டறியப்பட்ட முதல் நபர் ஆவார். இவர் சமையல்காரியாகப் பணியாற்றியபோது 51 மனிதர்களுக்கு குடற்காய்ச்சல் நோய் பரவக்காரணமாக இருந்ததாகக் கணிக்கப்பட்டுள்ளார். இவர்களில் மூவர் இறந்துவிட்டனர். மக்கள் நலவாழ்வு அதிகாரிகள் இவரை இருமுறை கட்டாயப்படுத்தித் தனிமையில் வைத்திருந்தனர். கிட்டத்தட்ட முப்பது ஆண்டுகள் தனிமையில் வைக்கப்பட்ட பின்னர் இவர் உயிரிழந்தார்.\n\nSection::::ஆரம்பகால வாழ்க்கை.\nமேரி மலான் 1869- ல் குக்ஸ்டவுன், கவுன்டி டைரோன், அயர்லாந்தில் பிறந்தாள். 1883-ல் அயர்லாந்தை விட்டு வெளியேறிய மேரி ஐக்கிய அமெரிக்காவில் குடிபுகுந்தாள். அப்பொழுது அவளுக்கு வயது 15. தனது மாமா அத்தையுடன் சிறிது காலம் தங்கிய அவள் மிகுந்த வசதிபடைத்த குடும்பங்களில் சமையல்காரியாகப் பின்னாளில் வேலைக்குச் சேர்ந்தாள்.\n\nSection::::தொழில்.\n1900 ஆம் ஆண்டு முதல் 1907 வரை மலான் நியு யார்க் நகரப்பகுதிகளில் இருந்த ஏழு வெவ்வேறு குடும்பங்களில் சமையல்காரியாக வேலை பார்த்தாள். 1900-ல், மமரோனெக் டவுன், நியு யார்க்-ல் வேலை பார்த்தாள். அவள் வேலைக்குச்சேர்ந்த இரண்டு வாரங்களில், அங்கு வசித்தவர்கள் டைஃபாய்டு காய்ச்சலுக்கு உள்ளானார்கள்.1901-ல் மன்ஹாட்டன் நகரில் அவள் வேலை பார்த்த குடும்ப உறுப்பினர்களுக்கு காய்ச்சலும் வயிற்றுப்போக்கும் ஏற்பட்டது. அதில் அந்த வீட்டிலிருந்த சலவைத்தொளிலாளி மரணமடைந்தாள். பிறகு மலான் ஒரு வழக்குரைஞர் வீட்டில் வேலைக்குச் சேர்ந்தாள். அங்கிருந்த எட்டு பேரில் ஏழு பேருக்குக் காய்ச்சல் வரவும் அவ்வீட்டைவிட்டு வெளியேறினாள்.\n1906-ல், ஆய்ஸ்டர் பே, லாங்க் ஐலண்ட்-ல் ஒரு வீட்டில் அவள் வேலைக்குச் சேர்ந்த இரண்டே வாரங்களில் அந்த குடும்ப உறுப்பினர்கள் பதினோரு பேரில் பத்து பேர் டைஃபாய்டு காய்ச்சல் காரணமாக மருத்துவமனையில் அனுமதிக்கப்பட்டனர். தன் வேலைகளை அவள் மீண்டும் மாற்றினாள். மேலும் மூன்று குடும்பங்களில் இதைப்போன்ற நிகழ்வுகள் சம்பவித்தன. சார்லஸ் ஹென்ரி வாரன் என்ற புகழ்பெற்ற பணக்காரரான நியு யார்கின் வங்கித் தொழிலினர் வீட்டில் சமையல்காரியாக வேலை பார்த்தாள். வாரன் 1906 ஆம் ஆண்டு கோடைகாலத்தைக் கழிப்பதற்காக ஆய்ஸ்டர் பே-யில் ஒரு வீட்டை வாடகைக்கு எடுத்துக் குடியேறியபோது மலானும் அவர்களுடன் சென்றாள். ஆகஸ்ட் 27 முதல் செப்டம்பர் 3 வரை,அக்குடும்பத்திலிருந்த பதினோரு பேரில் ஆறு பேர் டைஃபாய்டு காய்ச்சலால் பாதிக்கப்பட்டனர். அக்காலத்தில் அங்கு பணியாற்றிய மூன்று மருத்துவர்கள் ஆய்ஸ்ட்டர் பே-யில் அந்நோய் \"அசாதாரணமானது\" என்று கருதினர். மலானை அடுத்தடுத்து வேலைக்குச்சேர்த்துக்கொண்ட குடும்பங்களில் டைஃபாய்டு திடீரெனத் தோன்றியது.\n\nSection::::புலனாய்வு.\n1906-ன் இறுதியில், ஒரு குடும்பம் ஜார்ஜ் சோபர் என்ற டைஃபாய்டு ஆராய்ச்சியாளரை விசாரணைக்காக நியமித்தது. \"அமெரிக்க மருத்துவக் கூட்டமைப்பின் ஆய்விதழ்\"-ல் சோபர் ஜுன் மாதம் 15 ஆம் தேதி 1907 ஆம் ஆண்டு தன் ஆய்வு முடிவுகளை வெளியிட்டார். மலான்தான் இந்த திடீர் நோய்ப்பரவலுக்கு ஆதாரமனவள் என்று சோபர் நம்பினார். அவர் எழுதினார்:\n\"ஆகஸ்ட் 4 ஆம் தேதி அந்தக் குடும்பம் சமையல்காரியை மாற்றியது கண்டறியப்பட்டது. இது டைஃபாய்டு தொற்று பரவுவதற்கு ஏறத்தாழ மூன்று வாரங்களுக்கு முன். அவள் அந்தக்குடும்பத்தில் குறுகிய காலத்திற்கு மட்டுமே இருந்திருக்கிறாள். நோய்த்தொற்று ஏற்பட்ட பிறகு அங்கிருந்து சென்றுவிட்டாள். அந்த சமையல்காரி நாற்பது வயது மதிக்கத்தக்க உயரமான கனத்த திருமணமாகாத ஒரு ஐரிஷ் பெண்மணி. அவள் சிறந்த ஆரோக்கியத்துடன் காணப்பட்டாள்.\"\nநோய்த்தொற்று ஏற்பட்ட அனைத்துப் பகுதிகளிலும் சோபர் குறிப்பிட்டிருந்த உடல் தோற்றத்துடன் கூடிய ஐரிஷ் பெண்மணி சம்பந்தப்பட்டிருந்தாள் என்பதை சோபர் கண்டுபிடித்தார். அவளது இருப்பிடத்தை அவரால் கண்டறியமுடியவில்லை. ஏனென்றால், நோய்த்தொற்று ஏற்பட்ட பிறகு எந்த ஒரு முகாந்திரமும் இல்லாமல் அவள் அந்த இடத்தைவிட்டுச் சென்றுவிடுவது வழக்கமாக இருந்ததுதான். பார்க் அவென்யுவில் ஒரு கொட்டிலில் நோய்த்தொற்று ஏற்பட்டதையும் அங்கு மலான்தான் சமையல்காரி என்பதையும் கண்டுபிடித்தார் சோபர். அக்குடும்பத்தின் இரண்டு வேலைக்காரர்கள் மருத்துவமனையில் அனுமதிக்கப்பட்டனர். அக்குடும்பத்தினரின் மகள் டைஃபாய்டு காய்ச்சலால் இறந்து போனாள்.\n\nமலான்தான் டைஃபாய்டு காய்ச்சல் பரவுவதற்குக் காரணமாக இருக்கமுடியும் என்று கருதிய சோபர் அவளை அணுகியபோது, அவள் தனது மலம் மற்றும் மூத்திர மாதிரிகளை ஆய்வுக்குத்தர பிடிவாதமாக மறுத்துவிட்டாள். மலான் மாதிரிகளைத்தர மறுத்ததால், மலானின் ஐந்து வருட தொழிலைப்பற்றிய தகவல்களைத் தொகுக்க முடிவு செய்தார். மலானை சமையல்காரியாக வேலைக்கமர்த்திய எட்டு குடும்பங்களில் ஏழு குடும்பங்கள் டைஃபாய்டு தொற்றுக்குள்ளானது என்பதை சோபர் கண்டுபிடித்தார். அவர் அவளை அடுத்த முறை சந்தித்தபோது, அவர் தன்னுடன் மற்றொரு மருத்துவரை அழைத்துச்சென்றார். ஆனால் மீண்டும் திருப்பி அனுப்பப்பட்டார். மற்றொரு சமயத்தில், மலானே மருத்துவமனையில் அனுமதிக்கப்பட்டபோது அவளைச் சந்தித்த சோபர் அவர் ஒரு புத்தகம் எழுதி அதன் உரிமை முழுவதையும் அவளுக்கே தந்துவிடுவதாகவும் கூறினார். அவரது பரிந்துரையைக் கோபமாக நிராகரித்த அவள் குளியலறைக்குச் சென்று கதவை அடைத்துக்கொண்டாள். அவர் செல்லும்வரை வெளியே வரவேயில்லை.\n"}
{"id": "242959", "url": "https://ta.wikipedia.org/wiki?curid=242959", "title": "மார்ச் 2015", "text": "மார்ச் 2015\n\nமார்ச் 2015 (\"March 2015\"), 2015 ஆம் ஆண்டின் மூன்றாவது மாதமாகும். இம்மாதம் ஒரு ஞாயிற்றுக்கிழமை ஆரம்பித்து 31 நாட்களின் பின்னர் ஒரு செவ்வாய்க்கிழமை முடிவடைகிறது. தமிழ் நாட்காட்டியின் படி பங்குனி மாதம் மார்ச் 15, ஞாயிற்றுக்கிழமை தொடங்கி, ஏப்ரல் 13 திங்கட்கிழமை முடிவடைகிறது.\n\n\n"}
{"id": "242960", "url": "https://ta.wikipedia.org/wiki?curid=242960", "title": "சகாப்தம்", "text": "சகாப்தம்\n\nசகாப்தம் சண்முகபாண்டியன் நடித்த திரைப்படம்.சண்முகபாண்டியன் நடிகர் மற்றும் தேமுதிக தலைவர் விஜயகாந்தின் மகன் ஆவார்.இப்படத்திற்கு இளையராஜாவின் மகன் கார்த்திக் ராஜா இசையமைத்துள்ளார்.இப்படத்தின் பாடல்கள் ஜனவரி 31,2015-ல் வெளியிடப்பட்டது.பாடல் வெளியீட்டில் பல பிரபலங்கள் பங்கேற்றார்கள்.\n"}
{"id": "242963", "url": "https://ta.wikipedia.org/wiki?curid=242963", "title": "மலேசிய இந்தியர்களின் இக்கட்டான நிலை (நூல்)", "text": "மலேசிய இந்தியர்களின் இக்கட்டான நிலை (நூல்)\n\nமலேசிய இந்தியர்களின் இக்கட்டான நிலை: மலேசிய இந்திய சமூகத்தின் துயரங்களும் போராட்டங்களும் என்னும் நூல் 1800களில் இந்தியாவில் இருந்து அப்போதைய மலாயாவுக்குக் குடிபெயர்ந்ததில் இருந்து இன்று வரையான ஏறத்தாழ இரண்டு நூற்றாண்டு காலப் பகுதியில் இவ்விந்திய மக்களின் சமூக, பொருளாதார, கல்வி, அரசியல், பொருளாதாரப் பிரச்சினைகளை முன்னிறுத்திய ஒரு ஆய்வு நூலாகும். இந்நூலை ஜானகிராமன் மாணிக்கம் எழுதியுள்ளார். நூலாசிரியரின் 17 ஆண்டுக்கால ஆய்வின் பயனாக இந்நூல் உருவானது. இதன் முதற் பதிப்பு 2006 ஆம் ஆண்டிலும், இரண்டாம் பதிப்பு 2007 இலும் தமிழில் வெளியானது. பின்னர் கூடுதலான தகவல்களைச் சேர்த்து விரிவாக்கப்பட்ட ஆங்கிலப் பதிப்பு (The Malaysian Indian Dilemma: The Struggles and Agony of the Malaysian Community in Malaysia) வெளியானது. இந்த ஆங்கிலப் பதிப்பை மொழிபெயர்ப்புச் செய்து மூன்றாவது தமிழ்ப் பதிப்பு 2011 ஆம் ஆண்டில் வெளியிடப்பட்டது. இப்பதிப்பு நாடுதழுவிய மனித வளர்ச்சி மற்றும் ஆய்வு மையத்தின் சார்பில் வெளியிடப்பட்டது.\n\nSection::::நூல் வரலாறு.\nநூலாசிரியர், தமிழ்நாட்டில் இருந்து மலாயாவுக்கு வந்து அதை வளம்படுத்திய தொழிலாளர் குடும்பம் ஒன்றின் வழி வந்தவர். அக்காலத்தில், தனது முன்னோர்கள் பட்ட துன்பங்களைக் கேள்வியுற்று வருத்தப்பட்டாலும், தாம் குடியேறிய நாட்டை முன்னேற்றியதில் அவர்களுக்கு உள்ள பங்கு குறித்துப் பெருமைப்பட வேண்டும் என்ற எண்ணம் கொண்டிருந்தார். ஆனாலும், நாடு விடுதலை பெற்ற பின்னரும் நாட்டின் முன்னேற்றத்திலும் வளத்திலும் உரிய பங்கு மலேசிய இந்தியர்களுக்குக் கிடைக்கவில்லை என்பதாலும், அதற்கான உரிமையும் கைநழுவிப் போய்க்கொண்டு இருக்கிறது என்பதாலும் ஏற்பட்ட ஆதங்கத்தினால், தான் சார்ந்த சமூகத்தின் பல்வேறு அம்சங்கள் குறித்து ஆராயப் புகுந்ததாக நூலின் முன்னுரையில் ஆசிரியர் குறிப்பிட்டுள்ளார். இவ்வாறு பல ஆண்டுகள் அவர் மேற்கொண்ட ஆய்வின் பயனாகவே இந்நூல் எழுதப்பட்டது.\n\nSection::::நோக்கம்.\nஇரண்டு முக்கியமான நோக்கங்களை முன்வைத்து நூலாசிரியர் இந்நூலை எழுதியிருப்பதாகத் தெரிகிறது. முதலாவது மலேசிய நாட்டின் அரசியல், சமூக-பொருளாதாரம், உளவியல் போன்ற தளங்களில் தேக்க நிலையில் இருக்கும் மலேசிய இந்தியச் சமூகத்தின் உணர்வுகளைத் தட்டியெழுப்புவது. அடுத்தது, மேற்படி சமூகத்தின் நிலை குறித்துச் சமூக அக்கறை கொண்ட அனைவருக்கும் எடுத்துச் சொல்வது. \n\nSection::::அமைப்பு.\nதொடக்கத்தில் வாழ்த்துரைகள், அணிந்துரைகள், மதிப்பீடுகள், முன்னுரை, நன்றியுரை, உள்ளடக்க விபரங்கள் போன்றவை 65 பக்கங்களிலும், பின்னர் விடயம் 549 பக்கங்களிலுமாக மொத்தம் 614 பக்கங்களைக் கொண்டதாக இந்நூல் (மூன்றாம் பதிப்பு) அமைந்துள்ளது. நூல் பின்வரும் 10 அத்தியாயங்களாகப் பிரிக்கப்பட்டு உள்ளது.\n\nநூலில், மலேசிய இந்தியர்களின் வரலாற்றோடு தொடர்புடைய ஏறத்தாழ 250 அரிய படங்களும், 11 வரைபடங்களும், புள்ளிவிபரங்கள் அடங்கிய 100 வரையான அட்டவணைகளும் இந்நூலில் அடங்கியுள்ளன. இவற்றோடு ஆங்காங்கே எடுத்தாளப்படும் பொருளுக்குப் பொருத்தமாக பல்வேறு மூலங்களில் இருந்து எடுக்கப்பட்ட 44 பெட்டிச் செய்திகளும் நூலில் சேர்க்கப்பட்டுள்ளன.\n\n"}
{"id": "242967", "url": "https://ta.wikipedia.org/wiki?curid=242967", "title": "நிக் அப்துல் அசிஸ் நிக் மாட்", "text": "நிக் அப்துல் அசிஸ் நிக் மாட்\n\nடத்தோ பென்தாரா செத்தியா நிக் அப்துல் அசிஸ் நிக் மாட் (\"Nik Abdul Aziz bin Nik Mat\", 10 ஜனவரி 1931 - 12 பிப்ரவரி 2015) ஒரு முன்னாள் மலேசிய அரசியல்வாதி, முஸ்லீம் ஆன்மிக அறிஞர், மலேசிய கிளாந்தான் மாநில முதல்வர் மற்றும் மலேசிய இஸ்லாமிய கட்சி (பாஸ்) ஆன்மீகத் தலைவர் ஆவார். \"டோக் குரு\" நிக் அசிஸ் அவரது பிரபலமான புனைப்பெயர் ஆகும். இவர் தமிழ், அரபு, உருது மொழியில் சரளமாக உரையாட வல்லவர். இவர் மலேசியத் தமிழர்கள் மத்தியில் மிகப் பிரபலம் ஆன அரசியல்வாதி ஆவார்.\n\nSection::::ஆரம்ப வாழ்க்கை.\nநிக் அப்துல் அசிஸ் கிளந்தான் மாநில புலாவ் மலாக்காவில் 1931 ல் பிறந்தார். அவர் இந்தியாவின் உத்தர பிரதேசத்தில், தமது பட்டப்படிப்பை பெற்றார். அதன் பின் எகிப்தில் தனது மேல் படிப்பை மேற்கொன்டார். எகிப்தில் இருந்து மலேசியா வந்த இவர் மத ஆசிரியராக தனது வாழ்க்கையைத் தொடங்கினார்.\n\nSection::::அரசியல் வாழ்க்கை.\nநிக் அசிஸ் மலேசிய இசுலாமிய கட்சியில் 1967 ல் இணைந்தார். அதே ஆண்டில் அவர் நாடாளுமன்றத் தொகுதியில் போட்டியிட்டு வெற்றி பெற்றார், \n\nபின் 1986 ஆம் ஆண்டு கிளந்தான் மாநில மாநில பாஸ் ஆணையர்.மத்திய அரசியலில் இருந்து சில காலம் ஒதுங்கி இருந்த இவர் பிறகு,1986 மலேசியப் பொதுத் தேர்தலில் கிளந்தான் மாநில சட்டமன்றத்தில் ஒரு தொகுதியில் வெற்றி பெற்றார் . 1990 மலேசிய பொதுத் தேர்தலில் கிளந்தான் மாநில சட்டமன்றத்தில் மீன்டும் வெற்றி பெற்று, கிளந்தான் மாநில முதல்வர் ஆனார். பின் அடுத்தடுத்து நடை பெற்ற தேர்தலில் வெற்றி பெற்று, ஐந்து முறை தொடர்ந்து முதல்வர் ஆனார்.\n\nSection::::அரசியலில் இருந்து ஓய்வு.\n2013 மலேசியப் பொதுத் தேர்தலில் கிளந்தான் மாநில சட்டமன்றத்தில் மீண்டும் வெற்றி பெற்றாலும் உடல் நலக் குறைவால் கிளந்தான் மாநில முதல்வர் ஆக இவர் மறுத்து விட்டார்.\n\nSection::::இறப்பு.\nநிக் அசிஸ் 2012 பிப்ரவரி 12 இரவு 9:40 மணிக்கு புலாவ் மலாக்காவில் உள்ள அவரது இல்லத்தில் காலமானார்.\n"}
{"id": "242981", "url": "https://ta.wikipedia.org/wiki?curid=242981", "title": "விஜய் மில்டன்", "text": "விஜய் மில்டன்\n\nஎஸ். டி. விஜய் மில்டன் (\"S. D. Vijay Milton\") இந்திய திரைப்பட ஒளிப்பதிவாளர்களில் ஒருவர். இவர் தமிழ் திரைப்படங்களை, இயக்கியும் வருகிறார். \"அழகாய் இருக்கிறாய் பயமாய் இருக்கிறது\" என்ற நகைச்சுவைக் காதல் படத்தினை இயக்கியுள்ளார். இப்படத்தில் (2006) நடிகர் பரத்தும், மல்லிகா கபூரும் நடித்துள்ளனர். 2012 ஆண்டு வரை, இவர் 22 திரைப்படங்களில் பணிபுரிந்துள்ளார். \"காதல் (திரைப்படம்)\", \"வழக்கு எண் 18/9\". ஆகிய படங்கள், இவரைப்பற்றிய பரபரப்பு உரையாடலை, திரைப்படச் சமூகத்தில் உருவாக்கியது.\n\nSection::::பணிச்சூழல்.\n\"கோலி சோடா\" திரைப்பட வெற்றிக்குப் பிறகு, விஜய் மில்டன் திரைப்படங்களைத் தயாரிக்கத் தொடங்கினார். இவர் தயாரிக்கும் \"இடம் மாறி இறங்கியவன்\", என்ற படத்தில் விக்ரமும், சமந்தாவும் நடிக்கின்றனர். இவர் டி. ஆர். போல, நடைமுறை வாழ்க்கையில் இருக்கும் சாதரண ஒரு நபர், அவர்தம் வாழ்க்கையின் கதாநாயகர்களாக இருப்பதை உணர்த்துகிறார்.\n\n\n"}
{"id": "242982", "url": "https://ta.wikipedia.org/wiki?curid=242982", "title": "முதலாம் கர்ணதேவன்", "text": "முதலாம் கர்ணதேவன்\n\nகர்ணதேவன் I அல்லது முதலாம் கர்ணதேவன் (Karandev I) மேற்கு இந்தியாவின் குஜராத்தை ஆண்ட வகேலா வம்ச அரசன் ஆவான். இரண்டாம் பீமதேவனுக்குப் பின் பட்டமேறியவர். \"ஆஷ்வால்\" நாட்டு அரசன் \"பில்\" என்பவரை போரில் வென்றமைக்கு நினைவாக, சபர்மதி ஆற்றாங்கரையில் கர்ணாவதி நகரை (தற்கால அகமதாபாத்) அமைக்க அடித்தளமிட்டவர். கர்ணதேவன், மிருனாள்தேவியை மணந்து \"சித்துராஜ் ஜெய்சிங்\" என்ற மகனை பெற்றார்.\n\nகே. எம். முன்ஷி எழுதிய படான் நி பிரபுதா எனும் குஜராத்தி வரலாற்று புதினத்தில், மன்னன் கரன் தேவ், அரசி மினாள்தேவி மற்றும் அவர்களின் மகன் சித்துராஜ் ஜெய்சிங் ஆகியோரைப் பற்றி விரிவாக விவரித்துள்ளார்.\n"}
{"id": "242994", "url": "https://ta.wikipedia.org/wiki?curid=242994", "title": "புவனேசுவர் குமார்", "text": "புவனேசுவர் குமார்\n\nபுவனேசுவர் குமார் (Bhuvneshwar Kumar, பிறப்பு: 5 பெப்ரவரி 1990) இந்தியப் பன்னாட்டுத் துடுப்பாட்ட வீரர். இவர் உள்நாட்டில் உத்தரப் பிரதேச அணிக்க்காகவும், இந்தியன் பிரீமியர் லீக்கில் சன்ரைசர்ஸ் ஐதராபாத் அணிக்காகவும் விளையாடுகிறார். இவர் வலக்கை இடைத்தர-விரைவு பந்து வீச்சாளரும், வலக்கை துடுப்பாட்ட வீரரும் ஆவார். பாக்கித்தான் அணிக்கு எதிரான இ20ப போட்டி ஒன்றில் மூன்று விக்கெட்டுகளைக் கைப்பற்றிய போது இவரது திறமைகள் வெளிப்பட்டன. இதற்குப் பின்னர் ஒருநாள் போட்டிகளிலும் திறமையாக விளையாடி இந்தியத் துடுப்பாட்ட அணியில் இடம் பிடித்தார்.\n\nஉத்தரப் பிரதேசத்தின் குர்சார் குடும்பம் ஒன்றில் மீரட் நகரில் புவனேசுவர் பிறந்தார். தந்தை கிரன் பால் சிங் ஒரு காவல்துறை அதிகாரி.\n\nSection::::ஆரம்ப கால வாழ்க்கை.\nபுவனேசுவர் குமார் பெப்ரவரி 5, 1990 இல் மீரட்டில் பிறந்தார். இவரின் தந்தைகிரன் பால் சிங் மவி , உத்திரபிரதேச காவல் அதிகாரியாக பணிபுரிந்துவருகிறார். இவரின் தாய் இந்திரேஷ் மவி குடும்பத் தலைவி ஆவார். இவரின் சகோதரி ரேகா ஆதனா தான் புவனேசுவர் குமாருக்கு 13 வயதாக இருக்கும் போது அவரை ஊக்கப்படுத்தி அவரை துடுப்பாட்ட பயிற்சிக்கு அனுப்பினார்.\n\nSection::::உள்ளூர்ப் போட்டிகள்.\nகுமார் உள்ளூர்ப் போட்டிகளில் உத்தரப் பிரதேசம் அணிக்காகவிளையாடினார். துலீப் கோப்பை போட்டிகளிலும் விளையடியுள்ளார். வங்காளம் துடுப்பாட்ட அணிக்கு எதிராக தனது 17 ஆம் வயதில் முதல் தரத் துடுப்பாட்டத்தில் அறிமுகம் ஆனார்.\n\nஅதன் இரண்டாவது போட்டியில் 3.03 பொருளியல் சிக்கனத்தோடு 1 இலக்குகள் எடுத்தார். அதே போட்டியில்312 பந்துகளுக்கு 128 ஓட்டங்கள் எடுத்தார். அந்தத் தொடரின் , தொடர் நாயகன் விருது பெற்றார். 2008-2009 ஆம் ஆண்டின் ரஞ்சிக் கோப்பை போட்டியின் இறுதில் சச்சின் டெண்டுல்கர் விக்கெட்டை வீழ்த்தினார். முதல் தரப் போட்டிகளில் சச்சின் ஓட்டங்கள் எடுக்காது ஆட்டமிழப்பது இதுவே முதல்முறை.\n\nSection::::சர்வதேச போட்டிகள்.\nபெங்களூரில் நடைபெற்ற பன்னாட்டு இருபது20 போட்டியில் பாக்கித்தான் துடுப்பாட்ட அணிக்கு எதிரான போட்டியில் அறிமுகம் ஆனார். இங்கிலாந்து துடுப்பாட்ட அணிக்கு எதிராக, பர்விந்தர் அவனாவின் மோசமான செயல்பாட்டினால் இவருக்கு விளையாட வாய்ப்பு கிடைத்தது. அந்தத் தொடரின் ஒரு போட்டியில் நான்கு ஓவர்களில் 9 ஓட்டங்கள் விட்டுக்கொடுத்து 3 இலக்குகள் எடுத்தார். நசீர் ஜம்சீட், அகமது செசாத், மற்றும் உமர் அக்மல் ஆகிய மூன்று முக்கிய வீரர்களின் விக்கெட்டைக் கைப்பற்றினார்.\n\nஇவர் முதமுதலாக விளையாடிய ஒருநாள் பன்னாட்டுத் துடுப்பாட்டப் போட்டியின் முதல் பந்திலேயே முகம்மது ஹஃபீசினுடைய விக்கெட்டை எடுத்தார். இவரின் முதல் ஒருநாள் பன்னாட்டுத் துடுப்பாட்டம், பன்னாட்டு இருபது20, தேர்வுத் துடுப்பாட்டம் ஆகிய மூன்று போட்டிகளிலும் இவர் எடுத்த முதல் இலக்கு \"பவுல்டு\" முறையில் எடுத்தது ஆகும்.\n\nSection::::முதல் தேர்வுத் துடுப்பாட்டம்.\nஇவர் ஆத்திரேலியத் துடுப்பாட்ட அணிக்கு எதிரான 2013 \"ஆலன் பார்டர்- கவாஸ்கர் கோப்பை\"யில் அறிமுகம் ஆனார். இந்தப் போட்டியில் 6 இலக்குகள் எடுத்தார். இவரும் , மகேந்திரசிங் தோனியும் ஒன்பதாவது விக்கெட்டில் இணைந்து புதிய சாதனைம் படைத்தனர். 10 ஆவது வீரராக கள்மிறங்கி 38 ஓட்டங்கள் எடுத்தார்.\n\nஇவரின் முதல் தேர்வுத் துடுப்பாட்டப் போட்டியில் அறிமுக தொப்பியை இஷாந்த் ஷர்மா இவருக்கு வழங்கினார். இவரின் முதல் ஆட்டப்பகுதியிலெந்த இலக்கையும் கைப்பற்ற இயலவில்லை ஏனெனில் இந்த மைதானம் சுழற்பந்து வீச்சுக்கு சாதகமாக இருந்தது. மட்டையின் போது இவரும் மகேந்திர சிங் தோனியும் இணைந்து 9 ஆவது விக்கெட்டுக்கு 140 ஓட்டங்கள் எடுத்து சாதனை படைத்தனர். இதன் மூலம் இந்திய அணி 266 ஓட்டங்கள் எடுத்தது. இரண்டாவது ஆட்டப்பகுதியில் இவருக்கு பந்து வீச வாய்ப்பு கிடைக்கவில்லை. எனவே அறிமுக தேர்வுத் துடுப்பாட்டத்தில் இவரால் இலக்குகளைப் பெற இயலவில்லை. இதன் இரண்டாவது போட்டியில் டேவிட் வார்னர், ஷேன் வாட்சன், எட் கோவன் ஆகிய மூன்று இலக்குகளைப் பெற்றார்.\n\n"}
{"id": "242996", "url": "https://ta.wikipedia.org/wiki?curid=242996", "title": "ஹக்கெட்டி ஹேக் (பயன்பாடு)", "text": "ஹக்கெட்டி ஹேக் (பயன்பாடு)\n\nஹக்கெட்டி ஹேக் () என்பது ஒரு திறந்த மூலநிரல் (Open source) பயன்பாடு. இது மாணவர்களுக்கு அடிப்படை நிரலாக்க மொழியைப் புரிந்து கொள்ள உதவும். இதனை கொண்டு ரூபி நிரலாக்க மொழியை எளிதாக கற்று கொள்ளவும், கற்பிக்கவும் முடியும். இதற்கு எந்த அடிப்படை கணினி மொழியும் தேவை இல்லை. கக்கெட்டி மாக், விண்டோஸ் மற்றும் லினக்ஸ் என அனைத்து இயங்கு தளத்திலும் இயங்கும் வண்ணம் உருவாக்கப் பட்ட ஒரு ஊடாடும் பயிற்சியை வழங்குகிறது. இது ஸ்க்ராட்ச் (நிரலாக்க மொழி) மற்றும் அலிஸ் போன்ற வரைகலை நிரலாக்க மொழிகளுடன் தொகுதிகள் (blocks) மூலமும் கற்று கொள்ள இயலும். இது ஷோஸ் டூல்கிட்டைக் கொண்டு எளிதாகவும், விளையாட்டாகவும் வரைகலை முகப்பை வரைய உதவுகின்றது. இதனை கொண்டு மாணவர்கள் விரைவாகவும், எளிதாகவும் தங்கள் சொந்தப் பயன்பாடுகளையும், வலைதளங்களையும் உருவாக்க முடியும். மாணவர்கள் நிரலாக்க மொழியில் ஒரு வலுவான அடித்தளத்தை கொடுக்கிறது ஹேக்.\n"}
{"id": "243000", "url": "https://ta.wikipedia.org/wiki?curid=243000", "title": "கிளென் மாக்சுவெல்", "text": "கிளென் மாக்சுவெல்\n\nகிளென் ஜேம்சு மாக்சுவெல் (\"Glenn James Maxwell\", பிறப்பு: 14 அக்டோபர் 1988) ஆத்திரேலியத் துடுப்பாட்ட வீரர் ஆவார். இவர் விக்டோரிய மாநில துடுப்பாட்ட அணிக்காக விளையாடுகிறார். ஆத்திரேலிய தேசிய அணியில் தேர்வு, ஒருநாள், இருபது20 போட்டிகளிலும் விளையாடி வருகிறார். இவர் வலக்கை புறத்திருப்பப் பந்துவீச்சாளராகவும், வலக்கைத் துடுப்பாட்ட வீரராகவும் உள்ளார்.\n\n2013 பெப்ரவரியில், இந்தியன் பிரீமியர் லீக்கின் மும்பை இந்தியன்ஸ் அணி இவரை 1 மில்லியன் அமெரிக்க டாலர்களுக்கு வாங்கியது. 2013 மார்ச் மாதத்தில் தனது முதலாவது தேர்வு ஆட்டத்தை இந்திய அணிக்கு எதிராக ஐதராபாதில் விளையாடினார்.\n\nSection::::இந்தியன் பிரீமியர் லீக்.\nSection::::2012.\n2012 இந்தியன் பிரீமியர் லீக் தொடரில் டெல்லி டேர்டெவில்ஸ் அணிக்காக விளையாடினார். இந்த அணியில் இடம்பெற்றிருந்த டிராவிஸ் பிட் அணியிலிருந்து பின்வாங்கியதனால் இவருக்கு விளையாட வாய்ப்பு கிடைத்தது. அதிரடி மட்டையாளராகவும் , வலது கை புறத்திருப்ப பந்து வீச்சாளராகவும் சிறந்த களதடுப்பாளராகவும் சகலத் துறையராக விளங்கி அணியில் சிறப்பாக செயல்பட்டார்.\n\nSection::::2013.\n2013 ஆம் ஆண்டின் இந்தியன் பிரீமியர் லீக் போட்டியில் மும்பை இந்தியன்ஸ் அணி இவரை 1 மில்லியன் அமெரிக்க டாலர் மதிப்பில் ஏலத்தில் எடுத்தது.\n\nSection::::2014.\nஇந்தியன் பிரீமியர் லீக் நிருவாகத்தின் கொள்கையின்படி இவர் மும்பை இந்தியன்ஸ் அணியில் இருந்து நீக்கப்பட்டார். பின் இவரை கிங்சு இலெவன் பஞ்சாபு அணி இவரை 6 கோடி ரூபாய் மதிப்பில் இவரை ஏலத்தில் எடுத்தது. 2014 இந்தியன் பிரீமியர் லீக் போட்டித் தொடரின் முதல் போட்டியில் சென்னை சூப்பர் கிங்ஸ் அணிக்கு எதிராக விளையாடினார். இந்தப் போட்டியில் 43 பந்துகளில் 95 ஓட்டங்கள் எடுத்தார். இதில் 15 நான்குகளுக், இரு ஆறுகளும் அடங்கும். இதனால் 206 எனும் இலக்கினை 18.5 ஓவர்களில் எடுத்து வெற்றி பெற உதவினார். பின் இரண்டாவது போட்டியில் ராஜஸ்தான் ராயல்ஸ் அணிக்கு எதிரான போட்டியில் 45 பந்துகளில் 89 ஓட்டங்கள் எடுத்து அணியை வெற்றி பெற உதவினார். மூன்றாவது போட்டியில் சன்ரைசர்ஸ் ஐதராபாத் அணிக்கான மூன்றாவது போட்டியில் 43 பந்துகளில் 95 ஓட்டங்கள் எடுத்தார். இதில் 9 ஆருகளும், ஐந்து நான்குகளும் அடங்கும். அணிஅயை வெற்றிபெறச் செய்து ஆட்ட நாயகன் விருதினைப் பெற்றார். இது இவர் பெறும் மூன்றாவது ஆட்டநாயகன் விருதினைப் பெற்றார். மே 7, 2014 இல் சென்னை சூப்பர் கிங்ஸ் அணிக்கு எதிரான போட்டியில் 38 பந்துகளில் 90 ஓட்டங்கள் எடுத்தார். இதில் ஆறு நான்குகளும், எட்டு ஆறுகளும் அடங்கும்.மேலும் சுரேஷ் ரைனாவின் இலக்கினை வீழ்த்தினார். நான்காவது முறையாக ஆட்ட நாயகன் விருதினைப் பெற்றார். இந்தப் போட்டியில் பஞ்சாப் அணி 231 ஓட்டங்கள் எடுத்தார். இதன்மூலம் இந்தத் தொடரில் அதிக ஓட்டங்கள் எடுத்த அணி எனும் சாதனையைப் படைக்க உதவினார். இந்தத் தொடரில் அதிக ஓட்டங்கள் எடுத்த வீரர்களின் தரவரிசையில் மூன்ராவது இடம் பிடித்தார். இவரின் சராசரி 34.50 ஆகும்.\n\nSection::::2015.\n2015 இந்தியன் பிரீமியர் லீக் தொடரிலும் கிங்சு இலெவன் பஞ்சாபு அணிக்காக விளையாடினார். ஆனால் இந்தத் தொடரில் இவர் சிறப்பான ஆட்டத்தை வெளிப்படுத்தத் தவறினார். 11 போட்டிகளில் விளையாடி 145 ஓட்டங்கள் மட்டுமே எடுத்தார். அதிகபட்ச ஓட்டம் 43, இவரின் சராசரி 13.18 ஆகும்.\n\n"}
{"id": "243002", "url": "https://ta.wikipedia.org/wiki?curid=243002", "title": "அக்சார் பட்டேல்", "text": "அக்சார் பட்டேல்\n\nஅக்சார் பட்டேல் (\"Axar Patel\", பிறப்பு: 20 சனவரி 1994) இந்தியத் துடுப்பாட்ட வீரர் ஆவார். இவர் குசராத்து மாநிலத் துடுப்பாட்ட அணிக்காக பந்துவீசுவதிலும், துடுப்பாட்டத்திலும் விளையாடி வருகிறார். இடக்கைத் துடுப்பாட்ட, மற்றும் இடதுகை மரபுவழா சுழல் பந்துவீச்சாளருமான இவர், இந்தியன் பிரீமியர் லீக்கின் மும்பை இந்தியன்ஸ் அணியில் 2013 ஆம் ஆண்டிலும், பின்னர் கிங்சு இலெவன் பஞ்சாபு அணியில் 2014 ஆம் ஆண்டிலும் விளையாடினார். தனது முதலாவது ஒருநாள் போட்டியை 2014 சூன் 15 வங்காளதேச அணிக்கு எதிராக விளையாடினார்.\n\nஆத்திரேலியாவிலும், நியூசிலாந்திலும் நடைபெற்ற 2015 உலகக்கிண்ணப் போட்டிகளில் இந்தியத் துடுப்பாட்ட அணியில் இவர் விளையாடினார்.\n\nSection::::இந்தியன் பிரீமியர் லீக்.\n2013 ஆம் ஆண்டில் மும்பை இந்தியன்ஸ் அணி நிர்வாகம் இவரை ஏலத்தில் எடுத்தது. பின் 2014 ஆம் ஆண்டின் இந்தியன் பிரீமியர் லீக் தொடரில் கிங்சு லெவன் பஞ்சாபு அணிக்காக விளையாடினார். இந்தத் தொடரில் சிறப்பாக விளையாடிய இவர் 17 இலக்குகளைக் கைப்பற்றினார். பின் 2014 ஆம் ஆண்டின் சிறந்த விளையாட்டு வீரர் (எமெர்ஜிங் பிளேயர் ஆஃப் தெ சீரிஸ்) விருது பெற்றார். 2014 ஆம் ஆண்டில் சிறப்பாக விளையாடியதன் மூலம் 2015 ஆம் ஆண்டிலும் இந்தியன் பிரீமியர் லீக் தொடரிலும் இவரை அணி நிர்வாகம் இவரை தக்கவைத்தது. 2015 ஆம் ஆண்டில் பந்துவீச்சு மட்டுமின்றி மட்டையாளராகவும் சிறப்பாகப் பங்களித்தார். இந்தத் தொடரில் 206 ஓட்டங்கள் எடுத்தார். மே 1, 2016 இல் ராஜ்கோட்டில் நடைபெற்ற குஜராத் லயன்சு அணிக்கு எதிரான போட்டியின் போது 5 பந்துகளில் 4 இலக்குகளைக் கைப்பற்றினார். இதில் ஹேட்ரிக் இலக்குகளும் அடங்கும். 2016 இந்தியன் பிரீமியர் லீக் தொடரின் முதல் \"ஹேட்ரிக்\" இதுவாகும். இதன்மூலம் தரவரிசைப் பட்டியலில் முதலிடத்தில் இருந்த குஜராத் லயன்சு அணிக்கு எதிராக 23 ஓட்டங்கள் வித்தியாசத்தில் வெற்றி பெற்றது.\n\nSection::::சர்வதேச போட்டிகள்.\n2014 ஆம் ஆண்டில் கிங்சு இலெவன் பஞ்சாபு அணிக்காக சிறப்பாக விளையாடியதன் மூலம் வங்காளதேசத் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவருக்கு இடம் கிடைத்தது. சேர்-இ-பங்களா துடுப்பாட்ட அரங்கத்தில் நடைபெற்ற போட்டியில் அறிமுகமானார். இந்தப் போட்டியில் 59 ஓட்டங்கள் விட்டுக்கொடுத்து 1 இலக்குகளைக் கைப்பற்றினார்.\n\nபின் மேற்கிந்தியத் தீவுகள் துடுப்பாட்ட அணிக்கு எதிரான ஐந்து போட்டிகள் கொண்ட ஒருநாள் பன்னாட்டுத் துடுப்பாட்டப் போட்டித் தொடரில் நான்காவது போட்டியில்  10 ஓவர்கள் வீசி 26 ஒட்டங்கள் மட்டுமே விட்டுக் கொடுத்து 2 இலக்குகளைக் கைப்பற்றினார். ஆத்திரேலியாவிலும், நியூசிலாந்திலும் நடைபெற்ற2015 துடுப்பாட்ட உலகக்கிண்ணத் தொடரில் இந்தியத் துடுப்பாட்ட அணியில் இவர் விளையாடினார்.\n\nசூலை 17, 2015 இல் சிம்பாப்வே துடுப்பாட்ட அணிக்கு எதிரான பன்னாட்டு இருபது20 ஓவர் போட்டியில் இவர் அறிமுகமானார். சிம்பாப்வே அணிக்கு எதிராக 3 இலக்குகள் எடுத்ததன் மூலம் சூன் 20, 2016 இல் பன்னாட்டுத் துடுப்பாட்ட அவையின் சிறந்த ஒருநாள் பன்னாட்டுத் துடுப்பாட்ட பந்துவீச்சாளர்களுக்கான தரவரிசையில் முதலிடம் பிடித்தார்.\n\nSection::::தனிப்பட்ட வாழ்க்கை.\nஇந்தியாவின் குசராத்து மாநிலத்தில் பிறந்த அக்சார் பட்டேல் தர்ம்சிங் தேசாய் பல்கலைக்கழகத்தில் பொறியியல் படிக்கிறார்.\n\nSection::::விருதுகள்.\n2014 ஆம் ஆண்டின் சிறந்த 19 வயதிற்கு உட்பட்டோருக்கான இந்தியத் துடுப்பாட்டக் கட்டுப்பாடு வாரியத்தின் விருதினைப் பெற்றார். 2014 ஆம் ஆண்டின் சிறந்த விளையாட்டு வீரர் எமெர்ஜிங் பிளேயர் ஆஃப் தெ சீரிஸ் விருது பெற்றார்.\n\n"}
{"id": "243004", "url": "https://ta.wikipedia.org/wiki?curid=243004", "title": "மூன்றாம் கோவிந்தன்", "text": "மூன்றாம் கோவிந்தன்\n\nமூன்றாம் கோவிந்தன் (793-814 ), என்பவன் ஒரு புகழ்பெற்ற இராஷ்டிரகூடப் பேரரசனாவான். இவனது தந்தை துருவன் தரவர்சன் ஆவான். இவனது படைகள் தெற்கே கன்னியாகுமரியில் இருந்து, வடக்கே கன்னோசிவரையிலும் கிழக்கே வாரனாசி முதல் மேற்கில் பரூச் (Bharuch) வரை வெற்றிகளை குவித்தது இவனது பட்டப்பெயர்கள் பிரபுதவர்சன், ஜகதுங்கன், அனுபமா , கீர்தி நாராயணன் , பிரீத்தி வல்லபன், சிறீவல்லபன் , விமலாதித்தன் , அதிசயதவளா ,திரிபுவனதவளா. ஆகும் இத்தகவல் கி.பி.804 காலகட்டத்தைச்சேர்ந்த சேமேசுவர கல்வெட்டின் மூலம் தெரியவருகிறது இக்கல்வெட்டை வெட்டுவித்த கவுந்தபீ இவனது பட்டத்தரசி என்று அறியப்படுகிறது.\n\nSection::::அரியணையில்.\nமூன்றாம் கோவிந்தன் பேரரசரசனான பின் இவனது குடும்பத்தினரின் எதிர்ப்பைச் சமாளிக்க நேர்ந்தது. இவனுடைய அண்ணன் கம்பராசா (இவன் ஸ்தம்பா என்றும் அழைக்கப்பட்டான்) பன்னிரண்டு தலைவர்களை தனது அணியில் சேர்த்துக் கொண்டு கோவிந்தனுக்கு எதிராக போர்புரிந்தன் என நவசரி பதிவுகள் குறிப்பிடுகின்றன. சிஸ்வயி மற்றும் சஞ்சன் போன்ற பதிவுகள் கோவிந்தனின் மற்றொரு சகோதரனான இந்திரன் கோவிந்தனுக்கு ஆதரவாக இருந்து அண்ணன் கம்பராசாவின் கூட்டுப் படைகளுக்கு எதிராக வெற்றிபெற்றதாகக் கூறுகிறது. மேலைக்கங்க மன்னன் இரண்டாம் சிவமாறன் கம்பராசாவின் அணியில் இருந்து மூன்றாம் கோவிந்தனை எதிர்த்தான் ஆனால், போரில் தோல்வியுற்றுக் கைதியான பிறகு சிவமாறனைக் கோவிந்தன் மன்னித்து கங்க நாட்டை ஆட்சி செய்ய அனுமதித்தான்.\n\nSection::::கன்னோஜ் வெற்றி.\nதற்கால கர்நாடகத்தின் பீதர் மாவட்டத்தில் உள்ள \nமயூர்கண்டியே மூன்றாம் கோவிந்தனின் தலைநகராக இருந்தது. அங்கிருந்து கி.பி 800-ல் தனது வடதிசை படையெடுப்பை மேற்கொண்டான். படையெடுப்பில் குர்ஜரா-பிரதிஹார இரண்டாம் நாகபதா ,பாலப் பேரரசு தர்மபால ஆகியோரின் கன்னோஜ், சாரய்யுதா ஆகியவற்றை வெற்றிகொண்டான். இரண்டம் நாகபதா போரில் தோற்று போர்க்களத்திலிருந்து ஓடினான். மூன்றாம் கோவிந்தனின் யானைகளும்,குதிரைகளும் இமயத்தின் பனியிலிருந்து கரைந்து வந்த புனிதமான கங்கை நீரைக் குடித்ததாக அவனது சாசனங்கள் புகழ்கின்றன.மகத மற்றும் வங்காள ஆட்சியாளர்கள்கூட, இவனுக்குப் பணிந்தனர். லதா (தெற்கு மற்றும் மத்திய குஜராத்) பகுதியை வெற்றி கொண்டு தனது சகோதரனான இந்திரனிடம் அப்பகுதியின் ஆட்சியை ஒப்படைத்தான். இதன் விளைவாக இராஷ்டிரகூடப் பேரரசின் ஒரு கிளை அப்பகுதியில் தோன்றியது. இதனால் மூன்றாம் கோவிந்தன் வென்ற பகுதிகளான வடக்கே விந்தியா,மால்வா பகுதி முதல் தெற்கே காஞ்சி வரையான தனது பேரரசைக் கட்டிக்காக்க இயன்றது. பிறகு பரமரா மரபினரின் மால்வாவையும் மூன்றாம் கோவிந்தன் வென்றான்.\n\nSection::::தெற்கின் நிலை.\nதமிழ் நாட்டின் மூவேந்தர்களான சோழர்கள் , பாண்டியர்கள்,சேரர் ஆகியோர் மூன்றாம் கோவிந்தனுக்குக் கப்பம் செலுத்தும் நிலையில் இருந்தனர். இராஷ்டிரகூடப் பேரரசின் வெற்றிகள் உச்ச நிலையை அடைந்திருந்தது., மூன்றாம் கோவிந்தன் கி.பி.814 இல் இறந்தான்.\n\n"}

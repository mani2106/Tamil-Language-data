{"id": "227483", "url": "https://ta.wikipedia.org/wiki?curid=227483", "title": "நேப்பியர் பாலம்", "text": "நேப்பியர் பாலம்\n\nநேப்பியர் பாலம் சென்னை மாநகரின் புனித ஜார்ஜ் கோட்டையையும், மெரினா கடற்கரையையும் இணைக்கும் பாலமாகும். இது கூவம் ஆற்றின்மீது கட்டப்பட்டுள்ளது.\n\nSection::::வரலாறு.\nசென்னை நகரின் மிகப் பழமையான பாலங்களில் ஒன்றான நேப்பியர் பாலம் 1869 ஆம் ஆண்டு பிரான்சிஸ் நேப்பியர் என்ற சென்னை ஆளுநராரால் கட்டப்பட்டது. நேப்பியர் பாலம் 1999ஆம் ஆண்டு புதுப்பிக்கப்பட்டது. ஆரம்பத்தில் மக்கள் இதனை இரும்புப் பாலம் என்று அழைத்தனர். 149 மீட்டர் நீளத்தில், 6 வளைவுகளுடன் பிரம்மாண்டமாக இந்தப் பாலம் கட்டப்பட்டது.\n\nSection::::புதுப்பித்தல்.\nமெரினா கடற்கரையை அழகுபடுத்தும் திட்டத்தின் ஒரு பகுதியாக நேப்பியர் பாலம் வண்ண விளக்குகளால் அலங்கரிக்கப்பட்டது. வண்ண விளக்கு ஒளியில் நேப்பியர் பாலம் நதியில் மிதப்பதைப் போன்று அமைக்கப்பட்டது. 16.2 மில்லியன் இந்திய ரூபாய் மதிப்பில் செய்யப்பட்ட ஒளிரூட்டும் பணி எல்.டி.பி என்ற ஆஸ்திரேலியா நிறுவனத்தால் மேற்கொள்ளப்பட்டது. அப்போதைய தமிழகத் துணை முதல்வர் ஸ்டாலின் 27 ஜூலை 2010 ஆம் ஆண்டு திறந்துவைத்தார்.\n"}
{"id": "227484", "url": "https://ta.wikipedia.org/wiki?curid=227484", "title": "பிரான்சிஸ் நேப்பியர்", "text": "பிரான்சிஸ் நேப்பியர்\n\nபிரான்சிஸ் நேப்பியர் (Francis Napier, செப்டம்பர் 15, 1819 – டிசம்பர் 19, 1898) வியன்னா, இத்தாலி, அமெரிக்கா, ரஷ்யா உள்ளிட்ட பல நாடுகளுக்கு இங்கிலாந்தின் தூதராக பணியாற்றினார். 1866இல் மெட்ராஸ் ஆளுநராக நியமிக்கப்பட்டார். சென்னையின் பழமையான பாலங்களில் ஒன்றான நேப்பியர் பாலம் இவரால் கட்டப்பட்டது.\n\nSection::::பிறப்பு மற்றும் கல்வி.\n1819இல் ஸ்காட்லாந்தில் ஒரு பிரபுக் குடும்பத்தில் பிறந்த ஃபிரான்சிஸ் நேப்பியர், இங்கிலாந்தில் உள்ள டிரினிடி கல்லூரியில் சேர்ந்தார். சில காரணங்களால் படிப்பைவிட்டு பாதியிலேயே வெளியேறிவிட்டார். ஆனால் தனியாக ஆசிரியரை அமர்த்தி சில வெளிநாட்டு மொழிகளைக் கற்றுக் கொண்டார். அதுதான் அவருக்கு பிற்காலத்தில் இங்கிலாந்தின் தூதராக பணியாற்ற பெரிதும் கைகொடுத்தது.\n\nSection::::பணிகள்.\nநேப்பியர் பதவி ஏற்ற சிறிது காலத்திலேயே அவர் ஒரு மிகப்பெரிய பஞ்சத்தை எதிர்கொள்ள வேண்டி இருந்தது. அன்றைய மெட்ராஸ் மாகாணத்திற்கு உட்பட்ட இன்றைய ஒரிசாவில் உள்ள கஞ்சம் மாவட்டத்தில் கடுமையான பஞ்சம் ஏற்பட்டது. பஞ்சத்தால் தவித்த கஞ்சம் மக்களை காப்பாற்ற வேண்டிய கடமை நேப்பியர் தலையில் விழுந்தது. ஆனால் நேப்பியர் இதனை திறமையாகவே சமாளித்தார். ரீமிய யுத்தத்தில் காயமடைந்த வீரர்களுக்கு சிகிச்சை அளித்ததன் மூலம் கை விளக்கேந்திய காரிகை என வரலாற்றில் போற்றப்படும் பிரபல செவிலியர் பிளாரன்ஸ் நைட்டிங்கேல், நேப்பியரின் நெருங்கிய நண்பர். மக்கள் பஞ்சத்தால் மடிந்தபோது, அவருக்கு கடிதம் எழுதி ஆலோசனை கேட்டார் நேப்பியர். நைட்டிங்கேலின் ஆலோசனைகளை உடனே செயல்படுத்தவும் செய்தார். இது பஞ்சத்தை எதிர்கொள்ள மிகவும் உதவியது. மதுரை திருமலை நாயக்கர் மஹாலைப் புதிப்பிக்கும் முயற்சியில் ஈடுபட்டார். நேப்பியர் ஸ்டான்லி மருத்துவமனையில் அறுவை சிகிச்சை மையம் அமைக்க உதவியதால் அவரது பெயரே அந்த மையத்துக்கு சூட்டப்பட்டது.\n\nSection::::பாசன திட்டங்கள்.\nபென்னாறு அணை நேப்பியர் காலத்தில்தான் கட்டப்பட்டது. இதேபோல விவசாயத்தை வளப்படுத்த நிறைய பாசனத் திட்டங்களை நேப்பியர் செயல்படுத்தினார். முல்லை பெரியார் அணைக்கான திட்டமிடல் இவரது ஆட்சி காலத்திலேயே நடைபெற்றது. சென்னையின் பழமையான பாலங்களில் ஒன்றான நேப்பியர் பாலம் இவரால் கட்டப்பட்டது.\n\nSection::::இறப்பு.\n1872இல் இந்தியாவின் வைஸ்ராயாக இருந்த ரிச்சர்ட் பூர்ட், அந்தமானில் கொல்லப்பட்ட பிறகு சிறிது காலம் தற்காலிக வைஸ்ராயாக நேப்பியர் நியமிக்கப்பட்டார். பின்னர் ஒரு புதிய வைஸ்ராய் கிடைத்ததும், நேப்பியர் இந்திய சேவைகளை முடித்துக் கொண்டு தாயகம் திரும்பிவிட்டார். இத்தாலியில் டிசம்பர் 19, 1898 இல் தனது 79ஆம் வயதில் காலமானார்.\n\nSection::::நினைவிடங்கள்.\nசிந்தாதிரிப்பேட்டையில் நேப்பியரின் நினைவாக தொடங்கப்பட்ட நேப்பியர் பூங்கா தான், இன்றைய மே தினப் பூங்காவாக வழங்கப்படுகிறது. நேப்பியர் பெயரில் கேரள மாநிலம், திருவனந்தபுரத்தில் ஒரு அருங்காட்சியகம் இருக்கிறது.\n"}
{"id": "227485", "url": "https://ta.wikipedia.org/wiki?curid=227485", "title": "த டெம்பொரல் அன்ட் ஸ்பிரிச்சுவல் கொன்குவெஸ்ட் ஒஃப் சிலோன் (நூல்)", "text": "த டெம்பொரல் அன்ட் ஸ்பிரிச்சுவல் கொன்குவெஸ்ட் ஒஃப் சிலோன் (நூல்)\n\nத டெம்பொரல் அன்ட் ஸ்பிரிச்சுவல் கொன்குவெஸ்ட் ஒஃப் சிலோன் (The Temporal and Spritual Conquest of Ceylon) என்பது பெர்னாவ் தெ குவெய்ரோசு என்னும் போர்த்துக்கேயப் பாதிரியார் எழுதிய நூலின் ஆங்கில மொழிபெயர்ப்பு. மூல நூல், \"இலங்கை மீதான உலகியல், ஆன்மீக வெற்றி\" என்னும் பொருள் கொண்ட \"Conquista Temporal e Espiritual de Ceilao\" என்னும் தலைப்புக் கொண்ட போர்த்துக்கேய மொழியில் எழுதப்பட்டது. இதை எஸ். ஜி. பெரேரா ஆங்கிலத்தில் மொழிபெயர்த்தார். இதன் முதல் பதிப்பு 1930 ஆம் ஆண்டில் கொழும்பில் வெளியானது. இந்த நூல், இலங்கையின் வரலாறு தொடர்பில் மகாவம்சத்துக்கு அடுத்த முக்கியத்துவம் கொண்டதாகக் கருதப்படுகிறது.\n\nSection::::நோக்கம்.\nஇந்த நூலின் மூலம் வரலாற்றில் இருந்து ஒரு படிப்பினையைப் போர்த்துக்கேயருக்கு உணர்த்துவதே குவெய்ரோசின் நோக்கமாகும். போர்த்துக்கேயரை கிழக்கு நாடுகளுக்கு அழைத்து வந்து இலங்கையைக் கண்டறிய வைத்தது இறைவனின் கருணை. இதை இறைவன் கிறித்தவத்தைப் பரப்புவதற்காகவே செய்தான். ஆனாலும், ஆன்மீக வெற்றி உலகியல் வெற்றியோடு கைகோர்த்துச் சென்றதால், உன்னதமான இறுதி நோக்கம் திசை மாறிவிட்டது எனவும் இலாபம், செல்வம், புகழ் போன்றவற்றின் மீதான ஆசையினால் உருவான அளவு மீறிய செயற்பாடுகளினால் போர்த்துக்கேயருடைய தேசிய அடையாளத்துக்கே ஊறு நேர்ந்துவிட்டது என்றும் குவெய்ரோசு நம்பினார். இதை மேலிடத்துக்கு உணர்த்துவது நூலாசிரியரின் ஒரு நோக்கமாக இருந்தது.\n\nகுவெய்ரோசு இந்தியாவில் வாழ்ந்து மறைந்த யேசு சபைச் சகோதரரான பெட்ரோ தெ பாசுட்டோ என்பவருடைய வாழ்க்கை வரலாற்றை எழுதியிருந்தார். இதன்போது கிடைத்த தகவல்கள் சிலவே, இலங்கைக்கு என்றுமே சென்றிராத அவரை இந்த நூலை எழுதுவதற்குத் தூண்டியதாகச் சொல்லப்படுகிறது. சகோதரர் பெட்ரோ தெ பாசுட்டோ வருவது உரைத்தலுக்குப் பெயர் பெற்றவர். இறைவனுடைய திட்டத்தை நிறைவேற்றும் போர்த்துக்கேயர் இலங்கையை மீண்டும் கைப்பற்றுவர் என்பது அவரது வருவது உரைத்தல்களில் உள்ளடங்கியிருந்தது. எனவே, அவரது வருவது உரைத்தல்களை உரிய வரலாற்றுப் பின்னணியில் தருவதற்காக இலங்கையில் போர்த்துக்கேயரின் வரலாற்றை அவர் ஆராய்ந்தார். இதன் மூலமே சகோதரர் பெட்ரோவின் வரலாற்றை வாசிக்கும் போர்த்துக்கேயர், சகோதரர் பெட்ரோ கூறியதுபோல் இலங்கையைப் போர்த்துக்கேயர் இழந்தது அவர்களைத் திருத்துவதற்கு இறைவன் அளித்த தண்டனை என்னும் கூற்றின் உண்மையை உணர்வர் எனக் குவெய்ரோசு கருதினார். இதன் தொடர்ச்சியாகவே \"Conquista Temporal e Espiritual de Ceilao\" என்னும் இந்த நூலை அவர் எழுதினார். ஏற்கெனவே ஒல்லாந்தரிடம் இழந்துவிட்ட இலங்கையில் போர்த்துக்கேயரின் வரலாற்றை இந்த நூலில் விபரித்த குவெய்ரோசு, போர்த்துக்கலுக்காகவும், இறைவனுக்காகவும் இலங்கைக்குச் சென்று மீண்டும் அதனைக் கைப்பற்றுவதற்கான காலம் கனிந்துவிட்டதாக கருதினார். அதனால், இந்த நூலின் மூலம் அரசியல், சமயம் மற்றும் படைத்துறை நடவடிக்கைகளுக்கு அவர் அறைகூவல் விடுத்தார்.\n\nSection::::தகவல் மூலங்கள்.\nகுவெய்ரோசு இந்த நூலை எழுதுவதற்கு முன்னரே பலர் இலங்கையில் போர்த்துக்கேயரின் வரலாறு குறித்த தகவல்களை உள்ளடக்கிய நூல்களை எழுதியுள்ளனர். இவற்றுட் சில இந்நூலாசிரியருக்குத் தகவல் மூலங்களாகப் பயன்பட்டுள்ளன. நூலில் ஆங்காங்கே காட்டிய மேற்கோள்களில் இருந்து பாரோசு (Barros), கூட்டோ (Couto), மெனெசசு (Menezes), பாரியா இ சோசா (Faria y Souza) ஆகியோரின் நூல்களைக் குவெய்ரோசு பயன்படுத்தி உள்ளதாகத் தெரிகிறது. அத்துடன், மேற்படி நூல்கள் தவிர, அபொன்சோ டயசு டா லொம்பா (Afonso Dias da Lomba), அன்டோனியோ பார்போசா பின்கெய்ரோ (Antonio Barboza Pinheyro) ஆகியோரது உதவியையும், பென்டோ டி சில்வா (Bento de Silva), திருத்தந்தை பிரான்சிசுக்கோ நேக்ரோ (Francisco Negrao) ஆகியோரின் கையெழுத்துப் பிரதிகளையும், தனிப்பட்ட ஆவணங்களையும், மேலும் இலங்கை பற்றி அறிந்திருந்த பலர் அளித்த தகவல்களையும் தான் பயன்படுத்தியதாகவும் குவெய்ரோசு நூலுக்கான தனது அறிமுகத்தில் குறிப்பிட்டுள்ளார்.\n\nSection::::அமைப்பு.\nமூன்று தொகுதிகளாக வெளியிடப்பட்ட இந்த நூல் ஆறு பகுதிகளாகப் பிரிக்கப்பட்டுள்ளது. ஒவ்வொரு பகுதியும் பல அத்தியாயங்களை உள்ளடக்குகிறது. \nஇவற்றில் முதல் இரு பகுதிகளும் முதல் தொகுதியிலும், 3 ஆம் 4 ஆம் பகுதிகள் இரண்டாம் தொகுதியிலும், 5 ஆம் 6 ஆம் பகுதிகள் மூன்றாம் தொகுதியிலும் அடங்குகின்றன.\n\nSection::::உள்ளடக்கம்.\nநூலின் முதற்பகுதி போர்த்துக்கேயரின் வருகைக்கு முன் இலங்கையின் வரலாறு, இருந்த இராச்சியங்கள், இனங்கள் என்பன குறித்த விபரங்களைத் தருகிறது. பின்னர் டொன் லாரென்சோ டி அல்மெய்தா இலங்கையில் இறங்கியது முதல் போர்த்துக்கேயரின் வணிக, அரசியல், சமயப் பரப்புரை நடவடிக்கைகள் பற்றி எஞ்சிய பகுதிகளில் விரிவாகப் பேசப்படுகிறது. கோட்டே இராச்சியத்தில் வணிக நடவடிக்கைகளில் ஈடுபடத் தொடங்கிய போர்த்துக்கேயர், உள்ளூரில் இருந்த அரசியல் போட்டிகளைப் பயன்படுத்திக்கொண்டு ஆட்சியைக் கைப்பற்றினர். இது தொடர்பில் உள்ளூர் அரசியல் போட்டிகள், அதனால் ஏற்பட்ட போர்கள், இவற்றில் போர்த்துக்கேயரின் பங்கு போன்றவை பற்றிய விரிவான தகவல்கள் நூலில் காணப்படுகின்றன. அத்துடன் என்றுமே போர்த்துக்கேயரால் கைப்பற்ற முடியாமல்போன கண்டி இராச்சியத்துடனான தொடர்புகள், போர்கள் என்பவை குறித்த விடயங்களும் முக்கிய இடம் பெறுகின்றன. \n\nதொடக்கத்தில் யாழ்ப்பாண இராச்சியத்தில் அக்கறை கொள்ளாதிருந்த போர்த்துக்கேயர், கத்தோலிக்க சமயப் பரப்புரை முயற்சிகளுக்கு யாழ்ப்பாண அரசனால் ஏற்பட்ட பின்னடைவுக்காக அரசனைப் பழிவாங்கப் போர்த்துக்கேயக் குருமார் எண்ணம் கொண்டிருந்தனர். அவர்களின் தூண்டுதல்களினால் போர்த்துக்கேயர் யாழ்ப்பாண இராச்சியத்தில் தலையிடத் தொடங்கினர். பல தடவைகள் யாழ்ப்பாணத்தின் மீது போர் தொடுத்த அவர்கள் இறுதியில் 1619ல் யாழ்ப்பாணத்தைத் தமது நேரடிக் கட்டுப்பாட்டுக்குள் கொண்டுவந்தனர். மேற்படி விடயங்கள் குறித்த விபரமான தகவல்கள் இந்நூலில் தரப்பட்டுள்ளன. யாழ்ப்பாண வரலாறு குறித்த நம்பத் தகுந்த வேறு தகவல்கள் அதிகம் இல்லாத நிலையில் இந்த நூலில் காணப்படும் தகவல்கள் முக்கியத்துவம் வாய்ந்தவை. \n\n17 ஆம் நூற்றாண்டுத் தொடக்கத்தில் இலங்கையின் கரையோரப் பகுதி முழுவதையும் தமது கட்டுப்பாட்டுக்குள் கொண்டுவந்த போர்த்துக்கேயரின் ஆட்சி, கத்தோலிக்க சமயத்தைப் பரப்ப எடுத்துக்கொண்ட முயற்சிகள், இந்து, பௌத்த சமயங்களை ஒடுக்கி அவர்களது வணக்கத் தலங்களை அழித்தமை போன்ற விபரங்கள் பற்றியும் நூலில் விரிவான தகவல்கள் உள்ளன. 17 ஆம் நூற்றாண்டின் தொடக்கத்தில் இன்னொரு ஐரோப்பிய வல்லரசான ஒல்லாந்தரின் தலையீடு, இறுதியில் அவர்களிடம் போர்த்துக்கேயர் இலங்கையில் இருந்த தமது ஆட்சிப் பகுதிகளை இழந்தமை தொடர்பான தகவல்களும் நூலில் இடம்பெறுகின்றன.\n\nSection::::குறைபாடுகள்.\nஇலங்கையின் வரலாறு குறித்த ஆய்வுகளில் குவெய்ரோசின் நூல் மிகவும் பெறுமதி வாய்ந்தது என்ற கருத்தைப் பலரும் வெளிப்படுத்தியிருந்த போதிலும், இதன் குறைபாடுகள் சிலவற்றையும் சில ஆய்வாளர்கள் சுட்டிக்காட்டத் தவறவில்லை. குறிப்பாக, ஆசிரியரின் ஐரோப்பிய மையப் பார்வையாலும், கத்தோலிக்க மதத்தை முதன்மைப்படுத்தும் பக்கச்சார்பான நிலைப்பாடுகளாலும் இந்நூல் தரும் தகவல்களைக் கவனமாகவே பயன்படுத்த வேண்டியிருப்பதாக அவர்கள் எடுத்துக்காட்டியுள்ளனர்.\n"}
{"id": "227487", "url": "https://ta.wikipedia.org/wiki?curid=227487", "title": "பனிக்கட்டி வாளி அறைகூவல்", "text": "பனிக்கட்டி வாளி அறைகூவல்\n\nபனிக்கட்டி வாளி அறைகூவல் அல்லது ஐஸ் பக்கெட் சேலஞ்ச் (Ice Bucket Challenge) என்பது தசையூட்டமற்ற பக்க மரப்பு நோய்க்கான ஆராய்ச்சியில் ஈடுபடும் தன்னார்வத் தொண்டு நிறுவனத்திற்கு நிதி திரட்ட மேற்கொள்ளப்பட்ட அறைகூவல் ஆகும். இந்தச் அறைகூவலை எதிர் கொள்பவர் ஒரு வாளி குளிர்ந்த நீரை தனது தலையில் ஊற்றிக் கொள்ளவோ அல்லது அத்தொண்டு நிறுவனத்திற்கு $100 நிதியோ அல்லது இரண்டையுமே இருபத்தி நான்கு மணி நேரத்திற்குள் செய்யவோ தன் நண்பர்களால் அறைகூவல் விடப்படுவார். 2014 ஆம் ஆண்டின் நடுவில் சமூக வலைத்தளங்களில் மிக வேகமாக இந்தச் அறைகூவல் பற்றிய செய்தி பரவியது. உலகம் முழுவதும் உள்ள பலரும் இந்த அறைகூவலில் பங்கேற்றனர்.\n\nSection::::பின்னணி.\nதசையூட்டமற்ற பக்க மரப்பு நோய் (Amyotrophic lateral sclerosis - ALS) எனப்படும் நரம்பு தொடர்பான நோய் குறித்து விழிப்புணர்வு ஏற்படுத்தவும், நிதி திரட்டவும் பனிக்கட்டி வாளி அறைகூவல் அறிமுகப்படுத்தப்பட்டது. இந்தச் அறைகூவலை உலக பிரபலங்களில் பலர் ஏற்றுத் தங்கள் தலையில் ஒரு வாளி குளிர்ந்த நீரை ஊற்றியுள்ளனர். மேலும் இந்தச் சவாலை ஏற்கும் ஒவ்வொருவரும் 3 பேரை முன்மொழிந்து அவர்களையும் இந்தச் அறைகூவலை ஏற்குமாறு கூற வேண்டும்.\n"}
{"id": "227490", "url": "https://ta.wikipedia.org/wiki?curid=227490", "title": "பாஞ்சாலங்குறிச்சி (திரைப்படம்)", "text": "பாஞ்சாலங்குறிச்சி (திரைப்படம்)\n\nபாஞ்சாலங்குறிச்சி 1996 வது ஆண்டில் வெளியான தமிழ்த் திரைப்படமாகும். இயக்குநர் சீமான் இயக்கிய இத்திரைப்படத்தில் நடிகர் பிரபு, மதுபாலா, வடிவேலு, விஜயகுமார், சந்திரசேகர், பிரசன்னா ஆகியோர் முதன்மை கதாபாத்திரங்களில் நடித்தனர். இது இசையமைப்பாளர் தேவாவின் இசையமைப்பில் உருவான திரைப்படமாகும்.\n"}
{"id": "227493", "url": "https://ta.wikipedia.org/wiki?curid=227493", "title": "ஜேம்ஸ் ஃபோலி", "text": "ஜேம்ஸ் ஃபோலி\n\nஜேம்சு ஃபோலி (\"James Foley\", அக்டோபர் 18, 1973 – ஆகத்து 19, 2014) என்பவர் அமெரிக்காவைச் சேர்ந்த ஒரு சார்பில்லா புகைப்படச்செய்தியாளர் ஆவார். இவர் அமெரிக்காவின் குளோபல்போஸ்ட் என்ற செய்தி நிறுவனத்தில் பணி புரிந்தவர். இவர் சிரிய உள்நாட்டுப் போர் பற்றிய செய்திகளை சேகரிப்பதற்காக சிரியா சென்ற வேளையில் 2012 நவம்பர் 22 இல் இனந்தெரியாதோரால் கடத்தப்பட்டார். 2014 ஆகத்து 19 இல் இசுலாமிய தேச இயக்கத்தினர் இவரின் தலையைத் துண்டித்து படுகொலை செய்து அதன் காணொளியை சமூக ஊடகங்களில் வெளியிட்டனர்.\n\nSection::::கடத்தலும் கொலையும்.\n2012 நவம்பரில் ஃபோலியும் அவரது மொழிபெயர்ப்பாளரும் சிரியாவின் வடமேற்கே கடத்தப்பட்டனர். மொழிபெயர்ப்பாளர் பின்னர் விடுவிக்கப்பட்டார். ஐஎஸ்ஐஎஸ் எனப்படும் இசுலாமிய தேசப் போராளிகள் ஜேம்ஸ் ஃபோலியை விடுவிப்பதற்காக ஃபோலியின் குடும்பத்தினரிடமிருந்தும், குளோபல்போஸ்ட் நிறுவனத்திடம் இருந்தும் $132 மில்லியன் பணத்தைக் கப்பமாகக் கேட்டனர். இதற்கான தகவல் பரிமாற்றம் 2013 நவம்பர், டிசம்பர் காலப்பகுதியில் இடம்பெற்றது. ஃபோலியை மீள கொண்டு வருவதற்குத் தமது நிறுவனம் பல மில்லியன் டாலர்களை செலவிட்டதாக குளோபல்போஸ்ட் நிறுவனத்தின் தலைமைப் பணிப்பாளர் பல்போனி கூறினார். இதற்காகப் பன்னாட்டுப் பாதுகாப்பு நிறுவனம் ஒன்றைத் தாம் வாடகைக்கு அமர்த்தியிருந்ததாகவும் அவர் தெரிவித்தார். 2013 செப்டம்பரில் இப்பாதுகாப்பு நிறுவனம் ஃபோலி இருக்கும் இடத்தை அறிந்து அவரைப் பின்தொடரவும் முடிந்துள்ளது. ஃபோலி கடத்தப்பட்ட நிலையில் பல்வேறு இடங்களுக்கும் கொண்டு செல்லப்பட்டுள்ளார்.\n\nஃபோலி சாகிபா என்ற ஆயுதக்குழுவினால் கடத்தப்பட்டதாக அவரது குடும்பத்தினர் நம்பியதாக குடும்ப வட்டாரங்கள் தெரிவித்தன. பின்னர் அவர் திமிஷ்குவில் உள்ள சிரியாவின் அரபு வான்படைத் தளம் ஒன்றில் வைக்கப்பட்டிருந்தார் என நம்பப்பட்டது. அமெரிக்க அரசுத்தலைவர் பராக் ஒபாமாவின் அறிவுறுத்தலின் பேரில் ஃபோலி மற்றும் பணயக் கைதிகளை விடுவிக்க அமெரிக்கச் சிறப்புப் படை ஒன்றின் நடவடிக்கை 2014 சூலையில் சிரியாவில் நடத்தப்பட்டது. இந்நடவடிக்கையின் போது பல ஆயுதப் போராளிகள் கொல்லப்பட்டனர். ஆனாலும் ஃபோலியோ அல்லது ஏனைய கைதிகளோ விடுவிக்கப்படவில்லை.\n\n2014 ஆகத்து 19 இல் இசுலாமிய தேசப் போராளிகள் பெரிய கத்தி ஒன்றின் மூலம் ஃபோலியின் தலை துண்டிக்கப்படுவதைக் காட்டும் காணொளி ஒன்றை யூடியூப்பில் வெளியிட்டனர். இசுலாமிய தேசப் போராளிகள் மீது அமெரிக்கா குண்டுத் தாக்குதல்கள் நடத்துவைதை நிறுத்துமாறும், அமெரிக்க அரசை எதிர்க்குமாறும் அமெரிக்கர்களைக் கேட்டுக் கொள்ளும் தயாரிக்கப்பட்ட ஒரு அறிக்கையை ஃபோலி வாசிப்பதாக இக்காணொளியில் காட்டப்பட்டது. அமெரிக்க ஊடகவியலாரான ஸ்டீவன் சொட்லொஃப் என்பவரையும் தாம் பிடித்து வைத்திருப்பதாக அக்காணொளியில் போராளிகள் தெரிவித்திருந்தனர். தமது இயக்கத்தின் மீது அமெரிக்கத் தலைவர் பராக் ஒபாமா வான் தாக்குதல்களை நிறுத்தாவிடின், இவரும் கொல்லப்படுவார் என அவர்கள் எச்சரித்திருந்தனர். அடையாளம் தெரியாத பாலைவனம் ஒன்றில் இக்காணொளி படம் பிடிக்கப்பட்டிருந்தது. கொலை செய்தவர் பிரித்தானிய ஆங்கில உச்சரிப்பில் பேசியிருந்தார்.\n\nஇசுலாமிய தேசப் போராளிகளால் வெளியிடப்பட்ட காணொளி உண்மையானது தான் என அமெரிக்க தேசியப் பாதுகாப்புப் பேரவை 2014 ஆகத்து 20 இல் அறிவித்தது. ஃபோலி இறந்தது அவரது குடும்பத்தினருக்கு உறுதி செய்யப்பட்டது. \"தமது மகன் சிரிய மக்களின் துன்பங்களை உலகிற்கு எடுத்துக் காட்டியிருப்பதாக\" ஃபோலியின் தாயார் டயான் ஃபோலி கூறினார். திருத்தந்தை பிரான்சிசு ஃபோலியின் குடும்பத்தினருக்குத் தமது ஆறுதல்களைத் தெரிவித்தார்.\n\n\n"}
{"id": "227494", "url": "https://ta.wikipedia.org/wiki?curid=227494", "title": "கே. எல். என். கிருஷ்ணன்", "text": "கே. எல். என். கிருஷ்ணன்\n\nகே. எல். என். கிருஷ்ணன் [பிறப்பு: 01-01-1918] [இறப்பு: 2001], தொழிற் புரட்சி காலத்தில் 1960ஆம் ஆண்டில் ஜப்பானில், உலோகப் பொறியியல் துறையில் பயிற்சி பெற்ற மதுரை தொழிலதிபர் ஆவார். ஜெட் பம்பு உற்பத்தி தொழிற்சாலையை, இந்திய அளவில் முதன்முதலாக மதுரையில் நிறுவியவர். மேலும் இரப்பர், இரும்பு மற்றும் வார்படத் தொழிற்சாலைகளையும் அமைத்தவர்.\n\nSection::::கல்விப் பணியில்.\nசௌராட்டிரக் கல்லூரியின் தலைவராக பதினைந்து ஆண்டுகள் பணியாற்றிவர். மதுரை சமூக அறிவியல் நிறுவனத்தின் (Madurai Institute of social sciences) தலைவராகவும், மதுரை காமராசர் பல்கலைக் கழகத்தின் ஆட்சி மன்ற உறுப்பினராகவும் பணியாற்றியவர். கே எல் என் பொறியியல் கல்லூரியின் நிறுவனத் தலைவராக 25 ஆண்டுகள் செயல்பட்ட கல்வியாளர்.\n\nSection::::பொதுப்பணியில்.\nமதுரை மாவட்ட சாரணர் இயக்கத்தின் மாவட்ட ஆனையாளராக முப்பது ஆண்டுகள் சேவை செய்தவர்.\n\n\n"}
{"id": "227507", "url": "https://ta.wikipedia.org/wiki?curid=227507", "title": "2014 ஹிரோஷிமா நிலச்சரிவு", "text": "2014 ஹிரோஷிமா நிலச்சரிவு\n\n2014-ஆம் ஆண்டு ஆகஸ்டு 20 அன்று ஜப்பானின் ஹிரோஷிமா நிலப்பகுதியில் கடும் மழையினால் நிலச்சரிவு ஏற்பட்டது. இந்த நிலச்சரிவில் சிக்கி நாற்பது பேர் உயிரிழந்தனர் மற்றும் ஐம்பத்திற்கும் மேற்பட்டோர் காணாமல் போயினர்.\n\nSection::::காரணி.\nஹிரோஷிமாவில் ஒரு மாதம் பொழிய வேண்டிய மழை, பேய் மழையை போன்று ஒரே நாளில் பொழிந்ததால்,அந்நகரத்தின் அருகே இருந்த மலைகளில் நிலச்சரிவு ஏற்பட்டது. அதிகப்பட்சமாக, அசாகிடா-கு எனும் பகுதியில் மழை அதிகாலை ஒன்றரை மணி முதல் நான்கரை மணி வரை பொழிந்தது. அடுத்த இரண்டு மணிநேரத்திற்குள் அதே பகுதியில் இரண்டு முறை நிலச்சரிவு நிகழ்ந்தது. \n\nSection::::சேதங்களின் விவரங்கள்.\nநிலச்சரிவில் சிக்கி நாற்பது பேர் இறந்தனர் மற்றும் 22 ஆகஸ்டு வரையில் ஐம்பத்திற்கும் மேற்பட்டோர் கண்டெடுக்கப்படாமல் உள்ளனர். நிலச்சரிவில் சிக்கியுள்ளோர் பற்றிய தகவல் ஏதுமில்லாததால், பலி எண்ணிக்கை நூறைத் தாண்டும் என அஞ்சப்படுகிறது. \n\nSection::::மீட்பு பணிகள்.\nமீட்பு பணிகளில் ஈடுப்பட்டுள்ள உள்ளூர் அணிகளுக்கு உதவ ராணுவத்திற்கு கட்டளை இட்டுள்ளார் அந்நாட்டின் பிரதமர் சின்சோ அபே.\n"}
{"id": "227508", "url": "https://ta.wikipedia.org/wiki?curid=227508", "title": "நர்சிபட்டினம் மண்டலம்", "text": "நர்சிபட்டினம் மண்டலம்\n\nநர்சிபட்டினம் மண்டலம் ஆந்திரப் பிரதேசத்தின் விசாகப்பட்டினம் மாவட்டத்தின் 43 மண்டலங்களில் ஒன்று. நர்சிபட்டினத்தையும் அதனைச் சுற்றியுள்ள ஊர்களையும் கொண்டது. இது நர்சிபட்டினம் சட்டமன்றத் தொகுதிக்கு உட்பட்டது.\n\nSection::::ஆட்சி.\nஇந்த மண்டலத்தின் எண் 17. இது ஆந்திர சட்டமன்றத்திற்கு நர்சிபட்டினம் சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் கீழ்க்கண்ட ஊர்கள் உள்ளன.\n\n"}
{"id": "227512", "url": "https://ta.wikipedia.org/wiki?curid=227512", "title": "அனந்தகிரி மண்டலம்", "text": "அனந்தகிரி மண்டலம்\n\nஅனந்தகிரி மண்டலம் (Ananthagiri), ஆந்திரப் பிரதேசத்தின் விசாகப்பட்டினம் மாவட்டத்தின் 43 மண்டலங்களில் ஒன்றாகும்.\n\nSection::::ஊர்கள்.\nஇந்த மண்டலத்தில் கீழ்க்காணும் ஊர்கள் உள்ளன.\n"}
{"id": "227515", "url": "https://ta.wikipedia.org/wiki?curid=227515", "title": "2048 (விளையாட்டு)", "text": "2048 (விளையாட்டு)\n\n2048 என்பது புதிர் விளையாட்டு ஆகும். இது கணித அறிவை அடிப்படையாகக் கொண்டு விளையாடக் கூடியது. இதை ஒருவர் மட்டுமே விளையாட முடியும். இந்த விளையாட்டு இணையதளங்களிலும், கைபேசிகளிலும் கிடைக்கிறது.\n\nSection::::விளையாடும் முறை.\nஇந்த விளையாட்டில் 4×4 கட்டங்கள் இருக்கும். இவற்றில் ஏதாவது ஒரு கட்டத்தில் எண்ணால் எழுதப்பட்ட பெட்டி தோன்றும். பொதுவாக, இரண்டு, நான்கு ஆகிய எண்களை எழுதிய பெட்டிகள் தோன்றும். அந்த பெட்டியை அதே எண் கொண்ட பெட்டியுடன் இணைத்தால் அதன் இரு மடங்கான எண் கொண்ட பெட்டி கிடைக்கும். இவ்வாறு சேர்த்துக் கொண்டே 2048 என்ற எண்ணை அடைய வேண்டும். எடுத்துக்காட்டாக, நான்கு என்று எழுதப்பட்ட இரு பெட்டிகள் ஒன்றின்கீழ் ஒன்றாக இருந்தால், ஏதாவது ஒன்றை மற்றொன்றின் திசையில் நகர்த்த வேண்டும். அவை இணைந்தவுடன் இரு மடங்கு கொண்ட எண் தோன்றும். எந்த திசைகளுக்கு நகர வேண்டுமோ அதற்கு உரிய மேல், கீழ், இடது, வலது அம்புகுறியை அழுத்த வேண்டும். குறுக்குவாட்டில் பெட்டிகளை இணைக்க முடியாது. வெறுமையான கட்டத்திற்கு பெட்டிகளை நகரத்தலாம். ஒவ்வொரு பெட்டியாக நகர்த்த முடியாது. ஒரு திசைக்கான அம்புகுறியை அழுத்தினால், எல்லா பெட்டிகளும் அந்த திசையை நோக்கி நகரும். எல்லா கட்டங்களிலும் பெட்டிகள் இருந்து, அவற்றின் அருகில் அதே எண் கொண்ட பெட்டிகள் இல்லாவிடில் அவற்றை இணைக்க முடியாது. புதிய பெட்டி தோன்றுவதற்கான கட்டம் இல்லாததால் ஆட்டம் தோல்வியில் முடிவடையும். 2048 என்ற எண்ணை அடைந்தால் ஆட்டத்தில் வெற்றி பெற்றதாக கருதப்படும். அதைத் தாண்டியும் விளையாடலாம்.\n\nபெரிய எண்களை கடைசி வரிசைக் கட்டங்களில் வைத்துக் கொண்டால் விளையாட்டில் எளிமையாக வெற்றியடையலாம்.\nஇந்த விளையாட்டில் அதிகபட்சமாக 131,072 என்ற எண் சேரும் வரையில் விளையாட முடியும். அதிகபட்சமாக 3,932,100 புள்ளிகளைப் பெற முடியும்.\n\n"}
{"id": "227518", "url": "https://ta.wikipedia.org/wiki?curid=227518", "title": "சூரிய வான் இணையல்", "text": "சூரிய வான் இணையல்\n\nபூமியிலிருந்து காண்கையில் இன்னொரு கோள், வானியல் பொருள்கள் அல்லது விண்கலம், சூரியனுக்கு பின்னே நேர் எதிராக அமைந்து இவை மூன்றும் ஒரே நேர்கோட்டில் இருப்பது சூரிய வான் இணையல் (\"Solar conjunction\") ஆகும்.ஆதாவது பூமிக்கும் இன்னொரு கோளுக்கும் இடையில் சூரியன் இருக்கும். சூரிய வான் இணையலின் போது சூரியன் இடையில் வருவதால் விண்கலத்துடன் தொடர்பு கொள்வது தடைபடும்.\nSection::::விண்கலம் தொடர்பான பிரச்சனைகள்.\nவிண்கலத்தின் இடத்தைத் தொடர்ந்து கண்காணிக்க, விண்கலத்துடன் இணைக்கப்பட்டுள்ள வானலை வாங்கி (Antenna), புவியிலுள்ள வானலை வாங்கியுடன் நீண்ட நேரம் தொடர்பில் இல்லாமல் இருந்தால், அவை சூரியனின் அலைகளைப் பின் தொடர வாய்ப்பு உள்ளது.ஏனெனில் சூரியனால் உருவாக்கப்படும் மின் காந்த அலைகள், வானலை வாங்கியால் (Antenna) அனுப்பப்படும் சமிக்ஞை அலைகளை விட மிக வலிமை வாய்ந்தது.\n\nஇதற்கு சமீபத்திய எடுத்துக்காட்டு நாசாவால், செவ்வாயின் தரைப்பரப்பில் இயக்கப்படும் கியூரியோசிட்டி தரையுளவி, சூரிய வான் இணையலின் போது 25 நாட்கள் தனித்தியங்கு அமைப்பிற்கு மாற்றப்பட்டது.இதனால் கியூரியோசிட்டி தரையுளவியின் அனைத்து நகர்வுகளும் நிறுத்தப்பட்டது.பூமியோடு தொடர்பு கொள்ளமல் செய்யப்படும் வானிலைத் தகவல் சேமிப்புப் பணியை மட்டும் செய்தது.\n"}
{"id": "227519", "url": "https://ta.wikipedia.org/wiki?curid=227519", "title": "கரந்தை ஆதீஸ்வரசுவாமி ஜினாலயம்", "text": "கரந்தை ஆதீஸ்வரசுவாமி ஜினாலயம்\n\nகரந்தை ஆதீஸ்வரசுவாமி ஜினாலயம், தஞ்சாவூர் மாவட்டம் தஞ்சாவூர் கரந்தட்டாங்குடியில் உள்ளது.இப்பகுதியில் சமணர் வாழ்கின்றனர். சோழ நாட்டில் கும்பகோணம், மன்னார்குடி, தீபங்குடி ஆகிய இடங்களில் சமணர் கோயில்கள் உள்ளன. \n\nSection::::கோயில் அமைப்பு.\nகருவறை, ராஜகோபுரம், கர்ப்பகிரகம், அர்த்தமண்டபம், முகமண்டபம், மகாமண்டபம் ஆகிய அமைப்புகளை இக்கோயில் கொண்டுள்ளது. கோயிலுக்கு முன்பாக கொடி மரம் உள்ளது. கோயில் தொடர்பான விழாக்கள் முகமண்டபத்தில் நடத்தப்பெறுகின்றன. முகமண்டபத்தின் வாயிலில் இரு பக்கங்களிலும் துவாரபாலகர்கள் உள்ளனர். மகாமண்டபம் பந்தல் மண்டபம் போன்ற அமைப்பில் உள்ளது. அதில் முதல் நான்கு தூண்களில் பல வடிவங்களில் தீர்த்தங்கரர் உருவங்கள் காணப்படுகின்றன. கருவறையின் மேலுள்ள கோபுரம் இரண்டு நிலைகளைக் கொண்டுள்ளது. மகாசாஸ்தா சன்னதி உள்ளது. \n\nஆதீஸ்வர சுவாமி ஜினாலயம் எனப்படும் இக்கோயிலுள்ள மூலவர் சுமார் 600 ஆண்டுகள் பழமை வாய்ந்ததாக இருக்கலாமெனவும், ஆலயத்திலுள்ள முன் மண்டபம், ஜினவாணி ஆலயம், சாஸன தேவ தேவியர் சன்னதிகள் போன்றவை சுமார் சுமார் 300 ஆண்டுகள் பழமை வாய்ந்ததாக இருக்கலாமெனவும் ஆய்வாளர்கள் கருதுகிறார்கள். தமிழகத்திலுள்ள சமண ஆலயங்களிலேயே ஜினவாணிக்கெனத் தனியாக கருவறை, அர்த்த மண்டபம், முக மண்டபம், சுற்றுப்பிரகாரம் என அனைத்தும் ஒரு தனி கோயிலுக்கான அம்சங்களுடன் அமைந்திருப்பது இங்குள்ள தனிச்சிறப்பாகும். தவிரவும் ஸ்ரீகுந்தகுந்தாசாரியார் திருவுருவம் தற்போது அமைக்கப்பட்டுள்ளது. இதைத் தவிர ஸ்ரீபிரம்மதேவர், ஸ்ரீஜ்வாலாமாலினி, ஸ்ரீதர்மதேவி, ஸ்ரீபத்மாவதி மற்றும் நவக்கிரகங்களுக்கென சன்னதிகள் தனித்தனியே உள்ளன. மேலும் 16 தூண்களுடனான பூஜை மண்டபம் தனியே உள்ளது. கோவிலுக்கென நந்தவனமும் குளமும் உள்ளன. \n\nSection::::மூலவர்.\nகோயிலின் மூலவராக ஆதீஸ்வரசுவாமி எனப்படும் ஆதிநாதர் உள்ளார். மூலவர் முதலாம் தீர்த்தங்கரரான ஸ்ரீரிஷபதேவர் ஆவார்.\n\nSection::::வழிபாடு.\nபருவ விழாக்கள், பண்டிகைகள் அனைத்தும் நடைபெறுவதோடு அட்சய திரிதயை நாளில் பகவானின் திருவீதி உலாவும் ஆடி மாத முதல் ஞாயிற்றுக்கிழமைகளில் சாஸனதேவ தேவியர் திருவீதி உலாவும் நவராத்திரி காலத்தில் 7ஆம் நாளன்று தெப்ப உற்சவமும் சிறப்பாக நடைபெறுகின்றன. \n"}
{"id": "227522", "url": "https://ta.wikipedia.org/wiki?curid=227522", "title": "மன்னார்குடி மல்லிநாதசுவாமி ஜினாலயம்", "text": "மன்னார்குடி மல்லிநாதசுவாமி ஜினாலயம்\n\nமல்லிநாதசுவாமி ஜினாலயம், திருவாரூர் மாவட்டம் மன்னார்குடியில் உள்ள மல்லிநாதருக்கு அர்ப்பணிக்கப்பட்ட சமணர் கோயிலாகும். சோழ நாட்டில் கரந்தட்டாங்குடி, கும்பகோணம், தீபங்குடி ஆகிய இடங்களில் சமணர் கோயில்கள் உள்ளன. \n\nSection::::கோயில் அமைப்பு.\nராஜகோபுரம், கர்ப்பகிரகம், அந்த்ராளம், அர்த்தமண்டபம், முகமண்டபம், மகாமண்டபம், கொடி மரம், சமையலறை, பாதுகாப்பு அறை ஆகிய அமைப்புகளை இக்கோயில் கொண்டுள்ளது. ராஜகோபுரம் மூன்று நிலைகளைக் கொண்டுள்ளது. முகமண்டபத்தில் உள்ள ஒரு அறையில் ரிசபதேவர் தீர்த்தங்கரர் உள்ளார். அவரது இரு புறமும் யட்சர்கள் உள்ளனர். மகாமண்டபம் மராத்தியர் கலைப்பாணியில் அமைந்துள்ளது. பத்மாவதி, தர்மதேவி, பிரம்மதேவி, ஜ்வாலாமாலினி தேவி, ஷேத்திரபாலர் ஆகியோரின் சன்னதிகள் உள்ளன. பிரகாரத்தில் ஸ்வேதாம்பர தீர்த்தங்கரர் மற்றும் மகாவீரர் ஆகியோரின் சிற்பங்கள் உள்ளன. ராஜகோபுரத்தின் முன்பாக கோயிலின் வடபுறத்தில் இடிந்த நிலையிலான மடம் உள்ளது. தேர் மண்டபம், வாகன மண்டபம் ஆகியவையும் உள்ளன. \n\nSection::::மூலவர்.\nகோயிலின் மூலவராக மல்லிநாதர் உள்ளார். 56 செமீ உயரமுள்ள மூலவர் சிற்பம் 1986இல் வடிக்கப்பட்டுள்ளது. பழைய மூலவர் சிற்பம் மூக்குப்பகுதி உடைந்த நிலையில் அர்த்தமண்டபத்தில் காணப்படுகிறது. உற்சவர் மகாமண்டபத்தில் காணப்படுகிறார். உற்சவர் பீடத்தில் அடியில் கிரந்த எழுத்துக்கள் காணப்படுகின்றன. \n\nSection::::வழிபாடு.\nநித்திய பூசை அனைத்து சன்னதிகளுக்கும் நெய்வேத்தியம், தீப ஆராதனை, அபிஷேகம் போன்றவை மேள வாத்தியம், மணி ஓசையுடன் நடைபெறுகிறது. வெள்ளிக்கிழமைகளில் சுக்ரவார பூசை, அர்ச்சனை, தீப ஆராதனை ஜ்வாலாமாலினி தேவிக்கு நடைபெறுகிறது. ஒவ்வொரு பௌர்ணமியின்போதும் சர்க்கரைப்பொட்ஙகல் நெய்வேத்தியம் தேவிக்கு நடைபெறுகிறது. ஆடி, கார்த்திகை, பங்குனி மாதங்களில் நந்தீஸ்வர த்வீப ஆலயங்களுக்கு எட்டு நாட்கள் பூசை நடைபெறுகிறது. ஆண்டுதோறும் வைகாசி சப்தமி வளர்பிறையில் கொடி ஏற்றத்துடன் விழா நடைபெறுகிறது. ஆடி, ஆவணி, புரட்டாசி, ஐப்பசி, மார்கழி, தை ஆகிய மாதங்களில் விழாக்கள் நடைபெறுகின்றன. ஐப்பசி மாதம் தீபாவளியன்று மகாவீரர் பரிநிர்வாண விழாவாகவும், கார்த்திகை தீபம் அன்று ஆலயம் முழுவதும் தீபங்கள் ஏற்றி கற்பூர சொக்கப்பனை ஏற்றும் விழாவாகவும் நடைபெறுகிறது. மார்கழி மாதம் முழுவதும் காலை பஜனை, இரவு முக்குடை தீபம் என அனைத்துச் சன்னதிகளிலும் ஆயிரத்திற்கும் மேலாக சிறிய தீபங்கள் ஏற்றி மகிழ்வர். \n\nSection::::புத்தர் சிலை.\nஇக்கோயிலின் பிரகாரத்தில் அமர்ந்த நிலையில் தியான கோலத்தில் ஒரு புத்தர் சிலையைக் களப்பணியின்போது காணமுடிந்தது. புன்னகை தவழும் முகம், புன்னகை சிந்தும் உதடுகள், சற்றே மூடிய நிலையிலான கண்கள், நீண்டு வளர்ந்த காதுகள் போன்ற கூறுகளுடன் மேலாடையுடன் இச்சிலை உள்ளது. உள்ளூரில் சிலர் இச்சிலையைச் சமண தீர்த்தங்கரர் சிலை என்று கூறிவருகின்றனர்.\n"}
{"id": "227524", "url": "https://ta.wikipedia.org/wiki?curid=227524", "title": "குழிப்பணியாரம்", "text": "குழிப்பணியாரம்\n\nகுழிப் பணியாரம் என்பது அரிசிமாவினால் செய்யப்படும் ஒரு உணவுப்பொருள். இது குழிகளுடனுள்ள ஒரு பாத்திரத்தில் (குழிப்பணியாரச் சட்டி) செய்யப்படுகிறது. தமிழகத்தில் மிகவும் புகழ்பெற்ற உணவு. இது உருண்டை வடிவம் கொண்டது. இட்லி மற்றும் தோசை போல் இதுவும் அரிசி, உளுத்தம் பருப்பு போன்ற செய்பொருள்களால் செய்யப்படுவது. காரம் மற்றும் இனிப்பு என இருவகையான குழிப்பணியாரங்கள் செய்யப்படுகின்றன. சில பகுதிகளில் இது முக்குழி பணியாரம் என்றும் அழைக்கப்படுகிறது.\n\nஇத்தகுப் பணியாரங்கள் தமிழர் திருவிழாக்களின்போது சிறப்பாகச் செய்யப்படும் பலகாரங்களாகும். பால் பணியாரம் இவற்றுள் இன்னொரு வகையாகும். இனிப்புப் பணியாரத்துக்கு வெல்லம் கலந்த அரிசி மாவை பணியாரக் கல்லில் ஊற்றி வேக வைத்து எடுப்பர்.\n\nSection::::துணை உணவுகள்.\nகுழிப் பணியாரம் உட்கொள்வதற்கும், சுவையினைக் கூட்டுவதற்கும் சில துணை உணவுகள் சேர்த்துக் கொள்ளப்படுகின்றன.\n\n\nSection::::இலக்கியத்திலும் அன்றாட வாழ்விலும்.\nகலித்தொகையில் மருதத்திணையில் உழுந்துப் பணியாரம் பற்றிய குறிப்பொன்று காணப்படுகிறது. முதுவன் பழங்குடியினரின் நாட்டார் பாடலிலும் இவ்வுணவைப்பற்றிய குறிப்பு உள்ளது.\n\nSection::::தமிழரல்லாதோர் உணவில்.\nபணியாரத்தைப்போலவே தோன்றும், அதேபோன்ற அச்சில் வார்த்தெடுக்கும் உணவுகள் பல்வேறு நாடுகளில் உள்ளன. எசுப்பானிய மூர் மக்களின் உணவிலும், இந்தோனேசியா உள்ளிட்ட தென்கிழக்காசிய நாடுகளிலும் உள்ளன. நிப்பானியர் எண்காலியைக் கொண்டு செய்யும் உணவு ஒன்றும் உண்டு. (எ. கா.) \"தக்கோயாக்கி\"\n\n"}
{"id": "227525", "url": "https://ta.wikipedia.org/wiki?curid=227525", "title": "அச்சுதாபுரம் மண்டலம்", "text": "அச்சுதாபுரம் மண்டலம்\n\nஅச்சுதாபுரம் மண்டலம் (Achutapuram), ஆந்திரப் பிரதேசத்தின் விசாகப்பட்டினம் மாவட்டத்தின் 43 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 43. இது ஆந்திர சட்டமன்றத்திற்கு யலமஞ்சிலி சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 34 ஊர்கள் உள்ளன.\n\n\n"}
{"id": "227529", "url": "https://ta.wikipedia.org/wiki?curid=227529", "title": "ராம்பில்லி மண்டலம்", "text": "ராம்பில்லி மண்டலம்\n\nராம்பில்லி மண்டலம், ஆந்திரப் பிரதேசத்தின் விசாகப்பட்டினம் மாவட்டத்தின் 43 மண்டலங்களில் ஒன்றாகும். \n\nSection::::ஆட்சி.\nஇந்த மண்டலத்தின் எண் 42. இது ஆந்திர சட்டமன்றத்திற்கு யலமஞ்சிலி சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 31 ஊர்கள் உள்ளன. \n"}
{"id": "227531", "url": "https://ta.wikipedia.org/wiki?curid=227531", "title": "தனுசு எ*", "text": "தனுசு எ*\n\nதனுசு எ* (\"Sagittarius A*\") என்பது பால் வழி விண்மீன் பேரடையின் (galaxy) மையத்திற்கு மிக நெருக்கமாக அமைந்திருக்கும் ஒரு வானியல் ரேடியோ மூலம் ஆகும். இது விருச்சிக விண்மீன் குழாமத்திற்கும் மற்றும் தனுசு விண்மீன் குழாமத்திற்கும் இடையில் உள்ள எல்லைப் பகுதியில் அமைந்துள்ளது. இது தனுசு எ (Sagittarius A) என்ற ரேடியோ மூலத்தின் ஒரு பகுதி ஆகும்.சுருள் விண்மீன் பேரடை மற்றும் நீள்வட்ட வடிவமான விண்மீன் பேரடைகளின் மையமாக அதித நிறை கொண்ட கருந்துளை (supermassive black hole) கருதப்படுகிறது, பால் வழி விண்மீன் பேரடையின் அதித நிறை கொண்ட கருந்துளைக்கு மிக நெருக்கமாக தனுசு எ* அமைந்துள்ளது.எஸ்2 என்ற விண்மீன் தனுசு எ* சுற்றிவருவதைக் கண்காணிப்பின் முடிவுகள் காண்பிக்கிறது. எனவே தனுசு எ* வின் இயக்கத்தை வைத்து பால் வழியின் மையத்தில் அதித நிறை கொண்ட கருந்துளை உள்ளது உறுதி செய்யப்பட்டுள்ளது.\nSection::::கண்காணிப்பு முடிவுகள்.\nபூமிக்கும் தனுசு எ* வுக்கும் இடையில் தூசுக்களும் வாயுக்களும் அதிக அளவில் இருப்பதால் வானியலாளர்களால் கட்புலனாகும் நிறமாலையின் மூலம் தனுசு எ*வை கண்காணிக்க முடியவில்லை. இப்போது உள்ள அதிகப்படியான கணினித்திரை பிரிதிறன் (Resolution) உதவியுடன் அளந்ததில் அதன் அலை நீளம் 1.3 மி.மீ.இது 37 பாகைத்துளி கோணவிட்டம் உடையது.சுமார் 26000 ஒளியாண்டுகள் தூரத்தில் உள்ளது.மேலும் 44 மில்லியன் கிமீ விட்டம் உடையது.தனுசு எ* வின் சீரான இயக்கம், தோரயமாக வருடத்திற்கு -2.70 பாகைத்துளி வல எழுச்சிக் கோணம் (Right ascension) மற்றும் வருடத்திற்கு -5.6 பாகைத்துளி சரிவு (Declination).\n\n"}
{"id": "227532", "url": "https://ta.wikipedia.org/wiki?curid=227532", "title": "எலமஞ்சிலி மண்டலம்", "text": "எலமஞ்சிலி மண்டலம்\n\nஎலமஞ்சிலி மண்டலம், ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 41. இது ஆந்திர சட்டமன்றத்திற்கு எலமஞ்சிலி சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 16 ஊர்கள் உள்ளன. \n"}
{"id": "227534", "url": "https://ta.wikipedia.org/wiki?curid=227534", "title": "தீபங்குடி தீபநாயகசுவாமி ஜினாலயம்", "text": "தீபங்குடி தீபநாயகசுவாமி ஜினாலயம்\n\nதீபங்குடி தீபநாயகசுவாமி ஜினாலயம் அல்லது தீபநாயகசுவாமி ஜைன ஆலயம் எனப்படும் இக்கோயில் திருவாரூர் மாவட்டத்தில் கும்பகோணம்-திருவாரூர் சாலையில் அரசவனங்காடு என்னுமிடத்திற்கு மேற்கே உள்ளது. சோழ நாட்டில் கரந்தட்டாங்குடி, கும்பகோணம், மன்னார்குடி ஆகிய இடங்களில் சமணர் கோயில்கள் உள்ளன. \n\nSection::::கோயில் அமைப்பு.\nராஜகோபுரம், கர்ப்பகிரகம், விமானம், அர்த்தமண்டபம், முகமண்டபம், மகாமண்டபம், கொடி மரம் ஆகிய அமைப்புகளை இக்கோயில் கொண்டுள்ளது. மூன்றுநிலைகளைக் கொண்டுள்ள ராஜகோபுரத்தில் தீர்த்தங்கரர்களின் சுதைச்சிற்பங்கள் உள்ளன. விமானத்தில் உபபீடம், பீடம், குமுதம், பட்டி, பிரதஸ்ரம் உள்ளிட்ட பகுதிகள் உள்ளன. அர்த்தமண்டப வாயிலில் வாயிற்காப்போர் உள்ளனர். அவர்களின் அருகே தீர்த்தங்கர செப்புத்திருமேனி நின்ற நிலையில் உள்ளது. மகாமண்டப வாயிலிலும் இரு வாயிற்காப்போர் உள்ளனர். மண்டபத்தின் வலப்புறம் ஸ்ருதஸ்கந்தம், சாசனதேவர், சாசனதேவி, ஷேத்திரபாலர், தீர்த்தங்கரர் ஆகியோர் காணப்படுகின்றனர். தர்மதேவி, ஆதிநாதர், ஜ்வாலாமாலினி, பிரம்மதேவர், ஷேத்திரபாலர் ஆகியோரின் சன்னதிகள் உள்ளன. ராஜகோபுரத்தின் அருகே மடம் உள்ளது. \n\nSection::::மூலவர்.\nகோயிலின் மூலவராக தீபநாதர் பத்மாசனத்தில் அமர்ந்த நிலையில் உள்ளார். \n\nSection::::கல்வெட்டு.\nதீபங்குடி சமணக்கோயில் அருகே உள்ள கைலாசநாதர் கோயிலில் திருப்பணிக்கான ஆயத்த வேலைகள் நடைபெற்று வரும் நிலையில் அங்கு இரண்டாம் இராஜேந்திரசோழனின் தூண் கல்வெட்டு செப்டம்பர் 2009இல் கண்டுபிடிக்கப்பட்டது. கைலாசநாதர் கோயிலில் உள்ள 6 அடி உயரமுள்ள இந்தத் தூணில் நான்கு பக்கங்களிலும் எழுத்துக்கள் பொறிக்கப்பட்டுள்ளன. மன்னன் மெய்க்கீர்த்தியைக் கொண்ட இந்த கல்வெட்டில் ‘கோப்பரகேசரி வர்மரான உடையார் ராஜேந்திர தேவர்க்கு யாண்டு ஐந்தாவது‘ எனத் தொடங்குகிறது. இந்தக்கோயிலில் உள்ள கைலாசநாதரை புவனேகசுந்தரதேவர் என்று இக்கல்வெட்டு குறிக்கிறது. பரிசு நிவந்தம் செய்து கொடுத்த செய்தி உள்ள இக்கல்வெட்டின் ஆரம்பத்தில் நந்தியன் என்று கூறப்பட்டுள்ளது. இவர் சமண சமயத்தைச் சேர்ந்தவர். இவரைப் போல செஞ்சிப்பகுதியில் உள்ள சித்தாம்பூர் கல்வெட்டில் பள்ளியுடைய ஆரம்பநந்தி என்பவரைப் பற்றிக் குறிப்பிடப்பட்டுள்ளது. தீபங்குடி சமணக்கோயில் இப்போது வழிபாட்டில் உள்ளது. \n\nSection::::வழிபாடு.\nஜினாலயத்தில் பருவ விழாக்கள், பண்டிகைகள் என அனைத்தும் நடைபெறுவதோடு கடந்த சில ஆண்டுகளாக ஒவ்வொரு ஆண்டின் டிசம்பர் மாத கடைசி ஞாயிற்றுக்கிழமைகளில் தமிழக சமணர்கள் ஒன்றுகூடி 1008 தீபங்கள் ஏற்றி ஞான தீபத்திருவிழா கொண்டாடுகின்றனர். \n"}
{"id": "227539", "url": "https://ta.wikipedia.org/wiki?curid=227539", "title": "கொய்யூர் மண்டலம்", "text": "கொய்யூர் மண்டலம்\n\nகொய்யூர் மண்டலம் (Koyyuru), ஆந்திரப் பிரதேசத்தின் விசாகப்பட்டினம் மாவட்டத்தில் உள்ள 43 மண்டலங்களில் ஒன்று.\n\nSection::::ஊர்கள்.\nஇந்த மண்டலத்தில் 144 ஊர்கள் உள்ளன.\n\n"}
{"id": "227541", "url": "https://ta.wikipedia.org/wiki?curid=227541", "title": "சிருங்கராயவரம் மண்டலம்", "text": "சிருங்கராயவரம் மண்டலம்\n\nசிருங்கராயவரம் மண்டலம், ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 40. இது ஆந்திர சட்டமன்றத்திற்கு பாயகராவுபேட்டை சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 22 ஊர்கள் உள்ளன. \n"}
{"id": "227543", "url": "https://ta.wikipedia.org/wiki?curid=227543", "title": "ஓய்வூதியர் விடுப்பூதியம் (தமிழ்நாடு)", "text": "ஓய்வூதியர் விடுப்பூதியம் (தமிழ்நாடு)\n\nதமிழக அரசு அலுவலர் ஒருவர் பணியிலிருந்து ஓய்வு பெற்றாலோ அல்லது பணிக்காலத்தில் இறந்தாலோ அவர் கணக்கில் இருப்பில் உள்ள ஈட்டிய விடுப்பு மற்றும் அவர் கணக்கிலுள்ள சொந்த அலுவலுக்கான ஈட்டா விடுப்பு (Unearned Leave on Private Affairs) ஆகியவற்றிற்கு ஈடாகப் பெறும் ஊதியத் தொகையே ஓய்வூதியர் விடுப்பூதியம் (தமிழ்நாடு) (Encashment of Earned Leave) எனப்படும். ஓய்வூதியர் ஓய்வு பெறும் நாள் அல்லது அதற்கு அடுத்த நாளில் இவ்விடுப்பூதியம் வழங்கப்படுகிறது. ஓய்வூதியர் பணி ஓய்வு பெறும் நாளில் பெறுகின்ற அடிப்படை ஊதியம், அகவிலைப்படி, வீட்டு வாடகைப்படி ஆகியவற்றின் அடிப்படையில் விடுப்பூதியம் கணக்கிடப்படுகிறது.\n\nSection::::ஈட்டிய விடுப்பு.\nதமிழக அரசில் பணிபுரியும் ஒவ்வொரு அரசு ஊழியருக்கும் தொடர்ச்சியான 11 நாட்கள் தொடர் பணிக்கு முழு ஊதியத்துடன் கூடிய ஒருநாள் விடுப்பை தமிழ்நாடு அரசின் விடுப்பு விதிகள் அங்கீகரிக்கிறது. ஊழியர் இவ்விடுப்பை தன் தேவைகேற்ப அனுபவிக்கலாம் அல்லது அரசுக்கு ஒப்படைத்து ஊதியம் பெறலாம். அரசுஊழியர் முழு ஊதியத்துடன் பெறக்கூடிய இவ்விடுப்பே ஈட்டிய விடுப்பு எனப்படுகிறது.\n\nஅரசுப் பணியில் உள்ள நிரந்தர அரசு ஊழியர் தன்னுடைய பணிக்காலத்தில் அதிகப்பட்சமாக 240 நாட்கள் ஈட்டிய விடுப்பினை அவருடைய விடுப்புக் கணக்கில் இருப்பு வைத்துக் கொள்ளலாம். அவருடைய விடுப்புக் கண்ணக்கில் இருப்பில் உள்ள இந்த ஈட்டிய விடுப்பை ஓய்வு பெறும் நாளில் பணமாக்கிக் கொள்ளலாம். இவ்வாறு பெறப்படும் ஓய்வூதியர் விடுப்பூதியத்திற்கு வருமானவரி செலுத்தத் தேவையில்லை. மத்திய அரசுப் பணியில் உள்ள நிலையான ஊழியர்கள் தங்களுடைய ஈட்டிய விடுப்புக் கணக்கில் அதிகபட்சமாக 300 நாட்கள் விடுப்பை அவர்கள் கணக்கில் இருப்பு வைத்துக் கொள்ளலாம்..\n\nஒரு அரையாண்டின் துவக்கத்தில் ஒருவர் விடுப்பில் செல்ல நேரிட்டால் அவர் மீண்டும் பணி ஏற்பார் என்று உறுதியாகத் தெரிந்த பிறகே அவருடைய கணக்கில் 15 நாட்கள் விடுப்பை வரவு வைப்பார்கள்.\n\nஊதியமில்லா விடுப்பு, சொந்த காரணங்களுக்கான ஈட்டா விடுப்பு மற்ரும் தற்காலிகப் பணி நீக்கக்காலம் தவிர பிற காலங்களில் தன்னுடைய கணக்கில் உள்ள ஈட்டிய விடுப்பை ஒப்புவிப்பு செய்து அதற்கு ஈடான ஊதியத்தை ஓர் அரசு ஊழியர் பெறலாம். இந்த ஒப்படைப்பு 24 மாத இடைவெளியில் 30 நாட்கள் வரையும் 12 மாத இடைவெளியில் 15 நாட்களாகவும் அனுமதிக்கப்படுகிறது.\n\nSection::::ஈட்டிய விடுப்பு வரவு வைத்தல்.\nSection::::நிரந்தரப் பணியாளர்கள்.\nஅரசுப் பணியில் உள்ள நிரந்தர அரசு ஊழியர் மற்றும் ஏற்பளிக்கப்பட்ட தகுதிகாண் பருவத்தினருக்கு அவருடைய பணிக்காலத்தில் ஒவ்வொரு சனவரி 1 மற்றும் சூலை 1 தேதிகளில் முறையே 15 நாட்கள் ஈட்டிய விடுப்பு அவர்கள் கணக்கில் சேர்க்கப்படும். ஒரு அரை ஆண்டின் இடையில் புதியதாக பணி ஏற்கின்ற நிரந்தர ஊழியருக்கு ஒரு மாதத்திற்கு 2½ நாள் என்ற அளவில் அவருடைய கணக்கில் வரவு வைக்கப்படும். \n\nஅரை ஆண்டின் இடையில் பணியிலிருந்து ஓய்வு பெறுகின்ற ஊழியருக்கு ஒரு மாதத்திற்கு 2½ நாள் என்ற அளவில் ஈட்டிய விடுப்பு குறைக்கப்படும். பணிக்காலத்தில் இறக்கும் ஊழியருக்கும் பணியிலிருந்து நீக்கப்படும் ஊழியருக்கும் இதே நடைமுறையின்படி ஈட்டிய விடுப்பு குறைக்கப்படும்.ஒரு அரையாண்டில் ஈட்டிய விடுப்பு கணக்கில் இருப்பு வைக்கப்பட்ட பிறகு ஒரு ஊழியர் ஊதியமில்லா விடுப்பில் செல்வாரெனில் 10 நாள் விடுப்புக்கு ஒருநாள் என்ற அளவில் ஈட்டிய விடுப்பு குறைக்கப்படும்.\n\nSection::::தற்காலிகப் பணியாளர்கள்.\nதற்காலிகப் பணியாளர்களுக்கு ஒரு அரையாண்டில் அவர்கள் பணிபுரிகின்ற ஒவ்வொரு இரண்டு முழு மாதத்திற்கும் 2½ நாள் வீதம் ஈட்டிய விடுப்பு வழங்கப்படும். \n\nகடைநிலை ஊழியருக்கும் தற்காலிகப் பணியாளர்களுக்கான விதி முறைகளின்படியே ஈட்டிய விடுப்பு இருப்பு வைக்கப்படும். ஆனால் பணி வரண்முறை செய்யப்பட்ட நாளிலிருந்து ஐந்து ஆண்டுகள் முடிந்த பின்னர், அரையாண்டின் துவக்கத்திலேயே 15 நாட்கள் ஈட்டிய விடுப்பு இவர்கள் கணக்கில் இருப்பு வைக்கப்படும்.\n\nSection::::சொந்த அலுவலுக்கான ஈட்டா விடுப்பு.\nதமிழக அரசில் பணிபுரியும் ஒவ்வொரு அரசு ஊழியருக்கும் அவர்களுடைய சொந்த வேலையைக் கவனிக்கும் பொருட்டு அவர்களுடைய பணிக்காலம் முழுமைக்குமாக 180 நாட்கள் அரை சம்பள் விடுப்பு அனுமதிக்கப்படுகிறது. ஊழியர் இவ்விடுப்பை அனுபவிக்கலாம் அல்லது பணி ஓய்வின்போது காசாக்கிக் கொள்ளலாம். இத்தொகைக்கு வருமானவரி செலுத்த வேண்டும். ஊழியருக்கு இவ்விடுப்பை அனுமதிப்பதில் சில வரைமுறைகள் பின்பற்றப்படுகின்றன.\n\n1. தகுதிகாண் பருவத்தினருக்கு இவ்விடுப்பு அக்காலம் முடியும் வரை கிடையாது.\n\n2. 10 வருடம் வரை பணிக்காலம் உடையவருக்கு அதிகப்பட்சமாக 90 நாட்கள் இவ்விடுப்பு அனுமதிக்கப்படும்.\n\n3. 10 வருடங்களுக்கு மேல் பணி புரிந்தவர்களுக்கு அதிகப்பட்சமாக 180 நாட்கள் சொந்த அலுவலுக்கான ஈட்டா விடுப்பு அனுமதிக்கப்படும்.\n\nSection::::ஓய்வூதியர்களுக்கு விடுப்பூதிய சலுகை.\nபணிக்காலத்தில் அரசு ஊழியர் சேமித்து வைத்துள்ள மேர்கண்ட விடுப்புகளை ஓய்வு பெறும் நாளில் பணமாக்கிக் கொள்ளும் சலுகையை அரசு வழங்கியுள்ளது. வய்து முதிர்வின் காரணமாக பணி ஓய்வு பெறுகின்ற ஊழியர்கள், இயலாமை காரணமாக பணியிலிருந்து ஓய்வு பெறுகிறவர்கள், விருப்ப ஓய்வில் செல்பவர்கள், கட்டாய ஓய்வில் செல்பவர்கள், ஆகிய அனைத்து ஓய்வூதியர்களும் விடுப்பூதிய சலுகை பெற தகுதியுடையவர்கள் ஆவர்.\n\nதற்காலிகப் பணி நீக்கக்காலத்தில் உள்ளவர்களுக்கு, அவர்கள் மீதான ஒழுங்கு நடவடிக்கைகள் முடிவுகட்டப்பட்டு விடுப்புகளை வரைமுறைப் படுத்திய பிறகு இச்சலுகை அனுமதிக்கப்படுகிறது. \n\nஅயல்பணி புரியும் அரசு ஊழியருக்கும் இச்சலுகை உண்டு.\n\nSection::::விடுப்பூதிய பட்டுவாடா.\nஓய்வூதியர்களுக்கு வழங்கப்படும் விடுப்பூதிய சலுகை பின்வருமாறு கணக்கிடப்பட்டு பட்டுவாடா செய்யப்படுகிறது.\n\nஈட்டிய விடுப்பு மற்றும் சொந்தக் காரணங்களுக்கான ஈட்டா விடுப்பு காசாக்கப்படும்போது பெறக்கூடிய ஊதியம் என்பது அன்றைய தேதியில் நடைமுறையில் உள்ள அகவிலைப்படி, தகுதியான வீட்டு வாடகைப்படி மற்றும் நகர ஈட்டுப்படி ஆகியவற்றை உள்ளடக்கிய தொகையாகும். \n\nஅரசில் பணிபுரியும் அனைத்து ஊழியருக்கும் அவர்கள் பணிபுரியும் அலுவலக்த்தின் தலைவரே கருவூலத்தில் பட்டியல் சமர்ப்பித்து இத்தொகையை பெற்று வழங்குவார். தானே பணம் பெறும் அலுவலருக்கு துறைத்தலைவர் மூலமாக தகவல் பெற்று மாநிலக் கணக்காயர் அங்கீகரிப்பார், துறைத்தலைவர்கள் ஓய்வு பெறுகையில் விடுப்பூதிய சலுகை பெற அரசின் ஆணை தேவை.\n\n\n"}
{"id": "227544", "url": "https://ta.wikipedia.org/wiki?curid=227544", "title": "மங்கம்மாள் சத்திரம்", "text": "மங்கம்மாள் சத்திரம்\n\nமங்கம்மாள் சத்திரம் என்பது மதுரை மேலவெளி வீதியில் தொடர்வண்டி சந்திப்பின் எதிரே அமைந்துள்ளது. முக்கிய வழித்தடங்களெங்கும் அறச்சாலைகள் அமைப்பதில் நாட்டம் கொண்டிருந்த ஆட்சியாளரான இராணி மங்கம்மாளின் பெயரில் பல சத்திரங்கள் பல்வேறு ஊர்களில் இருந்தாலும் மதுரையில் உள்ள இச்சத்திரம் பெரியதும், புகழ்பெற்றதும் ஆகும்.\n\nசில குறிப்புகள் இச்சத்திரம் இராணி மங்கம்மாளாலேயே ஏற்படுத்தப்பட்டதாகவும், வேறு சில அவரது நினைவாக ஏற்படுத்தப்பட்டதாகவும் கூறுகின்றன. பல பகுதிகளிலிருந்து மதுரை மீனாட்சியம்மன் கோயிலுக்கும், ராமேசுவரம் செல்வதற்கும் வந்த பயணிகளின் வசதிக்காக 1894-இல் கட்ட ஆரம்பிக்கப்பட்டு, 1900-இல் முடிக்கப்பட்டதாகக் கூறப்படுகிறது. முறையே 24, 20, 15, 20, 18 அறைகள் கொண்ட ஐந்து கட்டிடத் தொகுதிகளில் மொத்தம் 97 அறைகள், குதிரை லாயங்களுடன் கட்டப்பட்ட இக்கட்டிடம் மாவட்ட நிர்வாகம் வசமிருந்திருக்கிறது . அப்போது பார்ப்பனர்களுக்கும், பிறருக்கும் தனித்தனியே அறைகள் ஒதுக்கப்பட்டதாகத் தெரிகிறது. இம்முறை நீதிக்கட்சி அரசினால் ஒழிக்கப்பட்டதாகக் குறிப்பொன்றுள்ளது.\n\nதற்சமயம் மாநகராட்சியின் வசத்தில் உள்ள இக்கட்டிடத்தின் ஒரு பகுதி தங்கும் விடுதியாகவும், பிற பகுதிகளில் சுற்றுலா தகவல் மையம், மாநகராட்சி வரிவசூல் மையம், பூம்புகார் கைவினைப்பொருள் விற்பனையகம் உள்ளிட்ட பல்வேறு கடைகளும் செயல்பட்டு வருகின்றன.\n\n"}
{"id": "227545", "url": "https://ta.wikipedia.org/wiki?curid=227545", "title": "நக்கபல்லி மண்டலம்", "text": "நக்கபல்லி மண்டலம்\n\nநக்கபல்லி மண்டலம் (Nakkapalli), ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 39. இது ஆந்திர சட்டமன்றத்திற்கு பாயகராவுபேட்டை சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 31 ஊர்கள் உள்ளன.\n"}
{"id": "227546", "url": "https://ta.wikipedia.org/wiki?curid=227546", "title": "பாயகராவுபேட்டை மண்டலம்", "text": "பாயகராவுபேட்டை மண்டலம்\n\nபாயகராவுபேட்டை மண்டலம் (Payakaraopeta), ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 38. இது ஆந்திர சட்டமன்றத்திற்கு பாயகராவுபேட்டை சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 19 ஊர்கள் உள்ளன.\n"}
{"id": "227547", "url": "https://ta.wikipedia.org/wiki?curid=227547", "title": "கோட்டை உரட்லா மண்டலம்", "text": "கோட்டை உரட்லா மண்டலம்\n\nகோட்டை உரட்லா மண்டலம் (Kotauratla), ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்றாகும். \n\nSection::::ஆட்சி.\nஇந்த மண்டலத்தின் எண் 37. இது ஆந்திர சட்டமன்றத்திற்கு பாயகராவுபேட்டை சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 21 ஊர்கள் உள்ளன. \n\nSection::::புவியியல்.\nகோட்டை உரட்லா 17.35N 82.41E இல் அமைந்துள்ளது. \nஇம்மண்டலம் சராசரியாக கடல் மட்டத்திலிருந்து 30 மீற்றர்கள் (101 அடிகள்) உயரமாக அமைந்துள்ளது. இம்மண்டலத்தினூடக \"வரகா\" எனும் நதி பாய்கின்றது. இம்மண்டலம் 80 கிலோ மீற்றர் சதுர பரப்பளவைக் கொண்டதாகும்.\n"}
{"id": "227560", "url": "https://ta.wikipedia.org/wiki?curid=227560", "title": "மாகவரபாலம் மண்டலம்", "text": "மாகவரபாலம் மண்டலம்\n\nமாகவரபாலம் மண்டலம், ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 36. இது ஆந்திர சட்டமன்றத்திற்கு நர்சிபட்டினம் சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 25 ஊர்கள் உள்ளன. \n"}
{"id": "227561", "url": "https://ta.wikipedia.org/wiki?curid=227561", "title": "ஆனந்தபுரம் மண்டலம்", "text": "ஆனந்தபுரம் மண்டலம்\n\nஆனந்தபுரம் மண்டலம் விசாகப்பட்டினத்தில் அமைந்துள்ள ஒரு மண்டலம் ஆகும். அனந்தபுரம் என்ற ஊரையும் அதைச் சுற்றியுள்ள ஊர்களையும் உள்ளடக்கியது. விசாகப்பட்டினத்திற்கும் ஸ்ரீகாகுளத்திற்கும் இடையிலான தேசிய நெடுஞ்சாலை ஐந்தில் உள்ள ஒரு வீதிச் சந்தி இதுவாகும்.\n\nSection::::போக்குவரத்து.\nவிசாகப்பட்டினத்தில் இருந்து செல்லும் 999, 222, 25B, 666 போன்ற எண்களைக்கொன்ட நகரப் பேருந்துகள்.\n\nSection::::ஊர்கள்.\nஇந்த மண்டலத்தில் 32 ஊர்கள் உள்ளன.\n\n"}
{"id": "227565", "url": "https://ta.wikipedia.org/wiki?curid=227565", "title": "கந்தமாதன பருவதம்", "text": "கந்தமாதன பருவதம்\n\nகந்தமாதன பருவதம் பாம்பன் தீவில் ராமேஸ்வரத்திலிருந்து 3 கி.மீ தொலைவில் உள்ள ஒரு மணற்குன்று ஆகும். \n\nSection::::ராமர் பாதம்.\nஇத்தீவில் உள்ள தொலைதொடர்பு கோபுரம் தவிர்த்து இதுதான் உயரமான பகுதி என்பதால் தீவு முழுமையையும் இங்கிருந்து காண முடியும். இங்குள்ள கோயிலில் இருக்கும் சக்கர வடிவின் மீதிருக்கும் பாதத்தடங்கள் இராமருடையவை என்று நம்பப்படுகிறது. எனவே இவ்விடம் பொதுவாக ‘இராமர் பாதம்’ என அழைக்கப்படுகிறது. மாசி சிவராத்திரி திருவிழாவின்போது ராமேஸ்வரம் கோயிலிலிருந்து ராமநாத சுவாமியும் பர்வதவர்த்தினி அம்மனும் இங்குள்ள மண்டகப்படிக்கு எழுந்தருளும் வழக்கம் உள்ளது.\n\nSection::::திருச்செந்தூர் தொடர்பு.\nதிருச்செந்தூர் முருகன் கோயில் ‘சந்தனமலை’ என்னும் குன்றின் மீதே அமைந்திருப்பதாகவும் எனவே கந்தமாதன பர்வதம் என்றும் அதற்கு ஒரு பெயர் உண்டென்றும் சொல்லப்படுகிறது. .\n\nSection::::இலக்கிய, சிற்பச்சான்றுகள்.\nகந்தமாதன மலை மகாபாரதத்திலும், இராமாயணத்திலும், புத்த ஜாதகக் கதைகளிலும், பல்வேறு புராணக் கதைகளிலும் முனிவர்கள் தங்கி தவமியற்றும் இடமாகக் குறிப்பிடப்பட்டுள்ளது.. இந்த மலையின் பெயருக்கும் நாற்றத்துக்கும் தங்க நிறத்துக்கும் தொடர்புள்ளதாகத் தெரிகிறது. கந்தமாதன மலை இடம்பெற்றுள்ள ஒரு புராணக்காட்சியின் புடைப்புச் சிற்பம் திருக்குறுங்குடியில் உள்ளது. கந்தமாதன மலை தமிழிலக்கியத்தில் கம்ப ராமாயணம், திருநாவுக்கரசர் தேவாரம், கச்சியப்ப முனிவரின் தணிகைப் புராணம் உள்ளிட்ட பலவற்றில் இடம்பெற்றுள்ளது . கச்சியப்ப சிவாச்சாரியாரின் கந்த புராணத்தில் இம்மலை மேருமலைக்குத் தென்புறத்தில் இருப்பதாகச் சொல்லப்பட்டுள்ளது.\n\n"}
{"id": "227568", "url": "https://ta.wikipedia.org/wiki?curid=227568", "title": "சிந்தப்பல்லி மண்டலம்", "text": "சிந்தப்பல்லி மண்டலம்\n\nசிந்தப்பல்லி மண்டலம் (Chintapalle) (தெலுங்கு: చింతపల్లి) , ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்றாகும்.\n\nSection::::புவியியல்.\nஇது சராசரியாக கடல் மட்டத்தில் இருந்து 839 மீற்றர்கள் (2755 அடிகள்) உயரத்தில் அமைந்துள்ளது.\n\nSection::::ஊர்கள்.\nஇந்த மண்டலத்தில் 238 ஊர்கள் உள்ளன.\n"}
{"id": "227569", "url": "https://ta.wikipedia.org/wiki?curid=227569", "title": "கசிம்கோட்டை மண்டலம்", "text": "கசிம்கோட்டை மண்டலம்\n\nகசிம்கோட்டை மண்டலம், ஆந்திரப் பிரதேசத்தின் விசாகப்பட்டினம் மாவட்டத்திற்கு உட்பட்ட 43 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 35. இது ஆந்திர சட்டமன்றத்திற்கு அனகாபள்ளி சட்டமன்றத் தொகுதியிலும், இந்திய பாராளுமன்றத்திற்கு அனகாபள்ளி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 28 ஊர்கள் உள்ளன. \n\n"}
{"id": "227571", "url": "https://ta.wikipedia.org/wiki?curid=227571", "title": "நாகலாபுரம்", "text": "நாகலாபுரம்\n\nநாகலாபுரம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 19. இது ஆந்திர சட்டமன்றத்திற்கு சத்தியவேடு சட்டமன்றத் தொகுதியிலும், இந்திய பாராளுமன்றத்திற்கு திருப்பதி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 12 ஊர்கள் உள்ளன. \n"}
{"id": "227572", "url": "https://ta.wikipedia.org/wiki?curid=227572", "title": "முகம்மது அப்துல் அலி", "text": "முகம்மது அப்துல் அலி\n\nஅல்-ஹஜ் நவாப் குலாம் முகம்மது அப்துல் அலி கான் பகதூர் (பிறப்பு 9 ஆகத்து 1951) தற்போதைய ஆற்காடு இளவரசராக பட்டம் ஏற்றிருப்பவராவார். இவர் 1993 சூலையில் தமது தந்தை குலாம் முகம்மது அப்துல் காதிரின் மறைவிற்குப் பிறகு இப்பட்டத்திற்கு உரியவரானார். இவரது குடும்பத்தினர் இரண்டாவது கலீபாவான உமறு இப்னுல் கத்தாபின் வழித்தோன்றல்களாவர்.\n\nஆற்காடு இளவரசர் என்ற நிலையில் இவர் பல சமய அறக்கட்டளைகளுக்கும் கல்வி நிலையங்களுக்கும் தலைவராக உள்ளார். மக்கா, மதீனா நகரங்களை நிர்வகிக்கும் வக்பு குழுவின் உறுப்பினராக உள்ளார். அரச விழாக்களிலும் வரவேற்புகளின் போதும் ஆற்காடு இளவரசருக்கு தமிழ்நாட்டின் ஆய அமைச்சர்களுக்கு இணையான நிலை வழங்கப்படுகிறது.\n\n"}
{"id": "227589", "url": "https://ta.wikipedia.org/wiki?curid=227589", "title": "தனுசு (விண்மீன் குழாம்)", "text": "தனுசு (விண்மீன் குழாம்)\n\nதனுசு விண்மீன் குழாம் (Sagittarius constellation) என்பது இராசிச் சக்கரத்தில் உள்ள ஒரு விண்மீன் குழாம் ஆகும்.இது 2 ஆம் நூற்றாண்டில் வாழ்ந்த வானியலாளர் தொலெமி பட்டியலிட்ட 48 விண்மீன் குழாமத்திலும் மற்றும் 88 நவீன விண்மீன் குழாமத்தின் பட்டியலிலும் இடம்பெருகிறது. ஆங்கிலத்தில் Sagittarius என்ற பெயர் தமிழ் மொழியில் வில்வித்தை என்பதை குறிக்கும். இதன் குறியீடு (ஒருங்குறி U+2650 ♐) ஒரு அம்பின் குறி ஆகும். பொதுவாக, மனித முகத்தையும் குதிரை உடலையும் உடைய ஒரு மனிதன் வில்லில் அம்பைத் தொடுத்த நிலையிளுள்ள உருவம் உருவமை செய்யப்படும்.இது விருச்சிக விண்மீன் குழாமத்திற்கும் மற்றும் பாம்பைச் சுமந்த செல்பவர் விண்மீன் குழாமத்திற்கும் இடைப்பட்ட பகுதிக்கு மேற்கேயும் மகர விண்மீன் குழாமத்திற்கு கிழக்கேயும் அமைந்துள்ளது.\n\nSection::::கருதிப்பார்த்தல்.\nவடக்கு அரைக்கோளப் பகுதியைப் பார்க்கும் போது, தனுசு விண்மீன் குழாமத்தின் பிரகாசமான வீண்மீன்கள் கூட்டம் தேனீர்க்கெண்டி (Teapot)\nஉருவம் ஒன்றை உருவாக்கும். δ தனுசு , ε தனுசு, ζ தனுசு, மற்றும் φ தனுசு ஆகிய வீண்மீன்கள் தேனீர்க்கெண்டியின் உடல் அமைப்பை உருவத்தை உருவாக்கும்; λ தனுசு தேனீர்க்கெண்டியின் மூடி அமைப்பையும்; γ தனுசு தேனீர்க்கெண்டியின் முனை அமைப்பையும்; மற்றும் σ தனுசு மற்றும் τ தனுசு ஆகிய வீண்மீன்கள் தேனீர்க்கெண்டியின் கைப்பிடி அமைப்பை உருவத்தை உருவாக்கும்.\n"}
{"id": "227602", "url": "https://ta.wikipedia.org/wiki?curid=227602", "title": "பெத்தமண்டியம்", "text": "பெத்தமண்டியம்\n\nபெத்தமண்டியம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::அமைவிடம்.\nஇந்த மண்டலத்தின் வடக்கில் அனந்தபூர், கடப்பா மாவட்டங்களும், தெற்கில் சித்தூர் மாவட்டத்தின் தம்பள்ளபள்ளி, குர்ரங்கொண்டா மண்டலங்களும் அமைந்துள்ளன.\n\nSection::::ஆட்சி.\nஇந்த மண்டலத்தின் எண் 1. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் ஒன்பது ஊர்கள் உள்ளன.\n"}
{"id": "227604", "url": "https://ta.wikipedia.org/wiki?curid=227604", "title": "தம்பள்ளபல்லி", "text": "தம்பள்ளபல்லி\n\nதம்பள்ளபல்லி மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 2. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 17 ஊர்கள் உள்ளன.\n\n"}
{"id": "227605", "url": "https://ta.wikipedia.org/wiki?curid=227605", "title": "முலகலசெருவு", "text": "முலகலசெருவு\n\nமுலகலசெருவு மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 3. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 17 ஊர்கள் உள்ளன.\n\n"}
{"id": "227608", "url": "https://ta.wikipedia.org/wiki?curid=227608", "title": "பாலின விகிதம்", "text": "பாலின விகிதம்\n\nபாலின விகிதம் அல்லது பால் விகிதம் (Sex ratio) என்பது மக்கள்தொகையில் ஆண்களுக்கும் பெண்களுக்கும் இடையேயுள்ள விகிதத்தைக் குறிக்கிறது. பாலின விகிதம் பிற உயிரினங்களிலும் கணக்கிடப்படுகிறது. மானிடவியலாளர்கள் (anthropologists), மக்கள் தொகையியலாளர்கள் (demographers) போன்றவர்கள் மனிதர்களின் பாலின விகிதத்தைக் குறித்து அறிவதில் பெரும் ஆர்வமுடையவர்களாக உள்ளார்கள். என்றாலும் குழந்தைப் பிறப்பின்போது கணக்கிடப்படும் பாலின விகிதாச்சாரங்கள் தாய்மார்களின் வயது, தேர்ந்தெடுத்த கருக்கலைப்பு/சிதைப்புகள், சிசுக் கொலைகள் ஆகியக் காரணிகளால் பெருமளவு ஒருபக்கச் சாய்வினைக் கொண்டவையாக உள்ளன. உயிர்கொல்லி மருந்துகள் (pesticides), பிற சுற்றுச்சூழல் மாசுகளுக்கு ஆட்படுதல் போன்றவை பாலின விகிதத்தை பாதிக்கும் முக்கியமானக் காரணிகளுள் ஒன்றாக இருக்கலாம். 2014 ஆம் ஆண்டுக் கணக்கின்படி குழந்தைப் பிறப்பின்போது உலகளாவியப் பாலின விகிதம் 107 ஆண்குழந்தைகளுக்கு 100 பெண்குழந்தைகள் (1000 சிறுவன்களுக்கு 934 சிறுமிகள்) என மதிப்பீடு செய்யப்பட்டுள்ளது.\n\nSection::::பாலின விகித வகைகள்.\nபெரும்பாலான உயிரினங்களில் பாலின விகிதமானது அவ்வுயிரினங்களின் ஆயுட்கால விவரங்களைப் பொறுத்து மாறுபடுகிறது. \nஇது, பொதுவாக நான்கு உட்பிரிவுகளாகப் பிரிக்கப்படுகின்றது:\n\n\nஎன்றாலும் தெளிவான வரையறைகள் (எல்லைகள்) இல்லாததால் மேலுள்ள விகிதங்களை கணக்கிடுவது கடினமாக உள்ளது.\n\nSection::::பால் விகிதக் கோட்பாடு.\nபால் விகிதக் கோட்பாடு என்பது இனப்பெருக்க உயினங்களின் பாலின விகிதத்தை அவ்வுயிரினங்களின் இயற்கையான வரலாற்றை கொண்டு துல்லியமாகக் கணிப்பதைக் குறித்துப் படிப்பதாகும். இத்துறையில் பாலின ஒதுக்கீடு (Sex Allocation) என்னும் தலைப்பில் எரிக் சார்நோவ் என்பவரால் 1982 ஆம் ஆண்டு எழுதப்பட்ட புத்தகத்தின் தாக்கம் இன்றளவும் பெருமளவு உள்ளது. இவர் ஐந்து முக்கியமான கீழ்காணும் கேள்விகளைப் புத்தகத்திலும், பொதுவாக இத்துறையிலுள்ளவர்களை நோக்கியும் எழுப்புகிறார்:\n\n\nபாலின விகிதத்தை அறிந்து கொள்வதைக் காட்டிலும், பாலின ஒதுக்கீடு (ஒவ்வொரு பாலினத்திற்கும் ஒதுக்கப்படும் சக்தி ஒதுக்கீடு) குறித்து அறிவதையே உயிரின ஆய்வுகள் முதன்மையாகக் கருத்தில் கொள்கின்றன.\n\nSection::::பிஷரின் கோட்பாடு.\nபெரும்பாலான உயிரினங்களில் பாலின விகிதம் ஏறத்தாழ 1:1 ஆக இருப்பது ஏன் என்பது குறித்து பிஷரின் கோட்பாடு விளக்குகிறது. 1967 ஆம் ஆண்டு, பில் ஹாமில்டன் என்பவர் \"அசாதாரணப் பாலின விகிதம்\" என்னும் தன்னுடைய ஆய்வுக் கட்டுரையில் (ஆண், பெண் இரு சந்ததிகளுக்கும் பெற்றோரின் பராமரிப்பு சமமாக இருப்பதாக கொள்ளும் பட்சத்தில்) பிஷரின் கோட்பாட்டை கீழ் கண்டவாறு விளக்குகிறார்:\n\nநவீன வழக்கில், பாலின விகிதம் 1:1 ஆக இருப்பதே \"பரிணாமத்தின்படியான நிலையான உத்தி\" (evolutionarily stable strategy; ESS) எனக் கருதப்படுகிறது.\n"}
{"id": "227609", "url": "https://ta.wikipedia.org/wiki?curid=227609", "title": "சொகாயிப் மக்சூத்", "text": "சொகாயிப் மக்சூத்\n\nசொகாயிப் மக்சூத் (\"Sohaib Maqsood\", பிறப்பு: 15 ஏப்ரல் 1987) பாக்கித்தானியத் துடுப்பாட்ட வீரர் ஆவார். இவர் பாக்கித்தான் துடுப்பாட்ட அணிக்காக பன்னாட்டு ஒருநாள், மற்றும் பன்னாட்டு இருபது20 போட்டிகளிலும் விளையாடுகிறார். இவர் தனது முதலாவது ஒருநாள் போட்டியை தென்னாப்பிரிக்காவுக்கு எதிராக 2013 நவம்பர் 8 இல் விளையாடினார். முதலாவது போட்டியில் அவர் 54 பந்துகளுக்கு முகம் கொடுத்து 56 ஓட்டங்களைப் பெற்றார்.\n\nசொகாயில் மக்சூத் விளையாட்டு அறிவியலில் முதுகலைப் பட்டமும் பெற்றுள்ளார்.\n"}
{"id": "227614", "url": "https://ta.wikipedia.org/wiki?curid=227614", "title": "சோவா-ரிக்பா", "text": "சோவா-ரிக்பா\n\nசோவா-ரிக்பா என்பது உலகின் மிகத் தொன்மையான, இன்றும் புழக்கத்தில் உள்ள மரபுவழி மருத்துவமுறைகளில் ஒன்றாகும். இது திபெத், மங்கோலியா, இந்தியாவின் இமயமலைப் பகுதிகள், பூடான், நேபாளம், முந்தைய சோவியத் ஒன்றியத்தின் சில பகுதிகளில் கடைப்பிடிக்கப்படுகிறது. இந்தியாவில் ஜம்மு & கஷ்மீர் மாநிலத்தின் லடாக் பகுதி, சிக்கிம், அருணாச்சலப் பிரதேசம், மேற்கு வங்கத்தின் டார்ஜீலிங், ஹிமாச்சலப் பிரதேசத்தின் லாஹௌல்-ஸ்பிதி பகுதிகளில் புழக்கத்தில் உள்ளது.\n\nஇம்மருத்துவமுறையின் வேர் திபெத்திய நாட்டு மருத்துவமே என்று கூறப்பட்டாலும் பெருமளவுக்கு இந்திய ஆயுர்வேத மருத்துவமுறையையும், பௌத்த தத்துவங்களையும், சில சீன தத்துவங்களையும் உள்வாங்கிக் கொண்ட ஒரு மருத்துவமுறையாகும்.\n\nஇம்மருத்துவ முறையினை மேற்கொள்ளும் பாரம்பரிய மருத்துவர்கள் 'ஆம்ச்சி' என்றழைக்கப்படுவதால் சோவா-ரிக்பா 'ஆம்ச்சி மருத்துவம்' என்றும் அழைக்கப்படுகிறது. இந்திய ஒன்றிய அரசு செப்டம்பர் 2009-இல் இம்முறைக்கு சட்டப்பூர்வ அங்கீகாரம் வழங்கியது.\n\nஇந்திய ஒன்றிய அரசின் சுகாதாரம் & குடும்பநலத்துறை அமைச்சகம் வெளியிட்ட ஒரு புள்ளிவிவரப்படி, 01.04.2012 அன்றுள்ளபடி, இந்தியாவில் 108 சோவா-ரிக்பா மருந்தகங்கள் இருந்தன.\n\nஒவ்வொரு கிராமத்திலுமுள்ள மரபுவழித் தேர்ச்சியுள்ள ‘ஆம்ச்சி’யால் மேற்கொள்ளப்படுவதாகவே பெருமளவுக்கு இருந்தாலும் மெல்ல நவீனமயமாகிவருகிறது இம்முறை. இந்தியாவில் நான்கு நிறுவனங்கள் ஆறுவருட இளநிலை திபெத்திய மருத்துவமுறை பட்டப்படிப்பை வழங்கிவருகின்றன. அவையாவன:\n\n"}
{"id": "227619", "url": "https://ta.wikipedia.org/wiki?curid=227619", "title": "ஈரலுருத் தாவரம்", "text": "ஈரலுருத் தாவரம்\n\nஈரலுருத் தாவரங்கள் (liverworts) என்பது பிரிவு பிரயோபைற்றாவைச் சேர்ந்த கலனிழையமற்ற தாவரங்களாகும். இவை ஏனைய பிரயோபைற்றுக்கள் போல தம் வாழ்க்கைக் காலத்தில் ஆட்சியுடைய ஒருமடிய புணரித்தாவரச் சந்ததியைக் கொண்டுள்ளன. அதாவது எம் கண்களுக்குப் புலப்படும் ஈரலுருத் தாவரங்கள் அனைத்தும் புணரித் தாவரங்களாகும். அனேகமானவை பிரிவிலி உடலமைப்பையும் சில இலை போன்ற கட்டமைப்புக்களையும் கொண்டுள்ளன. எனினும் எவற்றிலும் உண்மையான இலையோ, தண்டோ, வேரோ காணப்படுவதில்லை. நீர் மற்றும் கனியுப்புக்களின் அகத்துறிஞ்சலுக்காக வேர்ப்போலி என்னும் கட்டமைப்புக்கள் பிரிவிலி உடலிலிருந்து உருவாகும். \nஈரலுருத் தாவரங்கள் பொதுவாகச் சிறியவை: 2–20 mm அகலமும், 10 cm நீளமுமாக இருக்கும். இவை உலகம் முழுவதும் ஈரலிப்பான பிரதேசங்களில் வாழ்கின்றன. இவற்றில் சில இனங்கள் மெய்ப்பாசிகளை ஒத்திருந்தாலும், இவற்றிலுள்ள ஒருகலத்தாலான வேர்ப்போலிகள் இவற்றை மெய்ப்பாசிகளிடமிருந்து வேறுபடுத்துகின்றன.\n\n\nSection::::இயல்புகள்.\nவாழ்க்கை வட்டம்:\n"}
{"id": "227622", "url": "https://ta.wikipedia.org/wiki?curid=227622", "title": "பி. ஏ. பெரியநாயகி", "text": "பி. ஏ. பெரியநாயகி\n\nபி. ஏ. பெரியநாயகி (ஏப்ரல் 14, 1927 - சூன் 8, 1990) தமிழ்த் திரைப்படப் பின்னணிப் பாடகியும், கருநாடக இசைப் பாடகியும், நடிகையும் ஆவார். இவரே தமிழ் திரைப்படத்தின் முதல் பின்னணிப் பாடகியாவார்.\n\nSection::::வாழ்க்கைக் குறிப்பு.\nபெரியநாயகியின் சொந்த ஊர் தமிழ்நாடு பண்ருட்டிக்கு அருகில் உள்ள திருவதிகை என்ற பாடல் பெற்ற தலமாகும். இவரின் தாயார் அக்காலத்தில் \"பண்ருட்டி அம்மாள்\" என அழைக்கப்பட்ட புகழ்பெற்ற பாடகி ஆதிலட்சுமி ஆவார். பெரியநாயகி அவரின் கடைசிப் பிள்ளை. பாலசுப்பிரமணியன், ராஜாமணி ஆகியோர் இவருடன் கூடப் பிறந்தவர்கள். தாயார் ஆதிலட்சுமி தனது மூன்று குழந்தைகளுடன் இலங்கையில் சில காலம் தங்கியிருந்து பல கருநாடக இசைக் கச்சேரிகளை நடத்தி வந்தார். ஆதிலட்சுமி அம்மாளின் உடல் நலிவுற்றதை அடுத்து பிள்ளைகளுடன் சென்னை திரும்பினார். பெரியநாயகி திருவல்லிக்கேணி சி. எஸ். எம். பள்ளியில் ஏழாம் வகுப்பு வரை படித்தார்.\n\nSection::::திரைப்படங்களில் நடிப்பு.\n1940 ஆம் ஆண்டில் பெரியநாயகியின் சகோதரி பி. ஏ. ராஜாமணிக்கு ஊர்வசியின் காதல் என்ற திரைப்படத்தில் நடிப்பதற்கு அழைப்பு வந்தது. அதில் பெரியநாயகிக்கும் ஒரு காந்தர்வக் கன்னியாக நடிக்கும் வாய்ப்பு கிடைத்தது. இதனால் படிப்பை இடைநிறுத்திவிட்டு தாயாருடன் சேலம் செல்ல வேண்டிய நிலை ஏற்பட்டது.\n\nபெரியநாயகி அன்னை ஆதிலட்சுமி அம்மாளிடமும், பத்தமடை சுந்தர ஐயர் என்பவரிடமும் முறையாக கருநாடக இசை பயின்று மேடைக் கச்சேரிகளில் பாடி வந்தார். சிறந்த குரல் வளமும், பாடும் திறமையும் கொண்டிருந்தார். இதனால் இவருக்கு திரைப்படங்களில் நடித்துப் பாடும் சந்தர்ப்பங்கள் கிடைத்தன. ஏவிஎம் இன் தயாரிப்பில் ஏ. டி. கிருஷ்ணசாமி 1941 இல் இயக்கிய சபாபதி திரைப்படத்தில் திறந்தவெளி அரங்கு ஒன்றில் மேடைக் கச்சேரியில் பாடுவது போன்ற காட்சி படமாக்கப்பட்டது. பெரியநாயகிக்கு இப்படத்தில் இரண்டு பாடல்கள் பாடுவதற்கு சந்தர்ப்பம் கிடைத்தது. தொடர்ந்து பஞ்சாமிர்தம் (1942), என் மனைவி (1942), மனோன்மணி, மகாமாயா (1944), பிரபாவதி, வேதாள உலகம், கிருஷ்ண பக்தி, கீதகாந்தி, தர்மவீரன், சிவலிங்க சாட்சி, சபாபதி, பிரபாவதி, கே. சுப்பிரமணியம் இயக்கிய விசித்ர வனிதா (1947), கூண்டுக்கிளி போன்ற பல திரைப்படங்களில் இவர் நடித்துப் பாடியுள்ளார். 1945 இல் வெளியான ஏவிஎம் இன் ஸ்ரீ வள்ளி திரைப்படத்தில் கதாநாயகி ருக்மிணி பாடிய பாடல் ஒன்றுக்கு முதன் முதலாகப் பின்னணிக் குரல் கொடுத்தார். ருக்மாங்கதன் படத்தில் நாரதராகத் தோன்றி நடித்துள்ளார். கிருஷ்ண பக்தி திரைப்படத்தில் பாமாவாக நடித்துள்ளார். ஏகம்பவாணன் (1947) திரைப்படத்தில் கதாநாயகியாக நடித்தார்.\n\n"}
{"id": "227623", "url": "https://ta.wikipedia.org/wiki?curid=227623", "title": "இலந்துறை சுந்தரேசுவரஸ்வாமி கோயில்", "text": "இலந்துறை சுந்தரேசுவரஸ்வாமி கோயில்\n\nSection::::அமைவிடம்.\n இலந்துறை சுந்தரேசுவரஸ்வாமி கோயில் திருநீலக்குடிக்குத் தெற்கில் 2 கிமீ தொலைவில் உள்ளது.\n\nSection::::இறைவன், இறைவி.\nஇத்தலத்து இறைவன் சுந்தரேஸ்வரர், இறைவி அபிராமசுந்தரி.\n\nSection::::திருநீலக்குடி சப்தஸ்தானம்.\nதிருநீலக்குடி சப்தஸ்தானத்தில் திருநீலக்குடி, இலந்துறை, ஏனாதிமங்கலம், திருநாகேஸ்வரம், திருபுவனம், திருவிடைமருதூர் மற்றும் மருத்துவக்குடி ஆகிய ஏழூர்த் தலங்கள் அடங்கும். \n\nSection::::தல விருட்சம்.\nஇத்தலத்து விருட்சம் இலந்த மரம் ஆகும்.\n"}
{"id": "227632", "url": "https://ta.wikipedia.org/wiki?curid=227632", "title": "ஏனாதிமங்கலம் சோமநாதர் கோயில்", "text": "ஏனாதிமங்கலம் சோமநாதர் கோயில்\n\nஏனாதிமங்கலம் சோமநாதர் கோயில் தஞ்சாவூர் மாவட்டத்தில் திருவிடைமருதூர் வட்டத்தில் திருநீலக்குடிக்குத் தென்மேற்கே 2 கிமீ தொலைவில் உள்ளது.\n\nSection::::இறைவன்,இறைவி.\nஇங்குள்ள இறைவன் சோமநாதர், இறைவி சௌந்தரநாயகி\n\nSection::::திருநீலக்குடி சப்தஸ்தானம்.\nதிருநீலக்குடி சப்தஸ்தானத்தில் திருநீலக்குடி, இலந்துறை, ஏனாதிமங்கலம், திருநாகேஸ்வரம், திருபுவனம், திருவிடைமருதூர் மற்றும் மருத்துவக்குடி ஆகிய ஏழூர்த் தலங்கள் அடங்கும். \n"}
{"id": "227635", "url": "https://ta.wikipedia.org/wiki?curid=227635", "title": "குலாம் நபி ஆசாத்", "text": "குலாம் நபி ஆசாத்\n\nகுலாம் நபி ஆசாத் (பிறப்பு: மார்ச் 7, 1949, சம்மு காசுமீர், இந்தியா) இந்திய தேசிய காங்கிரசின் அரசியல்வாதியும் முன்னாள் சுகாதாரம் மற்றும் குடும்ப நலத்துறை அமைச்சரும் ஆவார். தற்போது இந்திய மாநிலங்களவையில் எதிர்க்கட்சித் தலைவராக பொறுப்பில் உள்ளார்.\n\nமுன்னதாக பிரதமர் மன்மோகன் சிங்கின் அமைச்சரவையில் நாடாளுமன்ற விவகாரத்துறை அமைச்சராக அக்டோபர் 27, 2005 வரை பணியாற்றியுள்ளார். பின்னர் சம்மு காசுமீர் முதலமைச்சராக பொறுப்பேற்றார். இந்திய தேசிய காங்கிரசின் பொதுச் செயலாளராக ஒன்பது முறையும் காங்கிரசு செயற்குழு உறுப்பினராக 18 ஆண்டுகளும் இருந்துள்ளார்.\n"}
{"id": "227637", "url": "https://ta.wikipedia.org/wiki?curid=227637", "title": "பெத்ததிப்ப சமுத்திரம்", "text": "பெத்ததிப்ப சமுத்திரம்\n\nபெத்ததிப்பசமுத்திரம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. இந்த மண்டலம் பெத்ததிப்பசமுத்திரம் என்ற ஊரையும், அதன் அருகிலுள்ள ஊர்களையும் கொண்டது.\n\nSection::::ஆட்சி.\nஇந்த மண்டலத்தின் எண் 4. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 19 ஊர்கள் உள்ளன.\n\n"}
{"id": "227638", "url": "https://ta.wikipedia.org/wiki?curid=227638", "title": "பி. கொத்தகோட்டை", "text": "பி. கொத்தகோட்டை\n\nபி. கொத்தகோட்டை மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 5. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் ஒன்பது ஊர்கள் உள்ளன.\n\n"}
{"id": "227639", "url": "https://ta.wikipedia.org/wiki?curid=227639", "title": "குரபலகோட்டை", "text": "குரபலகோட்டை\n\nகுரபலகோட்டை மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 6. இது ஆந்திர சட்டமன்றத்திற்கு தம்பள்ளப்பள்ளி சட்டமன்றத் தொகுதியிலும், இந்திய பாராளுமன்றத்திற்கு ராஜம்பேட்டை மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் எட்டு ஊர்கள் உள்ளன.\n\n"}
{"id": "227640", "url": "https://ta.wikipedia.org/wiki?curid=227640", "title": "குர்ரங்கொண்டா", "text": "குர்ரங்கொண்டா\n\nகுர்ரங்கொண்டா மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் பதினேழு ஊர்கள் உள்ளன. \n\n"}
{"id": "227641", "url": "https://ta.wikipedia.org/wiki?curid=227641", "title": "சோழபாண்டி", "text": "சோழபாண்டி\n\nசோழபாண்டி என்னும் ஊர், தமிழ்நாட்டின் திருவாரூர் மாவட்டத்திற்கு உட்பட்ட மன்னார்குடி வட்டத்தில் உள்ளது. மன்னார்குடி - முத்துபேட்டை வழித்தடத்தில், மன்னார்குடியிலிருந்து 7 கி.மீ. தூரத்தில், பாமணி ஆற்றின் கீழ்புறம் அமைந்துள்ளது.\nநடுத்தெரு, தெற்குத் தெரு, வடக்குத் தெரு, கோலியர் தெரு என நான்கு தெருக்கள் உள்ளன. கடுக்காகாடு என்ற சிற்றூரும் சோழபாண்டியில் உள்ளது.\n"}
{"id": "227642", "url": "https://ta.wikipedia.org/wiki?curid=227642", "title": "கம்பம்வாரிபள்ளி", "text": "கம்பம்வாரிபள்ளி\n\nகம்பம்வாரிபள்ளி மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் 21 ஊர்கள் உள்ளன. \n\n"}
{"id": "227644", "url": "https://ta.wikipedia.org/wiki?curid=227644", "title": "யெர்ராவாரிபாலம்", "text": "யெர்ராவாரிபாலம்\n\nயெர்ரவாரிபாலம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 10. இது ஆந்திர சட்டமன்றத்திற்கு சந்திரகிரி சட்டமன்றத் தொகுதியிலும், இந்திய பாராளுமன்றத்திற்கு சித்தூர் மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் பத்து ஊர்கள் உள்ளன.\n\n"}
{"id": "227647", "url": "https://ta.wikipedia.org/wiki?curid=227647", "title": "திருப்பதி நகர மண்டலம்", "text": "திருப்பதி நகர மண்டலம்\n\nதிருப்பதி நகர மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் ஏழு ஊர்கள் உள்ளன. \n\n\nSection::::ஆட்சி.\nஇந்த மண்டலத்தின் எண் 11. இந்த மண்டலத்தில் உள்ள மங்களம், சென்னய்யகுண்டா, கொங்கசென்னய்யகுண்டா ஆகிய ஊர்களை ஆந்திர சட்டமன்றத்திற்கு சந்திரகிரி சட்டமன்றத் தொகுதியிலும், ஏனைய ஊர்களை திருப்பதி சட்டமன்றத் தொகுதியிலும் உட்படுத்தியுள்ளனர். இது இந்திய பாராளுமன்றத்திற்கு சித்தூர் மக்களவைத் தொகுதியிலும் உட்படுத்தப்பட்டுள்ளது. \n"}
{"id": "227650", "url": "https://ta.wikipedia.org/wiki?curid=227650", "title": "டேவிட் ஆயர்", "text": "டேவிட் ஆயர்\n\nடேவிட் ஆயர் () (பிறப்பு: ஜனவரி 18, 1968) ஒரு அமெரிக்க நாட்டு திரைப்பட இயக்குனர், தயாரிப்பாளர், நடிகர் மற்றும் திரைக்கதையாசிரியர். இவர் யு-571, ட்ரெய்னிங் டே போன்ற திரைப்படங்களுக்கு கதை எழுதியுள்ளார். இவர் சபோடேஜ் போன்ற திரைப்படங்களை தயாரித்து இயக்கியுள்ளார். இவர் சில திரைப்படங்களில் சிறு வேடங்களிலும் நடிகராக நடித்துள்ளார் என்பது குறிப்பிடத்தக்கது.\n\n"}
{"id": "227653", "url": "https://ta.wikipedia.org/wiki?curid=227653", "title": "ஏர்ப்பேடு", "text": "ஏர்ப்பேடு\n\nஏர்ப்பேடு மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஆட்சி.\nஇந்த மண்டலத்தின் எண் 13. இது ஆந்திர சட்டமன்றத்திற்கு ஸ்ரீகாளஹஸ்தி சட்டமன்றத் தொகுதியிலும், இந்திய பாராளுமன்றத்திற்கு திருப்பதி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 34 ஊர்கள் உள்ளன. \n\n"}
{"id": "227654", "url": "https://ta.wikipedia.org/wiki?curid=227654", "title": "பிறையன் சிங்கர்", "text": "பிறையன் சிங்கர்\n\nபிறையன் சிங்கர் () (பிறப்பு: செப்டம்பர் 17, 1965 ) இவர் ஒரு அமெரிக்க நாட்டு தயாரிப்பாளர், திரைப்பட இயக்குனர், மற்றும் திரைக்கதையாசிரியர். இவர் எக்ஸ்-மென் திரைப்படங்களுக்கு கதை எழுதி மற்றும் இயக்கியதன் மூலம் மிகவும் பரிசியமான இயக்குனர் ஆனார்.\n\nSection::::திரைப்படங்கள்.\nஇவர் இயக்கிய சில திரைப்படங்கள்:\n\nSection::::தொலைக்காட்சி.\nஇவர் ஹவுஸ் போன்ற சில தொலைக்காட்சி தொடர்களுக்கு தயாரித்து மற்றும் இயக்கியுள்ளார் என்பது குறிப்படத்தக்கது.\n\n"}
{"id": "227656", "url": "https://ta.wikipedia.org/wiki?curid=227656", "title": "சி. வை. தாமோதரம்பிள்ளை", "text": "சி. வை. தாமோதரம்பிள்ளை\n\nசி. வை. தாமோதரம்பிள்ளை (\"C. W. Thamotharampillai\", 12 செப்டம்பர் 1832 - 1 சனவரி 1901) என்னும் சிறுப்பிட்டி வைரவநாதபிள்ளை தாமோதரம்பிள்ளை பண்டைய சங்கத் தமிழ் நூல்கள் செல்லரித்து அழிந்து போகாது, தமது அரிய தேடல்கள் மூலம் அவற்றை மீட்டெடுத்து, காத்து, ஒப்பிட்டு பரிசோதித்து, அச்சிட்டு வாழ வைத்த முதல்வர். \"தமிழின் நூல்கள் தொடர்ந்து தமிழ் மக்களுக்குக் கிடைக்க வேண்டும். தமிழின் பெருமையை, அருமையை தமிழர் உணர்ந்து உயர வேண்டும்\" என்ற அரிய நோக்கங்களோடு தொண்டாற்றியவர். தமிழ்ப் பதிப்புத்துறையின் முன்னோடி.\n\nSection::::வாழ்க்கைக் குறிப்பு.\nதாமோதரனார் வைரவநாதபிள்ளை, பெருந்தேவி தம்பதிகளுக்கு மகனாகப் பிறந்தவர். இளம் வயதிலேயே தமிழ் இலக்கண இலக்கியங்களையும் ஆங்கிலத்தையும் கற்றுத் தேர்ந்தார். தனது பன்னிரண்டாவது வயதில் அக்காலத்தில் யாழ்ப்பாணத்தில் புகழ் பெற்று விளங்கிய வட்டுக்கோட்டை செமினறியில் சேர்ந்து, அறிவியல் துறையிலும் பயிற்சி பெற்றார். அதன் பின்னர் 1852 இல் அயலூரான கோப்பாயில் போதனாசக்தி வித்தியாசாலையில் ஆசிரியராகச் சிலகாலம் பணி புரிந்தார். இவரது புதல்வர் அழகசுந்தரமும் தமிழாய்வாளராவார்.\n\nSection::::பதிப்புத்துறை முன்னோடி.\n1853 ஆம் ஆண்டு நீதிநெறி விளக்கம் என்னும் ஒழுக்க நெறி சார்ந்த தமிழ் நூலொன்றைப் பதிப்பித்ததன் மூலம் நூல் வெளியீட்டுத் துறையில் அவருக்கிருந்த ஆர்வம் வெளிப்பட்டதுமல்லாமல், 'தமிழ்ப் பதிப்புத்துறை முன்னோடி' எனும் பெருமையையும் பெற்றார்.\n\nSection::::பத்திரிகை ஆசிரியர்.\nஇவர், யாழ்ப்பாணம் வெஸ்லியன் ஆங்கிலப் பாடசாலை (தற்போதைய யாழ்ப்பாணம் மத்திய கல்லூரி) அதிபராக இருந்த பீட்டர் பெர்சிவல் பாதிரியார் தமிழ் நாட்டில் நடத்திவந்த \"தினவர்த்தமானி\" பத்திரிகையின் ஆசிரியர் பொறுப்பை ஏற்றுக்கொண்டு 1853 ஆம் ஆண்டு சென்னை வந்தார். அத்துடன் சென்னை இராசதானிக் கல்லூரியில் தமிழ்ப் பண்டிதராகவும் கடமையாற்றினார்.\n\nSection::::பட்டப்படிப்பு.\n1858 இல் சென்னை பல்கலைக் கழகத்தால் நடத்தப்பட்ட முதலாவது கலைமாணி (பி.ஏ.) பட்டத்துக்கான தேர்வில் மாநிலத்திலேயே முதல் மாணவனாகத் தேறினார். பின்பு தமிழகம் கள்ளிக்கோட்டை அரசினர் கல்லூரித் தலைமை ஆசிரியரானார். அதன்பின் அரசாங்க வரவுசெலவுக் கணக்குச் சாலையில் கணக்காய்வாளரானார். அத்துடன் வழக்குரைஞர் பதவியும் கிடைத்தது.\n\nSection::::இராவ்பகதூர் விருது.\nதொடர்ந்து சட்டம் பயின்ற அவர், 1871 இல் 'பி.எல்.' தேர்விலும் வெற்றி பெற்று, கும்பகோணத்தில் வழக்கறிஞராகப் பணியாற்றி, 1884 ஆம் ஆண்டில் புதுக்கோட்டை உயர்நீதிமன்ற நீதிபதியாக நியமிக்கப்பட்டார். ஆறு ஆண்டுகளுக்குப் பின் ஓய்வு பெற்ற தாமோதரம்பிள்ளைக்கு 1895 ஆம் ஆண்டில் அரசினர் 'ராவ் பகதூர்' பட்டமளித்துப் பாராட்டினர்.\n\nSection::::தொல்காப்பியப் பொருளதிகாரம் பதிப்பித்தல்.\nபாண்டிய மன்னன் கைகளுக்கே அகப்படாததாக அன்று இழக்கப்பட்டதாய் கருதப்பட்டு வந்த தொல்காப்பியப் பொருளதிகாரத்தை அர்ப்பணிப்புடனும், கடும் உழைப்பினாலும் தேடிக் கண்டுபிடித்து, பரிசோதித்து, அச்சிட்டு வெளியிட்டார்.\n\nSection::::மறைவு.\nதமது அறுபத்து ஒன்பதாம் வயதில், 1901 சனவரி 1 (சார்வரி ஆண்டு மார்கழி 18) இல் சென்னையில் புரசைவாக்கம் பகுதியில் தாமோதரம்பிள்ளை மறைந்தார்.\n\nSection::::நினைவகங்கள்.\nசி. வை. தாமோதரனாரின் உருவச்சிலை ஒன்று அவர் படித்த கோப்பாய் கிறித்தவக் கல்லூரியில் நிறுவப்பட்டுள்ளது.\n\nSection::::நூற்பட்டியல்.\nசி. வை. தாமோதரம்பிள்ளை அவர்கள் பதிப்பித்த, எழுதிய நூல்களின் பட்டியல்.\n\nSection::::பதிப்பித்த நூல்கள்.\nதாமோதரனார் பண்டைக்கால இலக்கியங்கள் பலவற்றைப் பதிப்பித்தார். அவற்றில் சில:\n\n\n\n"}
{"id": "227660", "url": "https://ta.wikipedia.org/wiki?curid=227660", "title": "மல்லிகார்ச்சுன் கர்கெ", "text": "மல்லிகார்ச்சுன் கர்கெ\n\nமபன்னா மல்லிகார்ச்சுன் கர்கெ (\"Mapanna Mallikarjun Kharge\", பிறப்பு:21 சூலை 1942) இந்திய அரசியல்வாதி ஆவார். பதினாறாவது மக்களவையில் இந்திய தேசியக் காங்கிரசின் களத்தலைவராக பொறுப்பாற்றுகிறார். முன்னதாக தொடர்வண்டித்துறை அமைச்சராக பணியாற்றியுள்ளார். 2009ஆம் ஆண்டிலிருந்து கருநாடகத்தின் குல்பர்காவிலிருந்து நாடாளுமன்ற உறுப்பினராக உள்ளார். கருநாடகத்தின் மூத்த அரசியல்வாதிகளில் ஒருவரான கர்கெ கர்நாடக சட்டப் பேரவையில் எதிர்க் கட்சித் தலைவராக பொறுப்பு வகித்துள்ளார். 2008ஆம் ஆண்டில் கர்நாடக மாநில இந்தியத் தேசிய காங்கிரசின் தலைவராக இருந்துள்ளார்.\n\nதொடர்ந்து குல்பர்காவிலிருந்து பத்து முறை சட்டப்பேரவைக்கான தேர்தல்களிலும் (1972, 1979, 1983, 1985, 1989, 1994, 1999, 2004, 2008,2009) அண்மையில் நடைபெற்ற 2014 மக்களவைக்கான பொதுத் தேர்தலிலும் வென்று சாதனை படைத்துள்ளார். இவரது நேர்மையையும் அரசியல் திறனையும் கருத்தில் கொண்டே மக்களவையில் காங்கிரசின் தலைவராகத் தேர்ந்தெடுக்கப்பட்டுள்ளதாக கூறப்படுகிறது .\n"}
{"id": "227661", "url": "https://ta.wikipedia.org/wiki?curid=227661", "title": "கோலார் வட்டம்", "text": "கோலார் வட்டம்\n\nகர்நாடகத்தின் கோலார் மாவட்டத்தின் ஐந்து வட்டங்களில் கோலார் வட்டமும் ஒன்று. இதன் தலைமையகம் கோலாரில் உள்ளது. இந்த வட்டத்தைச் சுற்றி சித்லகட்டா, சிந்தாமணி, சீனிவாசபுரா, முள்பாகல், பங்கார்பேட், ஹொஸ்கோட்டை ஆகிய வட்டங்கள் சூழ்ந்துள்ளன. இந்த வட்டம் 793 சதுர கிலோமீட்டர் பரப்பளவில் அமைந்துள்ளது.\n\nஇந்த வட்டத்தில் ஒரு நகராட்சியும் 327 ஊர்களும் உள்ளன. \n"}
{"id": "227666", "url": "https://ta.wikipedia.org/wiki?curid=227666", "title": "பங்காரப்பேட்டை வட்டம்", "text": "பங்காரப்பேட்டை வட்டம்\n\nபங்காரப்பேட்டை வட்டம், கர்நாடகத்தின் கோலார் மாவட்டத்தில் உள்ள ஐந்து வட்டங்களில் ஒன்றாகும். இதன் தலைமையகம் பங்காரப்பேட்டையில் உள்ளது. இந்த வட்டத்தை மாலூர், கோலார், முள்பாகல் ஆகிய வட்டங்களும், சித்தூர், சேலம், தர்மபுரி ஆகிய மாவட்டங்களும் சூழ்ந்துள்ளன. இது 864 சதுர கிலோமீட்டர் பரப்பளவில் அமைந்துள்ளது. \n\nஇந்த வட்டத்தை ஆறு வருவாய்க் கோட்டங்களாகப் பிரித்துள்ளனர். அவை: பங்காரப்பேட்டை, ராபர்ட்சன்பேட்டை, கியசம்பள்ளி, பெத்தமங்களா, கம்மசந்திரா, புதிக்கோட்டை ஆகியன. இந்த வட்டத்தில் 355 ஊர்களும் மூன்று நகராட்சிகளும் உள்ளன. \n\n"}
{"id": "227667", "url": "https://ta.wikipedia.org/wiki?curid=227667", "title": "மாலூர் வட்டம்", "text": "மாலூர் வட்டம்\n\nகர்நாடகத்தின் கோலார் மாவட்டத்தில் மாலூர் வட்டம் அமைந்துள்ளது. இதன் தலைமையகம் மாலூரில் உள்ளது. இந்த வட்டத்தை பங்காரப்பேட்டை, ஹொசக்கோட்டை வட்டங்களும், பெங்களூர் ஊரகம், சேலம் ஆகிய மாவட்டங்களும் சூழ்ந்துள்ளன. இந்த வட்டம் 645 சதுர கிலோமீட்டர் பரப்பளில் அமைந்துள்ளது. \n\nஇதை நான்கு வருவாய்க் கோட்டங்களாகப் பிரித்துள்ளனர். அவை மாலூர், லக்கூர், மாஸ்தி, தேக்கல் ஆகியன. இந்த வட்டத்தில் 306 ஊர்களும் ஒரு நகராட்சியும் உள்ளன. \n"}
{"id": "227671", "url": "https://ta.wikipedia.org/wiki?curid=227671", "title": "சீனிவாசபுரா வட்டம்", "text": "சீனிவாசபுரா வட்டம்\n\nகர்நாடகத்தின் கோலார் மாவட்டத்தில் சீனிவாசபுரா வட்டம் அமைந்துள்ளது. இந்த வட்டத்தை கோலார், முள்பாகல், சிந்தாமணி வட்டங்களும், ஆந்திரப் பிரதேசத்தின் கடப்பா மாவட்டமும் சூழ்ந்துள்ளன. இது 860 சதுர கிலோமீட்டர் பரப்பளவில் அமைந்துள்ளது. இதன் தலைமையகம சீனிவாசபுராவில் உள்ளது. \n\nஇதை ஐந்து வருவாய்க் கோட்டங்களாகப் பிரித்துள்ளனர். அவை சீனிவாசபுரா, ரோனூர், நெலவங்கி, ராயலபாடு, யெல்தூர் ஆகியன. இந்த வட்டத்தில் 296 ஊர்களும் ஒரு நகராட்சியும் உள்ளன. \n"}
{"id": "227673", "url": "https://ta.wikipedia.org/wiki?curid=227673", "title": "முளபாகிலு வட்டம்", "text": "முளபாகிலு வட்டம்\n\nகர்நாடகத்தின் கோலார் மாவட்டத்தில் முளபாகிலு வட்டம் அமைந்துள்ளது. இதை பங்காரப்பேட்டை, சீனிவாசபுரா, கோலார் வட்டங்களும், ஆந்திரப் பிரதேசத்தின் ஹிந்துபூர் மண்டலமும் சூழ்ந்துள்ளன. இந்த வட்டம் 823 சதுர கிலோமீட்டர் பரப்பளவில் அமைந்துள்ளது. \n\nஇந்த வட்டத்தை ஐந்து வருவாய்க் கோட்டங்களாகப் பிரித்துள்ளனர். அவை முள்பாகிலு, துக்கசந்திரா, பைரக்கூர், தயலூர், அவனி ஆகியன. இந்த வட்டத்தில் 314 ஊர்களும், ஒரு நகராட்சியும் உள்ளன. இந்த வட்டத்தின் தலைமையகம் முள்பாகலில் உள்ளது. \n"}
{"id": "227680", "url": "https://ta.wikipedia.org/wiki?curid=227680", "title": "நாபா கவுன்ட்டி, கலிபோர்னியா", "text": "நாபா கவுன்ட்டி, கலிபோர்னியா\n\nநாபா கவுன்ட்டி (\"Napa County\") ஐக்கிய அமெரிக்காவின் கலிபோர்னியா மாநிலத்தில் சான் பப்லோ விரிகுடாவிற்கு வடக்கே அமைந்துள்ள ஓர் கவுன்ட்டி ஆகும். 2010 கணக்கெடுப்பின்படி இதன் மக்கள்தொகை 136,484 பேர் ஆவர். கவுன்ட்டியின் தலைமையிடமாக நாபா அமைந்துள்ளது. கலிபோர்னியாவில் முதலில் தொடங்கப்பட்ட கவுன்ட்டிகளில் ஒன்றாக விளங்கும் நாபா கவுன்ட்டி 1850 இல் உருவாக்கப்பட்டது. இதன் சில பகுதிகள் 1861 இல் லேக் கவுன்ட்டிக்கு மாற்றப்பட்டன. \n\nநாபா கவுன்ட்டியில் நாபா பெருநகரப் புள்ளியியல் பகுதி உள்ளடங்கியுள்ளது; இது சான் ஹொசே-சான் பிரான்சிஸ்கோ-ஓக்லண்ட் கூட்டுப் புள்ளியியல் பகுதியிலும் அடங்கியுள்ளது. சான்பிரான்சிஸ்கோ விரிகுடாப் பகுதியின் வடக்கு விரிகுடாவிலுள்ள நான்கு கவுன்ட்டிகளில் இதுவுமொன்று.\n\nபல்வேறு விளைபொருட்களைக் கொண்டிருந்த நாபா கவுன்ட்டி இன்று வைன் மது தொழிலுக்குப் பெயர்பெற்றுள்ளது. இங்குள்ள திராட்சைத் தோட்டங்களும் வைன் மது தயாரிப்பகங்களும் பிரான்சினால் முதல் தரமாக அடையாளப்படுத்தப்பட்டுள்ளன.\n"}
{"id": "227684", "url": "https://ta.wikipedia.org/wiki?curid=227684", "title": "ஐ.என்.எஸ். காமோர்த்தா", "text": "ஐ.என்.எஸ். காமோர்த்தா\n\nஐ.என்.எஸ். காமோர்த்தா என்பது இந்தியாவில் தயாரிக்கப்பட்ட முதல் நீர்மூழ்கி எதிர்ப்புப் போர்க் கப்பலாகும். ஐ.என்.எஸ். காமோர்த்தா புதிய போர்க்கப்பலை விசாகப்பட்டினத்தில் நடைபெற்ற விழாவில் ஆகஸ்ட் 23, 2014 ஆம் ஆண்டு இந்தியாவின் பாதுகாப்பு துறை அமைச்சர் அருண் ஜெட்லி, இந்தியக் கப்பல் படைக்கு அர்பணித்தார்.\n\nSection::::கப்பலின் சிறப்புகள்.\n3500 டன் எடை கொண்ட ஐ. என். எஸ். காமோர்த்தா போர்க்கப்பல் 110 மீட்டர் நீளத்துடனும், 14 மீட்டர் அகலத்துடனும் உருவாக்கப்பட்டுள்ளது. இது நீரில் மிதந்து செல்வது மட்டுமின்றி, நீர் மூழ்கிக் கப்பல்களையும் கண்டறிந்து நீரில் மூழ்கித் தாக்கும் வல்லமைக் கொண்டது. இந்த கப்பலின் கட்டுமானப் பணிகள் முழுமையாக இந்தியாவிலேயே கட்டப்பட்டது. இந்த போர்க்கப்பலை இந்திய கடற்படையைச் சேர்ந்த நிறுவனமான கடற்படை வடிவமைப்பு இயக்ககுனரகம் உருவாக்கியுள்ளது. நான்கு 5096 குதிரைத் திறன் கொண்ட டீசல் என்ஜின்களை கொண்டு இயக்கப்படுகிறது. இதன் அதிகப்பட்ச வேகம் 25 கடல் மைல் (மணிக்கு 59 கி.மீ) ஆகும். இந்தக் கப்பலில் ஹெலிகாப்டரை இயக்கும் அணியை தவிர 180 கடல் மாலுமிகளும், 15 உயர் அதிகாரிகளும் பயணம் செய்யமுடியும். இந்தக் கப்பலில் 200 கி.மீ. தொலைவுக்கு அப்பால் உள்ள இலக்கை கண்டறியும் வகையில் அதிநவீன ரேவதி கண்காணிப்பு ரேடார் பொருத்தப்பட்டுள்ளது. குறைந்த தொலைவுக்குச் சென்று தாக்குதல் நடத்த ஏற்ற ஏவுகணைகளையும் சுமந்து செல்லும் ஆற்றல், இந்தப் போர்க்கப்பலுக்கு உண்டு. ஹெலிகாப்டரையும் சுமந்து செல்லும் வசதி உள்ளது.\n\nSection::::பெயர்காரணம்.\nநிகோபார் தீவுகளில் உள்ள காமோர்த்தா என்ற தீவின் பெயர் இக்கப்பலுக்கு சூட்டப்பட்டுள்ளது.\n\n"}
{"id": "227685", "url": "https://ta.wikipedia.org/wiki?curid=227685", "title": "என் சீஸை நகர்த்தியது யார்? (நூல்)", "text": "என் சீஸை நகர்த்தியது யார்? (நூல்)\n\nஎன் சீஸை நகர்த்தியது யார்? (ஆங்கிலம்:Who Moved My Cheese?), மாற்ற மேலாண்மையை மிக எளிய கதையின் மூலம் சித்தரிக்கும் ஒரு சுயமுன்னேற்ற நூல் ஆகும். செப்டம்பர் 8, 1998 ஆம் ஆண்டு, ஸ்பென்சர் ஜான்சன் என்பவரால் எழுதப்பட்டு பிரசுரிக்கப் பட்டது. 37 மொழிகளில் எழுதப்பட்டு 26 மில்லியன்கள் விற்பனை செய்யப்பட்ட மேலாண்மை வர்த்தக நூலாகும்.\n\nஇது தமிழில் நாகலட்சுமி சண்முகம் அவர்களால் மொழிபெயர்க்கப்பட்டு மஞ்சுள் பப்ளிஷிங் ஹவுஸினால் 2012இல் வெளியிடப்பட்டது.\n\nSection::::கதைக்கரு.\nமாற்ற மேலாண்மையைக் கருவாகக் கொண்டு இரு சுண்டெலிகளும், இரு குள்ளர்களும் தங்களது உணவிற்காக சீசை (பாலாடைக்கட்டியைத்) தேடி அலைவதாகும்.\n"}
{"id": "227687", "url": "https://ta.wikipedia.org/wiki?curid=227687", "title": "பால சாகித்திய அகாதமி விருதுகள்", "text": "பால சாகித்திய அகாதமி விருதுகள்\n\nபால சாகித்திய அகாதமி விருது சாகித்திய அகாதமியால் தேர்ந்தெடுக்கப்பட்ட மொழிகளில், இந்திய எழுத்தாளர்களின் குழந்தைகள் இலக்கியத்தில் பங்களிப்புகளுக்கு வழங்கப்படுகிறது. ஒவ்வொரு வருடமும் அதற்கு முந்தைய ஐந்து வருடங்களின் படைப்புக்களைக் கொண்டு இது முடிவு செய்யப்படுகிறது.\n\n\n\n\n"}
{"id": "227693", "url": "https://ta.wikipedia.org/wiki?curid=227693", "title": "கவுன்ட்டி (ஐக்கிய அமெரிக்கா)", "text": "கவுன்ட்டி (ஐக்கிய அமெரிக்கா)\n\nஐக்கிய அமெரிக்க நாட்டில் கவுன்ட்டி எனக் குறிப்பிடப்படுவது மாநிலத்தின் கீழ் அடுத்த நிலையிலுள்ள நிர்வாகப் பிரிவு ஆகும். இந்தியாவில் மாவட்டம் எனக் குறிப்பிடப்படுவதற்கு இணையாகும். அமெரிக்காவின் 50 மாநிலங்களில் 48இல் கவுன்ட்டி எனக் குறிப்பிடப்படுகின்றன. லூசியானா இத்தகைய நிலப்பிரிவுகளை \"பாரிசுகள்\" என்றும் அலாஸ்கா கவுன்ட்டிகளை விடுத்து பரோக்கள் என்றும் அழைக்கின்றன. இவை இரண்டுமே கவுன்ட்டிக்கு இணையானவையே. ஐக்கிய அமெரிக்காவின் கணக்கெடுப்பு வாரியம் நாட்டின் அனைத்து கவுன்ட்டிகளையும் பட்டியலிட்டுள்ளது; ஏப்ரல் 2009இல் ஐக்கிய அமெரிக்காவின் மொத்த கவுன்ட்டிகளின் எண்ணிக்கை 3,481 ஆக இருந்தது.\n\nமத்திய மேற்கு மற்றும் வடகிழக்கு மாநிலங்கள் கவுன்ட்டிகளை மேலும் நகரப்பகுதிகளாக அல்லது ஊர்களாகப் பிரிக்கின்றன. கவுன்ட்டியின் அரசும் நீதிமன்றங்களும் அமைந்துள்ள நகரம் \"கவுன்ட்டி சீட்\" எனப்படுகிறது.\n\nசராசரியாக, ஐக்கிய அமெரிக்காவிலுள்ள ஓர் கவுன்ட்டியின் மக்கள்தொகை ஏறத்தாழ 100,000 ஆக உள்ளது. மிகக் கூடுதலான மக்கள்தொகை உள்ள கவுன்ட்டியாக இலாசு ஏஞ்செலசு கவுன்ட்டி, கலிபோர்னியா உள்ளது. ஏறத்தாழ 9.8 மில்லியன் மக்கள் இங்கு வாழ்கின்றனர். மிகவும் குறைவான மக்கள்தொகை உள்ள கவுன்ட்டியாக லவிங் கவுன்ட்டி, டெக்சாசு உள்ளது; இங்குள்ள 67 நபர்களே வாழ்கின்றனர்.\n\nஒவ்வொரு மாநிலத்திலும் உள்ள கவுன்ட்டிகளின் சராசரி எண்ணிக்கை 62 ஆகும். டெலவெயர் மாநிலத்தில் மிகவும் குறைவாக 3 கவுன்ட்டிகளே உள்ளன. டெக்சசில் மிகவும் கூடுதலாக 254 கவுன்ட்டிகள் உள்ளன.\n\nஒவ்வொரு மாநிலத்திலுமுள்ள கவுன்ட்டிகளின் எண்ணிக்கை:\n\n"}
{"id": "227697", "url": "https://ta.wikipedia.org/wiki?curid=227697", "title": "ரிச்சர்ட் ஆட்டன்பரோ", "text": "ரிச்சர்ட் ஆட்டன்பரோ\n\nரிச்சர்ட் ஆட்டன்பரோ (\"Richard Attenborogh\" 29 ஆகத்து 1923 - 24 ஆகத்து 2014) ஆங்கிலேய நடிகர், திரைப்பட இயக்குநர், தயாரிப்பாளர், மற்றும் தொழிலதிபர் ஆவார். இயக்குனர் மற்றும் தயாரிப்பாளராக 1983 ல் காந்தி திரைப்படத்திற்காக இரண்டு அகாதமி விருதுகளை பெற்றார். அத்துடன் நான்கு பாஃப்ட்டா விருதுகளையும், நான்கு கோல்டன் குளோப் விருதுகளையும் பெற்றார். இவர் நடித்த கிரேட் எஸ்கேப், \"ஜுராசிக் பார்க்\" போன்ற திரைப்படங்கள் இவருக்குப் புகழ் பெற்றுத் தந்தன.\n\nஇவரது சகோதரர் சர் டேவிட் ஆட்டன்பரோ, இயற்கை வரலாற்றாளரும், ஒலிபரப்பாளரும் ஆவார்.\n\nSection::::இளமைக்காலம்.\nஅட்டன்பரோ இங்கிலாந்தின் கேம்பிரிட்ஜ்ஜில் 29 ஆகஸ்ட் 1923 அன்று பிறந்தார். லீசெஸ்டரில் உள்ள வைக்ஸ்டன் ஆண்கள் இலக்கணப் பள்ளியில் படித்தார். இரண்டாம் உலகப் போரின் போது, ராயல் விமானப்படையில் பணியாற்றினார். 1960 களின் தொடக்கம் வரை, அட்டன்பரோ பிரிட்டனில் ஒரு நல்ல நடிகராக அறியப்பட்டார்.\n\nSection::::நடிப்புத் தொழில்.\nமுதன்முறையாக இன் விச் வீ செர்வ் என்ற திரைப்படத்தில் (1942)நடித்தார். அதில் அவர் ஒரு வெறிச்சோடிய கப்பலோட்டி போல் நடித்திருக்கிறார். பின்பு 1947 இல் பிரைட்டன் ராக் என்ற படத்தில் பின்கி என்ற கதாபாத்திரமாக நடித்தார். 1949 ஆம் ஆண்டில், பாக்ஸ் ஆபிஸில் அவரை ஆறாவது மிக பிரபலமான பிரிட்டிஷ் நடிகர் என்று பொதுமக்கள் வாக்களித்தனர்.\n\nநியூ அட்வென்ச்சர்ஸ் (1943) திரைப்படத்தில் ரயில்வேத்துறைப் பணியாளராகவும், எ மேட்டர் ஆப் லைப் அண்ட் டெத் (1946) திரைப்படத்தில் ஆங்கில பைலட்டாகவும் நடித்தார். நீண்ட இடைவெளிக்குப் பின் ஜுராசிக் பார்க் (1993) திரைப்படத்தில் நடித்தார். தொடர்ந்து மிராக்கில் ஆன் தர்ட்டிபோர்த் ஸ்டீட் (1994), ஹாம்லட் (1996), எலிஸபெத் (1998) ஆகிய படங்களில் நடித்த இவர், சாப்லின் (1992) திரைப்படத்தை இயக்கினார். 2007 வரை பல படங்களை இயக்கியுள்ளார். \n\nSection::::இழப்பு.\n2004 ஆம் ஆண்டு டிசம்பர் 26 இல்அ ட்டன்பரோ தாய்லாந்தில் ஏற்பட்ட சுனாமியில் தன் மகள் ஜேன் , மாமியார் ஆட்ரி மற்றும் பேத்தி லூசியையும் இழந்தார் \n\nSection::::இறப்பு.\nஅட்டன்பரோ சிறிது காலம் உடல் நலம் குன்றி இருந்தார் .2014 ஆம் ஆண்டு ஆகஸ்ட் 24 இல் மரணம் அடைந்தார் . அவருக்கு இறக்கும் போது\nமனைவி ,இரு குழந்தைகள் ,ஆறு பேரக்குழந்தைகள் மற்றும் இரு கொள்ளு பேரர்கள் இருந்தனர் .அவர் மனைவி 2016 ஜனவரி 19 இல் மரணம் அடைந்தார் \n"}
{"id": "227706", "url": "https://ta.wikipedia.org/wiki?curid=227706", "title": "புவியருகு விண்பொருட்கள்", "text": "புவியருகு விண்பொருட்கள்\n\nசூரியக் குடும்பத்தின் விண்பொருட்கள், அதன் சுற்று வட்டப் பாதையால் அல்லது சுற்று வட்டப் பாதை விலகலால் புவிக்கு அருகில் வரும் போது அவை புவியருகு விண்பொருட்கள் (\"Near-Earth object\") என அழைக்கப்படுகிறது. சூரியனிடமிருந்து 1.3 வானியல் அலகு தூரத்தில் சுற்று வட்டப் பாதையில் உள்ள அனைத்து விண்பொருட்களும் புவியருகு விண்பொருட்கள்.அவை ஆயிரக்கனக்கான புவியருகு சிறுகோள்கள், புவியருகு வால்நட்சத்திரங்கள் மற்றும் சூரியன் சார்ந்த கோள்களைச் சுற்றி வரும்விண்கலன்கள் ஆகும்.இவை புவியைத் தாக்குவதற்கு சில காலம் முன்பே அதைக் கணித்து, பின் கண்காணிக்கப்படும்.இதற்கு முன் இதுபோல் தாக்கிய விண் பொருட்களால் நமது புவியின் மேற்பரப்பில் ஏற்பட்ட சேதத்தை நம்மால் இன்றும் காண முடிகிறது.1980 க்கு பின் புவியருகு விண்பொருட்களின் மீது விழிப்புணர்வு ஏற்படுத்தப்பட்டது மேலும் இது போன்ற விண்பொருட்கள் நம்மைத் தாக்கும் போது அதைத் தடுப்பதற்கான வழிமுறைகள் பற்றியும் ஆய்வு மேற்கொள்ளப்படுகிறது.<br><br>\nசூரியனிடமிருந்து 0.983 முதல்1.3 வானியல் அலகு வரை தூரத்தில் சுற்று வட்டப் பாதை உள்ள அனைத்துச் சிறுகோள்களும் புவியருகு சிறுகோள்கள் ஆகும்.ஒரு சிறுகோள் கண்டறியப்பட்டவுடன், உலகளாவிய வானியல் ஒன்றியத்தின் சிறுகோள்கள் துறையில் பதிவு செய்யப்பட்டு, பின் அட்டவணைப்படுத்தப்படும்.சில புவியருகு சிறுகோள்கள் புவியின் வட்டப்பாதையில் குறுக்கிட்டு புவியுடன் மோதிக்கொள்ளும் அபாயம் உண்டு.அமெரிக்கா மற்றும் ஐரோப்பிய ஒன்றியம் மற்றும் சில நாடுகள், புவியருகு விண்பொருட்களை கண்டறிந்து வருகிறார்கள்.<br><br>\n1 கிமீ க்கு மேல் அகலமுள்ள அனைத்து புவியருகு விண்பொருட்களையும் அதில் புவியின் மேல் மோதி சேதம் விளைவிக்கும் விண்பொருட்களையும் கண்டறிய நாசாவுக்கு ஐக்கிய அமெரிக்க சட்டமன்றம் ஆனை பிறப்பித்துள்ளது. பிப்ரவரி 2014 வரை 867 புவியருகு விண்பொருட்களும் அதில் 154 புவியைத் தாக்கிச் சேதம் விளைவிக்கும் விண்பொருட்கள் (Potentially hazardous objects) என்றும் கணிக்கப்பட்டுள்ளது.<br><br>\nசேதம் விளைவிக்கும் விண்பொருட்கள் என்பது புவியை நோக்கி வரும் விண்பொருட்களில் புவியைத் தாக்கினால் அதிக சேதத்தை விளைவிக்கும் ஆற்றல் மிகுந்த விண்பொருட்கள் ஆகும்.பெரும்பான்மையாகப் புவிக்கு அருகில் 0.05 வானியல் அலகும் அதற்கு குறைவான தொலைவிலும் தனது சுற்றுப் பாதையை உடைய மற்றும் தனிப்பருமை (Absolute magnitude) 22 க்கு மேல் உள்ள விண்பொருள்கள் ஆகும். <br><br>\n2012 வரை , மூன்று புவியருகு விண்பொருட்களை விண்கலங்கள் பார்வையிட்டுள்ளன. <br>\nSection::::மனிதர்களுக்கு விழிப்புணர்வு.\nமனிதர்களுக்குப் புவியருகு விண்பொருட்கள் பற்றிய விழிப்புணர்வு வேண்டும்.அளவில் பெரிய ஒரு சிறுகோள் புவியைத் தாக்கினால் கூட மனித இனமே அழியும் அபாயம் இருக்கிறது.\n\nSection::::வருங்காலத்தில் தாக்குமெனக் கணிக்கப்பட்ட சிறுகோள்கள்.\n(89959) 2002 என்டி7 என்ற சிறுகோள் ஜனவரி 13, 2019 இல் இது புவியை தாக்குமெனக் கணிக்கப்பட்டுள்ளது.\n(29075) 1950 டிஏ (29075) 1950 DA) என்ற சிறுகோள் 2002 ல் கணிக்கப்பட்டதன் படி, இது 2880ல் புவியைத் தாக்குமெனவும் அதனால் சேதம் அதிகமாக இருக்கும் எனவும் கணித்தனர். ஆனால் 2013ல் கணிக்கப்பட்டதன் படி, 4000 ல் 1 பங்கு (0.025%) இது பூமியை தாக்க வாய்ப்புள்ளது எனக் கணித்துள்ளனர்.\n"}
{"id": "227710", "url": "https://ta.wikipedia.org/wiki?curid=227710", "title": "பாத்திமா", "text": "பாத்திமா\n\nபாத்திமா (அரபு:. فاطمة) பாத்திமா(ரலி) அவர்கள் கி.பி.604-ல் பிறந்தார்கள். - கி.பி. 632 ஆகஸ்ட் 28 ல் இறந்தார்கள். பாத்திமா(ரலி)அவர்களுடைய தந்தை: முகம்மது நபி, தாய் கதிஜா(ரலி). பாத்திமா(ரலி) அவர்களுடைய கணவர் பெயர்: அலீ(ரலி). \n\nபாத்திமா(ரலி) அவர்களுக்கு மொத்தம் 5 குழந்தைகள் 3 ஆண் மக்கள் [ஹஸன்(ரலி), ஹுசைன்(ரலி),முஹ்ஷீன் (ரலி)]2 பெண் மக்கள்[,உம்முகுல்தூம்(ரலி),ஜைனப்(ரலி)].\n"}
{"id": "227721", "url": "https://ta.wikipedia.org/wiki?curid=227721", "title": "படிகாரம்", "text": "படிகாரம்\n\nபடிகாரம் (Alum) என்பது அலுமினியத்தின் நீரேற்றிய இரட்டை சல்பேட்டு உப்பு ஆகும், இதை சீனக்காரம் என்ற பெயராலும் அழைப்பர். படிகாரங்க்களின் பொதுவாய்ப்பாடு ஆகும். இவ்வாய்ப்பாட்டிலுள்ள 'X' பொட்டாசியம் அல்லது அமோனியம் போன்ற ஒற்றை இணைதிறன் கொண்ட நேர்மின் அயனிகளைக் குறிக்கிறது. பெரும்பாலும் படிகாரம் என்பது பொட்டாசியம் அலுமினியம் சல்பேட்டு (KAl(SO)·12HO) என்ற வேதிச் சேர்மத்தையும், அதைச் சார்ந்த வேதிப்பொருட்களையும் குறிக்கும். இதை பொட்டாசு ஆலம் என்றும் பொட்டாசு படிகாரம் என்றும் குறிப்பிடுவர்.\n\nஅலுமினியத்தை குரோமியம்(III) போன்ற மற்றொரு மூன்று இணைதிறன் அயனி இடப்பெயர்ச்சி செய்து உருவாகும் உப்பு அல்லது கந்தகத்தை செலீனியம் போன்ற மற்றொரு அயனி இடப்பெயர்ச்சி செய்து உருவாகும் உப்பு நீங்கலாக பொதுவாக ஒரே வாய்ப்பாடும் கட்டமைப்பும் கொண்ட உப்புகளையும் படிகாரம் அல்லது ஆலம் என்ற சொல்லால் குறிப்பிடுவார்கள். இவ்வகையில் மிகப் பொதுவாகக் கருதப்படும் படிகாரம் குரோம்படிகாரம் ஆகும். இதனுடைய மூலக்கூற்று வாய்ப்பாடு KCr(SO4)2·12H2O ஆகும். \nசில தொழிற்சாலைகளில் அலுமினியம் சல்பேட்டை (Al2(SO4)3·nH2O) .ஆலம் என்கிறார்கள். பெரும்பாலும் தொழிற்சாலைகளில் கூழ்மத் திரட்டு அலுமினியம் சல்பேட்டு ஆலத்தையே பயன்படுத்தியே மேற்கொள்ளப்படுகிறது. மருத்துவத்தில் அலுமினியம் ஐதராக்சைடு ஆலம் எனப்படுகிறது\nSection::::பிரதான வகைகள்.\nஅலுமினியம் அடிப்படையில் உருவாகும் படிகாரங்கள் ஒற்றை இணைதிற நேர்மின் அயனியாக பெயரிடப்படுகின்றன. மற்ற கார உலோகங்க்கள் போல அல்லாமல் இலித்தியம் படிகாரமாக உருவாவதில்லை. \nமுக்கியமான படிகாரங்கள்:\n\nSection::::வேதிப்பண்புகள்.\nஅலுமினியம் அடிப்படையில் உருவாகும் படிகாரங்கள் பல பொதுவான வேதிப் பண்புகளைக் கொண்டுள்ளன. அவை தண்ணீரில் கரைகின்றன. இனிப்புச் சுவையைக் கொண்டுள்ளன. லிட்மசு தாளை அமிலம் போல மாற்றுகின்றன. வழக்கமான எண்முகக் கட்டமைப்பில் படிகமாகின்றன. படிகாரங்களில் ஒவ்வொரு உலோக அயனியும் ஆறு நீர் மூலக்கூறுகளால் சூழப்பட்டுள்ளன. சூடுபடுத்தினால் இவை திரவமாகின்றன. தொடர்ச்சியாக சூடாக்கும்போது திரவமாதல் முடிவுக்கு வந்து படிக உருவமற்ற தூள் எஞ்சுகிறது. கட்டுப்படுத்தக்கூடிய அமிலத்தன்மை கொண்டவையாக இவ்வகை படிகாரங்கள் உள்ளன.\n\nSection::::படிகக் கட்டமைப்பு.\nமூன்று வெவ்வேறு வகையான படிகக் கட்டமைப்புகள் ஒன்றில் படிகாரங்கள் படிகமாகின்றன.\nα-, β- மற்றும் γ-படிகாரங்க்கள் என்ற பெயரால் அவை அழைக்கப்படுகின்றன.\n\nSection::::கரைதிறன்.\nநீரில் பல்வேறு படிகாரங்க்களின் கரைதிறன் மிகவும் மாறுபடுகிறது. சோடியம் ஆலம் நீரில் உடனடியாகக் கரையக்கூடியது ஆகும். அதே சமயத்தில் சீசியம் மற்றும் ரூபிடியம் படிகாரங்க்கள் மிகக்குறைவாகவே கரையக்கூடியவையாக உள்ளன. பல்வேறு படிகாரங்க்களின் கரைதிறன் பின்வரும் அட்டவணையில் காண்பிக்கப்பட்டுள்ளன. \nSection::::பயன்கள்.\nஅலுமினியம் அடிப்படையிலான படிகாரங்கள் பழங்காலத்தில் இருந்தே பயன்படுத்தப்பட்டு வருகின்றன. மேலும் பல தொழில்துறை செயல்முறைகளில் இன்னும் கூட முக்கியமானவையாகக் கருதப்படுகின்றன.\n\nபொட்டாசியம் படிகாரம் மிகவும் பரவலாக பயன்படுத்தப்படுகிறது. இது தொல் காலந்தொட்டே திரவங்களை தெளிவுபடுத்துவதற்கு மரபுவழியாக பயன்படுத்தப்பட்டு வருகிறது. சாயத் தொழிலில் நிறமூன்றுதல் மற்றும் தோல் பதனிடுதல் போன்றவற்றுக்கு இதைப் பயன்படுத்துகிறார்கள். நீரைத் தூய்மைப்படுத்த, உணவுப் பொருட்களை பதப்படுத்துதல் போன்றவற்றுக்கும் இதை பயன்படுத்துகிறார்கள்.\n\nSection::::உற்பத்தி.\nசில படிகாரங்கள் இயற்கையில் கனிமங்களாகத் தோன்றுகின்றன. அவற்றில் அலுனைட்டு மிக முக்கியமானதாகும். முக்கியமான பொட்டாசியம், சோடியம், அமோனியம் படிகாரங்கள் தொழிற்சாலைகளில் தயாரிக்கப்படுகின்றன. அலுமினியம் சல்பேட்டுடன் சல்பேட்டு ஒற்றை இணைதிற நேர்மின் அயனியைச் சேர்த்து இது தயாரிக்கப்படுகிறது. பாக்சைட்டு, கிரையோலைட்டு போன்ற கனிமங்களுடன் கந்தக அமிலத்தைச் சேர்த்து சூடுபடுத்துவதால் அலுமினியம் சல்பேட்டு தயாரிக்கப்படுகிறது.\n"}
{"id": "227726", "url": "https://ta.wikipedia.org/wiki?curid=227726", "title": "ரோபர்ட் ஸ்ட்ரோம்பெர்க்", "text": "ரோபர்ட் ஸ்ட்ரோம்பெர்க்\n\nரோபர்ட் ஸ்ட்ரோம்பெர்க் () இவர் ஒரு அமெரிக்க நாட்டு திரைப்பட இயக்குனர், மற்றும் வரைகலைஞர் ஆவார். இவர் மலேபிசென்ட் என்ற திரைப்படத்தை இயக்கியுள்ளார்.\n"}
{"id": "227727", "url": "https://ta.wikipedia.org/wiki?curid=227727", "title": "ஜேம்ஸ் டேமோனகோ", "text": "ஜேம்ஸ் டேமோனகோ\n\nஜேம்ஸ் டேமோனகோ () இவர் ஒரு அமெரிக்க நாட்டு திரைப்பட இயக்குனர், திரைக்கதையாசிரியர், மற்றும் தயாரிப்பாளர் ஆவார். இவர் , போன்ற சில திரைப்படங்களை இயக்கியுள்ளார். இவர் ஜாக், , போன்ற சில திரைப்படங்களுக்கு திரைக்கதை எழுதியுள்ளார்.\n\n"}
{"id": "227728", "url": "https://ta.wikipedia.org/wiki?curid=227728", "title": "டோக் லீமேன்", "text": "டோக் லீமேன்\n\nடோக் லீமேன் () இவர் ஒரு அமெரிக்க நாட்டு திரைப்பட இயக்குனர், மற்றும் தயாரிப்பாளர் ஆவார். இவர் ச்விங்கேர்ஸ், கோ, ஜம்பர், மிஸ்டர் & மிசஸ் ஸ்மித் எட்ஜ் ஒப் டுமாரோ போன்ற திரைப்படங்களை இயக்கியுள்ளார்.\n\n"}
{"id": "227729", "url": "https://ta.wikipedia.org/wiki?curid=227729", "title": "பெரும் பொருளியல் நிலைத் தேக்கம்", "text": "பெரும் பொருளியல் நிலைத் தேக்கம்\n\nபெரும் பொருளியல் நிலைத் தேக்கம் (\"Great Recession\" (சில நேரங்களில் குறைந்த தேக்கநிலை, நீள் தேக்கநிலை, என்றும் 2009இன் உலக தேக்கநிலை) 2000களின் பத்தாண்டுகளில் ஏற்பட்ட உலகளாவிய பொருளியல் சரிவைக் குறிக்கிறது. இத்தேக்கநிலையின் தாக்கம் தொடர்ந்து பல ஆண்டுகளுக்கு இருந்து வந்துள்ளது.\n\nஒவ்வொரு நாட்டிலும் இந்த தேக்கநிலை எப்போது துவங்கியது, முடிந்தது என்பதில் பெரும் வேறுபாடுகள் உள்ளன; சில நாடுகள் இத்தேக்கநிலையை உணரவில்லை. சீன மக்கள் குடியரசு, இந்தியா, ஆஸ்திரேலியா, தென் கொரியா, இந்தோனேசியா போன்ற நாடுகள் எவ்வித தேக்கநிலையையும் எதிர்கொள்ளவில்லை. ஐரோப்பாவிலிருந்த பல நாடுகள் முதலாவதிற்கு ஏறத்தாழ மூன்றாண்டுகளுக்குப் பிறகு இரண்டாவது தேக்கநிலையையும் எதிர்கொண்டன. இந்த இரண்டாவது தேக்கநிலையை ஜெர்மனி, சுவிட்சர்லாந்து, சுவீடன், ஐக்கிய இராச்சியம் போன்ற நாடுகள் எதிர்கொள்ளவில்லை.\n\nஇந்தப் பொருளியல் நிலைத் தேக்கம் உலகப் பொருளியல்நிலையில் பெரும் தாக்கமேற்படுத்தியது. இரண்டாம் உலகப் போருக்குப் பிறகான மோசமான உலகளாவிய தேக்கநிலையாக இது அமைந்தது. இந்தப் பெரும் சர்வதேச பொருளாதார மந்தநிலையின்போது பல நிதிநெருக்கடிகள் ஏற்பட்டன; இந்த மந்தநிலை ஐக்கிய அமெரிக்காவின் இரண்டாம் நிலை அடமானச் சந்தைச் சிக்கலாலும் 2008-2009 உலகப் பொருளாதார நெருக்கடியாலும் உருவானது. ஐரோப்பிய அரசுகளின் கடன் நெருக்கடி சிக்கன நடவடிக்கைகள், உயர்ந்த குடும்பக் கடன்கள், வணிக சமமின்மை, உயர்ந்தநிலையிலான வேலையின்மை, 2014இல் குறைந்த வளர்ச்சி எதிர்பார்ப்பு போன்றவற்றின் தாக்கங்களால் பல நாடுகளில் முழுமையான மீளப் பெறுகைக்கு தடங்கல்கள் ஏற்பட்டுள்ளன.\n\n\n"}
{"id": "227730", "url": "https://ta.wikipedia.org/wiki?curid=227730", "title": "மருத்துவக்குடி ஐராவதேஸ்வரர் கோயில்", "text": "மருத்துவக்குடி ஐராவதேஸ்வரர் கோயில்\n\nமருத்துவக்குடி ஐராவதேஸ்வரர் கோயில் (இடைக்குளம்) தஞ்சாவூர் மாவட்டம் ஆடுதுறைக்குத் தெற்கில் 2 கிமீ தொலைவில் உள்ளது. இது ஒரு தேவார வைப்புத்தலமாகும். \n\nSection::::இறைவன், இறைவி.\nஇத்தலத்து இறைவன் ஐராவதேஸ்வரர், இறைவி அபிராமி.\n\nSection::::திருநீலக்குடி சப்தஸ்தானம்.\nதிருநீலக்குடி சப்தஸ்தானத்தில் திருநீலக்குடி, இலந்துறை, ஏனாதிமங்கலம், திருநாகேஸ்வரம், திருபுவனம், திருவிடைமருதூர் மற்றும் மருத்துவக்குடி ஆகிய ஏழூர்த் தலங்கள் அடங்கும்.\n\nSection::::தீர்த்தம்.\nஇத்தலத்து தீர்த்தம் சந்திரபுஷ்கரணி ஆகும்.\n"}
{"id": "227734", "url": "https://ta.wikipedia.org/wiki?curid=227734", "title": "ஐபாடு நானோ", "text": "ஐபாடு நானோ\n\nஐபாடு நானோ (iPod nano) என்பது கையடக்க ஊடக இயக்கக் கருவியாகும். இதை ஆப்பிள் நிறுவனம் வடிவமைத்து, சந்தைப்படுத்தியது. ஐபாடு மினிக்கு மாற்றாக ஐபாடு நானோ உருவாக்கப்பட்டது. இது 2005-ஆம் ஆண்டில் செப்டம்பர் ஏழாம் நாளில் வெளியிடப்பட்டது. இந்தக் கருவி ஏழு முறை மேம்படுத்தப்பட்டு, புதுப்பிக்கப்பட்டு வெளிவந்துள்ளது. முதலாவதாக வெளிவந்ததை முதலாம் தலைமுறை என்றும், பின்னர் தொடர்ந்து வெளியானவற்றை அடுத்தடுத்த தலைமுறைகள் என்றும் குறிப்பிடுகின்றனர். இறுதியாக ஏழாம் தலைமுறை ஐபாடு வெளியானது.\n\nஇது ஏஏசி, எம்பி3, ஆடிபிள் ஆகிய ஒலிவடிவங்களை ஏற்கும்.\n"}
{"id": "227739", "url": "https://ta.wikipedia.org/wiki?curid=227739", "title": "திருப்பதி ஊரகம்", "text": "திருப்பதி ஊரகம்\n\nதிருப்பதி ஊரக மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 26. இது ஆந்திர சட்டமன்றத்திற்கு சந்திரகிரி சட்டமன்றத் தொகுதியிலும், இந்திய பாராளுமன்றத்திற்கு சித்தூர் மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் 29 ஊர்கள் உள்ளன.\n\n"}
{"id": "227740", "url": "https://ta.wikipedia.org/wiki?curid=227740", "title": "சரோஜ் வசிஷ்ட்", "text": "சரோஜ் வசிஷ்ட்\n\nசரோஜ் வாசிஷ்ட் கதைசொல்லி, அனைத்திந்திந்திய வானொலியிலிருந்து ஓய்வு பெற்ற அதிகாரி, மொழிபெயர்ப்பாளர், எழுத்தாளர் எனப் பன்முகப்பரிமாணம் கொண்ட பெண்மணியாவார். திகார் சிறையில் கைதிகளுக்குக் கதை சொல்ல கிரண் பேடியிடம் அனுமதி கேட்டு வெளியிலிருந்து சென்று, சிறையிலிருந்த 1200 சிறுவர்களுக்குக் கதை சொல்லி அவர்களுக்கு அன்புள்ள தாய்மையின் வடிவாக இவர் மாறியதை கிரண் பேடி குறிப்பிட்டுள்ளார். வளரிளம் பருவத்தினர் மீது மிகுந்த அக்கறை கொண்டவர். 1993 ஆம் ஆண்டில் இவரது வயது 60. இவர் இல்லாமல் இருந்திருந்தால் சிறை வறுமையுற்றுப் போயிருக்கும் என்றும் சிறுவர் வார்டின் சிறுவர்கள் இவர் போகாமல் இருந்தால் கவலையுற்று பலமுறை விசாரிப்பார்கள் என்றும் இவர் மீது மிகுந்த மரியாதை வைத்திருந்தார்கள் என்றும் தமது நூலில் கிரண்பேடி குறிப்பிடுகிறார்.\n\nஇவர் ’\"அது ஒன்றும் நிகழாதது போலிருந்தது\"’ என்ற தமது இந்தி நூலில் திகார் சிறையில் தாம் செய்த பணிகளின் கதைகளைக் கூறியுள்ளார்.\n\nதிகார் சிறை நூலகத்திற்குப் பல நூல்களை சேர்த்ததுடன், பல பதிப்பாளர்களையும் சிறை நூலகங்களுக்கு புத்தகங்களை நன்கொடையாக வழங்க வைக்க முயன்றார். தமது பணிகளுக்காக பல விருதுகளைப் பெற்றுள்ளார்.\n"}
{"id": "227741", "url": "https://ta.wikipedia.org/wiki?curid=227741", "title": "ரொம்பிசெர்லா, சித்தூர் மாவட்டம்", "text": "ரொம்பிசெர்லா, சித்தூர் மாவட்டம்\n\nரொம்பிசெர்லா மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் ஏழு ஊர்கள் உள்ளன. \n\n"}
{"id": "227743", "url": "https://ta.wikipedia.org/wiki?curid=227743", "title": "பீலேர்", "text": "பீலேர்\n\nபிலேர் மண்டலம் ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் பதினைந்து ஊர்கள் உள்ளன. \n\n"}
{"id": "227746", "url": "https://ta.wikipedia.org/wiki?curid=227746", "title": "இந்திரலோகத்தில் நா. அழகப்பன்", "text": "இந்திரலோகத்தில் நா. அழகப்பன்\n\nஇந்திரலோகத்தில் நா அழகப்பன், தம்பி ராமையா இயக்கத்தில் வெளியான தமிழ்த் திரைப்படமாகும். இது இம்சை அரசன் 23ம் புலிகேசி திரைப்படத்தின் பெருவெற்றியைத் தொடர்ந்து வடிவேலு கதாநாயகனாக நடித்த இரண்டாவது திரைப்படமாகும். இம்சை அரசன் 23ம் புலிகேசி திரைப்படத்தைப் போலவே இந்தத் திரைப்படமும் ஒரு வரலாற்றுத் திரைப்படமாக அமைந்தாலும், இத்திரைப்படத்தில் வரலாற்றுக் கதைக்கும் தற்கால வாழ்வுக்கும் இடையே ஒரு தொடர்பினை உருவாக்கி திரைக்கதையை அமைத்திருப்பது குறிப்பிடத்தக்கது.\n\n"}
{"id": "227747", "url": "https://ta.wikipedia.org/wiki?curid=227747", "title": "ஜேக் கஸ்டான்", "text": "ஜேக் கஸ்டான்\n\nஜேக் கஸ்டான் () (பிறப்பு: அக்டோபர் 28, 1974) இவர் ஒரு அமெரிக்க நாட்டு திரைப்பட இயக்குனர், திரைக்கதையாசிரியர், நடிகர் மற்றும் தயாரிப்பாளர் ஆவார். இவர் செக்ஸ் டேப் போன்ற திரைப்படங்களை இயக்கியுள்ளார்.\n\n"}
{"id": "227748", "url": "https://ta.wikipedia.org/wiki?curid=227748", "title": "மாட் ரீவ்ஸ்", "text": "மாட் ரீவ்ஸ்\n\nமாட் ரீவ்ஸ் () (பிறப்பு: ஏப்ரல் 27, 1966) இவர் ஒரு அமெரிக்க நாட்டு திரைப்பட இயக்குனர், திரைக்கதையாசிரியர், மற்றும் தயாரிப்பாளர் ஆவார். இவர் டோன் ஒப் த பிளனட் ஒப் தி ஏப்ஸ் போன்ற திரைப்படங்களை இயக்கியுள்ளார்.\n\n"}
{"id": "227753", "url": "https://ta.wikipedia.org/wiki?curid=227753", "title": "பலெர்மோ தீங்கு அறியும் அளவுகோல்", "text": "பலெர்மோ தீங்கு அறியும் அளவுகோல்\n\nபலெர்மோ தீங்கு அறியும் அளவுகோல்\" (Palermo Technical Impact Hazard Scale)\" என்பது புவியருகு விண்பொருட்கள் மோதலின் போது உருவாகும் தீங்குகளை அளவிட வானியலாளர்களுக்கு உதவும் தொழில்நுட்ப மடக்கை அளவுகோல் ஆகும். இது மோதலின் நிகழ்தகவு மற்றும் அதன் இயக்க ஆற்றல் போன்ற இரண்டு வகையான தகவல்களைச் சேர்த்து தீங்கின் அளவை கொடுக்கும்.\n"}
{"id": "227761", "url": "https://ta.wikipedia.org/wiki?curid=227761", "title": "டி. ஆர். இராமச்சந்திரன்", "text": "டி. ஆர். இராமச்சந்திரன்\n\nடி. ஆர். இராமச்சந்திரன் (சனவரி 9, 1917 - நவம்பர் 30, 1990) பழம்பெரும் தமிழ்த் திரைப்பட நடிகர் ஆவார். கிட்டத்தட்ட 150 திரைப்படங்களில் கதாநாயகனாகவும், பிற முக்கிய வேடங்களிலும், துணை வேடங்களிலும் நடித்துள்ளார். எந்த வேடத்தில் நடித்தாலும், நகைச்சுவை நடிகராகவே இவரின் நடிப்பு பெரும்பாலும் அமைந்திருந்தது.\n\nSection::::வாழ்க்கைச் சுருக்கம்.\nஇராமச்சந்திரனின் கரூர் மாவட்டத்திலுள்ள திருக்காம்புலியூரில் விவசாயியாக இருந்த ரங்காராவ், ரங்கம்மாள் ஆகியோருக்கு 1917 சனவரி 9 இல் பிறந்தார். இவருக்கு இரு சகோதரர்கள். நான்கு வயதிலேயே தாய் இறக்கவே தந்தை மறுமணம் செய்து கொண்டார். இராமச்சந்திரன் பாட்டியாரின் ஊரான குளித்தலையில் உள்ள பள்ளிக்கூடத்தில் படித்தார்.\n\nSection::::நாடகங்களில் நடிப்பு.\nஇராமச்சந்திரனுக்குப் படிப்பில் ஈடுபாடு இருக்கவில்லை. குடும்ப நண்பர் இராகவேந்திரராவ் என்பவரின் நாடக அனுபவங்களைக் கேட்ட இராமச்சந்திரனுக்கு நாடகங்களில் நடிக்க விருப்பமேற்பட்டது. தந்தையின் அனுமதியுடன், 1936 ஆம் ஆண்டில் மதுரையில் ஜகந்நாத அய்யர் நடத்தி வந்த ‘பாலமோகன ரஞ்சித சங்கீத சபா‘ என்ற நாடகக் கம்பனி கொல்லத்தில் முகாமிட்டிருந்த போது அவர்களது நாடகங்களில் சிறிய வேடங்களில் நடித்தார். இக்கம்பனி சில காலத்திலேயே மூடப்பட்டதை அடுத்து உள்ளூரைச் சேர்ந்த மணி ஐயர் என்பவர் இக்கம்பனியை நடத்தி வந்தார். இவருடன் நாடகக் கம்பனியில் பணியாற்றிய எஸ். வி. வெங்கட்ராமன் (பின்னாளில் பிரபலமான இசை அமைப்பாளர்) புதிதாகத் தொடங்கிய நாடகக் கம்பெனி ஒன்றில் ராமச்சந்திரனும் அவரது குழுவினரும் சேர்ந்தனர். கருநாடகத்தில் கோலார் நகரில் தங்கியிருந்து நாடகங்களை நடத்தினர். அங்கும் அவர்களுக்குப் பெரும் நட்டம் ஏற்படவே, வெங்கட்ராமன் திரைப்பட வாய்ப்புகளை எதிர்பார்த்து பெங்களூர் சென்றார்.\n\nSection::::திரைப்படங்களில் நடிப்பு.\nவெங்கட்ராமன் பெங்களூரில் ஏ. வி. மெய்யப்பச் செட்டியாரை சந்தித்தார். அவரது பிரகதி பிக்சர்ஸ் திரைப்பட நிறுவனம் நந்தகுமார் என்ற திரைப்படத்தை தயாரித்து வந்தது. இத்திரைப்படத்தில் நடிப்பதற்கு வெங்கட்ராமனின் நாடகக் கம்பெனி நடிகர்கள் அனைவரும் ஒப்பந்தம் செய்யப்பட்டனர். டி. ஆர். ராமச்சந்திரன் டி. ஆர். மகாலிங்கத்திற்கு நண்பனாக நடித்தார். 1938 இல் வெளிவந்த இப்படம் வெற்றி பெற்றது. அதன் பின்னர் இரண்டாண்டுகள் எந்த வாய்ப்பும் இல்லாமல் காலத்தைக் கழித்த இராமச்சந்திரனுக்கு, வாயாடி திரைப்படத்தில் மாதுரிதேவியுடன் நடிப்பதற்கு வாய்ப்புக் கிடைத்தது. பின்னர் நவீன மார்க்கண்டேயா, திருவள்ளுவர், வானரசேனை, ஆகிய படங்களில் நடித்தார். 1941-ல், மெய்யப்ப செட்டியாரின் தயாரிப்பில் வெளியான சபாபதி என்ற முழு நீள நகைச்சுவைத் திரைப்படத்தில் கதாநாயகனாக நடித்தார். இப்படம் பெரு வெற்றி பெற்றதை அடுத்து டி. ஆர். இராமச்சந்திரனின் புகழும் பரவியது. தொடர்ந்து பல படங்களில் நடித்த இராமச்சந்திரன், ஏவிஎம் ஸ்டூடியோ முதன் முதலாக 1947 இல் தயாரித்த நாம் இருவர் படத்தில் நகைச்சுவை வேடத்தில் நடித்தார். வாழ்க்கை (1949) என்ற வெற்றிப் படத்தில் வைஜயந்திமாலாவுக்கு சோடியாக நடித்தார். பி. ஆர். பந்துலு தயாரித்த கல்யாணம் பண்ணியும் பிரம்மச்சாரி படத்தில் டி.ஆர்.ராமச்சந்திரன் கதாநாயகனாக நடித்தார். சிவாஜி கணேசன் இரண்டாவது கதாநாயகனாக நடித்தார்.\n\nSection::::படங்கள் தயாரிப்பு.\nராமச்சந்திரன் 1954 ஆம் ஆண்டில் சொந்தத்தில் படக்கம்பெனி தொடங்கி ‘பொன் வயல்’ என்ற படத்தைத் தயாரித்தார். இதில், ராமச்சந்திரனின் ஜோடியாக அஞ்சலிதேவி நடித்தார். இத்திரைப்படத்திலேயே சீர்காழி கோவிந்தராஜன் பின்னணிப் பாடகராக அறிமுகமானார். எழுத்தாளர் தேவன் எழுதிய கோமதியின் காதலன் என்ற கதையை அதே பெயரில் திரைப்படமாகத் தயாரித்து, சாவித்திரியுடன் சோடியாக நடித்தார்.\n\nSection::::சொந்த வாழ்க்கை.\nடி. ஆர். இராமச்சந்திரனின் திருமணம் 1948-ல் நடந்தது. ஜெயந்தி, வசந்தி என்று 2 மகள்கள். திரைப்படத்துறையில் இருந்து ஓய்வு பெற்ற பின்னர், அமெரிக்காவில் மகளுடன் வசித்து வந்தார். அங்கு அவர் 1990 ஆம் ஆண்டில் காலமானார்.\n\n\n"}
{"id": "227762", "url": "https://ta.wikipedia.org/wiki?curid=227762", "title": "பாலாக்ணுமா அரண்மனை", "text": "பாலாக்ணுமா அரண்மனை\n\nபாலாக்ணுமா அரண்மனை ஹைதராபாத்திலுள்ள அழகான அரண்மனைகளில் ஒன்றாகும். இது ஹைதராபாத்தைச் சேர்ந்த பைகா குடும்பத்தினருக்கு சொந்தமாக இருந்தது, பின்னர் இதை அவர்களிடமிருந்து ஐதராபாத் நிசாம் வாங்கினார். 32 ஏக்கர் பரப்பளவினைக் கொண்ட இந்த பேலஸ் சார்மினாரில் இருந்து ஐந்து கிலோ மீட்டர் தொலைவில் உள்ளது. இதனைக் கட்டியவர் நவாப் விகர்-உல்-உமர் ஆவார். இவர் ஆறாவது நிசாமின் மாமா மற்றும் நவாப் மிர் மஹபூப் அலி கான் பஹதூரின் சொந்தம் ஆவார். \n\nபாலாக்ணுமா என்பதற்கு “வானத்தைப் போல” அல்லது “ஆகாயத்தின் பிம்பம்” என்று உருது மொழியில் பொருள்படும்.\n\nSection::::வடிவமைப்பு.\nஒரு ஆங்கில கட்டிட வல்லுநரால் இந்த அரண்மனை கட்டப்பட்டது. இதற்கான அடிக்கல் சர் விகர் அவர்களால் 1884 ஆம் ஆண்டு, மார்ச் 3 ஆம் நாள் நடப்பட்டது. இவர் குட்டாஸ் அவர்களின் பேரன் ஆவார். (குட்டாஸ் சர் சார்லஸ் டார்வினின் நண்பர்). கோல் பங்களா மற்றும் ஸனனா மஹால் முழுவதும் பளிங்கு கற்களால் செய்யப்பட்டவை. இதன் மொத்த பரப்பளவு, 93,971 சதுர மீட்டர்.\n\nஇந்த அரண்மனை ஒரு தேளின் வடிவத்தில் வடிவமைக்கப்பட்டுள்ளது. அதன் இரண்டு கொடுக்குகள் போல வடக்குப்புறம் நீண்டுள்ளது. அரண்மனையின் நடுப்பகுதி முக்கிய கட்டிடம் மற்றும் சமையலறை, கோல் பங்களா, ஸனனா மஹால் மற்றும் அந்தப்புரத்தினைக் கொண்டுள்ளது. ஒரு சீரிய பயணியான நவாப்பின் தாக்கங்கள் இந்த கட்டிடங்களில் காட்டப்பட்டுள்ளன. ஃபாலாக்ணுமா பேலஸ் இத்தாலியன் மற்றும் டியூடர் கட்டிடக்கலையுடன் கூடிய அரிய கட்டிடம் ஆகும். இதன் கண்ணாடி ஜன்னல்கள் வெவ்வேறு நிறங்களை அறைகளுக்கு வழங்கக்கூடியது.\n\nSection::::வரலாறு.\nசர் விகர் (ஹைதராபாத்தின் பிரதமர்), ஃபாலாக்ணுமா அரண்மனையினை அடுத்தவர்களின் கையில் ஒப்படைக்கும் வரை தனது தனிமையான இருப்பிடமாகவே பயன்படுத்தி வந்தார். அதன்பின்பு 1897 – 1898 ஆம் ஆண்டுகளில் ஹைதராபாத்தின் ஆறாவது நிசாமிடம் ஒப்படைத்தார். இவர் மூன்றாம் நிசாமான நவாப் சிகந்தர் ஜாஹ் அலி கானுடைய தாய்வழி பேரன் ஆவார். ஆறாவது நிசாமான நவாப் மிர் மஹபூப் அலி கானுடைய மூத்த சகோதரியான இளவரசி ஜஹந்தருன்னிச பேஹம் சஹிபாவினை இவர் திருமணம் செய்துகொண்டார். இவரின் மனைவியின் பெயர் பெண் விகர் உல்-உமர் என கட்டிடங்கள் மற்றும் மரப்பொருட்கள் எங்கும் பொறிக்கப்பட்டுள்ளது. சர் விகர் ஹைதராபாத்திற்கு பிரதமராக இருந்ததுடன் பைஹாவின் அமீராகவும் இருந்தார்.\n\nபாலாக்ணுமா அரண்மனையினைக் கட்டி முடிக்க எதிர்பார்க்கப்பட்ட செலவினை விட அதிகமாகச் செலவானதால், மற்றவர்களிடம் கடன் வாங்கும் நிலை ஏற்பட்டது. அவரது புத்திசாலி மனைவியான பெண் விகர் உல்-உமர் இதற்கு ஒரு முடிவினை தரும் வகையில், மஹபூப் அலி பாஷா ஆறாம் நிசாமினை அரண்மனைக்கு அழைக்கக் கூறினார். அரண்மனையின் அழகில் மெய்மறந்த ஆறாம் நிசாம் கூடுதல் நாட்கள் அங்கு தங்கினார். மேலும் விகரின் பணப்பிரச்சனைகளையும் குறைத்தார். 1897 ஆம் ஆண்டில் ஆறாம் நிசாம் இந்த அரண்மனையினை சிறந்த விருந்தினர் மாளிகையாகப் பயன்படுத்தத் தொடங்கினார். \n\n1950 ஆம் ஆண்டிற்குப் பிறகு, நிசாம் வெளியேறிய பின்னர், இந்த அரண்மனை செயல்படாமல் போனது. இந்த மாளிகையில் டொனால்டு டிரம்பின் மகள் இவாங்கா டிரம்புக்கு இந்திய பிரதமர் நரேந்திர மோடி 2017 நவம்பர் மாதம் விருந்து அளித்திருத்தார். இதற்கு முன் இதன் இறுதி விருந்தினராக இந்தியாவின் முதல் குடியரசு தலைவரான ராஜேந்திர பிரசாத் (1951) இருந்துள்ளார். நிசாம் இளவரசன் முக்காராம் ஜாஹ் பஹதூர் அவர்களால் தாஜ் ஹோட்டலுக்கு முப்பது ஆண்டுகள் குத்தகைக்குக் கொடுக்கும் வரை அரண்மனை மூடியே இருந்தது. இந்த குத்தகையின் மூலம் நிசாமிற்கு மாதந்தோறும் குறைந்தபட்சம் 25 லட்சம் வருமானம் கிடைத்தது, இது அதன் மொத்த வருமானத்தில் பாதியளவாகும்.\n\nSection::::ஆடம்பர ஹோட்டலாக சீரமைப்பு.\n2000 ஆம் ஆண்டில் தாஜ் ஹோட்டல், அரண்மனையினைச் சீரமைக்கும் பணிகளை மேற்கொள்ளத் தொடங்கியது. புதுப்பிக்கப்பட்ட ஹோட்டலாக நவம்பர் 2010 ல் திறக்கப்பட்டது. இங்குள்ள ஓவியங்கள், சிலைகள், தளபாடங்கள், புத்தகங்கள், கையெழுத்துப் பிரதிகள், மரப்பொருட்கள் என அனைத்தும் சீரமைக்கப்பட்டிருந்தன. உலகிலேயே மிகப்பெரிய உணவருந்தும் அறையாக 101 இருக்கைகளைக் கொண்ட உணவருந்தும் அறை இங்குள்ளது.\n\nSection::::இருப்பிடம்.\nஹைதராபாத்தில் இஞ்சின் பவுலி எனும் இடத்திற்கு அருகிலுள்ளது.\n\nஇந்த அரண்மனைக்கு அருகில் உள்ள கண்கவர் இடங்கள்:\n\n\nஇவை தவிர அங்கு தங்கியிருக்கும் போது, சார்மினார், தரமடி பரதாரி மற்றும் சாலர் ஜங்க் அருங்காட்சியகம் போன்றவற்றிற்கு எளிதில் சென்றுவர இயலும். அருகிலுள்ள போக்குவரத்து வசதிகள்:\nசெகந்திரபாத் ரயில் நிலையத்திலிருந்து தொலைவு – சுமார் 15 கிலோ மீட்டர்\n\nராஜீவ் காந்தி சர்வதேச விமான நிலையம் – சுமார் 17 கிலோ மீட்டர் \n"}
{"id": "227764", "url": "https://ta.wikipedia.org/wiki?curid=227764", "title": "ச. ஆறுமுகம்", "text": "ச. ஆறுமுகம்\n\nசண்முகம் ஆறுமுகம் (\"Sanmugam Arumugam\", 31 ஆகத்து 1905 – 6 மார்ச் 2000) இலங்கைத் தமிழ் நீர்ப்பாசனத் துறைப் பொறியியலாளரும் எழுத்தாளரும் ஆவார்.\n\nSection::::ஆரம்ப வாழ்க்கையும் குடும்பமும்.\nஆறுமுகம் 1905 ஆகத்து 31 இல் இலங்கையின் வடக்கே வண்ணார்பண்ணையில் வைரவநாதர் சண்முகம் என்பவருக்குப் பிறந்தார். தந்தை வி. சண்முகம் யாழ்ப்பாணம் காவல்துறையில் தலைமை எழுத்தராகப் பணி புரிந்தவர். ஆறுமுகம் இரண்டு வயதாக இருக்கும் போதே தந்தை இறந்து விட்டார். யாழ்ப்பாணம் பரி யோவான் கல்லூரியில் ஆரம்பக் கல்வியைக் கற்று 1921 இல் இளையோருக்கான கேம்ப்ரிட்ச் சோதனை எடுத்துத் தேறினார். பின்னர் 1922 இல் கல்கிசை புனித தோமையர் கல்லூரியில் சேர்ந்து மூத்தோருக்கான கேம்பிரிட்ச் சோதனையில் சிறப்புத் தேர்ச்சி பெற்றார்.\n\nபள்ளிப் படிப்பை முடித்த பின்னர் 1923 இல் இலங்கைப் பல்கலைக்கழகக் கல்லூரியில் சேர்ந்து 1927 ஆம் ஆண்டில் அறிவியலில் இளங்கலைப் பட்டம் பெற்றார். பின்னர் அவர் லண்டன் சென்று கிங்ஸ் கல்லூரியில் கட்டிடப் பொறியியல் பயின்று 1930 ஆம் ஆண்டில் பட்டம் பெற்றார்.\n\nSection::::பணி.\nபல்கலைக்கழகத்தில் இருந்து வெளியேறிய பின்னர் ஆறுமுகம் மான்செஸ்டரில் பொறியியலாளராகப் பணியாற்றினார். 1932 ஆம் ஆண்டில் இலங்கை திரும்பி நீர்ப்பாசனத் திணைக்களத்தில் பொறியியலாளராகப் பணியாற்றினார். இலங்கையின் பல்வேறு பாகங்களில் 20 ஆண்டுகளுக்கும் மேலாகப் பணியாற்றினார்.\n\n1948 ஆம் ஆண்டில், ஆறுமுகம் வவுனியாவில் பணியாற்றிய போது, திருக்கேதீச்சரம் கோவிலுக்கு தண்ணீர் தாங்கி ஒன்றை அமைப்பதற்காக பாலாவியில் அணை ஒன்றைக் கட்டினார் அத்துடன் கோவில் புனரமைப்பிற்கு முன்னின்று உழைத்தார். யாழ்ப்பாணத்திற்கான ஆற்றுத் திட்டம் ஒன்றையும் (ஆறுமுகம் திட்டம் என இது அழைக்கப்படுகிறது) இவர் முன்னெடுத்தார். கனகராயன் ஆற்றில் இருந்து வரும் நன்னீரை யாழ் குடாநாட்டுக்கு வடமராட்சி நீரேரியூடாகத் திருப்பிவிடும் இத்திட்டத்தின் முதற்கட்டப் பணிகள் 1950களிலும், 1960களிலும் நிறைவேற்றப்பட்டன. ஆனாலும் சுண்டிக்குளம் கடல் நீரேரியை வடமராட்சி நீரேரியுடன் இணைக்கும் முக்கியமான முள்ளியான் கால்வாய் அமைக்கப்படாததால், இத்திட்டம் முழுமை பெறவில்லை. இவர் காலத்திலேயே ஆனையிறவு புகையிரதப் பாலமும் பெருந்தெருக்கள் பாலமும் மண் அணைகளாய் மூடப்பட்டன. இதனால் ஆனையிறவு ஏரிக்கு மேற்குப் பக்கத்தினால் கடனீர் உட்புகுவது தடுக்கப்பட்டது.\n\nஆறுமுகம் இலங்கை நீர்ப்பாசனத் திணைக்களத்தின் பிரதிப் பணிப்பாளராகப் பத்து ஆண்டுகளும், பின்னர் பதில் பணிப்பாளராகவும் பணியாற்றினார். 1965 ஆம் ஆண்டில் இளைப்பாறினார். இளைப்பாறிய பின்னரும், நீர் வழங்கு சபையின் பணிப்பாளராகவும், பிரதமப் பொறியாளராகவும் 1972 வரை பணியாற்றினார். 1966-67 காலப்பகுதியில் இலங்கைப் பொறியியலாளர் கழகத்தின் தலைவராக இருந்து பணியாற்றினார்.\n\nஇளைப்பாறிய பின்னர் ஆறுமுகம் வரலாற்றாய்வுகளிலும், இலங்கையில் தமிழ்க் கலாச்சாரம், இந்து நாகரிகம் பற்றிய நூல்கள் எழுதுவதிலும் காலம் கழித்தார். தாம் பணியாற்றிய காலங்களில் தூர்ந்து போன குளங்களைத திருத்துவதற்கும் இருப்பனவற்றைப் பராமரிப்பதற்கும் அவர் இலங்கை முழுவதும் பயணம் செய்யவேண்டியிருந்தது. குளங்களுக்குப் பக்கத்திலே பல கோயில்கள் அழிந்துபோன நிலையிலும் இருந்ததை அவர் கவனித்துள்ளார். பராமரிப்பின்றியும், பின்னர் வந்த போர்த்துக்கேயப் படையெடுப்பினாலும், இயற்கைக் காரணங்களாலும் பல கோயில்கள் அழிந்து விட்டதை அறிந்து அவற்றின் தொன்மையையும் பண்டைய பெருமையையும் நூல்வடிவிலே கொண்டு வந்தார். இலங்கையின் பண்டைய கோயில்கள் பற்றி ஆங்கிலத்தில் இவர் எழுதிய இரண்டு நூல்கள் 1980 இலும் 1991 இலும் வெளிவந்தன. இந்த இரண்டு நூல்களும் ஒரு நூலாக 2014 இல் வெளியிடப்பட்டது.\n\nSection::::இறுதிக் காலம்.\nஆடிக் கலவரத்தில் பாதிக்கப்பட்டு இவர் 1983 இல் ஐக்கிய இராச்சியத்தில் குடியேறினார். அங்கு அவர் 2000 மார்ச் 6 இல் காலமானார். இவருக்கு திரு, சிறீ, சக்தி என மூன்று மகன்களும், சுசீலா, விமலா, பிரேமளா, அகிலா என நான்கு மகள்களும் உள்ளனர்.\n\n"}
{"id": "227772", "url": "https://ta.wikipedia.org/wiki?curid=227772", "title": "அசீம் கான்", "text": "அசீம் கான்\n\nஅசீம் கான் (;  – 18 ஆகத்து 2014) பாக்கித்தானை சேர்ந்த சுவர்ப்பந்து விளையாட்டு வீரர் .\n"}
{"id": "227775", "url": "https://ta.wikipedia.org/wiki?curid=227775", "title": "ஏர் இந்தியா ஒன்", "text": "ஏர் இந்தியா ஒன்\n\nஏர் இந்தியா ஒன் (AI-001 அல்லது AI-1) என்பது இந்தியாவின் பிரதமர், குடியரசு தலைவர், துணை குடியரசு தலைவர் ஆகியோரை சுமந்து செல்லும் ஏர் இந்தியா விமானத்தின் பெயராகும். இதை இந்திய வான்படை இயக்குகிறது. இந்த விமானத்தின் இயக்கத்தை புது டெல்லியில் உள்ள இந்திரா காந்தி பன்னாட்டு விமான நிலையம் கண்காணிக்கும். இந்த நிலையத்திற்கு பாலம் ஏர்போர்ஸ் விமான தளம் என்ற பழைய பெயரும் உண்டு.\n\nSection::::பின்னணி.\nஅமெரிக்க அதிபரின் சிறப்பு விமானமான ஏர் போர்ஸ் ஒன் விமானத்தைப் போன்று இந்தியாவின் அதிமுக்கிய தலைவர்கள் பயணம் மேற்கொள்ள போயிங் 747, போயிங் 700 ஆகிய இரண்டு விமானங்கள் வாங்கப்பட்டன. இதற்கு முன் போயிங் 737 என்ற விமானம் இந்த பணியை மேற்கொண்டது. பொதுவாக இரண்டு விமானிகளைக் கொண்டே விமானங்கள் இயக்கப்படும். இந்த விமானத்தில் மட்டும் பாதுகாப்பிற்காக 4 விமானிகள் பணியில் இருப்பர். பிற அதிமுக்கிய ஆட்களை சுமந்து செல்ல, இந்திய இராணுவத்திடம் 14 பேர் அமரக்கூடிய 4 எம்பரேசர் 135 வகை விமானங்களும், மூன்று போயிங் பிசினஸ் ஜெட் விமானங்களும் உள்ளன. எம்பரேசர் 135 விமானத்தின் விலை 1.40 பில்லியன் ஆகும். போயிங் பிசினஸ் ஜெட் விமானம் 9.34 பில்லியன் ஆகும். இதில் விமானத்திற்காக 7.34 பில்லியனும், தற்காப்பு கருவிகளுக்காக 2 பில்லியனும் செலவிடப்பட்டன.\n\nSection::::பாதுகாப்புக் கருவிகள்.\nஇதில் சிறப்பு ராடார் கருவிகளும், ஏவுகணை எச்சரிப்பு கருவிகளும் உள்ளன. வானிலேயே எரிபொருள் நிரப்பும் திறனையும், ஏவுகணையை எதிர்த்து தாக்கும் திறனையும் கொண்டது. செயற்கைகோள் தொலைபேசி இணைப்புகளும், அணு ஆயுதத்தால் எளிதில் தாக்க முடியாத கட்டமைப்பும், அவரச காலங்களில் வானத்தில் இருந்தபடியே கட்டளைகளை பிறப்பிக்கும் திறனும் இந்த விமானத்திற்கு உண்டு. மற்ற பாதுகாப்புக் கருவிகளை பற்றி தகவல்களை இந்திய ராணுவம் வெளியிடவில்லை.\n\nSection::::பாதுகாப்பு ஏற்பாடுகள்.\nஇந்த விமானத்தில் பயணம் செய்யும் ஒவ்வொரு பணியாளருக்கும் தனித்தனி நிறத்திலான அடையாள அட்டைகள் வழங்கப்படுகின்றன. விமானத்தில் நிரப்பப்படும் எரிபொருளும், தண்ணீரும் சோதிக்கப்படுகின்றன.\n"}
{"id": "227784", "url": "https://ta.wikipedia.org/wiki?curid=227784", "title": "பிரேக்கிங் பேட்", "text": "பிரேக்கிங் பேட்\n\nபிரேக்கிங் பேட் (\"Breaking Bad\") வின்சு கில்லிகனால் உருவாக்கப்பட்டு தயாரிக்கப்பட்ட அமெரிக்க குற்றவியல் தொலைக்காட்சி நெடுந்தொடராகும். சனவரி 20, 2008 முதல் செப்டம்பர் 29, 2013 வரை ஐந்து பருவங்களாக ஏஎம்சி தொலைக்காட்சியில் காட்டப்பட்டது. இதில் முதன்மை நாயகனாக பிரியன் கிரான்சுடோன் நடித்துள்ளார்; வால்ட்டர் வைட் என்ற அறுவை சிகிட்சைக்கு வாய்ப்பில்லாத நுரையீரல் புற்றுநோயால் அவதியுறும் உயர்நிலைப்பள்ளி வேதியியல் ஆசிரியராக இவர் நடித்துள்ளார். தன்னுடைய மரணத்திற்கு முன்னால் தமது குடும்பம் நல்லநிலையில் இருக்க வழிசெய்ய \"மெத்\" எனப்படும் மெதாம்பெடமைன் என்ற வேதிப் போதைப் பொருளை தயாரித்து விற்க முற்படுகிறார். இதற்கு இவரது முன்னாள் மாணவர் ஜெஸ் பிங்க்மேனை (ஏரோன் பவுல்) கூட்டு சேர்த்துக் கொள்கிறார். இத்தொலைக்காட்சித் தொடர் நியூ மெக்சிகோவின் ஆல்புகெர்க்கியில் நடப்பதாக அங்கு தயாரிக்கப்பட்டது.\n\n\"பிரேக்கிங் பேட்\" அனைத்துக் காலத்திற்கும் சிறந்த தொலைக்காட்சித் தொடராக கருதப்படுகின்றது. தொடரின் முடிவில் அமெரிக்கத் தொலைக்காட்சியின் கம்பிவடத் தொலைக்காட்சி நிகழ்ச்சிகளிலேயே மிகவும் பார்க்கப்பட்ட நெடுந்தொடராக அமைந்தது. பல விருதுகளைப் பெற்ற இந்த நெடுந்தொடர் பன்னிருமுறை எம்மி விருதுகளையும் எட்டு முறை செய்மதி விருதுகளையும் இருமுறை கோல்டன் குளோப் விருதுகளையும், மக்கள் தேர்வு விருதையும் பெற்றுள்ளது. 2014இல் அனைத்துக் காலத்தும் மிகவும் உயர்வான தொடராக \"கின்னஸ் உலக சாதனைகள்\" பட்டியலில் இடம் பெற்றுள்ளது.\n"}
{"id": "227797", "url": "https://ta.wikipedia.org/wiki?curid=227797", "title": "ராமசமுத்திரம், சித்தூர் மாவட்டம்", "text": "ராமசமுத்திரம், சித்தூர் மாவட்டம்\n\nராமசமுத்திரம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று. \n\nSection::::ஊர்கள்.\nஇந்த மண்டலத்தில் பதினைந்து ஊர்கள் உள்ளன. \n\n"}
{"id": "227798", "url": "https://ta.wikipedia.org/wiki?curid=227798", "title": "பாலசமுத்திரம் மண்டலம்", "text": "பாலசமுத்திரம் மண்டலம்\n\nபாலசமுத்திரம் மண்டலம், ஆந்திரப் பிரதேசத்தின் சித்தூர் மாவட்டத்திற்கு உட்பட்ட 66 மண்டலங்களில் ஒன்று.\n\nSection::::ஆட்சி.\nஇந்த மண்டலத்தின் எண் 48. இது ஆந்திர சட்டமன்றத்திற்கு கங்காதர நெல்லூர் சட்டமன்றத் தொகுதியிலும், இந்திய பாராளுமன்றத்திற்கு சித்தூர் மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nஇந்த மண்டலத்தில் பத்தொன்பது ஊர்கள் உள்ளன.\n\n"}
{"id": "227800", "url": "https://ta.wikipedia.org/wiki?curid=227800", "title": "பிரெட் ரட்னர்", "text": "பிரெட் ரட்னர்\n\nப்ரெட் ரேட்னெர் () (பிறப்பு: மார்ச் 28, 1969) இவர் ஒரு அமெரிக்க நாட்டு திரைப்பட இயக்குனர், திரைக்கதையாசிரியர், மற்றும் இசை வீடியோ இயக்குநர். இவர் ரஷ் ஹவர், ரஷ் ஹவர் 2, ரெட் டிராகன், எக்ஸ் மென்: த லாஸ்ட் ஸ்டேண்ட், ரஷ் ஹவர் 3, மூவி 43, போன்ற பல திரைப்படங்களை இயக்கியுள்ளார். இவர் பல இசை வீடியோக்களையும் இயக்கியுள்ளார் என்பது குறிப்படத்தக்கது.\n\n\n\n"}
{"id": "227801", "url": "https://ta.wikipedia.org/wiki?curid=227801", "title": "மைக்கேல் பே", "text": "மைக்கேல் பே\n\nமைக்கேல் பே () (பிறப்பு: பெப்ரவரி 17, 1965) இவர் ஒரு அமெரிக்க நாட்டு திரைப்பட இயக்குனர், தயாரிப்பாளர் மற்றும் நடிகர் ஆவார். இவர் பேட் பாய்ஸ், தி ராக், பேர்ல் ஹார்பர், பேட் பாய்ஸ் 2, டிரான்ஸ்ஃபார்மர்ஸ், , , போன்ற திரைப்படங்களை இயக்கியுள்ளார். இவர் , டீன் ஏஜ் மியூடன்ட் நிஞ்சா டேட்டில்ஸ் போன்ற பல திரைப்படங்களையும் தயாரித்துள்ளார்.\n\n"}
{"id": "227802", "url": "https://ta.wikipedia.org/wiki?curid=227802", "title": "ஸ்ரீராமகிருஷ்ணரின் அமுதமொழிகள் (முதற்பகுதி)", "text": "ஸ்ரீராமகிருஷ்ணரின் அமுதமொழிகள் (முதற்பகுதி)\n\nஸ்ரீராமகிருஷ்ணரின் அமுதமொழிகள், ’-ம’ என்றறியப்பட்ட மகேந்திரநாத் குப்தரின் டயரிக்குறிப்புகளின் தொகுப்பு நூல். ஸ்ரீராமகிருஷ்ணருடன் தொடர்பிலிருந்த அவரது முக்கியச்சீடரான சுவாமி விவேகானந்தர், அன்னை சாரதா தேவி, மற்ற நேரடிச் சீடர்கள்,பக்தர்கள் ஆகிய அனைத்து தரப்பினராலும், படிக்கும்போது மீண்டும் ஒருமுறை அந்த நாட்களுக்கே போய்விட்டதாகப் பாராட்டப்பட்ட நூல்.\n\nமுதற்தொகுப்பில், ’ம’ வின் டயரி எழுதும் பழக்கம் மற்றும் அவர் ஸ்ரீராமகிருஷ்ணரைச் சந்திக்க நேர்ந்த சூழ்நிலை, சுருக்கமான அளவிலான வாழ்க்கை வரலாறு ஆகியவையும், நூலின் வங்க மூலமான டயரி பக்கப் படம், ஆங்கில நூல், மொழிபெயர்ப்பு வரலாறு ஆகியவையும் குறிப்பிடப்பட்டுள்ளன.\n\nநூலின் முன்னுரையில், அமுதமொழிகள் ஓர் தெய்வமனிதரின் அனுபவ வார்த்தைகள்; உலகப்பொதுமறை; அமுதமொழிகளைப் படிப்போரின் அறிவுப்பின்னணி மற்றும் உணர்வின் விரிவைப் பொறுத்து பல்வேறு பொருளைத் தர வல்லவை என்பதையும், மாக்ஸ்முல்லர், ரோமா ரோலா, ஆர்னால்ட் டாய்ன்பீ என்று மேலை நாட்டு அறிஞர்களும் ஸ்ரீராமகிருஷ்ண பரமஹம்சரின் உபதேச மொழிகளை எவ்வளவோ விவரித்துக் கூறியுள்ளனர் என்பதையும், சுவாமி விவேகானந்தர் தமது குருவின் ஒரு உபதேசத்திற்கு மட்டுமே மூன்று நாட்கள் பொருள் கூறக்கூடியவர் என்பதையும் கருத்தில் கொண்டு, நூலைப் படிப்பவர்களுக்கு வழிகாட்டுதலும் வழங்கப்பட்டுள்ளது.\n\nஅமுதமொழிகள் முதற்பாகத்தில் பலராம், நரேந்திரர் முதலான பக்தர்கள், ஈசுவரசந்திர வித்யாசாகர், பிரம்ம சமாஜத் தலைவர் கேசவர், விஜயகிருஷ்ண கோசுவாமி, வைணவ பக்தர்கள் என்று பலதரப்பட்டவர்களுடனான ஸ்ரீராமகிருஷ்ணரின் உரையாடல் மற்றும் அறிவுரைகள் நூலாசிரியரால் பதிவுசெய்யப்பட்டுள்ளன.\n"}
{"id": "227803", "url": "https://ta.wikipedia.org/wiki?curid=227803", "title": "சாதனைகள் எப்போதும் சாத்தியம்தான் (நூல்)", "text": "சாதனைகள் எப்போதும் சாத்தியம்தான் (நூல்)\n\nசாதனைகள் எப்போதும் சாத்தியம்தான் நூல் கிரண் பேடியின் திகார் சிறை சீர்திருத்த அனுபவங்களின் ஆங்கில நூலின் தமிழ் மொழிபெயர்ப்பு. கவிதா பப்ளிகேஷன் இந்நூலை வெளியிட்டுள்ளது. மொழிபெயர்த்துள்ளவர் சிறந்த கவிஞரும் மொழிபெயர்ப்பாளருமான சிற்பி பாலசுப்பிரமணியம்.\n\nபல மாதங்களாக காலியாக இருந்த தில்லி சிறைத்துறையின் இன்ஸ்பெக்டர் ஜெனரல் (ஐ.ஜி) ஆகப் பணியில் அமர்ந்தவர் கிரண் பேடி. பலரும் தவிர்க்கும் ’தண்டனைப் பதவி’யாகக் கருதப்பட்ட அப்பணியைப்பொறுப்பேற்ற கிரண்பேடியின் ஆவணப்படுத்தப்பட்ட அனுபவங்கள் மற்றும் செய்திகளின் தொகுப்பாக, ஒரு பிரம்மாண்டமான மாற்றம் உருவான விதத்தை சொல்லும்படி உருவாக்கப்பட்ட நூல் இது.\n\nகொடிய குழுச்சண்டைகள், பயங்கரமான ஊழல், வன்முறை, போதைப்பொருள் நடமாட்டம் என்று நம்பிக்கைக்கு இடமேயில்லாத நரகக் குழியாகத் தோன்றிய திகார் சிறைக்கு ஒரு போர் வீராங்கனையாகப் பொறுப்பேற்று ’நீங்கள் பிரார்த்தனை செய்வதுண்டா’ என்ற கேள்வியுடன் ஆரம்பித்து, பல தன்னார்வத் தொண்டு நிறுவனங்களின் தொண்டுடன் மனிதர்கள் நம்பிக்கையுடன் வாழக்கூடிய இடமாக அதை மாற்றியதுவரையான பல்வேறு கட்டங்கள், பிரச்சனைகள், எதிர்ப்புகள், சளைக்காத முயற்சிகள் ஆகியவற்றின் தொகுப்பு இந்நூல்.\n"}
{"id": "227804", "url": "https://ta.wikipedia.org/wiki?curid=227804", "title": "என் பிள்ளைகளுக்குப் பரீட்சை", "text": "என் பிள்ளைகளுக்குப் பரீட்சை\n\nஎன் பிள்ளைகளுக்குப் பரீட்சை நூல் ஸ்ரீராமகிருஷ்ண விஜயத்தில் வெளிவந்த 15 உள்ளுணர்வுச் சிறுகதைகள் தொகுப்பு நூல். மனிதர்களின் உயர்ந்த சிந்தனைகளைத் தூண்டக் கூடிய அன்றாட வாழ்வில் காணும் சில சிறு சம்பவங்களைச் சிறுகதைகளாக்கி அவற்றின் மூலம் மனிதர்களிடமிருந்து மட்டுமன்றி சிறு பிராணிகளான மீன், கொசு, பூனை போன்றவற்றிடமிருந்தும் கற்றுக் கொள்ள வேண்டியவையாக இச்சிறுகதைகளை நூலாசிரியர் அமைத்துள்ளார். இச்சிறுகதைத் தொகுப்பிற்கு ’சொல்லுக்குள் சூட்சுமம்’ என்ற தலைப்பில் வெ.இறையன்பு ஐ.ஏ.எஸ். அணிந்துரை வழங்கியுள்ளார்\n\n"}
{"id": "227805", "url": "https://ta.wikipedia.org/wiki?curid=227805", "title": "பெருமூளை வாதம்", "text": "பெருமூளை வாதம்\n\nபெருமூளை வாதம் (\"Cerebral palsy\") இளஞ்சிசுவாக இருக்கும்போதே மூளை பாதிப்படைவதால் ஏற்படும் பலவகை உடலியக்கக் குறைபாடுகளை குறிக்கின்றது. இந்த குறைபாடு பெருமூளை பாதிப்படைவதால் ஏற்படுவதால் \"பெருமூளை வாதம்\" அல்லது \"பெருமூளை முடக்கு நோய்\" எனப்படுகிறது. பாதிப்படைந்தவரால் பொதுவாக நிற்கவோ நடக்கவோ இயலாது. சிலருக்கு பகுதியான முடக்கு வாதமும் ஏற்படுவதுண்டு. தவிரவும் இவர்களுக்கு கற்கையில் தடங்கல்கள் அல்லது மனவளர்ச்சிக் குறை போன்ற சிக்கல்களும் எழலாம். பலவகையான பெருமூளை வாத நோய் உள்ளன. மிகவும் பரவலான வகையாக இருப்பது வலிப்பு பெருமூளை வாதமாகும். ஐக்கிய இராச்சியத்தில் 400 குழந்தைகளில் ஒருவருக்கு பெருமூளை வாதநோய் உள்ளது. பெருமூளை வாதம் உள்ளவர்களுக்கும் இல்லாதவர்களுக்கும் வாழ்நாள் எதிர்பார்ப்பில் யாதொரு வேறுபாடுமில்லை. இந்நோயை 1860இல் முதன்முதலாக ஆங்கில அறுவை சிகிச்சை மருத்தவர் வில்லியம் லிட்டில் கண்டறிந்தார்.\nபெருமூளை வாதம் வளர்கின்ற மூளையின் உடலியக்க கட்டுப்பாட்டு மையங்கள் சேதமடைவதால் ஏற்படுகின்றது. கருவிலேயோ, பிறப்பின் போதோ அல்லது மூன்று ஆண்டுகள் நிறைவதற்கு முன்னதாகவோ இத்தகைய சேதம் ஏற்படலாம். அனைத்து பெருமூளை வாத வகைகளில் ஏறத்தாழ 2% மரபணுக் குறைபாட்டினாலேயே ஏற்படுகின்றன. இது ஓர் தொற்று நோயல்ல. பெரும்பாலான பாதிப்புகள் வளரிளமை காலத்திலோ இளமைக் காலத்திலோ இல்லாது சிறு வயதிலேயே ஏற்படுகின்றன. \nபிறந்த குழந்தைகளின் நலம் பேணுவதால் இத்தகைய பாதிப்புக்களை குறைக்கலாம். மிகவும் குறைந்த பிறப்பு எடை உள்ள குழந்தைகளுக்கு சிறப்பு கவனம் செலுத்துவதால் அவர்களது தவிர்ப்பு எண்ணிக்கை கூடியுள்ளது. இது குணப்படுத்தவியலா நோயாகும். பெருமூளைக்கு இத்தகைய பாதிப்பு நிகழ்வதை தடுக்கவும் குணப்படுத்தவும் ஆராய்ச்சிகள் மேற்கொள்ளப்பட்டு வருகின்றன.\n\n"}
{"id": "227806", "url": "https://ta.wikipedia.org/wiki?curid=227806", "title": "தானூர் சட்டமன்றத் தொகுதி", "text": "தானூர் சட்டமன்றத் தொகுதி\n\nகேரள சட்டமன்றத்திற்கான 140 தொகுதிகளில் தானூர் தொகுதியும் ஒன்று. இது \nமலப்புறம் மாவட்டத்தில் உள்ள திரூர் வட்டத்திற்கு உட்பட்ட செறியமுண்டம், நிறமருதூர், ஒழூர், பொன்முண்டம், தானாளூர், தானூர் ஆகிய ஊராட்சிகளைக் கொண்டது. . இந்த தொகுதியை அப்துறகுமான் ரண்டத்தாணி முன்னிறுத்துகிறார். \n"}
{"id": "227807", "url": "https://ta.wikipedia.org/wiki?curid=227807", "title": "திரூர் சட்டமன்றத் தொகுதி", "text": "திரூர் சட்டமன்றத் தொகுதி\n\nகேரள சட்டமன்றத்திற்கான 140 தொகுதிகளில் திரூர் சட்டமன்றத் தொகுதியும் ஒன்று. இது மலப்புறம் மாவட்டத்தில் உள்ள திரூர் நகராட்சியையும், திரூர் வட்டத்திற்கு உட்பட்ட ஆதவநாடு, கல்பகஞ்சேரி, தலக்காடு, திருநாவாய், வளவன்னூர், வெட்டம் ஆகிய ஊராட்சிகளையும் கொண்டது. .\n"}
{"id": "227808", "url": "https://ta.wikipedia.org/wiki?curid=227808", "title": "கோட்டக்கல் சட்டமன்றத் தொகுதி", "text": "கோட்டக்கல் சட்டமன்றத் தொகுதி\n\nகேரள சட்டமன்றத்திற்கான 140 தொகுதிகளில் கோட்டக்கல் தொகுதியும் ஒன்று. இது மலப்புறம் மாவட்டத்தின் திரூர் வட்டத்திற்கு உட்பட்ட கோட்டைக்கல் நகராட்சியையும், எடயூர், இரிம்பிளியம், குற்றிப்புறம், மாறாக்கரை, பொன்மளை, வளாஞ்சேரி ஆகிய ஊராட்சிகளையும் கொண்டது. .\n"}
{"id": "227811", "url": "https://ta.wikipedia.org/wiki?curid=227811", "title": "திருத்தாலை சட்டமன்றத் தொகுதி", "text": "திருத்தாலை சட்டமன்றத் தொகுதி\n\nகேரள சட்டமன்றத்திற்கான 140 தொகுதிகளில் திருத்தாலை தொகுதியும் ஒன்றாகும். இது பாலக்காடு மாவட்டத்தின் ஒற்றப்பாலம் வட்டத்தில் உள்ள ஆனக்கரை, சாலிசேரி, கப்பூர், நாகலசேரி, பரதூர், பட்டித்தறை, திருமிற்றக்கோடு, திருத்தாலை ஆகிய ஊராட்சிகளைக் கொண்டது.\n"}
{"id": "227821", "url": "https://ta.wikipedia.org/wiki?curid=227821", "title": "தமிழ்நாடு அரசின் சட்டங்களும் விதிகளும்", "text": "தமிழ்நாடு அரசின் சட்டங்களும் விதிகளும்\n\nதமிழ்நாடு அரசு சட்டங்கள் மற்றும் விதிகள் தமிழ்நாடு சார்ந்தவையாகும். இந்த பக்கம் தமிழ்நாடு அரசு விதிகளின் பட்டியலை கொண்டுள்ளது.\n\n\n\n\n\nSection::::கல்வித் துறை.\nSection::::பல்கலைக்கழகங்கள்.\n= கூட்டுறவுத்துறை =\n\n\n\n\n\nSection::::விதிமுறைகளும் கட்டுப்பாடுகளும்.\nஆதி திராவிடர் மற்றும் பழங்குடியினர் நலத்துறை\n"}
{"id": "227822", "url": "https://ta.wikipedia.org/wiki?curid=227822", "title": "சரோஜா", "text": "சரோஜா\n\nசரோஜா என்ற பெயரில் பின்வரும் கட்டுரைகள் உள்ளன:\n\n"}
{"id": "227827", "url": "https://ta.wikipedia.org/wiki?curid=227827", "title": "காலி மும்மொழிக் கல்வெட்டு", "text": "காலி மும்மொழிக் கல்வெட்டு\n\nகாலி மும்மொழிக் கல்வெட்டு (\"Galle Trilingual Inscription\") இலங்கையின் காலியில் சீனக் கடற்படைத்தளபதி செங் கே இத்தீவிற்கு இரண்டாம் முறை வந்ததின் நினைவாக 1409 ஆண்டில் சீன, தமிழ், பாரசீகம் ஆகிய மூன்று மொழிகளில் எழுதப்பட்ட கற்றூண் கல்வெட்டு ஆகும். இந்த உரையில் சீனத் தளபதியாலும் பிறராலும் சிவனொளிபாத மலையின் மீதான அல்லாஹ், தமிழர் கடவுளாம் தேனாவரை நாயனார் மற்றும் புத்தர் கோவில்களுக்குக் கொடுக்கப்பட்ட நன்கொடைகள் விவரிக்கப்பட்டுள்ளன. உலகம் வணிக நோக்குடன் அமைதியான இடமாகத் திகழ இந்துக் கடவுளரை கடற்த்தளபதி வேண்டிக் கொண்டார். இக்கல்வெட்டு காலியில் 1911இல் கண்டெடுக்கப்பட்டு தற்போது கொழும்பு தேசிய அருங்காட்சியகத்தில் காட்சிப்படுத்தப்பட்டுள்ளது.\n\n1409இல் தனது மூன்றாவது முறையான பயணத்தில் செங் கே சீனாவிலிருந்து புறப்படும்போதே இலங்கையில் எழுப்ப திட்டமிட்டிருந்த பன்மொழி கல்வெட்டை தன்னுடன் கொணர்ந்தான். இந்த நாள் பெப்ரவரி 15, 1409 ஆகும்; இக்கல்வெட்டு நாஞ்சிங்கில் பொறிக்கப்பட்டுள்ளது. சீனமொழியிலான உரை கௌதம புத்தரை போற்றுவதோடு அவருக்கு அளிக்கப்பட்ட தாராளமான நன்கொடையை விவரிக்கிறது. \n\nஇக்கல்வெட்டினை எஸ். எச். தோம்லின் என்ற பொறியாளர் 1911இல் கண்டெடுத்தார். இலங்கை நூதனசாலையில் உள்ளதைப் போலவே தற்கால நகலொன்று நாஞ்சிங்கின் புதையல் படகுத்துறை பூங்காவில் நிறுவப்பட்டுள்ளது.\n\nSection::::வழங்கல்கள்.\n1,000 தங்கக் காசுகள்; 5,000 வெள்ளிக் காசுகள்; 50 பூந்தையலிடப்பட்ட பட்டு தொகுதி பல வண்ணங்களில்; 50 பட்டு டபெட்டா, பல வண்ணங்களில்; 4 சோடிகள் ஆபரண பதாகைகள், தங்க பூந்தையலிட்ட பன்னிறமுள்ள பட்டு- 2 சோடிகள் சிவப்பில், ஒரு சோடி மஞ்சளில், ஒரு சோடி கருப்பில்; 5 பழங்கால பித்தளை ஊதுபத்தி தாங்கிகள்; 5 சோடி பழங்கால பித்தளை மலர் சட்டிகள் - லாக்குவரில் தங்க வடிவங்களுடனும் தங்க நிறுத்தங்களுடனும்; 5 மஞ்சள் பித்தளை விளக்குகள் லாக்குவரில் தங்க வடிவங்களுடனும் தங்க நிறுத்தங்களுடனும்; சிவப்பு நிறத்தில் 5 ஊதுபத்தி கிண்ணங்கள் லாக்குவரில் தங்க வடிவங்களுடனும் தங்க நிறுத்தங்களுடனும்; 6 சோடி தங்கத் தாமரை மலர்கள்; 2,500 அலகுகள் நறுமண எண்ணெய்; 10 சோடி மெழுகு வத்திகள்; 10 தூப கட்டிகள்.\n\n\n"}
{"id": "227829", "url": "https://ta.wikipedia.org/wiki?curid=227829", "title": "தெஹ்ரீக்-இ-நஃபாஸ்-இ-ஷரியத்-இ-மொஹம்மதி", "text": "தெஹ்ரீக்-இ-நஃபாஸ்-இ-ஷரியத்-இ-மொஹம்மதி\n\nதெஹ்ரீக்-இ-நஃபாஸ்-இ-ஷரியத்-இ-மொஹம்மதி (Tehreek-e-Nafaz-e-Shariat-e-Mohammadi, ஆங்கிலம்: Movement for the Enforcement of Islamic Law) என்பது பாக்கிஸ்தானில் செயல்படும் ஆயுதம் தாங்கிய தீவிரவாத அமைப்பாகும். இந்த அமைப்பின் முக்கிய நோக்கம் ஷரியா சட்டத்தை நாடு முழுமைக்கும் திணிப்பதாகும் (enforce). இக்குழுவை 1992 ஆம் ஆண்டு \"சுபி முஹம்மது\" என்பவர் உருவாக்கினார். இந்த அமைப்பு 2007 ஆம் ஆண்டு \"ஸ்வாட்\" மாவட்டம் முழுவதையும் தனது கட்டுப்பாட்டில் வைத்திருந்தது. 2002 ஆம் ஆண்டு ஜனவரி 12 அன்று பாக்கிஸ்தான் அதிபர் பெர்வேஸ் முஷாரஃப் இந்த அமைப்பை தீவிரவாத அமைப்பு என அறிவித்து தடை செய்தார்.\n\nஇந்தக் குழுவானது பாக்கிஸ்தான் மற்றும் ஆப்கானிஸ்தான் எல்லையில் செயல்படுகிறது. பாக்கிஸ்தானின் \"ஸ்வாட்\" மற்றும் \"மலாகந்த்\" மாவட்டங்களிலும் மேலும் \"தார்கை\" மற்றும் \"செனாங்கி\" பகுதிகளிலும் தீவிரமாக செயல்படுகிறது. இக்குழு ஆப்கானிஸ்தானின் தாலிபான் அமைப்பிற்கு உதவி செய்து வருகிறது. இந்த அமைப்பு \"பாக்கிஸ்தானின் மிகவும் அபாயகரமான அமைப்பு\" என வகைப்படுத்தப்பட்டுள்ளது.\" இவ்வமைப்பை உருவாக்கிய \"சுபி முஹம்மது\" சிறையில் அடைக்கப்பட்டிருந்த போது அவரது மருமகனான \"மெளலானா ஃபஸ்லுல்லா\" இதன் தலைவராக இருந்தார். 2008 ஆம் ஆண்டு மாகண அரசுடன் இக்குழு செய்து கொண்ட அமைதி உடன்படிக்கையின்படி \"சுபி முஹம்மது\" விடுதலை செய்யப்பட்டார்.\n"}
{"id": "227831", "url": "https://ta.wikipedia.org/wiki?curid=227831", "title": "ஜான் கிரே", "text": "ஜான் கிரே\n\nஜான் கிரே அமெரிக்காவை சேர்ந்த மனித உறவுகள் குறித்த ஆலோசகர், விரிவுரையாளர் மற்றும் எழுத்தாளர். மகரிஷி மகேஷ் யோகியுடன் ஒன்பது வருட தொடர்பிற்கு பின் தனிப்பட்ட உறவு ஆலோசகராகவும் எழுத்தாளராகவும் தனது பணியை தொடர்கிறார். 1992 ஆம் ஆண்டு ஆண்களின் கிரகம் செவ்வாய் மற்றும் பெண்களின் கிரகம் வெள்ளி (\"Men are from mars & Women are from venus \") என்ற புத்தகத்தை எழுதினார்.\n"}
{"id": "227832", "url": "https://ta.wikipedia.org/wiki?curid=227832", "title": "(89959) 2002 என்டி7", "text": "(89959) 2002 என்டி7\n\n(89959) 2002 என்டி7 \"((89959) 2002 NT7)\" என்பது ஒரு புவியருகு விண்பொருள் ஆகும். இது 1.2 மைல்கள் (2 கிமீ) அகலம் உடையது. நாசாவின் புவியருகு விண்பொருட்கள் கண்கானிப்பு திட்டத்தில் முதன் முதலில் கவனிக்கப்பட்ட விண்பொருள்.இது பலெர்மோ தீங்கு அறியும் அளவுகோலில் நேர்மறை மதிப்பீட்டைப் பெற்றுள்ளது. 1 பிப்ரவரி 2019 அன்று இது புவியை தாக்குமெனக் கணிக்கப்பட்டுள்ளது. பத்திரிகை அறிக்கைகள், இது புவியை தாக்கும் வாய்ப்பு மிகக் குறைவு எனவும், மில்லியனில் ஒரு பங்கு வாய்ப்பு தான் உள்ளது எனவும் கூறுகின்றது.\n\nஆரம்பத்தில் இதன் பலெர்மோ தீங்கு அறியும் அளவுகோலில் மதிப்பு 0.06 ஆக இருந்தது. ஆனால் ஜூலை 25, 2002 அன்று செய்த ஆய்வின் படி பலெர்மோ தீங்கு அறியும் அளவுகோலில் மதிப்பு -0.25 ஆகக் குறைந்துள்ளது.\n\nஆகஸ்ட் 1, 2002 அன்று 2002 என்டி7, அபாய அட்டவணையிலிருந்து நீக்கப்பட்டது.\nஅண்மையில் செய்த ஆய்வில் ஜனவரி 13, 2019 அன்று இந்தச் சிறுகோள் நம்மை 0.4078 வானியல் அலகு (61,010,000 கிமீ; 37,910,000 மைல்) தூரத்தில் பாதுகாப்பாகக் கடந்து செல்லுமென அறியப்பட்டுள்ளது.\n\n"}
{"id": "227845", "url": "https://ta.wikipedia.org/wiki?curid=227845", "title": "லோகோபகாரி", "text": "லோகோபகாரி\n\nலோகோபகாரி தமிழில் முன்பு வெளிவந்த தேசபக்தப் பத்திரிக்கை. 1895 ஆம் ஆண்டு லோகோபகாரி துவங்கப் பெற்றது.இப்பத்திரிக்கையை சென்னையிலிருந்து கோ.வடிவேலு செட்டியார் வெளியிட்டார்.\n\nஇதன் ஆசிரியராகச் செயல்பட்டவர் வி.நடராஜ ஐயர்.இவ்விதழின் துணையாசிரியராக 1913–15 ஆம் ஆண்டுகளிலும் 1917-18ஆம் ஆண்டுகளிலும் பரலி சு. நெல்லையப்பர் செயல்பட்டார்.பின்னர் இவரே 1922ஆம் ஆண்டில் லோகோபகாரி இதழை விலைக்கு வாங்கி 1941ஆம் ஆண்டு வரையும் பின்னர் 1943 ஆம் ஆண்டு முதல் 1948ஆம் ஆண்டு வரையும் அதன் ஆசிரியராகவும் இருந்தார். 1941–1943 ஆண்டு காலகட்டத்தில் மதுரையைச் சேர்ந்த ஐ. மாயாண்டி பாரதி இவ்விதழில் துணையாசிரியராக இருந்தார்.\n\nSection::::மேலும் பார்க்க.\nபரலி சு. நெல்லையப்பர்\n"}
{"id": "227846", "url": "https://ta.wikipedia.org/wiki?curid=227846", "title": "வி. நடராஜ ஐயர்", "text": "வி. நடராஜ ஐயர்\n\nவி.நடராஜ ஐயர் , லோகோபகாரி என்ற தேச பக்தத் தமிழிதழின் ஆசிரியராக இருந்தவர். இவர் இயற்றிய தத்துவ தரிசனி என்ற நூல் பாடசாலைகளில் புத்தகமாக வைக்கப்பட்டிருந்தது. இவர் 1898 ஆம் ஆண்டில் சுவாமி விவேகானந்தரின் ஆங்கிலச் சொற்பொழிவுகளைத் தமிழில் மொழிபெயர்த்து ’ஞானத் திரட்டு’ என்ற பெயரில் இரண்டு தொகுதிகளாக வெளியிட்டவர். 1898 மே 1 அன்று ’ஞானத் திரட்டு பாகம் 1’ வெளியிடப்பட்டது. ஞானத் திரட்டு முதல் தொகுதியை நேரடியாக சுவாமி விவேகானந்தருக்கே அனுப்பி அவரது பதில் கடிதத்தில் ”\"மாநில மொழிகளில் தமது கருத்தை மொழிபெயர்த்தவர்களில் முன்னோடி\"’யாகக் குறிப்பிடப்பட்டவர்.\n"}
{"id": "227852", "url": "https://ta.wikipedia.org/wiki?curid=227852", "title": "மௌலானா வஹிதூதீன் கான்", "text": "மௌலானா வஹிதூதீன் கான்\n\nமௌலானா வஹிதூதீன் கான் (Maulana Wahiduddin Khan) (பிறப்பு 1925 ஜனவரி 1) பத்ம பூசண் விருது பெற்ற இந்தியாவின் முதன்மையான இஸ்லாமியப் பேரறிஞர். இவர் திருக்குர்ஆனுக்கு நவீன நோக்கில் உரை எழுதியுள்ளார். முஸ்லீம் மார்க்கச் சிந்தனையாளர்களால் மிகவும் மதிக்கப்படும் இவர் சமரசக் கருத்தை முன்வைத்து வருபவர்.இவர் உலக அமைதியைக் குறிக்கோளாகக் கொண்டவர். இந்தியாவின் பத்மபூஷண் உட்பட பல விருதுகள் பெற்றவர். 2009 ஆம் ஆண்டின் 500 முன்னோடி முஸ்லீம்கள் (The 500 Most Influential Muslims of 2009) புத்தகத்தில் ’\"உலகிற்கு இஸ்லாமின் ஆன்மிகத் தூதராகப்\"’ பாராட்டப்படுபவர்.\n\n1925 ஆம் ஆண்டு உத்திரப்பிரதேசத்தில் பிறந்தவர். தமது சிறுவயதிலேயே தந்தையை 1929 ஆம் வருடம் இழந்தார்.காந்தீயக் கொள்கைகளில் ஈடுபாடு கொண்டவராக வளர்ந்தவர்.\nபல புத்தகங்கள் எழுதியுள்ளவர்.பல தொலைக்காட்சி நிகழ்ச்சிகளில் இவரது சொற்பொழிவுகள் ஒளிபரப்பாகின்றன.\n"}
{"id": "227856", "url": "https://ta.wikipedia.org/wiki?curid=227856", "title": "அரசிதழ்", "text": "அரசிதழ்\n\nஅரசிதழ் (\"government gazette\",அலுவல் கெசட், அலுவல் பதிவேடு, அலுவல் செய்தித்தாள் அல்லது அலுவல் நாட்குறிப்பு, இலங்கை வழக்கு: அரசாங்க வர்த்தமானி) அரசின் செயற்பாட்டையும் நிகழ்வுகளையும் பதிவு செய்யும் காலப்படி வெளியாகும் அச்சிதழ் ஆகும். இது பொதுமக்களுக்கான அல்லது சட்ட அறிவிக்கைகளை வெளியிட அங்கீகரிக்கப்பட்டுள்ளது. இதில் வெளியிடப்படும் (அரசாலோ அல்லது தனியாராலோ) அறிவிக்கைகள் பொதுமக்களுக்கு விடப்படும் அறிவிக்கைகளாக சட்டப்படி கொள்ளப்படும் என ஓர் சட்டத்தின் மூலமோ அலுவல் செயற்பாடு மூலமோ நிறுவப்படுகின்றது.\n\nSection::::தனியார் இதழ்களில் அச்சிடல்.\nசில நாடுகளில், தனியாருக்கு உரிமையான செய்தித் தாள்களும் அரசு நிர்வாகத்திடம் பதிந்து பொது அறிவிக்கைகளையும் சட்ட அறிவிக்கைகளையும் வெளியிடுகின்றன. அதேபோல, நீதிமன்றங்களும் பொய்யான வணிகப் பெயர் போன்ற சட்ட அறிவிக்கைகளை வெளியிட குறிப்பிட்ட தனியார் செய்தித்தாள்களை நியமிப்பதுண்டு. இவை \"சட்டப்படி தீர்மானிக்கப்பட்ட செய்தித்தாள்கள்\" என அழைக்கப்படுகின்றன.\n\nSection::::சட்டவாக்க அவைகளின் பதிவேடுகள்.\nபல நாடுகளில் தங்கள் சட்டவாக்க அவைகளின் நிகழ்வுகளை பதிவு செய்ய தனியான காலப்படி வெளியாகும் அச்சிதழ்கள் உள்ளன.\n\n"}
{"id": "227857", "url": "https://ta.wikipedia.org/wiki?curid=227857", "title": "ஸ்ரீராமகிருஷ்ண விஜயம்", "text": "ஸ்ரீராமகிருஷ்ண விஜயம்\n\nஸ்ரீராமகிருஷ்ண விஜயம் 1921 ஆம் வருடத்திலிருந்து தமிழில் வெளியாகும் மாத இதழ். இந்த ஆன்மீக பண்பாட்டு இதழை சென்னையில் உள்ள இராமகிருஷ்ண மடத்தினர் வெளியிடுகின்றனர். சென்னை ராமகிருஷ்ண மடத்தின் தலைவராக சுவாமி சர்வானந்தர் இருந்த சமயம் 1921 தை முதல் தேதி ஸ்ரீராமகிருஷ்ண விஜயம் துவங்கப்பட்டது. 1921-1922 இல் ’அண்ணா’ என்.சுப்ரமண்யம் இதன் ஆசிரியராக இருந்தார். அதன் பின்னர் 1922-1925 இல் சுவாமி விபுலாநந்தர் இதன் ஆசிரியராக இருந்தார். \n\n1921-1970 வருட கால கட்டத்தில் விளம்பரங்கள், படங்கள் இன்றி வந்தது. 2007 ஆம் ஆண்டு 55000 பள்ளி மாணவர்கள் இப்பத்திரிக்கையின் சந்தாதாரர்களாக இருந்தனர்.\n"}
{"id": "227858", "url": "https://ta.wikipedia.org/wiki?curid=227858", "title": "ஆந்திரப் பிரதேச விரைவுவண்டி", "text": "ஆந்திரப் பிரதேச விரைவுவண்டி\n\nஆந்திர பிரதேச விரைவுவண்டி, இந்திய ரயில்வேயினால் இயக்கப்படும் அதிவிரைவு தொடர்வண்டி ஆகும். இது தெற்கு ரயில்வே, மத்திய மத்திய ரயில்வே கோட்டங்களுக்கு உட்பட்ட சில தொடர்வண்டி நிலையங்களை இணைக்கிறது. இது இந்தியாவின் தலைநகரான புது டெல்லியை, தெலுங்கானாவுடனும் ஆந்திரப் பிரதேசத்துடனும் இணைக்கிறது. இது நாள்தோறும் இயங்கும். தெலுங்கானா, மகாராஷ்டிரா, மத்தியப் பிரதேசம், உத்தரப் பிரதேசம் ஆகிய மாநிலங்களைக் கடந்து சென்று தலைநகரான புது டெல்லியினை அடைகிறது. இதன் மொத்த பயண நேரம் 27 மணி நேரம் ஆகும்.\n\n12723 என்ற வண்டி எண்ணினை ஹைதாராபாத் – புதுடெல்லி வண்டிக்கும், 12724 என்ற வண்டி எண்ணினை புதுடெல்லி - ஹைதாராபாத் வண்டிக்கும் இந்திய ரயில்வே ஒதுக்கியுள்ளது. 1976 ஆம் ஆண்டில் இந்த ரயில் சேவைக்கு முதலில் மது தன்டாவதே நியமிக்கப்பட்டார்.\n\nSection::::செயல்பாடு.\n1978 ஆம் ஆண்டில் ஆந்திர பிரதேச விரைவுவண்டி 23 மணி நேரத்தில் அதன் மொத்த தூரத்தினைக் கடக்குமாறு பயணித்தது. அதன் பின்னர் இந்த வண்டியின் சேவைகளுக்கான (செர்வீஸ்) நேரம் அதிகமாக்கப்பட்டது. இந்த ரயில் அறிமுகம் செய்யப்பட்ட காலகட்டத்தில் பல பகுதிகளில் வழிப்பாதைகள் ஒற்றை வழிகளாகவே இருந்தன. இதற்கு 1978-களில், செய்திகளை குறிப்புகளால் அனுப்புவதாக இருந்ததே காரணம்.\n\nஇந்த ரயில் சேவை அறிமுகப்படுத்தப்பட்ட காலத்தில், 14 கோச்சுகளைக் கொண்ட இந்த வண்டியை 2600 குதிரைத் திறன் கொண்ட ALCO - WDM2 டீசல் இஞ்சின் இழுத்துச் சென்றது. 1981 ஆம் ஆண்டு இந்த ரயில்சேவை 21 கோச்சுகளாக உயர்த்தப்பட்டது. அப்போது இணைந்து செயல்படக்கூடிய 5200 குதிரைத் திறன் கொண்ட 2 ALCO (WDM2) இஞ்சினால் இழுக்குமாறு செய்யப்பட்டது.\n\nதற்போது இந்த வண்டியில் 7 குளிரூட்டப்பட்ட கோச்சுகளையும் சேர்த்து மொத்தமாக 24 கோச்சுகள் உள்ளன. இவற்றை மின்சார இஞ்சின் (WAP-7 / WAP4) இழுத்துச் செல்கிறது.\n\n1978 ஆம் ஆண்டில் இது ஆரம்பிக்கப்பட்டதில் இருந்து 1990 ஆம் ஆண்டுகள் வரை மொத்தமாகவே ஐந்து நிறுத்தங்கள் மட்டுமே இருந்தன. அவை ஜான்சி, போபால், நாக்பூர், பால்ஹர்ஷா, காசிபேட் ஆகியன. அதன் பின்பு, பல இடைநிறுத்தங்கள் ஏற்படுத்தப்பட்டு தற்போது மொத்தமாக 27 மணி நேர பயணத்தினைக் கொண்டுள்ளது. இதில் பேன்ட்ரி காரும் உணவு வசதிகளும் கொண்டுள்ளது.\n\n2014 ஆம் ஆண்டு ஜூலை மாதம் 8 ஆம் தேதி அறிவிக்கப்பட்ட ரயில்வே நிதியறிக்கையில், புதிய குளிர்சாதன வசதியுடன் கூடிய ஆந்திர பிரதேச விரைவுவண்டி வரப்போவதாக அறிவிக்கப்பட்டது. இது ஆந்திர பிரதேசத்திலுள்ள விஜயவாடாவில் இருந்து தொடங்கும் எனவும் அறிவித்தனர். இதற்கான ரேக் கிடைத்தவுடன் இதன் முதல் ஓட்டத்திற்கான தேதி அறிவிக்கப்படும் எனக் கூறுகின்றனர். தற்போது இந்திய மதிப்பின் படி 328 ரூபாய் முதல் 4375 ரூபாய் வரை இருக்கைகளின் கட்டண விலையுள்ளது.\n"}
{"id": "227870", "url": "https://ta.wikipedia.org/wiki?curid=227870", "title": "ஆப்கானித்தான் குடியரசுத் தலைவர் தேர்தல் 2014", "text": "ஆப்கானித்தான் குடியரசுத் தலைவர் தேர்தல் 2014\n\nஆப்கானித்தான் குடியரசுத் தலைவர் தேர்தல் முதற்கட்டமாக ஏப்ரல் 5, 2014 அன்றும் இரண்டாம் கட்டம் சூன் 14 அன்றும் நடத்தப்பட்டன. தற்போது பதவியிலுள்ள ஆப்கானியக் குடியரசுத் தலைவர் ஹமித் கர்சாய் மீண்டும் போட்டியிட தகுதியற்றவராக உள்ளார். செப்டம்பர் 16, 2013 முதல் அக்டோபர் 6, 2013 வரை வேட்பாளர்கள் வேட்புமனு தாக்கல் செய்தனர். இத்தேர்தலில் போட்டியிட மொத்தம் of 27 வேட்பாளர்கள் உறுதி செய்தனர். இருப்பினும், அக்டோபர் 22 அன்று ஆப்கானித்தானின் \"சுயேட்சை தேர்தல் ஆணையம்\" 16 வேட்புமனுக்களை நிராகரித்தது. தேர்தலில் போட்டியிட 11 வேட்பாளர்கள் தகுதி பெற்றனர். ஏப்ரல் 2014 தேர்தலுக்கு முன்னதாக மூன்று வேட்பாளர்கள் விலகிக் கொண்டனர். எஞ்சிய எட்டு பேரில் அப்துல்லா அப்துல்லாவும் அசரஃப் கனியும் முன்னணியில் இருப்பதாக கருத்துக் கணிப்புக்கள் தெரிவித்தன. அதற்கேற்பவே முதற்கட்ட தேர்தலில் அப்துல்லா முதலிலும் கனி இரண்டாவதாகவும் வந்தனர். இரண்டாம் கட்ட தேர்தல் முடிவுகளே புதிய குடியரசுத் தலைவரை தீர்மானிக்கும். சூன் 14 அன்று நடந்த இரண்டாம் கட்ட தேர்தலின் முன்னோட்ட முடிவுகள் சூலை 2 அன்றும் இறுதி முடிவுகள் சூலை 22 அன்றும் வெளியாவதாக இருந்தன. இருப்பினும், மோசடிகள் நடந்ததாக எழுந்த பரவலான குற்றச்சாட்டுக்களால் இம்முடிவுகள் இன்னமும் அறிவிக்கப்படவில்லை. அப்துல்லா அப்துல்லாவோ அசரஃப் கனி அகமத்சய்யோ தான் வெற்றி பெற்றவர் என்றபோதும் தேர்தல் மோசடிகளால் முடிவு இன்னமும் அறிவிக்கப்படவில்லை. \n\nஇந்த தேர்தலே ஆப்கானித்தானின் வரலாற்றில் முதன்முறையாக மக்களாட்சி முறைமையில் அதிகாரம் மாற்றப்படும் நிகழ்வாக அமையும்.\n"}
{"id": "227871", "url": "https://ta.wikipedia.org/wiki?curid=227871", "title": "அப்துல்லா அப்துல்லா", "text": "அப்துல்லா அப்துல்லா\n\nஅப்துல்லா அப்துல்லா (\"Abdullah Abdullah\", பாரசீக/பஷ்தூ: , பிறப்பு 5 செப்டம்பர் 1960) ஆப்கானிய அரசியல்வாதியும் மருத்துவரும் ஆவார். வடக்குக் கூட்டணியின் கொல்லப்பட்ட தலைவர் அகமது ஷா மசூத்தின் மிக அண்மித்த நண்பராகவும் அறிவுரைஞராகவும் இருந்துள்ளார். ஆப்கானிய இசுலாமிய எமிரேட் (தாலிபான் ஆட்சி)யின் வீழ்ச்சிக்குப் பிறகு 2001 முதல் 2005 வரை அப்துல்லா வெளியுறவுத்துறை அமைச்சராக பணியாற்றி உள்ளார்.\n"}
{"id": "227872", "url": "https://ta.wikipedia.org/wiki?curid=227872", "title": "அசரஃப் கனி அகமத்சய்", "text": "அசரஃப் கனி அகமத்சய்\n\nஅசரஃப் கனி அகமத்சய் (\"Ashraf Ghani Ahmadzai\", , ) ஆப்கானிய அரசியல்வாதியும் 2014 குடியரசுத் தலைவர் தேர்தல் வேட்பாளரும் ஆவார். அசரஃப் கனி என அழைக்கப்படும் இவரது பஷ்தூன் இனத்தின் பெயர் அகமத்சய் ஆகும். சில பஷ்தூன் மக்களைப் போலவே தம் இனத்தின் பெயரைக் கடைசிப் பெயராக வைத்துள்ளார். முன்னதாக ஆப்கானிய அரசில் நிதி அமைச்சராகவும் காபூல் பல்கலைக்கழகத்தின் வேந்தராகவும் பணியாற்றி உள்ளார்.\n"}
{"id": "227881", "url": "https://ta.wikipedia.org/wiki?curid=227881", "title": "பிராங்க் கெரசி", "text": "பிராங்க் கெரசி\n\nபிராங்க் கெரசி () (பிறப்பு: 3 பெப்ரவரி 1966 ) இவர் ஒரு அமெரிக்க நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் பிலென்டெட் போன்ற திரைப்படங்களை இயக்கியுள்ளார்.\n"}
{"id": "227882", "url": "https://ta.wikipedia.org/wiki?curid=227882", "title": "டேரன் அரோனாப்ஸ்கி", "text": "டேரன் அரோனாப்ஸ்கி\n\nடேரன் அரோனாப்ஸ்கி () (பிறப்பு: பெப்ரவரி 12, 1969 ) இவர் ஒரு அமெரிக்க நாட்டு திரைப்பட இயக்குனர், தயாரிப்பாளர் மற்றும் திரைக்கதையாசிரியர் ஆவார். இவர் நோவா போன்ற திரைப்படங்களை இயக்கியுள்ளார்.\n\n"}
{"id": "227883", "url": "https://ta.wikipedia.org/wiki?curid=227883", "title": "இவான் ரியட்மேன்", "text": "இவான் ரியட்மேன்\n\nஇவான் ரியட்மேன் () (பிறப்பு: அக்டோபர் 27, 1946 ) இவர் ஒரு புகழ் பெற்ற திரைப்பட இயக்குனர் மற்றும் திரைக்கதையாசிரியர் ஆவார். இவர் டிராப்ட் டே போன்ற பல திரைப்படங்களை தயாரித்து மற்றும் இயக்கியுள்ளார்.\n"}
{"id": "227886", "url": "https://ta.wikipedia.org/wiki?curid=227886", "title": "டிக் டேக் டோ", "text": "டிக் டேக் டோ\n\nடிக் டேக் டோ என்பது தாளில் எழுதி விளையாடக்கூடிய சிறுவர் விளையாட்டு. இதை எக்சும் ஓவும் என்றும் குறிப்பிடுவர். இந்த விளையாட்டை இருவர் மட்டுமே விளையாட முடியும். தாளில் 3 X 3 என்ற அமைப்பில் ஒன்பது கட்டங்கள் இருக்கும். ஒருவர் ’X’ என்ற குறியீட்டையும், மற்றவர் ’O’ என்ற குறியீட்டையும் பயன்படுத்த வேண்டும். குலுக்கல் முறையிலோ, காசை சுண்டியோ குறியீடுகளைத் தேர்ந்தெடுத்துக் கொள்ளலாம். ஒருவர் தம் குறியீட்டை ஏதாவது ஒரு கட்டத்தில் எழுத வேண்டும். மற்றவரும் அதைத் தவிர்த்த மற்றொரு கட்டத்தில் தம் குறியீட்டை எழுத வேண்டும். இவ்வாறு ஆட்டம் தொடரும். அடுத்தடுத்த மூன்று கட்டங்களில் தம் குறியீடு வருமாறு சிந்தித்து எழுத வேண்டும். எவரின் குறியீடு அடுத்தடுத்து உள்ள மூன்று கட்டங்களில் நேர்வாக்கிலோ, குறுக்குவாக்கிலோ இருக்கிறதோ அவர் வென்றவர் ஆவார். எல்லா கட்டங்களிலும் எழுதி முடித்த பின்னரும், இருவருக்குமே நேராகவோ, குறுக்குவாக்கிலோ அடுத்தடுத்த மூன்று கட்டங்களில் குறியீடு அமையாவிடில், ஆட்டம் சமநிலையில் முடியும். அதிகபட்சமாக ஒருவர் ஐந்து கட்டங்களில் மட்டுமே எழுத முடியும். மொத்தமே ஒன்பது கட்டங்கள் என்பதால் ஓரிரு நிமிடங்களில் ஆட்டத்தை முடிக்கலாம்.\n\n"}
{"id": "227894", "url": "https://ta.wikipedia.org/wiki?curid=227894", "title": "1036 கனிமட்", "text": "1036 கனிமட்\n\n1036 கனிமட் (1036 Ganymed) என்பது 32-34 கிமீ அகலம் உடைய மிகப் பெரிய புவியருகு சிறுகோள் ஆகும். இது வால்ட்டர் பாடே என்பவரால் அக்டோபர் 23, 1924 அன்று கண்டறியப்பட்டது.இது நன்கு தீர்மானிக்கப்பட்ட சுற்றுப்பாதையை உடையது மேலும் இது 0.374097 வானியல் அலகு(55,964,100 கிமீ; 34,774,500 மைல்கள்) தொலைவில் அடுத்தமுறை 13 அக்டோபர் 2024 அன்று புவியைக் கடந்து செல்கிறது.\nSection::::பண்புகள்.\n1931 இல் சமர்பிக்கப்பட்ட ஆய்வு அறிக்கையில் இதன் 1036 கனிமட் ஒளிர்வு தன்மை 9.24 இது தற்போதைய மதிப்பு 9.45 யை விடச் சற்று அதிகம். 1036 கனிமட் ஒரு எஸ்-வகை சிறுகோள், அதாவது இரும்பு மற்றும் மக்னீசியம் சிலிகேடால் ஆனது. நிறமாலை அளவீடுகளின் படி 1036 கனிமட் எஸ் (VI) நிறமாலை வகை ஆகும், இது பைராக்சீனை கொண்டுள்ளது என்பதைக் காட்டுகிறது.<br><br>\n1998 ஆம் ஆண்டு அரிசிபோ வானிலை ஆய்வுக்கூடம் இதனை ரேடார் மூலம் கண்காணிப்பு செய்ய ஆராம்பித்தது அதன்படி இது தோரயமான கோள வடிவத்தை உடையதென அறிந்தார்கள்.மேலும் இந்த முறை பல சிறுகோள்களின் ஒளியின் அடர்த்தி காலத்தைப் பொருத்து மாறுவதைக் கொண்டு ஒரு வரைபடம் மற்றும் முனைவாக்கம் வரைபடம் (polarization curves) வரைந்தார்கள். \n"}
{"id": "227898", "url": "https://ta.wikipedia.org/wiki?curid=227898", "title": "கே. வீரமணி", "text": "கே. வீரமணி\n\nகே. வீரமணி (1936 - 29 அக்டோபர் 1990) தமிழகத்தைச் சேர்ந்த பக்தியிசைப் பாடகர் ஆவார்.\n\nSection::::ஆரம்ப வாழ்க்கை.\nஎம். கே. கிருஷ்ண குஞ்சரம் ஐயர் - பாகீரதி அம்மாள் தம்பதியினருக்கு மகனாக 1936 ஆம் ஆண்டு வீரமணி பிறந்தார். இசையறி ர் கே. சோமு இவரின் அண்ணனாவார். பாட்டனார் கவிக் குஞ்சர பாரதிகள், தாத்தா என். கோடீஸ்வர ஐயர் என இசைக் குடும்பத்தைச் சேர்ந்தவர்கள் கே. சோமு - கே. வீரமணி சகோதரர்கள்.\n\n\n\n"}
{"id": "227899", "url": "https://ta.wikipedia.org/wiki?curid=227899", "title": "ஏரி அரண்மனை", "text": "ஏரி அரண்மனை\n\nஏரி அரண்மனை (\"Lake Palace\") என்றழைக்கப்படும் இந்த அரண்மனை முன்னதாக ‘ஜஹ் நிவாஸ்’ என்றழைக்கப்பட்டது. இந்தியாவின் உதய்ப்பூரில் உள்ள பிசோலா ஏரியின் நான்கு ஏக்கரில் அமைந்துள்ளது. இது 83 அறைகளைக் கொண்ட ஆடம்பர ஓட்டலாக அமைந்துள்ளது. நகரத்தில் உள்ள விடுதியில் இருந்து இங்கு வருவதற்கு வசதியாக வேகப்படகு வசதி உள்ளது. உலகளவிலும், இந்திய அளவிலும் கவர்ச்சிகரமான விடுதிகளுள் ஒன்றாகத் திகழ்கிறது.\n\nSection::::வரலாறு.\nஇது 1743–1746 ஆம் ஆண்டுகளில், மகாராணா இரண்டாம் ஜகத் சிங்கின் வழிகாட்டுதலின்படி கட்டப்பட்டது. கோடைக்காலத்தில் தங்குவதற்கான சிறந்த அரண்மனையாக கட்டப்பட்டது. ஆரம்ப காலத்தில் ஜகநிவாஸ், ஜான் நிவாஸ் என்று கட்டியவரின் பெயரில் அழைக்கப்பட்டது.\n\nஇங்கு தங்குபவர்கள் சூரிய வணக்கம் செய்வதற்காக கிழக்குப்புறம் பார்த்து அரண்மனையைக் கட்டியுள்ளனர். இது பிற்கால அரசர்களின் கோடைக்கால உல்லாசப் போக்கிடமாக இருந்தது. அரண்மனையின் மேற்புற அறை 21 அடி விட்டத்துடன் (6.4 மீட்டர்) கூடிய வட்ட வடிவில் அமைந்துள்ளது. இதன் தரைப்பகுதியில் கருப்பு, வெள்ளை மார்பிள் கற்களை பதித்துள்ளனர். மேலும் சுவர்களும் பலவித வண்ணங்களுடன் கூடிய அழகான வடிவில் அலங்கரிக்கப்பட்டுள்ளன.\n1857 ஆம் ஆண்டில் இந்தியாவில் சிப்பாய்க் கலகம் ஏற்பட்டபோது பல ஐரோப்பிய குடும்பங்கள் இங்கு வந்து மகாராணா சுவரூப் சிங்கிடம் தஞ்சம் அடைந்தனர். கலகம் செய்பவர்களிடம் இருந்து வந்திருப்பவர்களைக் காப்பாற்ற ராணா அனைத்து நகரபடகுகளையும் அழித்தார், அப்போது தான் யாரும் நகரத்தில் இருந்து அங்கு வர முடியாது என அவர் நம்பினார்.\n\nஇதை உதய்பூரின் முதல் ஆடம்பர ஹோட்டலாக்க வேண்டுமென பாக்வத் சிங் முடிவு செய்து, அமெரிக்காவின் டிடி எனும் கலை வல்லுநரின் உதவியினை நாடினார். அவர் 1961–1969 வரை செய்த வேலையின் பயனால் இந்த அரண்மனை ஆடம்பர ஹோட்டலாக எழுச்சி பெற்றது.\n\n1971 ஆம் ஆண்டில் தாஜ் ஹோட்டல்ஸ் அண்ட் பேலஸஸ் இதன் மேலாண்மையினைக் கைப்பற்றியது, அத்துடன் 75 அறைகளை புதிதாக இணைத்தது. தாஜ் குழுமத்தின் ஜாம்செத் டி.எஃப்.லாம், இதனை உண்மையான தோற்றத்திலிருந்து மாற்றியதில் முக்கியமானவர் ஆவார். அவர் இந்த ஹோட்டலினை தனது பணியாலும், அனுபவத்தினாலும் உயர்ந்த தரத்திற்கு கொண்டு சென்றார். இதன் முதல் பொது மேலாளராக பணியாற்றிய அவர், இந்தியாவில் இளம்வயதில் மேலாளர் ஆனவர் என்று கருதுகின்றனர். 2000 ஆம் ஆண்டில் இரண்டாம் முறையாக புதுப்பிப்பு வேலைகள் நடைபெற்றது.\nSection::::இதர செய்திகள்.\nபாரம்பரியமும், ஆடம்பரமும் நிறைந்த இந்த ஹோட்டல் உலகின் பல முக்கிய புள்ளிகளின் கவனத்தினை ஈர்த்தது. அவர்களுள் சிலர்: லார்ட் கர்சன், விவியன் லீ, ராணி எலிசபெத், ஈரான் ஷா, நேபாள அரசர், ஜாக்குலின் கென்னடி.\n\nஇதன் அழகான தோற்றம் பல திரைப்படங்களின் படப்பிடிப்பிற்கும் பயன்படுத்தப்பட்டது. அவற்றுள் சில:\n"}
{"id": "227902", "url": "https://ta.wikipedia.org/wiki?curid=227902", "title": "கிரிபத்கொடை", "text": "கிரிபத்கொடை\n\nகிரிபத்கொட இலங்கையின் ஏ-1 நெடுஞ்சாலையில் களனி நகருக்கும் கடவத்தை நகருக்கும் இடையில் அமைந்துள்ளது. இது கொழும்பு மாநகரின் பெரிய புறநகர்ப் பகுதியாகும். கொழும்பு மாநகரின் மையப்பகுதியில் இருந்து 12கி.மீ. தூரத்தில் அமைந்துள்ளது. இலங்கையின் முதலாவது வர்த்தக ரீதியான இ-நகராக இது விளங்குகிறது. \n"}
{"id": "227910", "url": "https://ta.wikipedia.org/wiki?curid=227910", "title": "ஜன் தன் திட்டம்", "text": "ஜன் தன் திட்டம்\n\nஜன் தன் திட்டம் அல்லது பிரதமர் மக்கள் நிதி திட்டம் (Pradhan Mantri Jan Dhan Yojana) \nவீட்டுக்கு ஒரு வங்கிக் கணக்கு இருக்கும் வகையில் புதிய திட்டத்தை பிரதமர் நரேந்திர மோதி 28 ஆகஸ்டு 2014 வியாழக்கிழமை அன்று புதுதில்லியில் தொடங்கி வைத்தார். \n\nபிரதமர் நரேந்திர மோடி 15 ஆகஸ்டு 2014 சுதந்திர தின உரையில், ‘பிரதான் மந்திரி ஜன்-தன் யோஜனா’ (பிரதமர் மக்கள் நிதி திட்டம்) என்ற திட்டத்தை பற்றி அறிவித்தார். . \n\nஇந்தத் திட்டத்தின் கீழ், வங்கியில் கணக்கு இல்லாத 7½ கோடி குடும்பத்தினருக்குக் காப்பீடு வசதியுடன் வங்கிக் கணக்கு தொடங்கப்படுகிறது.\n\nநாடு முழுவதும் மாநில தலைநகரங்களிலும் மற்றும் முக்கிய மாவட்ட தலைநகரங்களிலும் இந்தத் திட்டம் தொடங்கி வைக்கப்படுகிறது. இத்திட்டத்தின் கீழ், வங்கி கணக்கு தொடங்குவதற்கு ஆதார் அட்டை இருந்தால், வேறு ஆவணங்கள் தேவை இல்லை. வங்கி கணக்கு தொடங்கிய பிறகு, அவர்களுக்கு ஏ.டி.எம். கார்டு வழங்கப்படும். அதை வைத்து நாடு முழுவதும் உள்ள ஏ.டி.எம்.களில் பணம் எடுத்துக்கொள்ளலாம்.\n\nஒரு லட்சம் ரூபாய்க்கான விபத்து காப்பீடும் வழங்கப்படும். ஓய்வூதியம், காப்பீடு போன்ற வசதிகளும் அளிக்கப்படும். மத்திய, மாநில அரசுகள் அளிக்கும் நிதி உதவிகளை, வங்கிக் கணக்கு மூலம் பெற்றுக்கொள்ளலாம்.\n\nமாநில அரசுத் துறைகளின் திட்டங்களின் பயனாளிகளின் வங்கிக் கணக்குகளுக்கு அதற்கான தொகை உடனுக்குடன் அனுப்பப்படும். இந்தத் திட்டத்தின்கீழ் விவசாயிகளுக்கு ருபே கிஷான் அட்டைகளை வழங்குவதற்குக் கூட்டுறவு வங்கிகள் தேவையான நடவடிக்கைகள் மேற்கொள்ளும்.\n\nSection::::சட்டவிரோத பண முதலீடு.\nஏழைகளுக்காக துவங்கப்பட்ட இந்த கணக்கில் இந்திய அரசு 2016 ஆம் ஆண்டு நவம்பர் மாதம் 8 ஆம் திகதி 500, மற்றும் 1000 இந்திய ரூபாய் நோட்டுகள் செல்லாது என்று அறிவித்தபோது இந்த கணக்குகளில் மட்டும் 87,000 கோடி ரூபாய் சட்டவிரோதமான பணம் வைப்பு வைக்கப்பட்டதாக அரசு தெரிவித்துள்ளது.\n"}
{"id": "227911", "url": "https://ta.wikipedia.org/wiki?curid=227911", "title": "2009 எப்டி", "text": "2009 எப்டி\n\n2009 எப்டி (2009 FD) என்ற 470 மீ விட்டம் உடைய புவியருகு சிறுகோள் 16 மார்ச் 2009 அன்று கண்டுபிடிக்கப்பட்டது. எதிர்காலத்தில் இது புவியுடன் மோதும் வாய்ப்புகள் உள்ளது.அப்படி மோதும் போது சேதம் அதிகமாக இருக்குமெனப் பலெர்மோ தீங்கு அறியும் அளவுகோல் காட்டுகிறது. 2009 எப்டி, 27 மார்ச் 2009 அன்று புவிக்கு மிக அருகில் 0.004172 வானியல் அலகு (624,100 கிமீ; 387,800 மைல்கள்) தொலைவில் இது கடந்து சென்றது. 24 அக்டோபர் 2010 அன்று மற்றொரு முறை 0.0702 வானியல் அலகுகள் தொலைவில் கடந்து சென்றது.30 நவம்பர் 2013 அன்று பர்னல் வான் ஆய்வுக்கூடம் இதன் தோற்ற ஒளிப்பொலிவெண் 23 என்று அறிந்தார்கள். ஏப்ரல் 2014 இல் இது 0.1 வானியல் அலகுகள் தொலைவில் கடந்து சென்றது. அப்போது இதன் தோற்ற ஒளிப்பொலிவெண் 19.3 ஆக இருந்தது. 2015 ஆம் ஆண்டு அக்டோபர் மற்றும் நவம்பர் மாதங்களில் இது புவியை மீண்டும் புவியை நெருங்கும் போது கோல்ட்ஸ்டோன் விண்வெளி ஆய்வுக்கூடம் இதைப் பற்றி ஆராயும்.<br><br>\n\nநாசாவின் புவியருகு விண்பொருட்கள் கண்கானிப்பு திட்டத்தில் கீழ் இதன் வானியல் வெண் எகிர்சிதறல் 0.15 என்று அறிந்தார்கள் இதன் படி இது 130 மீ விட்டம் உடையதென மதிப்பிடப்பட்டுள்ளது.மேலும் 2,800,000 டன் நிறை உடையது எனவும் மதிப்பிட்டுள்ளார்கள் .ஆனால் எமி மைந்சர் அகச்சிவப்பு கதிர்மூலம் செய்த ஆய்வில் இது 472 மீ விட்டமும் இதன் வானியல் வெண் எகிர்சிதறல் 0.01 ஆக இருக்க வாய்ப்பு உள்ளதென அறிந்தார்.<br><br> \nஜெபிஎல் சிறிய விண்பொருள்கள் தரவுத் தளம், 2009 எப்டி, 22 ஆம் நூற்றாண்டின் இறுதியில் இரண்டு முறை புவியை மிக நெருங்கி வரும் எனவும், 29 மார்ச் 2185 இது புவியுடன் மோத 385 இல் 1 பங்கு வாய்ப்பு உள்ளதாகக் காட்டுகிறது. 2185 இல் இது 0.009 வானியல் அலகு (1,300,000 கிமீ; 840,000 மைல்) புவியை நெருங்கிவரவும் வாய்ப்புகள் உள்ளதாக வரைபடங்கள் காட்டுகிறது.இது 29 மார்ச் 2185 அன்று புவி மற்றும் நிலாவை கடப்பதைக் கொண்டு, 2190 இல் இதன் பாதையைத் தீர்மானிக்க முடியும் . 2009 எப்டி புவியின் நிலப்பரப்பின் மீது மோதினால் பேரழிவையும் கடலில் மோதினால் பெரிய சுனாமி அலைகளை உருவாக்கும்.இதன் அளவு பெரியது என்பாதல் இது செவ்வாய் மற்றும் வெள்ளி கோள்களின் ஈர்ப்பு விசையால் இதன் பாதையைத் தீர்மானிப்பதில் சிக்கல் உள்ளது.எனவே இது செண்ட்ரி அபாய அட்டவணையின் முக்கிய இடத்தில் உள்ளது.\n"}
{"id": "227913", "url": "https://ta.wikipedia.org/wiki?curid=227913", "title": "கரிக்குருவிக்கு உபதேசம் செய்த படலம்", "text": "கரிக்குருவிக்கு உபதேசம் செய்த படலம்\n\nகரிக்குருவிக்கு உபதேசம் செய்த படலம் அல்லது கருங்குருவிக்கு உபதேச திருவிளையாடல் என்பது சிவபெருமானது அறுபத்து நான்கு திருவிளையாடல்களை விளக்கும் பரஞ்சோதி முனிவர் எழுதிய திருவிளையாடல் புராணம் நூலிலுள்ள 47 வது படலமாகும் (செய்யுள் பத்திகள்: 2274 -2296). மதுரை மீனாட்சியம்மன் கோயிலில் ஆவணி மூலத் திருவிழாவில் கருங்குருவிக்கு உபதேசம் செய்த திருவிளையாடல் நிகழ்ச்சி ஆண்டு தோறும் நடைபெறுகிறது. \n\nSection::::புராண வரலாறு.\nமுற்பிறப்பில் எவ்வளவோ புண்ணிய காரியங்கள் செய்திருந்தும், சிறிது பாவமும் செய்தமையால் ஒருவன் மறு பிறப்பில் கருங்குருவியாக பிறந்தான். அந்த கருங்குருவியை காகங்கள் மிகவும் துன்புறுத்தின. அவற்றிற்கு பயந்து கருங்குருவி நெடுந்தூரம் பறந்து சென்று ஒரு மரத்தின் கிளையில் தன் நிலையை எண்ணி வருந்தியபடி அமர்ந்தது. அப்போது சிலர் மதுரை பற்றியும், பொற்றாமரைக் குளத்தில் நீராடி சோமசுந்தரரை வழிபட்டால் எண்ணியது நடக்கும் எனவும் உரையாடினர். கருங்குருவி அங்கிருந்து மதுரைக்கு வந்து, பொற்றாமரைக் குளத்தில் நீராடி இறைவனை வணங்கியது. இறைவனும் குருவியின் பக்திக்கு இணங்கி மிருத்யுஞ்சய மந்திரத்தை உபதேசித்தார். \n\nமேலும் கருங்குருவியின் இனத்து பெயரான எளியான் பெயரை ’வலியான்’ என மாற்றினார். இத்திருவிளையாடல் நிகழ்வுவை மதுரை மீனாட்சி சுந்தரேஸ்வரர் கோயிலில் ஆவணி மூலத் திருநாளில் ஆண்டு தோறும் நடத்திக் காட்டப்படுகிறது. \n"}
{"id": "227914", "url": "https://ta.wikipedia.org/wiki?curid=227914", "title": "கரேத் எட்வர்ட்ஸ்", "text": "கரேத் எட்வர்ட்ஸ்\n\nகரேத் எட்வர்ட்ஸ் () இவர் ஒரு இங்கிலாந்து நாட்டு திரைப்பட இயக்குநர் ஆவார். இவர் காட்சில்லா போன்ற திரைப்படங்களை இயக்கியுள்ளார். இவர் மான்ஸ்டர் போன்ற சில திரைப்படங்களுக்குக் கதை எழுதி இயக்கியுள்ளார் என்பது குறிப்பிடத்தக்கது.\n\n\n"}
{"id": "227915", "url": "https://ta.wikipedia.org/wiki?curid=227915", "title": "நிக்கோலஸ் ச்டோல்லேர்", "text": "நிக்கோலஸ் ச்டோல்லேர்\n\nநிக்கோலஸ் ச்டோல்லேர் () (பிறப்பு: 1976 மார்ச் 19) இவர் ஒரு இங்கிலாந்து நாட்டு திரைப்பட இயக்குநர் மற்றும் திரைக்கதையாசிரியர் ஆவார். இவர் நெய்பர்ஸ் போன்ற திரைப்படங்களை இயக்கியுள்ளார். இவர் செக்ஸ் டேப் போன்ற சில திரைப்படங்களுக்குக் கதை எழுதி இயக்கியுள்ளார் என்பது குறிப்பிடத்தக்கது.\n"}
{"id": "227916", "url": "https://ta.wikipedia.org/wiki?curid=227916", "title": "அதுல் வர்மா", "text": "அதுல் வர்மா\n\nஅதுல் வர்மா , (பிறப்பு:1997 சூன் 20) இந்தியாவைச் சேர்ந்த வில்வித்தை வீரர் ஆவார். சீனாவின் நான்ஜிங் நகரில் நடந்த இளையோர் ஒலிம்பிக் போட்டிகளில் விற்பிரிவு போட்டிகளில் வெண்கலப்பதக்கம் வென்றார். உத்தரப்பிரதேசத்தில் உள்ள பாரபங்கியைச் சேர்ந்த இவர் 6-4 (20-28,30-29, 27-27, 29-30, 29-29 ) என்ற புள்ளிகளில் வெண்கலப்பதக்கத்துக்கான போட்டியில் துருக்கியின் மெட்டே கோஸோஸ் என்பவரை வீழ்த்தி பதக்கத்தைக் கைப்பற்றினார்.\n"}
{"id": "227919", "url": "https://ta.wikipedia.org/wiki?curid=227919", "title": "ஹிட்லர் (நூல்)", "text": "ஹிட்லர் (நூல்)\n\nஹிட்லர் (நூல்) 1935 இல் வெ.சாமிநாத சர்மாவால் எழுதபட்ட நூல். \n\nமுதல் உலகப்போரில் (1914) சாதாரண படைவீரனாக வாழ்கையை தொடங்கிய ஹிட்லர் அடுத்த 20 வருடங்களில் ஜெர்மனியின் சர்வாதிகாரியாக மாறும் வரலாறை பதிவுசெய்கிறது. 1935 வரையான வரலாறு இதில் கூறப்பட்டுள்ளது. யூதர்கள் மீதான இனப்படுகொலைகள் தொடங்காத காலத்தில் எழுதப்பட்டதால் ஹிட்லரை ஒரு நாயகனாக சித்தரிக்கின்றது.\n\n"}
{"id": "227921", "url": "https://ta.wikipedia.org/wiki?curid=227921", "title": "தமிழ்நாட்டில் பௌத்தக் கோயில்கள்", "text": "தமிழ்நாட்டில் பௌத்தக் கோயில்கள்\n\nதமிழ்நாட்டில் பௌத்தக் கோயில்கள் குறைந்த அளவிலேயே உள்ளன. பல நூற்றாண்டுகளுக்கு முன்பாக இருந்த அமைப்பு புத்த விகாரம் என்ற நிலையில் அமையும். தமிழகத்தில் பல இடங்களில் புத்தர் சிலைக்கு வழிபாடுகள் நடத்தப்படுகின்றன. பிற கோயில்களிலும் புத்தர் சிலைகள் காணப்படுகின்றன.\n\n\n\nஇக்கோயிலில் மதிற்சுவரில் புத்தர் பரிநிர்வாண கோலத்தில் உள்ள சிலை இருந்ததாக மயிலை சீனி.வேங்கடசாமி கூறியுள்ளார். தற்போது அச்சிலை அங்கு காணப்படவில்லை. தமிழகத்தில் பரிநிர்வாண கோலத்தில் உள்ள புத்தர் சிலை இது மட்டுமே என்பது குறிப்பிடத்தக்கது. \n\n"}
{"id": "227922", "url": "https://ta.wikipedia.org/wiki?curid=227922", "title": "கண்ணபுரம் விக்கிரம சோழீசுவரர் திருக்கோயில்", "text": "கண்ணபுரம் விக்கிரம சோழீசுவரர் திருக்கோயில்\n\nவிக்கிரம சோழீசுவரர் திருக்கோயில் கொங்கு நாட்டில் திருப்பூர் மாவட்டத்தில் அமைந்துள்ள பழைமையான சிவன் கோயில். திருச்சி - கோவை தேசிய நெடுஞ்சாலையில் அமைந்துள்ளது.\n\nSection::::கண்ணபுரம்.\nகண்ணபுரம், காங்கேய நாட்டின் பதினான்கு பழம்பதிகளில் பதினொன்றாவதாகக் குறிப்பிடப்படுகின்றது. இங்குள்ள\nகண்ணபுரம் ஸ்ரீ மாரியம்மன் திருக்கோயில் பிரபலமான மாரியம்மன் திருக்கோயில்.\n\nSection::::கண்ணபுரம் விக்கிரம சோழீஸ்வரர் தேவ ஸ்தானகைபீது.\nகண்ணபுரம் விக்கிரம சோழீஸ்வரர் தேவ ஸ்தானகைபீது கிழக்கிந்திய கம்பெனியாட்சியில் முதல் சர்வேயர் ஜெனரலாகப் பதவி உயர்வு பெற்ற கர்னல் மெக்கன்சி எழுதிய ஒன்று. இது தயாரிக்கப்பட்ட தேதி 26.07.1807. தமிழக அரசின் தொல்லியல் துறையால் இது பதிப்பிக்கப்பட்டுள்ளது.\n\nமெக்கன்சி ஆவணத்திலிருந்து தெரியவந்த தகவல்கள்:\nமேலும் பல தகவல்கள் 26.07.1807 அன்று எழுதப்பட்ட மெக்கன்சி ஆவணத்திலிருந்து தெரிய வருகின்றன.\n\nSection::::தல வரலாறு.\nவிக்கிரமச் சோழர் தன் பிரம்மஹத்தி தோசம் நீங்க இத்தலத்தை அமைத்து இறைவனையும் இறைவியையும் பிரதிஷ்டை செய்து ஊரையும் அமைத்து அதற்கு விக்கிரம சோழபுரம் எனப் பெயரிட்டதாகத் தலவரலாறு கூறுகின்றது.\n\nஅருணகிரிநாதர் மூன்றுமுறை இத்தலத்திற்கு வந்து திருப்புகழ் பாடியுள்ளார்.\n\nஅகத்திய முனிவருக்கு இறைவனார் தமது திருக்கல்யாணக் கோலம் காட்டியருளிய திருத்தலம்.\n\nமுதலாம் விக்கிரம சோழனாகிய கலிமூர்க்க விக்கிரம சோழர் கட்டிய திருக்கோயில்.\n\nSection::::கல்வெட்டுகள்.\nஅபிமான சோழ ராசாதிராசன், வீர ராசேந்திர சோழன், விக்கிரம சோழன் ஆகிய மன்னர்களின் ஏழு கல்வெட்டுகள் உள்ளன. சிறப்பான சிற்பக்கலைத் திறன் கொண்ட திருக்கோயில்.\n\nSection::::பட்டுநூல் விற்பனையாளர்களின் சிவத்தொண்டு.\nதாமிர சாசனம் மூலம் இத்திருக்கோயிலின் அபிஷேகம் நைவேத்தியம் போன்ற செலவுகளுக்காகப் பல தேசங்களுக்குச் சென்று பட்டுநூல் வியாபாரம் செய்து வந்த தராசுரம் பட்டுநூல்காரர் பலர் சேர்ந்த அமைப்பு ஒன்று ஏற்படுத்தப்பட்டிருந்தது தெரிய வருகின்றது.\n\nசிதிலமடைந்த இத்திருக்கோயிலின் புனர்நிர்மாணப்பணிகள் 2012 ஆம் வருடத்திலிருந்து மேற்கொள்ளப்பட்டுவருகின்றன.\n"}
{"id": "227929", "url": "https://ta.wikipedia.org/wiki?curid=227929", "title": "சைமன் கிரகரி பெரேரா", "text": "சைமன் கிரகரி பெரேரா\n\nவண. சைமன் கிரகரி பெரேரா (\"Rev. Fr. S. G. Perera\", சூன் 5, 1882 - பெப்ரவரி 19, 1950) யேசு சபையைச் சேர்ந்த கத்தோலிக்க மதகுருவும், வரலாற்றாளரும் ஆவார். இலங்கையரான இவர், பொதுவாக இலங்கை வரலாற்றை எழுதுவதில் குறிப்பிடத்தக்க பங்களிப்புச் செய்துள்ளார். எனினும், போர்த்துக்கேயர் கால இலங்கை வரலாற்றிலும், இலங்கையில் கத்தோலிக்கத் திருச்சபை வரலாற்றிலும் இவர் சிறந்து விளங்கினார். உள்ளூர் மொழிகளில் எழுதப்பட்ட ஆவணங்களை வாசித்தறிவதில் அவருக்கு இருந்த இடர்ப்பாடுகள் காரணமாக போர்த்துக்கேயருக்கு முந்திய கால வரலாற்றில் இவரது திறமை அவ்வளவு வெளிப்படவில்லை. இவர் இலங்கை வரலாறு குறித்த பல நூல்களை எழுதியுள்ளதுடன், 17 ஆம் நூற்றாண்டில் குவைரோசு எழுதிய த டெம்பொரல் அன்ட் ஸ்பிரிச்சுவல் கொன்குவெஸ்ட் ஒஃப் சிலோன் என்னும் பெரிய நூலைப் போர்த்துக்கேய மொழியில் இருந்து ஆங்கிலத்துக்கு மொழிபெயர்த்தார்.\n\nSection::::வரலாறு.\nசைமன் கிரகரி பெரேரா, 1882 ஆம் ஆண்டு யூன் 5 ஆம் தேதி இலங்கையிலுள்ள களுத்துறையில் பிறந்தார். தொடக்கக் கல்வியைத தனது சொந்த ஊரில் இருந்த புனித சிலுவைக் கல்லூரியில் பெற்ற அவர், பின்னர் கொழும்பு புனித யோசேப் கல்லூரியிலும், பின்னர் கொழும்பு வெஸ்லிக் கல்லூரியிலும் தனது கல்வியைத் தொடர்ந்தார். 18 ஆவது வயதில் அரச எழுது வினைஞர் தேர்வில் வெற்றி பெற்ற பெரேரா காணிப் பதிவாளர் அலுவலகத்தில் பணியில் அமர்ந்தார். 1905 ஆம் ஆண்டில் யேசு சபையில் இணைந்து இந்தியாவுக்குச் சென்றார். அங்கே யேசு சபை உறுப்பினருக்கான கடுமையான பயிற்சியைப் பெற்ற அவர் 1911ல் இலங்கைக்குத் திரும்பி காலி, புனித அலோசியசு கல்லூரியில் கற்பித்தலில் ஈடுபடலானார். 1914ல் மதக் கல்வியைத் தொடர்வதற்காக மீண்டும் இந்தியாவுக்குச் சென்றார். 1917 ஆம் ஆண்டில் அவர் குருவானவராக நிலைப்படுத்தப்பட்டார்.\n\nஇலங்கையின் வரலாற்றில் ஆர்வம் கொண்ட பெரேரா யேசு சபை மூலம் தனக்கிருந்த தொடர்புகளைப் பயன்படுத்திக்கொண்டு இலங்கையின் வரலாற்றுத் துறையில் சிறப்பான பணிகளை இவர் ஆற்றியுள்ளார். இவர் 1950ம் ஆண்டு பெப்ரவரி 19 ஆம் தேதி காலமானார்.\n\nSection::::பணிகள்.\nபெரேராவின் இலங்கை வரலாறு தொடர்பான செயற்பாடுகள் 1915ல் தொடங்கின. இந்தியாவில் இருந்த பிற யேசு சபை வரலாற்றாளர்களின் உதவியுடன், இலங்கை வரலாறு தொடர்பான வெளியிடப்படாத ஆவணங்களின் படப்படிகளைப் பெற்று இலங்கையில் யேசு சபை ஆவணக் காப்பகத்தில் வைத்தார். அத்துடன், யேசு சபையினரால் எழுதப்பட்டு வெளியிடப்பட்ட வரலாற்று நூல்கள் பலவற்றில் இருந்த இலங்கை தொடர்பான பகுதிகளை அவர் ஆங்கிலத்தில் மொழிபெயர்த்தார். அரசின் வேண்டுகோளுக்கு இணங்க குவெய்ரோசு போர்த்துக்கேய மொழியில் எழுதிய இலங்கை வரலாறு தொடர்பான நூலை, \"த டெம்பொரல் அன்ட் ஸ்பிரிச்சுவல் கொன்குவெஸ்ட்\" என்னும் தலைப்பில் ஆங்கிலத்தில் மொழிபெயர்த்தார். இது 1930ல் மூன்று தொகுதிகளாக வெளியிடப்பட்டது. அத்துடன், கண்டி இராச்சியத்துக்கும், போர்த்துக்கேயருக்கும் இடையில் இடம்பெற்ற போர்கள் தொடர்பான இரண்டு ஆவணங்களை இலங்கை அரசுக்காக, லிசுபனில் இருந்து பெற்று ஆங்கிலத்தில் மொழிபெயர்த்தார்.\n\nஇவற்றை விட 300க்கும் மேற்பட்ட கட்டுரைகளைச் செய்தித்தாள்களிலும், ஆய்விதழ்களிலும் வெளியிட்டதோடு, அறிஞர் அவைகளிலும் சமர்ப்பித்துள்ளார். இவற்றுள், \"கண்டி இராச்சியத்தின் எழுச்சியும் வீழ்ச்சியும்\" (\"The Rise and Fall of Kandian Kingdom\"), \"பழைய வரலாற்றில் களுத்துறை\" (\"Kalutara in Early History\"), \"கொழும்பு நகரம் 1502-1656\" (\"Colombo City 1501-1656\"), \"கான்ஸ்டன்டைன் டி சாவின் வழித்தடம்\" (\"The Rout of Constantine De sa\"), \"போர்த்துக்கேயத் தோம்புகள்\" (\"The Portuguese Tombos\"), \"இலங்கையின் வரலாறு\" (\"History of Ceylon\") என்பவை குறிப்பிடத்தக்கவை.\n"}
{"id": "227930", "url": "https://ta.wikipedia.org/wiki?curid=227930", "title": "டுவோலிங்கோ", "text": "டுவோலிங்கோ\n\nடுவோலிங்கோ (Duolingo) என்பது கூட்டவழி மூலம் மொழிகளைக் கற்றுக்கொள்ளவும், மொழி பெயர்க்கவும் உதவும் இலவச இயக்கமுறைமை .\n\nSection::::தள வடிவமைப்பு.\nஇத்தளத்தின் பயனர்கள் ஒரு மொழியைக் கற்கும்பொழுதே, பிற வலைத்தளங்களையும் ஆவணங்களையும் மொழிபெயர்க்க உதவுமாறு வடிவமைக்கப்பட்டுள்ளது. ஆகத்து 2014 வரை இந்த தளம் ஆங்கிலம் அறிந்தவர்களுக்கு இலத்தீன் அமெரிக்க ஸ்பானிஷ், பிரெஞ்சு, ஜெர்மன், பிரேசிலிய போர்ச்சுக்கீசு, இத்தாலி, டச்சு, டேனிஷ், ஐரிஷ் ஆகிய மொழிகளைக் கற்க வகை செய்துள்ளது மட்டுமல்லாது , பிற மொழி அறிந்தோருக்கு அமெரிக்க ஆங்கிலம் கற்கவும் இது பயன்படுகிறது. \n\nSection::::இயங்கு முறைமைகள்.\nவலைத்தளம் மட்டுமல்லாது ஆண்டிராய்டு மற்றும் ஆப்பிளின் ஐஓஎஸ் கருவிகளிலும் இதற்கான மென்பொருள்களை வழங்குகிறது. விண்டோஸ் போன் இயங்கு முறைமைக்கான மென்பொருள் வெளியிடுவது குறித்த ஒரு துருப்பை டுவோலிங்கோவின் டுவிட்டர் பதிவு ஒன்று வெளியிடப்பட்டது. ஏறத்தாழ டுவோலிங்கோ துவங்கி மூன்று ஆண்டுகள் கழித்து விண்டோஸ் போனுக்கான மென்பொருள் வெளியிடப்படுகிறது.\n"}
{"id": "227942", "url": "https://ta.wikipedia.org/wiki?curid=227942", "title": "கும்பகோணம் சுவேதாம்பரர் சமணக்கோயில்", "text": "கும்பகோணம் சுவேதாம்பரர் சமணக்கோயில்\n\nசுவேதாம்பரர் சமணக்கோயில், தஞ்சாவூர் மாவட்டம் கும்பகோணத்தில் உள்ளது. இக் கோயில் கும்பகோணத்தின் விஜேந்திரசாமி மடத்துத்தெருவில் உள்ளது. கும்பகோணத்தில் சந்திரப்பிரப பகவான் ஜினாலயம் என்ற சமணக்கோயிலும் உள்ளது. \n\nSection::::கோயில் அமைப்பு.\nகோயிலின் வெளிப்புறம் முக்குடையுடன் வர்ததமான மகாவீரர் உருவம் உள்ளது. கோயிலின் நடுவில் சன்னதி அமைந்துள்ளது. மகாவீரரின் திருவுருவம் அலங்காரத்துடன் வெண்ணிற உடை உடுத்தி வைக்கப்பட்டுள்ளது. இவ்வுருவத்தின் இருபுறங்களிலும் முதல் தீர்த்தங்கரரான ரிஷபநாதரின் உருவம் உள்ளது. சமணர்களின் ஆலயங்களில் காணப்படும் மனத்தூய்மைக்கம்பம், பலிபீடம் போன்ற அமைப்புகள் இக்கோயிலில் காணப்படவில்லை.\n\nSection::::வழிபாடு.\nகாலை பூசையில் பாலாபிஷேகமும் நெய்வேத்தியமும் செய்கின்றனர். மாலையில் தீபாராதனை காட்டி வழிபடுகின்றனர்.\n\nSection::::விழா.\nசுவேதாம்பரர்கள் திருவிழா அன்று சுவாமி வீதி உலா நடைபெறுகிறது. மூன்று மாதம் ஒரு முறை அஷ்டமி நாளில் தாசவதானி என்ற விழாவை எட்டு நாள்கள் நடத்துகின்றனர். அந்நாட்களில் மகாவீரர் உருவத்தை வைத்து அர்ச்சனை பூசை வழிபாடுகளை செய்கின்றனர். மகாவீரர் ஜெயந்தி விழாவைச் சிறப்பாகக் கொண்டாடுகின்றனர். \n"}
{"id": "227943", "url": "https://ta.wikipedia.org/wiki?curid=227943", "title": "காந்தியார் சாந்தியடைய (நூல்)", "text": "காந்தியார் சாந்தியடைய (நூல்)\n\nகாந்தியார் சாந்தியடைய என்ற நூலை ப. திருமா வேலன் எழுதினார். இது இந்திய-பாக்கிஸ்தான் பிரிவினையைப் பற்றியது.\n\nSection::::உள்ளடக்கம்.\n1920 முதல் காந்தியின் மரணம் வரை பிரிவினை சம்பந்தமான நிலைப்பாடு, அது மாறிய விதம், கலவர சமயங்களில் அதனை தடுக்க செய்த முயற்சிகள், மனதளவில் பட்ட வேதனைகளைச் சிறப்பாக விளக்கும் ஒரு நூல். இந்திய பாக்கிஸ்தான் பிரிவினைக்கான காரணங்களைத் தருகிறது இந்நூல்.\n\nகிலாபத் இயக்கம்(1919) இந்து-முஸ்லிம் ஒற்றுமைக்கு பெரும் பங்காற்றியிருகிறது. ஆனால் அதனைத் தொடர்ந்த மோதல்கள் சிறிது சிறிதாகப் பெருகியிருக்கிறது. 1930கள் வரை யாருக்கும் பிரிவினை எண்ணம் தோன்றவில்லை. ஜின்னாவின் கோரிக்கைகள் புறக்கணிக்கப்பட்ட நிலையில், மாற்றாக பிரிவினை முடிவுக்கு அவர் வந்திருக்கிறார். அதன் பிறகு ஒன்றுபட்ட நிலை ஏற்படவில்லை. எனினும் அபுல் கலாம் ஆசாத் போன்றோர் காங்கிரசில் தொடர்ந்து செயல்பட்டிருக்கிறார்கள். இந்நூல் பிரிவினை காலத்தைப் பற்றிய தொகுப்பாக அமைந்திருக்கிறது.\n"}
{"id": "227973", "url": "https://ta.wikipedia.org/wiki?curid=227973", "title": "ஊழியர் சேமலாப நிதி", "text": "ஊழியர் சேமலாப நிதி\n\nஊழியர் சேமலாப நிதி அல்லது ஊழியர் வருங்கால வைப்பு நிதி (\"EPF\") என்பது பின்வருவனவற்றைக் குறிக்கிறது:\n\n"}
{"id": "227975", "url": "https://ta.wikipedia.org/wiki?curid=227975", "title": "லிங்கா", "text": "லிங்கா\n\nலிங்கா ஒரு தமிழ் மொழித் திரைப்படமாகும். இந்தத் திரைப்படத்தில் கே. எஸ். ரவிக்குமார் இயக்கதில், ரஜினிகாந்த், சோனாக்சி சின்கா, அனுசுக்கா செட்டி, சந்தானம், ராதாரவி, விஜயகுமார் உள்ளிட்ட பலர் நடித்தனர். இதற்கு ஏ. ஆர். ரகுமான் இசையமைத்தார். இத்திரைப்படமானது ரஜனிகாந்தின் பிறந்தநாளான 12 டிசம்பர் 2014 அன்று வெளிவந்தது. இப்படம் இதே பெயரில் தெலுங்கிலும் இந்தியிலும் மொழிமாற்றம் செய்யப்பட்டு வெளியிடப்பட்டது.\n\nSection::::கதை.\nசோலையூர் கிராமத்தில் அமைந்துள்ள அணையானது உறுதியானது தானா என சோதனை செய்ய பொதுப்பணித்துறை பொறியாளர் (பொன்வண்ணன்) வருகிறார். உள்ளூரைச் சேர்ந்த அமைச்சர் (நாகபூசன்) அது உறுதியில்லை என்று சான்று வாங்கி புதிய அணை கட்டி அதன் மூலம் பணம் சம்பாதிக்க விரும்புகின்றார். அவர்கள் பொதுப்பணித்துறை பொறியாளரை கொலைசெய்து விடுகின்றனர். அவர் அவ்வூர் பெரியவரிடம் (கருணாகரன்) அணைப்பகுதியில் இருக்கும் சிவன் கோவிலை திறந்தால் அணையை காப்பாற்றலாம் என்று சொல்லி உயிர் விடுகிறார்.\n\nஅக்கோவிலை திறக்க அணையை கட்டிய மகாராசா லிங்கேசுவரனின் பேரனை அழைப்பது என்று முடிவெடுக்கின்றனர். அவர் பேரனின் பெயர் லிங்கா. அவர் எந்த சொத்தையும் விட்டுவைக்காமல் அழித்ததால் தனது தாத்தாவை வெறுக்கிறார். அதனால் அவர் சிறு சிறு குற்றங்கள் புரியும் திருடனாக உள்ளார். அவரை பெரியவரின் பேத்தி லட்சுமி (அனுஷ்கா செட்டி) கண்டுபிடித்து சோலையூருக்கு அழைக்கிறார். அவர் சோலையூர் செல்ல மறுக்கிறார். சூழ்நிலைகள் காரணமாக அவர் சோலையூர் செல்ல உடன்படுகிறார்.\n\nசோலையூரில் தனது தாத்தாவைப் பற்றி அறிகிறார். பிரித்தானிய இந்தியாவில் கோட்டையூர் மகாராசாவாக இருந்த தனது தாத்தா பிரித்தானியரின் எதிர்புக்கிடையே இவ்வணையை கட்ட தனது சொத்துகள் அனைத்தையும் விற்றுவிடுகிறார். இதை அறியாத மக்கள் அவரை தவறாக புரிந்துகொண்டு சோலையூருக்கு வரக்கூடாது என்கின்றனர்.\n\nஇதை அறிந்த பேரன் லிங்காவிற்கு தனது தாத்தாவின்மேல் மரியாதை வருகிறது. இவ்வணையை தகர்க்க நினைக்கும் அமைச்சரின் செயல்களை மக்களுக்கு லிங்கா வெளிப்படுத்துகிறார், அணையையும் அவர்களின் சதியிலிருந்து காக்கிறார்.\n\nSection::::பாடல்கள்.\nSection::::தமிழ் பதிவு.\nஇத்திரைப்படத்தின் பாடல்கள் 2014 நவம்பர் 13 அன்று ஏ. ஆர். ரகுமான் வலைத்தளத்தில் வெளியானது.\n\n"}
{"id": "227986", "url": "https://ta.wikipedia.org/wiki?curid=227986", "title": "ஐந்தாம் தலைமுறை சித்த வைத்திய சிகாமணி", "text": "ஐந்தாம் தலைமுறை சித்த வைத்திய சிகாமணி\n\nஐந்தாம் தலைமுறை சித்த வைத்திய சிகாமணி என்பது ராஜம் புரொடக்ஷ்ன்ஸ்' தயாரிப்பில் எல். ஜி. ரவிசந்தர் இயக்கி, சைமன் இசை அமைத்து, ஆகஸ்ட் 22, 2014 அன்று வெளிவந்த தமிழ்த்திரைப்படமாகும். பரத் சித்த வைத்தியராகவும் இவருடன் நந்திதா, தம்பி ராமையா, கருணாகரன், மயில்சாமி ஆகியோர் நடித்துள்ளனர். \n"}
{"id": "227998", "url": "https://ta.wikipedia.org/wiki?curid=227998", "title": "மாணிக்கவாசகம் பிள்ளை", "text": "மாணிக்கவாசகம் பிள்ளை\n\nமாணிக்கவாசகம் பிள்ளை என்பவர் பிஜி நாட்டு அரசியல்வாதி ஆவார். இவர் அட்டர்னி ஜெனரலாகப் பதவியேற்றுள்ளார். இவர் காற்பந்துப் போட்டிகளின் நிருவாகியாகவும் பதவியில் இருந்துள்ளார். இவர் பிஜியில் வாழும் இந்தியத் தமிழர் ஆவார்.\n\n"}
{"id": "228000", "url": "https://ta.wikipedia.org/wiki?curid=228000", "title": "தஞ்சாவூர் வெள்ளை பிள்ளையார் கோயில்", "text": "தஞ்சாவூர் வெள்ளை பிள்ளையார் கோயில்\n\nவெள்ளைப் பிள்ளையார் கோயில் தஞ்சாவூர் நகரின் மத்தியில் உள்ள விநாயகர் கோயில் ஆகும். திருவலஞ்சுழியிலும் வெள்ளை விநாயகர் கோயில் என்ற கோயில் உள்ளது. தஞ்சாவூர் மாவட்டத்தில் இப்பெயரில் உள்ள கோயில்கள் இந்த இரண்டு கோயில்களும் ஆகும்.\n\nSection::::அமைவிடம்.\nதஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். தஞ்சாவூர் நகரின் மத்தியில் கீழவாசலில் இக்கோயில் அமைந்துள்ளது. தஞ்சாவூர் நகரின் முக்கியமான விநாயகரில் இதுவும் ஒன்று. தஞ்சைப் பெரிய கோயில் அருகில் வடக்குத் திசையில் இக்கோயில் நகரின் முக்கியமான பகுதியில் அமைந்துள்ளது.\n\nSection::::வெள்ளை பிள்ளையார்.\nஇங்கு கணபதி வெள்ளைப் பிள்ளையாராக கிழக்கு நோக்கியுள்ளார். ’வல்லபை’யுடன் எழுந்தருளி இருப்பதால் வல்லபை விநாயகர் ஆவார். பேச்சு வழக்கில் வெள்ளைப்பிள்ளையார் என்றே அழைக்கிறார்கள். கணபதிப்பெருமானை வெள்ளை விநாயகராக ஆவாகித்து வழிபடுவது ஒரு மரபாகும். இதனைச் சுவேத விநாயகர் எனக் குறிப்பர். ‘சுவேத விநாயகர் கல்பம்‘ என்றொரு நூலும் உண்டு. திருவலஞ்சுழி வலஞ்சுழிநாதர் கோயில் வளாகத்தில் சுவேத விநாயகர் ஆலயம் சோழர் காலத்திலேயே எடுக்கப்பெற்றுள்ளது. தஞ்சாவூர்க் கோட்டையின் கிழக்கு வாசலுக்கு எதிரில், அகழியின் வெளிப்புறம் இரண்டு கோயில்கள் உள்ளன. வடபுறம் உள்ள கோயில் வெள்ளை விநாயகர் கோயிலாகும். இக்கோயில் தஞ்சை நாயக்க மன்னர்களால் கட்டப்பட்ட கோவிலாகும்.மன்னர் விஜயராகவநாயக்கர் காலத்தில் இந்த விநாயகப் பெருமானைப் போற்றும் வகையில் ‘வெள்ளைப் பிள்ளையார் குறவஞ்சி‘ என்ற சிறுநூல் ஒன்று எழுந்துள்ளது. இந்நூலின் இறுதிப்பாடலில் ‘விஜயராகவ நாயக்கர் வாழி, ‘தளவாய் வேங்டந்திரன் வாழி‘ என்ற வரிகள் உள்ளன.\n\nSection::::குடமுழுக்கு.\nபாடகச்சேரி இராமலிங்கசுவாமிகளால் திருப்பணி செய்யப்பட்டு 1948ஆம் ஆண்டு மகா குடமுழுக்கு விழா நடைபெற்றது. தொடர்ந்து 1982, 1999 ஆகிய ஆண்டுகளில் குடமுழுக்கு விழாக்கள் நடைபெற்றுள்ளன. வெள்ளை விநாயகர் கோயிலில் 15.9.2014 திங்கள்கிழமை காலை குடமுழுக்கு மிகவும் சிறப்பாக நடைபெற்றது.குடமுழுக்கையொட்டி இரவு வல்லபை அம்பாள் சமேத வெள்ளைப்பிள்ளையார் திருவீதியுலா நடைபெற்றது.\n\nSection::::வலம்புரிவிநாயகர் கோயில்.\nதஞ்சாவூர் கவாஸ்காரத்தெருவில் அழகிக்குளம் அருகில் வலம்புரி விநாயகர் கோயில் உள்ளது. கருவறையில் வலம்புரி விநாயகர் உள்ளார். இக்கோயிலின் குடமுழுக்கு 4 ஏப்ரல் 2016 அன்று நடைபெற்றது.\n\n"}
{"id": "228001", "url": "https://ta.wikipedia.org/wiki?curid=228001", "title": "பிரதிநிதிகள் சபை (பிஜி)", "text": "பிரதிநிதிகள் சபை (பிஜி)\n\nபிரதிநிதிகள் சபை (House of Representatives) என்பது பிஜி நாட்டின் பாராளுமன்றத்தின் கீழவை ஆகும். மற்றொன்று செனட் எனப்படும் மேலவை ஆகும். \nபிரதிநிதிகள் சபைக்கு பிஜியின் பாராளுமன்றத்தில் சட்டத்தை முன்மொழியும் அதிகாரம் உண்டு. (மேலவைக்கு சட்டத்தை நிராகரிக்கும் அதிகாரம் உண்டு.) நிதி தொடர்பான சட்டங்களை நிறைவேற்றும் அதிகாரமும் பிரதிநிதிகள் சபைக்கு உண்டு. \nபிஜியின் பிரதமரும் கேபினெட்டும் ஆட்சியில் இருப்பதற்கு, பிரதிநிதிகள் சபையில் பெரும்பான்மையான ஆதரவாளர்களைக் கொண்டிருக்க வேண்டும்.\n\nSection::::தேர்ந்தெடுக்கும் முறை.\nஇரண்டு விதமான தொகுதிகள் உள்ளன. பொதுத் தொகுதிகளில் எவரும் போட்டியிடலாம். சமூகத் தொகுதிகளை இனவாரியாக பிரித்துள்ளனர். குறிப்பிட்ட தொகுதியில் அதற்கு ஒதுக்கப்பட்ட இனத்தைச் சேர்ந்தவரே போட்டியிட முடியும். \n\n\n\n\n\n\n"}
{"id": "228004", "url": "https://ta.wikipedia.org/wiki?curid=228004", "title": "பி. சாம்பமூர்த்தி", "text": "பி. சாம்பமூர்த்தி\n\nபி. சாம்பமூர்த்தி (P. Sambamurthy, 14 பிப்ரவரி 1901 - 1973) தமிழகத்தைச் சேர்ந்த இசையியல் அறிஞராவார்.\n\nSection::::ஆரம்ப வாழ்க்கை.\nதஞ்சை மாவட்டத்திலுள்ள திருப்பூந்துருத்தியில் 1901 ஆம் ஆண்டு பிப்ரவரி 14 அன்று பிறந்த சாம்பமூர்த்தி, வழக்குரைஞருக்கான பி. ஏ., பி. எல்., பட்டம் பெற்றவர். முதலில் பிடில் பொத்து கிருஷ்ணய்யா என்பவரிடம் பிடில் வாசிப்பினைக் கற்றார். பின்னர் மனத்தட்டை துரைசாமி ஐயர் என்பவரிடம் வாய்ப்பாட்டு கற்றார்.\n\n\nSection::::இசை வாழ்க்கை.\nSection::::எழுதிய நூல்கள்.\nஇசை, இசையியல் குறித்து ஏறத்தாழ 50 நூல்களை இவர் எழுதினார்.\n\n\n\nSection::::மறைவு.\n1973 ஆம் ஆண்டு தனது 72 ஆம் வயதில் சாம்பமூர்த்தி காலமானார்.\n\nSection::::உசாத்துணை.\nபக்கம் எண்:640 & 641, டாக்டர். கே. ஏ. பக்கிரிசாமிபாரதி எழுதிய 'இந்திய இசைக்கருவூலம்' எனும் நூல் (மூன்றாம் பதிப்பு, செப்டம்பர் 2006; வெளியீடு: குசேலர் பதிப்பகம், சென்னை - 78.)\n\n"}
{"id": "228005", "url": "https://ta.wikipedia.org/wiki?curid=228005", "title": "நாடுகள் வாரியாகக் கல்லூரிகளில் தமிழ்க் கல்வி", "text": "நாடுகள் வாரியாகக் கல்லூரிகளில் தமிழ்க் கல்வி\n\nநாடுகள் வாரியாகக் கல்லூரிகளில் தமிழ்க் கல்வி என்னும் இக்கட்டுரை தமிழைப் பாடமாகக் கற்பிக்கும் கல்லூரிகளின் பட்டியல். பட்டப்படிப்பில் தமிழை ஒரு விருப்பப்பாடமாக அளிக்கும் கல்லூரிகளும், தமிழை பட்டப்படிப்பின் முதன்மைப் பாடமாக அளிக்கும் கல்லூரிகளும் சேர்க்கப்பட்டுள்ளன. சான்றிதழ் படிப்பு, டிப்ளமோ, இளங்கலை, முதுகலை, முனைவர் படிப்பு என அனைத்து வகைப் படிப்புகளும் குறிப்பிடப்பட்டுள்ளன. கல்லூரிகள் நாடுவாரியாக வரிசைப்படுத்தப்பட்டுள்ளன. இது முழுமையான பட்டியல் அல்ல. \n\n\n\n\n\n\n\n"}
{"id": "228010", "url": "https://ta.wikipedia.org/wiki?curid=228010", "title": "கீழக்கரை", "text": "கீழக்கரை\n\nகீழக்கரை (ஆங்கிலம்:Kilakarai), இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டம், கீழக்கரை வட்டத்தின் நிர்வாகத் தலைமையிடமும், நகராட்சியும் ஆகும்.\n\nSection::::மக்கள்தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி, 21 நகராட்சி மன்ற உறுப்பினர்களையும், 7,448 குடும்பங்களையும் கொண்ட இந்நகரத்தின் மக்கள்தொகை 38,355 ஆகும். அதில் 19,685 ஆண்களும், 18,670பெண்களும் உள்ளனர். இந்நகரத்தின் எழுத்தறிவு 93.3% மற்றும் பாலின விகிதம் 1000 ஆண்களுக்கு, 948 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 4391 ஆகவுள்ளது. குழந்தைகள் பாலின விகிதம், 1000 ஆண் குழந்தைகளுக்கு, 992 பெண் குழந்தைகள் வீதம் உள்ளனர். பட்டியல் சாதியினரும் பட்டியல் பழங்குடியினரும் முறையே 1,086 மற்றும் 0 ஆகவுள்ளனர். மக்கள்தொகையில் இந்துக்கள் 17.6%, இசுலாமியர்கள் 79.92%, கிறித்தவர்கள் 1.16% மற்றும் பிறர் 1.32% ஆகவுள்ளனர்.\nSection::::அமைவிடம்.\nகீழக்கரை வரலாற்றுச் சிறப்பு மிக்கக் கடற்கரைப்பட்டினமாகும். இது மன்னார் வளைகுடாவில் அமைந்து உள்ளது. இக்கடற்கரைப்பட்டினத்திற்கு நேரெதிராக அப்பா தீவும், தென் மேற்கே பாலைய முனைத் தீவும், ஆனைத்தீவும், நல்லதண்ணீர்த் தீவு, சுள்ளித் தீவு, உப்புத் தண்ணீர்த் தீவுகளும், தென்கிழக்கே, தளரித் தீவும், முல்லைத் தீவும் அமைந்துள்ளன. கீழக்கரையின் மேற்கே சின்ன ஏர்வாடியில் இருந்து கிழக்கே சேது கரை வரையுள்ள பகுதிகளில், பார்கள் சூழ்ந்து உள்ளது. இப்பகுதியில் பார்களுக்குள்ளே ஒரிடத்தில் மட்டும் சுமார் 150 பாகம் (fathoms) அகலமுள்ள ஆழமான இடைவெளிப் பாதை அமைந்துள்ளமைக் குறிப்பிடத்தக்க இயற்கை அமைப்பாகும்.\n\nஅந்த இடைவெளிப் பாதையைக் காட்டும் வகையில் இரண்டு கம்பங்கள் (Beacons) அமைக்கபட்டுள்ளன. கீழக்கரைத் துறைமுகத்திற்குக் கப்பல்கள் வந்து போக இப்பாதை இயற்கை நுழைவுவாயிலாக அமைந்துள்ளது. கீழக்கரைத் துறைமுகத்தின் முக்கியச் சிறப்பம்சம் இங்கு வந்து நங்கூரமிடும் கப்பல்களெல்லாம் பெருங்காற்றிற்கும், பேரலைகளுக்கும் இடையில் சிக்கிக் கொள்ளாமலிருக்க இங்கு அமைத்துள்ள தீவுகளும் கடலோரத்தில் அமைந்துள்ள பார்களுமே இயற்கையரணாக அமைந்துள்ளன.\n\nஇது உப்புத் தண்ணீர்த் தீவுக்கு அருகாமையிலும், நல்லதண்ணீர்த் தீவுக்கும், ஆனைத்தீவுக்கும் இடையிலேயும் முத்துச்சிப்பிகள் கிடைக்கும் படுகைகள் அமைந்துள்ளன. \n\n"}
{"id": "228013", "url": "https://ta.wikipedia.org/wiki?curid=228013", "title": "அஜயன்பாலா", "text": "அஜயன்பாலா\n\nஅஜயன் பாலா என்பவர் ஒரு தமிழக எழுத்தாளர், தமிழ்த் திரைப்பட இயக்குனர் , வசனகர்த்தா, மற்றும் திரைப்பட நடிகர். சென்னையில் வசித்து வரும் இவர் 6 அத்தியாயம் என்னும் படத்தொகையில் ஒரு அத்தியாயத்தை இயக்கியுள்ளார். ஆனந்த விகடனில் வெளியான \"நாயகன்\" மூலம் பரவலாக அறிமுகமானவர். ”மயில்வாகனன்” எனும் சிறுகதைத் தொகுப்பை வெளியிட்டுள்ளார். “பை சைக்கிள் தீவ்ஸ்” எனும் திரைக்கதையையும், “மார்லன் பிராண்டோ”வையும் மொழிமாற்றம் செய்துள்ளார். இவர் எழுதிய \"“உலக சினிமா வரலாறு; மௌனயுகம்”\" எனும் நூல் தமிழ்நாடு அரசின் தமிழ் வளர்ச்சித் துறையின் 2007 ஆம் ஆண்டுக்கான சிறந்த நூல்களில் நுண்கலைகள் (இசை, நடனம், ஓவியம், சிற்பம்) எனும் வகைப்பாட்டில் பரிசு பெற்றிருக்கிறது.\nவனயுத்தம், சென்னையில் ஒரு நாள், மனிதன் , தியா, லட்சுமி ஆகிய திரைப்படங்களுக்கு வசனம் எழுதியிருக்கிறார். தொடர்ந்து மைலாஞ்சி எனும் திரைப்ப்டத்தை தற்போது இயக்கி வருகிறார். மேலும் மதராசபட்டினம் ,தெய்வத்திருமகள், தாண்டவம், தலைவா, சைவம் , வேட்டை, தேவி,வனமகன் ஆகியபடங்களீன் திரைக்கதையில் பங்களித்திருக்கிறார்.\n\nஇவர் சித்திரம் பேசுதடி, வால்மீகி, மதராசபட்டினம் , தென்மேற்கு பருவக்காற்று, கிருஷ்ணவேணி பஞ்சாலை ,போன்ற தமிழ்த் திரைப்படங்களிலும் நடித்துள்ளார். \n\n\n\n\n\n\n\n\n\n"}
{"id": "228014", "url": "https://ta.wikipedia.org/wiki?curid=228014", "title": "ஆர். அபிலாஷ்", "text": "ஆர். அபிலாஷ்\n\nஆர். அபிலாஷ் (பிறப்பு: 1980) தமிழக எழுத்தாளர். புதினம், சிறுகதை, கவிதை, கட்டுரை, ஆகியன எழுதி வருகிறார். 2014ஆம் ஆண்டிற்கான சாகித்திய அகாதமியின் யுவ புரஸ்கார் விருதை “கால்கள்” என்ற புதினத்திற்காகப் பெற்றவர்.\n\nSection::::வாழ்க்கைக் குறிப்பு.\nSection::::கல்வி.\nஆர். அபிலாஷ் கன்னியாகுமரி மாவட்டம், பத்மநாபபுரத்தில் பி.என். ராமசந்திரன், வத்சலகுமாரி ஆகியோருக்குப் பிறந்தார். இந்து வித்யாலயாவிலும், தக்கலை அரசு மேல்நிலைப்பள்ளியிலும் பள்ளிப்படிப்பை முடித்து, நாகர்கோவிலில் உள்ள ஸ்காட் கிறித்துவ கல்லூரியில் இளங்கலை ஆங்கிலமும் (1998-2001), சென்னை கிறித்துவக் கல்லூரியில் முதுகலை ஆங்கிலமும் (2002-04) படித்துப் பட்டம் பெற்றார்.\n\nSection::::பணி.\n2005 இல் பாளையங்கோட்டையில் உள்ள பி.எஸ்.என் பொறியியல் கல்லூரியில் ஆங்கில ஆசிரியராகப் பணியில் சேர்ந்தார். பின்னர் சிலகாலம் மாலைமலர், பி.ஐ பப்ளிகேஷன்ஸ் ஆகிய நிறுவனங்களில் துணை ஆசிரியராகப் பணியாற்றினார். 2009 முதல் 2012 வரை சென்னை குருநானக் கல்லூரியிலும், 2012 முதல் 2013 வரை எ. எம். ஜெயின் கல்லூரியிலும் ஆங்கில பேராசிரியராக பணியாற்றினார். இதன் பின் சென்னை பல்கலைக்கழகத்தில் ஆங்கிலத் துறையில் முழுநேர முனைவர் பட்ட ஆய்வில் ஈடுபட்டுள்ளார்.\n\nSection::::படைப்புகள்.\nஆர். அபிலாஷ் 2007 முதல் இடைநிலை, சிறுபத்திரிகைகளான உயிர்மை, அமிர்தா, தாமரை, புதிய காற்று, புதிய பார்வை, தமிழ் பெமினா, காட்சிப்பிழை, அந்திமழை ஆகியவற்றில் கட்டுரை, சிறுகதை, கவிதை, மொழியாக்கம் ஆகிய படைப்புகளை வெளியிட்டு வருகிறார். 2014ஆம் ஆண்டு இவரது நாவலான “கால்கள்” சாகித்ய அகாதமியின் யுவ புரஸ்கார் விருதை வென்றது.\n\n\n"}
{"id": "228025", "url": "https://ta.wikipedia.org/wiki?curid=228025", "title": "நீப்போ ஆறு", "text": "நீப்போ ஆறு\n\nநீப்போ ஆறு ( உக்ரைன்: Дніпро, உருசியன்: Днепр, பெலரசு: Дняпро ) ஐரோப்பாவின் நான்காவது பெரிய ஆறு ஆகும். இது உருசியாவில் \nஉற்பத்தியாகி பெலரசு, உக்ரைன் வழியாகப் பாய்ந்து கருங்கடலில் கலக்கிறது. உக்ரைன், பெலரசு ஆகிய இரு நாடுகளின் மிகப்பெரிய ஆறு இதுவே. இதன் நீளம் 2,145 இல் இருந்து 2,201 கிமீ வரை இருக்கும் எனக் கணிக்கப்பட்டுள்ளது. இதன் வடிகால் பரப்பு 504,000 சதுர கிமீ ஆகும். இவ்வாற்றின் குறுக்கே பல அணைகளும் நீர்மின்நிலையங்களும் கட்டப்பட்டுள்ளன. \n\nSection::::புவியியல்.\nஇவ்வாறு உருசியாவில் 485 கிமீ-உம் பெலரசுவில் 700 கிமீ-உம் உக்ரைனில் 1,095 கிமீ-உம் பயணிக்கிறது. 504,000 சதுர கிமீ வடிநிலத்தில் 289,000 சதுர கிமீ உக்ரைனிலும், 118,360 சதுர கிமீ பெலரசியாவில் உள்ளது. இது உக்ரைனை கிழக்கு மேற்கு என இரு பாகமாகப் பிரித்துத் தெற்கு நோக்கிப் பாய்ந்து கருங்கடலில் கலக்கிறது. இந்த ஆறு உருசியாவின் வட மேற்கிலுள்ள உயர் நிலத்தில் உள்ள வால்டய் மலைகள் என்ற இடத்தில் கடல்மட்டத்திலிருந்து 220 மீட்டர் உயரத்தில் தோன்றுகிறது அங்கு இது சிறிய ஆறாகவே உள்ளது. 115 கிமீ தொலைவுக்கு இது பெலரசுக்கும் உக்ரைனுக்கும் எல்லையாக உள்ளது. \n"}
{"id": "228026", "url": "https://ta.wikipedia.org/wiki?curid=228026", "title": "எஸ். திருச்செல்வம்", "text": "எஸ். திருச்செல்வம்\n\nஎஸ். திருச்செல்வம் இலங்கையில் ஒரு சிறந்த ஊடகவியலாளர், அரசியல் ஆய்வாளர், இலக்கிய விமர்சகர், தேசிய செயற்பாட்டாளர், யாழ்ப்பாணத்திலிருந்து வெளிவந்த முரசொலி தினசரி பத்திரிகையின் பிரதம ஆசிரியர்.தற்போது புலம்பெயர்ந்து கனடாவில் வசிக்கிறார் கனடாவிலிருந்து வெளிவரும் 'தமிழர் தகவல்' இதழின் முதன்மை ஆசிரியரும் ஆவார்.\n\n\n"}
{"id": "228039", "url": "https://ta.wikipedia.org/wiki?curid=228039", "title": "மனதில் உறுதி வேண்டும் (1987 திரைப்படம்)", "text": "மனதில் உறுதி வேண்டும் (1987 திரைப்படம்)\n\nமனதில் உறுதி வேண்டும் திரைப்படம் பாலச்சந்தர் இயக்கத்தில் 1987 ஆம் ஆண்டு வெளிவந்து, நூறு நாட்கள் திரையிடப்பட்டத் தமிழ் திரைப்படங்களுள் ஒன்று. வாழ்க்கையில் பல போராட்டங்களை சந்திக்கும் ஒரு நர்ஸ். குடும்பம், ஓடிப்போகும் சகோதரி, சகோதரன் மரணம், கணவனின் விவாகாரத்து என பல போராட்டங்களை ஒரு சேர சந்திக்கும் பெண் அவளது வாழ்க்கையை அடிப்படையாக கொண்டது இப்படத்தின் கதை.\n\nSection::::கண்ணின் மணியே பாடல்.\nகண்ணின் மணியே கண்ணின் மணியே போராட்டமா பாடலை பாடகி சித்ரா பாடினார்.\n\nSection::::பொருள்.\nபெண்களின் நிலையை, பெண்ணிய கருத்துக்களை இப் பாடல் எடுத்துக் கூறுகிறது. \nஎ.கா 1:\nஎ.கா 2:\n"}
{"id": "228042", "url": "https://ta.wikipedia.org/wiki?curid=228042", "title": "ஊமை விழிகள் (1986 திரைப்படம்)", "text": "ஊமை விழிகள் (1986 திரைப்படம்)\n\nஊமை விழிகள் 1986ம் ஆண்டு வெளிவந்த தமிழ் திரைப்படம் ஆகும். இதை ஆபாவாணன் என்ற திரைப்படக் கல்லூரி மாணவர் தன் கல்லூரி மாணவர்களை கொண்டு எடுத்தார். இதில் விஜயகாந்த் முதன்மையான வேடத்தில் நடித்தார். அருண் பாண்டியன், கார்த்திக், ஜெய்சங்கர், சரிதா, இரவிச்சந்திரன், மலேசியா வாசுதேவன், சந்திர சேகர், விசு, கிஷ்மு, சச்சு, சிறீ வித்யா, டிஸ்கோ சாந்தி, இளவரசி, தேங்காய் சீனிவாசன், சசிகலா போன்றோர் இதில் நடித்தார்கள். இது திகில் கலந்த படமாக வந்தது.\n\nSection::::கதை சுருக்கம்.\nசோழா பிக்னிக் வில்லேஜ் (இதன் உரிமையாளர் பி.ஆர்.கேயாக ரவிச்சந்திரன் நடித்துள்ளார்) என்ற இடத்திற்கு வரும் இளம்பெண்கள் பலர் மர்மமான முறையில் காணாமல் போகிறார்கள். அதை பற்றி விசாரிக்க வரும் செய்தியாளர் ராஜா அங்கு நிகழும் மர்மத்தை பற்றி துப்பு துலக்க ஆரம்பிக்கிறார். அவருக்கு துணை புரிகிறார்கள் 'தினமுரசு' செய்தி இதழின் உரிமையாளர் சந்திரனும் (ஜெய்சங்கர்), மாவட்ட காவல்துறை கண்காணிப்பாளர் தீன தயாளனும் (விஜயகாந்த்).\n\n\nSection::::பாடல்.\nஇதில் பாடியிருப்பவர்கள் ஆபாவாணன், பி. பி. சீனிவாசு, ஜேசுதாசு, சசி ரேகா, எஸ். என். சுரேந்தர் . இப்படத்தின் அனைத்து பாடல்களையும் ஆபாவாணன் இயற்றினார்.\n\nதோல்வி நிலையென நினைத்தால், மாமரத்து பூவெடுத்து, நிலைமாறும் உலகில், குடுகுடுத்த கிழவனுக்கு, இராத்திரி நேரத்து பூஜையில், கண்மணி நில்லு காரணம் ஆகியவை இப்படத்தில் இடம்பெற்ற பாடல்களாகும்.\n\nSection::::\"தோல்வி நிலையென நினைத்தால்\" பாடல்.\nதோல்வி நிலையென நினைத்தால் ஒரு புகழ்பெற்ற சோகத் தமிழ்ப் பாடல் ஆகும்.\n\n"}
{"id": "228045", "url": "https://ta.wikipedia.org/wiki?curid=228045", "title": "அலோகம்", "text": "அலோகம்\n\nஅலோகம் அல்லது மாழையிலி (\"non-metal\") என்பது வேதியியலின்படி உலோகப் பண்புகளைப் பெற்றிருக்காத வேதியியல் தனிமங்கள் ஆகும். அலோகங்கள் எளிதில் ஆவியாகக் கூடியனவாகவும், வெப்பத்தையும் மின்சாரத்தையும் எளிதில் கடத்தாத காப்புப் பொருட்களாகவும், குறைவான நெகிழ்வுத் தன்மை கொண்டவையாகவும் காணப்படுகின்றன. வேதியியல் பண்புகளின் அடிப்படையில் இவை அதிக அயனியாக்கும் ஆற்றல் மற்றும் இலத்திரன் கவர் ஆற்றல் மதிப்புகளைக் கொண்டுள்ளன. அலோகங்கள் ஏனைய தனிமங்கள் அல்லது சேர்மங்களுடன் வினைபுரியும் போது இலத்திரன்களைப் பெற அல்லது பகிர்ந்து கொள்ள முனைகின்றன.\n\nதனிம அட்டவணையில் சுமார் எண்பதிற்கும் மேலானவை உலோகங்கள் ஆகும். ஆனால், 17 தனிமங்களே பொதுவாக அலோகங்களாக வகைப்படுத்தப்பட்டுள்ளன. இவற்றுள் பெரும்பாலானவை வாயுக்கள். (ஐதரசன், ஈலியம், நைட்ரசன், ஆக்சிசன், புளோரின், நியான், குளோரின், ஆர்கான், கிரிப்டான், செனான் மற்றும் ரேடான்) புரோமின் மட்டும் திரவநிலையில் உள்ளது. கார்பன், பாஸ்பரஸ், கந்தகம், செலினியம் மற்றும் அயோடின் போன்ற வெகுசில அலோகங்கள் திடநிலையில் காணப்படுகின்றன.\n\nதனிம அட்டவணையில் உள்ள ஒவ்வொரு தனிமத்தையும் இயற்பியல் வேதியியல் பண்புகளின் அடிப்படையில் ஒன்று உலோகமாகவோ அல்லது அலோகமாகவோ வகைப்படுத்த முடியும். ஒருசில தனிமங்கள் இரண்டிற்கும் இடைப்பட்ட பண்புகள் கொண்டுள்ளன. அவை மாழையனை (மாழை போன்றவை) எனப்படும்.\n\n\nSection::::அலோகங்கள்.\n=அலோகங்களின் பண்புகள்==\nஉலோகம், அலோகம் என்னும் பாகுபாடுக்குத் துல்லியமான வரையறைகள் ஏதும் இல்லை. அலோகங்களின் பொதுவான பண்புகள் கீழே காட்டப்பட்டுள்ளன:\n\n"}
{"id": "228046", "url": "https://ta.wikipedia.org/wiki?curid=228046", "title": "ஜிரோ", "text": "ஜிரோ\n\nஜிரோ இந்தியாவின் அருணாச்சலப் பிரதேசத்தில் அமைந்துள்ள மலைப்பகுதி ஆகும். தலைநகர் இடாநகரிலிருந்து 150 கி.மீ தொலைவில் அமைந்துள்ளது. யுனெஸ்கோவின் உலகப் பாரம்பரிய இடமாக இதனை இடம் பெறச்செய்ய இந்தியத் தொல்லியல் துறை முயற்சியெடுத்து வருகிறது. \n\nஅபதானி பழங்குடி மக்கள் இப்பகுதியில் வசித்துவருகின்றனர். இப்பழங்குடியினர் ஒரே பகுதியில் நிலைத்து வசிக்கும் குணம் கொண்டோர். அபூர்வமான ஆர்சிட் வகை பூக்கள் இப்பகுதியில் பூக்கின்றன.\nSection::::பெரிய சிவலிங்கம்.\nஜூலை 2004 ஆம் ஆண்டு இங்கு கண்டுபிடிக்கப்பட்ட சித்தேஸ்வர்நாத் கோயிலின் சிவலிங்கம் மிகப்பெரியது. பிரேம் சுபா எனும் நேபாளியால் மரம் வெட்டுகையில் கண்டுபிடிக்கப்பட்டது.இந்த சிவலிங்கத்தின் வரலாறு சிவபுராணத்தில் கூறப்பட்டுள்ளது.\n\nSection::::புவியியல் அமைப்பு.\nஅருணாச்சலப் பிரதேசத்தின் பழைமையான நகரான ஜீரோ கீழ் சுபன்சிரி மாவட்டத்தில் அமைந்துள்ளது.\n\nSection::::மக்கள்தொகை.\n2001 ஆம் ஆண்டின் மக்கள்தொகைக் கணக்கெடுப்பின்படி இங்கு மக்கள்தொகை 12,289. இதில் ஆண்கள் 52% பெண்கள் 48%. 17% பேர் ஆறு வயதிற்குக் கீழுள்ள குழந்தைகள்.\n\nSection::::கல்வி.\nஅருணாச்சலப் பிரதேசத்தின் அதிக அளவு பள்ளிகள் இங்கமைந்துள்ளன.\n"}
{"id": "228047", "url": "https://ta.wikipedia.org/wiki?curid=228047", "title": "அக்கரை சுப்புலட்சுமி", "text": "அக்கரை சுப்புலட்சுமி\n\nஅக்கரை சுப்புலட்சுமி (ஆங்கிலம்: Akkarai S. Subhalakshmi) இந்தியாவின் தமிழ்நாட்டின் நாகர்கோவில் அருகேயுள்ள சுசிந்திரம் ஊரின் அக்கரையைச் சார்ந்த பாரம்பரிய கருநாடக வயலின் இசைக் கலைஞர் ஆவார். இவரின் தந்தை \"அக்கரை சுவாமிநாதன்\" எனும் வயலின் இசைக்கலைஞர். சுப்புலட்சுமியின் தாத்தா சிவசுப்ரமணியனும் வயலின் இசைக் கலைஞர் ஆவார்.\n\nSection::::இசைப் பணி.\nஇவர் இந்தியா மட்டுமல்லாது உலகின் பல நாடுகளில் வயலின் இசைக் கச்சேரி செய்து வருகிறார். சிங்கப்பூர், அமெரிக்கா, கனடா. ஜெர்மனி, இத்தாலி, தென் கொரியா, இலங்கை, ஆஸ்திரேலியா உட்பட இன்னும் பல நாடுகளில் கச்சேரிகள் செய்து வருகிறார்.\n\nஇவர் தனியாகவும் குழுவினரோடும் இசைக் கச்சேரிகள் செய்து வருகிறார். குழுக் கச்சேரிகளில் கருநாடக இசைப் பாடகர் பாலமுரளிகிருஷ்ணா, ஆர். கே. ஸ்ரீகண்டன், சித்ரவீணை ரவிகிரண், டி. வி. கோபாலகிருஷ்ணன், என். ரமணி ஆகியோருடைய நிகழ்ச்சிகளில் வயலின் வாசித்துள்ளார்.\nஇவர் \"கீரவாணி\" எனும் பெயரில் இசைத்தொகுப்பும் வெளியிட்டுள்ளார்.\n\n\nSection::::இணையதளம்.\nஅதிகாரப் பூர்வ இணையத்தளம்.\n\n"}
{"id": "228052", "url": "https://ta.wikipedia.org/wiki?curid=228052", "title": "பட்டினத்தார் (1962 திரைப்படம்)", "text": "பட்டினத்தார் (1962 திரைப்படம்)\n\nபட்டினத்தார் 1962 ஆம் ஆண்டு வெளிவந்த தமிழ்த் திரைப்படமாகும். கே. சோமுவின் இயக்கத்தில் வெளிவந்த இத்திரைப்படத்தில் டி. எம். சௌந்தரராஜன், ஜெமினி கே. சந்திரா, எம். ஆர். ராதா மற்றும் பலர் நடித்திருந்தனர்.\n\nஇத்திரைப்படத்தின் திரைக்கதையைக் கே. சோமுவும், வசனங்களைத் தஞ்சை இராமையாதாஸ், எழுத்தாளர் அகிலன் ஆகியோரும் எழுதினர். டி. எம். சௌந்தரராஜன் பாடல்களைப் பாடியிருந்தார். டி. கே. சுந்தர வாத்தியார், தஞ்சை ராமையாதாஸ், கு. மா. பாலசுப்பிரமணியம், அ. மருதகாசி, மற்றும் பட்டினத்தார் பாடல்களுக்கு ஜி. ராமநாதன் இசையமைத்திருந்தார். டி. எம். சௌந்தரராஜன், திருச்சி லோகநாதன், பி. சுசீலா, பி. லீலா, சூலமங்கலம் ராஜலட்சுமி ஆகியோர் பாடல்களைப் பாடியிருந்தனர்.\n\n11 ஆம் நூற்றாண்டில் வாழ்ந்த பட்டினத்தார் எனும் புலவரின் வரலாற்றை ஒட்டிய இத்திரைப்படத்தில் பட்டினத்தாராக டி. எம். சௌந்தரராஜனும், பட்டினத்தாரின் மனைவி சிவகலையாக ஜெமினி கே. சந்திராவும் நடித்திருந்தனர்.\n\nSection::::பாடல்கள்.\nதிரைப்படத்துக்கு இசையமைத்தவர் ஜி. ராமநாதன். திரைப்படத்தில் பட்டினத்தார் பாடல்கள் பல இடம் பெற்றன. ஏனைய பாடல்களை டி. கே. சுந்தர வாத்தியார், தஞ்சை ராமையாதாஸ், அ. மருதகாசி, கு. மா. பாலசுப்பிரமணியம் ஆகியோர் இயற்றியிருந்தனர். பட்டினத்தாராக நடித்த பாடகர் டி. எம். சௌந்தரராஜன் பெரும்பாலான பாடல்களைப் பாடினார். பி. லீலா, சூலமங்கலம் ராஜலக்ஷ்மி, திருச்சி லோகநாதன், பி. சுசீலா ஆகியோர் பின்னணி பாடினார்கள்.\n\n"}
{"id": "228053", "url": "https://ta.wikipedia.org/wiki?curid=228053", "title": "பட்டினத்தார்", "text": "பட்டினத்தார்\n\nபட்டினத்தார் என்ற தலைப்பில் உள்ள கட்டுரைகள்:\n\n\n"}
{"id": "228056", "url": "https://ta.wikipedia.org/wiki?curid=228056", "title": "பட்டினத்தார் (1936 திரைப்படம்)", "text": "பட்டினத்தார் (1936 திரைப்படம்)\n\nபட்டினத்தார், 1936 ஆம் ஆண்டு வெளிவந்த தமிழ்த் திரைப்படமாகும். முருகதாசாவின் (முத்துசுவாமி ஐயர்) இயக்கத்தில் வெளிவந்த இத்திரைப்படத்தில் எம். எம். தண்டபாணி தேசிகர், வி. என். சுந்தரம், பி. ஜி. வெங்கடேசன், டி. ஆர். முத்துலட்சுமி ஆகியோர் நடித்திருந்தனர்.\n\n11ம் நூற்றாண்டில் வாழ்ந்த பட்டினத்தடிகளின் வரலாற்றை ஒட்டி மூன்று திரைப்படங்கள் வெளிவந்திருந்தன. முதலாவது 1935 ஆம் ஆண்டில் சுந்தரமூர்த்தி ஓதுவார் பட்டினத்தாராக வெளிவந்த 1935 பட்டினத்தார் திரைப்படம் படுதோல்வி அடைந்தது. அடுத்த ஆண்டிலேயே தேசிகர் பட்டினத்தாராக நடித்த இத்திரைப்படம் வெளிவந்தது. பின்னர் 1962 இல் டி. எம். சௌந்தரராஜன் நடித்த 1962 பட்டினத்தார் படம் வெளிவந்தது. இந்த மூன்று திரைப்படங்களில் தேசிகர் நடித்த 1936 திரைப்படமே பெரு வெற்றியை அடைந்தது. சென்னை பிராட்வே திரையரங்கில் மட்டும் இது 25 வாரங்கள் ஓடியது.\n\nஇத்திரைப்படத்தில் மொத்தம் 52 பாடல்கள் இடம்பெற்றிருந்தன. தண்டபாணி தேசி­கரே இசை­ய­மைத்து, பெரும்பாலான பாடல்களைப் பாடியிருந்தார்.\n\nவேல் பிக்சர்ஸ் நிறுவனத்தின் எம். டி. ராஜன் இத்திரைப்படத்தைத் தயாரித்திருந்தார். முருகதாசா என அழைக்கப்படும் முத்துசாமி ஐயர் (பிறப்பு: 1900) இதனை இயக்கியிருந்தார். கே. ராம்நாத், மற்றும் ஏ. கே. சேகர் ஆகியோரின் ஒளிப்பதிவில் வெளியானது. இத்திரைப்படத்தின் பிரதி இப்போது கிடைப்பதில்லை.\n\n"}
{"id": "228063", "url": "https://ta.wikipedia.org/wiki?curid=228063", "title": "ஐசக் இன்பராஜா", "text": "ஐசக் இன்பராஜா\n\nஅருளய்யா ஐசக் இன்பராஜா (ஒக்டோபர் 11, 1952 — சூலை 29, 2014) ஈழத்து நாடகக்கலைஞரும், நாடகாசிரியரும் ஆவார். 1985இல் இருந்து செருமனியில் வாழ்ந்து வந்தவர். \"விகடவிற்பனர்\", \"நகைச்சுவை வேளம்\", \"ஹஸ்யமணி\" போன்ற பல விருதுகளைப் பெற்றவர். \"லூஸ் மாஸ்ரர்\" என்னும் தனி நடிப்பு நாடகத்தின் மூலம் \"லூஸ் மாஸ்ரர்\" என்னும் பட்டப்பெயரால் அழைக்கப்பட்டவர்.\n\nSection::::வாழ்க்கைக் குறிப்பு.\nயாழ்ப்பாண மாவட்டம், நவாலி என்ற ஊரைப் பிறப்பிடமாகக் கொண்ட ஐசக் இன்பராஜா மானிப்பாய் இந்துக் கல்லூரியில் கல்வி கற்றவர்.\n\nSection::::நாடகத் துறையில்.\nஈழத்துத் தயாரிப்பான நிர்மலா திரைப்படத்தை இயக்கிய அமரர் அருமைநாயகம் அவர்களைக் கலைக்குருவாக கொண்டு நாடகத் துறைக்குள் பிரவேசித்தவர். ஆருமைநாயகத்தின் சகாயர் நாடகாலயத்தின் தயாரிப்புகளான \"விழிப்பு\", \"யாருக்காக அழுதான்\", \"மாப்பிள்ளை தேவை\", \"லேடி ரைப்பிஸ்ற்\" போன்ற நாடகங்களில் நடித்தார். 1974 இல் யாழ்ப்பாணத்தில் நடைபெற்ற நான்காவது உலகத் தமிழாராய்ச்சி மாநாட்டுக் கலைவிழாவில் \"யாருக்காக அழுதான்\" நாடகத்தில் நடித்ததற்காக பாராட்டுப் பத்திரம் வழங்கிக் கௌரவிக்கப் பெற்றர்.\n\nபிரம்மஸ்ரீ தங்கராசா ஐயரின் வில்லிசைக் குழுவிலும், யாழ்ப்பாணம் சின்னமணியின் வில்லிசைக் குழுவிலும் நகைச்சுவைத் தொகுப்பாளராகவும் இருந்தார். 1984 இல் சின்னமணி இசைக்குழுவினருடன் மலேசியா, சிங்கப்பூர் நாடுகளுக்குச் சென்று வில்லிசை நிகழ்ச்சிகளில் பங்கு பற்றினார். மறைந்த திரைப்படக் கலைஞர் சிலோன் விஜயேந்திரனின் \"காதலா? கடமையா?\", \"ஆச்சிக்குட்டிக்கு வாச்ச மாப்பிள்ளை\" போன்ற நாடகங்கள் மூலமாக வடமாகாணத்தில் நூற்றுக்கணக்கான மேடைகளில் நடித்தார்.\n\nபுலம் பெயர்ந்த பின்னர் ஐரோப்பிய நாடுகளில் பல கலை நிகழ்ச்சிகளை நடத்தியிருக்கும் இவர் \"மாப்பிள்ளை தேவை\", \"கிளாலிக்குள் மாப்பிள்ளை' வருவார் வருகின்றார் வந்திட்டார்\" போன்ற பல நகைச்சுவை நாடகங்களை தானே எழுதி, இயக்கி அரங்கேற்றியுள்ளார். இவர் கலைஞர் இரா-குணபாலன் அவர்களின் ஆர்.ரி.எம். பிரதஸ் தயாரிப்பில் ரகுநாதன் இயக்கிய \"முகத்தார் வீடு\" திரைப்படத்திலும் நடித்திருக்கின்றார்.\n\n\n\n"}
{"id": "228071", "url": "https://ta.wikipedia.org/wiki?curid=228071", "title": "கிரெகோரியன் தொலைநோக்கி", "text": "கிரெகோரியன் தொலைநோக்கி\n\nபதினேழாம் நூற்றாண்டில் வாழ்ந்த ஸ்காட்லாந்து நாட்டினரான கணிதவல்லுனரும் வானியல்நிபுணருமான 'ஜேம்ஸ் கிரெகோரி(James Gregory)' என்பவரால் வடிவமைக்கப்பட்டது இந்த 'க்ரெகோரியன் தொலைநோக்கி'(Gregorian telescope). இது முதன்முதலில் 1673-ஆமாண்டு 'ராபெர்ட் ஹூக்'(ராபர்ட் ஹூக்) என்பவரால் முதன்முறையாக உருவாக்கப்பட்டது. முதலில் செயலியல் வெற்றிகண்ட 1668 ஆண்டு 'ஸர் ஐஸக் ந்யூட்டனால்'(ஐசாக் நியூட்டன்) உருவாக்கப்பட்ட Newtonian telescopeக்கு முந்தையது இத்தொலைநோக்கியின் வடிவமைப்பு, ஆயினும் இத்தொலைநோக்கியை முதல்ந்யூட்டானியன் தொலைநோக்கிக்கு முன்னால் வெற்றிகரமாக உருவாக்க இயலவில்லை.\n\nSection::::வரலாறு.\nஜேம்ஸ் க்ரெகோரியின்ன் ஆப்டிகா ப்ரொமோட்டா (Optica Promota - ஒளியியல் வளர்ச்சி) என்ற நூலில் தரப்பட்ட வடிவமைப்பாகவிருப்பதால் இத்தொலைநோக்கிக்கு க்ரெகோரியன் தொலைநோக்கி என்ற பெயர் வழங்கப்பட்டது. இதையொத்த கருத்தியல் வடிவமைப்புகளை 'போனாவெஞ்சுரா கவேலியெரி (Bonaventura Cavalieri)' எழுத்திலும் (Lo Specchio Ustorio (On Burning Mirrors), 16322) மரின் மெர்சென்னே (Marin Mersenne (L'harmonie universalle) 16363) எழுத்திலும் காணலாம். எவ்வித செயலாக்கத்திறமையில்லாததாலும் உருவாக்கும் திறமைபெற்ற ஒளியியல் வித்தகர்கள் இல்லாமையாலும் க்ரெகோரியின் தொடக்கமுயற்சிகள் அனைத்தும் தோல்வியைத் தழுவின. பத்தாண்டுகளுக்குப் பிறகு 'ராபெர்ட் ஹூக்' என்ற சோதித்தறியும் அறிவியலறிஞரின் உதவியுடன் வெற்றிகரமாக செயல்வடிவம்பெற்றது.\n\nSection::::வடிவமைப்பு.\nக்ரெகோரியன் தொலைநோக்கி இரண்டு குழியாடிகளைக்கொண்டது. இதிலிருக்கும் முதல்நிலை-பரவளையக் குழியாடி ஒளியை இரண்டாம்நிலை-நீள்வட்டக்குழியாடிக்குமுன்னால் குவிக்கிறது. இங்ஙனம் குவிந்து விரியும் ஒளியை இரண்டாம்நிலை-நீள்வட்டக்குழியாடி மீண்டும் எதிரொளித்து முதல்நிலைப் பரவளையக் குழியாடியின் நடுவில் இருக்கும் துளைவழியாக பார்வையாளரின் கண்ணருகுப் பொருளில் குவிக்கிறது.\n\nநியூட்டானியன் தொலைநோக்கியில் பார்ப்பவர் நிழல் ஆடியிற்படும். ஆடியின் பின்னால் நின்றுகொள்வதால் இச்சிக்கல் 'க்ரெகோரியன் தொலைநோக்கி' வடிவமைப்பிலில்லை. நேரானக் காட்சியை வழங்குதல் இத்தொலைநோக்கியை தேடுதலுக்குப் பயன்படுத்த ஏற்றதொன்றாக்குகிறது.\nஇவ்வடிவமைப்பானது பின்னாளில் வந்த கேஸெக்ரெய்ன் தொலைநோக்கியால் பின்னுக்குத்தள்ளப்பட்டது. இருப்பினும் முப்படகங்களின் உதவியின்றி துல்லியமான காட்சியை வழங்குவதால் தேடுதல் தொலைநோக்கியாக பலவிடங்களில் இன்றும் பயன்படுத்தப்படுகிறது. 1985 வரையில் பெரும்க்ரெகோரியன் தொலைநோக்கிக்கான ஆடிகளை ஸ்ற்றிவார்ட் வானாய்வகம் 1985 வரை செய்துவந்தது.\n\nக்ரகோரியன் தொலைநோக்கி வடிவமைப்பில் முதல்நிலைஆடி இரண்டாம்நிலைஆடியின் முன்பு உண்மையானக்காட்சியை(பிம்பம்) ஏற்படுத்துகிறது. இவ்விடத்தில் வெளிக்காட்சி காட்சிதடுப்பு திரைகளை அமைத்துக்கொள்ள முடியும்.\n"}
{"id": "228090", "url": "https://ta.wikipedia.org/wiki?curid=228090", "title": "கேசெக்ரெய்ன் எதிரொளிப்பான்", "text": "கேசெக்ரெய்ன் எதிரொளிப்பான்\n\nகேசெக்ரெய்ன் எதிரொளிப்பான் என்பது பொதுவாக தொடக்கநிலையில் குழிந்த எதிரொளிப்பானையும் பின்னிலையில் குவிந்த எதிரொளிப்பானையும் ஒருங்கே கொண்ட ஓரமைப்பு. பொதுவாக ஒளியியல் தொலைநோக்கியிலும், அலைக்கம்பத்திலும் பயன்படுத்தப்படுகிறது.\n\nசமச்சீர் கேசெக்ரெய்ன் அமைப்பில் இவ்விரு ஆடிகளும் ஒளியியல் அச்சில் நேர்படுத்தப்பட்டிருக்கும். தொடக்கநிலைக்குழியாடியின் நடுவே துளையொன்று அமைக்கப்பட்டிருக்கிறது. தொலைநோக்கியில், ஒளிக்கற்றையானது கண்ணருகுப்பகுதியை அடைய இத்துளை பயன்படுகிறது. அலைக்கம்பங்களில் மின்காந்தலைகள் ஏற்பானையடைய இத்துளை பயன்படுகிறது. சமச்சீரற்ற கேசெக்ரெய்ன் அமைப்பில் சமதள ஆடிகள்/எதிரொளிப்பான்கள் பயன்படுத்தப்பட்டு அமைப்பிற்கு வெளியே ஒளிக்கற்றை/அலைக்கற்றையானது குவிக்கப்படலாம்.\n\nசெம்மையான கேசெக்ரெய்ன் அமைப்பில் தொடக்கநிலை எதிரொளிப்பானாக குழிந்த பரவளைய எதிரொளிப்பானும் பின்னிலை எதிரொளிப்பானாக குவிந்த அதிபரவளைய எதிரொளிப்பானும் பயன்படுகின்றன. செயல்திறனை ஏற்றம் செய்யும்பொருட்டு புதுவித கேசெக்ரயின் அமைப்பில் முன்னிலை எதிரொளிப்பானாக குழிந்த அதிபரவளைய எதிரொளிப்பானானது பயன்படுத்தப்படுகிறது. அல்லது உருவாக்கச் சிக்கலை குறைக்கும் பொருட்டு சில அமைப்புகளில் கோளகமுகப்பு அல்லது நீள்கோளமுகப்பு எதிரொளிப்பான்கள் பயன்படுத்தப்படுகின்றன.\n\nலாரென்ற் கேசெக்ரெய்ன் என்பவரின் இத் தொலைநோக்கி வடிவமைப்பானது 1672 எப்ரல் 25 அன்று \"des sçavans\" என்ற ஆய்விதழில் வெளிவந்தது . இதன் காரணமாகத்தான் இவ்வமைப்பு கேசக்ரெய்ன் வடிவமைப்பு என்றழைக்கப்படுகிறது. குவிந்தபரப்பை பின்னிலையில் பயன்படுத்தும் இதையொத்த வடிவமைப்புகள் எரியாடிகளைப்பற்றி சொல்லும் பொனவெஞ்சுரா கவலியரி இன் 1632 ஆம்-ஆண்டு எழுத்துகளிலும் மரின் மெர்சென்னெ இன் 1636 ஆம்-ஆண்டு எழுத்துகளிலும் உள்ளன. 1662 ஆம் ஆண்டு ஜேம்ஸ் க்ரெகோரி எதிரொளிப்பு தொலைநோக்கியை உருவாக்க முயன்றார், அச்சோதனைகளில் பின்னிலையில் குவியாடியைப் பயன்படுத்தும் கேசெக்ரயின் அமைப்புமிருந்தது.\n"}
{"id": "228100", "url": "https://ta.wikipedia.org/wiki?curid=228100", "title": "மின்மமாக்கும் ஆற்றல்", "text": "மின்மமாக்கும் ஆற்றல்\n\nஅணு அல்லது மூலக்கூறு ஒன்றின் மின்மமாக்கும் ஆற்றல் அல்லது அயனியாக்கும் ஆற்றல் (\"Ionization energy\", E) என்பது அவ்வணு அல்லது மூலக்கூறின் வளிம நிலையில் அதன் ஓர் இலத்திரனை முடிவிலிக்கு வெளியேற்றத் தேவைப்படும் மிகக்குறைந்த ஆற்றல் ஆகும். இச்செயல்முறை பின்வருமாறு விளக்கப்படுகிறது.\n\nமுன்னர் இது அயனியாக்கும் மின்னழுத்தம் (\"ionization potential\") எனவும் வழங்கப்பட்டு வந்தது. ஆனால் இச்சொல் தற்பொழுது பரிந்துரை செய்யப்படுவதில்லை.\n\nஇயற்பியலில் அயனியாக்கும் ஆற்றல் இலத்திரன்வோல்ட் (eV) என்ற அலகால் தரப்படுகிறது. இது ஒரு தனித்த அணு அல்லது மூலக்கூறு ஒன்றில் இருந்து ஓர் இலத்திரனை வெளியேற்றத் தேவைப்படும் ஆற்றல் ஆகும். வேதியியலில், இது மோலார் அளவினால் (மோலார் அயனியாக்கும் ஆற்றல் அல்லது வெப்ப அடக்கம்) கூறப்படுகிறது. இதன் அலகு லோஜூல்/மோல் அல்லது கிகலோரி/மோல் (இங்கு ஒரு மோல் அணு அல்லது மூலக்கூறில் இருந்து ஒரு மோல் இலத்திரனை வெளியேற்றத் தேவைப்படும் ஆற்றல்)).\n\n\"n\" மின்மமாக்கும் ஆற்றல் என்பது (\"n\"-1) ஏற்றத்தைக் கொண்ட ஓர் அணுவில் இருந்து ஒரு இலத்திரனை வெளியேற்றத் தேவையான ஆற்றல் ஆகும். எடுத்துக்காட்டாக, முதல் மூன்று மின்மமாக்கும் ஆற்றல்கள் பின்வருமாறு தரப்படும்:\n\nஇதேபோல் மற்ற உயர் அயனியாக்கும் ஆற்றல்களையும் வரையறுக்க இயலும். ஒவ்வொரு அயனியாக்கும் ஆற்றலும் முன்னர் உள்ள அயனியாக்கும் ஆற்றலைவிட அதிகமாக இருக்கும். ஏனெனில், அந்த அயனியில் உள்ள மொத்த நேர்மின் சுமைக்கு எதிராக இலத்திரன் நீக்கப்படுகிறது.\n\nஅணு + ஆற்றல் → நேர்மின் அயனி + இலத்திரன் என்ற சுருக்கச் சமன்பாடு அயனியாக்கும் ஆற்றலை விளக்குகிறது. தனிம வரிசை அட்டவணையின் ஒரு வரிசையில் அயனியாக்கும் ஆற்றலின் மதிப்புகள் இடப்பக்கத்திலிருந்து வலப்பக்கம் வரை சிறிது இடைவெளிகளுடன் அதிகரிக்கிறது. ஒரே தொகுதியில் அயனியாக்கும் ஆற்றல் மேலிருந்து கீழ்பகுதிவரை குறைகிறது. பொதுவாக ஓர் அணுவின் அயனியாக்கும் ஆற்றல் பின்வரும் காரணிகளைப் பொருத்ததாகும்.\n\nSection::::அயனியாக்கும் ஆற்றலை நிர்ணயிக்கும் காரணிகள்.\nSection::::அணு அல்லது அயனியின் உருவளவு.\nஅயனியாக்கும் ஆற்றலானது அணுவின் உருவளவு அதிகரிப்பதைப் பொருத்து குறைகிறது. அணுவின் உருவளவு அதிகமாக உள்ளபோது அயனியாக்கும் ஆற்றல் குறைவாக இருக்கும். சிறிய அணுக்களில் எலக்ட்ரான்கள் மிக நெருங்கியும், பெரிய அணுக்களில் எலக்ட்ரான்கள் இடைவெளியுடன் அமைந்திருப்பதே இதற்குக் காரணமாகும். இடைவெளியுடன் விரவியிருக்கும் எலக்ட்ரான்களை நீக்குவதற்கு குறைந்த அளவு ஆற்றலே தேவைப்படுகிறது. இதன் காரணமாகவே பெரிய அணுக்கள் குறைந்த அயனியாக்கும் ஆற்றலையும் சிறிய அணுக்கள் அதிக அயனியாக்கும் ஆற்றலையும் கொண்டுள்ளன.\n\nபெரிலியத்தின் அயனியாக்கும் ஆற்றல் லித்தியத்தின் அயனியாக்கும் ஆற்றலை விட அதிகமாகும். பெரிலியத்தின் அணுக்கரு அளவு 112 pm.மற்றும் லித்தியத்தின் அணுக்கரு அளவு 152 pm ஆகும். தனிம வரிசை அட்டவணையில் தனிமங்களின் அணு எண் அதிகரிக்க அதிகரிக்க அணுக்கருவின் அளவு குறைகிறது. பெரிலியத்தின் அணுஎண் 4. லித்தியத்தின் அணு எண் 3. இதனால் பெரிலியத்தின் அணுக்கருவின் மின்சுமை லித்தியத்தின் அணுக்கருவின் மின்சுமையைவிட அதிகமாக இருக்கும். அணுக்கருவின் மின்சுமை அதிகமாக இருந்தால் அணுக்கரு மற்றும் வெளிக்கூட்டு எலக்ட்ரான் ஆகியவற்றிற்கு இடையேயான ஈர்ப்பு விசை அதிகமாக இருக்கும். எனவே பெரிலியத்தின் அயனியாக்கும் ஆற்றல் லித்தியத்தின் அயனியாக்கும் ஆற்றலைவிட அதிகமாக இருக்கும்.\n\nSection::::உட்கரு மின்சுமையின் எண் மதிப்பு.\nஅணுவின் உட்கருவிலுள்ள புரோட்டான்களின் அணுக்கரு மின்சுமை அதிகமாக இருந்தால் அயனியாக்கும் ஆற்றலும் அதிகரிக்கும். அதிகளவு புரோட்டான் மின்சுமை எலக்ட்ரான்களை அதிக விசையுடன் பிணைத்திருக்கும். இவ்விசையில் இருந்து வெளிக்கூட்டில் உள்ள எலக்ட்ரானை நீக்குவதற்கு அதிக அளவு ஆற்றல் தேவைப்படுகிறது.\n\nமெக்னீசியத்தின் உட்கரு மின்சுமை ( 12 புரோட்டான்கள் ) சோடியத்தின் உட்கரு மின்சுமையை விட ( 11 புரோட்டான்கள் ) அதிகமாகும். எனவே மெக்னீசியத்தின் அயனியாக்கும் ஆற்றல் சோடியத்தின் அயனியாக்கும் ஆற்றலை விட அதிகமாகும்.\n\nSection::::உள்கூட்டிலுள்ள எலக்ட்ரான்களின் எண்ணிக்கை.\nஅணுவின் வெளிக்கூட்டிலுள்ள எலக்ட்ரான்மீது அணுக்கரு செலுத்தும் ஈர்ப்பு விசையானது உள்கூட்டிலுள்ள எலக்ட்ரானின் விலக்குவிசையினால் ஈடு செய்யப்படுகிறது. நீக்கப்படவேண்டிய எலக்ட்ரானானது அணுக்கருவின் ஈர்ப்பு விசையிலிருந்து உள்கூட்டிலுள்ள எலக்ட்ரான்களால் மறைக்கப்படுகிறது. இத்தகைய உள்கூடு எலக்ட்ரான்களின் மறைக்கும் தன்மையால் இணைதிறன் கூட்டிலுள்ள எலக்ட்ரான் அணுக்கருவினால் குறைந்த அளவே ஈர்க்கப்படுகிறது. எனவே அயனியாக்கும் ஆற்றல் குறைகிறது. தனிம வ்ரிசை அட்டவணையில் உள்ள ஒரு தொகுதியில் மேலிருந்து கீழிறங்கும்போது அயனியாக்கும் ஆற்றல் குறைவதற்கு இதுவே காரணமகும்.\n\nSection::::எலக்ட்ரான் சுற்றுப்பாதையின் உருவளவு.\nஎலக்ட்ரான் சுற்றுப்பாதைகளின் உருவளவு அயனியாக்கும் ஆற்றலை பாதிக்கிறது. ஒரே இணைதிறன் உள்ள s எலக்ட்ரான் p,d மற்றும் f எலக்ட்ரான்களைவிட அணுக்கருவிற்கு அருகில் இருப்பதால் எலக்ட்ரான்களின் ஊடுருவும் தன்மை s > p > d > f என்ற வரிசையில் அமைகிறது.\n\nஅலுமினியத்தின் அயனியாக்கும் ஆற்றல் மெக்னீசியத்தைவிட குறைவாகும். மெக்னீசியத்தின் எலக்ட்ரான் அமைப்பு [Ne]3s மற்றும் அலுமினியத்தின் எலக்ட்ரான் அமைப்பு [Ne]3s 3p ஆகும். இவ்விரண்டையும் நோக்கும்போது அலுமினியத்தில் ஒரு 3p எலக்ட்ரானையும் மெக்னீசியத்தில் ஒரு 3s எலக்ட்ரானையும் நீக்க வேண்டும். ஆனால் s எலக்ட்ரானைவிட p எலக்ட்ரானை எளிதில் நீக்கிவிடலாம். எனவே அலுமினியத்தின் முதல் அயனியாக்கும் ஆற்றல் மெக்னீசியத்தைவிட குறைவாகும்.\n\nSection::::எலக்ட்ரான் அமைப்பினால் வேறுபாடு.\nஅணுக்கள் மிகவும் நிலையான எலக்ட்ரான் அமைப்பை பெற்று உள்ளபோது அதிக அயனியாக்கும் ஆற்றலைப் பெற்றிருக்கும். உயரிய வாயுக்கள் நிலையான எலக்ட்ரான் அமைப்பை பெற்றிருப்பதால் அவை அதிகபட்ச அயனியாக்கும் ஆற்றலை உடையவையாகும்.\n\nநியானின் அணுக்கரு மின்சுமை (10) புளோரினின்அணுக்கரு மின்சுமையைவிட ( 9 ) அதிகமாகும். அணுக்கருவின் மின்சுமை அதிகரிக்கும்போது அணுக்கருவிற்கும், வெளிக்கூடு எலக்ட்ரானுக்கும் உள்ள ஈர்ப்புவிசை அதிகரிக்கும். எனவே நியானின் முதல் அயனியாக்கும் ஆற்றல் புளோரினைவிட அதிகமாகும்\n\n"}
{"id": "228105", "url": "https://ta.wikipedia.org/wiki?curid=228105", "title": "அல்-கிந்தி", "text": "அல்-கிந்தி\n\nஅல்-கிந்தி (ஆங்கிலம்:Al-Kindi), அரபு: أبو يوسف يعقوب بن إسحاق الصبّاح الكندي)‎ என்பவர் முதலாவது இசுலாமிய மெய்யியலாளர் ஆவார். மேலும் இவர் ஒரு அரேபியர் ஆகையால் மெய்யியல் கற்ற \"முதல் இசுலாமிய அரேபியர்\" எனும் பெருமையும் இவைரையே சாரும். இவை கி.பி. 801 ஆம் ஆண்டு ஈராக்கில் பிறந்தவர். தனது 72 ஆவது வயதில் அதாவது கி.பி. 873 ஆன்டு ஈராக் இல் பாக்தாத்தில் இறந்தவர். அத்துடன் இவர் \"அரேபியர்களின் மெய்யியலாளர்\" எனவும் அழைக்கப்படுகின்றார். கிந்தாஹ் என்பது இஸ்லாத்துக்கு முந்திய அரபுப் பழங்குடியினப் பெயர் ஒன்றைக் குறிக்கிறது. இவரது பாட்ட்டனாரான அல்-அஷா முகமது நபியின் தோழர்களில் ஒருவர். அல் கிந்தி கிரேக்க சிரிய மொழிகளைக் கற்றார். இம்மொழிகளைக் கற்காது, அன்றைய கிரேக்க விஞ்ஞானத்தையும் மெய்யியலையும் கற்க வழி இல்லை. சிரிய மொழியில் அவர் பல நூல்களை மொழிபெயர்ப்பித்தார். \"Enneads\" என்ற \"புளோட்டினஸ்\" நூலின் மொழி பெயர்ப்பை திருத்தி ஒழுங்குபடுத்தினார்.\n\nஅல் கிந்தி ஒரு சிறந்த மருத்துவர். அவரது சொந்த நூல் நிலையம் பெரும் நூல் களஞ்சியமாகக் கருதப்பட்டது. அவர் எழுதிய 300 நூல்கள் 17 தலைப்புகளாகக் தொகுக்கப் பட்டிருக்கின்றது. இவற்றுள் அநேகமானவை அழிந்துவிட்டன. மெய்யியல், அளவியல், இசையியல், வானியல், கணிதவியல், மருத்துவ இயல், இயக்க இயல், உளவியல், அரசியல் முதலிய துறைகளிலேயே அவரின் நூல்கள் அமைந்துள்ளன.\n\n"}
{"id": "228114", "url": "https://ta.wikipedia.org/wiki?curid=228114", "title": "தனிமங்களின் மோலார் மின்மமாக்கும் ஆற்றல்கள்", "text": "தனிமங்களின் மோலார் மின்மமாக்கும் ஆற்றல்கள்\n\nதனிமங்களின் மோலார் மின்மமாக்கும் ஆற்றல்களை (\"molar ionization energies\") கிலோஜூல்/மோல் (kJ mol) அலகுகளில் பின்வரும் அட்டவணை தருகிறது. இது ஒரு மோல் வளிம அணு அல்லது அயன்களின் இலத்திரன்களை வெளியேற்றத் தேவைப்படும் ஆற்றல் ஆகும். இலத்திரன்வோல்ட்டில் (eV) அளக்கப்படும் மின்மமாக்கும் ஆற்றல்களை அறிய தனிமங்களின் மின்மமாக்கும் ஆற்றல்கள் அட்டவணையைப் பாருங்கள்.\n\nமுதலாவது மோலார் மின்மமாக்கும் ஆற்றல் நொதும அணு ஒன்றினது ஆகும். முதல் மோலார் மின்மமாக்கும் ஆற்றல் தவிர இரண்டாம், மூன்றாம் போன்ற மோலார் மின்மமாக்கும் ஆற்றல்களும் கண்டறியப்பட்டுள்ளன. வாயு நிலையில் உள்ள ஒரு மோல் நேர்மின் அயனியில் இருந்து X மற்றொரு இலத்திரனை நீக்கி X அயனியை உருவாக்குவதற்கு தேவைப்படும் ஆற்றல் இரண்டாம் மோலார் மின்மமாக்கும் ஆற்றல் எனப்படும். அதாவது,\n\nஇதேபோல் ஒரு மோல் X நேர்மின் அயனியிலிருந்து மற்றொரு இலத்திரனை நீக்கி X அயனியை பெறுவதற்கு தேவைப்படும் ஆற்றல் மூன்றாம் மோலார் மின்மமாக்கும் ஆற்றல் எனப்படும்.\n\nஇதேபோல் மற்ற உயர் அயனியாக்கும் ஆற்றல்களையும் வரையறுக்க இயலும். ஒவ்வொரு ஆற்றலும் முன்னர் உள்ள அயனியாக்கும் ஆற்றலைவிட அதிகமாக இருக்கும். ஏனெனில், அந்த அயனியில் உள்ள மொத்த நேர்மின் சுமைக்கு எதிராக இலத்திரன் நீக்கப்படுகிறது.\n\nஇலத்திரன்-வோல்ட்டில் (eV) அளக்கப்படும் மின்மமாக்கும் ஆற்றல்களை அறிய தனிமங்களின் மின்மமாக்கும் ஆற்றல்கள் (தரவு) அட்டவணையைப் பார்க்கவும். ருதர்போர்டியத்துற்குப் பின்னரான தனிமங்களின் ஆற்றல்கள் ஊக அடிப்படையிலானவை.\n\n"}
{"id": "228118", "url": "https://ta.wikipedia.org/wiki?curid=228118", "title": "ரூசோ சகோதரர்கள்", "text": "ரூசோ சகோதரர்கள்\n\nஅந்தோணி ரூசோ, ஜோ ரூசோ ஆகிய இருவரும் சகோதரர்கள். இருவரும் அமெரிக்காவைச் சேர்ந்தவர்கள். இவர்கள் இருவரும் திரைப்பட இயக்குனர், தயாரிப்பாளர், நடிகர், பதிப்பாசிரியர், திரைக்கதையாசிரியர் ஆகிய பணிகளை மேற்கொண்டுள்ளனர். இவர்கள் போன்ற பல திரைப்படங்களை தயாரித்தும் இயக்கியும் உள்ளனர்.\n\n"}
{"id": "228121", "url": "https://ta.wikipedia.org/wiki?curid=228121", "title": "செப்டம்பர் 2014", "text": "செப்டம்பர் 2014\n\nசெப்டம்பர் 2014 (\"September 2014\"), 2014 ஆம் ஆண்டின் ஒன்பதாவது மாதமாகும். இம்மாதம் ஒரு திங்கட்கிழமையில் துவங்கி 30 நாட்களின் பின்னர் செவ்வாய்க்கிழமையில் முடிவடைந்தது. தமிழ் நாட்காட்டியின் படி புரட்டாதி மாதம் செப்டம்பர் 17, புதன்கிழமை தொடங்கி, அக்டோபர் 17 வெள்ளிக்கிழமையில் முடிவடைந்தது. இசுலாமிய நாட்காட்டியின்படி கிஞ்சுரா 1435 ஆம் ஆண்டின் துல்கஃதா மாதம் செப்டம்பர் 25 வியாழக்கிழமை முடிவடைந்தது.\n\n\n"}
{"id": "228127", "url": "https://ta.wikipedia.org/wiki?curid=228127", "title": "அரிசி வாளி அறைகூவல்", "text": "அரிசி வாளி அறைகூவல்\n\nஅரிசி வாளி அறைகூவல் (Rice Bucket challenge) என்பது விழிப்புணர்வு ஏற்படுத்துவதற்கான அறைகூவல் ஆகும். இதை இந்தியாவை சேர்ந்த ஊடகவியலாளர் ஒருவர் ஐஸ் வாளி அறைகூவலுக்கு மாற்றாக தொடங்கினார்.\n\nSection::::நோக்கம்.\nஇந்தியாவில் ஒரு வேளை உணவுக்கும் வழியில்லாத ஏழை மக்களின் பசி நோயைப் போக்கும் விதமாக ஐதராபாத்தைச் சேர்ந்த மஞ்சுலதா கலாநிதி என்பவர் 24 ஆகஸ்டு 2014 அன்று தொடங்கி வைத்துள்ளார். வழங்கும் சக்தி படைத்த யாராயினும், வசதி இல்லாத ஏழை ஒருவருக்கு, ஒரு வாளி அரிசி கொடுக்க வேண்டும் என்பதே இவ்வறைகூவலின் நோக்கம்.\n\nஇதன் வாயிலாக ஆயிரக்கணக்கான கொடையாளர்கள் இலட்சக்கணக்கான ஏழை மக்களின் பசியைப் போக்க உதவுகின்றனர். \n\n\n"}
{"id": "228129", "url": "https://ta.wikipedia.org/wiki?curid=228129", "title": "வேளானி", "text": "வேளானி\n\nவேளானி என்பது வேளாண் ஏரி என்பதின் மருவூச் சொல் ஆகும். தமிழ் நாட்டின் சிவகங்கைக்கு அருகில் உள்ள மானாமதுரையிலிருந்து 8 கல் தொலைவில் உள்ளது. சிவகங்கை மாவட்டத்தில் மக்கள் தொகை நெருக்கம் குறைவான சிற்றூர் வேளானி யாகும். \n\nஇந்த ஊரின் அருகில் கிட்டத்தட்ட 2 கல் தொலைவிற்கு வேறு எந்த ஊரும் இல்லை. ஆதலால் இந்தச் சிற்றூர் மிக அமைதியான குடியிருப்பு ஆகும். வேளானியில் வடக்குக் குடியிருப்பு, தெற்குக் குடியிருப்பு என இரண்டு குடியிப்புகள் உண்டு. இரண்டு குடியிருப்பின் நடுவிலும் வயல்வெளிகள் உள்ளன. இந்த இரண்டு குடியிருப்புக்களையும் இணைக்க ஊரின் கிழக்கில் ஒரு மண் சாலை உள்ளது.\n\nஊரின் எல்லையில் கிழக்குப் பக்கம் மருதங்கநல்லூர் என்ற ஊரும், வடக்கில் கீழப்பிடாவூர் என்ற ஊரும், மேற்கில் சீகன் குளம் என்ற ஊரும், தெற்கில் நெடுந்தொலைவிற்கு அப்பால் கிட்டத்தட்ட 5 கல் தொலைவில் மேலநெட்டூர் என்ற ஊரும் உள்ளது. \n\nமானாமதுரையை இணைப்பதற்கு ஊரின் வடபுறத்திலிருந்து ஒரு தார்ச்சாலை செல்கிறது. இந்த ஊர் மக்களின் முதன்மைத் தொழில் வேளாண் தொழில் ஆகும். அதனின் துணைத்தொழில் ஆடுமாடு மேய்த்தல் ஆகும். இந்தச் சிற்றூரில் பனைமரக் காடு உள்ளது. பாசன ஏரியின் கரை நெடுகிலும் ஆலமரங்கள் நிறைந்து காணப்படும். அதனின் நிழலில் ஆடு மாடுகளும் அதன் மேய்ப்பர்களான மனிதர்களும் வெயிலின் தாக்கத்தைப் போக்கிக் கொள்வார்கள். ஏரியின் உட்புறத்தில் கருவேல மரங்கள் அடர்ந்து காணப்படும். அம்மரத்தின் இருப்பே ஆடு மாடுகளுக்கு மேய்ச்சல் தளங்களாக இருக்கிறது.\n"}
{"id": "228132", "url": "https://ta.wikipedia.org/wiki?curid=228132", "title": "பூம்புகார் விருது", "text": "பூம்புகார் விருது\n\nபூம்புகார் விருது அல்லது பூம்புகார் மாநில விருது என்பது தமிழ்நாட்டைச் சேர்ந்த கைவினைப் பொருள்களைத் தயாரிக்கும் கை வினைஞர்களை ஊக்குவிக்கும் வகையில், ஆண்டு தோறும் வழங்கப்படும் தமிழக அரசின் விருதாகும். 2002 ஆம் ஆண்டு முதல் இவ்விருதுக்கு ’மாநில விருது’ என்ற தரம் அளிக்கப்பட்டது. இவ்விருதுக்கு 16 விதமான கைத்திறன் தொழில் செய்யும், 65 வயதுக்கு மேற்பட்ட பத்து சிறந்த கை வினைஞர்களைத் தேர்ந்தெடுத்து, தலா 50 ஆயிரம் ரூபாய் ரொக்கம், 4 கிராம் எடையுள்ள தங்கப்பதக்கம், தாமிரப்பத்திரம் மற்றும் சான்றிதழ் ஆகியவை வழங்கப்படும்\n\nSection::::விருதுக்குரிய கைத்திறன் தொழில்கள்.\nபஞ்சலோக சிற்பங்கள், பித்தளை விளக்குகள் மற்றும் பித்தளை கலைப்பொருள்கள், தஞ்சாவூர் ஓவியங்கள், தஞ்சாவூர் கலைத்தட்டுகள், மரச் சிற்பங்கள், கற்சிற்பங்கள், சுடுகளிமண், கலம்காரி, பத்திக், அப்ளிக் துணி ஓவியங்கள், காகிதக் கூழ் பொம்மைகள், பாய் நெசவு, மூங்கில் மற்றும் பனை ஓலைப் பொருள்கள், நெட்டி வேலை, நார்ப் பொருள்கள், கோவில் நகைகள், சித்திரத் தையல் வேலை மற்றும் இதர கைவினைப் பொருள்கள்.\n\n"}
{"id": "228135", "url": "https://ta.wikipedia.org/wiki?curid=228135", "title": "அபதனி மொழி", "text": "அபதனி மொழி\n\nஅபதனி மொழி என்பது திபெத்திய-பர்மிய மொழி வகையில் ஒரு சிறிய மொழி வகையாகும். அருகிவரும் பேச்சு வழக்கு மொழிகளுள் இதுவும் ஒன்றாகும். இம்மொழி தரமானதுமான நிலையானதுமான எழுத்து வழக்கைக் கொண்டிருக்கவில்லை. அபதனி மக்களிடையே எவ்வகையான மொழி வடிவத்தைப் ப்யன்படுத்துவது எனும் விவாதம் நடைபெற்றுக்கொண்டே இருக்கின்றது.\n"}
{"id": "228139", "url": "https://ta.wikipedia.org/wiki?curid=228139", "title": "அசியெண்டா டிராஸ்போர்ட்டி மிலானெசி", "text": "அசியெண்டா டிராஸ்போர்ட்டி மிலானெசி\n\nஅசியெண்டா டிராஸ்போர்ட்டி மிலானெசி என்பது போக்குவரத்துக்கான பொதுத்துறை நிறுவனமாகும். இது இத்தாலியின் மிலன் நகரத்திலும், அதன் சுற்றுப்புறத்திலும் போக்குவரத்து வாகனங்களை இயக்குகிறது. இது 18 டிராம் வழித்தடங்களையும், 68 நகர்ப்புற பேருந்து வழித்தடங்களையும், 4 டிராலி வகை பேருந்து வழித்தடங்களையும், புறநகருக்கு இடையிலான 52 பேருந்து வழித்தடங்களையும், 4 சுரங்க வழித்தடங்களையும் இயக்குகிறது. இந்த கழகத்தின் வாகனங்களில் 2010-ஆம் ஆண்டில் மட்டும் 96.8 கோடி மக்கள் பயணித்துள்ளனர். \n\nஇது சிற்றுந்துகளையும், மிதிவண்டிகளையும் இயக்குகிறது. \n"}
{"id": "228140", "url": "https://ta.wikipedia.org/wiki?curid=228140", "title": "எ கன்சைஸ் என்சைக்ளோபீடியா ஆஃப் ஹிந்துயிசம்", "text": "எ கன்சைஸ் என்சைக்ளோபீடியா ஆஃப் ஹிந்துயிசம்\n\nஎ கன்சைஸ் என்சைக்ளோபீடியா ஆஃப் ஹிந்துயிசம் (A Concise Encyclopedia of Hinduism) என்னும் ஆங்கில நூல் இந்து மதத்தைப் பற்றிய பல தகவல்களைக் கொண்டது. இந்நூலை ராமகிருஷ்ண மடத்தினர் வெளியிட்டனர். இந்த நூலை சுவாமி ஹர்ஷானந்தா எழுதினார். இந்நூல் மூன்று பகுதிகளைக் கொண்டது. இந்நூலை இந்தியாவின் முன்னாள் குடியரசுத் தலைவரான ஏ. பி. ஜே. அப்துல் கலாம் வெளியிட்டார். இந்து மதக் கோயில்கள், ஆன்மிக குருக்கள், ஜோதிடம் என பல தகவல்களின் தொகுப்பு நூல். இந்து மதத்துடன் தொடர்புடைய புத்தம், சமணம், சீக்கியம் ஆகிய மதத் தகவல்களும் சுருக்கமாகத் தரப்பட்டுள்ளன \n"}
{"id": "228144", "url": "https://ta.wikipedia.org/wiki?curid=228144", "title": "நிக் காஸ்சவேட்ஸ்", "text": "நிக் காஸ்சவேட்ஸ்\n\nநிக் காஸ்சவேட்ஸ் () (பிறப்பு: மே 21, 1959) இவர் ஒரு அமெரிக்க நாட்டு திரைப்பட இயக்குனர், நடிகர் மற்றும் திரைக்கதையாசிரியர் ஆவார். இவர் தி அதர் வுமன் போன்ற திரைப்படங்களை இயக்கியுள்ளார்.\n\n"}
{"id": "228151", "url": "https://ta.wikipedia.org/wiki?curid=228151", "title": "உசா மேத்தா", "text": "உசா மேத்தா\n\nஉசா மேத்தா (\"Usha Mehta\", மார்ச்சு 25, 1920-ஆகத்து 11, 2000) இந்திய விடுதலைப் போராட்டத்தில் கலந்து கொண்ட பெண்மணி ஆவார். வெள்ளையனே வெளியேறு இயக்கக் காலகட்டத்தின் போது இரகசிய வானொலியை நிறுவி விடுதலைப் போராட்டம் பற்றிய செய்திகளையும் இந்தியத் தலைவர்களைப் பற்றிய செய்திகளையும் ஒலி பரப்பினார்.\n\nSection::::பிறப்பும் படிப்பும்.\nஉசா மேத்தா குசராத்து மாநிலத்தில் சூரத் மாவட்டத்தில் சரசு என்னும் ஊரில் பிறந்தார். இவருடைய தந்தை ஒரு நீதிபதி ஆவார். உசா மேத்தா மும்பையில் உள்ள வில்சன் கல்லூரியில் இளங்கலை தத்துவக் கல்வியியலில் முதல் வகுப்பில் தேர்ச்சிப் பெற்றார். சட்டம் படிப்பதற்காகச் சட்டக் கல்லூரியில் சேர்ந்தார். பிற்காலத்தில் ஆய்வுப் பட்டம் பெற்று பேராசிரியாகப் பணி புரிந்தார்.\n\n\nSection::::இரகசிய வானொலி.\nவெள்ளையனே வெளியேறு இயக்கத்துக்கு ஆதரவு திரட்டவும் போராட்டம் தொடர்பான செய்திகளை மக்களுக்குத் தெரிவிக்கவும் காங்கிரசு ரேடியோ அல்லது இரகசிய ரேடியோவை உசா மேத்தா தொடங்கினார். இதனால் வெள்ளை அரசின் உளவுத் துறையும் காவல் துறையும் உசா மேத்தாவைக் கண்காணித்தது. எரவாடாச் சிறையில் அடைக்கப்பட்டு கடுமையான துன்பத்திற்கு ஆளானார். இதனால் இரகசிய வானொலி மூன்று மாதகாலம் மட்டுமே இயங்கியது. அவரைச் சிறையில் அடைத்த பிரிட்டிசு அதிகாரிகள் உசா மேத்தாவுடன் போராடிய தோழர்களின் விவரங்களைத் தெரிவிக்கக் கட்டாயப் படுத்தினர். ஆனால் உசா மேத்தா அவர்களைக் காட்டிக் கொடுக்கவில்லை. இறுதியாக 1946 ஆம் ஆண்டில் அரசு அவரை விடுதலை செய்தது.\n\nSection::::விருது.\n1998 இல் உசா மேத்தாவின் தொண்டுகளைக் கௌரவித்துப் இந்திய அரசால், பத்ம விபூசன் விருது வழங்கப்பட்டது.\n"}
{"id": "228163", "url": "https://ta.wikipedia.org/wiki?curid=228163", "title": "ஆசிரியர் நாள் (இந்தியா)", "text": "ஆசிரியர் நாள் (இந்தியா)\n\nஆசிரியர் நாள் (Teachers Day) இந்தியாவில் ஒவ்வொரு ஆண்டும் செப்டம்பர் 5 ஆம் நாளன்று கொண்டாடப்பட்டு வருகிறது. ஆசிரியராகப் பணியைத் தொடங்கி இந்தியாவின் குடியரசுத் தலைவராக உயர்ந்த சர்வபள்ளி இராதாகிருஷ்ணனின் நினைவாக அவரது பிறந்த நாளன்று இந் நாள் கொண்டாடப்படுகிறது. \n\n"}
{"id": "228166", "url": "https://ta.wikipedia.org/wiki?curid=228166", "title": "தமிழ்நாடு அதீத வட்டிவசூல் தடைச் சட்டம் (2003)", "text": "தமிழ்நாடு அதீத வட்டிவசூல் தடைச் சட்டம் (2003)\n\nதமிழ்நாடு அதீத வட்டிவசூல் தடைச் சட்டம் (2003) மிக அதிக வட்டி வசூலிப்பதை தடை செய்வதற்காக 2003 ஆம் ஆண்டு நவம்பர் மாதம் 14ஆம் தேதி ஆளுநரின் ஆணைக்கிணங்க வெளியிடப்பட்டது. இது ஜூன் மாதம் 9ஆம் தேதியிலிருந்து அமுலுக்கு வந்தது.\n\nதமிழகத்தில் 2003-ல் கந்து வட்டி] தடைச் சட்டம் கொண்டு வரப்பட்டது. கடன் கொடுத்தவர்கள், கடனை திரும்ப வசூலிக்க ஆட்களை கொண்டு அப்பாவிகள் மீது நடத்தப்படும் கராரான கீழ் தர நடவடிக்கையால் ஏராளமானோர் தற்கொலை செய்து கொண்டுள்ளனர்.இது போன்ற நிலையை தடுக்கவே இந்த சட்டம் கொண்டு வரப்பட்டது.\n\n\n"}
{"id": "228169", "url": "https://ta.wikipedia.org/wiki?curid=228169", "title": "தமிழ்நாடு கூட்டுறவு ஒன்றியம்", "text": "தமிழ்நாடு கூட்டுறவு ஒன்றியம்\n\nதமிழ்நாடு கூட்டுறவு ஒன்றியம் (Tamilnadu Coooperative Union) 04 சனவரி 1914 அன்று சென்னையில் துவக்கப்பட்டது.\n\n\n"}
{"id": "228171", "url": "https://ta.wikipedia.org/wiki?curid=228171", "title": "நோம் முர்றோ", "text": "நோம் முர்றோ\n\nநோம் முர்றோ () (பிறப்பு: ஆகஸ்ட் 16, 1961) இவர் ஒரு இஸ்ரேலிய நாட்டு திரைப்பட இயக்குனர் மற்றும் தயாரிப்பாளர் ஆவார். இவர் ஸ்மார்ட் பீபிள், போன்ற திரைப்படங்களை இயக்கியுள்ளார்.\n"}
{"id": "228172", "url": "https://ta.wikipedia.org/wiki?curid=228172", "title": "லோங்டிங் மாவட்டம்", "text": "லோங்டிங் மாவட்டம்\n\nலோங்டிங் (Longding) அருணாசலப் பிரதேசத்தில் அமைந்த்துள்ள 17 மாவட்டங்களிலும் ஒன்றாகும். இதுவே அருணாச்சலப் பிரதேசத்தில் அண்மையில் உருவாக்கப்பட்ட மாவட்டம் ஆகும். திரப் மாவட்டத்தின் தென் பகுதியில் இருந்து பிரிந்த பின்னரே இது மாவட்டம் ஆகியது. இதன் கிழக்கெல்லைப் பிரதேசமே மியான்மார் ஆகும். இதன் தெற்கு, மேற்கு எல்லைகளாக நாகாலாந்து அமைந்துள்ளது அத்துடன் இது பிரிந்து வந்த திரப் மாவட்டமே இதன் வடக்கெல்லை ஆகும். \n\nSection::::வரலாறு.\nவரலாற்று ரீதியாக வஞ்சோ மக்களே (Wancho people) இங்கு குடிபெயர்ந்து வாழ்ந்து வந்துள்ளனர். அவர்கள் நாகா மக்களைப் போன்றவர்கள் அல்லது அவர்களுக்கு ஒப்பானவர்கள். படுக்கை தயாரித்தல், துப்பாக்கி தயாரித்தல், மர வேலைப்பாடுகள் போன்றவற்றில் இவர்கள் கைதேர்ந்தவர்கள். அருணாசலப் பிரதேசத்தில் பின்தங்கிய மாவட்டங்களில் இதுவும் ஒன்றாகும்.\n\nSection::::பிரிவுகள்.\nலோங்டிங் மாவட்டத்தில் ஆறு உட்பிரிவுகள் உள்ளன: லோங்டிங், கனுபரி, பொங்சோ, வக்கா, புமா, லோனா. \n"}
{"id": "228174", "url": "https://ta.wikipedia.org/wiki?curid=228174", "title": "ஸ்டோர்ட் பீட்டி", "text": "ஸ்டோர்ட் பீட்டி\n\nஸ்டோர்ட் பீட்டி இவர் ஒரு ஆஸ்திரேலியா நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் ஐ, பிராங்கென்ஸ்டைன் போன்ற திரைப்படங்களை இயக்கியுள்ளார்.\n\n"}
{"id": "228175", "url": "https://ta.wikipedia.org/wiki?curid=228175", "title": "கேவின் ஹூட்", "text": "கேவின் ஹூட்\n\nகேவின் ஹூட் () (பிறப்பு: 12 மே 1963) இவர் ஒரு தென் ஆப்பிரிக்க நாட்டு திரைப்பட இயக்குனர், நடிகர் மற்றும் திரைக்கதையாசிரியர் ஆவார். இவர் வோல்வரின், எண்டர்ஸ் கேம் போன்ற திரைப்படங்களை இயக்கியுள்ளார்.\n"}
{"id": "228176", "url": "https://ta.wikipedia.org/wiki?curid=228176", "title": "தா. இராமலிங்கம் (அரசியல்வாதி)", "text": "தா. இராமலிங்கம் (அரசியல்வாதி)\n\nதாமோதரம்பிள்ளை இராமலிங்கம் (\"Thamodarampillai Ramalingam\", 1905 - ) இலங்கைத் தமிழ் வழக்கறிஞரும், அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nSection::::ஆரம்ப வாழ்க்கை.\nஇராமலிங்கம் 1905 ஆம் ஆண்டளவில் இலங்கையின் வடக்கே உடுப்பிட்டி என்ற ஊரில், வழக்கறிஞர் ஆர். தாமோதரம்பிள்ளை என்பவருக்குப் பிறந்தார். உடுப்பிட்டி அமெரிக்கன் மிசன் கல்லூரியில் கல்வி கற்ற இவர், இலங்கைப் பல்கலைக்கழகக் கல்லூரில் சேர்ந்து அறிவியலில் பட்டம் பெற்றார்.\n\nஇவர் கரணவாய் வடக்கைச் சேர்ந்த மீனாட்சிபிள்ளை என்பவரைத் திருமணம் புரிந்தார். இவர்களுக்கு ஐந்து ஆண்களும், மூன்று பெண்களுமாக எட்டுப் பிள்ளைகள் உள்ளனர்.\n\nSection::::பணி.\nபல்கலைக்கழகப் பட்டம் பெற்ற பின்னர் சட்டம் பயின்று, வட இலங்கையில் வழக்கறிஞராகப் பணியாற்றினார். பின்னர் நீதித்துறை நடுவராகப் பணியாற்றினார்.\n\nSection::::அரசியலில்.\nஅகில இலங்கைத் தமிழ்க் காங்கிரஸ் கட்சியில் சேர்ந்த இராமலிங்கம், அக்கட்சியின் சார்பில் 1947 நாடாளுமன்றத் தேர்தலில் பருத்தித்துறை தேர்தல் தொகுதியில் போட்டியிட்டு வெற்றி பெற்று நாடாளுமன்றம் சென்றார். 1952 தேர்தலிலும் போட்டியிட்டு வெற்றி பெற்றார்.\n"}
{"id": "228178", "url": "https://ta.wikipedia.org/wiki?curid=228178", "title": "பொம்டிலா", "text": "பொம்டிலா\n\nபொம்டிலா மேற்கு காமெங் மாவட்டத்தின் தலைமையகம் ஆகும்.\n\nSection::::புவியியல்.\nபொம்டிலாவின் அமைவிடம் ஆகும். இது சராசரியாக கடல் மட்டத்திலிருந்து 2217 மீற்றர் உயரத்தில் அதாவது 7273 அடி உயரத்தில் அமைந்துள்ளது.\n\nSection::::மக்கள் வகைப்பாடு.\n2001 ஆம் ஆண்டில் மக்கள் தொகை கணக்கெடுப்பின்படி பொம்டிலாவின் சனத்தொகை 6685 ஆகும். இதில் ஆண்களின் சனத்தொகை 54% உம் பெண்களின் சனத்தொகை 46% உம் ஆகும். பொம்டிலாவின் எழுத்தறிவு விகிதம் 69% ஆகும்; இவ்விகிதம் தேசிய கல்வியறிவான 59.5% இலும் பார்க்க கூடியதாகும். இதில் ஆண்களின் எழுத்தறிவு விகிதம் 75% உம் ஆண்களின் எழுத்தறிவு விகிதம் 63% உம் ஆகும். 13% ஆனோர் 6 வயதிற்கு உட்பட்டவர்கள்.\n"}
{"id": "228199", "url": "https://ta.wikipedia.org/wiki?curid=228199", "title": "பலாங்கொடை", "text": "பலாங்கொடை\n\nபலாங்கொடை இலங்கையின் சபரகமுவா மாகாணத்தின் இரத்தினபுரி மாவட்டத்தில் அமைந்துள்ள நகரசபை ஆகும். இது மாவட்ட தலைநகரான இரத்தினபுரிக்கு கிழக்குத் திசையில் 60 கி.மீ. தூரத்தில் அமைந்துள்ளது. இந்நகரமானது கொழும்பையும், கிழக்கு மாகாணத்தின் கல்முனையையும் இணைக்கும் ஏ4 பெருந்தெருவில் 160 கி.மீ. தூரத்தில் காணப்படுகிறது.\n\nSection::::புவியியலும் காலநிலையும்.\nஇது இலங்கையின் புவியியல் பிரிவான மத்திய மலை நாட்டில் அமைந்துள்ளது. கடல் மட்டத்துக்கு மேல் சுமார் 750 மீற்றர் உயரத்தில் காணப்படுகிறது. இங்கு ஆண்டு சராசரி வெப்பநிலை 25 பாகை செல்சியஸ் ஆகும். பெரும்பாலான மழைவீழ்ச்சி தென்மேல் பருவக்காற்றின் மூலம் கிடைக்கிறது, 2000-2500 மி.மீ. ஆண்டு சராசரி மழைவீழ்ச்சியை பெறுகின்றது. \n\nSection::::மக்கள்.\nஇது சிங்கள மக்களை பெரும்பான்மையாக கொண்ட நகரமாகும். இங்கு 2001ஆம் ஆண்டு சனத்தொகை கணிப்பீட்டின் படி 11,397 மக்கள் வாழ்கின்றார்கள். இன அடிப்படையிலான சனத்தொகைப் பரம்பல் பின்வருமாறு:\n\nசமய அடிப்படையிலான சனத்தொகைப் பரம்பல் வருமாறு:\n\n\n"}
{"id": "228201", "url": "https://ta.wikipedia.org/wiki?curid=228201", "title": "கார்ல் ரின்ஸ்ச்", "text": "கார்ல் ரின்ஸ்ச்\n\nகார்ல் ரின்ஸ்ச் () இவர் ஒரு ஐக்கிய ராஜ்ய நாட்டு திரைப்பட இயக்குனர், நடிகர், தொழிலதிபர் மற்றும் திரைக்கதையாசிரியர் ஆவார். இவர் 47 ரோனின் என்ற திரைப்படத்தை இயக்கியுள்ளார்.\n"}
{"id": "228202", "url": "https://ta.wikipedia.org/wiki?curid=228202", "title": "ஜாமே காலெட்-செர்ரா", "text": "ஜாமே காலெட்-செர்ரா\n\nஜாமே காலெட்-செர்ரா () (பிறப்பு: 23 மார்ச் 1974) இவர் ஒரு எசுப்பானிய நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் நான்-ஸ்டாப் போன்ற திரைப்படங்களை இயக்கியுள்ளார்.\n\n"}
{"id": "228204", "url": "https://ta.wikipedia.org/wiki?curid=228204", "title": "ஜோஸ் பாடில்கா", "text": "ஜோஸ் பாடில்கா\n\nஜோஸ் பாடில்கா () (பிறப்பு: ஆகஸ்ட் 1, 1967) இவர் ஒரு பிரேசில் நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் ரோபோகாப் போன்ற திரைப்படங்களை இயக்கியுள்ளார்.\n\n"}
{"id": "228205", "url": "https://ta.wikipedia.org/wiki?curid=228205", "title": "நெயில் பர்கர்", "text": "நெயில் பர்கர்\n\nநெயில் பர்கர் () இவர் ஒரு அமெரிக்க நாட்டு திரைப்பட இயக்குனர் ஆவார். இவர் டைவர்ஜென்ட் போன்ற திரைப்படங்களை இயக்கியுள்ளார்.\n\n"}
{"id": "228206", "url": "https://ta.wikipedia.org/wiki?curid=228206", "title": "மார்க் வாட்டர்ஸ்", "text": "மார்க் வாட்டர்ஸ்\n\nமார்க் வாட்டர்ஸ் () (பிறப்பு: ஜூன் 30, 1964 ) இவர் ஒரு அமெரிக்க நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் வாம்பயர் அகாடமி போன்ற பல திரைப்படங்களை இயக்கியுள்ளார்.\n"}
{"id": "228207", "url": "https://ta.wikipedia.org/wiki?curid=228207", "title": "இஸ்காட் வாஹ்", "text": "இஸ்காட் வாஹ்\n\n'ஸ்காட் வாஹ் () இவர் ஓர் அமெரிக்க நாட்டு திரைப்பட இயக்குனரும் திரைக்கதையாசிரியரும் ஆவார். இவர் நாவி SWCC, அக்ட ஒப் வலோர், நீட் போர் ஸ்பீட் போன்ற திரைப்படங்களைத் தயாரித்தும் இயக்கியும் உள்ளார்.\n\n"}
{"id": "228208", "url": "https://ta.wikipedia.org/wiki?curid=228208", "title": "கிறிஸ்டோபர் பி. லாண்டன்", "text": "கிறிஸ்டோபர் பி. லாண்டன்\n\nகிறிஸ்டோபர் பி. லாண்டன் () (பிறப்பு: பிப்ரவரி 27, 1975) இவர் ஒரு அமெரிக்க நாட்டுத் திரைப்பட இயக்குநர், தயாரிப்பாளர் மற்றும் திரைக்கதையாசிரியர் ஆவார். இவர் பரானோர்மல் ஆக்டிவிட்டி போன்ற திரைப்பட தொடர்களை இயக்கியதன் மூலம் பரிசியமான இயக்குநர் ஆவார். இவர் முன்னாள் நடிகர், திரைக்கதையாசிரியர், தயாரிப்பாளர் மற்றும் இயக்குநர் மைக்கேல் லாண்டனின் மகன் ஆவார் என்பது குறிப்பிடத்தக்கது.\n"}
{"id": "228215", "url": "https://ta.wikipedia.org/wiki?curid=228215", "title": "பாக்கித்தான் தெஹரீக்-எ-இன்சாஃப்", "text": "பாக்கித்தான் தெஹரீக்-எ-இன்சாஃப்\n\nபாக்கித்தான் தெஹரீக்-எ-இன்சாஃப், பரவலாக ஆங்கில எழுத்துச் சுருக்கமான பிடிஐ, (\"Pakistan Tehreek-e-Insaf\", ; \"பாக்கித்தான் நீதிக்கான இயக்கம்\") முன்னாள் பாக்கிதானிய துடுப்பாட்டத் தலைவரும் நன்கொடையாளருமான இம்ரான் கானால் நிறுவப்பட்ட நடுமையான தேசியவாத, சமூகவாத அரசியல் கட்சி ஆகும். சமத்துவ, நவீன இசுலாமிய மக்களாட்சியிலமைந்த நலவாழ்வு அரசுக்காகப் போராடும் இக்கட்சி இருப்பு அமைப்பிற்கு எதிரான இயக்கமாகும். பாக்கித்தானில் மிக விரைவாக வளர்ந்துவரும் கட்சியாக இது உள்ளது. பாக்கித்தான் அரசியலில் குடும்ப வாரிசுகளால் இயக்கப்படாத ஒரே கட்சியாக இது விளங்குகிறது. பாக்கித்தானிலும் உலகளவிலும் 10 மில்லியனுக்கும் மேற்பட்ட உறுப்பினர்களைக் கொண்டிருக்கும் இக்கட்சி உறுப்பினர்களின் எண்ணிக்கைப்படி பாக்கித்தானின் மிகப்பெரும் கட்சியாக கருதப்படுகிறது. 2013இல் நடந்த தேர்தல் முடிவுகளின்படி பிடிஐ மூன்றாவது பெரிய கட்சியாக உள்ளது. மாநிலங்களில் பஞ்சாபிலும் கராச்சியிலும் இரண்டாவது பெரிய கட்சியாகவும் வடமேற்கு எல்லைப்புற மாகாணத்தில் முதன்மைக் கட்சியாகவும் விளங்குகிறது. தேர்தல் நாளன்று 7.5 மில்லியன் மக்கள் வாக்களித்திருந்தனர். வடமேற்கு எல்லைப்புற மாகாணத்தின் கூட்டணி அரசில் முதன்மை பெற்றுள்ளது.\n"}
{"id": "228238", "url": "https://ta.wikipedia.org/wiki?curid=228238", "title": "சத்திராசு லட்சுமி நாராயணா", "text": "சத்திராசு லட்சுமி நாராயணா\n\nசத்திராசு லட்சுமி நாராயணா (திசம்பர் 15, 1933 – ஆகத்து 31, 2014), தொழில்முறையாக பப்பு என்று அழைக்கப்பட்ட ஒரு ஆந்திரத் திரைப்படத்துறை இயக்குநராவார் .மேலும் , அவர் ஒரு ஓவியர் , வரைகலைஞரும் ஆவார் .இந்திய கலை மற்றும் திரைப்படத்துறைக்கு அவர் ஆற்றிய பங்களிப்புக்காக 2013இல் இந்திய அரசு பத்மசிறீ விருது வழங்கியது .அவர் இரண்டு தேசிய திரைப்பட விருதுகளும், ஐந்து மாநில நந்தி விருதுகளும், இரண்டு தென் இந்திய பிலிம்பேர் விருதுகள் , 2012 ஆம் ஆண்டிற்கான தென் இந்திய பிலிம்பேர் வாழ்நாள் சாதனையாளர் விருதும் பெற்றுள்ளார் \n"}
{"id": "228251", "url": "https://ta.wikipedia.org/wiki?curid=228251", "title": "லக்ன பொருத்தம்", "text": "லக்ன பொருத்தம்\n\nலக்னம் என்பது ஜாதக கட்டத்தில் முதல் வீடாகும். லக்னத்தை பயன்படுத்தி பொருத்தம் பார்ப்பது லக்ன பொருத்தம் ஆகும். லக்னத்தை அடிப்படையாக கொண்டே மற்ற பதினோறு வீடுகள் கணிக்கிடபடுகின்றன. இவைகளே ஜாதகரின் பண்புகளையும், வாழ்க்கை நிலையையும் நிர்ணயிக்கின்றன. ஜாதகத்தை பொறுத்தவரை லக்னம் என்பது உயிராகவும், ராசி என்பது உடலாகவும் கருதப்படுகிறது.\n\nலக்னம் என்பது சூரியனை பொருத்து அமைவது. ராசி மற்றும் நட்சத்திரம் என்பது சந்திரனை பொருத்து அமைவது. இதில் சூரியனே நிலையானது என்பதால் லக்னமே நிலையானது. ஒரு ராசி என்பது 2¼ நாள் இருப்பதாகும். ஆனால் லக்னம் என்பது இரண்டு மணி நேரம் இருப்பதாகும். இதனால் ராசியை கொண்டு பலன்கள் மற்றும் பொருத்தங்கள் பார்ப்பதை கட்டிலும் லக்னத்தை கொண்டு பலன்கள் மற்றும் பொருத்தங்கள் பார்ப்பது இன்னும் சிறப்பாகவும், துல்லியமாகவும் இருக்கும்.\n\nஜென்ம லக்னம் என்பது ஒருவர் பிறக்கும் போது சூரியன் எந்த ராசி மண்டலத்தில் உள்ளதோ அந்த ராசி மண்டலம் லக்னமாக செயல்படும். லக்னத்தை கொண்டே விதி என்னும் தசா புத்திகள் கணக்கிடப்படுகின்றன. லக்னம் என்பதே ஜாதகத்தின் முதல் கட்டமாகும், இதிலிருந்தே மற்ற பாவங்கள் கணக்கிடபட்டு ஜாதகரின் பலன்கள் நிர்ணயம் செய்யபடுகிறது. லக்னத்திற்கு மற்ற பதினோறு பாவங்களின் பண்புகளும் சிறிது உள்ளதால் லக்னத்திக்கே நாம் அதிக முக்கியத்துவம் கொடுக்க வேண்டும் என்பது சார ஜோதிடத்தின் அடிப்படை விதி. உதாரணமாக திருமணத்திற்கு உரிய வீடான ஏழாம் வீடு கெட்டு இருந்தாலும் லக்னம் சிறப்பாக இருந்தால் திருமண வாழ்க்கை பிரச்சனையாக இருக்காது.\n\nராசியை விட உயர்ந்த லக்னத்தை கொண்டு திருமண பொருத்தம் பார்ப்பது சிறப்பாக இருக்கும். ஜாதகர் தன் லக்னத்திற்கு தீமை செய்யும் 4, 6, 8, 12 லக்னம் இல்லாதவரை திருமணம் செய்தால் நன்மை ஏற்படும். இதில் 4ம் வீடு 30% பிரச்சனைகளை ஜாதகருக்கு தரும். நட்சத்திரத்தை கொண்டு பொருத்தம் பார்க்கும் முறையை போலவே இது லக்னத்தை கொண்டு பொருத்தம் பார்க்கும் முறையாகும். நமது லக்னத்தில் இருந்து மற்றவரின் லக்னம் 4, 6, 8, 12 என இருந்தால் பொருத்தம் இல்லை என கொள்ளவும். இது ஒரு ஒரு லக்னத்தை பொருத்தும் மாறுபடும்.\n"}
{"id": "228257", "url": "https://ta.wikipedia.org/wiki?curid=228257", "title": "பலகாரம்", "text": "பலகாரம்\n\nபலகாரம் என்பது ஒருவகைத் தின்பண்டமாகும். விழாக்காலங்களில் வீட்டில் செய்யப்படும் இனிப்பு அல்லது சுவை உள்ள தின்பண்டமே பலகாரம் எனப்படும். காரம் என்றால் உறைப்பு என்று பொருள். பல காரம் என்பது பல விதமான காரத்தைக் குறிக்கிறது.\nஇந்த சொல் தமிழில் உள்ளது. \n\nSection::::அரிசி பூரி.\nதேவையான பொருட்கள்\nஅரிசி 500கிராம் துவரம்பருப்பு 50கி காய்ந்த மிளகாய் தனியா (மல்லி விதை) உப்பு \nSection::::செய்முறை.\nஅரிசி யை மட்டும் ஒருமணி நேரம் ஊற வைக்கவும்.மென்மையாக வேண்டுபவர்கள் கூடுதலாக அரை மணி நேரம் ஊற வைக்கவும்.பின்பு மிளகாய் தனியா உப்புடன் மின்உரலில்(கிரைண்டர்) போட்டு சிறிதளவு நீர் சேர்த்து கெட்டியாகவும் கரகரப்பாகவும் அரைக்கவும். சிறு சிறு உருண்டைகளாக வைத்துபருத்தி துணியில் தட்டி 300மி.லி சமையல் எண்ணெயை புகைவருமளவிற்கு சூடாக்கிஅரிசி பூரி: தேவையான பொருட்கள்: அரிசி 500கிராம் துவரம்பருப்பு 50கி காய்ந்த மிளகாய் தனியா (மல்லி விதை) உப்பு செய்முறை: அரிசி யை மட்டும் ஒருமணி நேரம் ஊற வைக்கவும்.மென்மையாக வேண்டுபவர்கள் கூடுதலாக அரை மணி நேரம் ஊற வைக்கவும்.பின்பு மிளகாய் தனியா உப்புடன் மின்உரலில்(கிரைண்டர்) போட்டு சிறிதளவு நீர் சேர்த்து கெட்டியாகவும் கரகரப்பாகவும் அரைக்கவும். சிறு சிறு உருண்டைகளாக வைத்துபருத்தி துணியில் தட்டி 300மி.லி சமையல் எண்ணெயை புகைவருமளவிற்கு சூடாக்கி தட்டி வைத்துள்ள அடையை அதில் மெதுவாக போடவும்.உடனே கரண்டியால் திருப்பி பொரிக்கவும்.பூரியாக எழும்பி இருக்கும்.பொன்னிறமான பின்பு எடுத்துக் கொள்ளலாம் .இதுவே சுவையான மொறு மொறு அரிசி பூரியாகும்(வெங்காயம் தேவையானவர்கள் தட்டி வைத்துள்ள அடையை அதில் மெதுவாக போடவும்.உடனே கரண்டியால் திருப்பி பொரிக்கவும்.பூரியாக எழும்பி இருக்கும்.பொன்னிறமான பின்பு எடுத்துக் கொள்ளலாம் .இதுவே சுவையான மொறு மொறு அரிசி பூரியாகும் வெங்காயம் தேவையானவர்கள் அரைத்த மாவில் சேர்த்துக்கொள்ளலாம்."}
{"id": "228261", "url": "https://ta.wikipedia.org/wiki?curid=228261", "title": "இஷ்டகா மடம்", "text": "இஷ்டகா மடம்\n\nகும்பகோணத்தில் இருந்த மடங்களில் ஒன்றாக இஷ்டகா மடம் குறிப்பிடப்படுகிறது. ஆனால் இம் மடம் இருந்ததற்கான சான்றுகள் தற்போது கும்பகோணத்தில் எங்கும் காணப்பெறவில்லை.\n\nSection::::இருப்பிடம்.\nதமிழ்நாட்டில் தஞ்சாவூர் மாவட்டம், கும்பகோணத்தில் உள்ள மடங்களில் ஒன்றாக இஷ்டகா மடம் குறிப்பிடப்பட்டுள்ளது.\n\nSection::::15ஆம் நூற்றாண்டு.\nஇந்த மடம் கும்பகோணத்தில் கி.பி.15ஆம் நூற்றாண்டில் இருந்ததாகக் கூறப்படுகிறது. இம்மடத்தைச் சேர்ந்த ஸ்ரீபுருஷோத்தமபாரதி ஸ்ரீபாதங்கள் என்பவர் நன்னிலம் வட்டம் கூத்தாநல்லூரில் உள்ள சரசுவதி தேவிக்குக் கொடையளித்துள்ளார். கூத்தாநல்லூர் என்று தற்போது அழைக்கப்படும் இக்கூத்தனூரே ஒட்டக்கூத்தர் ஊர் என்ற ஒரு கருத்தும் உண்டு.\n\nSection::::தற்போதைய நிலை.\nகும்பகோணத்தில் சங்கர மடம், மௌனசுவாமி மடம்,வீர சைவ மடம் மற்றும் விஜேந்திரசுவாமி மடம் ஆகிய மடங்கள் தற்போது உள்ளன. இஷ்டகா மடம் மடம் இருந்ததற்கான சான்று தற்போது கும்பகோணத்தில் எங்கும் காணப்பெறவில்லை.\n"}
{"id": "228273", "url": "https://ta.wikipedia.org/wiki?curid=228273", "title": "டவாங் நகரம்", "text": "டவாங் நகரம்\n\nதவாங் நகரம் (, ) இந்தியாவின் வடமேற்குப் பகுதியிலுள்ள அருணாசலப் பிரதேச மாநிலத்தில் அமைந்துள்ள நகரம் ஆகும். இது சராசரியாக கடல் மட்டத்தில் இருந்து ஏறக்குறைய 3,048 மீற்றர்கள் உயரத்தில் அமைந்துள்ளது. இப்பிரதேசத்தை திபெத்தின் தென்பகுதி என சீன அரசும் அருணாசலப் பிரதேசத்தின் பகுதி என இந்திய அரசும் கூறிவருகின்றன. முன்னர் இது மேற்கு காமெங் மாவட்டத்தின் தலைமையகமாக இருந்தது. பின்னர் தவாங் மாவட்டம் உருவாக்கப்பட்டதால் தற்போது தவாங் மாவட்டத்தின் தலைமையகமாக உள்ளது.\n\nSection::::புவியியல்.\nதவாங் நகரம் குவஹாத்தியில் இருந்து 555 கிலோமீற்றர்கள் தொலைவில் அமைந்துள்ளது. டெஜ்பூரில் இருந்து 320 கிலோமீற்றர்கள் தொலைவில் அமைந்துள்ளது.\n\nSection::::மக்கள் தொகை.\n2011 ஆம் ஆண்டில் மேற்கொள்ளப்பட்ட மக்கள் தொகைக் கணிப்பீட்டின்படி இதன் மக்கள்தொகை 11,202 ஆகும். இதில் 54% வீதமானோர் ஆண்களும் 46% வீதமானோர் பெண்களும் ஆவர். இந்நகரத்தின் சராசரி படிப்பறிவு விகிதம் 63% ஆகும், இது இது இந்திய படிப்பறிவு விகிதமான 59.5%ஐ விட அதிகமானதாகும்.\n"}
{"id": "228278", "url": "https://ta.wikipedia.org/wiki?curid=228278", "title": "காத்தவராயன் (2008 திரைப்படம்)", "text": "காத்தவராயன் (2008 திரைப்படம்)\n\nகாத்தவராயன் இயக்குநர் சலங்கை துரை இயக்கத்தில் 2008 ஆவது ஆண்டில் வெளியான ஒரு தமிழ்த் திரைப்படமாகும். ஸ்ரீகாந்த் தேவா இசையமைப்பில் உருவான இத்திரைப்படத்தில் கரன், விதிசா, வடிவேலு ஆகியோர் முதன்மை கதாபாத்திரத்தில் நடித்திருந்தனர்.\n\nSection::::கதைச் சுருக்கம்.\nஒகேனக்கல் பகுதியில் சாராயம் காய்ச்சி விற்பனை செய்து வரும் கரன், அத்தொழிலை விட்டுவிட்டு பல போதை மருந்து கும்பலை காவல்துறையிடம் எப்படி பிடித்து கொடுக்கிறார் என்பதே இப்படத்தின் கதையாகும்.\n\n\nSection::::வெளியீடு.\n2008 ஆவது ஆண்டில் வெளியான இத்திரைப்படம் எதிர்பார்த்த அளவிற்கு வெற்றியைப் பெறவில்லை. வட்டிக்குப் பணம் கொடுத்துவிட்டு அவர்களிடம் இருந்து பணத்தைத் திரும்ப வாங்கமுடியாமல் அனைவரிடமும் ஏமாறுகிறார். இத்திரைப்படத்தின் இசையைப் பற்றி சொல்வதற்கு ஒன்றுமில்லை என சிபி விமர்சனம் செய்தது.\"\n\nSection::::பாடல்கள்.\nஇத்திரைப்படத்திற்கு ஸ்ரீகாந்த் தேவா இசையமைத்துள்ளார்.\nSection::::விருதுகள்.\nஇத்திரைப்படத்தில் தனது சிறப்பான நகைச்சுவை நடிப்பை வெளிப்படுத்திய நடிகர் வடிவேலு சிறந்த நகைச்சுவை நடிகருக்கான தமிழக அரசின் விருதை வென்றார். இது இவர் வென்றுள்ள ஐந்தாவது தமிழக அரசின் விருதாகும்.\n"}
{"id": "228283", "url": "https://ta.wikipedia.org/wiki?curid=228283", "title": "தஞ்சாவூர் வீணை", "text": "தஞ்சாவூர் வீணை\n\nதஞ்சாவூர் வீணை தமிழ்நாட்டின் தஞ்சாவூரில் உருவாக்கம் பெறும் வீணையாகும். தஞ்சாவூர் கலைத்தட்டைப் போலவே தஞ்சாவூர் வீணையும் தஞ்சாவூரின் தனிச்சிறப்புகளில் ஒன்றாக உள்ளது.\n\nSection::::வரலாறு.\n17ஆம் நூற்றாண்டில் தஞ்சாவூரை ஆண்ட இரகுநாத மன்னர் காலத்தில் முதன்முதலில் இவ்வீணை செய்யப்பட்டது. ஆகவேதான் தஞ்சாவூர் வீணை என்றும் இரகுநாத வீணை என்றும் பெயர்பெற்றது.\n\nSection::::இருவகை வீணை.\nதஞ்சாவூரில் இரண்டு வகையான வீணைகள் தயாரிக்கப்படுகின்றன. ஒன்று, ஒரே மரத்துண்டில் குடம், தண்டி, யாளியின் தலை ஆகிய பாகங்களைச் செதுக்கிச் செய்யப்படும் ’ஏகாண்ட வீணை’யாகும். மற்றொன்று குடம், தண்டி, யாளியின் தலை ஆகியவற்றைத் தனித்தனியே செய்து ஒன்றாகப் பொருத்தி செய்யப்படும் ’ஒட்டு வீணை’ அல்லது ’சாதா வீணை’யாகும்.\n\nSection::::உருவாக்கம்.\nதஞ்சாவூர் வீணை பலா, வாகை மரங்களில் செய்யப்படுகிறது. எனினும் பலா மரமே, வீணை செய்யும்போது செதுக்குவதற்கும், இழைப்பதற்கும் எளிதானதாகும். பண்ருட்டியிலிருந்து பலாமரங்கள் வாங்கப்படுகின்றன. பண்ருட்டியின் மண் வளம் பலாமரம் வளர ஏற்றதாக உள்ளதால் அங்கு அதிகமாக பலா வளர்க்கப்படுகிறது. அருகிலுள்ள கிராமங்களில் பலா மரம் கிடைத்தாலும் வாங்கி வீணை செய்கின்றார்கள். மீன், மடியல், படகு போன்ற வெவ்வேறு வடிவங்களில் வீணைகள் செய்யப்பட்டு வந்துள்ளன என்பதை அருங்காட்சியங்களில் வைக்கப்பட்டுள்ள வீணைகள் வாயிலாக அறிந்துகொள்ள முடிகிறது. கடினமான வேலையாகிய குடம், தண்டி, யாளித் தலை செய்வது போன்ற பணிகளை ஆண்கள் மேற்கொள்கின்றனர். சுமார் 15 வருடங்களுக்கு முன் மான் கொம்பினை இழைத்து குடத்திலும் தண்டியிலும் ஒட்டி பூ வேலைப்பாடுகள் செய்துவந்துள்ளனர். தற்போது நவீன தொழில் நுணுக்க வேலைப்பாடுகள் செய்வதால் பிளாஸ்டிக் அட்டையை ஒட்டி பூ வேலைப்பாடுகள் செய்து வருகின்றனர்.\n\nSection::::நம்பிக்கை.\nநல்ல நேரம் பார்த்து குல தெய்வமான காமாட்சியம்மனை வணங்கி வீணை செய்யும் பணி ஆரம்பிக்கப்படுகிறது. இதனால் குறைகள் இல்லாமல் நல்ல முறையில் வீணை செய்யமுடியும் என வீணையைத் தயாரிப்பவர்கள் நம்புகின்றனர். பல்வேறு சிறப்புகள் நிறைந்த வீணை தயாரிக்கும் தொழிலில் தற்போது ஈடுபட்டுள்ளவர்களின் வாரிசுகள்கூட ஈடுபடவில்லை என்பதால், தஞ்சாவூருக்குப் பெருமை சேர்க்கும் இத்தொழிலின் எதிர்காலம் கேள்விக்குறியாக மாறியுள்ளது. எனினும் வேறு யாராவது இத்தொழிலைத் தொடர்ந்து கொண்டு செல்ல வாய்ப்புள்ளது என்ற நம்பிக்கையும் உள்ளது.\n\nSection::::புவிசார் குறியீடு.\nமெல்லிசைக் கருவிகளான வீணை, மிருதங்கம், தபேலா, தம்புரா போன்றவை தஞ்சாவூரில் செய்யப்படுகின்றன. தஞ்சாவூர் வீணை புவிசார் குறியீடு பெற்றதாகும்.\n"}
{"id": "228288", "url": "https://ta.wikipedia.org/wiki?curid=228288", "title": "ஆயிசா (நூல்)", "text": "ஆயிசா (நூல்)\n\nஆயிசா என்பது இரா. நடராசன் எழுதி 2011 இல் வெளியான ஒரு சிறுகதை ஆகும். இந்நூல் ஒரு விஞ்ஞான நூலின் முன்னுரையின் தமிழ் மொழிபெயர்ப்பாகும். இந்நூலை பாரதி புத்தகாலயம் வெளியிட்டுள்ளது.\nஆயிஷா (நூல்). ஒரு விஞ்ஞான நூலுக்கு அதன் ஆசிரியை எழுதிய முன்னுரை என்று குறிப்பிடப்பட்டு இச்சிறுகதை தொடங்குகிறது..\n\nSection::::உள்ளடக்கம்.\nஇந்நூலில் ஆயிசா எனும் சிறுமி தன்னுடைய அறிவியல் ஆர்வத்தின் காரணமாக, ஆசிரியர்களிடம் கேள்விகள் பல கேட்பதும், அதனைக் குறித்து ஆசிரியர்கள் மகிழ்வுறாமல் அவளை அடக்கி வைப்பதும் விவரிக்கப்படுகிறது. பின் ஆயிசா பரிச்சாயத்தமான செய்யும் முயற்சியில் இறந்துவிடுவதும், அதன் பிறகு அவளின் ஆசிரியை மனம் திருந்தி மாணவர்களுக்கு விஞ்ஞானத்தினை அணுகுவது பற்றியும் குறிப்பிடப்பட்டுள்ளது.\n"}
{"id": "228290", "url": "https://ta.wikipedia.org/wiki?curid=228290", "title": "திருநீர்மலை நீர்வண்ணப்பெருமாள் திருக்கோயில்", "text": "திருநீர்மலை நீர்வண்ணப்பெருமாள் திருக்கோயில்\n\nதிருநீர்மலை ஒரு திவ்வியதேச தலமாகும். இங்கு பெருமாள் நீர்வண்ணராக அடிவாரத்தில் அருள் புரிகின்றார். மலைமீது ரங்கநாதராகவும், உலகளந்தவராகவும், நரசிம்மராகவும் சேவை சாதிக்கின்றார். திருமங்கை ஆழ்வாரால் மங்களாசாசனம் செய்யப்பெற்ற தலமாகும்.\n"}
{"id": "228291", "url": "https://ta.wikipedia.org/wiki?curid=228291", "title": "அழகிரி விசுவநாதன்", "text": "அழகிரி விசுவநாதன்\n\nஅழகிரி விசுவநாதன் (\"Alagiri Viswanathan\"; மார்ச் 2, 1931 - திசம்பர் 23, 2018) தமிழக மூத்த எழுத்தாளர் ஆவார். இவர் கடந்த 60 ஆண்டுகளுக்கும் மேலாக இலக்கியப் பணி செய்து வந்தவர். இரயில்வேத் துறையில் பணியாற்றி ஓய்வுபெற்ற பின்னரும், தொடர்ந்து எழுதிக்கொண்டிருந்தார்.\n\nSection::::பிறப்பு.\nஅழகிரி விசுவநாதன் மார்ச் 2, 1931 இல் தஞ்சாவூரில் பிறந்தார். இவரது பெற்றோர் அழகிரிசாமி - சீதாலட்சுமி அம்மாள் ஆகியோர்கள் ஆவார்.\n\nSection::::எழுத்துப்பணி.\nஇவருடைய எழுத்து பொன்விழா கண்டதாகும். இவருடைய முதல் சிறுகதை 1955 ஆம் ஆண்டு வெளிவந்தது. அதற்குப் பிறகு தமிழகத்தின் அனைத்து இதழ்களிலும் 200க்கும் மேற்பட்ட சிறுகதைகள் எழுதியுள்ளார். இவர் வெளியிட்டுள்ள நூல்களில் சிறுகதை, கவிதை, புதினம், நாடகம் போன்றவை அடங்கும்.\n\n\n\n\n"}
{"id": "228294", "url": "https://ta.wikipedia.org/wiki?curid=228294", "title": "ஜாட் இன மக்கள்", "text": "ஜாட் இன மக்கள்\n\nஜாட் இன மக்கள் வட இந்தியாவிலும், பாக்கிஸ்தானிலும் வாழும் மக்கள் ஆவர். இந்திய இட ஒதுக்கீட்டு அமைப்பின்படி பிற்படுத்தப்பட்ட இனத்தவராகக் கருதப்படுகின்றனர்.\nஇவர்களில் பலர் இந்து, இசுலாமிய, சீக்கிய மதங்களைப் பின்பற்றுகின்றனர். இவர்கள் அரியானா, பஞ்சாப், இராச்சசுத்தான், உத்தரப் பிரதேசம் ஆகிய இந்திய மாநிலங்களிலும், சிந்து, பஞ்சாப் ஆகிய மாகாணங்களிலும் வாழ்கின்றனர்.\n\n"}
{"id": "228295", "url": "https://ta.wikipedia.org/wiki?curid=228295", "title": "தமன் சிங்", "text": "தமன் சிங்\n\nதமன் சிங் என்பவர் ஒரு இந்திய எழுத்தாளர். இவர் இந்திய முன்னாள் பிரதம மந்திரி (தலைமையமைச்சர்) மன்மோகன் சிங்கின் இரண்டாம் மகள் ஆவார். தில்லி சுடிபன் கல்லூரியில் பயின்று பட்டம் பெற்றார்.\n\n'ஸ்டிரிக்லி பெர்சனல்-மன்மோகன் சிங் அண்ட் குர்சரண்' (Strictly Personal—Manmohan & Gursharan) என்னும் பெயரில் தம் தந்தை மன்மோகன் சிங்கின் வரலாற்றை எழுதியுள்ளார். மன்மோகன் சிங் அரசியலுக்குப் பொருத்தமற்றவர் என்றும் சூழ்ச்சியும் தந்திரமும் அவருக்குக் கை வரவில்லை என்றும் அந்தப் புத்தகத்தில் எழுதியுள்ளார்.\n\n\n"}
{"id": "228298", "url": "https://ta.wikipedia.org/wiki?curid=228298", "title": "ஹாத்திகும்பா கல்வெட்டு", "text": "ஹாத்திகும்பா கல்வெட்டு\n\nஹாத்திகும்பா கல்வெட்டு அல்லது அத்திக்கும்பா கல்வெட்டு (\"Hathigumpha inscription\", \"யானைக்குகை\" கல்வெட்டு) என்பது ஒரிசாவில் புவனேசுவரம் அருகே உதயகிரியில், அன்றைய கலிங்கப் பேரரசர் காரவேலன் என்பவரால் கி.மு. இரண்டாம் நூற்றாண்டில் பொறிக்கப்பட்ட கல்வெட்டு ஆகும். தமிழில் இது பெரும்பாலும் அத்திக்கும்பா கல்வெட்டு என வழங்கப்படுகிறது. பண்டைய பிராமி எழுத்துகளில் ஆழமாகப் பொறிக்கப்பட்ட பதினேழு வரிகள் கொண்ட அத்திக்கும்பா கல்வெட்டு ஒரிசா மாநிலத்தில் புவனேசுவரம் நகரத்திற்கு மேற்கில் உள்ள உதயகிரி-கண்டகிரி இரட்டைமலைகளில் உதயகிரியின் தென்புறத்தில் உள்ள ஒரு குகையில் குடைந்த சமணக் குடைவரைக் கோவிலில் உள்ளது. இது ஆறு மைல்கள் தள்ளித் தௌலியில் உள்ள அசோக மாமன்னரின் கல்வெட்டுகளுக்கு நேர் எதிரில் உள்ளது.\n\nஇந்தக் கல்வெட்டு பிராகிருத மொழியில் மிகவும் பழைமையான கலிங்க பிராமி எழுத்துகளில் இருப்பதும் அதன் தொன்மையைக் கி.மு. 150க்கு நெருங்கிய காலம் என்று கணிக்கத் துணைபுரிகிறது. \n\nஇந்தக் கல்வெட்டின் காலம் மௌரிய மன்னர்களின் ஆட்சி தொடங்கிய 165 ஆம் ஆண்டு என்றும், காரவேலன் மன்னரின் 13ம் ஆட்சியாண்டு என்றும் கணிப்பதால், சந்திரகுப்த மௌரிய மன்னர் முடி சூட்டிக் கொண்ட ஆண்டாகக் கருதப்படும் கி.மு. 321 ஐக் கணக்கில் எடுத்துக் கொண்டால், காரவேலர் அரியணை ஏறிய காலத்தைக் கி.மு. 170 என்றும், யவன மன்னர் திமெத்ரியசுவுடன் நடந்த போரைக் கி.மு. 162 என்றும் கணிக்க முடிகிறது.\n\nSection::::பின்புலம்.\nஉதயகிரி - கந்தகிரி குடைவரைக்கோவிலில் உள்ள அத்திக்கும்பா கல்வெட்டுகள் தான் கலிங்க மன்னர் காரவேலன் பற்றிய செய்திகளைத் தருகிறது. வேறு எங்கும் இந்த மன்னரைப் பற்றியும் அவரது வரலாறு பற்றியும் ஒரு செய்தியும் கிடைக்கவில்லை. தொன்மைப் பிராமி எழுத்தில் பிராகிருத மொழியில் எழுதப்பட்ட பதினேழு வரிகள் கொண்ட இந்தக் கல்வெட்டின் ஒரு பகுதி குடைவரைக்கோவிலின் முகப்பிலும், எஞ்சியது அதன் கற்கூரையிலும் பொறிக்கப்பட்டிருக்கிறது. இந்தக் கல்வெட்டைக் கண்டுபிடித்தபோதே பல பகுதிகள் மங்கிச் சிதைந்து போயிருந்ததால் இதைப் படிப்பது கடினமாகி வீணான பல சச்சரவுகளுக்கு வழிவகுத்தது. என்றாலும், இது ஒரு நிறைவான வரலாற்று ஆவணம் என்றும், நிகழ்ச்சிகளை மிகைப்படுத்தாமல் நேரடியாகத் தெளிவாகவும், நடந்ததை நடந்தபடியான காலவரிசையிலும் இதில் சொல்லியிருப்பது போல அதன் சம காலத்தில் இந்தியாவில் வேறு எந்தக் கல்வெட்டிலும் சொல்லியதில்லை என்கிறார் சசிகாந்து. சாணக்கியரின் அர்த்தசாத்திரத்தில் ஒரு பொது அறிவிப்புக்கு இருக்க வேண்டிய அறுவகை இலக்கணங்களான ஒழுங்கு, தொடர்பு, நிறைவு, இனிமை, மாட்சிமை, தெளிவு(அர்த்தக்கிரமம், சம்பந்தம்,பரிபூர்ணம், மதுரம், ஔதார்யம், ஸ்பஷ்டத்வம்) என்ற அனைத்துக்கும் இலக்கணமாகத் திகழ்கிறது இந்தக் கல்வெட்டு என்று போற்றுகிறார் சசிகாந்து.\n\nஇந்தக் கல்வெட்டை ஸ்டர்லிங் 1825ல் முதன்முதல் பார்த்துப் பதிவு செய்தார். பின்னர் கிட்டோ கண்ணால் பார்த்து எழுதியதை ஜேம்ஸ் பிரின்செப் 1837ல் பதிப்பித்தார். பிரின்செப் இந்தக் கல்வெட்டை ஐரா என்ற மன்னனுடையது என்று தவறாக எழுதினார். பின்னர் 1871ல் எச். லாக் என்பவர் எடுத்த இந்தக் கல்வெட்டின் மாக்கட்டுப் படியை (plaster-cast) இன்றும் கல்கத்தாவில் உள்ள இந்திய அருங்காட்சியகத்தில் பாதுகாத்து வருகின்றனர். 1877ல் அலெக்சாண்டர் கன்னிங்காம் இந்தக் கல்வெட்டின் எழுத்துப்படியை (tracing) Corpus Inscriptionum Indicarum Vol. I என்ற நூலில் பதிப்பித்தார். அதைத் தொடர்ந்து 1880ல் ராஜா ராஜேந்திர லாலா மித்ரா இதன் திருத்திய வடிவத்தைப் பதிப்பித்தார் (Antiquities of Orissa, Vol. II.).\n\nஇந்தக் கல்வெட்டை ஆழமாக ஆராய்ந்து பொருத்தமான வடிவத்தை வெளியிட்ட பெருமை வரலாற்றாளர் பகவன்லால் இந்திராஜி என்பவரையே சேரும். இந்தக் கல்வெட்டு குறிப்பிடும் அரசன் காரவேலர் என்பதை முதன்முதலில் அவர்தான் 1885ல் ஆறாவது பன்னாட்டுக் கீழைநாட்டாய்வாளர்கள் மாநாட்டில் (Sixth International Congress of Orientalists) அறிவித்தார். மேலும் பல ஆய்வுப்பதிப்புகளுக்குப் பிறகு 1930ல் ஓரளவுக்கு நிறைவான பதிப்பை ஜெயசுவாலும் பானர்ஜியும் வெளியிட்டனர். இந்தப் பதிப்பின் கருத்துகளை ஏற்றுக் கொள்ளாத பேரா. பருவா தனது ஆய்வை 1938ல் வெளியிட்டார். இதைத் தொடர்ந்து பேரா. சர்க்கார் தனது ஆய்வைப் பதிப்பித்தார். பதினேழே வரிகள் கொண்ட இந்தக் கல்வெட்டு இதற்குப் பின்னரும் பல ஆய்வாளர்களை ஈர்த்திருக்கிறது. முந்தைய ஆய்வுகள் பலவற்றின் முடிவுகளைக் கேள்விக்குள்ளாக்கி முற்றிலும் புதிய பார்வையில் தனது ஆய்வுக் கருத்துகளை வெளியிட்டுள்ளார் சசிகாந்து. \n\nஇந்தக் கல்வெட்டு பெரும்பாலும் காரவேல மாமன்னர் பட்டத்துக்கு வந்ததிலிருந்து அவரது பேரரசைப் பெருக்கிய வெற்றிகளைப் பட்டியலிடுகிறது. அவர் சமகாலத்தில் மேற்கத்திய இந்தியாவில் பெரிதும் வலிமை பெற்றிருந்த சாதவாகன அரசன் சதகர்ணியையும் பொருட்படுத்தாமல் கலிங்கத்தின் எல்லையிலிருந்த அவர்களுடைய நட்பரசர்கள்மீது படையெடுத்ததாகச் சொல்லும் குறிப்பிலிருந்து இந்தக் கல்வெட்டின் வெற்றிப் பட்டியல் தொடங்குகிறது. \n\nஇந்தக் கல்வெட்டு மேலும் காரவேலர், இந்திய-கிரேக்க யவன மன்னரான திமெத்ரியசு மன்னரைப் பாடலிபுரத்திற்கு 70 கிமீ தொலைவில் உள்ள தென்கிழக்கே இருந்த ராசகிரியிலிருந்து பின்வாங்கி மதுரா பகுதிக்கு விரட்டினார் என்கிறது.\n\nSection::::குறிப்பிடத் தக்க செய்திகள்.\nகாரவேலன் கல்வெட்டில் பல அரசர்கள், நாடுகள், படையெடுப்புகள் போன்றவை குறிப்பிடப்படுவதால் இது கீழ் வரும் முக்கியத்துவங்களைப் பெறுகிறது.\n\nசாதகர்ணி என்ற பெயரில் பல மன்னர்கள் இருந்தாலும் காரவேலரின் காலத்தோடு ஒட்டி வருவது சிறி சாதகர்ணி (ஸ்ரீ சாதகர்ணி) அல்லது நாயநீகாவின் கணவரான முதலாம் சாதகர்ணி என்று அறிஞர்கள் கணிக்கிறார்கள். மற்ற சாதகர்ணிகள் தம் பெயருக்கு முன்னால் தம் தாயாரின் பெயரையும் சேர்த்துக் கொண்டு சிறி சாதகர்ணியிடமிருந்து தம்மை வேறுபடுத்திக் கொள்வதைச் சுட்டிக்காட்டுகிறார்கள். இந்தக் கணிப்பு காரவேலரின் காலத்தைக் கி.மு. இரண்டாம் நூற்றாண்டின் நடுப்பகுதிக்குக் கொண்டு செல்கிறது. \n\nஅத்திக்கும்பா கல்வெட்டு சமணர்களின் புனிதமான ணமோகர மந்திரம் என்பதன் ஒரு வடிவில் தொடங்குகிறது: णमो अरहंतानं [।।] णमो सवसिधानं [।।] (ணமோ அரிஹாந்தணம் [।।] ணமோ ஸவஸித்தாணம் [।।]) இதுவும், காரவேலர் தம்மை அருகர் வழிபாட்டில் பித்துள்ள இல்லறத்தார் என்று குறிப்பிடுவதும் இவர் சமண சமயத்தைப் பின்பற்றியவர் என்பதற்கு ஒரு நல்ல சான்று.\n\nகல்வெட்டின் வரிவடிவம், சொற்களை வைத்து இதன் மொழி பிராகிருதம் என்றும், மகதியோ அல்லது ஏனைய கீழை மொழிகளோ அல்ல என்றும் அறிஞர்கள் கணிக்கிறார்கள். கிட்டத்தட்ட சமசுகிருதத்தின் செம்மை வடிவத்தை நெருங்கி, பேச்சு மொழியல்லாமல் எழுத்து மொழியில், சமய நூல்களின் பாலி மொழி வடிவத்துக்கு மிகவும் அணுக்கமான மொழியில் குசராத் அல்லது மராத்திய மாநிலங்களிலிருந்து அழைத்து வரப்பட்ட ஒரு சமண முனிவரால் இது எழுதப்பட்டிருக்கலாம் என்பது அவர்கள் துணிபு. அதே நேரத்தில் வரி வடிவங்களைப் பார்க்கும்போது மூன்று வெவ்வேறு ஆட்களால் பொறிக்கப்பட்டிருக்கலாம் என்றும் தெரிகிறது. இதனால் எழுத்துகளின் வடிவங்களில் சில வேறுபாடுகள் தெரிகின்றன.\n\nஅத்திக்கும்பா கல்வெட்டு குறிப்பிடுவன:\n\n\nSection::::தமிழ்நாட்டு வரலாறு தொடர்பான குறிப்புகள்.\nஇந்தக் கல்வெட்டில் தமிழ் மூவேந்தர்கள் கூட்டணி பற்றியும், பாண்டியர்களின் பெருஞ்செல்வத்தைப் பற்றியும் குறிப்புகள் உள்ளன. தமிழக வரலாற்றிலும் சிலப்பதிகாரத்திலும் சேரன் செங்குட்டுவனின் நட்பரசராகக் குறிப்பிடப்படும் நூற்றுவர் கன்னர் என்ற சாதவாகன அரசன் முதலாம் சதகர்ணியைத் தோற்கடித்ததாகச் சொல்லும் குறிப்பும், இவர் சமகாலத்து வடபுலத்து அரசர்கள்பற்றிய குறிப்புகளும், தமிழக வரலாற்றின் கால வரிசையைக் கணக்கிடத் துணை புரிகிறது.\n\nகலிங்கத்தின் காரவேலரின் காலத்தைச் சாதவாகன மன்னரான முதலாம் சாதகர்ணி என்னும் நூற்றுவர் கன்னரோடும், மௌரியப் பேரரசின் வீழ்ச்சியோடும் பொருத்த முடிகிறது. அவர் 1300 அல்லது 113 ஆண்டுகளாகத் தொடர்ந்து வடபுலத்துக்கு எதிராக இருந்த \"தமிர தேக சங்காத்தம்\" என்பதை முறியடித்தேன் என்று சொல்லிக் கொள்கிறார். இந்தத் \"தமிர தேக சாங்காத்தம்\" என்பதே தமிழ் அரசர்களின் கூட்டணியென ஆய்வாளர்களால் கருதப்படுவதால் தமிழ் அரசர்களின் வரலாறு பற்றியும் அவர்கள் தொன்மை பற்றியும் சில வரலாற்றுக் குறிப்புகள் இதில் கிடைப்பதாக ஆய்வாளர்கள் கருதுகின்றனர். தமிழரசர்கள் கூட்டணியை முறியடித்ததோடு மட்டுமல்லாமல் மதுரைப் பாண்டியர்களிடமிருந்து பெருஞ்செல்வத்தைக் கொண்டு வந்ததாகக் கல்வெட்டில் இருப்பதாகவும் ஆய்வறிக்கைகள் கூறுகின்றன.\n\nஇந்தக் கல்வெட்டில் 113 அல்லது 1300 ஆண்டுகளாகத் தம் கொற்றத்துக்கு இடைஞ்சல் கொடுத்துக் கொண்டிருந்த தமிர தேக சங்காத்தம் அல்லது தமிழ் மூவேந்தர் கூட்டணியை உடைத்ததாகப் பெருமை கொள்கிறார் மன்னர் காரவேலர். இந்தக் கூட்டணி எத்தனைக் காலம் நீடித்தது என்பதில் கருத்து வேறுபாடுகள் இருந்தாலும் அசோகர் கல்வெட்டுகள் குறிப்பிடும் சேர, சோழ, பாண்டிய மூவேந்தர்களோடு சத்தியபுத்திரர் அல்லது அதியமான் என்னும் அரசர்களையும் சேர்த்துக் கொண்டால் ஒரு தமிழரசர் கூட்டணி தமிழக எல்லைக்கு அப்பால் அரண் அமைத்திருக்கக்கூடும் என்று தெரிகிறது. ”தமிழ்கெழு மூவர் காக்கும் மொழிபெயர்த் தேஎத்த பல்மலை” என்று மாமூலனார் குறிப்பிடுவது (அகநானூறு 31), பண்டையத் தமிழகத்தின் வேங்கட மலை வடக்கே, மொழிபெயர்த் தேயம் அல்லது தமிழ் மொழி மயங்கி வேறு மொழிகள் புழங்கத் தொடங்கும் நிலம் தமிழ் மூவேந்தர் கட்டுப்பாட்டில் இருந்திருக்கலாம் என்ற கருத்துக்கு அடிகோலுகிறது. தமிர தேச சங்காத்தம் அல்லது தமிழ் மூவேந்தர் உடன்பாடு என்று இந்தக் கல்வெட்டு குறிப்பிடுவது மாமூலனாரின் கூற்றோடு இசைந்து வருவது நோக்கத்தக்கது.\n\nதமிழ் மூவேந்தர் கூட்டணியை (தமிர தேச சங்காத்தம்) உடைத்தேன் என்றும் பாண்டிய மன்னர்களிடமிருந்து பெரும்பொருளைப் பெற்றேன் என்றும் இந்தக் கல்வெட்டில் காரவேலர் பெருமைப்பட்டிருந்தாலும், பொதுவாகத் தென்னக மன்னர்கள் இவரிடம் நட்பு பாராட்டினார்கள் என்று ஜெயசுவால் கருதினார். தமிழ் மூவேந்தர்களில் வலிமை மிக்கவர்களும் செல்வந்தர்களுமான பாண்டியர்கள் காரவேலருக்குக் கொடுத்த செல்வங்களை நட்பு பாராட்டி அன்பளிப்பாக அனுப்பியது என்று அவர் கருதினார். இதற்கு நேர் மாறாக, மூவேந்தர் கூட்டணியைப் பேச்சுவார்த்தைமூலம் காரவேலர் உடைத்திருக்க வேண்டும் என்னும் சசிகாந்து, அதற்குப் பின்னர் பாண்டியர்மீது தரைப்படை, கடற்படை என்று இரண்டின் மூலமும் தாக்கிப் பெருஞ்செல்வத்தைக் கவர்ந்து வந்திருக்க வேண்டும் என்று கருதுகிறார்..\n\n\n\nSection::::கல்வெட்டு வரிகள்.\nகல்வெட்டு வரிகள் பிராகிருதத்தில் உள்ளன. பிராகிருத மூலத்தை ரோமனுருக்களிலும், அதன் ஆங்கில மொழிபெயர்ப்பையும் அறிஞர்கள் ஜெயசுவாலும் பானர்ஜியும் தொல்பொருளாராய்ச்சித் துறையின் வெளியீட்டில் பதிப்பித்திருக்கிறார்கள். இவற்றை மேலும் ஆராய்ந்து இந்த வரிகளைத் திருத்திப் படித்தும், வேறு பொருள் கொண்டும், தம் புதிய ஆய்வுக் கருத்தை அண்மையில் வெளியிட்டார் சசிகாந்து. கல்வெட்டு வரிகளைத் தேவநாகரி எழுத்துகளில் வெளியிட்டு வேறு விதமாகப் படித்தவர் சதானந்த அகர்வால். கீழே உள்ள தமிழ் மொழிபெயர்ப்பு, பெரும்பாலும் ஜெயசுவால், பானர்ஜியின் ஆங்கில மொழிபெயர்ப்பின் அடிப்படையில் வந்திருந்தாலும், சில இடங்களில் பிராகிருதத்தில் உள்ள சொற்களையும், பொருளையும் கொண்டு ஆங்கில மொழிபெயர்ப்பிலிருந்து விலகியுள்ளது. இதில் சசிகாந்து, அகர்வால் அவர்களுடைய பார்வையில் இணைந்து செல்கிறது.\n\nSection::::சச்சரவுகளும் கருத்துவேறுபாடுகளும்.\nஇரண்டாயிரம் ஆண்டுகளுக்கு மேலாக இயற்கையின் தாக்கத்தால் விளைந்த சேதங்கள் மட்டுமின்றி, சில எழுத்துகளின் மாறுபட்ட வடிவம், உளிக்குறிகளையும் எழுத்துகளையும் வேறுபடுத்த முடியாத குழப்பம், குளவிகளாலும், மழைநீராலும் சிதைந்த எழுத்துகள் என்று பலவற்றால் இந்தப் பதினேழு வரிகளைப் படிப்பதிலேயே பல கருத்து வேறுபாடுகள் தொடர்ந்து வந்திருக்கின்றன. கல்வெட்டு குறிப்பிடும் மன்னர்களின் அடையாளம், நிகழ்ச்சிகள் நடந்த காலம், மொழி, எழுத்துகளைப் படிப்பதில் உள்ள வேறுபாட்டால் நிகழும் பொருள் மாற்றங்கள், இடங்கள், ஆறுகளின் அடையாளங்கள், சமயப்பழக்க வழக்கங்கள் போன்ற பலவேறு செய்திகளைப் பற்றி அறிஞர்களிடையே சச்சரவுகளும் கருத்து வேறுபாடுகளும் நிலவுகின்றன. 1933ல் ஜெயசுவாலும் பானர்ஜியும் எபிகிராஃபியா இண்டிகாவுக்காகத் தொகுத்த கட்டுரையே அதற்கு முற்பட்ட பல கருத்து வேறுபாடுகளைப் பட்டியலிட்டு அவற்றுக்குத் தீர்வு காண முயன்றது. அதற்குப் பின்னர் சதானந்த அகர்வால், சசிகாந்து, சாகு, போன்றோர் இந்தக் கல்வெட்டில் அவர்கள் கண்ட குழப்பங்களுக்குத் தீர்வு காண முயன்றார்கள். இந்தப் புதிய முயற்சிகளை ஏ. எல். பாஷம் போன்ற அறிஞர்கள் வரவேற்றிருந்தாலும், 1933 ஜெயசுவால்-பானர்ஜி பதிப்பையே இன்றும் செம்பதிப்பாக மதிக்கிறார்கள்.\n\nSection::::கல்வெட்டு குறிப்பிடும் காலம்.\nஇந்தியக் கல்வெட்டுகளிலேயே வரலாற்று நிகழ்ச்சிகளை அவை நடந்த ஆண்டுகளைக் குறிப்பிடும் முதல் கல்வெட்டு அத்திக்கும்பா கல்வெட்டாகத்தான் இருக்கக்கூடும். தனசூலிய கால்வாயை நீட்டியது பற்றிய குறிப்பில் நந்தராசன் 103ம் ஆண்டு கட்டியது என்றும், தமிழ் மூவேந்தர் உடன்பாடு பற்றிய குறிப்பில் 113 அல்லது 1300 ஆண்டு நீடித்திருந்த கூட்டணி என்றும், இந்தக் கல்வெட்டு ஆண்டுகளைக் குறிப்பிடுகிறது. தனசூலியக் கால்வாய் கட்டிய ஆண்டைப் பற்றிக் குறிப்பிடும் “நந்த₃ராஜ திவஸ ஸத” (नंदराज तिवस सत) என்பதை நந்தராசன் ஒருவனில் தொடங்கிய ஆண்டுக்கணக்கில் கொள்வதா அல்லது சமண சமயத்தைச் சார்ந்த காரவேல மன்னனுக்கு முக்கியமான வர்த்தமான மகாவீரர் மறைந்த ஆண்டிலிருந்து தொடங்கிய மகாவீரர் ஆண்டுக்கணக்கில் கொள்வதா என்பதில் கருத்து வேறுபாடு நிலவுகிறது. அதே போல “திவஸ ஸத” (மூன்று நூறு) என்பதை முந்நூறு என்று படிக்காமல் நூற்றுமூன்று என்று படிக்கிறார்கள். மகாவீரர் மறைந்த நாளான கி.மு. அக்டோபர் 15, 527ஐக் கணக்கில் கொண்டால் இந்தக் கால்வாயை முதலில் கட்டிய ஆண்டைக் கி.மு. 424 எனக் கொள்ள வேண்டும்.\n\nதமிர தேஹ சங்காத்தம் அல்லது தமிழ் மூவேந்தர் கூட்டணிபற்றிய குறிப்பிலும் இந்தக் கூட்டணி 113 ஆண்டுகள் நீடித்ததா, 1300 ஆண்டுகள் நீடித்ததா அல்லது மகாவீரர் ஆண்டுக்கணக்கில் 113ம் ஆண்டு தோன்றிய கூட்டணி என்று கொள்வதா என்ற கருத்து வேறுபாடுகள் நிலவுகின்றன. தமிழ் மூவேந்தர் கூட்டணிக்காலத்தைப் பற்றிக் குறிப்பிடும் ”தேரஸவஸ ஸத” (तेरसवस सत) என்பதை த்ரயோதஸ வர்ஷ ஸதம் என்பதிலிருந்து வந்திருக்கலாம் என்று ஊகிக்கிறார்கள். த்ரயோதஸ என்பதைப் பதின்மூன்று என்று கொண்டால், த்ரயோதஸ வர்ஷ ஸதம் என்பதைப் பதின்மூன்று நூறு வருடங்கள் அல்லது 1300 ஆண்டுகள் என்று கொள்ளலாம். அவ்வளவு பெருங்காலத்துக்கு ஒரு கூட்டணி நீடித்திருக்க முடியுமா என்று ஐயங்கொள்ளும் ஆய்வாளர்கள் இதை நூற்றுப் பதின்மூன்று அல்லது 113 ஆண்டுகள் நீடித்த கூட்டணியாகக் கொள்கிறார்கள். ஆனால், சசிகாந்து இதையும் மகாவீரர் ஆண்டுக்கணக்கில் 113ம் ஆண்டு என்று கொள்கிறார். அதாவது தமிழ் மூவேந்தர் கூட்டணி கி.மு. 414ல் தோன்றியது என்று அவர் கருதுகிறார்.\n\nஇந்த இரண்டு நிகழ்ச்சிகளும் ஒன்றுக்கொன்று தொடர்புடையவை என்று கருதும் சசிகாந்து மகாபத்ம நந்த மன்னர் பதவியேற்ற கி.மு. 424லிலேயே கலிங்கத்தின் மீது படையெடுத்துக் கால்வாயைக் கட்டியிருக்க வேண்டும் என்றும் கல்வெட்டு மேலும் குறிப்பிட்டுள்ளது போலக் கலிங்கத்திலிருந்து ஜினர் சிலையையும் பல பொருள்களையும் செல்வங்களையும் கவர்ந்து சென்றிருக்க வேண்டும் என்றும் இவற்றைத் தொடர்ந்து தமிழ் மன்னர்கள் எதிர்பாராத சமயத்தில் தமிழகத்தையும் தாக்கியிருக்க வேண்டும் என்று கொள்கிறார். இந்தத் தாக்குதலைத் தொடர்ந்து இது போன்ற வடபுலத்துத் தாக்குதல்களிலிருந்து தம்மைக் காக்கத் தமிழ் மூவேந்தர்கள் ஓர் உடன்பாட்டைக் கி.மு. 414ல் ஏற்பாடு செய்திருக்க வேண்டும் என்று கருதுகிறார். இந்தக் கூட்டணியின் வலிமையால்தான் நந்தர்களின் மகதப் பேரரசு மற்றும் மௌரியப் பேரரசின் தாக்குதல்களைத் தமிழகத்தால் சமாளிக்க முடிந்திருக்கும் என்கிறார் சசிகாந்து. நந்தர்களைப் பற்றியும் ”புதிதாக வந்த” மௌரியர்களைப் பற்றியும் உள்ள குறிப்புகள் பண்டைத் தமிழ்ச் சங்க நூல்களில் இருப்பதை இவர் இந்தக் கோட்பாட்டுக்குச் சான்றாகக் கொள்கிறார்.\n\nசமண சமய மன்னர்கள் மகாவீரர் ஆண்டுக்கணக்கைப் பின்பற்றும் மரபைக் குறிப்பிட்டுக் காரவேல மாமன்னரின் கல்வெட்டையும் அதற்குச் சான்றாகக் காட்டுகிறார் ஜோதி பிரசாத் ஜெயின் வட இந்தியாவில் வழங்கும் விக்கிரம ஆண்டும் மகாவீரர் ஆண்டுக் கணக்கைப் பின்பற்றிக் கார்த்திகை மாதம் முதல் பிறையன்று தொடங்குவதை இவர் சுட்டிக் காட்டுகிறார். பெரும்பாலும் தென்னிந்தியாவில் வழங்கும் இன்னொரு ஆண்டுக்கணக்கான சாலிவாகன சக ஆண்டுக்கணக்கு சமயச் சார்பற்றதாக இருந்தாலும், சைத்திர மாதம் முதற்பிறையில் தொடங்குவதாக இருந்தாலும் அதற்கும் மகாவீரர் ஆண்டுக்கணக்குக்கும் தொன்று தொட்டு தொடர்பு இருந்ததாகவும் கருதுகிறார். இந்தக் கருத்துகள் காரவேலரின் ஆண்டுக்கணக்கு பற்றிய சசிகாந்தின் கோட்பாட்டுக்குச் சான்றாய் அமைகின்றன.\n\nகல்வெட்டில் இரண்டு இடங்களிலும் திவஸ ஸத (மூன்று நூறு), தேரஸவஸ ஸத (பதின்மூன்று நூறு) என்பவற்றை முறையே நூற்றுமூன்று, நூற்றுப் பதின்மூன்று என்று ஒரேபோல்தான் மாற்றிப் படித்திருக்கிறார்கள் என்பதும் குறிப்பிடத்தக்கது.\n\nSection::::அரசர்களின் அடையாளங்கள்.\nகல்வெட்டின் தொடக்கத்தில் காரவேல மாமன்னரை ஐரா என்று குறிப்பிடுவது புராணங்களில் குறிப்பிடப்படும் ஐலா அரசரின் மரபில் வந்தவர் என்பதற்கு அடையாளம் என்று ஜெயசுவால் குறிப்பிடுகிறார். ஆனால், காரவேலரின் பெயரைக் குறிப்பிடும் ஒவ்வொரு முறையும் ஏதாவது ஒரு போற்றுதல் அடைமொழியைப் பயன்படுத்துவதைச் சுட்டிக்காட்டி இது உயர்குடியில் பிறந்த என்று பொருள்தரும் ஆரிய என்றுதான் இருந்திருக்க வேண்டும் என்கிறார் சசிகாந்து. அப்படிப் படித்தால் “ஆரிய மஹாராஜ மஹாமேகவாஹன கலிங்காதிபதி ஸ்ரீ காரவேல” என்று அந்தப் பெயரைப் படிக்க வேண்டும் என்கிறார் அவர்.\n\nஎட்டாம் வரியில் ”யவனராஜா திமி(தா)” என்ற குறிப்பு கிரேக்க மன்னன் பாக்திரியாவின் முதாலாம் திமெத்ரியசுவைக் குறிப்பிடுகிறது என்று ஜெயசுவாலும் அவருக்கு முந்தைய அறிஞர்களும் ஊகித்திருக்கிறார்கள். இந்தக் காலகட்டத்தில் திமெத்ரியசு தலையெடுத்திருக்க முடியாது என்று கூறி அந்த வரிகளை ”யமனா நாதிம்” என்று படித்து அது யமுனை நதிக்கரையைக் குறிக்கிறது என்கிறார் சசிகாந்து.\n\nபன்னிரண்டாம் வரியில் மகத நாட்டைப் படையெடுத்து அதன் மன்னன் பகசதிமிதத்தைத் தன் கால் பணிய வைத்தார் என்ற குறிப்பில் உள்ள பகசதிமிதம் என்ற மன்னன் யார் என்பதில் கருத்து வேற்றுமை நிலவுகிறது. மௌரியப் பேரரசை வீழ்த்தியதாகக் கருதப்படும் புஷ்யமித்திர சுங்க மன்னன்தான் மகதத்தின் மன்னனாக இருந்திருக்க வேண்டும் என்று ஜெயசுவால் கருதுகிறார். ஆனால், நாணயங்கள், மற்ற கல்வெட்டுகளின் அடிப்படையில் காரவேலர் வாழ்ந்த காலத்தில் பிருஹஸ்வாதிமித்ர என்ற மன்னன் மகதத்தை ஆண்டிருக்கலாம் என்று சசிகாந்து கருதுகிறார்.\n\nSection::::சமயப் பழக்கவழக்கங்கள்.\nபதினான்காம் வரியில் சமணத் துறவிகளுக்குச் சீனப்பட்டாடையையும் (சினவதாநம்), வெள்ளைப் போர்வைகளையும் (வாஸாஸிதாநம்) கொடுத்தார் என்ற குறிப்பில் சமய நம்பிக்கை தொடர்பான சில சிக்கல்கள் எழுகின்றன. ஆடைகளை முற்றும் துறந்த துறவிகள் (திகம்பரர்), வெள்ளாடை உடுத்த துறவிகள் (சுவேதாம்பரர்) என்று சமணமதம் இரண்டாகப் பிரிவதற்கு முன்பே துறவிகளுக்குத் துணியைக் கொடையளிப்பது பற்றிய குறிப்பு இதில் இருக்கிறது என்று இதை முந்தைய ஆய்வாளர்கள் கொள்கிறார்கள். அது சரியாக இருந்தால், சமணத்துறவிகள் வெள்ளாடையை உடுத்தும் பழக்கத்தையும் மேற்கொள்கிறார்கள் என்பதைக் குறிக்கும் தொன்மையான கல்வெட்டு இதுவாக இருக்கலாம். ஆனால், கொல்லாமையைத் தீவிரமாக வலியுறுத்தும் சமண சமயத்தில், பட்டுப்பூச்சிகளைக் கொன்று நெய்த பட்டுத்துணிகளைச் சமணத்துறவிகளுக்கே ஒரு சமண மன்னர் கொடுத்திருக்கக்கூடுமா என்ற கேள்வியை எழுப்புகிறார் சசிகாந்து. வெள்ளை ஆடை என்று சொல்வதையும் அவர் ஏற்கவில்லை. இந்த வரியை அவர் “நோன்புகளால் (பெற்ற தெய்வீக ஆற்றலால்) ஒளிர்கின்ற” என்று பொருள் கொள்கிறார்.\n\nSection::::சமணர்களின் சரசுவதி இயக்கம்.\nசமண சமயத்துக்குத் தீர்த்தங்கரர்கள் கற்பித்த கோட்பாடுகளைத் தொகுத்துத் தம் சமயத்தைப் பரப்புவது என்பது ஒரு தலைமையான பணி. மகாவீரரின் மறைவுக்குப் பின்னர் அவரது போதனைகளை வாய் வழியே பரப்பிக் கொண்டிருந்ததனால் நாளடைவில் அவை நலியத் தொடங்கின. கிடைத்தவற்றைத் தொகுத்து அவற்றை எழுத வேண்டும் என்பதில் கருத்து வேறுபாடு நிலவிய காலத்தில் கலைமகள் அல்லது சரசுவதி இயக்கம் தோன்றியது என்பது சமணர்களின் நம்பிக்கை. இப்படிச் சமண ஆசிரியர்களின் கோட்பாடுகளைத் தொகுக்கும் முதல் முயற்சியாகக் காரவேலரின் கல்வெட்டில் 16ஆம் வரியில் குறிப்பிட்டிருக்கும் செய்தியைக் கொள்கிறார் ஜோதி பிரசாத் ஜெயின்.\n\nSection::::தொல்பொருள் ஆராய்ச்சியாளர்களின் முக்கியக் குறிப்புகள்.\nகல்வெட்டு வரிகளைப் பொருள் கொள்வதிலிருந்து பல செய்திகளை அறிய முடிகிறது. இவற்றில் சில முக்கியக் குறிப்புகளைத் தொல்பொருள் ஆய்வாளர்களின் கருத்துகளில் காணலாம்\n\n\n\n\n\n\n\n\n\n\n\n"}
{"id": "228299", "url": "https://ta.wikipedia.org/wiki?curid=228299", "title": "மஃகிமபட்டா", "text": "மஃகிமபட்டா\n\nமஃகிமபட்டா என்பவர் சமசுகிருதக் கவிஞர் ஆவார். இவர் முற்காலத்தில் காஷ்மீரில் வாழ்ந்தார். உயர்ந்த நடையிலான இலக்கணத்தைக் கொண்ட கவிதைகளைப் பற்றி மாற்றுக் கருத்தைக் கொண்டவர்.\nஇவர் வியக்தி விவேகா என்ற நூலை எழுதியுள்ளார்.\n"}
{"id": "228301", "url": "https://ta.wikipedia.org/wiki?curid=228301", "title": "திருவனந்தபுரம் பொறியியல் கல்லூரி", "text": "திருவனந்தபுரம் பொறியியல் கல்லூரி\n\nதிருவனந்தபுரம் பொறியியல் கல்லூரி என்னும் கல்லூரி கேரளத்தின் தலைநகரான திருவனந்தபுரத்தில் அமைந்துள்ளது. 1939-ஆம் ஆண்டில், சித்திரைத் திருநாள் பாலராம வர்மாவின் ஆட்சியில் இருந்த திருவிதாங்கூர் மாகாணத்தில் நிறுவப்பட்டது.\n\nSection::::அமைவிடம்.\nஇது சீகாரியத்திற்கு அருகிலுள்ள குளத்தூரில் அமைந்துள்ளது. திருவனந்தபுரம் மத்திய தொடருந்து நிலையத்தில் இருந்து 13 கி.மீ தொலைவில் உள்ளது. \n\nஇந்தியாவில் பசுமையான வளாகங்களைக் கொண்டுள்ள கல்லூரிகளில் இதுவும் ஒன்று. \n\n\n"}
{"id": "228302", "url": "https://ta.wikipedia.org/wiki?curid=228302", "title": "திராவிட மகாஜன சபை", "text": "திராவிட மகாஜன சபை\n\nதிராவிட மகாஜன சபை என்பது திராவிட இயக்கத்தை தோற்றுவித்தவரான அயோத்தி தாசர் என்பவரால் கி.பி. 1891 தொடங்கப்பட்டது. அயோத்தி தாசர் 1885 ஆண்டிலேயே திராவிட பாண்டியன் என்னும் இதழைத் தொடங்கினார். அவர் கி.பி. 1886ஆம் ஆண்டில் இந்துக்களில் தீண்டத்தகாதவர்கள் எனப்பட்டவர்கள் இந்துக்கள் அல்லாதவர்கள் என்றார். அவர்கள் யாரும் சாதியற்ற திராவிடர்கள் என்னும் கருத்தையும் முன்வைத்தார். இதனால் இவர் முன்னோடி என அறியப்பட்டார். திராவிட மகாஜன சபையை நிறுவி தொடங்கி வைத்ததால் திராவிட அரசியலின் முன்னோடி எனவும் கூறப்படுகிறார்.\n"}
{"id": "228305", "url": "https://ta.wikipedia.org/wiki?curid=228305", "title": "ஜோன் மூரே", "text": "ஜோன் மூரே\n\nஜோன் மூரே () இவர் ஒரு அயர்லாந் நாட்டு திரைப்பட இயக்குனர், தயாரிப்பாளர் மற்றும் திரைக்கதையாசிரியர் ஆவார். இவர் மேக்ஸ் பேனே, தி ஓமன், டை ஹார்ட் 5 போன்ற திரைப்படங்களை இயக்கியுள்ளார்.\n"}
{"id": "228306", "url": "https://ta.wikipedia.org/wiki?curid=228306", "title": "பார்க் சான்-வூக்", "text": "பார்க் சான்-வூக்\n\nபார்க் சான்-வூக் () (பிறப்பு: ஆகஸ்ட் 23, 1963) இவர் ஒரு தென் கொரிய நாட்டு திரைப்பட இயக்குனர், தயாரிப்பாளர் மற்றும் திரைக்கதையாசிரியர் ஆவார். இவர் திர்ஸ்ட், இஸ்டோக்கர் போன்ற பல திரைப்படங்களை தயாரித்து மற்றும் இயக்கியுள்ளார்.\n\n"}
{"id": "228307", "url": "https://ta.wikipedia.org/wiki?curid=228307", "title": "யோசுவா மைக்கேல் ஸ்டேர்ன்", "text": "யோசுவா மைக்கேல் ஸ்டேர்ன்\n\nயோசுவா மைக்கேல் ஸ்டேர்ன் () இவர் ஒரு திரைப்பட இயக்குனர் மற்றும் திரைக்கதையாசிரியர் ஆவார். இவர் ஜோப்ஸ் போன்ற திரைப்படங்களை இயக்கியுள்ளார்.\n"}
{"id": "228331", "url": "https://ta.wikipedia.org/wiki?curid=228331", "title": "கோவிந்த தீட்சிதர்", "text": "கோவிந்த தீட்சிதர்\n\nகோவிந்த தீட்சிதர் (1515 - 1635) தஞ்சையை ஆண்ட நாயக்க அரசர்களான செவ்வப்ப நாயக்கர், அச்சுதப்ப நாயக்கர், இரகுநாத நாயக்கர் ஆகிய மூவருக்கும் ஆசானாகவும் ஆலோசகராகவும் இருந்தவர். இவரைச் சிறப்பிக்கும் வகையில் இரகுநாத நாயக்கர் ‘கோவிந்தய்யா’ என்று தமிழில் பெயர் பொறிக்கப்பட்டக் காசுகளை\nவெளியிட்டார். கோவிந்த தீட்சிதர் தஞ்சாவூரில்\nபல கோயிற் பணிகளைச் செய்துள்ளார்.\n\nSection::::அமைச்சர்.\nசேவப்ப நாயக்கர், அச்சுதப்ப நாயக்கர், இரகுநாத நாயக்கர் எனும் மூன்று தஞ்சை மன்னர்களுக்கும் மதியமைச்சராக, அறிவுசார்ந்த ஆசிரியராக, பெரும்புலவராகத் திகழ்ந்தவர் கோவிந்த தீட்சிதர் ஆவார். \n\nSection::::பணிகள்.\nபட்டீச்சரத்துக்கு அருகில் உள்ள கோவிந்தகுடி எனும் ஊரில் கோவில் ஒன்று எடுப்பித்தார். குடி என்பது தெலுங்கில் கோயிலைக் குறிக்கும் சொல்லாகும். சேவப்ப நாயக்கர் காலம் வரை சிங்கரசன்பாளையம் எனும் பெயரில் திகழ்ந்த இவ்வூர் அச்சதப்ப நாயக்கர் காலத்தில்தான் கோவிந்தகுடி எனும் பெயர் மாற்றம் பெற்றது. இவ்வூரிலிருந்து தான் தினம் பல்லக்கில் தஞ்சை சென்று அரசு அலுவல்களைக் கவனித்ததாகவும், இவரால் பட்டீச்சரம் தேனுபுரீஸ்வரர் கோயில், திருப்பாலைத்துறை பாலைவனநாதர் கோயில், கும்பகோணம் கும்பேசர் கோயில், திருநாகேசுவரம் நாகநாதசுவாமி கோயில் போன்றவை மிகவும் சிறப்பும் ஆக்கமும் பெற்றதாகவும் இலக்கியம் மற்றும் கல்வெட்டுச் செய்திகளால் அறியமுடிகிறது. திருப்பாலைத்துறை கோயில் கோபுரம், திருப்பாலைத்துறை நெற்சேமிப்புக்கிடங்கு, கும்பகோணம் கும்பேசர் கோயிலின் புதிய சன்னதிகள், ராஜகோபுரம், கும்பகோணம் இராமசுவாமி கோயில், புராதன வேத கல்விச்சாலை, ராஜா வேத காவ்ய பாடசாலை, இவையெல்லாம் தீட்சிதரின் முயற்சியில் வந்தவையாகும். மகாமகக் குளத்தைச் சுற்றி இருந்த மணல் சேற்றுப்பகுதிகளை நீக்கி, தூய்மைப்படுத்தி, குளத்தின் உள்ளே ஏறி இறங்க வசதியாக படித்துறைகளை அமைத்தவர். அதன் மேல் தளத்தில் மகாமகக் குளத்தைச் சுற்றிலும் பதினாறு மண்டபங்களையும் கட்டினார். அதன் நினைவாக ஒவ்வொன்றின் அருகிலும் பதினாறு சிவன் கோயில்களைச் சிறியதாக அழகுற வடிவமைத்தார். இன்று நாம் காணுகின்ற மகாமகக்குளத்தின் அழகுக்கும், கலை நேர்த்திக்கும், சுந்தர அழகில் சொக்க வைக்கும் சுற்று மண்டபங்களின் எழில் தோற்றத்துக்கும் கோவிந்த தீட்சிதர் முக்கியக் காரணமாய் இருந்தார். \n\nSection::::நூல்கள்.\nஅவர் இயற்றிய நூல்களில் தற்போது கிடைப்பன “கௌமாரிலதர்சனம்“, “ஸங்கீத ஸுதா“ என்பவையாகும். சமசுகிருதம், தமிழ், தெலுங்கு முதலிய பல மொழிகளிலும் வித்தகராய்த் திகழ்ந்த இவரது தமிழார்வத்துக்கு சான்றாக அவர் வடமொழியில் இருந்த பஞ்சநதீசுவர புராணத்தைத் தமிழில் கி.பி.1605இல் மொழிபெயர்த்ததைக் கூறலாம். \n\n"}
{"id": "228345", "url": "https://ta.wikipedia.org/wiki?curid=228345", "title": "இந்துக் கோவில்", "text": "இந்துக் கோவில்\n\nஇந்துக் கோயில் (சமசுகிருதம்: मन्दिर , प्रासाद ) கடவுளரின் இல்லமாகும். இங்குள்ள கட்டமைப்பும் வெளியிடமும் மனிதர்களையும் கடவுள்களையும் ஒருங்கிணைக்கும் வண்ணம் இந்து சமய தத்துவங்களையும் கருத்துக்களையும் சின்னங்கள் மூலமாக வெளிப்படுத்தும் வடிவமைப்பில் அமைக்கப்பட்டுள்ளன. இந்துக் கோயில், ஜார்ஜ் மிசெல் கூற்றுப்படி, மாயை சூழ் உலகிலிருந்து ஞானமும் உண்மையுமான உலகிற்கு பயணிக்க தூண்டுமாறு அமைந்துள்ளது.\n\nஇந்துக் கோயிலின் கட்டமைப்பும் சின்னங்களும் வேதம்சார் ஆகமங்களின்படி அமைக்கப்படுகின்றன. இந்து தத்துவத்தின் அனைத்துக் கூறுகளும் - நல்லன, அல்லன மற்றும் மனிதம் தவிர காலச்சக்கரத்தின் சுழற்சியையும் வாழ்வியல் கூறுகளையும் - மேலும் இந்து சமய அடையாளமாக அறம், காமம், பொருள், வீடுபேறு, கர்மாக்களைச் சித்தரிக்கும் சின்னங்களையும் இந்துக் கோயில் உள்ளடக்கி உள்ளது.\n\nSection::::இந்துக் கோயில்களின் வகைகள்.\nகரக்கோயில், ஞாழற் கோயில், கொகுடிக் கோயில், இளங்கோயில், மணிக்கோயில், ஆலக்கோயில் என ஆறுவகையான கோயில்கள் உள்ளன. \n<poem>\nபெருக்காறு சடைக்கணிந்த பெருமான் சேரும்\nபெருங்கோயில் எழுபதினோ டெட்டு மற்றும்\nகரக்கோயில் கடிபொழில்சூழ் ஞாழற் கோயில்\nகருப்பறியல் பொருப்பனைய கொகுடிக் கோயில்\nஇருக்கோதி மறையவர்கள் வழிபட் டேத்தும்\nஇளங்கோயில் மணிக்கோயில் ஆலக் கோயில்\nதிருக்கோயில் சிவனுறையும் கோயில் சூழ்ந்து\nதாழ்ந்திறைஞ்சத் தீவினைகள் தீரு மன்றே - திருஅடைவு திருத்தாண்டம் - திருநாவுக்கரசர் \n</poem> இந்த கோயில் வகையைப் பற்றி திருநாவுக்கரசு சுவாமிகள் தன்னுடைய திருஅடைவு திருத்தாண்டத்தில் குறிப்பிட்டுள்ளார்.\n"}
{"id": "228348", "url": "https://ta.wikipedia.org/wiki?curid=228348", "title": "குமார வியாசர்", "text": "குமார வியாசர்\n\nகுமார வியாசர் என்பவர் கன்னடக் கவிஞர் ஆவார். இவரது இயற்பெயர் நாரணப்பா என்பதாகும். கன்னடத்தில் மகாபாரதத்தை எளிய நடையில் மொழிபெயர்த்துள்ளார்.\n\nSection::::வாழ்க்கைக் குறிப்பு.\nஇவர் கர்நாடகத்தின் கதக் நகரத்திற்கு அருகிலுள்ள கோளீவாடு என்னும் ஊரில் பிறந்தவர். விஜயநகரத்தை ஆண்ட முதலாம் தேவராயரிடம் கணக்கராக இருந்தவர் இவர் தந்தை.\n\nSection::::ஆக்கங்கள்.\nஇவர் கர்ணாட பாரத கதாமஞ்சரி என்ற நூலை எழுதினார். இதற்கு கதக்கின் மகாபாரதம் என்று பொருள். இதை \"கதுகின பாரத\", \"கன்னட பாரத\", \"வியாச பாரத\" என்றும் குறிப்பிடுவர்.\n\"ஐராவத\" என்ற நூலையும் எழுதியுள்ளார்.\n\n"}
{"id": "228350", "url": "https://ta.wikipedia.org/wiki?curid=228350", "title": "படிப்பினை", "text": "படிப்பினை\n\nபடிப்பினை (moral) என்பது பாடத்தின் வழியாகவோ, நிகழ்வின் வழியாகவோ அறிந்துகொள்ளும் தகவலாகும். சில கதைகளில் படிப்பினைகளை ஆசிரியரே குறிப்பிடுவார். மற்ற சில கதைகளில் படிப்பவரே படிப்பினையைத் தீர்மானித்துக் கொள்வார். படிப்பினைகளை முதன்மைப்படுத்தி எழுதப்பட்ட பல நூல்கள் உள்ளன. பல நாடுகளில் சிறு வயதில் இருந்தே குழந்தைகளுக்குப் படிப்பினைகளைக் கற்றுத் தருவதும் உண்டு. குழந்தைகளிடம் கதையைச் சொல்லி, அதிலிருந்து அவர்கள் கற்றறிந்ததைச் சோதிப்பர். பள்ளிப் பாடங்களிலும் படிப்பினை தொடர்பான பாடங்கள் இடம்பெறுகின்றன. இவ்வாறான படிப்பினைகளை கூறும் கதைகளை 'நீதிக் கதைகள்' எனப்படுகின்றன.\n\nSection::::படிப்பினையை அறிவது.\nபடிப்பினையைப் பற்றி குறிப்பிடும்போது பிரபலமான ஈசாப்பின் நீதிக்கதையை எடுத்துக்காட்டாக கூறுவர். இந்தக் கதையில் முயலும் ஆமையும் ஓட்டப் போட்டியில் பங்கெடுத்ததாகக் குறிப்பிருக்கும். விரைவாக ஓடக்கூடிய திறன் இருந்தும் அலட்சியமாகத் தூங்கியதால் முயல் வெற்றி வாய்ப்பை இழக்கும். மெதுவாக நகரக்கூடிய ஆமை வெற்றி பெறும். இதில் நிதானமாகச் செயல்பட்டால் வெற்றி கிடைக்கும் என்ற படிப்பினை கிடைக்கும்.\nஇதே கதையில் வேறு மாதிரியான படிப்பினைகளும் தோன்றக் கூடும். எடுத்துக்காட்டாக, ஆணவத்துடன் செயல்படுவதால் தோல்வியைத் தழுவலாம் என்ற படிப்பினையைப் பெறலாம்.\n"}
{"id": "228354", "url": "https://ta.wikipedia.org/wiki?curid=228354", "title": "ஈசாப்பின் நீதிக்கதைகள்", "text": "ஈசாப்பின் நீதிக்கதைகள்\n\nஈசாப்பின் நீதிக்கதைகள் என்பது கதைத் தொகுப்பாகும். பண்டைய கிரேக்கத்தில் வாழ்ந்த ஈசாப் என்ற அடிமை கூறியதாக நம்பப்படுவதால், ஈசாப் நீதிக்கதைகள் என்று அழைக்கப்படுகின்றன. கதையில் குறிப்பிடப்படும் கதாப்பாத்திரங்களைக் கொண்டு கதைகளுக்கு தலைப்பிடப்பட்டுள்ளன. \n\nSection::::மொழிபெயர்ப்புகள்.\nஇந்த நீதிக்கதைகள் பல மொழிகளுக்கு மொழிபெயர்க்கப்பட்டுள்ளன.\n\nSection::::கதைகள்.\nஇந்த கதைத் தொகுப்பில் உள்ள சில கதைகளின் பெயர்களை கீழே காண்க. \n\n\nSection::::இவற்றஈயும் பார்க்க.\nஈசாப்\n\n"}
{"id": "228357", "url": "https://ta.wikipedia.org/wiki?curid=228357", "title": "உத்தரப் பிரதேச மக்களவைத் தொகுதிகள்", "text": "உத்தரப் பிரதேச மக்களவைத் தொகுதிகள்\n\nஇந்திய மக்களவைக்கான தொகுதிகளில் உத்தரப் பிரதேசத்தில் 80 தொகுதிகள் உள்ளன இதில் 71 தொகுதிகள் பாஜக 3தொகுதிகள் அதன் கூட்டணி கட்சி வெற்றி பெற்றது :\n\nஅனைத்து மக்களவைத் தொகுதிகளும், அவற்றுக்கு உட்பட்ட சட்டமன்றத் தொகுதிகளும் பட்டியலிடப்பட்டுள்ளன.\n"}
{"id": "228366", "url": "https://ta.wikipedia.org/wiki?curid=228366", "title": "கிம் ஜீ-வூண்", "text": "கிம் ஜீ-வூண்\n\nகிம் ஜீ-வூண் () (பிறப்பு: மே 27, 1964 ) இவர் ஒரு தென் கொரிய நாட்டு திரைப்பட இயக்குனர் மற்றும் திரைக்கதையாசிரியர் ஆவார். இவர் ஐ சா த டெவில், த லாஸ்ட் ஸ்டேண்ட் போன்ற திரைப்படங்களை இயக்கியுள்ளார்.\n\n"}
{"id": "228367", "url": "https://ta.wikipedia.org/wiki?curid=228367", "title": "ரூபன் பிளைஷர்", "text": "ரூபன் பிளைஷர்\n\nரூபன் பிளைஷர் () (பிறப்பு: அக்டோபர் 31, 1974) இவர் ஒரு அமெரிக்க நாட்டு திரைப்பட இயக்குனர் ஆவார். இவர் கேங்க்ஸ்டர் ஸ்குவாட் போன்ற திரைப்படங்களை இயக்கியுள்ளார். இவர் பல இசை வீடியோக்களையும் இயக்கியுள்ளார் என்பது குறிப்பிடத்தக்கது.\n"}
{"id": "228368", "url": "https://ta.wikipedia.org/wiki?curid=228368", "title": "அல்போன்சா குயூரான்", "text": "அல்போன்சா குயூரான்\n\nஅல்போன்சா குயூரான் () (பிறப்பு: நவம்பர் 28, 1961) இவர் ஒரு இங்கிலாந் நாட்டு திரைப்பட இயக்குனர், தயாரிப்பாளர் மற்றும் நடிகர் ஆவார். இவர் கிராவிட்டி, ஹாரி பாட்டர் அண்டு த பிரிசனர் ஆஃப் அஸ்கபான் போன்ற பல திரைப்படங்களை தயாரித்து மற்றும் இயக்கியுள்ளார்.\n\n"}
{"id": "228370", "url": "https://ta.wikipedia.org/wiki?curid=228370", "title": "அலைபாயுதே (தொலைக்காட்சித் தொடர்)", "text": "அலைபாயுதே (தொலைக்காட்சித் தொடர்)\n\nஅலைபாயுதே என்பது செப்டம்பர் 15, 2014 முதல் சூலை 31, 2015 வரை ராஜ் தொலைக்காட்சியில் ஒளிபரப்பான ஒரு மொழிமாற்றுத் தொலைக்காட்சி தொடர் ஆகும். இந்த தொடர் கலர்ஸ் தொலைக்காட்சியில் 30 திசம்பர் 2013 முதல் 21 நவம்பர் 2014 வரை ஒளிபரப்பான 'பேய்ன்டெஹா' என்ற தொடரின் தமிழாக்கம் ஆகும். இந்த தொடர் இஸ்லாமிய சமுதாயத்தை மையமாக வைத்து இயக்கப்பட்டுள்ளது.\n\n"}
{"id": "228377", "url": "https://ta.wikipedia.org/wiki?curid=228377", "title": "எச். எல். தத்து", "text": "எச். எல். தத்து\n\nஅண்டியாலா லட்சுமிநாராயணசாமி தத்து (\"Handyala Lakshminarayanaswamy Dattu\", 3 திசம்பர் 1950) 42வது இந்தியத் தலைமை நீதிபதியாவார் . முன்னதாக ,இந்திய உச்ச நீதிமன்றத்தில் நீதிபதியாகவும் கேரள உயர் நீதிமன்றத்திலும் சட்டீஸ்கர் உயர் நீதிமன்றத்திலும் தலைமை நீதிபதியாகப் பணியாற்றி உள்ளார். பணிமூப்பின் காரணமாக அடுத்த இந்தியத் தலைமை நீதிபதியாகப் பொறுப்பேற்க உள்ளார். செப்டம்பர் 27, 2014இல் தலைமை நீதிபதியாகப் பொறுப்பேற்கும் நிலையில், தத்து அடுத்த ஆண்டு திசம்பர் வரை அப்பதவியில் இருப்பார்.\n"}
{"id": "228386", "url": "https://ta.wikipedia.org/wiki?curid=228386", "title": "சச்சின் பன்சால்", "text": "சச்சின் பன்சால்\n\nசச்சின் பன்சால் (பிறப்பு - ஆகத்து 5 ,1981) , ஒரு மென்பொருள் வல்லுநர் மற்றும் இணையத் தொழில் முனைவர் ஆவார். அமேசான் நிறுவனத்தில் பணி ஆற்றிய இவர் பின்னர் அதிலிருந்து விலகி பிளிப்கார்ட் என்ற நிறுவனத்தை பின்னி பன்சாலுடன் இணைந்து 2007 ல் தொடங்கினார்.\n\nSection::::வாழ்க்கைக் குறிப்பு.\nசச்சின் பன்சால் இந்தியாவின் சண்டிகரைச் சேர்ந்தவர். இவர் இந்திய தொழில்நுட்பக் கழகம் தில்லியில் கணினி பொறியியல் பட்டம் பெற்றவர்.\n"}
{"id": "228388", "url": "https://ta.wikipedia.org/wiki?curid=228388", "title": "மண்வாசனை (தொலைக்காட்சித் தொடர்)", "text": "மண்வாசனை (தொலைக்காட்சித் தொடர்)\n\nபலிக்க வது என்பது ஒரு இந்தி மொழி தொலைகாட்சித் தொடர் ஆகும். இந்த தொடர் சூலை 21, 2008 முதல் சூலை 31, 2016 வரை கலர்ஸ் தொலைக்காட்சியில் ஒளிபரப்பாகி 2,245 அத்தியாங்களுடன் நிறைவு பெற்றது.\n\nஇந்த தொடர் தமிழ் மொழியில் 'மண்வாசனை' என்ற பெயரில் மொழிமாற்றம் செய்யப்பட்டு மே 7, 2012 முதல் திங்கள் முதல் வெள்ளிக் கிழமை வரை இரவு 10 முதல் 10:30 மணி வரை [ராஜ் தொலைக்காட்சியில் ஒளிபரப்பாகின்றது. இந்த தொடரை குழந்தை திருமணத்தை மையமாக வைத்து சித்தார்த் சென்குப்தா மற்றும் பிரதீப் யாதவ் இயக்கியுள்ளார்.\n\nSection::::கதைச்சுருக்கம்.\nஜெய்சர் கிராமத்தில் ஒரு பணக்கார குடும்பத்தில் கல்யாணி என்ற மூதாட்டி இருந்தார். அவருக்கு பிரசாந்த், பைரவ் என்ற இரு மகன்களும் சுமித்ரா, நித்யா என்ற இரு மருமகள்களும் உள்ளனர். பைரவ்-சுமித்ரா தம்பதிக்கு சுகுனா, ஜெகதீஷ் என இரு பிள்ளைகள். பாட்டிக்கு ஜெகதீஷ் செல்ல பேரன். ஆனந்தி ஏழை வீட்டு சிறுமி. ஜெகதீஷ்-ஆனந்தி திருமணம் சிறுவயதிலேயே நடந்தது. புகுந்த வீடு செல்லும் ஆனந்தியை பைரவ்-சுமித்ரா தங்களின் பெறாத மகள் போல அன்புடன் கவனித்தனர். ஆனந்தி செய்யும் சிறு தவறுகளால் பாட்டிக்கு அவளை பிடிக்கவில்லை. பிறகு ஒருநாள் ஜெகதீஷை சுட சிலர் முயன்றனர். ஆனந்தி அவனை காப்பாற்றினாள். இதனால் ஆனந்தி தலையில் குண்டு பாய்ந்தது. அன்று முதல் பாட்டிக்கும் ஆனந்தி மீது பாசம் வர ஆரம்பித்தது.\n\nசில வருடங்களுக்குப் சென்றன. ஆனந்தியும் ஜெகதீசும் வளர்ந்து விட்டனர். அவர்கள் காதலை உணர்ந்தனர். ஜெகதீஷ் மருத்துவ படிப்பிற்காக மும்பை சென்றான். அங்கு கௌரி என்ற பெண்ணுடன் நட்பாகி பிறகு காதல் கொண்டான். ஆனந்தி படிக்காதவள் என்பதால் அவள் தனக்கு ஏற்றவள் இல்லை என்று நினைத்தான். பிறகு கௌரியை தன் குடும்பத்தினரிடம் சொல்லாமல் திருமணம் செய்து கொண்டான். இதை அறிந்த பாட்டி உட்பட அனைவரும் அதிர்ச்சி அடைந்தனர். பிறகு அனைவரும் அவனை வெறுக்க ஆரம்பித்தனர். ஆனந்தி தன் வாழ்க்கையில் ஏற்பட்ட துன்பங்களை மறந்து முன்னேற நினைத்தாள். அவள் ஒரு ஆசிரியை ஆனாள். பிறகு ஜெய்சர் கிராமத்தின் பஞ்சாயத்து தலைவியும் ஆனாள். \n\nகௌரி-ஜெகதீஷ் இடையே அவ்வப்போது சிறுசிறு சண்டைகள் வந்துபோனது. பிறகு கௌரி கர்ப்பமானாள். இதை சாக்காக வைத்து ஜெகதீஷின் வீட்டில் தங்கினாள் கௌரி. ஆனால் ஜெகதீஷ் குடும்பத்தினரின் வெறுப்பான அணுகுமுறையைக் கண்டு கோபமடைந்த கௌரி ஜெகதீஷுடன் மீண்டும் மும்பைக்கே சென்றுவிட்டார். பிறகு ஒரு விபத்தால் அவள் குழந்தை கருவிலேயே அழிந்தது. இதனால் இருவரும் வருத்தம் அடைந்தனர்.\n\nஆனந்தியின் முயற்சியால் ஜெய்சர் கிராமம் ராஜஸ்தானின் ஒரு மாவட்டமாகியது. அதன் கலெக்டராக வந்த ஷிவ்ராஜ் சேகர் ஆனந்தி மீது காதல் கொண்டார். பாட்டி ஆனந்தியின் நல்வாழ்க்கைக்காக ஆனந்தி-ஷிவ் திருமணத்தை பற்றி யோசித்தாள். ஆனால் ஆனந்தி இனி திருமணம் செய்துகொள்ள மாட்டேன் என்று கூறிவிடுகிறார். பிறகு சாகும் தருவாயில் இருந்த தன் அம்மாவின் இறுதி ஆசை என்பதால் வேறு வழியின்றி ஆனந்தி சம்மதித்தாள். ஷிவ்வின் பெற்றோரும் மகிழ்வுடன் சம்மதித்தனர்.\nகௌரி ஒரு சுயநலவாதி என்று அவள் பெரியப்பா மூலம் ஜெகதீஷ் அறிந்தான். கௌரியுடன் தன் உறவை முறித்துக்கொண்டான். தன் தவறை உணர்ந்த ஜெகதீஷ், ஆனந்தியைக் காண ஜெய்சருக்கு வந்தான். ஆனால் ஆனந்தி-ஷிவ் நிச்சயதார்த்தைக் கண்டு அதிர்ந்தான். பிறகு பாட்டியிடம் மன்னிப்பு கேட்டான். ஆனால் அவனை ஏற்றுக்கொள்ள யாரும் தயாராக இல்லை. ஷிவ்-ஆனந்தி திருமணம் நடந்து முடிந்தது. ஆனந்தி மிகுந்த வருத்தத்துடன் ஜெகதீஷின் குடும்பத்திடம் பிரியாவிடை பெற்று சென்றாள்.\n\nபிறகு காலப்போக்கில் ஜெகதீஷ் திருந்திவிட்டான் என்பதை அறிந்த குடும்பத்தினர் அவனை ஏற்றுக் கொண்டனர். பிறகு ஜெகதீஷ் கங்கா என்ற பெண்ணைத் திருமணம் செய்து கொண்டான். தற்போது ஜெகதீஷ்-கங்கா மற்றும் ஆனந்தி-ஷிவ் ஆகியோரின் வாழ்க்கையில் நடக்கும் நிகழ்வுகளை வைத்து மண் வாசனை தொடர் ஒளிபரப்பாகி வருகிறது.\n\n\n"}
{"id": "228390", "url": "https://ta.wikipedia.org/wiki?curid=228390", "title": "பின்னி பன்சால்", "text": "பின்னி பன்சால்\n\nபின்னி பன்சால் என்பவர் ஒரு மென்பொருள் வல்லுநர் ஆவார். பிளிப்கார்ட் என்ற இணைய வழி பொருட்கள் விற்பனை நிறுவனத்தை சச்சின் பன்சாலுடன் இணைந்து 2007 ல் தொடங்கினார். அதற்கு முன் அமேசான் நிறுவனத்தில் பணி ஆற்றினார்.\n\nSection::::வாழ்க்கைக் குறிப்பு.\nபின்னி பன்சால் இந்தியாவின் சண்டிகரை சேர்ந்தவர். இவர் இந்திய தொழில்நுட்பக் கழகம் தில்லியில் கணினி பொறியியல் பட்டம் பெற்றவர்.\n"}
{"id": "228391", "url": "https://ta.wikipedia.org/wiki?curid=228391", "title": "சிந்து பைரவி (தொலைக்காட்சித் தொடர்)", "text": "சிந்து பைரவி (தொலைக்காட்சித் தொடர்)\n\nஉத்தரன் அல்லது சிந்து பைரவி என்பது ஒரு இந்தி மொழி தொலைகாட்சித் தொடர் ஆகும். இந்த தொடர் திசம்பர் 1, 2008 முதல் சனவரி 16, 2015 வரை திங்கள் முதல் வெள்ளி வரை கலர்ஸ் தொலைக்காட்சியில் ஒளிபரப்பாகி 1,549 அத்தியாங்களுடன் நிறைவு பெற்றது.\n\nஇந்த தொடர் சூன் 14, 2010 முதல் ராஜ் தொலைக்காட்சியில் திங்கள் முதல் சனிக்கிழமை வரை இரவு 7 மணிக்கு ஒளிபரப்பானது. இது சிந்து மற்றும் பைரவி என்ற இரு தோழிகளை மையமாகக் கொண்டது. பிறகு அவர்களின் மகள்கள் மகதி மற்றும் முக்தாவை மையமாகக் கொண்டு ஒளிபரப்பானது.\n\n"}
{"id": "228393", "url": "https://ta.wikipedia.org/wiki?curid=228393", "title": "ஜெகசீவன்ராம்", "text": "ஜெகசீவன்ராம்\n\nஜெகசீவன்ராம் (அ) ஜெகஜீவன்ராம் () (பிறப்பு:5 ஏப்ரல் 1908 – இறப்பு:6 சூலை1986), பாபு என அன்பாக அழைக்கப்படும் இவர் இந்திய விடுதலைப் போராட்ட வீரர் மற்றும் சமூகச் சீர்திருத்தவாதியும் ஆவார். இவர், நாடாளுமன்ற உறுப்பினர், நடுவணரசு அமைச்சர், துணைப் பிரதமர் எனப் பல நிலைகளில் இந்திய அரசியல் அரங்கில் விளங்கியவர். பீகார் மாநிலம், போஜ்பூர் மாவட்டம், சந்த்வா கிராமத்தில் சாமர் எனும் பட்டியல் சமூகத்தில் பிறந்தவர்.\n\n1946ஆம் ஆண்டில் ஜவகர்லால் நேருவின் தலைமையிலான இடைக்கால அரசில் தொழிலாளர்நலத் துறை அமைச்சராக இருந்தவர். மேலும் இந்திய அரசியலமைப்பு சட்ட முன்வடிவக் குழுவில் உறுப்பினராக செயல்பட்டவர்.\n\nSection::::இளமை வாழ்க்கை மற்றும் கல்வி.\nஐந்து உடன் பிறந்தவர்களுடன் பிறந்த ஜெகசீவன்ராமின் தந்தை சோபிராம், இந்திய பிரித்தானியப் படையில் பெஷாவரில் பணி புரிந்தவர். ஆறாவது அகவையில் தம் தந்தையை ஜெகசீவன்ராம் இழந்தார். தாய் பெயர் வசந்தி தேவி. ஜெகசீவன்ராம் 1914-இல் துவக்கப் பள்ளியில் சேர்ந்தார். 1927-இல் அர்ரா உயர்நிலைப் பள்ளியில் மெட்ரிக்குலேசன் தேர்வில் தேர்ச்சிப் பெற்றபின் 1928 ஆம் ஆண்டில் வாரணாசி யில் உள்ள பனாராஸ் இந்து பல்கலை கழகத்திலும் பின்னர் 1931-இல் கல்கத்தா பல்கலை கழகத்திலும் படித்து இளங்கலை அறிவியல் பட்டப் படிப்பில் தேர்ச்சிப் பெற்றார். இந்தி ஆங்கிலம் வங்காளி சமசுக்கிருதம் ஆகிய மொழிகளில் உள்ள நூல்களைப் படித்தார்.\n\nSection::::தீண்டாமைக் கொடுமை.\nசகசீவன் ராம் தீண்டத் தகாத சாதியில் பிறந்ததால் அவருக்குத் தனியாகக் குடிநீர்ப் பானை பள்ளியில் வைக்கப்பட்டது. அதனைக் கண்டு அவர் வருத்தமும் சினமும் அடைந்தார். அந்தப் பானையை உடைத்தார். பிறசாதி மாணவர்கள் பயன்படுத்துகின்ற பானை நீரைத் தாழ்த்தப்பட்ட மாணவர்களும் சாதி வேறுபாடுகள் இல்லாமல் பயன்படுத்த வேண்டும் என்று போராடினார். இறுதியில் வெற்றி பெற்றார். பனாரசுப் பல்கலைக் கழகத்தில் படிக்கும்போது சகசீவன்ராம் சாதிய இழிவுகளை நேரடியாகச் சந்தித்தார். உணவு விடுதியில் பணியாளர்கள் இவர் சாப்பிட்ட உணவுத் தட்டுகளைக் கழுவ மறுத்தார்கள். அது மட்டுமல்லாமல் முடி திருத்தும் தொழிலாளிகள் முடி திருத்த மறுத்தார்கள்.\nபாதுகாப்பு அமைச்சராக இருந்தபோது சம்பூராணந்தா சிலையைத் திறந்து வைத்தார். இவர் சிலையைத் திறந்து விட்டு அகன்றப் பின்னர் அந்த இடத்தைக் கங்கை நீரைக் கொண்டு கழுவினார்கள் இந்த அவமதிப்பு குறித்து மன வேதனை அடைந்தார்.\n\nSection::::அரசியல் பணிகள்.\n1931 இல் காங்கிரசில் சேர்ந்தார். சகசீவன்ராம் இந்திய விடுதலைப் போராட்டத்தில் கலந்து கொண்டு பல முறை சிறை சென்றார். தேர்தலில் ஒரே தொகுதியில் 10 முறை போட்டியிட்டு வெற்றி பெற்றார். 1936 முதல் 1986 வரை 50 ஆண்டுகள் சட்ட மன்ற நாடாளு மன்ற உறுப்பினராக இருந்தார். இந்திய விடுதலை இயக்கத்தில் இணைந்த்து காந்திஜியின் தலைமையில் நடந்த சத்தியாகிரகப் போராட்டத்திலும், வெள்ளையனே வெளியேறு இயக்கத்திலும் தீவிரமாக பங்கு கொண்டு 1940-இல் சிறை சென்றார். பட்டியல் சமுகத்தினரை கோயிலிலுள் சென்று வழிபடவும், தீண்டாமைக்கு எதிராகவும் போராடினார்.\n\n1934-இல் பிகாரில் ஏற்பட்ட நிலநடுக்க நிவாரணப்பணிகளில் தீவிரமாக பங்கு கொண்டார். அப்போது பாதிக்கப் பட்ட மக்களுக்கு உணவு உடை வழங்குவதிலும் மருத்துவ உதவிகள் செய்வதிலும் ஈடுபட்டார். உதவி முகாம்களில் காந்தியைச் சந்தித்தார். காந்தி ஒரு தேசியத் தலைவர் மட்டுமல்லாமல் தாழ்த்தப்பட்ட மக்களுக்குப் பாடுபடுபவர் என்று எண்ணினார்.\n\n1935 இல் அனைத்திந்திய தாழ்த்தப்பட்டோர் அமைப்பு உருவாவதில் பேருதவியாக இருந்தார். கோவில்களில் தாழ்த்தப்பட்டோர் நுழைவதையும் பொதுக் கிணறுகளில் தண்ணீர் எடுப்பதையும் அனுமதிக்க வேண்டும் என்று போராடினார். பட்டியல் சமூகத்தவர் சார்பாக பிகார் மாகாண அரசுக் குழவில் உறுப்பினராக நியமிக்கப்பட்டார். இருப்பினும் வேளாண்மைக்கான பாசான நீருக்கான வரியை எதிர்த்து பதவியிலிருந்து விலகினார்.\n\n1942 இல் வெள்ளையனே வெளியேறு போராட்டத்தில் ஈடுபட்டுச் சிறை சென்றார்.அரசியல் நிர்ணய சபையில் உறுப்பினராக இருந்து சமூக நீதிக் கருத்து அரசியல் சட்டத்தில் இடம் பெறக் காரணமாக இருந்தார்.\n\nSection::::வகித்த பதவிகள்.\nஇந்திய நடுவண் அரசில் பல துறைகளில் தொடர்ந்து முப்பது ஆண்டுகள் கேபினட் அமைச்சராக பணிபுரிந்தவர் என்ற பெருமை பெற்றவர். பீகார் மாநிலத்தில் உள்ள சசாராம் நாடாளுமன்ற தொகுதியில் 1952 முதல் 1984-ம் ஆண்டு வரை எட்டு முறை தொடர்ந்து வெற்றி பெற்றவர்.\n\n\n\nSection::::சொந்த வாழ்க்கை.\nஆகஸ்டு, 1933-இல் மனைவி இறந்த பின், சூன் 1935-இல் இந்திராணி என்பவரை மணந்தார். சுரேஷ் குமார் என்ற மகனும், மீரா குமார் (இந்திய நாடாளுமன்ற சபாநாயகர் 2009-2014) என்ற மகளும் பிறந்தனர்.\n\n\n\n\n"}
{"id": "228408", "url": "https://ta.wikipedia.org/wiki?curid=228408", "title": "ஈரோடு கோட்டை கஸ்தூரி அரங்கநாதன் கோயில்", "text": "ஈரோடு கோட்டை கஸ்தூரி அரங்கநாதன் கோயில்\n\nஈரோடு கோட்டை கஸ்தூரி அரங்கநாதன் திருக்கோயில் ஈரோட்டில் உள்ள வைணவத் திருத்தலம். கொங்கு நாட்டில் சோழர்களால் அமைக்கப்பட்ட முதல் திருக்கோயில் என்ற சரித்திரப் பெருமை கொண்ட திருக்கோயில்.\n\nSection::::தலவரலாறு.\nதுர்வாச முனிவர் தாம் திருமாலைக் கோபத்தில் அவமதித்த பிழைக்காக வருந்தி கடுந்தவமிருந்து மீண்ட பொழுது ’ஓம் நமோ நாராயணா’ என்ற மந்திரத்தின் வடிவில் அமைத்த திருக்கோயில். \n\nSection::::ஸ்ரீ மகாலட்சுமி.\nபிருகு மகரிஷியின் பெண்ணான திருமகள் இத்திருத்தலத்தில் தலவிருட்சமாக வில்வமர வடிவில் உள்ளார். \n\nSection::::ஆஞ்சநேயர்.\nஇத்திருத்தல ஆஞ்சநேயர் அளவற்ற சக்தி வாய்ந்தவராகக் குறிப்பிடப்படுகின்றார்.\n\n"}
{"id": "228410", "url": "https://ta.wikipedia.org/wiki?curid=228410", "title": "இரஞ்சித் சின்கா", "text": "இரஞ்சித் சின்கா\n\nஇரஞ்சித் சின்கா (பிறப்பு 27 மார்ச்சு 1953) இந்தியக் காவல் பணியின் 1974ஆம் ஆண்டுத் தொகுதியைச் சேர்ந்த அதிகாரி ஆவார். தற்போது நடுவண் புலனாய்வுச் செயலகத்தின் இயக்குநர் பொறுப்பில் உள்ளார். இந்திய - திபெத் எல்லைக் காவல்படை (ITBP) மற்றும் இரயில்வே பாதுகாப்புப் படைகளில் தலைமை காவல் இயக்குநராக பணி புரிந்துள்ளார். திசம்பர் 2012இல் அடுத்த இரண்டாண்டுகளுக்கு நடுவண் புலனாய்வுச் செயலகத்தின் இயக்குநராக பொறுப்பு வழங்கப்பட்டுள்ளது. நடுவண் புலனாய்வுச் செயலகத்தின் பட்னா, தில்லி பிரிவுகளில் மூத்த நிலைப் பதவிகளில் பணியாற்றி உள்ளார்.\n\nமத்திய சேமக் காவல் படையில் சிறீநகரில் தலைமை ஆய்வாளர் (இயக்கம்) ஆகவும் தில்லியில் தலைமை ஆய்வாளர் (பணியாளர்) ஆகவும் பணியாற்றி உள்ளார். தேசிய மற்றும் பன்னாட்டளவில் பல தூண்டுதல் மிக்க, முதன்மையான புலனாய்வுகளில் ஈடுபட்டுள்ளார். நடுவண் விழிப்புணர்வு ஆணையம் சட்டம் 2003இல் விவரிக்கப்பட்டுள்ள நெறிமுறைகளின்படி நடுவண் புலனாய்வு செயலக இயக்குநராகத் தேர்ந்தெடுக்கப்பட்டுள்ளார்.\n\nதமது பணியின் நிமித்தம் பல்வேறு ஊழல் எதிர்ப்பு அமைப்புக்கள், வருமானவரித் துறை, நடுவண் விழிப்புணர்வு ஆணையம் போன்ற அமைப்புக்களுடன் ஒருங்கிணைந்து செயல்பட வேண்டியுள்ளது. இவர் நியமிக்கப்பட்டபோது இவரது தேர்வை பாரதிய ஜனதா கட்சி எதிர்த்தது.\n\nஇரஞ்சித் பள்ளி மற்றும் கல்லூரிக் கல்வியை பட்னாவில் பெற்றார். இவரது தந்தை என்.எஸ். சின்கா பிகார் மாநில அரசில் விற்பனைவரி ஆணையராக பணியாற்றியவர். தாய் மாதுரி சின்கா பட்னாவில் இராசேந்தர் நகரில் வாழ்ந்து வருகிறார்.\n"}
{"id": "228412", "url": "https://ta.wikipedia.org/wiki?curid=228412", "title": "கூத்தனூர் சரஸ்வதி கோயில்", "text": "கூத்தனூர் சரஸ்வதி கோயில்\n\nகூத்தனூர் சரஸ்வதி கோயில் திருவாரூர் மாவட்டம், நன்னிலம் வட்டத்தில் அமைந்துள்ளது. மயிலாடுதுறை-திருவாரூர் தொடருந்துத் தடத்தில், பூந்தோட்டம் என்ற ஊருக்கு அருகே இக்கோயில் உள்ளது. \n\nSection::::கோயில் அமைப்பு.\nஇக்கோயில் முன்புறம் மூன்று நிலை ராஜகோபுரத்தினைக் கொண்டுள்ளது. முன் மண்டபம் வேலைப்பாடுகளுடன் உள்ளது. அலங்கார மண்டபம் முகப்பில் அம்பாள் சுதை உள்ளது. கர்ப்பகிரக விமானம் கர்ண கூடுகள், அந்த்ராளம் உள்ள மாறுபட்ட விமானமாகும். இரண்டு பிற்காலக் கல்வெட்டுகள் மட்டும் உள்ளன. இத்தலத்தின் மூலவராக சரஸ்வதி காணப்படுகிறார். வெண்ணிற ஆடையில், வெண் தாமரையில் பத்மாசனத்தில், வலது கீழ் கையில் சின்முத்திரையும், இடக்கையில் புத்தகமும், வலது மேல்கையில் அட்சர மாலையும், இடது மேல்கையில் அமிர்தகலசமும் தாங்கி அமர்ந்திருக்கிறார்.\n\nSection::::ஒட்டக்கூத்தர்.\nஇத்தலத்தில் ஒட்டக்கூத்தர் வழிபட்டு அம்பாள் அருள் பெற்றுள்ளார். \n\nSection::::நம்பிக்கை.\nபள்ளிக்குச் சேர்க்கும் முன்பாக குழந்தைகளை அழைத்து வந்து ஆசி பெற்றுச் செல்வதை மக்கள் வழக்கமாகக் கொண்டுள்ளனர். பள்ளி மாணவர்கள் தாம் தேர்ச்சி பெறவேண்டும் என்று பிரார்த்தனை செய்து தம் தேர்வு எண்களைக் குறித்து வைப்பதும் உண்டு. கலைமகள் தமக்கு கல்விச்செல்வத்தை வழங்குவாள் என்ற நம்பிக்கை அவர்களுக்கு உள்ளது.\n\nSection::::தமிழகத்தின் ஒரே சரஸ்வதி கோயில்.\nதமிழகத்தில் சரஸ்வதிக்கு உள்ள ஒரே கோயில் இக்கோயில். சரஸ்வதிக்கு வேறு எங்கும் தனியாகக் கோயில் இல்லை என்பது குறிப்பிடத்தக்க செய்தியாகும் இக்கோயிலின் குடமுழுக்கு 1 சூலை 2018 அன்று நடைபெற்றது. \n\nSection::::வெளியிணைப்பு.\nஅருள்மிகு சரஸ்வதி திருக்கோயில், தினமலர்\n"}
{"id": "228413", "url": "https://ta.wikipedia.org/wiki?curid=228413", "title": "பாபுராயன்பேட்டை விஜயவரதராஜ பெருமாள் கோயில்", "text": "பாபுராயன்பேட்டை விஜயவரதராஜ பெருமாள் கோயில்\n\nஸ்ரீ விஜயவரதராஜ பெருமாள் திருக்கோயில் காஞ்சிபுரம் மாவட்டம், மதுராந்தகம் வட்டத்தில் அச்சரப்பாக்கத்திற்கு அருகில் அமைந்துள்ள பாபுராயன்பேட்டை எனும் கிராமத்தில் உள்ள பழைமையான வைணவத் திருக்கோயில்.\n\nSection::::தலவரலாறு.\nகிருஷ்ணாஜி பண்டிட் எனும் பக்தர் காஞ்சி வரதராஜப்பெருமாளின் சீரிய பக்தர். இவர் திவானாக இருந்து வந்தார். இவரது மகனான பாபுராயன் தந்தையைப் போன்றே பெருமாளிடம் பக்தியுடன் திகழ்ந்தார். காஞ்சி வரதராஜப் பெருமாள் பிரம்மோற்சவத்தின் போது ஒவ்வொரு நாளின் தரிசனம் காண்பதைத் தவறாத பழக்கமாகக் கொண்டிருத்த இவர் ஒரு நாள் வீட்டில் வழிபாடு முடிந்து வர தாமதமாகவே பெருமாளைத் தரிசனம் செய்ய இயலாமல் போக வருந்தி உண்ணாமல் நீரருந்தாமல் உபவாசம் இருந்தார். \n\nமூன்றாம் நாள் பாபுராயனின் கனவில் வந்த வரதராஜப் பெருமாள் தெற்கில் தமக்கு ஒரு திருக்கோயில் அமைக்கும் திருப்பணியைத் தந்து, அங்கிருந்து தினமும் தரிசனம் தருவதாக உறுதி கூறினார். மறுநாள் மீண்டும் கனவில் நாளை இங்கு வரும் கருடனைத் தொடர்ந்து பின் செல்ல கோயில் கட்டும் இடத்தைக் காணலாம் எனக் கூற அதன்படி அடையாளம் காணப்பட்டு கட்டப்பட்ட திருத்தலமே பாபுராயன்பேட்டை ஸ்ரீ விஜயவரதராஜ பெருமாள் திருக்கோயில். \n\nSection::::ஆஞ்சநேயர்.\nபாபுராயன், காடாக இருந்த இடத்தை மாற்றியமைத்த போது அங்கே புற்று ஒன்றில் பசு தானாகவே பால் சொரிவது கண்டு அந்த இடத்தை சுத்தம் செய்து நிலத்தை அகழ அங்கே இரு ஆஞ்சநேயர் சிலைகள் வெளிப்பட்டன. \n\nSection::::காஞ்சி வரதராஜப் பெருமாள்.\nகாஞ்சி வரதராஜப்பெருமாள் ஆண்டுக்கொருமுறை இங்கு எழுந்தருள்வது வழக்கம்.\n\nSection::::சிதிலமடைதல்.\nஐந்து கோபுரங்களும் ஐந்து பிரகாரங்களும் கொண்டு சிறப்புற்றிருந்த கோயில் கவனிப்பின்மையால் காலப்போக்கில் சிதிலமடைந்தது.\n2013 ஆம் ஆண்டு புனர்நிர்மாணப் பணிக்குழு பக்தர்களாலும் கிராமத்தாராலும் துவக்கப்பட்டது.\n"}
{"id": "228416", "url": "https://ta.wikipedia.org/wiki?curid=228416", "title": "பன்னாட்டு வானொலி கண்காட்சி பெர்லின்", "text": "பன்னாட்டு வானொலி கண்காட்சி பெர்லின்\n\nஐஎஃப்ஏ (\"IFA\") என்று பரவலாக வழங்கப்படும் பன்னாட்டு வானொலி கண்காட்சி பெர்லின் (\"Internationale Funkausstellung Berlin\") செருமனியில் பெர்லின் நகரில் நடைபெறும் மிகத் தொன்மையான தொழிற் கண்காட்சிகளில் ஒன்றாகும். 1924க்கும் 1939க்கும் இடையே இது ஆண்டுக்கொருமுறை நடைபெற்று வந்தது; 1950இலிருந்து 2005ஆம் ஆண்டுவரை இது இரண்டாண்டுகளுக்கு ஒருமுறை நடைபெற்று வந்துள்ளது. தற்போது இது மீண்டும் ஆண்டுக்கொருமுறை செப்டம்பரில் நடைபெறுகிறது. நுகர்வு இலத்திரனியல் மற்றும் வீட்டுப் பொருட்களுக்கான உலகின் முன்னணி வணிக கண்காட்சிகளில் இதுவும் ஒன்றாக விளங்குகிறது. இந்தக் கண்காட்சியில் புதிய நகர்பேசிக் கருவிகளும் பிற தனிப்பயன்பாட்டு கருவிகளும் அறிமுகப்படுத்தப்படுவது வழக்கமாயுள்ளது. \n\nபொதுமக்களுக்கு தங்களுடைய அதிநவீன கருவிகளையும் மேம்படுத்தல்களையும் காட்சிப்படுத்த தயாரிப்பாளர்களுக்கு இது வாய்ப்பு வழங்குகிறது. அனைத்து செருமானிய ஊடகங்களிலும் நாளாந்தர நடப்புக்கள் வெளியாவதால் தகவல் மிகப் பரவலாக பரப்பப்படுகிறது. மேலும் பன்னாட்டளவிலும் ஊடகங்களில் இங்கு நடைபெறும் நிகழ்ச்சிகள் முன்னணி ஈர்ப்பைப் பெறுகின்றன. இக்கண்காட்சியின் வரலாற்றில் உலகளவிலான பல புத்தாக்கங்கள் இங்குதான் முதன்முதலாக அரங்கேறி உள்ளன.\n\n"}
{"id": "228424", "url": "https://ta.wikipedia.org/wiki?curid=228424", "title": "கனகதாசர்", "text": "கனகதாசர்\n\nகனகதாசர் 15ம் நூற்றாண்டைச் (1509 – 1609) சேர்ந்த வைணவ பக்தர் மற்றும் இசைக் கலையில் சாதனை படைத்தவர். கர்நாடக இசைக் கலையில் சாதனை படைத்தவர்களுள் குறிப்பிடத் தக்கவர் . கன்னட பக்தி இலக்கியத்தில் பெரிய மாற்றங்களை உருவாக்கியவர். உடுப்பி கிருஷ்ணர் கோயில் கிருஷ்ணர் மேற்கு நோக்கி காட்சி தர காரணம் இவரே.\n\nகனகதாசர் 240 கர்நாடக இசைப் பாடல்கள் இயற்றியுள்ளார். இவரது பாடல்கள் பல மொழிகளில் வெளியிடப்பட்டுள்ளன. கிட்டத்தட்ட 100 பாடல்கள் கன்னடத்திலும், 60 பாடல்கள் ஆங்கிலத்திலும் பிரபலமான புத்தகங்களில் வெளியாகியுள்ளன.\nSection::::வாழ்க்கைக் குறிப்பு.\nபதினாறாம் நூற்றாண்டில் கர்நாடக மாநிலத்தின் தார்வாட் மாவட்டத்தில் உள்ள பாடா என்னும் கிராமத்தில் பிறந்தவர். அவரது தந்தை படைத் தளபதியாகப் பணியாற்றியவர். குழந்தைச் செல்வம் வேண்டி வெங்கடேசப் பெருமானுக்கு சிறந்த வழிபாடுகள் செய்தவர். அதன் பயனாகப் பிறந்த குழந்தைக்கு திம்மப்பா என்று பெயர் வைத்தார். திம்மப்பா சிறந்த தளபதி ஆனார். ஒரு சமயம் திம்மப்பா போரில் கடுமையாகத் தாக்கப்பட்டு நினைவு இழந்தபோது கிடைத்த வெங்கடேசப் பெருமாளின் தரிசனத்தால் பக்தி மார்க்கத்தைத் தேர்ந்தெடுத்தார். தன் செல்வம், போர் வாழ்க்கை அனைத்தையும் ஒதுக்கினார். இறைப் பணியிலேயே தன்னை முழுமையாக ஈடுபடுத்திக் கொண்டார். தனக்குக் கிடைத்த பொருளைக் கொண்டு சொந்த ஊரான பாடாவுக்கு அருகில் கேசவனுக்கு ஒரு கோயில் கட்டினார். இந்தக் காலகட்டத்தில் தான் திம்மப்பாவின் பெயர் கனகப்பாவாக மாறியது.\n\nSection::::பக்தி வெளிப்பாடு.\nதாசகூடம் என்னும் அமைப்பு கன்னட பக்தி இலக்கியத்தைப் பொறுத்த வரை மிகச் சிறப்பான இடம் வகிக்கிறது. அதில் வியாசராயனின் சீடனாக கனகப்பா தன்னை ஈடுபடுத்திக் கொண்டார். தாசகூடம் அமைப்பு அவரை கனகதாசராக்கியது. தனது மாணவர்களில் மிகச் சிறந்தவர் கனகதாசரே என வியாசராயனே குறிப்பிட்டு உள்ளார். ஒரு மனிதனின் உயர்வுக்குச் சாதியும், அவனது மத நம்பிக்கைகளும் காரணமாக முடியாது என்பது அவருடைய கொள்கையாகும். இதை அடிப்படையாகக் கொண்டுதான் அவர் பாடல்கள் அமைந்தன.\n\nSection::::படைப்புகள்.\nமோகன தரங்கிணி, நள சரித்ரே, ராமதான்ய சரித்ரே ஆகியவை அவருடைய படைப்புகளில் சிலவாகும்.\n\n\n\n\n\nSection::::அங்கீகாரங்கள்.\nஇவரைப் போற்றும் விதமாக கர்நாடகாவில் நவம்பர் 20 ஆம் தேதியை கனகதாசர் ஜெயந்தி நாளாக போற்றப்படுகிறது. இந்த நாளை மாநில விடுமுறை நாளாக கர்நாடக அரசு அறிவித்துள்ளது.\n\n"}
{"id": "228430", "url": "https://ta.wikipedia.org/wiki?curid=228430", "title": "பகவதி சரண் வர்மா", "text": "பகவதி சரண் வர்மா\n\nபகவதி சரண் வர்மா என்பவர் இந்தி மொழிக் கவிஞர் ஆவார். இவர் பல புதினங்களை எழுதியுள்ளார். அவற்றுள் சித்ரலேகா என்ற புதினம் குறிப்பிடத்தக்கது. இதைத் தழுவி, 1941, 1964-ஆம் ஆண்டுகளில் இரண்டு இந்தித் திரைப்படங்கள் வெளியாகி வெற்றியடைந்தன.\n\n1961-ஆம் ஆண்டில் இந்தி மொழிக்கான சாகித்திய அகாதமி விருது பெற்றார். இது பூலே பிஸ்ரே சித்ரா என்ற நூலுக்காக வழங்கப்பட்டது. 1971-ஆம் ஆண்டில் இவருக்கு பத்ம பூசண் விருது வழங்கப்பட்டது.\n\n1978-ஆம் ஆண்டில் இந்திய நாடாளுமன்றத்தின் மாநிலங்களவையில் உறுப்பினராக நியமிக்கப்பட்டார்.\n\n\n"}
{"id": "228434", "url": "https://ta.wikipedia.org/wiki?curid=228434", "title": "ஏ. பாலசுப்பிரமணியம்", "text": "ஏ. பாலசுப்பிரமணியம்\n\nஏ.பி. என்று தமிழகத் தொழிலாளர்களால் அழைக்கப்பட்ட ஏ.பாலசுப்ரமணியம், மார்க்சிஸ்ட் கம்யூனிஸ்ட் கட்சியின் தமிழ் மாநிலச் செயலாளராகவும், அக் கட்சியின் அரசியல் தலைமைக்குழு உறுப்பினராகவும் பணியாற்றியவர்.\nSection::::வாழ்க்கைக் குறிப்பு.\nஅவருடைய தந்தை (இராமாயணத்தின் மீதான விமர்சனங்கள் - Critic on Ramayana ) என்ற புத்தகத்தை எழுதிய அமிர்தலிங்கம் . வசதிமிக்க குடும்பத்தில் பிறந்த அவர், தனது வழக்கறிஞர் தொழிலை விட்டுவிட்டு இடதுசாரி அரசியல் போராட்டத்திற்குத் தன்னுடைய வாழ்க்கையை அர்ப்பணித்துக் கொண்டார்.திண்டுக்கல் தோல்பதனிடும் தொழிலாளர்களை அணிதிரட்டி அவர் பல்வேறு போராட்டங்கள் நடத்தியுள்ளார். மார்க்சியத்தின் ஒளியில் பல்வேறு நூல்களை எழுதியவர். தொழிலாளர்களை எழுச்சிகொள்ள செய்யும் பேச்சாளர். மதுரைச் சதிவழக்கு உள்ளிட்ட வழக்குகளில் சிக்கவைக்கப்பட்டார் . 1962 இந்திய சீனப் போரின் போது சிறையில் அடைக்கப்பட்டார் . இவரது வாழ்க்கை வரலாறு \"ஏ. பாலசுப்ரமணியம் வாழ்வும் வழியும்\" என்கிற தலைப்பில் என் .ராமகிருஷ்ணனால் எழுதப்பட்டுள்ளது .\n"}
{"id": "228435", "url": "https://ta.wikipedia.org/wiki?curid=228435", "title": "சுல்தான் அப்துல் அஜிஸ் ஷா வானூர்தி நிலையம்", "text": "சுல்தான் அப்துல் அஜிஸ் ஷா வானூர்தி நிலையம்\n\nசுல்தான் அப்துல் அஜிஸ் ஷா வானூர்தி நிலையம் (\"Sultan Abdul Aziz Shah Airport\", ஜாவி: ), LTSAAS (முன்னதாக சுபாங் பன்னாட்டு வானூர்தி நிலையம்), பெரும்பாலும் சுபாங் வானூர்தி நிலையம் அல்லது சுபாங் இசுக்கை பார்க், மலேசியாவின் சிலாங்கூர் மாநிலத்தில் சுபாங் புறநகர் பகுதியில் அமைந்துள்ள வானூர்தி நிலையமாகும். இது பொது வான்வழிப் போக்குவரத்திற்கும் உள்ளூர் பயணங்களுக்கும் பயன்படுத்தப்படுகிறது. இதனை குறைந்த கட்டண சேவை வான்சேவைகளுக்கான மையமாக மாற்ற முயற்சிகள் எடுக்கப்பட்டபோதும் சுபாங் ஜய நகர மக்களின் எதிர்ப்பின் காரணமாக கைவிடப்பட்டது. 1998இல் சிப்பாங்கில் கோலாலம்பூர் பன்னாட்டு வானூர்தி நிலையம் திறக்கப்படும்வர சுபாங் பன்னாட்டு வானூர்தி நிலையமே கோலாலம்பூரின் முதன்மை வானூர்தி நிலையமாக விளங்கியது. தற்போது இந்நிலையம் பெர்ஜய ஏர், பயர்பிளை, மலிந்தோ ஏர் வணிக சேவைகளின் சுழல்விசை முந்துகை வானூர்திகளுக்கு அச்சுமையமாக விளங்குகிறது. சுழல்விசை முந்துகை வானூர்தியல்லாத, பயணிப் போக்குவரத்தற்கல்லாத சேவைகளை டிரான்சுமைல் ஏர் சர்வீசசு இந்நிலையத்தின் முனையம் இரண்டிலிருந்து இயக்குகிறது. இருப்பினும் நிலையத்திற்கு அண்மையில் வசிப்போர் இங்கு தாரைப்பொறி வானுர்திகள் இயக்கப்படுவதை அவை கிளப்பும் ஓசைக்காக எதிர்த்து வருகின்றனர். \n"}
{"id": "228436", "url": "https://ta.wikipedia.org/wiki?curid=228436", "title": "தங்கமலை ரகசியம்", "text": "தங்கமலை ரகசியம்\n\nதங்கமலை ரகசியம் (\"Thangamalai Ragasiyam\") 1957 இல் வெளியான ஒரு இந்தியத் தமிழ்த் திரைப்படம். பி. ஆர். பந்துலு தயாரித்து இயக்கிய இத் திரைப்படத்தில் சிவாஜி கணேசனும் ஜமுனாவும் முதன்மைக் கதாபாத்திரங்களில் நடித்திருந்தனர். தமிழில் வெளியான அதே ஆண்டில் இத்திரைப்படம் கன்னடத்திலும் ’ரத்தினகிரி ரகசியம்’ என்ற பெயரில் வெளியானது.\n\n\n"}
{"id": "228439", "url": "https://ta.wikipedia.org/wiki?curid=228439", "title": "தமிழ்நாடு பொது இடங்களில் நுழைவு (உடை மீதான தடை நீக்கம்) 2014 சட்டம்", "text": "தமிழ்நாடு பொது இடங்களில் நுழைவு (உடை மீதான தடை நீக்கம்) 2014 சட்டம்\n\nதமிழ்நாடு பொது இடங்களில் நுழைவு (உடை மீதான தடை நீக்கம்) 2014 சட்டம் மனமகிழ் மன்றம், உணவகங்கள், திரையரங்குகள், பெரும் வணிக வளாகங்கள், அவைக்கூடங்கள், விளையாட்டு அரங்குகள், அரசால் அறிவிக்கப்படும் இடங்கள் உள்ளிட்ட பொது இடங்களில் வேட்டி அணிந்து வருபவர்களுக்குத் தடை விதித்தால், ஓராண்டு சிறை தண்டனையும், ரூ.25 ஆயிரம் அபராதமும் விதிக்கப்படும் என்ற சட்ட மசோதா பேரவையில் ஒருமனதாக நிறைவேற்றப்பட்டது.\n\nசட்டப்பேரவையில் பேரவை விதி 110ன் கீழ் இது நிறைவேற்றப்பட்டது.\n"}
{"id": "228443", "url": "https://ta.wikipedia.org/wiki?curid=228443", "title": "கோ. வா. உலோகநாதன்", "text": "கோ. வா. உலோகநாதன்\n\nகோபிச்செட்டிப்பாளையம் வாசுதேவன் உலோகநாதன் (\"Gobichettipalayam Vasudevan G. V. Loganathan\", ஏப்ரல் 8, 1954 – ஏப்ரல் 16, 2007) இந்தியாவில்-பிறந்த அமெரிக்கப் பேராசிரியர் ஆவார். அமெரிக்க வர்ஜீனியா டெக் பல்கலைக்கழகத்தின் பொறியியல் கல்லூரியின் அங்கமாயிருந்த குடிசார் மற்றும் சுற்றுச்சூழல் பொறியியல் துறையில் பேராசிரியராகப் பணிபுரிந்து வந்தார். வர்ஜீனியா டெக்கில் ஏப்ரல் 16, 2007இல் 32 பேர் கொல்லப்பட்ட துப்பாக்கிப் படுகொலை நிகழ்வில் உயிரிழந்தவர்களில் இவரும் ஒருவர்.\nSection::::வாழ்க்கை வரலாறு.\nஉலோகநாதன் தமிழ்நாட்டின் ஈரோடு மாவட்டம், கோபிச்செட்டிப்பாளையம் வட்டத்திலுள்ள கரட்டடிப்பாளையத்தைச் சேர்ந்தவர். தமது இளங்கலைப் பொறியியல் படிப்பை கோயம்புத்தூரிலுள்ள சென்னைப் பல்கலைக்கழகத்துடன் இணைக்கப்பட்டிருந்த பூ. சா. கோ. தொழில்நுட்பக் கல்லூரியில் 1976யில் முடித்தார். பின்னர் கான்பூரிலுள்ள இந்தியத் தொழினுட்பக் கழகத்தில் முதுநிலை பொறியியல் படிப்பை முடித்தார். மேற்படிப்பிற்காக ஐக்கிய அமெரிக்கா சென்ற இலோகநாதன் அங்கு பர்டியூ பல்கலைக்கழகத்தில் முனைவர்.ஜாக் டெல்லூர் வழிகாட்டுதலில் முனைவர் பட்டம் பெற்றார். முனைவர் பட்டத்திற்கான ஆய்வு \"நடுத்தர நகரங்களில் நீர்நிலை இடைமுகங்களுக்கான பன்னோக்கு திட்டமிடுதலைக்\" குறித்ததாக இருந்தது.\n\nஉலோகநாதன் வர்ஜீனிய டெக்கில் திசம்பர் 16, 1981 அன்று தமது முதல் வேலையில்அமர்ந்தார். குடிசார் மற்றும் சுற்றுச்சூழல் பொறியியல் வகுப்புகளை 2007இல் தமது இறப்புவரை நடத்தி வந்தார். அவரது முனைவுகள் நீரியல் மற்றும் நீரழுத்த வலைப்பின்னல்களை குறித்தாயிருந்தது. அவர் கூட்டாக மற்றவர்களுடன் எழுதிய நூல்களும் வெளியீடுகளும் நகராட்சி நீர்வழங்கு பரவல் பிணைப்புகளுக்கு மிகவும் பயனுள்ளதாக இருந்தன.\nவர்ஜீனியா டெக் பல்கலையில் மிகச்சிறந்த ஆசிரியர் விருது, கற்பித்தலில் சீர்மைக்கான முதல்வர் விருது, குடிசார் பொறியியல் கல்வியில் சிறந்த ஆசிரிய மக்கள் விருது போன்ற பல விருதுகளைப் பெற்றுள்ளார். வர்ஜீனிய டெக் செனட்டில் உறுப்பினராகவும் வர்ஜீனியா டெக் பெருமை அறமன்றத்தில் அறிவுரையாளராகவும் இருந்துள்ளார்.\n\nஅமெரிக்க குடிசார் பொறியியலாளர்களின் சமூகத்தில் செயற்பாடுள்ள உறுப்பினராகத் திகழ்ந்தார். நீரியல் துறை வல்லுநராக நீர்வளப் பொறியியல் இதழுக்கு துணை ஆசிரியராக இருந்தார். பல்கலைக்கழகத்திலும் வளாகத்திலேயே அமைந்திருந்த தேசிய வானிலை சேவை அலுவலகத்துடனான ஒருங்கிணைப்பாளராகப் பணியாற்றினார்.\n\nவர்ஜீனியா டெக் வளாகத்திற்கருகேயே உலோகநாதன் தமது மனைவி உஷா, இரு மகள்கள், உமா, அபிராமியுடன் வாழ்ந்து வந்தார்.\n\n"}
{"id": "228445", "url": "https://ta.wikipedia.org/wiki?curid=228445", "title": "தாராசுரம் ஐராவதீசுவரர் திருக்கோயில் (இராசராசேச்சரம்) (நூல்)", "text": "தாராசுரம் ஐராவதீசுவரர் திருக்கோயில் (இராசராசேச்சரம்) (நூல்)\n\nதாராசுரம் ஐராவதீசுவரர் திருக்கோயில் (இராசராசேச்சரம்) முனைவர் குடவாயில் பாலசுப்ரமணியன் எழுதி சுவாமி தயானந்தா அறக்கட்டளையால் வெளியிடப்பட்ட ஐராவதேஸ்வரர் கோயில் குறித்து எழுதப்பட்ட நூல்.\n\nநூலாசிரியர் 1970 ஆம் ஆண்டில் தினமணி நாளிதழின் ஞாயிறு இணைப்பான தினமணி சுடரில் வெளிவந்த ’கல்லெல்லாம் கதை சொல்லும் தாராசுரம்’ எனும் தமது அறிமுகக் கட்டுரையில் தொடங்கி நாற்பது ஆண்டுகளுக்கும் மேலான தாராசுரம் குறித்த தமது ஆய்வு நூலாக இந்நூலைக் குறிப்பிடுகின்றார்.\n"}
{"id": "228446", "url": "https://ta.wikipedia.org/wiki?curid=228446", "title": "பாக்கித்தானியத் தமிழர்", "text": "பாக்கித்தானியத் தமிழர்\n\nபாக்கித்தானியத் தமிழர் எனப்படுவோர் தமிழ் பின்புலத்துடன் பாக்கித்தானில் வசிக்கும் தமிழர்கள் எனலாம். இன்று பாக்கித்தானில் ஏறத்தாழ 1000-க்கும் மேற்பட்ட தமிழர்கள் வாழ்கிறார்கள். குடியேற்றவாத காலப்பகுதியில் பிரித்தானிய அரசால் வேலை செய்வதற்கென்று தமிழ்நாட்டில் இருந்து அழைத்துச் செல்லப்பட்டவர்களின் குடிவழியினரே, பெரும்பாலான பாக்கித்தானியத் தமிழர்கள் ஆவார்கள். இங்கு வேலைக்கு வந்த இலங்கைத் தமிழர்களும் இவர்களில் கணிசமான தொகையினர். இவர்களில் பெரும்பான்மையினர் இந்து சமயத்தைச் சார்ந்தவர்களாவர். பொங்கல் உட்பட பல்வேறு தமிழர் நிகழ்வுகளையும் தங்களுக்குள் நடத்திக்கொள்கின்றனர்.\n\n\n"}
{"id": "228461", "url": "https://ta.wikipedia.org/wiki?curid=228461", "title": "ந. சிவசண்முகமூர்த்தி", "text": "ந. சிவசண்முகமூர்த்தி\n\nந. சிவசண்முகமூர்த்தி (1942-2012) இலங்கையின் யாழ்ப்பாணத்தைச் சேர்ந்த கதாப்பிரசங்கியார் ஆவார். இவர் பல நாடுகளிலும் சென்று தனது கதாப்பிரசங்கங்களை நடாத்தியுள்ளார். கதாப்பிரசங்கம் மட்டுமன்றி பண்ணிசை, நாட்டார் பாடல்களிலும் இவர் ஈடுபாடு கொண்டவர். சுழிபுரத்தின் புகழ்பூத்த சுழிபுரம் விக்டோரியா கல்லூரியின் பழைய மாணவரும் முன்னாள் ஆசிரியரும் ஆவார்.\n\nSection::::சிறு பிராயம்.\nசுழிபுரம் மேற்குப் பகுதியில் நடேசன், வள்ளியம்மை தம்பதியினரின் ஆறாவது பிள்ளையாக 1942 ஆம் ஆண்டு பெப்ரவரி மாதம் எட்டாம் திகதி பிறந்தார். இவரது தந்தை ஒரு மலாயன் பென்சனியர். இவருக்கு மூன்று ஆண் சகோதரர்களும் இரண்டு பெண் சகோதரிகளும் உளார்.\n\nSection::::ஆரம்பக் கல்வி.\nமூன்று வயதில் இவரது தந்தையிடம் தனது அடிப்படைக் கல்வியைப் பெற்றார். 1947 ஆம் ஆண்டு தொடக்கம் 1951 ஆம் ஆண்டு வரை சுழிபுரம் ஐக்கிய சங்க சைவ வித்தியா சாலையில் கல்வி கற்றார். கரவெட்டி கதிர்காம உபாத்தியாயர், கரவெட்டி கந்தவனம் உபாத்தியாயர், மூளாய் மயில்வாகனம் உபாத்தியாயர் மற்றும் சுழிபுரம் ஐயா உபாத்தியாயர் இவருக்கு இங்கு கல்வியைப் போதித்தனர். இவர் படித்த காலங்களிலே இப்பாடசாலையே மிகவும் புகழ்பூத்த ஆரம்பப் பாடசாலை ஆகும். இங்கு சிவசண்முகமூர்த்திக்கு பஜனை, திருமுறை ஓதல், இசைநாடகங்கள், பேச்சுப்போட்டிகள் என பல்வேறு துறைகளைப்பற்றிய அனுபவ அறிவும், ஒழுக்கமும், கல்வியும் முறையாகப் போதிக்கப்பட்டது. இந்நிலையின் திருவாவடுதுறை ஆதீனத்தில் சமய சம்பந்தமான கல்வியிலும் பண்ணிசை ஓதுவதற்கும் சுழிபுரம் சிவலோகர் சேதுகாவலர் எனும் சைவப் புரவலர் விருப்பம் தெரிவித்தார். எனினும் சிறு வயதிலேயே பிள்ளையைப் பிரிந்து வாழப்போகிறோமே எனும் தயக்கத்தால் இவரது தந்தை மறுப்புத் தெரிவித்தார். தனது சொந்த ஊரிலேயே மகனை உயர்கல்வியை மேற்கொள்ள வைப்பதே இவரது தந்தையாரான நடேசனது நோக்கம் ஆகும்.\n\n\n"}
{"id": "228471", "url": "https://ta.wikipedia.org/wiki?curid=228471", "title": "டிராகுலா அன்டோல்ட்", "text": "டிராகுலா அன்டோல்ட்\n\nடிராகுலா அன்டோல்ட் () இது 2014ஆம் ஆண்டு திரைக்கு வந்த அமெரிக்க நாட்டு அதிரடி திரைப்படம் ஆகும். இந்த திரைப்படத்தை காரி ஷோர் என்பவர் இயக்க, லூக் எவன்ஸ், சாரா காடன், வில் ஹவுஸ்டன், டோமினிக் கூப்பர், சமந்தா பார்க்ஸ், பெர்டினாண்ட் கிங்ஸ்லி, சார்லி காக்ஸ் உள்ளிட்ட பலர் நடித்துள்ளார்கள்.\n\n\nSection::::தயாரிப்பு.\n100 மில்லியன் டாலர் செலவு செய்யப்பட்டு எடுக்கப்பட்ட இப்படத்தில் விஷுவல் எபெக்ட் காட்சிகள் மிகவும் தத்ரூபமாக அமைந்துள்ளது. குறிப்பாக டிராகுலாவின் உடலின் மீது சூரிய ஒளி படும்போது அதன் உடலிலுள்ள தசைகள் கீழே விழுவது போன்ற காட்சிகள் அருமையாக உள்ளது.\n\n\nSection::::வெளியீடு.\nஇந்த திரைப்படம் டிராகுலா அன்டோல்ட்-ஒரு மர்ம மனிதன் என்ற பெயரில் மொழு மாற்றம் அக்டோபர் 10ஆம் திகதி வெளியானது.\n\n\n"}
{"id": "228488", "url": "https://ta.wikipedia.org/wiki?curid=228488", "title": "சகாரன்பூர் மக்களவைத் தொகுதி", "text": "சகாரன்பூர் மக்களவைத் தொகுதி\n\nசகாரன்பூர் மக்களவைத் தொகுதி இந்திய மக்களவைக்கான தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nசகாரன்பூர் மக்களவைத் தொகுதியில் உத்தரப் பிரதேசத்தின் மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\n\n\n"}
{"id": "228489", "url": "https://ta.wikipedia.org/wiki?curid=228489", "title": "சகாரன்பூர் தொடருந்து நிலையம்", "text": "சகாரன்பூர் தொடருந்து நிலையம்\n\nசகாரன்பூர் தொடருந்து நிலையம் உத்தரப் பிரதேசத்தின் சகாரன்பூர் நகரில் உள்ளது. இது வடக்கு ரயில்வே கோட்டத்திற்கு உட்பட்டது. \n\nSection::::முக்கிய தொடர்வண்டிகள்.\nஇந்த நிலையத்தில் நின்று செல்லும் சில தொடர்வண்டிகள்:\n\n\n\n"}
{"id": "228492", "url": "https://ta.wikipedia.org/wiki?curid=228492", "title": "கைரானா மக்களவைத் தொகுதி", "text": "கைரானா மக்களவைத் தொகுதி\n\nகைரானா மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\nSection::::பாராளுமன்ற உறுப்பினர்.\nஇறுதியாக பதினாறாவது மக்களவை உறுப்பினர்கள் தேர்ந்தெடுக்கப்பட்டனர். பாரதிய ஜனதா கட்சியின் சார்பாக போட்டியிட்ட ஹுக்கும் சிங் தொகுதியை முன்னிறுத்துகிறார்.\n"}
{"id": "228495", "url": "https://ta.wikipedia.org/wiki?curid=228495", "title": "ராகவ் லக்கன்பால்", "text": "ராகவ் லக்கன்பால்\n\nராகவ் லக்கன்பால் இந்திய அரசியல்வாதி ஆவார். இவர் பதினாறாவது இந்திய மக்களவையில் உறுப்பினராக உள்ளார். இவர் உத்தரப் பிரதேசத்தின் சகாரன்பூர் மக்களவைத் தொகுதியில் பாரதிய ஜனதா கட்சியின் சார்பாக போட்டியிட்டு பாராளுமன்றத்தின் கீழவையான மக்களவையில் உறுப்பினர் ஆனார்.\n\nSection::::வாழ்க்கைக் குறிப்பு.\nஇவர் 1974-ஆம் ஆண்டில் அக்டோபர் 28-ஆம் நாளில் பிறந்தவர். பதினாறாவது மக்களவையில் பாரதிய ஜனதா கட்சியின் சார்பாக சகாரன்பூர் தொகுதியில் போட்டியிட்டு வென்றார்.\n"}
{"id": "228496", "url": "https://ta.wikipedia.org/wiki?curid=228496", "title": "ஹுக்கும் சிங்", "text": "ஹுக்கும் சிங்\n\nஹுக்கும் சிங், இந்திய அரசியல்வாதி ஆவார். இவர் பதினாறாவது இந்திய மக்களவையில் உறுப்பினர் ஆவார். உத்தரப் பிரதேசத்தில் உள்ள கைரானா மக்களவைத் தொகுதியில் பாரதிய ஜனதா கட்சியின் சார்பாக போட்டியிட்டு வென்றார். இவர் 1938-ஆம் ஆண்டில் ஏப்ரல் ஐந்தாம் நாளில் பிறந்தார்.\n"}
{"id": "228497", "url": "https://ta.wikipedia.org/wiki?curid=228497", "title": "சங்கீத கல்பதரு", "text": "சங்கீத கல்பதரு\n\nசங்கீத கல்பதரு (ஆங்கிலம்:Sangeet Kalpataru, [[[[வங்காள மொழி|வங்காளம்]]: সঙ্গীত কল্পতরু) வங்காள மொழியில் வெளியான பாடற்தொகுப்பு நூல். இதைத் தொகுத்த ஆசிரியர்கள் நரேந்திர நாத் தத்தா (பின்னாளில் [[சுவாமி விவேகானந்தர்]]) மற்றும் வைஷ்ணவ சரண் பாசக். இந்நூலின் முதல் பதிப்பு 1887 (ஆகஸ்டு அல்லது செப்டம்பர் மாதம்) ஆம் ஆண்டு வெளியானது. 1963 ஆம் ஆண்டு இதன் மறுபதிப்பு வெளிவந்தது\n\nஇந்நூலில் பல்வேறு தாள வாத்தியங்களைப் பற்றியும் தொகுத்துள்ளார் நரேந்திரர். [[இரவீந்திரநாத் தாகூர்|தாகூரின்]] பாடல்களும் தொகுக்கப்பட்டுள்ளன. நரேந்திரர் சிறந்த இசை வல்லுநரும் கூட என்பதற்கு ஒரு சான்றாக இந்நூல் உள்ளது.\n\nSection::::மேற்கோள்கள்.\n[[பகுப்பு:இசை]]\n[[பகுப்பு:வங்காள மொழி நூல்கள்]]"}
{"id": "228498", "url": "https://ta.wikipedia.org/wiki?curid=228498", "title": "முசாபர்நகர் மக்களவைத் தொகுதி", "text": "முசாபர்நகர் மக்களவைத் தொகுதி\n\nமுசாபர்நகர் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\nSection::::பாராளுமன்ற உறுப்பினர்.\nஇறுதியாக பதினாறாவது மக்களவை உறுப்பினராகத் தேர்ந்தெடுக்கப்பட்டனர். இந்த தொகுதியை சஞ்சீவ் பல்யாண் முன்னிறுத்துகிறார். இவர் பாரதிய ஜனதா கட்சியின் சார்பாக போட்டியிட்டவர்.\n\n"}
{"id": "228499", "url": "https://ta.wikipedia.org/wiki?curid=228499", "title": "பாஸ்பீன்", "text": "பாஸ்பீன்\n\nபாஸ்பீன் (\"phosphine\"; PH) ஒரு நிறமற்ற, எரியக்கூடிய, நச்சு வளிமம் ஆகும். பாஸ்பீனின் ஐயுபிஏசி பெயர் பாஸ்பேன் என்பதாகும். இதன் வேதிவாய்ப்பாடு PH. தூய பாஸ்பீன் மணமற்று இருக்கும். ஆனால் டைபாஸ்பேன் (P H) கலந்துள்ள தொழில்நுட்ப தரமாதிரி பாஸ்பீன் மிகவும் விரும்பத்தகாத பூண்டு அல்லது அழுகிய மீனின் மணமுடையதாக இருக்கும். பாஸ்பீனில் PH சிறிதளவு கலந்து காணப்படுவதால், இது காற்றில் தன்னிச்சையாகத் தீப்பிடித்து சுடருடன் எரியக்கூடியதாக உள்ளது. பாஸ்பீன்கள் RP என்ற பொதுவாய்ப்பாடு கொண்ட கரிமபாஸ்பரஸ் தொகுதி சேர்மங்களை உருவாக்குகின்றன. இங்கு R என்பது கரிம வழித்தோன்றல்களைக் குறிக்கும். கரிமபாஸ்பரஸ் சேர்மங்கள் முக்கியமான வினையூக்கிகளாகும்.\n\nSection::::வரலாறு.\nபாஸ்பீன் தனிம பாஸ்பரசுடன் இணக்கமாக சேர்ந்திருந்ததால் இது ஒரு வாயுவாக கருதப்பட்டது. ஆனால் 1789 ஆம் ஆண்டு லவாய்சியே பாஸ்பீனை பாஸ்பரசுடன் இணைந்த ஐதரசன் என்று அடையாளப்படுத்தினார். எனவே பாஸ்பீன் பாஸ்பரசின் ஐதரைடு அல்லது ஐதரடின் பாஸ்பரைடு என்று கருதப்பட்டது.\n\n1845 ஆம் ஆண்டில் தெனார்டு என்பவர் கால்சியம் பாஸ்பைடில் இருந்து உருவாக்கப்பட்ட பாஸ்பீனில் இருந்து டைபாஸ்பேனை பிரிக்க குளிர்விப்புக் குழாயைப் பயன்படுத்தினார். பாஸ்பீன் காற்றில் தன்னிச்சையாகத் தீப்பிடித்து சுடருடன் எரியக்கூடியதாக உள்ளமைக்கும் மேற்பரப்பில் ஆரஞ்சு/பழுப்பு நிறம் உருவாதலுக்கும் காரணமாக இருப்பது PH என்றும், டைபாஸ்பேனை பலபடியாக்கல் வினை மூலமாகப் பெறமுடியும் என்றும் விளக்கினார். மேலும் டைபாஸ்பேனின் வேதிவாய்ப்பாடு PH என்றும் இது தனிம பாஸ்பரசு, பாஸ்பீன் மற்றும் உயர்பலபடி இவற்றின் இடைநிலை என்றும் இவர் கருதினார். கால்சியம் பாஸ்பைடிலிருந்து (CaP) ஏனைய பாஸ்பைடுகளை விட அதிகமான PH ஐ உற்பத்தி செய்ய முடிகிறது.\n\nSection::::கட்டமைப்பு மற்றும் பண்புகள்.\nபாஸ்பீன் C3v மூலக்கூறு சமச்சீருடன் கூடிய ஒரு முக்கோணப் பிரமீடு அமைப்பு மூலக்கூறு ஆகும். இதிலுள்ள P-H பிணைப்பின் நீளம் 1.42 Å, H-P-H ன் பிணைப்புக் கோணம் 93.5° மற்றும் இருமுனைவுத்திருப்புதிறன் 0.58 D. இத்திருப்புத்திறன் மீத்தைல் தொகுதி வரிசைச் சேர்மங்களுடன் பதிலீடு செய்யப்படும்போது படிப்படியாக அதிகரிக்கிறது : உதாரணமாக CH3PH2, 1.10 D; (CH3)2PH, 1.23 D; ஆனால் அமைன்கள் பதிலீட்டின் போது இத்திருப்புத்திறன் மாறுபட்டு குறைகிறது. உதாரணம் (CH3)3P, 1.19 D. \nபாஸ்பீன் நீரியக் கரைப்பானில் சற்றுக் குறைவாகவே கரையும். ஒரு மில்லி லிட்டர்தண்ணீரில் 0.22 மில்லி பாஸ்பீன் வாயுவே கரைகிறது. ஆனால் தண்ணிரைக் காட்டிலும் மின்முனைவற்ற கரைப்பான்களில் உடனடியாக கரைகிறது. இதற்கு இதில் உள்ள மின்முனைவற்ற P-H பிணைப்புகளே காரணமாகும். தண்ணீரில் கரைந்துள்ள பாஸ்பீன் அமிலத்தன்மையும் இல்லாமல் காரத்தன்மையும் இல்லாமல் செயல்படுகிறது. பாஸ்பீன் ஆக்ஸிசனில் எரிந்து மிக அடர்த்தியான புகையாக மாறி பாஸ்பரஸ் பெண்டாக்சைடை உருவாக்குகிறது.\n2 PH + 4 O → PO + 3 HO\n"}
{"id": "228500", "url": "https://ta.wikipedia.org/wiki?curid=228500", "title": "சஞ்சீவ் பல்யாண்", "text": "சஞ்சீவ் பல்யாண்\n\nசஞ்சீவ் பல்யாண், இந்திய அரசியல்வாதி ஆவார். இவர் பதினாறாவது இந்திய மக்களவையில் உறுப்பினராக இருந்தார். இவர் முசாபர்நகர் மக்களவைத் தொகுதியில் இருந்து தேர்ந்தெடுக்கப்பட்டார். இவர் 1972-ஆம் ஆண்டில் ஜூன் 23-ஆம் நாளில் பிறந்தார்.\n"}
{"id": "228504", "url": "https://ta.wikipedia.org/wiki?curid=228504", "title": "பிஜ்னோர் மக்களவைத் தொகுதி", "text": "பிஜ்னோர் மக்களவைத் தொகுதி\n\nபிஜ்னவுர் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்தத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\nSection::::பாராளுமன்ற உறுப்பினர்கள்.\nஇறுதியாக தேர்ந்தெடுக்கப்பட்ட பதினாறாம் மக்களவையில் பர்த்தேந்திர சிங் உறுப்பினரானார். இவர் பாரதிய ஜனதா கட்சியின் சார்பாக போட்டியிட்டார்.\n\n"}
{"id": "228508", "url": "https://ta.wikipedia.org/wiki?curid=228508", "title": "பரதேந்திர சிங்", "text": "பரதேந்திர சிங்\n\nபரதேந்திர சிங், இந்திய அரசியல்வாதி ஆவார். இவர் பதினாறாவது மக்களவையில் உறுப்பினர் ஆவார். பிஜ்னோர் மக்களவைத் தொகுதியில் பாரதிய ஜனதா கட்சியின் சார்பாக போட்டியிட்டு வென்றார். இவர் 1964-ஆம் ஆண்டில் ஜனவரி பதினான்காம் நாளில் பிறந்தார்.\n"}
{"id": "228510", "url": "https://ta.wikipedia.org/wiki?curid=228510", "title": "நகினா மக்களவைத் தொகுதி", "text": "நகினா மக்களவைத் தொகுதி\n\nநகினா மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\nSection::::பாராளுமன்ற உறுப்பினர்கள்.\nஇறுதியாக உருவாக்கப்பட்ட பதினாறாவது மக்களவையில் யஷ்வந்து சிங் உறுப்பினர் ஆனார். இவர் பாரதிய ஜனதா கட்சியின் சார்பாகப் போட்டியிட்டார்.\n\n"}
{"id": "228511", "url": "https://ta.wikipedia.org/wiki?curid=228511", "title": "யஷ்வந்து சிங்", "text": "யஷ்வந்து சிங்\n\nயஷ்வந்து சிங் இந்திய அரசியல்வாதி ஆவார். இவர் பதினாறாவது இந்திய மக்களவையில் உறுப்பினராக இருந்தார். உத்தரப் பிரதேசத்தில் உள்ள நகினா மக்களவைத் தொகுதியில் பாரதிய ஜனதா கட்சியின் சார்பாக போட்டியிட்டு வென்றவர்.\nஇவர் 1962-ஆம் ஆண்டு மார்ச்சு முதலாம் நாளில் பிறந்தார். இவர் மருத்துவத் துறையில் பணியாற்றுகிறார்.\n"}
{"id": "228513", "url": "https://ta.wikipedia.org/wiki?curid=228513", "title": "மொராதாபாத் மக்களவைத் தொகுதி", "text": "மொராதாபாத் மக்களவைத் தொகுதி\n\nமொராதாபாத் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 மக்களவைத் தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்தத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து தொகுதிகள் உள்ளன. முன்னர் காண்டு, டாக்குர்துவாரா ஆகிய தொகுதிகள் அம்ரோஹா, ராம்பூர் மக்களவைத் தொகுதிகளில் இருந்தன.\nSection::::பாராளுமன்ற உறுப்பினர்கள்.\n2014-ஆம் ஆண்டு நடைபெற்ற இந்தியப் பொதுத் தேர்தலில், இந்தத் தொகுதியில் குன்வர் சர்வேஷ் குமார் சிங் என்பவர் வென்றார். இவர் பாரதிய ஜனதா கட்சியின் சார்பாக போட்டியிட்டார்.\n\n"}
{"id": "228516", "url": "https://ta.wikipedia.org/wiki?curid=228516", "title": "குன்வர் சர்வேஷ் குமார் சிங்", "text": "குன்வர் சர்வேஷ் குமார் சிங்\n\nகுன்வர் சர்வேஷ் குமார் சிங், இந்திய அரசியல்வாதி ஆவார். இவர் மொராதாபாத் மக்களவைத் தொகுதியில் வென்று, பதினாறாவது இந்திய மக்களவையில் உறுப்பினர் ஆனார். பாரதிய ஜனதா கட்சியின் சார்பாக போட்டியிட்டார். இவர் 1951ஆம் ஆண்டில் டிசம்பர் 22-ஆம் நாளில் பிறந்தார்.\n"}
{"id": "228517", "url": "https://ta.wikipedia.org/wiki?curid=228517", "title": "லூக் எவன்ஸ்", "text": "லூக் எவன்ஸ்\n\nலூக் எவன்ஸ் () (பிறப்பு: 15 ஏப்ரல் 1979) ஒரு ஆங்கில திரைப்பட நடிகர் ஆவார். இவர் பாஸ்ட் அன்ட் பியூரியஸ் 6, த த்ரீ மஸ்கடியர்ஸ், டிராகுலா அன்டோல்ட் போன்ற பல திரைப்படங்களில் நடித்ததன் மூலம் புகழ் பெற்ற நடிகர் ஆனார்.\n"}
{"id": "228518", "url": "https://ta.wikipedia.org/wiki?curid=228518", "title": "சாரா காடன்", "text": "சாரா காடன்\n\nசாரா காடன் () (பிறப்பு: ஏப்ரல் 4, 1987) ஒரு கனடிய நாட்டு திரைப்பட நடிகை ஆவார். இவர் பெல்லே, தி அமேசிங் ஸ்பைடர்-மேன் 2, டிராகுலா அன்டோல்ட் போன்ற பல திரைப்படங்களில் நடித்துள்ளார்.\n\n"}
{"id": "228520", "url": "https://ta.wikipedia.org/wiki?curid=228520", "title": "மதனப்பள்ளி", "text": "மதனப்பள்ளி\n\nமதனப்பள்ளி என்னும் நகராட்சி, ஆந்திரப் பிரதேசம் மாநிலத்தின் சித்தூர் மாவட்டத்தில் உள்ளது. இந்த ஊரையும் அருகில் உள்ள ஊர்களையும் இணைத்து மதனப்பள்ளி மண்டலம் உருவாக்கப்பட்டது.\n\nSection::::தட்பவெப்ப நிலை.\nமூலம் : \"Climate\"\n\nSection::::அரசியல்.\nஇது மதனப்பள்ளி சட்டமன்றத் தொகுதிக்கு உட்பட்டது.\n\nSection::::ஊர்கள்.\nமதனப்பள்ளி மண்டலத்தில் கீழ்க்காணும் ஊர்கள் உள்ளன.\n"}
{"id": "228521", "url": "https://ta.wikipedia.org/wiki?curid=228521", "title": "சித்தாந்த கௌமுதி", "text": "சித்தாந்த கௌமுதி\n\nசித்தாந்த கவுமுதி என்பது சமசுகிருதத்தில் எழுதப்பட்ட விளக்கவுரை ஆகும். இதை பட்டோஜி தீட்சிதர் எழுதினார். இது சமசுகிருத இலக்கணத்தைப் பற்றியது. பாணினியின் இலக்கண நடையைப் பற்றிய விளக்கங்களும் அதன் எளிமையாக்கப்பட்ட வடிவங்களும் தரப்பட்டுள்ளன. இந்த நூல் இரண்டு பாகங்களைக் கொண்டது. இந்த நூலில் விகுதிகள், இலக்கண உருபுகள், சந்தி உள்ளிட்டவற்றைப் பற்றிய குறிப்புகள் உள்ளன. \n\n"}
{"id": "228528", "url": "https://ta.wikipedia.org/wiki?curid=228528", "title": "குளிர்விப்புக் குழாய்", "text": "குளிர்விப்புக் குழாய்\n\nவெற்றிடப் பயன்பாடுகளில், குளிர்விப்புக் குழாய் (\"cold trap\") என்பது நிலைவாயுக்கள் தவிர மற்ற அனைத்து ஆவிகளையும் திரவம் அல்லது திண்மமாக உறையவைக்கும் ஒரு கருவி ஆகும். பரிசோதனைகளின் இடையில் உருவாகும் ஆவி வெற்றிடக் குழாயில் புகுந்து அங்கு உறைந்து பரிசோதனையை மாசுபடுத்துதலைத் தடுப்பதே குளிர்விப்புக் குழாயின் மிகப்பொதுவான நோக்கமாகும். குறிப்பாக அதிக அளவிலான திரவங்களை நீக்குவதற்கு அதிக குளிர்விப்புக் குழாய்கள் அவசியமாகிறது.\n"}
{"id": "228529", "url": "https://ta.wikipedia.org/wiki?curid=228529", "title": "ஆ. ப. வெங்கடேசுவரன்", "text": "ஆ. ப. வெங்கடேசுவரன்\n\nஆயிலம் பஞ்சாபகேசன் வெங்கடேசுவரன் (\"Ayilam Panchapakeshan Venkateswaran\", ஆகத்து 2, 1930 - செப்டம்பர் 3, 2014) இந்தியத் தூதுவரும், முன்னாள் இந்திய வெளியுறவுச் செயலரும், பெங்களூர் ஆசிய நிறுவனத்தின் முன்னாள் தலைவரும் ஆவார். இவர் இந்திய வெளியுறவுச் செயலர்களில் மிகவும் திறமை வாய்ந்தவராகக் கணிக்கப்பட்டார். 1987 ஆம் ஆண்டில் இவர் தனது பதவியில் இருந்து விலகியமை அக்காலத்தில் ஊடகங்களில் மிகவும் பரபரப்பாகப் பேசப்பட்டது\n\nSection::::வாழ்க்கைச் சுருக்கம்.\nவெங்கடேசுவரன் கேரள மாநிலத்தில் பாலக்காட்டுக்கு அருகே உள்ள ஆயிலம் என்ற ஊரைச் சேர்ந்தவர். தந்தை பஞ்சாபகேச ஐயர் சென்னை உயர் நீதிமன்றத்தின் முன்னாள் நீதிபதியாகப் பணியாற்றியவர். பின்னர் அரச அதிகாரியாகப் பணியாற்றியவர். ஒடிசாவில் இவர் பணியாற்றும் போது அங்கு பிறந்தவரே வெங்கடேசுவரன். வெங்கடேசுவரன் சென்னை கிறித்துவக் கல்லூரியில் பயின்று அறிவியல், பொருளியல், அரசறிவியல் ஆகியவற்றில் பட்டப்பின் படிப்பை முடித்தார். 1952 ஏப்ரல் 2 இல் தனது 22வது அகவையில் இந்திய வெளியுறவுத்துறையில் சேர்ந்தார். பணியில் இருந்த காலத்தில் ஆக்சுபோர்டு பல்கலைக்கழ்கத்தில் பன்னாட்டு சட்டம் (1952-53) பயின்றார்.\n\nSection::::சர்ச்சை.\nவெங்கடேசுவரன் வெளியுறவுச் செயலராக நியமிக்கப்பட்ட சில காலத்தில், 1986 டிசம்பரில் இசுலாமாபாதில் இடம்பெற்ற ஒரு ஊடகவியலாளர் மாநாட்டில், வெங்கடேசுவரன் உரையாற்றுகையில், இந்தியப் பிரதமர் ராஜீவ் காந்தி, பாக்கித்தான் உட்பட சார்க் நாடுகளுக்குப் பயணம் மேற்கொள்ளுவார் எனக் கூறியிருந்தார். இது குறித்து புதுதில்லியில் இடம்பெற்ற ஒரு கூட்டத்தில் பாக்கித்தான் செய்தியாளர் ஒருவர் ராஜீவ் காந்தியிடம் கேட்ட போது, ராஜிவ் காந்தி பின்வருமாறு பதிலளித்தார்: \"மிக விரைவில், நீங்கள் ஒரு புதிய வெளியுறவுச் செயலருடன் உரையாடலாம்.\"\n\nஇந்த ஊடகவியலாளர் மாநாட்டில் கலந்து கொண்டிருந்த வெங்கடேசுவரன், தனது பதவி விலகல் கடிதத்தை உடனடியாகவே பிரதமர் அலுவலகத்திற்கு அனுப்பினார். இது உலக ஊடகங்களில் பரவலாகப் பேசப்பட்டது. பல ஆண்டுகளின் பின்னர், \"அமைதிப்படையை இலங்கைக்கு அனுப்பியது மிகப் பெரிய தவறு என்றும், இதுவே இறுதியில் ராஜீவ் காந்தி படுகொலைக்கு வழிவகுத்தது,\" என வெங்கடேசுவரன் ஊடகங்களுக்குத் தெரிவித்தார்.\n\nSection::::பதவிகள்.\nவெஙகடேசுவரன் தென்னமெரிக்கா தவிர்த்து, உலகின் பல இடங்களிலும் இந்திய வெளியுறவுப் பணியகங்களின் பணியாற்றியிருந்தார். அமெரிக்கா, சீனா, சிரியா ஆகிய நாடுகளில் இந்தியத் தூதுவராகப் பணியாற்றியுள்ளார். ஐக்கிய நாடுகள் அவையில் இந்தியப் பிரத்நிதியாகப் பணியாற்றிய பின்னர் 1986 இல் இந்தியா திரும்பினார். 1986 இல் இவர் வெளியுறவுச் செயலராக ராஜீவ் காந்தியினால் நியமிக்கப்பட்டார்.\n\n1987 இல் அரசுப் பணியில் இருந்து பதவி விலகிய பின்னர், பெங்களூரில் \"ஆசிய மையம்\" என்ற பெயரில் தூதுவர்களுக்கும் அறிவாளிகளுக்குமான நிறுவனம் ஒன்றை ஆரம்பித்தார்.\n\n\n"}
{"id": "228533", "url": "https://ta.wikipedia.org/wiki?curid=228533", "title": "கோபிநாதப்பெருமாள் கோயில்", "text": "கோபிநாதப்பெருமாள் கோயில்\n\nதஞ்சாவூர் மாவட்டம் கும்பகோணம் வட்டம் பட்டீஸ்வரம் அருகேயுள்ள பழையாறை நகரின் வடமேற்காக கோபிநாதப்பெருமாள் என்னும் பெருமாள் கோயில் அமைந்துள்ளது. இக்கோயிலை கோணப்பெருமாள் கோயில் என்று பேச்சு வழக்கில் அழைக்கின்றனர்.\n\nSection::::பெருமாள்.\nஇங்கு மூலவராக பெருமாள் காட்சியளிக்கிறார்.\n\nSection::::சோழர் காலக் கற்றளி.\nசோழர் காலத்தில் இங்கு அமைந்திருந்த கற்றளியை திருமலை தேவமகாராயன் கி.பி.15ஆம் நூற்றாண்டில் புதுப்பித்திருக்கவேண்டும். அவரது கல்வெட்டுக்களில் இக்கோயில் பற்றிய பல குறிப்புகள் காணப்பெறுகின்றன. கி.பி.1450இல் மல்லிகார்ஜுன தேவராயர் சாசனம் இவ்வூரை திருச்த்திமுற்றமான முடிகொண்ட சோழபுரத்தில் இருந்ததாகச் சொல்கிறது. பழையாறை மாநகரின் வடமேற்கே செம்மாந்து இருந்த இக்கோயிலின் பெரும்பகுதி காலத்தின் கோலத்தால் மறைந்துவிட்டாலும் இன்றும் பண்டைய எச்சங்களைக் காணலாம்.\n\nSection::::தற்போதைய நிலை.\nவாயிற்கோபுரம் இடிபாடுற்ற நிலையிலும், கோயில் வளாகம் புல்பூண்டு முளைத்தும் தற்போது (சூன் 2015) உரிய பராமரிப்பின்றி உள்ளது.சன்னதிக்குள் செல்லமுடியாதபடி எங்கு பார்ததாலும் புற்கள் காணப்படுகின்றன. கோயில் வளாகம் முழுவதும் அசுத்தமாகக் காணப்படுகிறது.கோயிலின் திருச்சுற்றில் வெளியே இடிபாடுற்ற நிலையில் கோபுரம் போன்ற அமைப்பு காணப்படுகிறது.\n\nSection::::இரு புத்தர் சிலைகள்.\nபட்டீஸ்வரம்-திருவலஞ்சுழி சாலையில் பட்டீஸ்வரத்திலிருந்து 2 கிமீ தொலைவிலுள்ள கோபிநாதப் பெருமாள் கோயில் அருகே ஒரு தோப்பில் தலையில்லாத புத்தர் சிலை பிப்ரவரி 2002இல் கண்டுபிடிக்கப்பட்டது.\n"}
{"id": "228535", "url": "https://ta.wikipedia.org/wiki?curid=228535", "title": "புருனோ சோரெசு", "text": "புருனோ சோரெசு\n\nபுருனோ ஃபிராகா சோரெசு (\"Bruno Fraga Soares\", பெப்ரவரி 27, 1982, பெலோ அரிசாஞ்ச்) தொழில்முறை பிரேசிலிய டென்னிசு விளையாட்டு வீரராவார். டென்னிசு தொழில்முறை விளையாட்டுக்காரர்கள் சங்கத்தின் தரவரிசைப் பட்டியலில் இவரது மிக உயர்ந்த ஒற்றையர் தரவரிசை எண் 221 ஆகும்; இதனை மார்ச்சு 2004இல் அடைந்தார். முதன்மையான இரட்டையர் விளையாட்டு வீரரான சோரெசு இரட்டையர் தரவரிசையில் தனது மிக உயர்ந்ததாக மூன்றாமிடத்தை எட்டியுள்ளார்; இதனை அக்டோபர் 2013இல் எய்தினார்.\n"}
{"id": "228546", "url": "https://ta.wikipedia.org/wiki?curid=228546", "title": "பெர்னாவ் தெ குவெய்ரோசு", "text": "பெர்னாவ் தெ குவெய்ரோசு\n\nபெர்னாவ் தெ குவெய்ரோசு (\"Fernão de Queyroz\", டிசம்பர் 26, 1617 - ஏப்ரல் 10, 1688) யேசு சபையைச் சேர்ந்த கத்தோலிக்கக் குருவானவரும், வரலாற்று எழுத்தாளரும் ஆவார். போர்த்துக்கலைச் சேர்ந்த இவர் தனது 18 ஆவது வயதில் 30 பேர் அடங்கிய யேசு சபைக் குழுவினருடன் இந்தியாவுக்கு வந்தார். இவருடைய மேலாண்மைத் திறன் காரணமாக படிப்படியாக உயர்ந்து இந்தியாவில் யேசு சபையினரின் மிக உயர்ந்த பதவியான \"புரொவின்சல்\" என்னும் பதவியை வகித்தார். இவர் பல நூல்களை எழுதியுள்ளார். இவர் எழுதிய நூல்களிற் சில வெளியிடுவதற்கு முன்பே ஒரு தீ விபத்தில் அழிந்துவிட்டன. எனினும் வெளிவந்த சில நூல்கள் இலங்கை, இந்தியா போன்ற சில நாடுகளின் வரலாற்றை, குறிப்பாகப் போர்த்துக்கேயர் கால வரலாற்றை அறிந்துகொள்வதில் முக்கியமான சான்றுகளை வழங்குகின்றன.\n\nSection::::வரலாறு.\nபெர்னாவ் தெ குவெய்ரோசு 1617 ஆம் ஆண்டு டிசம்பர் 26 ஆம் தேதி போர்த்துக்கலில் உள்ள அமரந்தே என்னும் இடத்தில் பிறந்தார். 1631 ஆம் ஆண்டில் கொயிம்பிரா என்னும் இடத்தில், யேசு சபையில் இணைந்துகொண்டார். சில காலத் தொடக்கநிலைக் கல்விக்குப் பின்னர் சமயப் பணிக்காக இந்தியா சென்ற யேசு சபைக் குழுவினருடன் இந்தியாவுக்குப் பயணமானார். 1635 ஆம் ஆண்டு ஏப்ரல் 12 ஆம் தேதி புதிய வைசுராயாகப் பதவி ஏற்பதற்காக லிசுபனில் இருந்து புறப்பட்ட பெட்ரோ த சில்வாவை ஏற்றிச் சென்ற கப்பலில் இக்குழுவினரும் பயணத்தைத் தொடங்கினர். குவெய்ரோசு கொச்சின் ஊடாக டிசம்பர் 8 ஆம் தேதி கோவாவைச் சென்றடைந்தார்.\n\nகோவாவில் மெய்யியல், இறையியல் ஆகியவற்றைக் கற்றார். பின்னர் அங்கேயே இறையியல் பேராசிரியர் ஆனார். ஆனாலும், சபையின் பிற பொறுப்புக்களை ஏற்றுக்கொள்வதற்காக இப்பதவியை விடவேண்டியது ஆயிற்று. தியூவின் துணை வட்டகைக் குருவாகப் (Vice Rector) பதவி ஏற்றார். பின்னர் தனா கல்லூரி, பசீமிலும் வட்டகைக் குருவானார். பின்னர் மேதகர் (Provost) பதவிக்கு உயர்ந்தார். பின்னர் சிலகாலம் முக்கியமான பிரகாமின் கத்தோலிக்கச் சமூகத்தின் கோவிற்பற்றுக் குருவானவராகப் பணியாற்றினார். விரைவிலேயே, இந்தியாவில் யேசு சபையின் மிக உயர்ந்த பதவியான \"புரொவின்சல்\" பதவி அவருக்குக் கிடைத்தது. மூன்றாண்டுக் காலப் பதவியான இதை அவர் 1677 முதல் 1680 வரை வகித்தார். பதவியில் இருந்து விலகிய பின்னர் கோவாவிலேயே வசித்த அவர் சமயத்தொடர்பான பிற அலுவல்களிலும், எழுத்துத் துறையிலும் ஈடுபட்டிருந்தார். தொடர்ந்து 53 ஆண்டுகள் இந்தியாவில் வாழ்ந்த குவெய்ரோசு 1688 ஏப்ரல் 10ம் தேதி காலமானார்.\n\nSection::::ஆக்கங்கள்.\nகுவெய்ரோசு ஒரு சிறந்த அறிஞர். அத்துடன் இவர் யேசு சபையில் பெரிய பதவிகளை வகித்ததனால் சபையின் நடவடிக்கைகள் குறித்தும் பொதுவான நடப்புகள் குறித்தும் ஏராளமான தகவல்கள் அவருக்குக் கிடைக்கக்கூடியதாக இருந்தன. இவர் சிறப்பான எழுத்து வல்லமை பெற்றிருந்தமையால், பல்வேறு விடயங்கள் குறித்துப் பல நூல்களை இவர் எழுதினார். 1664 ஆம் ஆண்டில் இவர் தங்கியிருந்த யேசு சபைக் குருமடம் தீவிபத்தில் எரிந்து அழிந்த போது இவர் எழுதிப் பதிப்பிப்பதற்காக வைத்திருந்த நூல்கள் பலவும் எரிந்து சாம்பரானதாகத் தெரிகிறது. ஆனாலும், 17 ஆம் நூற்றாண்டில் புகழ் பெற்று விளங்கிய யேசு சபையைச் சேர்ந்த சகோதரர் \"பெட்ரோ த பாசுட்டோ\" (Pedro de Basto) என்பவரது வாழ்க்கை வரலாறு குறித்த நூல் மட்டும் உதவியாளர் ஒருவரால் காப்பாற்றப்பட்டுப் பின்னர் பதிப்பிக்கப்பட்டது. இந்த நூலைப் பதிப்பித்ததன் மூலம் இலங்கையில் போர்த்துக்கேயரின் ஆட்சி குறித்த நூல் ஒன்றை எழுதும் எண்ணம் ஏற்பட்டது. தொடர்ந்து \"இலங்கை மீதான உலகியல், ஆன்மீக வெற்றி\" (Conquista Temporal e Espiritual de Ceilao) குறித்த நூலை போர்த்துக்கேய மொழியில் எழுதினார். இந்நூல் 1671ல் தொடங்கி 1686ம் ஆண்டு வாக்கில் எழுதி முடிக்கப்பட்டது. இதன் பின்னர் குவெய்ரோசு அதிக காலம் வாழ்ந்திருக்கவில்லை. 20 ஆம் நூற்றாண்டின் முற்பகுதி வரை, அக்கறை இல்லததாலோ, வேண்டுமென்றோ இந்த நூலை வெளியிடுவதில் எவரும் அக்கறை காட்டவில்லை. கோவாவில் இருந்த போர்த்துக்கேய நிர்வாகச் சூழலுக்கு வெளியே இந்த நூல் பற்றி அரிதாகவே அறியப்பட்டிருந்தது. எஸ். ஜி. பெரேரா என்பவர் \"The Temporal and Spiritual Conquest of Ceylon\" என்னும் தலைப்பில் ஆங்கிலத்தில் மொழிபெயர்த்தார். இது 1930ம் ஆண்டு கொழும்பில் வெளியிடப்பட்டது. குவெய்ரோசின் இந்த நூல் போர்த்துக்கேயர் கால இலங்கை வரலாற்றை எழுதுவதிலும், யாழ்ப்பாண அரசின் இறுதிக்கட்ட வரலாற்றை அறிவதிலும் முக்கிய சான்றுகளை அளிக்கிறது.\n\n"}
{"id": "228561", "url": "https://ta.wikipedia.org/wiki?curid=228561", "title": "யாவோ ரிபெய்ரோ (வரலாற்று எழுத்தாளர்)", "text": "யாவோ ரிபெய்ரோ (வரலாற்று எழுத்தாளர்)\n\nயாவோ ரிபெய்ரோ (Joao Ribeiro) போர்த்துக்கேயர் இலங்கையை ஆண்ட காலத்தில் கொழும்பில் படைத் தலைவர் பதவியில் இருந்தவர். கொழும்புக் கோட்டையை ஒல்லாந்தர் கைப்பற்றிய போது அங்கிருந்து பிற படையினருடன் கோவாவுக்குச் சென்று, பின்னர் யாழ்ப்பாணக் கோட்டையில் இருந்த படையினருடன் சேர்ந்து கொண்டார். யாழ்ப்பாணக் கோட்டையையும் ஒல்லாந்தர் முற்றுகையிட்ட போது அதற்குள் இருந்த ரிபெய்ரோ, போர்த்துக்கேயப் படையினர் ஒல்லாந்தரிடம் சரணடைந்தபோது அங்கிருந்து பத்தேவியாவுக்கு அனுப்பப்பட்டார். 1680ல் தனது அனுபவங்களை உட்படுத்தி \"இலங்கைத் தீவின் வரலாற்றுத் துன்பியல்\" \"(Fatalidade Historica da ilha de Ceilao)\" என்னும் தலைப்பில் ஒரு நூலை எழுதினார்.\n\nSection::::வரலாறு.\nSection::::இளமைக்காலம்.\nயாவோ ரிபெய்ரோ 1622 ஆம் ஆண்டு மே மாதம் போர்த்துக்கலின் தலைநகரமான லிசுபனில் பிறந்தார். பேய்ரா மாகாணத்தில் உள்ள விசியூ என்னும் இடத்தைச் சேர்ந்த இவரது தந்தையார் டொமிங்கோ ரிபெய்ரோ ஒரு ஏழை ஆனால் நேர்மையானவர். தாயார் கிரேசியோ டெ அராகோ. இது தவிர யாவோ ரிபெய்ரோவின் இளமைக் காலம் குறித்து வேறு தகவல்கள் கிடைக்கவில்லை.\n\nSection::::இலங்கையில் ரெபெய்ரோ.\n1640 மார்ச் மாதத்தில் லிசுபனில் இருந்து வைசுராய், கவுன்ட் அவெய்ராசு தலைமையில் புறப்பட்ட படையில் ஒரு படை வீரனாக யாவோ ரிபெய்ரோ இணைந்து கொண்டார். செப்டெம்பர் 19ம் தேதி அனைவரும் கோவாவை அடைந்தனர். இரண்டு வாரம் கழித்து, நீர்கொழும்புக் கோட்டையை மீளக் கைப்பற்றும் நோக்கில் இடம்பெற்ற போரில் துணைக்கு அனுப்பப்பட்ட 400 பேர் கொண்ட படையில் ஒருவராக யாவோ ரிபெய்ரோ இலங்கைக்கு அனுப்பப்பட்டார். தொடர்ந்து வந்த 18 ஆண்டுகள் ரிபெய்ரோ இலங்கையிலேயே பணியாற்றினார். இக்காலத்தில் கண்டி இராச்சியத்துக்கு எதிராகவும், ஒல்லாந்தருக்கு எதிராகவும் இடம்பெற்ற பல போர்களில் இவர் பங்குபற்றினார். சாதாரண படைவீரனாக இருந்து, படிப்படியாக கப்பித்தானாக உயர்ந்தார்.\n\n1656ம் ஆண்டில் கொழும்புக் கோட்டையை ஒல்லாந்தர் முற்றுகை இட்டபோது இடம்பெற்ற போரில் இவர் காயப்பட நேர்ந்தது. கோட்டை ஒல்லாந்தரிடம் வீழ்ச்சியடைந்தபோது உயிர் தப்பிய சிலருடன் ரிபெய்ரோவும் நாகபட்டினத்துக்கு அனுப்பப்பட்டார். அங்கிருந்து கால்நடையாக அனைவரும் கோவாவைச் சென்றடைந்தனர். அங்கிருந்து மீண்டும் இலங்கையில் போர்த்துக்கேயரின் இறுதிக் கோட்டையான யாழ்ப்பாணத்துக்கு அனுப்பப்பட்டார். 1658ல் யாழ்ப்பாணக் கோட்டையும் ஒல்லாந்தரால் முற்றுகையிடப்பட்டது. 1658 யூன் மாதத்தில் போர்த்துக்கேயப் படைகள் ஒல்லாந்தரிடம் சரணடைந்தன. போர்க்கைதியான ரிபெய்ரோ பத்தேவியாவுக்கு அனுப்பப்பட்டார். ஏறத்தாழ ஓராண்டுக்குப் பின்னர் கப்பலேறிய ரிபெய்ரோ 1660ம் ஆண்டு போர்த்துக்கலைச் சென்றடைந்தார்.\n\nSection::::ஐரோப்பியப் போர்களில்.\nஇலங்கையில் போர்க் கைதிகளாகப் பிடிபட்டுத் திரும்பியவர்களை ஒன்று சேர்த்து அரச கடற்படையின் ஒரு படைப் பிரிவை உருவாக்கியபோது ரிபெய்ரோவும் அதில் இணைந்துகொண்டார். ஐரோப்பாவில் இடம் பெற்ற பல்வேறு போர்களிலும் கலந்துகொண்டு சாதைனைகள் புரிந்த ரெபெய்ரோவுக்கு 27 ஆண்டுத் தொடர்ச்சியான சேவைக்குப் பின்னர் பிரபுப் பட்டம் வழங்கப்பட்டது. மிகச் சாதாரண குடும்பத்தில் பிறந்து பிரபுப்பட்டம் பெறும் அளவுக்கு உயர்ந்தது குறிப்பிடத் தக்கதாகும்.\n\n1668ல் எசுப்பெயினுடன் அமைதி ஒப்பந்தம் ஏற்பட்ட பின்னர், அத்திலாந்திக்குத் தீவான மதெய்ராவின் தலைநகரான புஞ்சலில் இருந்த படையின் கட்டளைத் தளபதியாக ரிபெய்ரா பணியேற்றார். அக்காலத்தில், ரிபெய்ராவுடன் இலங்கையில் பணியாற்றிப் பின்னர் கடற்கொள்லையருடன் இடம்பெற்ற போர் ஒன்றில் இறந்துவிட்ட தோழர் ஒருவரின் சகோதரியைச் சந்தித்தார். டோனா பெலிப்பா கட்டனோ என்னும் பெயர் கொண்ட இப்பெண் பிரபுத்துவ குடும்பம் ஒன்றில் பிறந்தவர். தொப்பி செய்பவர் ஒருவரின் மகனாகப் பிறந்த ரிபெய்ரோ இப்போது போதிய அளவுக்கு உயர்ந்துவிட்டதாலும், அப்பெண்ணின் தந்தையும், சகோதரரும் போர்களில் இறந்துவிட்டதாலும், இருவரும் மணம் செய்துகொண்டனர்.\n\nSection::::இறுதிக்காலம்.\nதனது இறுதிக் காலத்தில் மிகுந்த சமயப் பற்றுள்ளவராகளாக விளங்கிய யாவோ ரெபெய்ரோ 1693ம் ஆண்டில் காலமானார்.\n\nSection::::எழுத்துப் பணி.\n40 ஆண்டுகள் தொடர்ச்சியான சேவையின் பின்னர் 1680ல் ஓய்வு பெற்று மீண்டும் லிசுபனுக்குச் சென்ற ரிபெய்ரோவுக்குத் தன்னுடைய அனுபவங்களையும் எண்ணங்களையும் நூலாக எழுதுவதற்கு வாய்ப்புக் கிட்டியது. 1685ல் \"Fatalidade Historica da ilha de Ceilao\" என்னும் நூலை அவர் எழுதி முடித்தார். இந்நூலை அவர் போர்த்துக்கலின் அரசரான இரண்டாம் டொம் பெட்ரோவுக்குச் சமர்ப்பணம் ஆக்கினார். இந்த நூல் நீண்டகாலம் அச்சு ஏறாமலேயே இருந்தது. இதல் மூல மொழியான போர்த்துக்கேய மொழிப் பதிப்பு 1836 இலேயே முதன் முதலாக வெளியானது. ஆனாலும், இதற்கு முன்பே 1701 ஆம் ஆண்டில் சுருக்கமான பிரெஞ்சு மொழிப் பதிப்பு ஒன்று வெளியானது. இதை அடிப்படையாகக் கொண்ட ஆங்கில மொழிபெயர்ப்பு ஒன்று 1847 ஆம் ஆண்டில் \"History of Ceylon\" என்ற பெயரில் இலங்கை குடிசார் சேவையைச் சேர்ந்த ஜார்ச் லீ என்பவரால் வெளியிடப்பட்டது. 1836ல் முழுமையான போர்த்துக்கேய மொழி நூல் வெளியான பின்னர், அதை அடிப்படையாகக் கொண்டு அதன் முழுமையான ஆங்கில மொழி பெயர்ப்பு ஒன்றை, The Historic Tragedy of the Island of Ceilao என்னும் தலைப்பில், பி. ஈ. பீரிஸ் வெளியிட்டார்.\n"}
{"id": "228564", "url": "https://ta.wikipedia.org/wiki?curid=228564", "title": "பிரிகையாக்கிகள்", "text": "பிரிகையாக்கிகள்\n\nபிரிகையாக்கிகள் (Decomposer) என்பவை அழுகி வரும் அல்லது இறந்த உயிரங்கிகளை பிரிகையாக்கும் ஒருவகை உயிரங்கிகளின் கூட்டம் ஆகும். பக்டீரியா, பங்கசு போன்றவை இக்கூட்டத்தைச் சார்ந்தவை. இவை தாம் சுரக்கும் நொதியங்கள் மூலம் பெரிய மூலக்கூறுகளை உடைத்து சிறு சிறு மூலக்கூறுகளாகப் பிரிகையடையச் செய்து எளிய சேதனப் பதார்த்தமாக மாற்றும் ஆற்றல் படைத்தவை. சேதனப் பதார்த்தங்களை பிரிகையாக்கல் எனும் செயற்பாட்டால் அசேதனப் பதார்த்தமாக மாற்றுகின்றன, பின் அவ்வசேதனப் பதார்த்தம் காற்றினாலோ, நீரினாலோ, நிலத்தினாலோ உள்ளெடுக்கப்பட்டு மீண்டும் சூழலுக்குள் போய்ச் சேருகின்றது. குப்பை கூளங்களை எரித்தல், மண்ணில் விவசாய இரசாயனங்களைச் சேர்த்தல் போன்ற செயற்பாடுகளால் பிரிகையாக்கிகள் எளிதில் அழிந்து விடக்கூடியன.\n"}
{"id": "228575", "url": "https://ta.wikipedia.org/wiki?curid=228575", "title": "டோமினிக் கூப்பர்", "text": "டோமினிக் கூப்பர்\n\nடோமினிக் கூப்பர் () (பிறப்பு: 2 ஜூன் 1978 ) ஒரு இங்கிலாந் நாட்டு திரைப்பட நடிகர் ஆவார். இவர் , நீட் போர் ஸ்பீட், டிராகுலா அன்டோல்ட் உள்ளிட்ட பல திரைப்படங்களில் நடித்துள்ளார்.\n\n"}
{"id": "228579", "url": "https://ta.wikipedia.org/wiki?curid=228579", "title": "லூயி ஜாக் தெனார்", "text": "லூயி ஜாக் தெனார்\n\nலூயி ஜாக் தெனார் (\"Louis Jacques Thénard\" மே 4, 1777 - 21 ஜூன் 1857) ஒரு பிரெஞ்சு வேதியியலாளர்.\n\nஇவரது தந்தை ஒரு ஏழை விவசாயி ஆவார். தெனார்டை சென் அகாதமியில் சேர்த்து பயிற்றுவிக்க வேண்டும் என எண்ணியிருந்தார். பதினாறாவது வயதில் மருந்தியல் படிப்பு படிக்க இவரை பாரிஸ் நகருக்கு அனுப்பினார். அங்கு அவர் அந்துவான் பிரான்சுவா போர்கிராய் மற்றும் லூயிஸ் நிக்கோலா வாகியுலின் ஆகிய அறிஞர்களின் விரிவுரைகளைக் கேட்டார். வாகியுலின் அவர்களின் சகோதரிகளின் கோரிக்கைகள் காரணமாக இருபது பிராங்குகள் மாதாந்திர கட்டணம் செலுத்த முடியவில்லை என்றாலும் வாகியுலின் ஆய்வுக்கூடத்தில் சேர்ந்து கொள்வதில் எளிமையாக இவருக்கு வெற்றிகிட்டியது. அதனால் இவரது முன்னேற்றம் விரைவாக நிகழ்ந்தது. இரண்டு அல்லது மூன்று ஆண்டுகளுக்குள் விரிவுரை மேசையை அவர் கைப்பிடித்தார். இவரது திறமையான நடவடிக்கைகளில் திருப்தியடைந்த அந்துவான் பிரான்சுவா போர்கிராய் மற்றும் லூயி நிக்கோலா வாகியுலின் ஆகிய இரு அறிஞர்களும் 1797 ஆம் ஆண்டு வேதியியல் ஆசிரியராக இவருக்கு பணி நியமனம் வழங்கினர்.\n"}
{"id": "228580", "url": "https://ta.wikipedia.org/wiki?curid=228580", "title": "தாந்தோன்றிமலை கல்யாணவெங்கடரமணசுவாமி கோயில்", "text": "தாந்தோன்றிமலை கல்யாணவெங்கடரமணசுவாமி கோயில்\n\nதாந்தோன்றிமலை கல்யாணவெங்கடரமணசுவாமி கோயில் கரூர் மாவட்டம் கரூர் வட்டம் கரூர் நகருக்குத் தெற்கே 4 கிமீ தொலைவில் கரூர்-திண்டுக்கல் சாலையில் (வழி குஜிலியாம்பாறை) உள்ளது. \n\nSection::::கோயில் அமைப்பு.\n இந்த குடைவரைக் கோயில் கிழக்கிலிருந்து மேற்காக அரை பர்லாங் தூரம் பரவியுள்ள குன்றின் மேல் புறம் அமைந்துள்ளது. இக்குன்று மேல் புறம் உயர்ந்தும், கீழ்ப்புறம் தாழ்ந்தும் அமைந்துள்ளது. கருவறையின் குகைக்கு மேலே மலை மீது கட்டப்பட்ட கோபுரம் கம்பீரமாய் பிரகாசிக்கிறது. கருவறை 19 அடி 6 அங்குலத்திற்கு 14 அடி 6 அங்குல அளவில் குடையப்பட்டுள்ளது. இதன் உயரம் 9 அடி 9 அங்குலம் ஆகும். கருவறையின் நடுவில் உயர்ந்த மேடை உள்ளது. மேடையின் கீழ்ப்புறம் கல்யாண வெங்கடரமண சுவாமி பாறையிலேயே புடைப்புச் சிற்பமாகக் காட்சியளிக்கிறார். இம்மேடையின் மூன்று புறங்களிலும் 4 அடி அகலம் நடைபாதை பள்ளமாகச் செதுக்கப்பட்டுள்ளது. குடைவரையின் முன்பாக காணப்படும் மகாமண்டபம் மற்றும் சன்னதிகள் பிற்காலத்தில் கட்டப்பட்டவையாகும். இவை ஏறத்தாழ கி.பி.12-13ஆம் நூற்றாண்டுகளில் கட்டப்பட்டதாகத் தெரிகிறது. கோயிலின் எதிரில் குளம் உள்ளது.\n\nSection::::பெருமாள்.\nஇக்குன்றின் மேல் குடையப்பட்டுள்ள அழகிய குடைவரையில் மேற்கு நோக்கி நின்ற நிலையில் பக்தர்களுக்கு காட்சி தருகிறார். பெருமாள் லட்சுமியைத் தனது மார்பில் தாங்கிய நிலையில் பிரம்மாண்ட வடிவுடன் காணப்படுகிறார். தாயாருக்கு தனியாக சன்னதி இல்லை. \n\nSection::::பிற குடைவரைகள்.\nஇக்குடைவரை, கன்னியாகுமரி மாவட்டம் அழகிய பாண்டியபுரம், விழுப்புரம் மாவட்டம் கீழ்மாவிலங்கை ஆகிய இடங்களில் காணப்படும் குடைவரைகளுடன் ஒப்புநோக்கத்தக்கது. இம்மூன்று குடைவரைகளின் அமைப்பும் பல அம்சங்களில் ஒன்றுபட்டுள்ளது. நாமக்கல் லட்சுமி நரசிம்மசுவாமி குடைவரையைக் காட்டிலும் தாந்தோன்றிமலை குடைவரை சற்று பெரியதாகும். \n\nSection::::குடமுழுக்கு.\nஇக்கோயிலில் 7.9.2014 அன்று குடமுழுக்கு நடைபெற்றது. \n\n"}
{"id": "228583", "url": "https://ta.wikipedia.org/wiki?curid=228583", "title": "மார்புக்கச்சை", "text": "மார்புக்கச்சை\n\nமார்புக்கச்சை (), பொதுவாக ப்ரா என்று கூறப்படும் இவ்வுள்ளாடை, பெண்களுக்குப் பல வகைகளில் உதவுகிறது.\n\nSection::::பயன்பாடுகள்.\nமார்புக்கச்சை பெண்களின் மார்பகங்களைத் தாங்கிப்பிடிக்க பயன்படுகிறது. பெரும்பாலானோர் தங்களின் இன்ப நலனுக்காகவும், வெகு சிலர் புற தோற்றத்திற்காகவும், மார்பகங்களை மேம்படுத்திக் காட்டவும் பயன்படுத்துகின்றனர். மேலும் சில மார்புக்கச்சைகள் பேணுகைக்காகவும், உடற்பயிற்சிக்காகவும் தயாரிக்கப்படுகின்றன.\n\nSection::::தீமைகள்.\nஇறுக்கமாக அணியப்படும் மார்புக்கச்சைகளால் மூச்சுவிடுதலில் துன்பமும், மார்பு எலும்புக்கூட்டில் வலியும், உணவு செரிப்பதில் குறைபாடும், முதுகுப்பகுதிகளில் தழும்புகள் ஏற்படவும் வாய்ப்புகள் உள்ளன.\nஎனவே, சரியான அளவில் மார்புக்கச்சைகளைத் தேர்ந்தெடுப்பது உடலுக்கும் மனத்திற்கும் வலிமையாகும்.\n\nSection::::மார்புக்கச்சைகளின் வகைகள்.\nமார்புக்கச்சைகள் பல பாங்குகளில் பல்வேறு உடல் அமைப்புகள், மேற்புற ஆடைகளுக்கு ஏற்றவாறு வடிவமைக்கப்படுகின்றன.\n"}
{"id": "228594", "url": "https://ta.wikipedia.org/wiki?curid=228594", "title": "மொராதாபாத் தொடருந்து நிலையம்", "text": "மொராதாபாத் தொடருந்து நிலையம்\n\nமொராதாபாத் தொடருந்து நிலையம், இந்திய ரயில்வேயின் நிர்வாகத்திற்கு உட்பட்டது. இது உத்தரப் பிரதேசத்தின் மொராதாபாத் மாவட்டத்தில் மொராதாபாத் நகரில் உள்ளது. இந்திய அளவில் முக்கியமான நூறு நிலையங்களில் ஒன்று. \n\nSection::::தொடர்வண்டிகள்.\nஇந்த நிலையத்தில் நின்று செல்லும் முக்கிய தொடர்வண்டிகளின் பட்டியலை கீழே காணவும். \n\n12435/12436 - திப்ருகர் - நியூ தில்லி - திப்ருகர் ராஜ்தானி விரைவுவண்டி (வாரத்திற்கு இருமுறை)\n\n12039/12040 - காட்டுகோதாம் ஆனந்து விகார் சதாப்தி விரைவுவண்டி\n\n12203/12204 - சகர்சா அமிர்தசரஸ், கரிப் ரத் விரைவுவண்டி\n\n12207/12208 - காட்டுகோதாம் ஜம்முதாவி, கரிப் ரத் விரைவுவண்டி\n\n22407/22408 - வாரணாசி ஆனந்து விகார், கரிப் ரத் விரைவுவண்டி\n\n12211/12212 - முசாபர்பூர் ஆனந்து விகார் கரிப் ரத் விரைவுவண்டி\n\n12331/12332 - கொல்கத்தா ஹவுரா - ஜம்முதாவி ஹிம்கிரி அதிவிரைவுவண்டி\n\n12229/12230 - லக்னோ புது தில்லி, லக்னோ அஞ்சல்\n\n12317/12318 - சியல்தா கொல்கத்தா அமிர்தசரஸ், அகால் லக்த் அதிவிரைவுவண்டி \n\n13005/13006 - ஹவுரா அமிர்தசரஸ், அஞ்சல்\n\n15013/15014 - காட்டுகோதாம் பகத் கி கோதி, ராணிகேட் விரைவுவண்டி\n\n15035/15036 - காட்டுகோதாம் தில்லி, உத்தரகாண்டு சம்பர்க் கிரந்தி விரைவுவண்டி\n\n12237/12238 - வாரணாசி ஜம்முதாவி, பேகம்புரா அதிவிரைவுவண்டி\n\n14605/14606 - லால் குவான் அமிர்தசரஸ் விரைவுவண்டி (வாரந்தோறும்)\n\n12369/12370 - ஹவுரா ஹரித்துவார், கும்பு அதிவிரைவுவண்டி\n\n14311/14312 - பரெய்லி பூஜ், அலா ஹசரத் விரைவுவண்டி\n\n15609/15610 - குவகாத்தி லால்கர், அவத் அசாம் விரைவுவண்டி\n\n12557/12558 - முசாபர்நகர் ஆனந்து விகார், சப்த் கிரந்தி அதிவிரைவுவண்டி\n\n54055/54056 - மொராதாபாத் தில்லி பயணியர் வண்டி\n\n54307/54308 - மொராதாபாத் தில்லி பயணியர் வண்டி\n\n54315/54316 - மொராதாபாத் சகாரன்பூர் பயணியர் வண்டி\n\n54391/54392 - அலிகார் மொராதாபாத் பயணியர் வண்டி\n\n"}
{"id": "228596", "url": "https://ta.wikipedia.org/wiki?curid=228596", "title": "இஜாசா", "text": "இஜாசா\n\nஇஜாசா என்பது இசுலாமிய அறிவினை மற்றவர்களுக்கு கற்பிக்க தேவையான தகுதியை பெற்றதாக கூறி, சுன்னி இசுலாமியர்களால் தரப்படும் சான்றிதழ் ஆகும். இந்த சான்றிதழ் தான் ஒருவர் தன் ஆசிரியரிடம் இசுலாம் பயின்றதற்கான ஆதாரம். இசுலாமிய சட்டம் மற்றும் சுஃபி தொடர்பான துறைகளில் மட்டுமே இஜாசா செல்லுபடி ஆகும்.\n"}
{"id": "228598", "url": "https://ta.wikipedia.org/wiki?curid=228598", "title": "இஸ்திஹ்லால்", "text": "இஸ்திஹ்லால்\n\nஇசுலாமிய சட்டத்தில் ஹராம் என்று கருதும் ஒன்றினை, ஹலால் என்று பொய்யாக திரித்து கூறுவதை இஸ்திஹ்லால் (Istihlal) என்பர். அரபு மொழியில் இஸ்திஹ்லால் என்றால் ஹலாலாக்குதல், அஃதாவது அனுமதிக்கப்பட்டதாக்குதல் என்று பொருள். இதற்கு இஸ்லாமியச் சட்டத்தில் எவ்வித அடிப்படையுமில்லை. இது மிக அண்மைக் காலத்தில் மேற்கத்திய ஊடகங்களால் முக்கியத்துவம் கொடுக்கப்பட்ட ஒரு தலைப்பு ஆகும்.\n"}
{"id": "228599", "url": "https://ta.wikipedia.org/wiki?curid=228599", "title": "ராம்பூர் மக்களவைத் தொகுதி", "text": "ராம்பூர் மக்களவைத் தொகுதி\n\nராம்பூர் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசம் மாநிலத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்தத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\nSection::::பாராளுமன்ற உறுப்பினர்கள்.\n2014-ஆம் ஆண்டில் நடைபெற்ற தேர்தலில் நைபால் சிங் பாராளுமன்ற உறுப்பினராகத் தேர்ந்தெடுக்கப்பட்டார். இவர் பாரதிய ஜனதா கட்சியின் சார்பில் போட்டியிட்டார்.\n\n"}
{"id": "228604", "url": "https://ta.wikipedia.org/wiki?curid=228604", "title": "நேபால் சிங்", "text": "நேபால் சிங்\n\nநேபால் சிங், இந்திய அரசியல்வாதி ஆவார். இவர் ராம்பூர் மக்களவைத் தொகுதியின் பாராளுமன்ற உறுப்பினர் ஆவார். பதினாறாம் மக்களவையில் உறுப்பினராகியுள்ளார். இவர் பாரதிய ஜனதா கட்சியைச் சேர்ந்தவர். இவர் 1940-ஆம் ஆண்டில் ஆகஸ்டு பன்னிரண்டாம் நாளில் பிறந்தார்.\n"}
{"id": "228608", "url": "https://ta.wikipedia.org/wiki?curid=228608", "title": "சம்பல் மக்களவைத் தொகுதி", "text": "சம்பல் மக்களவைத் தொகுதி\n\nசம்பல் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசம் மாநிலத்தில் உள்ள 80 மக்களவைத் தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேசத்திற்கான மாநிலச் சட்டப் பேரவைக்கான ஐந்து சட்டமன்றத் தொகுதிகளைக் கொண்டுள்ளது.\n\n\n"}
{"id": "228609", "url": "https://ta.wikipedia.org/wiki?curid=228609", "title": "இந்தியப் பெருங்கடல் சுனாமி எச்சரிக்கை அமைப்பு", "text": "இந்தியப் பெருங்கடல் சுனாமி எச்சரிக்கை அமைப்பு\n\nஇந்தியப் பெருங்கடல் சுனாமி எச்சரிக்கை அமைப்பு என்பது இந்தியப் பெருங்கடலின் கரைகளில் வாழும் மக்களுக்கு வரவிருக்கும் சுனாமி பேரலை பற்றி முன்கூட்டியே எச்சரிக்கை செய்யும் ஒரு ஏற்பாடாகும். 2004 சுனாமி நிகழ்வுக்கு பின் இந்த ஏற்பாடு செய்யப்பட்டது. \n\nSection::::பின்னணிக் காரணம்.\n2004 ஆம் ஆண்டு ஏற்பட்ட சுனாமி பேரலை தாக்குதலில் இந்திய பெருங்கடல் பகுதியில் லட்சக் கணக்கான மக்கள் உயிர் இழந்தனர். இனி வரும் காலங்களில் சுனாமி பேரலை ஏற்பட்டால் அது கரையை அடையும் முன் கரையில் வாழும் மக்களுக்கு எச்சரிக்கை செய்தி அனுப்ப இந்த ஏற்பாடு செய்யப்பட்டது.\n"}
{"id": "228610", "url": "https://ta.wikipedia.org/wiki?curid=228610", "title": "தாமி", "text": "தாமி\n\nதாமி, தம்படம் அல்லது செல்ஃபி (\"selfie\") என்பது எண்ணிமப் புகைப்படக் கருவி மூலமாகவோ அல்லது புகைப்படக்கருவியுடன் கூடிய செல்லிடத் தொலைபேசி மூலமாகவோ தன்னைத் தானே புகைப்படம் எடுத்து கொள்வதை குறிக்கும் ஒரு சொல்லாகும். தாமியானது ஃபேஸ்புக், கூகுள்+, இன்ஸ்ட்டாகிராம், டுவிட்டர் போன்ற சமூக வலைத்தளங்களில் நல்ல வரவேற்பு பெற்றுள்ளது. பெருவாரியான தாமிகள் புகைப்படக் கருவியினை முகத்தை நோக்கி முழங்கை அளவுநீட்டி பிடித்தவாறோ அல்லது கண்ணாடியினை நோக்கிப் பிடித்தவாறோ எடுக்கப்படுகின்றன.\n\nபுதிய ஆங்கிலச் சொல்லான \"செல்பி\" (selfie) என்ற வார்த்தையை, ஆக்சுபோர்டு அகராதிகள் 2013 ஆண்டுக்கான சொல்லாகத் தேர்ந்தெடுத்துள்ளது.\nSection::::விபரீதம்.\nஇதன் மோகத்தால் பலர் மோசமான விளைவுகளைச் சந்திக்க நேரிடுகிறது.\n"}
{"id": "228612", "url": "https://ta.wikipedia.org/wiki?curid=228612", "title": "சத்யபால் சிங் சைனி", "text": "சத்யபால் சிங் சைனி\n\nசத்யபால் சிங் சைனி என்பவர் இந்திய அரசியல்வாதி ஆவார். இவர் உத்தரப் பிரதேசத்தில் உள்ள சம்பல் மக்களவைத் தொகுதியின் பாராளுமன்ற உறுப்பினர் ஆனார்.\nபாரதிய ஜனதா கட்சியின் சார்பில் போட்டியிட்டார். பதினாறாவது மக்களவையில் உறுப்பினராக உள்ளார். இவர் 1973-ஆம் ஆண்டு சூலை ஐந்தாம் நாளில் பிறந்தார்.\n"}
{"id": "228613", "url": "https://ta.wikipedia.org/wiki?curid=228613", "title": "முற்றுகை", "text": "முற்றுகை\n\nமுற்றுகை (ஆங்கிலம்: Siege)என்பது, ஒரு நகரத்தையோ கோட்டையையோ கைப்பற்றும் நோக்கில் படை நடவடிக்கை மூலம் அதைச் சுற்றி வளைத்துத் தடைகளை ஏற்படுத்துவதைக் குறிக்கும். முற்றுகைப் போர் தீவிரம் குறைவான ஒரு போர் உத்தி அல்லது வடிவம் ஆகும். இதில் ஒரு தரப்பு வலுவானதும், நிலையானதுமான ஒரு பாதுகாப்பு நிலையைக் கொண்டிருக்கும். இதன் விளைவாக இரு தரப்பினருக்கும் இடையே பேச்சுவார்த்தைகள் இடம்பெறுவதற்கான வாய்ப்புக்களும் ஏற்படுவது உண்டு. இரு தரப்பும் அருகருகே இருப்பதும், வெற்றிக்கான வாய்ப்புக்கள் மாறிக்கொண்டு இருப்பதும் இராசதந்திர நடவடிக்கைகளை ஊக்குவிப்பது உண்டு.\n\nதாக்குதல் நடத்தும் தரப்பு ஒரு கோட்டையையோ நகரத்தையோ எதிர்கொள்ளும்போது, அதை ஊடறுத்து உட்செல்ல முடியாத நிலையில், எதிர்த்தரப்பு சரணடைவதற்கும் மறுக்கும்போது முற்றுகை ஏற்படுகிறது. குறித்த இலக்கைச் சுற்றி வளைத்து, மேலதிக படை உதவிகளைப் பெறுவதையும், உள்ளிருக்கும் படைகள் தப்பிச் செல்வதையும், உணவு முதலிய தேவைகள் கிடைப்பதையும் தடைசெய்வதே முற்றுகையின் நோக்கம் ஆகும். இவற்றுடன் சேர்த்து முற்றுகைப் பொறிகள், கனரக ஆயுதங்கள், சுரங்கம் தோண்டுதல் போன்றவற்றைப் பயன்படுத்தி மதில்களை உடைக்க முயற்சி செய்வர். பாதுகாப்பை ஊடறுத்துச் செல்வதற்கு ஏமாற்று, துரோகம் போன்ற செயற்பாடுகளையும் பயன்படுத்துவதுண்டு. படை நடவடிக்கைகள் பயன் தராதவிடத்து, பட்டினி, தாகம், நோய்கள் போன்றவற்றினால் முற்றுகை இடும் தரப்போ, அதற்கு உள்ளாகும் தரப்போ பாதிக்கப்படுவது முற்றுகையின் முடிவைத் தீர்மானிக்கக் கூடும்.\n\nநகரங்கள் பெரும் மக்கள்தொகையோடு கூடிய மையங்களாக வளர்ச்சியடைவதற்கு முன்பே முற்றுகைகள் இருந்திருக்கக்கூடும். மையக் கிழக்கின் பண்டைக்கால நகரங்களில் அரண் செய்யப்பட்ட நகர மதில்கள் இருந்ததற்கான தொல்லியற் சான்றுகள் உள்ளன. பண்டைய சீனாவின் போரிடும் நாடுகள் காலத்தில் நீண்ட முற்றுகைகளும், நகர மதில்களைப் பாதுகாப்பவர்களுக்கு எதிரான முற்றுகைப் பொறிகளின் பயன்பாடும் இருந்ததற்கான எழுத்துமூலச் சான்றுகளும், தொல்லியற் சான்றுகளும் உள்ளன. கிரேக்க-உரோம காலத்திலும் முற்றுகைப் பொறிகளின் பயன்பாடு ஒரு மரபாக இருந்தது. மறுமலர்ச்சிக் காலத்திலும், தொடக்க நவீன காலத்திலும் ஐரோப்பாவில் இடம்பெற்ற போர்களில் முற்றுகைப் போர் முக்கியத்துவம் பெற்று விளங்கியது. ஒரு ஓவியராகப் புகழ் பெற்றிருந்தது போலவே லியொனார்டோ டா வின்சி தனது அரண்களின் வடிவமைப்புக்காகவும் புகழ் அடைந்திருந்தார்.\n\nமத்தியகாலப் போர்கள் பொதுவாக தொடர் முற்றுகைகளைச் சுற்றியே வடிவமைக்கப்பட்டிருந்தன. நெப்போலியக் காலத்தில் தொடந்து அதிகரித்து வந்த ஆற்றல் வாய்ந்த பீரங்கிகளின் பயன்பாட்டால், அரண்களின் பெறுமதி குறையலாயிற்று. 20 ஆம் நூற்றாண்டில், பழைய முற்றுகைகளின் முக்கியத்துவம் குறைந்து விட்டது. நகர்வுப் போர்முறைகளின் அறிமுகத்தோடு நிலையான ஒற்றை அரண் முன்னைப்போல் முடிவைத் தீர்மானிக்கும் ஒன்றாக இல்லாமல் போய்விட்டது. ஆனாலும், மரபுவழியான முற்றுகைகள் இப்போதும் இருக்கவே செய்கின்றன. ஆனால், போர்களின் போக்கு மாறிவிட்டதால், முக்கியமாக பெருமளவிலான அழிப்பு ஆற்றலை மிக இலகுவாக ஒரு நிலையான இலக்கு மீது செலுத்த் முடியும் என்பதால், முற்றுகை முன்னைப்போல் வழமையான ஒன்றாக இல்லை.\n\nSection::::பண்டைக்காலம்.\nSection::::நகர மதில்களின் தேவை.\nபண்டைக்காலத்தில் அசிரியர்கள் பெருமளவிலான மனித வலுவைப் பயன்படுத்தி அரண்மனைகளையும், கோயில்களையும், பாதுகாப்பு மதில்களையும் கட்டினர். சிந்துவெளி நாகரிகத்திலும் சில குடியிருப்புக்கள் அரண் செய்யப்பட்டு இருந்தன. கிமு 3500 அளவில், நூற்றுக்கணக்கான சிறிய வேளாண்மை சார்ந்த ஊர்கள் சிந்து ஆற்றின் வடிநிலங்களில் காணப்பட்டன. இவற்றுட் பல திட்டமிட்டு அமைக்கப்பட்ட வீதி அமைப்புக் கொண்டவையாகவும், அரண் செய்யப்படவாகவும் இருந்தன. சிந்துவெளி நாகரிகத்தின் முன்னோடிக் குடியேற்றங்களுள் ஒன்றான, பாகிசுத்தானில் உள்ள கொட் டிசியில், கற்களாலும், மண் கற்களாலும் கட்டப்பட்ட வீடுகளின் தொகுதிகள் பெரும் வெள்ளத் தடுப்பு அணைகளாலும், பாதுகாப்பு மதில்களாலும் சூழப்பட்டு இருந்ததன. வேளாண்மை நிலங்களைக் கட்டுப்பாட்டில் வைத்திருப்பதற்காக அயல் குடியிருப்பக்களிடையே அடிக்கடி பிணக்குகள் இருந்ததாலேயே இவ்வாறான பாதுகாப்புத் தேவையாக இருந்தது. தென்கிழக்கு ஆப்கானிசுத்தானில் உள்ளதும், கிமு 2500 காலப்பகுதியைச் சேர்ந்ததுமான \"முண்டிகக்\" என்னும் இடத்தில் பாதுகாப்பு மதிலும், சதுர வடிவிலான கொத்தளமும் இருந்தன.\n\nபண்டைய அண்மைக் கிழக்கில் உருவான முதல் நகரங்களில் நகர மதில்களும், அரண்களும் அவசியமாக இருந்தன. உள்ளூரில் கிடைப்பதைப் பொறுத்து மதில்கள் மண் கற்கள், கற்கள், மரம் அல்லது இவை எல்லாமே மதில்கள் அமைப்பதற்குப் பயன்பட்டன. இவ்வரண்கள், தாக்கும் போது பாதுகாப்பு அளிப்பது மட்டுமன்றி, எதிரிகளுக்குத் தமது வலிமையையும், ஆற்றலையும் காட்டுவனவாகவும் இவை பயன்பட்டன. சுமேரிய நகரமான ஊருக்கைச் சுற்றியிருந்த மதில் பரவலான மதிப்பைப் பெற்றிருந்தது. இம்மதில் 9.5 கிமீ (5.9 மைல்) நீளமும், 12 மீட்டர் (39 அடி) உயரமும் கொண்டிருந்தது. பின்னர், காவற் கோபுரங்கள், அகழிகள் ஆகியவற்றோடு கூடிய பபிலோனின் மதில்களும் இதுபோலவே பெயர் பெற்று விளங்கின.\n\n\n\n"}
{"id": "228623", "url": "https://ta.wikipedia.org/wiki?curid=228623", "title": "சுருக்கவியலாப் பின்னம்", "text": "சுருக்கவியலாப் பின்னம்\n\nகணிதத்தில் சுருக்கவியலாப் பின்னம் (\"irreducible fraction\") என்பது அதன் பகுதியிலும் தொகுதியிலுமுள்ள முழு எண்களுக்கிடையே ’1’ அல்லது ’-1’ ஐத் தவிர வேறு பொதுக்காரணிகளற்ற பின்னமாகும். அதாவது சுருக்கவியலாப் பின்னத்தின் பகுதி, தொகுதிகளின் மீ. பொ. வ 1 ஆக இருக்கும்.\n\nசுருக்கவியாலாப் பின்னம், \"எளிய பின்னம்\" அல்லது \"சுருக்கிய பின்னம்\" (\"reduced fraction\") எனவும் அழைக்கப்படும்.\n\nஎடுத்துக்காட்டுகள்:\n\nமாறாக, formula_4 ஒரு சுருக்கவியலாப் பின்னம் அல்ல. இதன் தொகுதி, பகுதிகளான 2, 6 ஆகிய எண்களுக்குப் பொதுக்காரணியாக 2 உள்ளதால் இப் பின்னத்தை மேலும் சுருக்கி இதற்குச் சமமான பின்னத்தைப் சுருக்கவியலா வடிவில் பெறலாம்:\n\nசுருக்கவியலாப் பின்னத்தைப் பின்வருமாறும் வரையறுக்கலாம்:\n\"a\", \"b\" முழுஎண்கள் எனில், |\"c\"| < |\"a\"| or |\"d\"| < |\"b\"| என்றவாறு ⁄ க்குச் சமமான மற்றொரு பின்னம் ⁄ இல்லாமல் இருந்தால், இருந்தால் மட்டுமே ⁄ ஒரு சுருக்கவியலாப் பின்னமாகும். (இதில் |\"a\"| என்பது \"a\" இன் தனி மதிப்பு).\n\nSection::::சுருக்கவியலா பின்னமாக்கல்.\nசுருக்கக் கூடிய பின்னங்களின் பகுதியையும் தொகுதியையும் அப்பகுதி, தொகுதிகளின் பொதுக் காரணிகளால் படிப்படியாக வகுப்பதன் மூலமாகவோ அல்லது நேரிடையாக அவற்றின் மீப்பெரு பொது வகுஎண்ணால் வகுத்தோ, அப்பின்னத்தின் சுருக்கவியலா வடிவினைக் கொண்ட சமபின்னத்தைக் காணலாம்.\n\nSection::::எடுத்துக்காட்டுகள்.\nஇதில் முதலில் 120, 90 இரண்டும் அவற்றின் பொது வகுஎண்ணான 10 ஆல் வகுக்கப்பட்டுள்ளன. அடுத்து 12, 9 ஆகிய இரண்டும் அவற்றின் பொது வகுஎண்ணான மூன்றால் வகுக்கப்பட்டுள்ளன. இதனால் இறுதில் கிடைக்கும் சமபின்னம் / சுருக்கவியலாப் பின்னமாக உள்ளது. (4, 3 க்கு எண் ஒன்றைத் தவிர பொதுவகு எண்கள் வேறெதுவும் இல்லை)\n\nஇதற்குப் பதிலாக நேரிடையாக, 120, 90 ஆகிய இரு எண்களையும் அவற்றின் மீபொவ 30 ஆல் வகுத்தும் / ஐப் பெறலாம்.\n"}
{"id": "228641", "url": "https://ta.wikipedia.org/wiki?curid=228641", "title": "கும்பகோணம் பொற்றாமரைக்குளம்", "text": "கும்பகோணம் பொற்றாமரைக்குளம்\n\nகும்பகோணம் நகரின் நடுவில் பொற்றாமரைக்குளம் உள்ளது. இது மதுரை மீனாட்சியம்மன் கோயிலுள்ள பொற்றாமரைக்குளம் போன்ற குளமாகும்.\n\nSection::::அமைவிடம்.\nபிரளயத்திற்குப் பின் தோன்றிய இரண்டு மிகச் சிறப்புறும் புண்ணிய தீர்த்தங்களில் ஒன்று பொற்றாமரைக்குளமாகும். திருமகள் பொற்றாமரையில் தோன்றியதால் இக்குளம் பொற்றாமரைக்குளம் எனப்படுகிறது. மகாமகக் குளத்தை அடுத்து ஓர் பிரசித்தமான குளம் இக்குளம். பொற்றாமரைக்குளம் கும்பகோணம் சாரங்கபாணி சுவாமி கோயிலின் புனிதத் தீர்த்தமாகும். இது நாற்புறமும் அரண் செய்யப் பெற்ற குளமாகும். இக்குளத்தின் கரை படைப்பாளிகள் ஒன்றுகூடும் இடமாக இருந்துள்ளது. \n\nSection::::தீர்த்தங்கள்.\nகும்பகோணம் சாரங்கபாணி சுவாமி கோயிலின் தீர்த்தங்கள் பொற்றாமரை, காவேரி, அரிசொல் ஆகியனவாகும். இவ்வகையில் பொற்றாமரைக்குளம் முக்கியத்துவத்தைப் பெறுகிறது. \n\nSection::::மகாமகம் தொடர்பு.\n12 ஆண்டுகளுக்கு ஒரு முறை மாசி மகத்தன்று குரு சிம்ம ராசியில் வரும்போது லட்சக்கணக்கான மக்கள் குடந்தை மாநகருக்கு வந்து கங்கை, காவிரி, யமுனை, சரஸ்வதி, கோதாவரி, நர்மதை, கிருஷ்ணா ஆறு, சிந்து, சரயு முதலிய ஒன்பது புண்ணிய நதிகளும் ஒன்றுகூடும் மகாமகக்குளத்தில் நீராடியபின் இத்திருக்கோயிலில் உள்ள பொற்றாமரைக்குளத்திலும், பிறகு காவிரியிலும் நீராடுகின்றனர்\n\nSection::::மரபு வரலாறு.\nதிருமகளே தனக்கு மகளாக பிறக்க வேண்டும் என்று கடுந்தவம் இருந்த ஹேம மகரிஷிக்குப் பொற்றாமரை ஒன்றில் திருமகள் குழந்தையாகத் தோன்றினாள். இவ்வாறு அமுதத்தின் ஒரு பகுதி தங்கியிருந்ததாலும், தாயார் தோன்றியருளியதாலும் இத்தீர்த்தம் மிக்க விஷேடமானதாக இருந்து வருகிறது. புண்ணிய நதிகளான கங்கை, காவிரி, யமுனை, சரஸ்வதி, கோதாவரி, நர்மதை, கிருஷ்ணா, சிந்து, சரயு முதலிய ஒன்பது நதிகளும் இங்கு வந்து பொற்றாமரைக் குளத்திலும் நீராடி தங்கள் பாவங்களை போக்கி புனிதம் அடைகின்றன என்பது மரபு வரலாறு. அதனால் அச்சமயத்தில் பொற்றாமரைக் குளத்தில் நீராடுவது மிகப் புண்ணியம் ஆகும் என்பது தொன்நம்பிக்கை. \n\nSection::::2016 மகாமகம்.\n2016 மகாமகத்தை முன்னிட்டு இக்குளத்தில் நீர் நிரப்பி சோதனை செய்யப்பட்டது. தீர்த்தவாரியான 22 பிப்ரவரி 2016ஆம் நாள் மகாமகக்குளத்தில் நீராடிய பக்தர்கள் இக்குளத்திலும், பின்னர் காவிரியாற்றிலும் சென்று புனித நீராடினர்.\n"}
{"id": "228654", "url": "https://ta.wikipedia.org/wiki?curid=228654", "title": "ஹதீஸ்", "text": "ஹதீஸ்\n\nஹதீஸ் (அகதீசு; அரபு: : حديث‎, play /ˈhædɪθ/[1] or /hɑːˈdiːθ/[2]; ஆங்கிலம்: ḥadīth) என்பது நபிகள் நாயகம் முகமது நபியின் (ஸல்) அவர்களின் சொல், செயல், தீர்ப்புகள், முன்னெடுத்துக்காட்டுகள், நடைமுறைகள், விமர்சனப் பதிவுகளைக் கொண்ட தொகுதி ஆகும். மரபுவழி இசுலாமியச் சட்டவியலுக்கும் இறையியலுக்கும் குர்ஆனுடன் சேர்ந்து ஆதாரமாகக் கொள்ளப்படுகிறது. ஹதீசுகள் 8ம் 9ம் நூற்றாண்டுகளில் சேர்க்கப்பட்டு தொகுக்கப்பட்டன. இவற்றில் 'சஹீஹ் சித்தாஹ்' என்று அழைக்கப்படுகின்ற புஹாரி, முஸ்லிம், திர்மிதி, இப்னுமாஜா, நஸயீ, அபூதாவூத் ஆகிய கிரந்தங்கள் இஸ்லாமிய உலகில் மிகப் பிரபலமானவையாகக் கொள்ளப்படுகின்றன. இவை தவிர பிரபலமான வேறு பல ஹதீஸ் கிரந்தங்களும் உள்ளன.\n\nஹதீதுல் குத்ஸி எனப்படுகின்ற நபிமொழிகள் அல்லாஹ் கூறுகின்றான் என்று முஹம்மது (ஸல்) அவர்கள் கூறிவையாகும். இவற்றின் வசன அமைப்பும், பொருளும் அல்லாஹ்விடமிருந்து கிடைக்கப் பெற்றவை போல் தோன்றினாலும், அவை முஹம்மது (ஸல்) அவர்களுக்கே உரியவையாகும். எனினும் இறைவன் கூறுவதாகக் குறிப்பிடுவதும், நேர்கூற்றாகக் கூறப்படுவதும் இவற்றின் சிறப்புப் பண்புகளாக அமைகின்றன. இவை முழுவதுமே 'ஆஹாத்' என்னும் இறை அறிவிப்பு மூலம் கிடைக்கப் பெற்றதாக இருப்பதால் திருக்குர்ஆனிலிருந்து வேறுபட்டு நிற்கின்றன. இவை 'வஹி ஹைலு மத்லு' மூலம் முஹம்மது (ஸல்) அவர்களுக்கு அருளப்பட்டிருக்கின்றன.\n\n(உ-ம்) \"எனது அடியார்களே! அநியாயம் செய்வதை நான் என்மீது தடை செய்திருக்கிறேன். எனவே நீங்களும் ஒருவருக்கு ஒருவர் அநியாயம் செய்யவேண்டாம்\"\nSection::::ஹதீஸ் (நபிமொழிகள்).\nமனித சமுதாயத்தை இறைவனான அல்லாஹ் தன்னை வணங்குவதற்காகவே படைத்தான். அவ்வாறு படைக்கப்பட்ட மனிதனுக்கு அவன் வாழ்க்கைக்குரிய அனைத்து விஷயங்களையும் நடைமுறைபடுத்தகூடிய வழிகாட்டிகளை நபிமார்களை அவர்களிலிருந்தே தேர்ந்தெடுத்து நல்வழி படுத்தினான். எனினும் உலகில் பல்வேறு காலகட்டங்களில் பல பகுதிகளுக்கு அனுப்பட்ட இறை தூதர்களை பெரும்பான்மையான மக்கள் பின்பற்றவில்லை.\n\nஅவ்வாறு இறைத்தூதர்களில் கடைசியான முஹம்மத் (ஸல் ) அவர்களுக்கு இறைவனால் 6666 வசனங்களை கொண்ட திருகுர்ஆன் வழங்கப்பட்டது. அந்த குர்ஆனை தனது வாழ்வில் நடைமுறைமுறை படுத்தி காட்டிய முஹம்மத் நபி (ஸல்) அவர்களது சொல், செயல்பாடுகள், அனுமதித்த, அனுமதிக்காத, அங்கீகரித்த அனைத்தும் அவர்களது தோழர்களால், மனைவிகள் மற்றும் அவர்களது காலத்தில் வாழ்ந்தவர்களால் மனதளவில் பதியப்பட்டு பின் சொல்வழக்கில் இருந்தது.\n\nபின்னர் ஹதீஸ் தொகுப்பாளர்கள் மிகுந்த சிரமங்களுக்கிடையில் நடை முறையில் சொல்வழக்கில் இருந்தவைகளைப் பல பரிசோதனைகளுக்கு பிறகு அதை தொகுத்து உள்ளார்கள்.\nஅப்படி தொகுக்கப்பட்ட நபி மொழி தொகுப்புகளில் ஆறு கிரந்தங்கள் பிரசித்திப்பெற்றவை. \nஇஸ்லாமியர்கள் முஹம்மது நபியின் சொல், செயல், அங்கீகாரம் ஆகிய மூன்றை நபிகளாரின் சுன்னத் (sunnath) (நபிகளாரின் வழிமுறை) என அழைக்கிறார்கள். இதனை ஹதீஸ் என்றழைக்கப்படும் நபிமொழிகள் வாயிலாக அறியப்படுகிறது.\n\nஹதீஸ் என்ற அரபி சொல்லுக்கு செய்தி என்று பொருள். முகம்மது நபியவர்கள் செய்த பிரச்சாரம், அவர்களின் வாழ்க்கை முறை, இவைகளை பார்த்த மற்றும் அறிந்த நபியவர்களின் தோழர்கள் முகம்மது நபியைப் பற்றி சொன்ன செய்திகள் மற்றும் விளக்கங்களை ஹதீஸ் என்ற பொருளில் முஸ்லிம்கள் பயன்படுத்துவது வழக்கம்.\n\nசுன்னா என்ற அரபி சொல்லுக்கு, 'வழிமுறை' என்று பொருள். இதனை முஸ்லிம்கள் முஹம்மது நபியின் வழிமுறை என்ற பதத்தில் பின்பற்றுவது வழக்கம். ஆரம்ப காலத்தில் நபியவர்களின் வாழ்க்கை முறை குர்ஆனைப்போன்று தொகுக்கப்படவில்லை. இந்த காலகட்டத்தில் சுன்னா என்பது மக்களிடம் வாய் வழியாகத்தான் இருந்தது. இந்தச் சந்தர்ப்பத்தில் இஸ்லாத்திற்கு எதிரானவர்கள் இஸ்லாத்தின் மீது களங்கத்தை ஏற்படுத்தும் நோக்கில் செயல்படலானார்கள்.\n\nSection::::நபிமொழிக்காக உழைத்த நல்லோர்.\nஇதற்கு பிறகு வேறு இறைவேதமோ, இறைத் தூதரோ வரப்போவதில்லை, எனவே இதனை மக்களுக்குக் கொண்டு சேர்ப்பது இன்றியமையாத நமது கடமை என இஸ்லாமிய மார்க்க அறிஞர்கள் மிகத்துரிதமாக செயலாற்றினர். இப்பணியில் அரபு மக்களுடன் அரபி அல்லாதவர்களும் கைகோர்த்தனர். அரபி அல்லாதவர்களே இதில் முன்னோடிகளாவும் திகழ்ந்துள்ளார்கள். அவர்கள் இப்பணிக்காகவே அரபி மொழியை கற்றார்கள். அதில் முக்கியத்துவம் பெற்று மார்க்கத் தொண்டாற்றியுள்ளார்கள். இமாம் புகாரீ (ரஹ்) அவர்கள் மற்றும் நம் சமகாலத்தில் வாழ்ந்து மரணித்த ஷைக் முஹம்மது நாஸிருத்தீன் அல்பானி (ரஹ்) ஆகியோர்கூட அரபி அல்லாதவர்களே என்பது குறிப்பிடத்தக்கது.\n\nSection::::இரண்டுவகை ஹதீஸ் தொகுப்புகள்.\nஹதீஸ் கிரந்தங்களை தொகுப்பின் அடிப்படையில் இரண்டு வகைகளாகப் பிரிக்கலாம்:\n\n\n\nஆதாரப் பூர்வமான அனைத்து ஹதீஸ்களும் -அது எந்த கிரந்தத்தில் இடம்பெற்றிருந்தாலும்- ஏற்றுக் கொள்ளப்பட வேண்டிய, நடைமுறைப்படுத்த வேண்டியவைகளாகும். இருப்பினும் ஸஹீஹான(ஆதாரம் உள்ள) ஹதீஸ்களுக்கு மத்தியில் அவைகளின் தரத்திலும் வலிமையிலும் சில படித்தரங்களை ஹதீஸ்கலை வல்லுனர்கள் ஏற்படுத்தியுள்ளனர்.\n\nSection::::முத்தஃபக்குன் அலைஹி.\nஒரே ஹதீஸ் புகாரீயிலும் முஸ்லிமிலும் இடம் பெற்றிருந்தால் அது ஆதாரப்பூர்வமான ஹதீஸ்களின் ஏழு வகைகளில் முதல் தரத்தை அடைகிறது. இவ்வகை ஹதீஸ்களை முத்தஃபக்குன் அலைஹி என ஹதீஸ்கலையில் குறிப்பிடுவர். இது ஆதாரப் பூர்வமான ஹதீஸ் என்பதில் இமாம் புகாரீ அவர்களும் இமாம் முஸ்லிம் அவர்களும் ஒன்றுபட்டுள்ளனர் என்பது அதன் பொருள்.\n\nSection::::வடிகட்டி தொகுக்கப்பட்ட ஹதீஸ்கள்.\nஅன்றைய காலத்தில் நபி அவர்களை பற்றி, நபித்தோழர்கள் சொன்னதாக ஒரு செய்தியை ஒருவர் சொல்ல வேண்டும் என்றால், அவர் யாரிடம் இருந்து கேட்டார், அவருக்கு சொன்னவர் யார், அவருக்கு முன் உள்ளவர்க்கு சொன்னவர் யார், அவருக்கு முன் உள்ளவர்க்கு சொன்னவர் யார், எந்த நபித்தோழர் சொன்னாரோ, அந்த நபித்தோழர் வரை அத்தனை பேர்களையும் சொல்லி இவருக்கு இன்னார் சொன்னார், இவருக்கு இன்னார் சொன்னார், இவருக்கு இன்னார் சொன்னார் என அந்த செய்தியை கொண்டு முடித்தால் தான் அதை உண்மையான செய்தி(ஹதீஸ்) என ஏற்பார்கள். அதை புத்தகத்தில் பதிவும் செய்வார்கள்(அ)செய்யமுடியும்.\n\nஇப்படி ஒருவர் பின் ஒருவராக அறிவிக்கும் இந்த செய்தியையும் வடிகட்டினார்கள். எப்படி என்றால், ஒரு செய்தியை 4 அல்லது 5 அறிவிப்பாளர்களை தாண்டி நபித்தோழர் வருவார். சில ஹதிஸை அறிவிக்கும் அறிவிப்பாளர் எட்டு, பத்து பேர்கூட இருப்பார்கள்.\n\nஇவர்கள் அனைவரும் முஸ்லிமாக இருக்கின்றார்களா? இவர்களில் யாராது ஒருவர் பொய் சொல்லக்குடியவர்களாக இருக்கின்றார்களா? இவர்களில் யாராது ஒருவர் ஒரு செய்தி கிடைத்தால் அதை கூட்டாமல் குறைக்காமல் சொல்லக்குடியவர்களா? இவர்களில் யாராது ஒருவர் தாங்கள் சார்ந்த இயக்கங்களுக்காக பொய் சொல்லக்குடியவர்களா? இவர்களில் யாராது ஒருவர் மறதியினால் மாற்றி சொல்லக் கூடியாவர்களா? என, பல நிபந்தனைகளின் அடிப்படையில் ஆராய்ந்து, அச்செய்தியை ஏற்றுக்கொள்வதா இல்லையா என்று முடிவுசெய்தார்கள்.\n\nஇவை அனைத்தையும் பார்த்து பதிவு செய்த அறிஞர்கள் சிலர் தங்களுக்கு எது அனைத்து வகையிலும் நல்ல மனிதர்கள் மூலமாக அறிவிக்கப்பட்டதோ அந்த நல்ல மனிதர்கள் அனைவர்களையும் எழுதி (இன்னார்க்கு பின் இன்னார், இன்னார்க்கு பின் இன்னார் என்று) அந்த செய்தியை நபித்தோழர்கள், நபி அவர்களிடம் இருந்து சொன்னதாக கொண்டு முடிப்பார்கள்(ஆராய்ச்சிக்கு உட்பட்டது).\n\nSection::::ஹதீஸ்களையும் பதிவு செய்தவர்களில் வித்தியாசங்கள் உண்டு.\nசில அறிஞர்கள் தங்களுக்கு - நல்லவர்கள், கெட்டவர்கள் மூலமாக கிடைத்த அனைத்து செய்திகளையும் (இன்னார்க்கு பின் இன்னார், இன்னார்க்கு பின் இன்னார் என்று) தெளிவாக பதிவு செய்து விட்டு, இந்த செய்தி நல்லவர்கள் மூலமாக கிடைத்திருக்கின்றது ஆகையால் இதை ஏற்றுக் கொள்ள வேண்டும், இது கெட்டவர்கள் மூலமாக கிடைத்து இருக்கின்றது. ஆகையால் இதை ஏற்றுக் கொள்ள கூடாது என்று பதிவு செய்தார்கள்.\n\nசில அறிஞர்கள் விதி விலக்காக இப்படி இரண்டு வகையான செய்திகளையும் பதிவு செய்ததுடன் முறையான அறிவிப்பாளர்கள் இல்லாமலும் சில செய்திகளை பதிவு செய்து வைத்து இருகின்றார்கள்,இவை பிரபலம்(அ)தெளிவான விளக்கம் இல்லாமல் பதிவுகளில் இல்லை.\n\nஇப்படி பதிவு செய்தவைகள் அனைத்தும் ஹிஜ்ரி முதல் நூற்றாண்டை தாண்டி மூன்றாம் நூற்றாண்டுக்குள் எழுதப்பட்ட நூல்கள்தான். அதன் பின் யாரும் ஹதீஸ் என்று சேகரிக்கவில்லை. அத்துடன் அது நிறைவு பெற்றது.\n\nஇப்படி சேகரிக்கபட்ட அனைத்து ஹதீஸ்(செய்தி)களிலும் எது நல்லவர்கள் மூலமாக கிடைத்ததோ அந்த ஹதிஸை மட்டும் தான் ஏற்றுக்கொள்ள வேண்டும். மற்ற ஹதீஸ்களை ஏற்றுக்கொள்ள கூடாது என்று இஸ்லாமிய அறிஞர்கள் முடிவு செய்தார்கள்.\n\nகெட்டவர்கள் மூலமாக இட்டுகட்டப்பட்டு அறிவிக்கப்பட்ட ஹதிஸை சொல்லும் போது ஆதாரமற்றது அல்லது பலகீனமானது என்று முஸ்லீம்களுக்குள் பேசும் வழக்கம் உள்ளது. இப்படி ஆதாரமில்லை என்று சொன்னால், அந்த ஹதீஸ் நல்லவர்கள் மூலமாக அறிவிக்கப்படவில்லை என்று அர்த்தம். அல்லது முறையான அறிவிப்பாளர் இன்றி சொல்லப்பட்ட ஹதீஸ் என்று அர்த்தம்.\n\nஇட்டுக்கட்டப்பட்ட ஹதீஸ்களையெல்லாம் அம்பலப்படுத்தும் வகையில், அறிஞர்கள் தனி நூற்களையே எழுதியுள்ளனர். அவை மவ்ளூஆத் எனப்படும். இப்னுல் ஜவ்ஸீ, முல்லா அலி காரி, சுயுத்தி போன்ற அறிஞர்களின் நூற்கள் மிகவும் பிரசித்தி பெற்றவைகளாகும். தங்களின் முழு வாழ்நாளையும் இந்த ஆய்வுக்காக அர்ப்பணித்து இட்டுக்கட்டப்பட்டவைகளை இந்த நல்லறிஞர்கள் இனம் காட்டிச் சென்றார்கள். பொய்களை களையெடுக்கும் முயற்சியில் இவர்கள் இறங்கியிருக்காவிட்டால் இஸ்லாத்துக்கும் ஏனைய மார்க்கங்களுக்கும் வித்தியாசம் இல்லாத நிலை ஏற்பட்டிருக்கும். ஹதீஸ் நூற்கள் தொகுக்கப்படும் முறையை அடிப்படையாகக் கொண்டு இவ்வாறு வகைப் படுத்தப்பட்டுள்ளன. அதற்காக இன்று வரை நபி அவர்கள் சொன்ன செய்தியை அறிவித்த ஆயிரக்கணக்கான அறிவிப்பாளர்களின் வாழ்க்கை குறிப்பையும் பாதுகாத்து வைத்து இருக்கின்றோம்.\n\nSection::::நான்கு வகை ஹதீஸ்.\nஎந்த வகையான ஹதீஸ்களை ஏற்கலாம்? எவற்றை ஏற்கக் கூடாது என்ற அடிப்படையில் ஹதீஸ்களை நான்கு முக்கிய தலைப்புகளில் அடக்கலாம். இதற்கு மேல் உப தலைப்புகளும் உண்டு.\n\n\nஎந்த ஹதீஸாக இருந்தாலும் இந்த நான்கு வகைக்குள் அடங்கிவிடும். ஸஹீஹ் என்ற தரத்தில் உள்ளதை மட்டுமே முஸ்லிம்கள் நடைமுறைப்படுத்த வேண்டும். மற்ற மூன்று வகைகளில் அமைந்த ஹதீஸ்களை நடைமுறைப் படுத்தக்கூடாது என்பது பெரும்பான்மையான இஸ்லாமிய அறிஞர்களின் முடிவு.\n\nSection::::ஆதாரப்பூர்வமானவையும் ஆதாரமற்றவையும்.\nதமக்கு அறிவித்தவர் யார்? என்பதை மட்டும் கூறினால் போதாது. மாறாக தமக்கு அறிவித்தவர் யாரிடம் கேட்டார்? அவர் யாரிடம் இச்செய்தியைக் கேட்டார்? என்று சங்கிலித் தொடராகக் கூறிக் கொண்டே நபிகள் நாயகம் வரை செல்ல வேண்டும். தமிழாக்க ஹதீஸ்களில் சங்கிலித் தொடரான அறிவிப்பாளர்களைக் குறிப்பிடவில்லை. மாறாக நபிகள் நாயகத்துடன் நேரடியாகத் தொடர்பு கொண்டிருந்த நபித்தோழரை மட்டுமே அறிவிப்பாளர் எனக் குறிப்பிட்டுள்ளார். ஆனால் அரபு மூலத்தில் ஒவ்வொரு ஹதீஸும் சங்கிலித் தொடரான அறிவிப்பாளர் பட்டியலுடன் உள்ளது.\n\nஉதாரணமாக திர்மிதீயில் இடம் பெற்ற முதல் ஹதீஸை எடுத்துக் கொள்வோம். \"தூய்மையின்றி எந்தத் தொழுகையும், மோசடிப் பொருட்களிலிருந்து எந்தத் தர்மமும் இறைவனால் ஏற்கப்படாது\" என்பது முதலாவது ஹதீஸ். நபிகள் நாயகம் (ஸல்) அவர்கள் இதைக் கூறியதாக அறிவிக்கும் முதல் அறிவிப்பாளர் இப்னு உமர் (ரலி) என்ற நபித்தோழர். இவர் நபிகள் நாயகம் (ஸல்) அவர்களிடம் நேரடியாகக் கேட்டு அறிவிக்கிறார். இந்த செய்தியை இப்னு உமர் (ரலி) யாரிடத்தில் கூறினார்? அவரிடம் நேரடியாகக் கேட்டவர் யார்? முஸ்அப் பின் ஸஃது என்பார் தான் இதைக் கேட்டவர். அவரிடமிருந்து கேட்டவர் ஸிமாக் என்பார். ஸிமாக் என்பாரிடமிருந்து நேரடியாகக் கேட்டவர்கள் இருவர். அவர்கள் 1. இஸ்ராயீல், 2. அபூ அவானா ஆகியோர் ஆவர். இவர்களிடமிருந்து இமாம் திர்மிதீ எப்படி அறிந்தார் என்பதை கீழ்கண்ட விளக்கத்தின் மூலம் விளங்கலாம்.\n\n1) நபிகள் நாயகம் -> இப்னு உமர் -> முஸ்அப் பின் ஸஃது -> ஸிமாக் பின் ஹர்பு -> அபூ அவானா -> குதைபா -> திர்மிதீ\n\n2) நபிகள் நாயகம் -> இப்னு உமர் -> முஸ்அப் பின் ஸஃது -> ஸிமாக் பின் ஹர்பு -> இஸ்ராயீல் -> வகீவு -> ஹன்னாத் -> திர்மிதீ\n\n1) -> அபூ அவானா -> குதைபா ->\n2) -> இஸ்ராயீல் -> வகீவு -> ஹன்னாத் ->\nஆகிய இருவழிகளில் இந்த ஹதீஸ் திர்மிதீ இமாமுக்கு கிடைத்துள்ளது.\n\nஇவ்வளவு விபரங்களையும் முதல் ஹதீஸில் கூறுகிறார். இப்படி ஒவ்வொரு ஹதீஸுக்கும் அறிவிப்பாளர்களின் சங்கலித் தொடரை அவர் கூறுகிறார்.\n\n1] இந்த செய்தி இமாம் திர்மிதீக்கு எவர்கள் வழியாகக் கிடைத்ததோ அவர்கள் அனைவரும் நம்பமானவர்களாக இருக்க வேண்டும்.\n2] அவர்கள் அனைவரும் உறுதியான நினைவாற்றல் உள்ளவர்களாக இருக்க வேண்டும்.\n3] அவர்கள் அனைவரது நேர்மையும் சந்தேகிக்கப்படாமல் இருக்க வேண்டும்.\n4] அவர்கள் ஒவ்வொருவரும் தாம் யார் வழியாக அறிவிக்கிறாரோ அவர்களிடமிருந்து நேரடியாகக் கேட்டிருக்க வேண்டும். இந்த தன்மைகள் ஒருங்கே அமையப் பெற்றிருந்தால் தான் அதை ஆதாரப்பூர்வமான -ஸஹீஹான - ஹதீஸ்கள் என்பர்.\n\nஅத்துடன் ஹதீஸின் கருத்து திருக்குர்ஆனுடன் மோதும் வகையில் இருக்கக் கூடாது. ஸஹீஹான - ஆதாரப்பூர்வமான ஹதீஸ்கள் என்றால் அதன்படி அமல் செய்வது அவசியம் என்பதில் அறிஞர்களுக்கிடையே எந்தக் கருத்து வேறுபாடும் இல்லை.\n\nமேலே கூறப்பட்ட நிபந்தனைக்குள் உட்பட்டிருந்தால் எந்த குர்ஆன் விரிவுரையாக இருந்தாலும் சரி எந்த ஹதீஸ் புத்தகமாக இருந்தாலும் சரி அதை மேற்கொள் காட்டி கூற விரும்பும் கருத்துக்களுக்கு ஆதாரமாகக் காட்டி வாதிடலாம்.\n\nஅப்படி இல்லாமல். இந்தக் குர்ஆன் விரிவுரையில் கூறப்பட்டுவிட்டது, ஹதீஸின் தரம் தெரியாமலா அந்த ஹதீஸ் புத்தகத்தில் கூறப்பட்டிருக்கின்றது, அவர் பெரும் மேதை, இவர் வரலாற்று ஆசிரியர் இவர்கள் கூறியிருப்பதை ஏற்க முடியாதா? என்றெல்லாம் கூறி தவறான செய்திகளையெல்லாம் மற்றவர்கள் நம்பவேண்டும் என்று இஸ்லாமிய அறிஞர்களிடம் எதிர்பார்க்க முடியாது.\n\nதப்ஸீர்களில் ஹதீஸ் புத்தகங்களில் வரலாற்று ஏடுகளில் எதற்காக அறிஞர்கள் தவறான விளக்கத்தையும் ஹதீஸ்களையும் வரலாற்றையும் எழுதி வைத்திருக்கின்றார்கள்? அவர்கள் அறிவில் குறைந்தவர்களா? நீங்கள் அவர்களைவிட அறிவாளியா? என்று கேட்பவர்களுக்கு கீழ்கண்டவாறு இஸ்லாமிய அறிஞர்கள் பதில் தருகிறார்கள்.\n\nஅறிஞர்கள் தப்ஸீர், ஹதீஸ், வரலாறு போன்ற புத்தகங்களை தொகுக்கும் போது பல தரப்பட்ட முறைகளை ஒவ்வொருவரும் மோற்கொண்டிருக்கின்றார்கள். அவர்களில் ஒரு சிலர் ஆதாரமான ஹதீஸ்களையும் செய்திகளை மாத்திரம் தங்களின் தொகுப்பில் எழுதுவார்கள். இன்னும் சில அறிஞர்களோ ஆதாரம் மற்றும் ஆதாரமற்ற ஹதீஸையும் எழுதுவார்கள் ஆதாரமற்ற ஹதீஸை எதற்கு எழுதுகின்றார்கள் என்றால் இப்படியும் இஸ்லாத்திற்கு எதிராக கூறப்பட்டிருக்கின்றது என்பதைப் படிப்பவர்கள் விளங்கிக் கொள்ள வேண்டும் என்பதற்காக.\n\nநான்கு லட்சம் ஹதீஸ்களை திரட்டிய இமாம் புகாரி(ரஹ்) அவர்கள், அதில் நான்காயிரத்துக்கு சற்று அதிகமான ஹதிஸை மட்டும்தான் பதியவைத்தார்கள்.\n\nதிர்மிதி(ரஹ்) அவர்கள் ஆதாரமான ஹதீஸை மாத்திரம் என குறிப்பிடவில்லை ஆதலால் திர்மிதி கிரந்தத்தில் ஆதாரமில்லாத ஹதீஸ்களும் உண்டு. ஆதாரமில்லாத ஹதீஸ்களை குறிப்பிடும் போது இது ஆதாரமற்ற ஹதீஸ் என்பதை குறிப்பிடுவார்.\n\nஇமாம் அஹ்மத்(ரஹ்) அவர்கள் முஸ்னத் இமாம் அஹ்மது கிரந்தத்தில் ஆதாரமற்ற ஹதீஸ்களை குறிப்பிட்டுருக்கின்றார்கள். ஆனால் அது ஆதாரமற்ற ஹதீஸ் என திர்மிதி(ரஹ்) அவர்களைப் போல் குறிப்பிடமாட்டார்கள்.\n\nதப்ஸீர் இப்னு கதீர்(ரஹ்) அவர்கள் குர்ஆன் வசனங்களுக்கு விளக்கம் அளிக்கும் பொது ஹதீஸ்களை ஆதாரம் காட்டுவார்கள். ஆதாரமற்ற ஹதீஸ்களைக் கூறும் போது இது ஆதாரமற்ற ஹதீஸ் என அதற்குரிய காரணத்தை குறிப்பிடுவார்கள். உதாரணத்திற்கு ஜைனப்(ரலி) அவர்களை நபியவர்கள் திருமணம் செய்ததாகக் கூறும் வசனத்துக்கு விளக்கம் அளிக்கும் போது ஆதாரமான ஹதீஸை கூறிவிட்டு, இதற்கு மாறான இட்டுக்கட்டப்பட்ட ஹதீஸ்களும் உண்டு அவைகளை நான் இங்கே குறிப்பிடவில்லை எனக்குறிப்பிட்டிருக்கின்றார்கள்.\n\nஹாபில் இப்னு ஹஜர்(ரஹ்) அவர்கள் புகாரி கிரந்தத்துக்கு விரிவுரையாளர்களில் ஒருவர், அவர்கள் இதே வசனத்துக்கு விளக்கம் அளிக்கும் போது ஆதாரமுள்ள ஹதீஸை சுட்டிக்காட்டிவிட்டு இது சம்மந்தமான ஆதாரமற்ற செய்திகளை தப்ரியும் இப்னு அபீஹாதமும் கூறியிருப்பதை பல தப்ஸீருகளில் கூறப்பட்டிருக்கின்றது அவைகள் ஆதாரமற்ற செய்தி என்பதால் நான் இங்கு குறிப்பிடவில்லை எனக் கூறியிருக்கின்றார்கள்.\n\nஆனால் தப்ரி போன்றவர்கள் தங்களின் தப்ஸீரில் ஆதாரமுள்ள ஆதாரமற்ற ஹதீஸ்களை குறிப்பிடுவார்கள். ஆனால் ஆதாரமற்ற ஹதீஸை குறிப்பிடும்போது அது ஆதாரமற்றது எனக்குறிப்பிட மாட்டார்கள்.\n\nஇந்த அடிப்படையில்தான் இஸ்லாமிய வரலாற்றை பார்ப்பது முஸ்லிம்களின் பழக்கம். தவறான ஹதீஸை எந்த ஒரு பெரிய அறிஞர் தன் புத்தகத்தில் எழுதினாலும் அக்குறிப்பிட்ட விஷயம் பெரும்பான்மையான முஸ்லிம் அறிஞர்களால் ஏற்றுக்கொள்ளப்படுவதில்லை.\n"}
{"id": "228656", "url": "https://ta.wikipedia.org/wiki?curid=228656", "title": "பாடகச்சேரி சுவாமிகள்", "text": "பாடகச்சேரி சுவாமிகள்\n\nபாடகச்சேரி இராமலிங்க சுவாமிகள் அல்லது பாடகச்சேரி சுவாமிகள் (1876-1949) கோயம்புத்தூர் மாவட்டத்தில் பிறந்து வலங்கைமானுக்கருகில் உள்ள பாடகச்சேரியில் தனது 12 வயதிலிருந்து வாழ்ந்தவர். வள்ளலார் அருள் பெற்றவர். மக்களின் பசிப்பிணி, உடற்பிணி தீர்க்கும் பணியோடு கோயில்களைச் சீரமைக்கும் பணிகளையும் ஆற்றியவர். இவர் சீரமைத்த கோயில்களில் கும்பகோணத்தில் உள்ள கும்பகோணம் நாகேஸ்வரர் கோயில் முக்கியமானதாகும். இவர் திருவொற்றியூரில் சமாதி அடைந்தார். இவர் சமாதி அடைந்த இடத்தில் ஒரு மடம் உள்ளது. பெங்களூர், தஞ்சாவூர், சென்னையில் உள்ள கிண்டி போன்ற ஊர்களில் பாடகச்சேரி சுவாமிகளின் திருவுருவச் சிலைகள் உள்ளன.\n\nSection::::தோற்றம்.\nமௌனசுவாமியைப் போல கும்பகோணத்தில் இருந்த மற்றொருவர் பாடகச்சேரி சுவாமி ஆவார். வெள்ளை வெளேர் என்று வேட்டி அணிந்திருப்பார். இடுப்பைச்சுற்றி வருகிற அதே துணியால் உடம்பை மூடிக் கழுத்துக்குப் பின்னால் கட்டிக்கொண்டிருப்பார். நெற்றி நிறைய விபூதி. ஒரு பித்தளைச் செம்பைக் கயிற்றில் சுருக்குப் போட்டுக் கோத்து அதைத் தம் வயிற்றுக்கு முன்னால் கட்டியிருப்பார். அவருடைய கண்ணைப் பார்த்தால் ஒரு தெளிவு இருக்கும். அவருடைய இடுப்பில் தொங்குகிற பாத்திரத்தில் அனைவரும் தங்களால் முடிந்த சில்லறையைப் போட்டுவிடுவர். கும்பகோணத்தில் எண்.14, கிருஷ்ணப்ப நாயக்கர் தெருவில் உள்ள கோதண்டபாணி என்பவர் இல்லத்தில் 1920ஆம் ஆண்டு வாக்கில் சுமார் 10 ஆண்டுகள் தங்கியிருந்தார். \n\nSection::::திருப்பணி.\nபுகழ் பெற்ற நாகேஸ்வரர் கோயில் கோபுரத்தில் மரம் செடிகள் முளைத்து அது பிளப்புண்டு கிடப்பதைப் பார்த்து மனம் வருந்தி அந்த கோபுரத்தை சீரமைக்க உறுதி கொண்டார். தனிநபராக அவர் சிறுகச்சிறுகப் பொருள் சேர்த்து, அக்கோயிலை திருப்பணி செய்து 1923ஆம் ஆண்டு கும்பாபிஷேகம் செய்துவைத்தார். திருநாகேஸ்வரம் கோயிலில் ராமலிங்க சுவாமிக்கு தனிச் சந்நிதியும், ராஜகோபுரத்தில் திருவுருவச்சிலையும் உள்ளன. \n\nSection::::நவகண்ட யோகம்.\nஉடலினை ஒன்பது பாகங்களாக அரிந்து கிடைப்பத்தைப் போல செய்து சிவபெருமானை நினைத்து யோகம் செய்யும் முறைக்கு நவகண்ட யோகம் என்றும் பெயர். சித்தர்கள் செய்கின்ற சித்துகளில் மிகவும் அபாயகரமானதாக இருக்கும் இந்த சித்தில் பாடகச்சேரி இராமலிங்க சுவாமிகள் தேர்ச்சி பெற்றிருந்தார். சிறுவயதில் இவர் செய்த நவகண்ட யோகமே இவரை சித்தர் என உறவினர்கள் அறிந்து கொள்ள காரணமாக இருந்துள்ளது. அத்துடன் அடியாட்கள் இவரை கொல்ல நினைத்து வரும்போது நவகண்ட யோகத்தில் இருந்தவரை கண்டு திகைத்தி ஓடியுள்ளார்கள். \n\nSection::::பாடகச்சேரி ராமலிங்க சுவாமிகள் கூழ்சாலை.\nபாடகச்சேரி ராமலிங்க சுவாமிகள் கூழ்சாலை கும்பகோணத்தின் அருகேயுள்ள முத்துப்பிள்ளை மண்டபம் என்னுமிடத்தில் அமைந்துள்ளது. முத்துப்பிள்ளை மண்டபத்தில் சுவாமிகள் தங்கியிருந்தபோது யோகமார்க்கத்தில் சென்றார். அவர் அங்கிருந்தபோது ஊரில் பஞ்சம் பட்டினி தலைவிரித்தாடியது. அங்கு அவர் ‘கூழ்சாலை” ஒன்றைத் துவங்கி மக்களின் பசித்துயர் போக்கும் பணியினை மேற்கொண்டார். இந்த கூழ்சாலையில் எரிதாதா சுவாமிகள் சன்னதி, சமரச சுத்த சன்மார்க்க சங்க சத்திய ஞான சபை, சத்திய தரும சாலை, சத்திய வேத வைத்திய சாலை ஆகியவை அமைந்துள்ளன.\n\nSection::::ஊடகங்களில்.\nSection::::நூல்கள்.\nவிகடன் பிரசுரத்தின் வெளியீட்டில் எழுத்தாளர் பரணீதரன் ஸ்ரீ பாடகச்சேரி சுவாமிகள் எனும் நூலினை எழுதியுள்ளார். இந்நூல் சுவாமிகளுடன் நேரடித் தொடர்பில் இருந்தவர்களை சந்தித்து, அவர்களுடைய அனுபவங்களைக் கேட்டறிந்து எழுதப்பட்டதாகும். வள்ளலாரைப் போல இலகிய மனம் கொண்டவராய், கோயில்கள் சிதலமடைந்து கண்டிருப்பதை காண்கையில் அதற்குப் பொறுப்பேற்று செல்வங்களை சேர்த்து குடமுழுக்கு செய்வித்துள்ளார் என இந்நூல் தெரிவிக்கிறது. \n\nSection::::உசாத்துணை.\nபரணீதரன், ஸ்ரீ பாடகச்சேரி சுவாமிகள், விகடன் பிரசுரம்\n"}
{"id": "228657", "url": "https://ta.wikipedia.org/wiki?curid=228657", "title": "அம்ரோகா மக்களவைத் தொகுதி", "text": "அம்ரோகா மக்களவைத் தொகுதி\n\nஅம்ரோகா மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 மக்களவைத் தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\n\n\n"}
{"id": "228662", "url": "https://ta.wikipedia.org/wiki?curid=228662", "title": "கன்வர் சிங் தன்வர்", "text": "கன்வர் சிங் தன்வர்\n\nகன்வர் சிங் தன்வர், இந்திய அரசியல்வாதி ஆவர். இவர் அம்ரோகா மக்களவைத் தொகுதியில் பாரதிய ஜனதா கட்சியின் சார்பில் போட்டியிட்டு, பதினாறாவது மக்களவையில் உறுப்பினர் ஆனார்.\nஇவர் 1961 சனரி 21-ஆம் நாளில் பிறந்தார்.\n"}
{"id": "228663", "url": "https://ta.wikipedia.org/wiki?curid=228663", "title": "ஆண்டியப்பனூர்", "text": "ஆண்டியப்பனூர்\n\nஆண்டியப்பனூர் (\"ANDIAPPANUR\")‍‍ தமிழ்நாட்டின் வேலூர் மாவட்டத்தில் உள்ள வாணியம்பாடி வட்டத்தில் அமைந்துள்ளது. இது சவ்வாது மலைக்கும் ஏலகிரி மலைக்கும் இடையே உள்ளது. திருப்பத்தூரில் இருந்து ஆலங்காயம் செல்லும் வழியில் பதினெட்டாம் கிலோமீட்டரில் அமைந்துள்ளது. ஊரின் கிழக்கிலும் தெற்கிலும் அரணாக சவ்வாது மலை விளங்குகின்றது. ஊரின் மேற்கில் ஏலகிரி மலை பெரும்பாறைகளால் காட்சி அளிக்கிறது. இவ்வூரில் மிகவும் பிரசித்தி பெற்ற அருள்மிகு பாப்பாத்தியம்மன் ஆலயம் சவ்வாது மலையின் அடிவாரத்தில் அமைந்துள்ளது.ஆண்டியப்பனூரில் இருந்து மூன்று கிலோமீட்டர் தொலைவில் ஆண்டியப்பனூர் ஓடை நீர்த்தேக்கம் அமைந்துள்ளது. இந்த அணை இரண்டு ஆறுகளுக்கு குறுக்கே புதியதாக கட்டப்பட்டு 2007 ஆம் ஆண்டு திறக்கப்பட்டது. இது சுற்றுலா மற்றும் பொழுதுபோக்கு புகழிடமாக திகழ்கிறது.\n\nSection::::சான்றுகள்.\nhttp://www.dinamani.com/tamilnadu/2019/feb/25/சுற்றுலாத்-தலமாகும்-ஆண்டியப்பனூர்-அணை-3102313.html\n\n"}
{"id": "228666", "url": "https://ta.wikipedia.org/wiki?curid=228666", "title": "மீரட் மக்களவைத் தொகுதி", "text": "மீரட் மக்களவைத் தொகுதி\n\nமீரட் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று. இது மீரட், காசியாபாத் மாவட்டங்களின் பகுதிகளைக் கொண்டுள்ளது.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகளைக் கொண்டுள்ளது.\nஅவை:\n"}
{"id": "228667", "url": "https://ta.wikipedia.org/wiki?curid=228667", "title": "ராஜேந்திர அக்ரவால்", "text": "ராஜேந்திர அக்ரவால்\n\nராஜேந்திர அக்ராவால், இந்திய அரசியல்வாதி ஆவர். இவர் பதினாறாவது மக்களவையில், உத்தரப் பிரதேசத்திலுள்ள மீரட் மக்களவைத் தொகுதியின் உறுப்பினராகத் தேர்ந்தெடுக்கப்பட்டார்.\n\nSection::::வாழ்க்கைக் குறிப்பு.\nஇவர் 1949-ஆம் ஆண்டில் அக்டோபர் இரண்டாம் நாளில் பிறந்தார். உத்தரப் பிரதேசத்தின் காசியாபாத் மாவட்டத்தின் பில்குவா என்னும் ஊரில் பிறந்தவர். இவர் உமா அக்ராவால் என்பவரைத் திருமணம் செய்துகொண்டார். ஒரு மகனும் ஒரு மகளும் உள்ளனர். காசியாபாத்தில் உள்ள மோதி நகரில் எம். எம். கல்லூரியில் பயின்றார்.\n\n"}
{"id": "228672", "url": "https://ta.wikipedia.org/wiki?curid=228672", "title": "பாகுபத் மக்களவைத் தொகுதி", "text": "பாகுபத் மக்களவைத் தொகுதி\n\nபாகுபத் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேத்தில் உள்ள 80 மக்களவைத் தொகுதிகளில் ஒன்று.\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேசத்தின் மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\nஅவை: \n"}
{"id": "228675", "url": "https://ta.wikipedia.org/wiki?curid=228675", "title": "சத்யபால் சிங்", "text": "சத்யபால் சிங்\n\nசத்யபால் சிங், இந்திய அரசியல்வாதி ஆவார். இவர் உத்தரப் பிரதேசத்தின் பாகுபத் மக்களவைத் தொகுதியில் போட்டியிட்டு, பதினாறாவது மக்களவையில் உறுப்பினர் ஆனார். \nஇவர் 1955 ஜூன் 23-ஆம் நாளில் பிறந்தார். இவர் நரேந்திர மோடியின் முதல் அமைச்சரவையில் இராஜங்க அமைச்சராக இருந்தவர். \n\nஇவர் மீண்டும் 2019 நாடாளுமன்ற மக்களவைத் தேர்தலில் போட்டியிட்டு வென்றார். நரேந்திர மோதியின் இரண்டாம் அமைச்சரவையில் இவருக்கு மீண்டும் அமைச்சர் பதவி வழங்கப்படவில்லை. \n"}
{"id": "228679", "url": "https://ta.wikipedia.org/wiki?curid=228679", "title": "தெற்கு அரேபிய எழுத்து", "text": "தெற்கு அரேபிய எழுத்து\n\nதெற்கு அரேபிய எழுத்து (South Arabian alphabet) என்பது மிகப்பழமையான எழுத்துமுறைகளில் ஒன்று. இது வலதுபுறமிருந்து இடதுபுறமாக எழுதப்படும் ஒரு எழுத்துமுறை ஆகும்.\n\n\n"}
{"id": "228680", "url": "https://ta.wikipedia.org/wiki?curid=228680", "title": "திருக்குமரன் என்டேர்டைன்மென்ட்", "text": "திருக்குமரன் என்டேர்டைன்மென்ட்\n\nதிருக்குமரன் என்டேர்டைன்மன்ட் என்பது சி. வி. குமாரினால் நிறுவப்பட்ட திரைப்பட தயாரிப்பு மற்றும் வெளியீட்டு நிறுவனமாகும். 2012ம் ஆண்டு, அட்டகத்தி திரைப்படத்தின் மூலம் திரைத்துறையில் நுழைந்து பீட்சா, சூது கவ்வும், தெகிடி ஆகிய படங்களை தயாரித்தும், கல்யாண சமையல் சாதம் திரைப்படத்தை வெளியீட்டுமுள்ளது.\n\nSection::::திரைப்படங்கள்.\nதிருக்குமரன் என்டேர்டைன்மன்ட் நிறுவனத்தின் கீழ் தயாரிக்கப்பட்ட/வெளியிடப்பட்ட திரைப்படங்களின் பட்டியல்\n"}
{"id": "228681", "url": "https://ta.wikipedia.org/wiki?curid=228681", "title": "தேவரதாசிம்மயன்", "text": "தேவரதாசிம்மயன்\n\nகன்னட இலக்கிய வரலாற்றில் வசன இலக்கியத்தின் முன்னோடியாக அமைபவர் தேவர தாசிமய்யன் (Devara dasimayya). 10 ஆம் நூற்றாண்டு இவர் காலமாகக் கணிக்கப்படுகிறது.\n\nSection::::பிறப்பும் வாழ்க்கையும்.\nகர்நாடக மாநிலத்தில் முதனூரு கிராமத்திலுள்ள சிவன் கோயிலின் இறைவன் இராமனால் வணங்கப்பட்டதால் இராமநாதன் எனப் பெயர் கொண்டுள்ளார். இந்த இறைவன் மீது தாசிமய்யனுக்கு தனி விருப்பம் ஏற்பட்டது. இதை வெளிப்படுத்தும் வகையில் தாசிம்மையனின் ஒவ்வொரு வசனமும் ”ராமநாதா \" என்ற முத்திரையோடு அமைகிறது. கடவுள் அருள் வேண்டிக் காட்டில் கடுமையான தவம் செய்த போது சிவன் தரிசனம் தந்து, ’காயக’ தத்துவத்தைச் [உடல் உழைப்புக் கொள்கை] சொல்லித் தன்னை உணர்த்தியதாகவும், தாசிம்மையன் பிறகு தன் பரம்பரைத் தொழிலான நெசவுத் தொழிலைச் செய்ததாகவும் வரலாறு அமைகிறது.\n\nSection::::திருமண வாழ்க்கை.\nதாசிம்மையானின் திருமணம் பற்றிய செய்தி சுவையானதாக உள்ளது. மணல் கலந்த அரிசி, ஒரு கரும்புத் துண்டு ஆகியவற்றைத் தந்து தண்ணீர் இல்லாமல், விறகு இல்லாமல் பாயசம் செய்யும் பெண்தான் தனக்கு மனைவியாக முடியும் என்று தாசிம்மையன் சொல்ல, துக்களை என்ற பெண் கரும்பிலிருந்து பால் பிழிந்து, சக்கையைக் காய வைத்து விறகாக்கி, கரும்புப் பாலில் அரிசியைக் கலந்து சமைக்க, மணல் கீழே தங்கி பாயசம் தயாராகிறது. துக்களையின் அறிவுத்திறனைக் கண்டு அவரைத் திருமணம் செய்து கொள்கிறார்.\n\nSection::::நெய்த தலைப்பாகையும் அட்சய பாத்திரமும்.\nஒருமுறை தான் விரும்பி நெய்த மிக அழகான வேலைப்பாடு உடைய தலைப்பாகையை விற்கச் சந்தைக்குப் போகிறார். அதை ஒரு திருடன் தொட முயன்றபோது ஒரு கூர்மையான சகரம் அவன் கையைத் துண்டாக்கி விடு்கிறது. அந்தக் காட்சியைப் பார்த்தவர்கள் மந்திரத் தன்மை உடைய அதை வாங்கக் கூடாது என்று முடிவு செய்கின்றனர். என்ன முயற்சி செய்தும் பலனில்லை. தாசிம்மையன் வீடு திரும்புகிறார். அப்போது எதிர்ப்படும் ஒரு முதியவர் நடுக்கமான குரலில் அதைத் தனக்குத் தரும்படி வேண்ட, அவருக்குக் கொடுத்து விடுகிறார். சிரிப்போடு வாங்கியவர் அதைத் துண்டுகளாகக் கிழித்து தலையிலும், கையிலும், உடலிலும் சுற்றிக் கொள்கிறார். அதைப் பார்த்த தாசிம்மையனுக்கு எந்தக் கோபமும் இல்லை. ’உனக்குக் கொடுக்கப்பட்ட பிறகு அதை நீ எப்படி வேண்டுமானாலும் பயன்படுத்தலாம்\" என்று சொல்லிவிட்டுப் முதியவரைத் தன் வீட்டுக்கு உணவு உண்ண அழைத்து வருகிறார். உரிய மரியாதைக்குப் பிறகு சாப்பிட்டு விட்டு பெரியவர் விடை பெறும்போது அம் முதியவர் கைப்பிடி அரிசியைத் துக்களையிடம் தந்து அரிசிப் பானையில் போடும்படி சொல்கிறார். அது அட்சய பாத்திரம் ஆகிறது.\n\nதன்னால் முடிந்தவரை உழைத்தும், சிவனைப் போற்றியும் வாழ்ந்த தாசிம்மையனுக்கு வாழ்வின் பிடிப்பு போய் விடுகிறது. ராமநாதன் கோயிலுக்குச் சென்று தன்னை அழைத்துக் கொள்ளுமாறு வேண்டுகிறார். சிவ தரிசனம் கிடைக்கிறது. ’கணவன் பாதையே என் பாதையும்\" என்று வேண்டுதலில் துக்களையும் சேருகிறாள். இருவரும் அருள்பெற்றதாக தாசிம்மையனின் வரலாறு அமைகிறது.\n\n<poem>\nSection::::தாசிம்மையனின் பாடல்கள்.\n \"மேலே முடிவந்தால் பெண்ணென்பார்\n</poem> என்கிறார்.\n\n<poem>\n</poem>\n<poem>\n</poem>\n<poem>\n\" ஒவ்வொருவரும் சாகவே\n</poem>\n\n\n"}
{"id": "228682", "url": "https://ta.wikipedia.org/wiki?curid=228682", "title": "முதலாம் கோபால", "text": "முதலாம் கோபால\n\nகோபால என்பவர் பாலப் பேரரசினை வங்காளத்தில் கி.பி 8-ம் நூற்றாண்டில் நிறுவினார். இவரது பெயரில் உள்ள கடைசியில் உள்ள பால என்னும் சொல் பாதுகாவலன் என்பதை குறிக்கும். இவரை தொடர்ந்து அரசாள வந்தவர்கள் பால என்னும் அடைமொழியை கொண்டனர். இவர் கி.பி 750-ஆம் ஆண்டில் மக்களால் தேர்ந்தெடுக்கப்பட்டு பதவிக்கு வந்தார். இவர் தான் வங்காளத்தின் முதல் சுதந்திர அரசன் அவார்.\n\nSection::::தொடக்கம்.\nகோபாலவின் தெளிவான வாழ்கையை பற்றி மூலம் கிடைக்கப் பெறவில்லை. இவரைப் பற்றி பிற்காலத்திய இலக்கிய மேற்கோள்களிலும் கல்வெட்டுகளிலும் மட்டுமே தகவல்கள் கிடைத்திருகின்றன. இவரின் தந்தைப் பெயர் வப்யாதா மற்றும் இவரது பாட்டனார் பெயர் தயிதவிஷ்ணு. இத்தகவல்கள் கலிம்பூர் செப்பு பட்டயத்தில் கண்டெடுக்கப்பட்டது.\n\nSection::::தேர்தல்.\nகௌட மன்னன் சௌசாங்கா இறந்த பிறகு வங்காளத்தில் சரியான ஆட்சி ஒரு நூற்றாண்டு காலமாக அமையவில்லை. குழப்பமும் அராஜகமும் நிறைந்த காலமாக இருந்தது. இந்த காலகட்டத்தை சமஸ்கிருதத்தில் மிட்ச சயனம் என கலிம்பூர் பட்டயம் குறிபிட்டுள்ளது. இந்த காலகட்டத்தில் தான் கோபால கி.பி 750-இல் ஆட்சியை கைப்பற்றினார். இவர் நேரிடையாக மக்களால் தேர்ந்தெடுக்கப்பட்டதாக திபெத்திய பௌத்தர் இயாமா தரந்தா, 800 ஆண்டுகளுக்கு பின்னர், கூறியுள்ளார். ஆனால் ஒரு சிலர் கோபால தேர்ந்தெடுக்கப்பட்ட பிரதிநிதிகளால் அரசனாக முடிசூட்டப்பட்டார் எனவும் கூறுகின்றனர்.\n\nSection::::ஆட்சிகாலம்.\nகோபால 27 வருடங்கள் ஆட்சி செய்த பின் தனது எண்பதாவது அகவையில் இறந்தார் என \"மஞ்சுசிரிமுலகல்பா\" என்னும் நூல் கூறுகிறது. இவருடைய வாழ்க்கை பற்றி முழுமையாக தெரியவில்லை. ஆனால் இவர் இறக்கும் போது இவருடைய மகனான தர்மபாலவிற்கு ஒரு பெரும் சாம்ராஜ்யத்தை ஒப்படைத்து விட்டு சென்றார். தர்மபால தன் தந்தை விட்டு சென்ற அரசை இன்னும் வளர்த்து அக்கால இந்தியாவில் ஒரு பேரரசாக உருமாற்றினார்.\n\nSection::::மதம்.\nஇவர் பௌத்த மதத்தை சேர்ந்தவர் ஆவார்.\n"}
{"id": "228691", "url": "https://ta.wikipedia.org/wiki?curid=228691", "title": "சி. வி. குமார்", "text": "சி. வி. குமார்\n\nசி. வி. குமார் (எ) \"சி. விஜயகுமார்\" எனபவர் இந்திய தமிழ்த் திரைப்பட இயக்குனரும், தயாரிப்பாளரரும் ஆவார். இவரது திருக்குமரன் என்டேர்டைன்மென்ட் நிறுவனத்தின் கீழ் அட்டகத்தி, பீட்சா, சூது கவ்வும் போன்ற வெற்றித் திரைப்படத்தை தயாரித்துள்ளார்.\n\nSection::::வாழ்க்கைக் குறிப்பு.\nமதுரை மாவட்டம், திருமங்கலத்தில் பிறந்த சி. வி. குமார் (பி. ஏப்ரல் 14, 1979; இயற்பெயர்: சி. விஜயகுமார்) , பள்ளிப் படிப்பை, மதுரை ஜெயராஜ் நாடார் மேல்நிலைப் பள்ளியிலும், மதுரை காமராசர் பல்கலைக்கழகத்தில் இளங்கலை வணிகவியலும், சென்னைப் பல்கலைக்கழகத்தில் உளவியல் பட்டயமும், இயங்குபடம், ஒலி வடிவமைப்பு மற்றும் படத்திற்கு கதை எழுதுவது எப்படி என மதுரை அரினா அனிமேஷன் மூலம் பயின்றவர். இவரது தந்தை, சுற்றுலா நிறுவனம் ஒன்றை நடத்தி வந்ததால், இந்தியாவின் எல்லா சுற்றுலா தளங்களுக்கும், வெளி நாடுகளுக்கும் சென்று வர வாய்ப்பு கிடைத்தது. அவ்வாறு 2010ம் ஆண்டு, லாஸ் ஏஞ்சலஸ் சென்ற போது அங்கிருக்கும் திரைப்படங்கள், தயாரிப்பு நிறுவன நுனுக்கங்களைக் கண்டு, தானும் அது போன்று ஒரு நிறுவனத்தைத் தொடங்கி, படங்கள் தயாரிக்க வேண்டும் என முடிவெடுத்து, திருக்குமரன் என்டேர்டைன்மென்ட் எனும் தயாரிப்பு நிறுவனத்தை 2010ம் ஆண்டு தொடங்கினார். மேலும், நவீன் சந்திரா நாயகனாக நடித்து வெளிவரவிருக்கும் \"மாயவன்\" எனும் திரைப்படத்தின் மூலம் இயக்குனராகவும் மாறியுள்ளார்.\n"}
{"id": "228692", "url": "https://ta.wikipedia.org/wiki?curid=228692", "title": "அடையாறு போர்", "text": "அடையாறு போர்\n\nஅடையாறு போர் என்பது பிரெஞ்சு கிழக்கு இந்திய கம்பெனிக்கும், ஆற்காடு நவாப் படைகளுக்கும் இடையே நடைபெற்ற போராகும். இந்த போர் அக்டோபர் 29, 1746 ஆண்டு நடைபெற்றது. \n\nSection::::பின்னணி.\nபிரெஞ்சு படை மெட்ராஸ் போரில் வெற்றி பெற்று மெட்ராஸ் நகரம் முழுவதையும் தனது கட்டுப்பாட்டில் வைத்திருந்தது. ஆங்கிலேயப் படைகள் ஆற்காடு நவாபின் நண்பர்கள். எனவே மெட்ராசை பிரெஞ்சு படையிடம் இருந்து மீட்க தனது படையை தனது மகன் தலைமையில் மெட்ராஸ் நோக்கி அனுப்பினார். அவரது மகன் பெயர் மஹாபுஸ் கான்.\n\nSection::::போர்.\nநவாப் படை சாந்தோம் பகுதியில் நிலை கொண்டு இருந்தது. பாண்டிச்சேரியில் இருந்து புறப்பட்ட 200 பேர் கொண்ட பிரெஞ்சு படை மெட்ராஸ் கோட்டையை நோக்கி புறப்பட்டது. இந்த படையை கேப்டன் பாராடிஸ் என்பவர் தலைமை தாங்கினார்.\n\nஅடையாறு ஆற்றங்கரையில் குவிப்பில் தீவு வரை வந்து விட்ட பாராடிஸின் படைக்கு புனித ஜார்ஜ் கோட்டையில் இருந்தும் இதே அளவு கொண்ட ஒரு பிரெஞ்சு படை நவாபை எதிர் கொள்ள வருவதாக தகவல் கிடைத்தது. ஜார்ஜ் கோட்டையில் இருந்து வரும் புறப்படும் படைக்கு டி ல டூர் என்பவர் தலைமை தாங்கினார்.\n\nகேப்டன் பாராடிஸ் தனது கட்டுகோப்பான படையின் துப்பாக்கி சுடுதலின் மூலமும், கத்தி சண்டை மூலமும் நவாபின் ஒழுங்கற்ற படையை எளிதில் தோற்கடித்தார் . 200 பேரே கொண்ட பிரெஞ்சு படை 10,000 பேர் பலம் கொண்ட நவாப் படையை வென்ற இந்த போர் ஒரே நாளில் நடந்து முடிந்தது. இதில் கவனிக்க வேண்டிய நிகழ்வு டி ல டூர் படை போர் முடிந்த பின்னரே போர்க்களத்துக்கு வந்து சேர்ந்தது. \n"}
{"id": "228701", "url": "https://ta.wikipedia.org/wiki?curid=228701", "title": "குயின் (இசைக்குழு)", "text": "குயின் (இசைக்குழு)\n\nகுயின் (\"Queen\") 1970இல் இலண்டனில் உருவான பிரித்தானிய ராக் இசைக்குழு ஆகும். இக்குழு உருவான காலத்தில் பிரெஃடி மெர்குரி (முதன்மை பாடகர், பியானோ), பிரியன் மே (கிட்டார், பாட்டு), ஜான் டெக்கான் (அடித்தொனி கிட்டார்), மற்றும் இரோசர் டெய்லர் (முரசு, பாட்டு) உறுப்பினர்களாக இருந்தனர். இக்குழுவின் துவக்க கால இசைப்படைப்புகள் மேலெழும் இராக், கடின ராக் மற்றும் கன மெட்டல் இரகங்களில் அமைந்திருந்தன. தற்போது வளர்ந்தநிலையில் மெதுவே பாரம்பரிய, வானொலிக்கு உகந்த, பலதரப்பட்ட இசையாக்கங்களை வெளிப்படுத்துகின்றனர்.\n\nநவம்பர் 24, 1991இல் பிரெஃடி மெர்குரி எய்ட்சு-தொடர்புள்ள நோயினால் இயற்கை எய்தினார். 1997இல் ஜான் டெக்கான் தமது குடும்பத்துடன் கூடுதல் நேரம் கழிக்க விரும்பி ஓய்வு பெற்றார். மற்ற இரு உறுப்பினர்களும் பவுல் இரோசர்சுடன் 2005இலிருந்து 2009 வரை உலகெங்கும் கச்சேரிகளை நடத்தி வந்தனர். இக்குழுவின் மிகப்பெரும் மூன்று பரவலான புகழ்பெற்ற இசைப்பாடல்களாக \"வீ வில் ராக் யூ\", \"வீ ஆர் தி சாம்பியன்சு\" மற்றும் \"பொகீமியன் ராப்சோடி\" விளங்கின.\n\nகுயின் இசைக்குழு மொத்தம் தரவரிசைப் பட்டியலில் முதலாவதாக வந்த 18 இசைத்தொகுப்புகளையும் 18 தனிப்பாட்டுக்களையும் 10 இசைக் குறுவட்டுக்களையும் வெளியிட்டுள்ளனர். இவர்களது வட்டுகளின் சாதனை விற்பனை 150 மில்லியனிலிருந்து 300 மில்லியனாக மதிப்பிடப்படுகிறது; உலகின் மிகக் கூடுதலாக விற்பனையாகும் கலைக்குழுக்களில் ஒன்றாக இந்த இசைக்குழு விளங்குகிறது. பிரித்தானிய இசைத்தட்டுத் தொழில் வழங்கும் \"பிரித்தானிய இசைக்கு மிகச்சிறந்த பங்களிப்பிற்கான விருது\" 1990இல் இவர்களுக்கு வழங்கப்பட்டது. 2001இல் ராக் மற்றும் ரோல் இசை புகழ்மையத்தில் (Rock and Roll Hall of Fame) இடம் பெற்றனர்.\n"}
{"id": "228708", "url": "https://ta.wikipedia.org/wiki?curid=228708", "title": "கலியபெருமாள் கோயில்", "text": "கலியபெருமாள் கோயில்\n\nஅரியலூர் மாவட்டம் அரியலூர் அருகே கல்லங்குறிச்சி என்னுமிடத்தில் கலியபெருமாள் கோவில் உள்ளது. இக்கோயிலை கல்லங்குறிச்சி பெருமாள் கோயில் என்றும் அழைக்கின்றனர். ஒரு தூண் பெருமாளாக வழிபடப்படுவது இக்கோயில் சிறப்பாகும்.\n\nSection::::அமைவிடம்.\nஅரியலூரின் வடக்கே சுமார் 10 கிமீ தொலைவில் கல்லங்குறிச்சியில் கலியபெருமாள் கோயில் உள்ளது. அழகான முகப்பினைக் கொண்டுள்ள இக்கோயில் அண்மையில் கட்டப்பட்ட கோயிலாகக் காணப்படுகிறது.\n\nSection::::மூலவர்.\nஇக்கோயிலின் சிறப்பாக கருவறையில் காணப்படுகின்ற புனிதமான கருங்கல் தூணைக் கூறலாம். அத்தூண் கருவறையில் விமானத்திற்கும் மேலாக நெடிதுயர்ந்து நிற்கின்றது. அந்தத் தூணை கம்பம்பெருமாள் என்று கூறி வழிபடுகின்றனர். அந்தத் தூணின் கீழ்ப்புறத்தில் அனுமான் உருவம் செதுக்கப்பட்டுள்ளது. தூணைச் சுற்றி வரும்போது சுமார் 250 வருடங்களுக்கு முந்தைய இரு செதுக்கப்பட்ட உருவங்களைக் காணமுடியும். அந்த உருவங்களை வைத்து உள்ளூரில் இக்கோயில் அமைந்தது தொடர்பாக கதை கூறப்பட்டு வருகிறது. வரதராஜப் பெருமாள் உற்சவமூர்த்தியாக உள்ளார்.\n\nSection::::பிரார்த்தனை.\nகலியபெருமாளுக்காக வேண்டி தானியங்களை உள்ளூர் மக்கள் தருகின்றனர். அவை தனித்தனியாகப் பிரிக்கப்பட்டு கிடங்கு போல காணப்படும் அறைகளில் தனித்தனியாக நேர்த்தியாக வைக்கப்பட்டுள்ளன. பிரார்த்தனை நிறைவேறியவர்கள் இக்கோயிலுக்காக வேண்டி ஆடுகளின் கழுத்தில் குறிப்பு வைத்து கட்டிவிடுவதைக் காணமுடிகிறது. அவ்வாறாக பிரார்த்தனைக்கான ஆடுகளை யாரும் பிடிப்பதில்லை. அந்த ஆடுகளை மிகவும் மரியாதையோடு நடத்துகிறார்கள். கலியபெருமாள் கோயில் என்ற குறிப்பு ஆட்டில் கழுத்தில் தொங்கினால் அந்த ஆடு தொலைந்துபோவதில்லை என்று உள்ளூரில் கூறுகின்றனர். \n\nSection::::உசாத்துணை.\nகல்லங்குறிச்சி கலியபெருமாள் கோவில் தேரோட்டம், தினமலர், 21.4.2011\n"}
{"id": "228709", "url": "https://ta.wikipedia.org/wiki?curid=228709", "title": "பேரையூர் நாகநாதசுவாமி கோயில்", "text": "பேரையூர் நாகநாதசுவாமி கோயில்\n\nபுதுக்கோட்டை மாவட்டம் திருமயம் வட்டம் பேரையூர் என்னும் கிராமத்தில் நாகநாதசுவாமி கோயில் அமைந்துள்ளது. \n\nSection::::அமைவிடம்.\nபுதுக்கோட்டை-பொன்னமராவதி சாலையில் புதுக்கோட்டையில் இருந்து 12 கிமீ தொலைவில் அமைந்துள்ள இக்கோயில் தமிழகத்தில் உள்ள நாகர் கோயில்களில் குறிப்பிடத்தக்க கோயிலாகும்.\n\nSection::::இறைவன், இறைவி.\nஇங்கு கோயில் கொண்டுள்ள இறைவன் நாகநாதசுவாமி, இறைவி பிரகதாம்பாள்.\n\nSection::::நாகராஜா வழிபாடு.\nகோயில் வளாகத்தில் பக்தர்களால் காணிக்கையாக தரப்பட்ட 6 அங்குலம் முதல் 2 அடி வரையிலான கருங்கல்லால் ஆன நாகங்களைக் காணலாம். அவ்வாறு வழங்கப்பட்ட காணிக்கைகளில் பலவற்றை கோயில்களின் சுற்றுச்சுவர்களில் அமைத்துள்ளனர். இயற்கை வழிபாட்டின் ஆரம்ப கால நிலையில் நாக வழிபாடும் அமையும். இக்கோயிலில் 1865, 1977 மற்றும் 1989இல் குடமுழுக்குகள் நடைபெற்றுள்ளன. \n\nSection::::கல்வெட்டு.\nஇக்கோயிலில் இராஜேந்திர சோழன் காலத்தைச் சேர்ந்த (கி.பி.1012-1044) கல்வெட்டுக்கள் உள்ளன. பிற சோழ மன்னர்கள், பாண்டியர்கள், விஜயநகர மன்னர்கள், அறந்தாங்கி மற்றும் புதுக்கோட்டைத் தொண்டைமான்கள் உள்ளிட்ட பலருடைய கல்வெட்டுக்கள் இக்கோயிலில் உள்ளன. \n\nSection::::மற்றொரு கோயில்.\nஇவ்வூரிலுள்ள மற்றொரு சிவன் கோயில் தேவார வைப்புத்தலமான தேவநாதசுவாமி கோயில் ஆகும். \n\n"}
{"id": "228718", "url": "https://ta.wikipedia.org/wiki?curid=228718", "title": "இதயம் (திரைப்படம்)", "text": "இதயம் (திரைப்படம்)\n\nஇதயம் () 1991ஆம் ஆண்டு வெளிவந்த ஓர் இந்தியத் தமிழ்த் திரைப்படமாகும். இதுவே இயக்குனர் கதிர் இயக்கிய முதல் திரைப்படமாகும். முரளியும் ஹீராவும் நடித்த இக்காதல் திரைப்படம் 1990களின் ஒரு மிகச்சிறந்த வெற்றிப்படமாகவும் பின்னர் வந்த காதல்கருத் திரைப்படங்களுக்கு ஒரு முன்னோடியாகவும் திகழ்ந்தது.\n\nSection::::கதை.\nகிராமத்திலிருந்து சென்னை வந்து மருத்துவக் கல்லூரியில் சேர்ந்து படிக்கும் முரளி, தன்னுடன் படிக்கும் ஹீராவைக் காதலிக்கிறார். ஆனால் தனது தாழ்வு மனப்பான்மையாலும் கூச்ச இயல்பாலும் அதை அவரிடம் சொல்ல முடிவதில்லை. இப்பின்னணியில் அவர் ஹீராவிடம் காதலைச் சொல்ல முயலும் பல காட்சிகள் இப்படத்தில் குறிப்பிடத்தக்கன. பின்னர் ஹீரா வேறொருவரைக் காதலிக்கிறார் என்று தவறாக நினைக்கிறார், ஆனால் உண்மையில் ஹீரா தன் உடன்பிறந்தவரையும் அவரது காதலனையும் இணைக்கவே உதவி செய்கிறார்.\n\nபடிப்பை முடித்துச் செல்லும்வரை தன் காதலை அவர் சொல்வதில்லை. இறுதியாக ஹீரா இவரது காதலைப் புரிந்துகொள்ளவரும்போது முரளிக்கு இதயநோய் இருப்பதாக கண்டறியப்படுவதோடு அவரால் எந்தவொரு மகிழ்செய்தியையோ துயரச்செய்தியையோ தாங்கமுடியாது என்பதும் தெரியவருவதால் கதையில் திருப்பம் ஏற்படுகிறது.\n\nSection::::இசை.\nஇப்படத்தின் பின்னணி இசையையும் பாடல்களையும் இளையராஜா அமைத்துள்ளார். பாடல் வரிகளை வாலியும் பிறைசூடனும் எழுதியுள்ளனர். இப்படத்தின் அனைத்துப் பாடல்களும் மிகப்பெரும் வெற்றிப்பாடல்கள் ஆகும்.\n\nமேலும் இப்படம் அதன் கதையோடு ஒத்திசையும் அருமையான பின்னணி இசைக்காக பெயர்பெற்றது.\n\n"}
{"id": "228720", "url": "https://ta.wikipedia.org/wiki?curid=228720", "title": "சு. கிருஷ்ணமூர்த்தி", "text": "சு. கிருஷ்ணமூர்த்தி\n\nசுப்பிரமணியன் கிருஷ்ணமூர்த்தி (1929 - செப்டம்பர் 7, 2014) தமிழக எழுத்தாளர். வங்காள மொழியில் இருந்து தமிழுக்கு ஏராளமான புனைவிலக்கியங்களையும் கட்டுரைகளையும் மொழியாக்கம் செய்தவர். திருக்குறள், பாரதியார் கவிதைகள்,குருதிப்புனல் உள்பட 50 க்கும் மேற்பட்ட தமிழ் இலக்கியங்களை வங்க மொழியில் மொழிபெயர்த்தவர்.\n\nSection::::வாழ்க்கைக் குறிப்பு.\nகிருஷ்ணமூர்த்தி புதுக்கோட்டையில் 1929 ஆம் ஆண்டு பிறந்தார். புதுக்கோட்டை ராஜா கல்லூரியில் இளங்கலைப் பட்டப்படிப்பை முடித்தார். நாக்பூர் பல்கலைக்கழகத்தில் முதுகலைப் பட்டம் பெற்றார். தமிழ் தவிர சமக்கிருதம், இந்தி, மற்றும் செருமானிய மொழிகளில் முறையாகத் தேர்ச்சி பெற்றார். சென்னையில் நடுவண் அரசு கணக்காய்வாளராகப் பணியாற்றிய பின்னர் 1955 ஆம் ஆண்டில் கல்கத்தாவுக்கு இடமாற்றம் பெற்றார். அங்கு அவர் வங்காள மொழியைக் கற்றுத் தேர்ந்தார். கல்கத்தா தமிழ்ச் சங்கத்தில் உறுப்பினராக இருந்தார். 3 ஆண்டுகள் தில்லியிலும் பணியாற்றி 1987 ஆம் ஆண்டில் ஓய்வு பெற்றார்.\n\nSection::::எழுத்துலகில்.\nதமிழில் சிறுகதைகள் எழுதி இலக்கிய உலகிற்கு அறிமுகமானார். \"நன்றிக்கு ஒரு விலை\", \"மனிதம்\" இவர் எழுதி வெளியிட்ட குறிப்பிடத்தக்க சிறுகதைத் தொகுப்பாகும். ஆங்கிலத்திலும் இவரது சிறுகதைத் தொகுதிகள் வெளிவந்துள்ளன. காஜி நஸ்ருல் இஸ்லாம், சரத் சந்திர சட்டோபாத்யாய, ப்ரேம்சந்த், வித்யாசாகர் போன்றோரின் வாழ்க்கை வரலாறுகளைத் தமிழில் எழுதியுள்ளார். நஸ்ருல் இசுலாம் நூலுக்காக இலக்கியச் சிந்தனை விருது பெற்றார்.\n\nவங்காள மொழியிலிருந்து ஆங்கிலத்திற்கு பல நூல்களை மொழிபெயர்ப்பு செய்துள்ளார். இந்திரா பார்த்தசாரதி எழுதிய \"குருதிப் புனல்\" என்ற புதினத்தை வங்காள மொழியில் ரக்த போன்யா என்ற தலைப்பில் மொழிபெயர்த்து சாகித்ய அகாதெமி பரிசும், வங்காள\nசாகித்திய சம்மேளனப் பரிசும் பெற்றார். வங்க மொழியில் இருந்து 36 நூல்களைத் தமிழுக்கு மொழிபெயர்த்துள்ளார்.\n\nஅவரது *magnum opus,* ஆங்கிலத்தில் அவர் மொழிபெயர்த்துள்ள சிலப்பதிகாரத்தை \"Magnum Opus\" என்ற நூலாக ஆங்கிலத்தில் எழுதி வெளியிட்டார்.\n\nசு.கிருஷ்ணமூர்த்தி \"நான் கடந்துவந்த பாதை\" என்ற பெயரில் தன் வாழ்க்கையை நூலாக எழுதியிருக்கிறார்.\n\n\nSection::::மறைவு.\nசு. கிருஷ்ணமூர்த்தி 2014 செப்டம்பர் 7 அன்று காலமானார். இவருக்கு உஷா பஞ்சாபகேசன் என்ற மகளும், ராதாகிருஷ்ணன் என்ற மகனும் உள்ளனர்.\n\n"}
{"id": "228722", "url": "https://ta.wikipedia.org/wiki?curid=228722", "title": "முழையூர் பரசுநாதசுவாமி திருக்கோயில்", "text": "முழையூர் பரசுநாதசுவாமி திருக்கோயில்\n\nதஞ்சாவூர் மாவட்டம் கும்பகோணம் வட்டம் பட்டீஸ்வரம் அருகே முழையூரில் பழையாறை வடதளி இருக்கும் இடத்திற்கு அருகில் அக்கோயிலுக்கு இணையாக தென்புறம் மேற்கு நோக்கியவண்ணம் உள்ள கற்றளியே பரசுநாத சுவாமி கோயில் ஆகும். இது தென்தளியாகும். இது ஒரு தேவார வைப்புத்தலமாகும். \n\nSection::::அமைவிடம்.\nகும்பகோணம்-தஞ்சாவூர் சாலையில் தாராசுரம் சென்று அங்கிருந்து பட்டீச்சரம் சாலையில், சாலை பிரியும் இடத்தில் இடப்புறமாக நேர்ச்சாலையில் சென்றால் முழையூரை அடையலாம். கும்பகோணத்திலிருந்து பேருந்து மூலம் இவ்வூரை அடையலாம்.\n\nSection::::அமைப்பு.\nசோழர் காலக் கட்டுமானக்கோயிலாக உள்ள இக்கோயிலில் பல்லவர் கால எச்சங்களாக சண்டிசர் போன்ற சில சிற்பங்கள் உள்ளன.\n\nSection::::இறைவன், இறைவி.\nஇக்கோயிலில் உறையும் இறைவன் பரசுநாதர், இறைவி ஞானாம்பிகை.\n\nSection::::கல்வெட்டு.\nதஞ்சைப் பெரிய கோயிலில் காணப்படும் கல்வெட்டுக்களில் பழையாறை தென்தளி எனப்படும் திருக்கோயிலில் பணிபுரிந்த நக்கன் பெற்ற திரு, நக்கன் ஆச்சம், சிறிய நக்கன் ஆச்சி, நக்கன் பட்டி என்ற நான்கு ஆடல் மகளிரைத் தஞ்சை பெரிய கோயிலுக்காக இராஜராஜசோழன் மாற்றம் செய்து நியமித்தான் என்ற குறிப்பு காணப்படுகிறது. மாமன்னன் குறிப்பிடும் பழையாறை தென்தளி என்பது இக்கோயிலே என்பதில் ஐயமில்லை.\n\nSection::::புத்தர் சிலை.\nஜுன் 1999இல் இக்கோயிலில் ஒரு புத்தர் சிலையின் தலைப் பகுதியைக் காணமுடிந்தது. புன்னகை சிந்தும் முகத்துடன் அந்த புத்தர் சிலையின் ஒரு காது உடைந்த நிலையில் உள்ளது. சுருள்முடியுடனும், தலையில் தீச்சுடருடனும் அச்சிலை இருந்தது.\n\n"}
{"id": "228725", "url": "https://ta.wikipedia.org/wiki?curid=228725", "title": "இந்திய வானியல் தொலைநோக்கு நிலையம்", "text": "இந்திய வானியல் தொலைநோக்கு நிலையம்\n\nஇந்திய வானியல் தொலைநோக்கு நிலையம் (\"Indian Astronomical Observatory\", IAO), இந்தியாவின் லடாக் பகுதியில் லே என்ற ஊரில் அமைந்துள்ள ஒரு தொலைநோக்கு நிலையம் ஆகும். இந்திய வானியற்பியல் மையம், பெங்களூர். இது இந்திய வானியற்பியல் மையத்தினால் அமைக்கப்பட்டது.\n\nSection::::அமைவிடம்.\nஇமய மலைப் பகுதியில் இருக்கும் லடாக் மாவட்டத்தின் தலைநகரம் லே. இதற்குத் தென்கிழக்கில் கடல் மட்டத்திலிருந்து நாலரை கிலோ மீட்டர் (4,517 மீட்டர்) உயரத்தில் சிந்து நதியும் ஹன்லே நதியும் பாயும் சிற்றூர்தான் ஹன்லே. அங்கிருக்கும் சரஸ்வதி சிகரத்தின் முகட்டில்தான் ஹன்லே தொலைநோக்கி மையம் நிறுவப்பெற்றிருக்கிறது.\n\nSection::::பின்னணி.\nஇந்திய வானியல் நிறுவனத்தின் முன்னாள் இயக்குநர் பேராசிரியர் ராம்நாத் கவுசிக் இந்த விண்வெளி மையம் அமைப்பதில் பெரும் பங்காற்றினார். பனிப்பொழிவு, பாறைச் சரிவு போன்ற பல இயற்கை தடைகளைத் தாண்டி 20 டன்களுக்கு மேல் எடையுள்ள கட்டிட அமைப்பை நிறுவ இந்திய இராணுவம் பெரும் உதவி செய்துள்ளது. தற்பொழுது இந்த மையத்தை அணுகும் சாலையின் பராமரிப்பு இந்திய இராணுவத்தின் வசமே உள்ளது.\n\nSection::::சந்திரா தொலைநோக்கி.\nஇயற்பியலுக்கான நோபல் பரிசு வென்ற சந்திரசேகரின் நினைவாக ஹன்லே அமைப்பில் நிறுவப்பட்டுள்ள தொலைநோக்கிக்குச் சந்திரா என்று பெயர் சூட்டப்பட்டுள்ளது. இதன் விட்டம் இரண்டு மீட்டர். இது போக காமாகதிர்கள், அகச்சிவப்புக் கதிர்கள் முதலியவற்றைப் படமெடுக்கும் புகைப்படக் கருவிகளும் பொருத்தப்பெற்றுள்ளன. ஹன்லே மையத்துக்குத் தேவையான மின்சாரம் சூரிய ஒளி மூலம் பெறப்படுகிறது .\n\nSection::::இயக்கம்.\nஹன்லே தொலைநோக்கி மையத்தில் பெறப்படும் தகவல்கள் பெங்களூருவில் உள்ள ஹொசகோட் பகுதியில் அமைத்திருக்கும் இந்திய வானியற்பியல் மையத்துக்கு அனுப்பப்படுகிறது. ஹன்லே மையத்தின் முழுக் கட்டுப்பாடும் இந்த மையத்திடமே உள்ளது.\n\nSection::::இடர்ப்பாடுகள்.\nமாசும் தூசும் இல்லாத வானவெளி, இரவில் செயற்கை வெளிச்சமும் சுற்றுச்சூழல் பாதிப்புகளும் மிகவும் குறைந்து காணப்படுவது, மிகவும் குறைவாக ஈரப்பதம் கொண்ட காற்று, அமைதியான சூழல், இடையூறு இல்லாத இரவுப் பொழுதுகள், வான்வெளியிலிருந்து கிடைக்கப்பெறும் சமிக்ஞைகளைத் துல்லியமாக அளிக்கும் கட்டுமானம் என்பதெல்லாம் இந்தப் பகுதியை தேர்ந்தெடுத்தற்கான காரணமாகச் சொல்லப்படுகிறது. எனினும் இந்த மையம் இருக்கும் இடத்தின் வெப்பநிலை மைனஸ் 25 முதல் 30 வரையாகும். எனவே ஆக்சிஜன் மிகக் குறைவாகவே காணப்படுகிறது. எனவே அறிவியலாளர்கள் தங்கிப் பணியாற்ற கடும் சவாலாக உள்ளது.\n"}
{"id": "228727", "url": "https://ta.wikipedia.org/wiki?curid=228727", "title": "இந்திய வானியற்பியல் மையம்", "text": "இந்திய வானியற்பியல் மையம்\n\nஇந்திய வான்இயற்பியல் மையம் (Indian Institute of Astrophysics) கர்நாடக மாநிலம் பெங்களூருவைத் தலைமையிடமாகக் கொண்டு செயற்படும் அமைப்பாகும். இங்கு வானியல், வான்இயற்பியல் மற்றும் அவை தொடர்பானவற்றில் ஆராய்ச்சி மேற்கொள்ளப்படுகிறது. இந்த அமைப்பு 1786 ல் தொடங்கப்பட்டது.\n"}
{"id": "228739", "url": "https://ta.wikipedia.org/wiki?curid=228739", "title": "திருவெளிப்பாட்டு பெண்", "text": "திருவெளிப்பாட்டு பெண்\n\nதிருவெளிப்பாட்டு பெண் அல்லது திருவெளிப்பாட்டு கன்னி என்பது இயேசுவின் தாய் மரியாவைப் பற்றிய கருத்துருக்களில் ஒன்றாகும். புதிய ஏற்பாட்டு நூல்களில் ஒன்றான திருவெளிப்பாடு நூலின் 12ஆம் அதிகாரத்தில் விவரிக்கப்படும் பெண் கன்னி மரியாவைச் சுட்டிக்காட்டுவதாகக் கருதுவதன் அடிப்படையில் இது அமைந்துள்ளது.\n\nSection::::விவிலிய வசனங்கள்.\nதிருவெளிப்பாடு 11:19-12:1-17 பகுதியில் பின்வரும் காட்சி விவரிக்கப்படுகிறது:\n11:19 விண்ணகத்தில் கடவுளின் கோவில் திறக்கப்பட்டது. அந்தக் கோவிலில் உடன்படிக்கைப் பேழை காணப்பட்டது. மின்னலும் பேரிரைச்சலும் இடிமுழக்கமும் நிலநடுக்கமும் கனத்த கல்மழையும் உண்டாயின.\n\n12:1-6 வானில் பெரியதோர் அடையாளம் தோன்றியது: பெண் ஒருவர் காணப்பட்டார்: அவர் கதிரவனை ஆடையாக அணிந்திருந்தார்; நிலா அவருடைய காலடியில் இருந்தது; அவர் பன்னிரு விண்மீன்களைத் தலைமீது சூடியிருந்தார். அவர் கருவுற்றிருந்தார்; பேறுகால வேதனைப்பட்டுக் கடும் துயருடன் கதறினார். வானில் வேறோர் அடையாளமும் தோன்றியது; இதோ நெருப்புமயமான பெரிய அரக்கப் பாம்பு ஒன்று காணப்பட்டது. அதற்கு ஏழு தலைகளும் பத்துக் கொம்புகளும் இருந்தன. அதன் தலைகளில் ஏழு மணி முடிகள் இருந்தன. அது தன் வாலால் விண்மீன்களின் மூன்றில் ஒரு பகுதியை நிலத்தின்மீது இழுத்துப் போட்டது. பேறுகால வேதனையிலிருந்த அப்பெண் பிள்ளை பெற்றவுடன் அதை விழுங்கிவிடுமாறு அரக்கப் பாம்பு அவர்முன் நின்று கொண்டிருந்தது. எல்லா நாடுகளையும் இருப்புக்கோல் கொண்டு நடத்தவிருந்த ஓர் ஆண் குழந்தையை அவர் பெற்றெடுத்தார். அக்குழந்தையோ கடவுளிடம் அவரது அரியணை இருந்த இடத்துக்குப் பறித்துச் செல்லப்பெற்றது. அப்பெண் பாலைநிலத்துக்கு ஓடிப்போனார்: அங்கு ஆயிரத்து இருநூற்று அறுபது நாள் அவரைப் பேணுமாறு கடவுள் அவருக்கென ஓர் இடத்தை ஏற்பாடு செய்திருந்தார்.\n\n12:7-10 பின்னர் விண்ணகத்தில் போர் மூண்டது. மிக்கேலும் அவருடைய தூதர்களும் அரக்கப் பாம்போடு போர் தொடுத்தார்கள்: அரக்கப் பாம்பும் அதன் தூதர்களும் அவர்களை எதிர்த்துப் போரிட்டார்கள். அரக்கப் பாம்பு தோல்வியுற்றது. விண்ணகத்தில் அதற்கும் அதன் தூதர்களுக்கும் இடமே இல்லாது போயிற்று. அப்பெரிய அரக்கப் பாம்பு வெளியே தள்ளப்பட்டது. அலகை என்றும் சாத்தான் என்றும் அழைக்கப் பெற்ற அதுவே தொடக்கத்தில் தோன்றிய பாம்பு. உலகு முழுவதையும் ஏமாற்றிய அது மண்ணுலகுக்குத் தள்ளப்பட்டது: அதன் தூதர்களும் அதனுடன் வெளியே தள்ளப்பட்டார்கள். பின்பு விண்ணகத்தில் ஒலித்த பெரியதொரு குரலைக் கேட்டேன். அது சொன்னது: இதோ, மீட்பு, வல்லமை, நம் கடவுளின் ஆட்சி, அவருடைய மெசியாவின் அதிகாரம் ஆகிய அனைத்தும் வந்துவிட்டன. நம் சகோதரர் சகோதரிகள் மீது குற்றம் சுமத்தியவன், நம் கடவுள் திருமுன் அல்லும் பகலும் அவர்கள்மீது குற்றம் சாட்டியவன் வெளியே தள்ளப்படான்.\n\n12:11-12 ஆட்டுக்குட்டி சிந்திய இரத்தத்தாலும் தாங்கள் பகர்ந்த சான்றாலும் அவர்கள் அவனை வென்றார்கள். அவர்கள் தங்கள் உயிர்மீது ஆசை வைக்கவில்லை: இறக்கவும் தயங்கவில்லை. இதன்பொருட்டு விண்ணுலகே, அதில் குடியிருப்போரே, மகிழ்ந்து கொண்டாடுங்கள். மண்ணுலகே, கடலே, ஐயோ! உங்களுக்குக் கேடு! தனக்குச் சிறிது காலமே எஞ்சியிருக்கிறது என்பதை அலகை அறிந்துள்ளது: அதனால் கடுஞ் சீற்றத்துடன் உங்களிடம் வந்துள்ளது.\n\n12:13-17 தான் மண்ணுலகுக்குத் தள்ளப்பட்டதைக் கண்ட அரக்கப் பாம்பு ஆண் குழந்தையைப் பெற்றெடுத்த அப்பெண்ணைத் துரத்திச் சென்றது. ஆனால், அப்பாம்பிடமிருந்து தப்பித்துப் பாலைநிலத்தில் அவருக்கெனக் குறிக்கபட்டிருந்த இடத்துக்குப் பறந்து செல்லுமாறு, பெரும் கழுகின் இரு சிறகுகள் அவருக்கு அளிக்கப்பட்டன. அங்கு அவர் மூன்றரை ஆண்டுக் காலம் பேணப்படுவார். அப்பெண்ணை வெள்ளம் அடித்துச் செல்லும்பொருட்டு, அவர் பின்னால் அப்பாம்பு தன் வாயிலிருந்து ஆறுபோலத் தண்ணீர் பாய்ந்தோடச் செய்தது. ஆனால் நிலம் அப்பெண்ணுக்குத் துணை நின்றது. அது தன் வாயைத் திறந்து, அரக்கப்பாம்பின் வாயிலிருந்து பாய்ந்த வெள்ளத்தைக் குடித்துவிட்டது. இதனால் அரக்கப்பாம்பு அப்பெண்மீது சினங் கொண்டு, அவருடைய எஞ்சிய பிள்ளைகளோடு போர் தொடுக்கப் புறப்பட்டுச் சென்றது. அவர்கள் கடவுளுடைய கட்டளைகளைக் கடைப்பிடித்து இயேசுவுக்குச் சான்று பகர்ந்தவர்கள்.\n\nSection::::வசனங்களின் விளக்கம்.\nதிருவெளிப்பாடு 12ஆம் அதிகாரத்தில் கூறப்படும் பெண் பற்றி விவிலிய அறிஞர்கள் இரண்டு விதமான விளக்கங்களைத் தருகின்றனர். இந்தக் காட்சி இயேசு கிறித்துவின் தாயான மரியாவைச் சித்தரிப்பதாக ஒரு தரப்பினரும், கிறித்தவர்களின் கூட்டமாகிய திருச்சபையைக் குறிப்பதாக மற்றொரு தரப்பினரும் குறிப்பிடுகின்றனர். இறையியல் கண்ணோட்டத்தில் இவை இரண்டுமே சரியெனக் கருதப்படுகின்றன.\n\nSection::::அன்னை மரியா.\nதொடக்கக் காலம் முதலே திருவெளிப்பாட்டில் சித்தரிக்கப்படும் பெண்ணை கன்னி மரியாவுக்கு ஒப்பிடுவது வழக்கமாக இருந்தது. \"எல்லா நாடுகளையும் இருப்புக்கோல் கொண்டு நடத்தவிருந்த ஓர் ஆண் குழந்தையை அப்பெண் பெற்றெடுத்தார்\" என்ற வார்த்தைகள், இயேசுவின் தாயைக் குறிப்பதாக அமைந்துள்ளன. ஏனெனில், கன்னி மரியாவின் மகனாக பிறந்த இயேசுவையே உலகாளும் அரசராக விவிலியம் சித்தரிக்கிறது. \"அவருக்கெனக் குறிக்கபட்டிருந்த இடத்துக்குப் பறந்து செல்லுமாறு, பெரும் கழுகின் இரு சிறகுகள் அவருக்கு அளிக்கப்பட்டன\" என்ற வசனம், மரியாவின் விண்ணேற்பை குறிப்பதாக பழங்கால கிறித்தவர்கள் கருதினர். மேலும், \"அவர் கதிரவனை ஆடையாக அணிந்திருந்தார்; நிலா அவருடைய காலடியில் இருந்தது; அவர் பன்னிரு விண்மீன்களைத் தலைமீது சூடியிருந்தார்\" என்ற வருணனை மரியாவின் விண்ணக மாட்சியை விவரிப்பதாகக் கருதப்படுகிறது.\n\nSection::::திருச்சபை.\nஅதே நேரத்தில், திருவெளிப்பாட்டில் காணப்படும் பெண் திருச்சபைக்கும் ஒப்பிடப்படுகிறார். இங்கு திருச்சபை என்பது கிறித்தவர்களை மட்டும் குறிக்காமல், \"கடவுளால் தேர்ந்தெடுக்கப்பட்ட மக்கள்\" என்ற பொருளில் இஸ்ரயேல் மக்களையும் உள்ளடக்கியதாக உள்ளது. இஸ்ரயேல் மக்களிடம் இருந்தே இறைமகன் இயேசு தோன்றினார். பெண்ணின் தலைமீது காணப்பட்ட விண்மீன்கள் திருத்தூதர்களை சுட்டிக்காட்டுவதாகவும், கதிரவன் திருச்சபையின் மாட்சியைச் சுட்டுவதாகவும், நிலவு திருச்சபையின் உயர்நிலையைக் காட்டுவதாகவும் கருதப்படுகிறது. \"அரக்கப்பாம்பு அப்பெண்மீது சினங் கொண்டு, அவருடைய எஞ்சிய பிள்ளைகளோடு போர் தொடுக்கப் புறப்பட்டுச் சென்றது\" என்ற வசனத்தில், 'அரக்கப்பாம்பு' என்பது அலகையையும், 'எஞ்சிய பிள்ளைகள்' என்பது தொடக்கக் காலத்தில் துன்புற்ற கிறித்தவர்களையும் சுட்டிக்காட்டுகிறன.\n\nSection::::மரியாவின் காட்சி.\n1947 ஏப்ரல் 12 ஆம் தேதி ரோம் நகரின் குகை ஒன்றில், கத்தோலிக்க நம்பிக்கையை இழந்தவரான புரூனோ கொர்னச்சியொலா என்பவருக்கும், அவரது இரண்டு குழந்தைகளுக்கும் காட்சி அளித்த அன்னை மரியா, தன்னை திருவெளிப்பாட்டு கன்னி என்று வெளிப்படுத்தினார். தமிழகத்தின் வேளாங்கண்ணியில் காட்சி அளித்த அன்னை மரியாவின் உருவம், நிலவைக் காலடியில் மிதித்து, கதிரவனை ஆடையாக அணிந்து, தலையில் விண்மீன்களைச் சூட்டிய திருவெளிப்பாட்டு பெண்ணை அடையாளப்படுத்தும் விதமாக அமைந்துள்ளது.\n"}
{"id": "228740", "url": "https://ta.wikipedia.org/wiki?curid=228740", "title": "வேலம்மாள் பொறியியல் மற்றும் தொழில்நுட்பக் கல்லூரி", "text": "வேலம்மாள் பொறியியல் மற்றும் தொழில்நுட்பக் கல்லூரி\n\nவேலம்மாள் பொறியியல் மற்றும் தொழில்நுட்பக் கல்லூரி கோயில் நகரமான மதுரையில் 2007 ஆம் ஆண்டு தொடங்கப்பட்ட ஒரு தனியார் பொறியியல் கல்லூரி ஆகும். தென் மாவட்டங்களில் உள்ள மாணவர்கள் பயன்பெறும் வகையில் இக்கல்லூரி மதுரையில் அமைக்கப்பட்டுள்ளது. இக்கல்லூரி வேலம்மாள் கல்வி அறக்கட்டளையின் கீழ் செயல்படுகிறது.\nஇக்கல்லூரியில் ஆறு இளநிலை படிப்புகளும் ஏழு முதுநிலை படிப்புகளும் உள்ளன. அவை-\n\nஇக்கல்லூரி மதுரையில் இருந்து 5 கி.மீ தொலைவில் உள்ளது. தேசிய நெடுஞ்சாலையில் விரகனூர் சுற்றுச்சாலை அருகில் அமைந்துள்ளது.\n"}
{"id": "228752", "url": "https://ta.wikipedia.org/wiki?curid=228752", "title": "ஆண்டியப்பனூர் ஓடை நீர்த்தேக்கம்", "text": "ஆண்டியப்பனூர் ஓடை நீர்த்தேக்கம்\n\nஆண்டியப்பனூர் அணை(Andiappanur Dam) தமிழ்நாட்டின் வேலூர் மாவட்டத்தில் உள்ள முக்கிய அணைகளில் ஒன்றாகத் திகழ்கிறது. திருப்பத்தூரில் இருந்து இருபத்துமூன்று கிலோமீட்டர் தொலைவில் ஆண்டியப்பனூர் ஓடை நீர்த்தேக்கம் அமைந்துள்ளது. இந்த அணை இரண்டு ஆறுகளுக்குக் குறுக்கே புதியதாகக் கட்டப்பட்டு 2007 ஆம் ஆண்டு திறக்கப்பட்டது. இது ஆண்டியப்பனூரில் உள்ளது. இது சுற்றுலாவுக்கும் பொழுதுபோக்கும் புகழிடமாக திகழ்கிறது. இந்த அணையின் திட்ட இல்லம் திருப்பத்தூரில் அமைந்துள்ளது.\n\nஆண்டியப்பனூர் அணையை சுற்றுலாத்தலமாக்கும் பணி தீவிரமாக நடைபெற்று வருகிறது. \nதமிழ்நாட்டின் முக்கிய அணைகளில் வேலூர் மாவட்டத்தில் உள்ள ஆண்டியப்பனூர் ஓடை நீர்த்தேக்கம் ஒன்றாகத் திகழ்கிறது. திருப்பத்தூரில் இருந்து 23 கி.மீ. தொலைவில் இந்த நீர்த்தேக்கம் அமைந்துள்ளது. ஜவ்வாது மலையில் இருந்து கொட்டாறு மற்றும் பெரியாறு எனும் இரு ஆறுகளில் இருந்து வரும் தண்ணீர் ஆண்டியப்பனூர் அணையை வந்தடைகிறது. இந்த அணை 112.2 மில்லியன் கன அடி கொள்ளளவு கொண்டதாகும். அணையின் உயரம் 8 மீட்டர்.\n\nபயன்பெறும் பகுதிகள்\nஆண்டியப்பனூர் அணை நிரம்பிய பின் வெளியேறிச் செல்லும் நீர், சின்னசமுத்திரம், வெள்ளேறி, மாடப்பள்ளி ஏரி வழியாகச் சென்று, அங்கிருந்து இரு கிளைகளாகப் பிரிந்து, ஒரு கிளையில் செலந்தம்பள்ளி, கோனேரிக்குப்பம், கம்பளிகுப்பம், முத்தம்பட்டி, ராச்சமங்கலம், பசலிக்குட்டை உள்ளிட்ட ஏரிகள் வழியாகச் சென்று பாம்பாற்றைச் சென்றடைகிறது. அதேபோல், மற்றொரு கிளையாக கணமந்தூர், புதுக்கோட்டை ஏரிகள் வழியாகச் சென்று திருப்பத்தூர் பெரிய ஏரி நிரம்பி, பின்னர் பாம்பாற்றில் சென்றடைகிறது.\nகடந்த 2015-ஆம் ஆண்டு பெய்த கனமழையில் அனைத்து ஏரிகளும் நிரம்பின. அதேபோல், 2017-18-ஆம் ஆண்டு பெய்த மழையில் திருப்பத்தூர் பெரிய ஏரி ராச்சமங்கலம் ஏரி நிரம்பவில்லை என்பது குறிப்பிடத்தக்கது. இது வாணியம்பாடி வட்டத்துக்கும், திருப்பத்தூர் ஒன்றியத்துக்கும் உள்பட்டதாகும்.\n\nதிறப்பு\n\nஇந்த அணை இரண்டு ஆறுகளுக்கும் குறுக்கே புதிதாகக் கட்டப்பட்டு 2007-ஆம் ஆண்டு திறக்கப்பட்டது. இது ஆண்டியப்பனூரில் உள்ளது. இது பொழுதுபோக்கு மற்றும் சுற்றுலாவுக்கு ஏற்ற இடமாகத் திகழ்கிறது. இந்த அணையின் திட்ட இல்லம் திருப்பத்தூரில் அமைந்துள்ளது. \nகோரிக்கை\n\nஇந்நிலையில், ஆண்டியப்பனூர் அணைப் பகுதியை சுற்றுலாத் தலமாக்க வேண்டும் என்று அப்பகுதி மக்கள் தொடர்ந்து கோரிக்கை விடுத்து வந்தனர். \nஇதையடுத்து, தொகுதி எம்எல்ஏவும், மாநில தொழிலாளர் நலத்துறை அமைச்சருமான நிலோபர் கபீல், ஆண்டியப்பனூர் அணையை சுற்றுலாகத் தலமாக்க தமிழக அரசின் கவனத்துக்கு கொண்டு சென்றார். \n\nதமிழ்நாடு அரசின் முயற்சி\n\nஅதை ஏற்று, கடந்த 2017-ஆம் ஆண்டு செப்டம்பர் மாதம் 9-ஆம் தேதி வேலூரில் நடைபெற்ற எம்ஜிஆர் நூற்றாண்டு விழாவில் \"ஆண்டியப்பனூர் அணைப் பகுதி சுற்றுலாத் தலமாக்கப்படும்' என்று தமிழக முதல்வர் எடப்பாடி பழனிசாமி அறிவித்தார். அதன்படி, இந்த அணையை சுற்றுலாத் தலமாக்கும் பணிகள் தொடங்கி நடைபெற்று வருகின்றன.\nபடகு இல்லம்: தற்போது படகு இல்லம், உணவகம் (கேண்டீன்), கழிப்பறை கட்டடப் பணிகள் தற்போது மும்முரமாக நடைபெற்று வருகிறது.\n\nசுற்றுலாத்தலம் \n\nஇது குறித்து திருப்பத்தூர் பொதுப் பணித்துறை உதவிப் பொறியாளர் பி.குமார் கூறியது: \nஆண்டியப்பனூர் அணையை சுற்றுலாத் தலமாக்கும் பணிகள் ரூ.1 கோடியே 30 லட்சம் மதிப்பீட்டில் நடைபெற்று வருகின்றன. தற்போது முதல் கட்டமாக படகு இல்லம் அமைப்பது, உணவகம் (கேண்டீன்), கழிப்பறை கட்டுவது ஆகிய பணிகள் நடைபெற்று வருகின்றன. சுமார் 6 மாத காலத்துக்குள் இப்பணி முடிந்துவிடும். \nஅதையடுத்து, விளையாட்டு உபகரணங்களுடன் கூடிய பூங்கா, சிலைகள், நடைபயிற்சிக்கான சாலை ஆகியவற்றை அமைக்கும் பணி தொடங்கப்படும். அடுத்த ஆண்டு இறுதிக்குள் அனைத்துப் பணிகளும் முடிவடைந்து பயன்பாட்டு வரும் .\n\n"}
{"id": "228762", "url": "https://ta.wikipedia.org/wiki?curid=228762", "title": "காசியாபாத் தொடருந்து நிலையம்", "text": "காசியாபாத் தொடருந்து நிலையம்\n\nகாசியாபாத் தொடருந்து நிலையம் இந்திய மாநிலமான உத்தரப் பிரதேசத்தின் காசியாபாத் மாவட்டத்தில் உள்ளது. இது ஹவுரா-கயா-தில்லி வழித்தடத்தின் கான்பூர்-தில்லி பிரிவில் உள்ளது.\n\nSection::::உள்ளூர் தொடர்வண்டிகள்.\nதேசிய தலைநகர்ப் பகுதியில் செல்லும் உள்ளூர் ரயில்களும் நின்று செல்கின்றன. இது புது தில்லி தொடர்வண்டி நிலையத்தில் இருந்து 27.5 கி.மீட்டரிலும், பழைய தில்லி தொடர்வண்டி நிலையத்தில் இருந்து 25.1 கி.மீட்டரிலும், ஹசரத் நிசாமுதீன் தொடர்வண்டி நிலையத்தில் இருந்து 28.9 கி.மீட்டரிலும், ஆனந்து விகாரில் இருந்து 18.0  கி.மீட்டரிலும் அமைந்துள்ளது.\n\nSection::::வசதிகள்.\nஇந்த நிலையத்தில் தங்கும் அறைகளும், குளிர்நீர் வசதியும் உள்ளன. புத்தகக் கடைகளும், முன்பதிவு அலுவலகங்களும் உள்ளன. \n\n"}
{"id": "228764", "url": "https://ta.wikipedia.org/wiki?curid=228764", "title": "காசியாபாத் மக்களவைத் தொகுதி", "text": "காசியாபாத் மக்களவைத் தொகுதி\n\nகாசியாபாத் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகளை உள்ளன.\nஅவை:\n\n"}
{"id": "228765", "url": "https://ta.wikipedia.org/wiki?curid=228765", "title": "விஜய் குமார் சிங்", "text": "விஜய் குமார் சிங்\n\nவிஜய் குமார் சிங் அல்லது ஜெனரல் வி. கே. சிங், இந்திய அரசியல்வாதி ஆவார். இவர் உத்தரப் பிரதேசத்தில் உள்ள காசியாபாத் மக்களவைத் தொகுதியின் பதினாறாவது மக்களவையில் உறுப்பினர் ஆனார். இவர் 1951-ஆம் ஆண்டு மே பத்தாம் நாளில் பிறந்தார்.\n\nமுன்னாள் இந்திய இராணுவப்படை தலைவரான ஜெனரல் வி. கே. சிங், நரேந்திர மோடியின் முதல் அமைச்சரவை (மே 2014 - மே 2019) மற்றும் இரண்டாம் அமைச்சரவையில் வடகிழக்கு பிரதேச வளர்ச்சி, வெளியுறவுத்துறை மற்றும் வெளிநாட்டு வாழ் இந்தியர் நல இணை அமைச்சராக மே, 2014 முதல் பதவியில் உள்ளார். \n"}
{"id": "228766", "url": "https://ta.wikipedia.org/wiki?curid=228766", "title": "கௌசம்பி மெட்ரோ நிலையம்", "text": "கௌசம்பி மெட்ரோ நிலையம்\n\nகௌசம்பி மெட்ரோ நிலையம் தில்லியில் உள்ள தொடர்வண்டி நிலையம் ஆகும். தில்லி மெட்ரோ நிலையங்களில் ஒன்று. இது ஆனந்து விகார் நிலையத்தின் விரிவாக்கத்திற்காக கட்டப்பட்டது. மார்ச்சு 2011-இல் திறக்கப்படலாம் என எதிர்பார்க்கப்பட்டது. பின்னர், 2011 சூலை பதினான்காம் நாளில் திறக்கப்பட்டது. \n"}
{"id": "228767", "url": "https://ta.wikipedia.org/wiki?curid=228767", "title": "வைசாலி மெட்ரோ நிலையம்", "text": "வைசாலி மெட்ரோ நிலையம்\n\nவைசாலி மெட்ரோ நிலையம் தில்லி மெட்ரோவைச் சேர்ந்த தொடருந்து நிலையமாகும். இது காசியாபாத்தில் உள்ளது. ஆனந்து விகாரில் இருந்து விரிவாக்கிய வழித்தடத்தில் அமைந்துள்ளது. \n\nதில்லியில் அதிக பயணிகள் வந்து செல்லும் முக்கிய தொடர்வண்டி நிலையம் ஆகும். \n"}
{"id": "228768", "url": "https://ta.wikipedia.org/wiki?curid=228768", "title": "எம்எஸ்டிஎன்", "text": "எம்எஸ்டிஎன்\n\nஎம்எஸ்டிஎன் என்பது மைக்ரோசாஃப்ட் டெவலப்பர் நெட்வொர்க் ஆகும். இந்த இயக்க அமைப்பு ஆர்வம் கொண்ட வன்பொருள் டெவலப்பர்கள், மற்றும் மென்பொருள் வடிவமைப்பாளர்கள் மற்றும் பல்வேறு இயங்கு தளங்களில் வளரும் அல்லது API அல்லது ஸ்கிரிப்ட் பயன்படுத்தும் டெவலப்பர்கள் மற்றும் சோதனையாளர்களும் மைக்ரோசாப்ட் நிறுவனம் நல்ல உறவை நிர்வகிக்கும் பொருட்டு செயல்படுகிறது. இது மைக்ரோசாப்டின் ஒரு பகுதி ஆகும்.\n"}
{"id": "228769", "url": "https://ta.wikipedia.org/wiki?curid=228769", "title": "எண் கோடு", "text": "எண் கோடு\n\nஅடிப்படைக் கணிதத்தில் எண்கோடு (\"number line\") அல்லது மெய்யெண் கோடு (real line) என்பது ஒரு கிடைமட்டமாக வரையப்படும் கோடாகும். இக்கோட்டின் மீதுள்ள ஒவ்வொரு புள்ளியும் ஒரு மெய்யெண்ணைக் குறிக்கும். எண்கோட்டிற்கும் மெய்யெண் கணத்திற்குமிடையே ஒன்றுக்கு-ஒன்று தொடர்புள்ளது.\nமேலே தரப்பட்டுள்ள எண்கோட்டின் வரைபடத்தில் -9 முதல் 9 வரையிலான முழுஎண்களுக்கான புள்ளிகள் மட்டுமே காணப்பட்டாலும் இக் கோடு முடிவில்லாமல் இருபுறமும் நீண்டு அனைத்து மெய்யெண்களையும் குறிக்கும். எண்கோடு இரு சமச்சீரான இரு அரைப்பகுதிகளாக எண் சுழியால் பிரிக்கப்படுகிறது. சுழிக்கு இடப்புறமுள்ள பகுதி எதிர் எண்களையும், வலப்புறமுள்ள பகுதி நேர் எண்களையும் குறிக்கின்றன.\n\nமெய்யெண் கணத்தைப் போலவே மெய்யெண் கோடும் அல்லது formula_1 என்ற குறியீட்டால் குறிக்கப்படுகிறது. சிலசமயங்களில் மெய்யெண்கோடானது, ஒருபரிமாண யூக்ளிடிய வெளி என்பதைக் காட்டுவதற்காக எனவும் குறிக்கப்படுகிறது.\n\nஒன்றுக்கொன்று சேர்ப்பிலா, வெற்றற்ற திறந்த மெய்யெண் கோட்டின் இடைவெளிகள் எண்ணுறுமை கொண்டவையாக இருக்கும்.\n\nSection::::வரைதல்.\nஎண்கோடு வழக்கமாக ஒரு கிடைமட்டக் கோடாக வரையப்படுகிறது. நேர் முழுஎண்கள் சுழிக்கு வலப்புறமும், எதிர் முழுஎண்கள் இடப்புறமும் சீரான சம இடைவெளிகளிலான புள்ளிகளால் குறிக்கப்படுகின்றன. எண்கோடு இருபுறமும் முடிவில்லாமல் நீள்கிறது என்பதை வலியுறுத்த, கோட்டின் இருமுனைகளிலும் அம்புக்குறிகள் வரையப்படுகின்றன.\n\nஎண்கோட்டிலுள்ள சுழிப்புள்ளி வழியாக எண்கோட்டிற்குச் செங்குத்தாக வரையப்படும் கோடு கற்பனை எண்களைக் குறிக்கிறது. இவ்வாறு வரையப்படும் கோடானது, எண்கோட்டுடன் சேர்ந்து சிக்கலெண்களைக் குறிக்கும் சிக்கலெண் தளமாகிறது.\n\nSection::::வடிவவியல் வெளியாக.\nமெய்யெண்கள் கணம் இல் உள்ள அனைத்து மெய்யெண்களையும், மெய்யெண் கோடு கொண்டிருக்கிறது. ஒரு வடிவவியல் வெளியாக மெய்யெண் கோட்டைக் கருதலாம். ஒருபரிமாண யூக்ளிடிய வெளி, திசையன் வெளி, மெட்ரிக் வெளி, இடவியல் வெளி, அளவை வெளி அல்லது நேரியல் தொடரகம் ஆகிய வெளிகளாக மெய்யெண் கோட்டைக் கொள்ளலாம்.\n\nSection::::நேரியல் தொடரகமாக.\n வரிசைப்படுத்தலின்படி மெய்யெண் கோடு ஒரு நேரியல் தொடரகம் (linear continuum) ஆகும். இந்த வரிசைப்படுத்தலின்படி மெய்யெண்கோடு அடர்த்தியாக, நேரியல் வரிசைப்படுத்தப்பட்டு, மீச்சிறு மேல்வரம்பும் கொண்டுள்ளது. மேலும்,\n\nமெய்யெண் கோட்டிற்கு மீச்சிறு அல்லது மீப்பெரு உறுப்புகள் கிடையாது; எண்ணுறு உறுப்புகள் கொண்ட விகிதமுறு எண்கள் கணம் மெய்யெண் கோட்டின் ஒரு உட்கணமாகும் என்னும் இரு பண்புகளையும் இணைத்த கூற்றான,\n\n’மீச்சிறு அல்லது மீப்பெரு உறுப்புகள் கொண்டிராத; எண்ணுறு உறுப்புகள் கொண்ட உட்கணமுடைய எந்தவொரு நேரியல் தொடரகமும் மெய்யெண் கோட்டுடன் வரிசைச் சம அமைவியம் கொண்டதாகும்’\n\nஎன்பது ஒரு தேற்றமாகும்.\n\nSection::::மெட்ரிக் வெளியாக.\nதனி வித்தியாசத்தைத் தரும் தொலைவுச் சார்பு உடன், மெய்யெண் கோடு ஒரு மெட்டிரிக் வெளியாகும். \" \"-பரிமாண யூக்ளிடிய மெட்ரிக்கை \" \" x \" \" அலகு அணியால் குறிக்கலாம் என்பதால்,1 x 1 அலகு அணி, அதாவது 1 மெய்யெண் கோட்டின் மெட்ரிக்கைக் குறிக்கும்.\n\nSection::::திசையன் வெளியாக.\nமெய்யெண் கணம் என்ற களத்தின் மீதான ஒருபரிமாண திசையன் வெளியாக மெய்யெண் கோடு உள்ளது. மெய்யெண்களின் சாதாரணப் பெருக்கல் செயலை உட்பெருக்கமாகக் கொண்டு, இது ஒரு யூக்ளிடிய தளமாக உள்ளது. இன் நெறிமம் தனி மதிப்புச் சார்பாகும்.\n\n\n"}
{"id": "228773", "url": "https://ta.wikipedia.org/wiki?curid=228773", "title": "டி. என். பாலு", "text": "டி. என். பாலு\n\nடி. என். பாலு ஒரு தமிழ்த் திரைப்பட இயக்குனர் ஆவார். கமல்ஹாசன், ஸ்ரீதேவி நடித்த 'சங்கர்லால்' என்ற படத்தை இயக்கிக்கொண்டிருந்தபோது மரணமடைந்தார். ஆரம்பகாலத்தில் சில படங்களுக்கு கதை, வசனம் எழுதியுள்ளார்.\n\n"}
{"id": "228775", "url": "https://ta.wikipedia.org/wiki?curid=228775", "title": "அய்யாவாடி பிரத்தியங்கிரா தேவி கோயில்", "text": "அய்யாவாடி பிரத்தியங்கிரா தேவி கோயில்\n\nதஞ்சாவூர் மாவட்டம் கும்பகோணத்திற்கு அருகே உள்ள அய்யாவாடியில் பிரத்தியங்கிராதேவிக்கு தனிக் கோயில் உள்ளது. \n\nSection::::அமைவிடம்.\nகும்பகோணத்தில் இருந்து தென்கிழக்கே 8 கி.மீ. தொலைவில் அய்யாவாடி என்னுமிடத்தில், உப்பிலியப்பன் கோயிலிலிருந்து நாச்சியார்கோயில் செல்லும்வழியில் இக்கோயில் உள்ளது.\n\nSection::::அம்பிகை.\nஇங்குக் கோயில் கொண்டுள்ள தேவி சிம்ம முகத்தோடும் 18 திருக்கரங்களோடும் 4 சிம்மம் பூட்டிய ரதத்தில் இலட்சுமி சரஸ்வதியோடு காட்சி தருகிறாள். இவர் சரபேசுவரருடைய நெற்றிக் கண்ணிலிருந்து தோன்றியதாகக் கூறுவர்.\n\nSection::::உருவ விளக்கம்.\n‘பத்ரம்‘ என்றால் ‘மங்களம்‘ என்பது பொருளாகும். பக்தர்களுக்கு என்றும் மங்களத்தையே அளிப்பவள் ஆதலால் சக்திக்கு பத்ரகாளி என்ற பெயர் ஏற்பட்டது. இப்பத்ரகாளி அம்மனே பிரத்தியங்கிராதேவியும் ஆவாள். ப்ரத்தியங்கிரஸ், அங்கிரஸ் என்னும் இரு ரிஷிகள் இக்காளியின் மந்திரத்தினைக் கண்டுபிடித்ததால், இவரது பெயரினையும் இணைத்து பிரத்தியங்கிரா தேவி என்று அழைப்பர். தேவி ஆயிரம் திருமுகங்களும், இரண்டாயிரம் கைகளும், சிவப்பேறிய கண்கள் மூன்றும், கனத்த சரீரமும், கரிய நிறமும், நீல நிற ஆடையும் அணிந்த விஸ்வ ரூபம் தாங்கியவள். கரங்களில் சூலம், கபாலம், பாசம், டமருகம் என்னும் நால்வகை ஆயுதங்களைத் தரித்திருப்பவள். சந்திரனை தலையிலும், வராஹத்தின் கொம்பும், ஆமையும் சேர்த்து கோர்க்கப்பட்ட மாலையைக் கழுத்தினிலும் அணிந்திருப்பாள். தனிமையில் இருந்துகொண்டு எள்ளும், புஷ்பமும் கொண்டு பூஜிப்பதால் ஆனந்தம் அடைபவள். பகைவர்களை நாசம் செய்பவள். பில்லி, சூன்யம், ஏவல் போன்ற மந்திர தந்திரங்களைத் தூள் தூளாகச் செய்பவள்.\n\nSection::::சிறப்பு.\nதேவி மூன்று கண்கள் உடையவள். இங்கு வந்து தேவியை வழிபட்டால் எல்லா தோஷங்களும் நீங்கும் என்ற நம்பிக்கை உள்ளது. அமாவாசை, பௌர்ணமி நாள்களில் வழிபாடு செய்தலைச் சிறப்பாகக் கருதுகின்றனர். \n\nSection::::வெளி இணைப்புகள்.\nஅய்யாவாடி மகா பிரத்தியங்கிராதேவி கோவில், மாலைமலர் <br>\nஅய்யாவாடி கோவிலில் நிகும்பலா யாகம்: பல்லாயிரக்கணக்கான பக்தர்கள் தரிசனம், தினமலர், 1.1.2014 <br> \nதமிழ்நாடு சுற்றுலா\n"}
{"id": "228830", "url": "https://ta.wikipedia.org/wiki?curid=228830", "title": "விக்டோரியா ஒகாம்போ", "text": "விக்டோரியா ஒகாம்போ\n\nவிக்டோரியா ஒகாம்போ(ஆங்கிலம்:Victoria Ocampo \"CBE\")(ஏப்பிரல் 7 1890-சனவரி 27, 1979) ஆர்ஜென்டினா நாட்டைச் சேர்ந்த இலக்கியவாதியும் எழுத்தாளருமாக விளங்கிய பெண்மணி ஆவார்.\n\nSection::::பிறப்பும் படிப்பும்.\nவிக்டோரியா ஒகாம்போ வசதியான உயர் குடும்பத்தில் பிறந்தார். வீட்டிலேயே ஆசிரியர் மூலமாக பிரஞ்சு மொழியைக் கற்றார்.\nதம் குழந்தைப் பருவத்திலேயே பிரெஞ்சு மொழியிலும் சுபானிசு மொழியிலும் புலமை பெற்றிருந்தார்.விக்டோரியா லனாசியன் என்னும் நாளேட்டில் கவிதைகள் கட்டுரைகள் எழுதி வந்தார்.\n\nSection::::தாகூரும் விக்டோரியாவும்.\n1924 இல் ரவீந்திரநாத் தாகூர் போனர்ஸ் அயர்சுக்குச் சென்றார்.அப்பொழுது விக்டோரியாவின் தொடர்பும் நட்பும் கிடைத்தன.\nவிக்டோரியா இலக்கிய ஆர்வம் கொண்டவராக இருந்தார். மேலும் தாகூரின் கீதாஞ்சலியின் மொழி பெயர்ப்பைப் படித்து இருந்தார்.\nஎனவே தாகூரின் மீது பற்றும் மதிப்பும் ஏற்பட்டது.அப்போது உடல் நலம் குன்றி இருந்த தாகூரை தம் இல்லத்தில் தங்க வைத்து பார்த்துக் கொண்டார்.இருவரும் ஒருவருக்கொருவர் அன்பு கொண்டு பழகினர்.தாகூரிடமிருந்த ஓவியத் திறமையை வெளிக்கொணர்ந்ததில் \nவிக்டோரியாவுக்குப் பெரும் பங்கு உண்டு. 1952 ஆம் ஆண்டில் விக்டோரியா தம் வரலாற்றை எழுதத் தொடங்கினார்.அந்நூலில் தாகூர் பற்றி நூறு பக்கங்களுக்கு மேல் எழுதியிருந்தார். இந்தப் புத்தகம் அவர் இறந்த பிறகே வெளிவந்தது.\n\n\nSection::::பிற நிகழ்வுகள்.\n1979 ஆம் ஆண்டில் சனவரி 26 இல் வாயில் ஏற்பட்ட புண்ணின் காரணமாக இறந்தார்.\n\nSection::::படைப்புகள்.\nDe Francesca a Beatrice\n\nDomingos en Hyde Park\n\nEl Hamlet de Lawrence Oliver\n\nEmily Bronte (terra incognita)\n\nVirginia Woolf\n\nT.E.Lawrence of Arabia\n\n"}
{"id": "228831", "url": "https://ta.wikipedia.org/wiki?curid=228831", "title": "கௌதம புத்தா நகர் மக்களவைத் தொகுதி", "text": "கௌதம புத்தா நகர் மக்களவைத் தொகுதி\n\nகவுதம புத்த நகர் மக்களவைத் தொகுதி இந்திய் மக்களவைத் தொகுதியாகும். இது உத்தரப் பிரதேசத்தில் உள்ள 80 மக்களவைத் தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\nஅவை:\n\n\n"}
{"id": "228835", "url": "https://ta.wikipedia.org/wiki?curid=228835", "title": "மகேஷ் சர்மா", "text": "மகேஷ் சர்மா\n\nமகேஷ் சர்மா என்பவர் இந்திய அரசியல்வாதி. இவர் உத்தரப் பிரதேசத்தில் உள்ள கௌதம புத்தா நகர் மக்களவைத் தொகுதியில் தேர்ந்தெடுக்கப்பட்டு, பதினாறாவது மக்களவையில் உறுப்பினர் ஆனார். இவர் பாரதிய சனதா கட்சியைச் சேர்ந்தவர். இவர் 1959-ஆம் ஆண்டில் செப்டம்பர் முப்பதாம் நாளில் பிறந்தார்.\n\nஇவர் 2019 இந்திய நாடாளுமன்றப் பொதுத்தேர்தலில் மீண்டு கௌதம புத்தா நகர் மக்களவைத் தொகுதியிலிருந்து நாடாளுமன்ற உறுப்பினராக தேர்ந்தெடுக்கப்பட்டார். ஆனால் இவர் நரேந்திர மோதியின் இரண்டாம் அமைச்சரவையில் இடம் பெறவில்லை. \n"}
{"id": "228839", "url": "https://ta.wikipedia.org/wiki?curid=228839", "title": "எட்வேர்ட் சுனோவ்டன்", "text": "எட்வேர்ட் சுனோவ்டன்\n\nஎட்வர்ட் யோசப் சினோடென் (Edward Snowden) (பிறப்பு: சூன் 21, 1983) என்பவர் ஐக்கிய அமெரிக்க தேசிய பாதுகாப்பு முகமையினதும் (National Security Agency (NSA)) நடுவண் ஒற்று முகமையினதும் ஒரு முன்னாள் ஒப்பந்த நுட்பவியலாளர் ஆவார். இவர் அமெரிக்காவின் சி.ஐ.ஏவில் பணிபுரிந்து, அமெரிக்க, பிரித்தானிய அரசுகளினால் தமது குடிமக்கள் மீதும் பிறநாட்டவர்கள், நாடுகள் மீது நடத்தப்படும் இரகசிய கடுங்கண்காணிப்புத் திட்டங்கள் பற்றிய விபரங்களை வெளியிட்டார்..\n\nகூகுள், யாகூ, மைக்ரோசாப்ட், ஆப்பிள், முகநூல், ட்விட்டர் என்று பல வழிகளில் தனிநபர்கள் மற்றும் அரசாங்கங்கள் தகவல் பரிமாற்றம் செய்வதை அவர்களுக்குத் தெரியாமல் ஒற்றாடுவது கண்டு மனசாட்சிக்கு விரோதமான செயலாக அதைக் கருதியதால் உலகிற்கு வெளிப்படுத்தினார். அடிப்படை குடியுரிமைகளை, குறிப்பாக அந்தரங்க உரிமைகளை மதிக்காமல், அரசுகள் அத்துமீறி இந்த திட்டங்கள் முன்னெடுப்பதால் தாம் பொதுநலன் கருதி இத் தகவல்களை வெளியிட்டதாக சுனோவ்டன் கூறியுள்ளார். ஆனால், ஐக்கிய அமெரிக்க அரசு இவரை வேவுக் குற்றம் சாட்டி கைது செய்ய உத்தரவிட்டுள்ளது. இதனால் பலவிதமான விமர்சனங்களுக்கும் பிரச்சனைகளுக்கும் ஆளானவர்.\n\nSection::::அரசியல் புகலிடம்.\n2013 சூன் 23 ஆம் நாள் எட்வர்ட் சினோடன் ஆங்காங்கில் இருந்து விமானம் மூலம் மாஸ்கோ வந்து சேர்ந்தார். ஆனாலும், இவரிடம் முறையான நுழைவாணை ஏதும் இல்லாததால் இவர் விமான நிலையத்திலேயே தங்க வைக்கப்பட்டார். இவரது அரசியல் தஞ்சக் கோரிக்கைகளைப் பல உலக நாடுகள் நிராகரித்து விட்டன. இறுதியில் 2013 ஆகத்து 1 இல் உருசியா இவருக்கு ஓராண்டு காலம் தங்குவதற்கு தற்காலிக வதிவிட உரிமையை வழங்கியுள்ளது.\n\n"}
{"id": "228848", "url": "https://ta.wikipedia.org/wiki?curid=228848", "title": "த ஹாபிட் 3", "text": "த ஹாபிட் 3\n\nத ஹாபிட் () () இது 2014ஆம் ஆண்டு திரைக்கு வந்த கற்பனை சாகசத் திரைப்படம் ஆகும். இந்த திரைப்படத்தை பீட்டர் ஜாக்சன் என்பவர் இயக்க, மார்ட்டின் பிறீமன், இயன் மெக்கெல்லன், ரிச்சர்ட் ஆர்மிடேஜ், இவாஞ்சலீன் லில்லி, லூக் எவன்ஸ், லீ பேஸ், கென் ஸ்டோட், ஜேம்ஸ் நெஸ்பிட், கேட் பிளான்சேட், இயன் ஹோல்ம், கிறிஸ்டோபர் லீ, ஹுகோ வீவிங், ஆர்லாந்தோ புளூம் உள்ளிட்ட பலர் நடித்துள்ளார்கள். இது ஹாபிட் திரைப்பட வரிசைகளில் மூன்றாவது பகுதியாகும்.\n\n\nSection::::வெளியீடு.\nஇந்த திரைப்படம் டிசம்பர் 12, 2014ஆம் ஆண்டு வெளியானது.\n\n"}
{"id": "228850", "url": "https://ta.wikipedia.org/wiki?curid=228850", "title": "கமல்சித் எஸ் பாவா", "text": "கமல்சித் எஸ் பாவா\n\nகமல்சித் எஸ் பாவா (Kamaljit S. Bawa)(இந்தியாவின் பஞ்சாப் மாநிலத்தில், ஏப்ரல் 7, 1939 அன்று பிறந்தார்) கமல்ஜித் சிங் பாவா ஒரு பரிணாம சுற்று சூழல், பாதுகாப்பு உயிரியல் ஆர்வலர். இவர் மாசசூசெட்ஸ், பாஸ்டன் பல்கலைக்கழகத்தில் உயிரியல் துறையில் புகழ்பெற்ற பேராசிரியர். இவர் அசோகா டிரஸ்ட் எனப்படும் சுற்றுச்சூழல் மற்றும் சுற்றுச்சூழல் குறித்த ஆராய்ச்சிக்கான (ATREE) தன்னார்வ தொண்டு நிறுவனத்தின் நிறுவனர் ஆவார். 2012 ஆம் ஆண்டில், பாவா முதல் குன்னேராஸ் பேண்தகுநிலை விருது, பேண்தகுநிலை குறித்த ஆராய்ச்சிக்காக உலகின் முக்கிய சர்வதேச விருது பெற்றார். இவர் கலை மற்றும் அறிவியல் துறையில் அமெரிக்கன் அகாடமியால் தேர்ந்தெடுக்கப்பட்ட உறுப்பினராகவும் உள்ளார்.. இமயமலையில் உள்ள காலநிலை மாற்றம்குறித்த அவரது முன்னோடி ஆராய்ச்சிக்காக சுமார் 100,000 அமெரிக்க டாலர் மதிப்புமிக்க மிடோரி பரிசு வென்றுள்ளார்.\n"}
{"id": "228852", "url": "https://ta.wikipedia.org/wiki?curid=228852", "title": "தமிழ்நாடு பட்டா பாஸ் புத்தக சட்டம், 1983", "text": "தமிழ்நாடு பட்டா பாஸ் புத்தக சட்டம், 1983\n\nதமிழ்நாடு பட்டா பாஸ் புத்தக சட்டம், 1983 விவசாய நிலங்களை வைத்திருப்பவர்களுக்கு பட்டா பாஸ் புத்தகம் வழங்குவதற்காக சுதந்திர இந்தியாவின் 34வது ஆண்டில் உருவாக்கப்பட்டது.\n\nவிவசாய நிலத்தின் பரப்பு உரிமை மாற்றம் பற்றிய விவரங்கள் போன்றவற்றை குறிக்க தமிழ்நாடு பட்டா பாஸ் புத்தக சட்டம், 1983 ஆம் ஆண்டு 1980-84 ஏழாவது சட்டப்பேரவையில் நிறைவேற்றப்பட்டது.\n\nசார்ந்த நிலங்கள்\n\n\n\n"}
{"id": "228855", "url": "https://ta.wikipedia.org/wiki?curid=228855", "title": "பாரம்பரிய நெல்", "text": "பாரம்பரிய நெல்\n\nபாரம்பரிய நெல் விதைகள் பழைமையான நெல் விதை ரகங்களைக் குறிக்கும். \nஇந்தியாவில் 200000 மேற்பட்ட நெல் வகைகள் இருந்துள்ளதாக அறியப்படுகிறது. இந்தியாவில் பசுமைப்புரட்சியின் விளைவாக பல பாரம்பரிய நெல் ரகங்கள் அழிந்து பட்டன. \n\n1959 ஆம் ஆண்டு இந்தியாவின் கட்டக் பகுதியில் அமைந்திருந்த மைய அரிசி ஆராய்ச்சி நிறுவன இயக்குநர் டாக்டர் ஆர்.எச். ரிச்சாரியா, இந்தியாவிற்கு அதிக விளைச்சல் தரும் பாரம்பரிய விதை நெல் வகைகளை சேகரித்து அவற்றை பயன்படுத்துவதே உகந்தது என்றும் நவீன ஐ.ஆர்.ஆர் ரக வீரிய நெல் விதைகள் நோய் பரப்பக்கூடியவை என்றும் எடுத்துக்கூறி நவீன ரகத்திற்கு அனுமதி மறுத்து அதன் விளைவாக மாற்றம் செய்யப்பட்டு, பிற்காலத்தில் நோயுற்று வறுமையில் வாடி இறந்தார். \n\nபின்னர் அப்பதவிக்கு வந்த டாக்டர் எம்.எஸ். சுவாமிநாதன் மற்றும் மற்ற இயக்குநர்களாலும் டாக்டர் ஆர்.எச். ரிச்சாரியா சேகரித்திருந்த பாரம்பரிய ரக விதைநெல்கள் காணாமல் போனதைப்பற்றிக் கூற இயலவில்லை. டாக்டர் எம்.எஸ். சுவாமிநாதன் காலத்தில் சிறப்பு பெற்ற பசுமைப்புரட்சியில் அதிக விளைச்சல் தரும் நவீன ரகங்கள் முக்கியத்துவம் தரப்பட்டு, பாரம்பரிய நெல் விதைகள் இந்தியாவில் மறையத்தொடங்கின.\n\nவிவசாயிகளிடையே பாரம்பரிய நெல் விதைகளை விற்பனைக்கு அரசு கொணர வேண்டும் என்ற எதிர்பார்ப்பும் உள்ளது.\nSection::::பாதுகாப்பு முயற்சிகள்.\nபசுமைப் புரட்சியின் விளைவாக நெல் உற்பத்தி பெருகியபொழுதும் பல ஆண்டுகளுக்குப் பின்னரே ரசாயன உரத்தால் ஏற்பட்ட பின்விளைவுகள் பயன்படுத்துவோரிடம் ஏற்படுவது உணரப்பட்டது. இதனால் இயற்கை விவசாயத்தில் தயாரிக்கப்படும் பொருட்களுக்கு முன்னுரிமை தந்து உடல்நலம் பேணும் செயலில் பாரம்பரிய நெல் விதைகளைப் பாதுகாக்க முயற்சிகள் செய்யப்படுகின்றன.\nஇந்தியாவெங்கும் பாரம்பரிய நெல் ரகங்களைப் பாதுகாக்கும் முயற்சி தனிநபர்கள் அல்லது அமைப்புகள் மூலம் செய்யப்படுகின்றது.\n\n\n\n\n\n\n\n\n\nSection::::தமிழ்நாடு வேளாண் பல்கலைக்கழகம்.\nபாரம்பரிய நெற்பயிர்களில் எந்த பயிர் எந்த பகுதியில் செழித்து வளரும் என்பது போன்ற தகவல்களை தமிழ்நாடு வேளாண் பல்கழைக் கழகம் தருகின்றது.\n\nSection::::சிறப்புகள்.\nSection::::மருத்துவ குணங்கள்.\nபாரம்பரிய நெல் ரகங்கள் ஒவ்வொன்றும் ஒவ்வொரு மருத்துவக் குணம் கொண்டவையாகவும், பொதுவாக அனைத்துமே எளிதில் சீரணமாகக்கூடியவையாகவும் மலச்சிக்கலை நீக்கும் தன்மை மற்றும் நரம்புகளை பலப்படுத்தும் தன்மை கொண்டவையாகவும் அறியப்படுகின்றன.\n\nSection::::பன்னோக்கு பயன்.\nநவீன ரக நெற்பயிர்கள் குறைவான உயரமே வளரக்கூடிய குட்டை ரகத்தைச் சேர்ந்தவை. ஆனால் பாரம்பரிய நெல் ரகங்கள் நீளமாக வளரக்கூடியவை. மாட்டுக்கு வைக்கோல், மண்ணுக்குத் தழைச்சத்து, விவசாயிக்கு நெல் என பன்னோக்கில் பயன் தரக்கூடியவையாக பாரம்பரிய நெல் ரகங்கள் அமைகின்றன.\n\nSection::::வைக்கோல்.\nநவீன ரக நெற்பயிரின் வைக்கோலில் சத்து இல்லாததால் வைக்கோலை உண்ணும் பசுக்களுக்கு பால் அதிகம் சுரப்பதில்லை. இந்தக் குறைபாடுகள் பாரம்பரிய நெற்பயிரின் வைக்கோலை ஏற்படாது.\n\nSection::::இலங்கையில்.\nஇலங்கையில் மிகக் குறைந்த அளவில் பாரம்பரிய நெல் வருக்கங்கள் இன்னும் பயிர்செய்யப்படுகின்றன. இவற்றில் சீனட்டி நெல் முக்கியமானது. இது சிவப்பு, வெள்ளை என இரு வகையான சீனட்டி நெல் வகைகள் காணப்படுகின்றன. மறைந்த பாரம்பரிய வருக்கங்களாக முருங்கக்காயன், பச்சைப் பெருமாள், இளங்கலையன்,முல்லை நெல், மணல்வாரி முதலானவற்றைக் கூறலாம். இலங்கை குருநாகல் மாவட்டத்தில் பாரம்பரிய நெற்பயிர்களை பயிரிடத் திட்டமிடப்பட்டுள்ளது.\n\n\n\n"}
{"id": "228857", "url": "https://ta.wikipedia.org/wiki?curid=228857", "title": "பட்டீச்சரம் பஞ்சவன் மாதேவி பள்ளிப்படைக் கோயில்", "text": "பட்டீச்சரம் பஞ்சவன் மாதேவி பள்ளிப்படைக் கோயில்\n\nபஞ்சவன் மாதேவி பள்ளிப்படைக் கோயில் (பஞ்சவன்மாதேவீச்சரம்) என்பது தமிழ்நாட்டின் தஞ்சாவூர் மாவட்டம் பட்டீஸ்வரத்திற்கும் திருவிடைமருதூருக்கும் அருகே அமைந்துள்ள பழையாறை கிராமத்தில் இருக்கும் ஒரு பள்ளிப்படைக் கோயில் ஆகும். பட்டீஸ்வரத்திலிருந்து திருமேற்றளிக்குச் செல்லும் சாலையில் இப்பள்ளிப்படை அமைந்துள்ளது. இக்கோயிலை உள்ளூர் மக்கள் ரமசாமி கோயில் என அழைக்கின்றனர்\n\nSection::::வரலாறு.\nஇந்த பள்ளிப்படை முதலாம் இராஜராஜ சோழனின் தேவியும், பழுவேட்டரையரின் மகளுமாகிய பஞ்சவன் மாதேவியின் நினைவாக முதலாம் இராசேந்திரனால் அவ்வம்மையாரைப் பள்ளிப்படுத்தி எடுக்கப்பெற்ற கற்றளியே பள்ளிப்படை கோயிலாகும். இராசேந்திர சோழனுக்கு பஞ்சவன் மாதேவி சிற்றன்னை ஆவார். பஞ்சவன் மாதேவியின் உடலைப் புதைத்து அதன்மேல் லிங்கத்தைப் பிரதிட்டை செய்து கட்டப்பட்ட பள்ளிப்படை என்பது இதன் சிறப்பு. கோயிலின் உள்ளே முன் பகுதியில் பஞ்சவன் மாதேவியின் சிலை உள்ளது. கோயில் பழுவேட்டரைர்ய கட்டுமான வடிவத்தைப் பிரதிபலிக்கும் தன்மையைக் கொண்டவை. இராஜேந்திர சோழன் எடுத்த இக்கற்கோயில் திருமலைராயன் ஆற்றின் வடகரையில் அமைந்துள்ளது\n\nSection::::அமைப்பு.\nகருவறை, அர்த்தமண்டபம், முன்மண்டபம் அதனுடன் இணைந்த அம்மன் கோயில்கள் பரிவாராலயமாக சண்டீசர் கோயில், கிழக்குக் கோபுர வாயில் ஆகியவற்றோடு பஞ்சவன்மாதேவீச்சரம் அமைந்துள்ளது. அர்த்தமண்டபத்திலுள்ள ரிஷபமும், அங்குள்ள சிம்மத்தூண் ஒன்றும் பழுவேட்டரையர்களின் கலை அமைதியோடு விளங்குகின்றன.\n\nSection::::தாய்-மகன் அன்பு.\nபழுவேட்டரையர் மரபில் வந்த பஞ்சவன்மாதேவி, ராஜேந்திரனை தன் சொந்த மகனாகவே எண்ணி அன்பு பாராட்டினார். அதனால், இந்த இறையுணர்வு மிக்க சீமாட்டி இயற்கை எய்தியபோது அந்தப் பிரிவைத் தாங்கமாட்டாத அரசர், அன்னையின் நினைவாக, பேரரசி புதைக்கப்பட்ட இடத்தில் பள்ளிப்படைக்கோயிலான பஞ்சவன்மாதேவீச்சரத்தைக் கட்டினார். இப்பள்ளிப்படை, தாயின்மீது அவர் கொண்டிருந்த அன்பை வெளிப்படுத்த கட்டப்பட்ட கலைக்கோயிலாகும்.\n\nSection::::சீரமைப்பு, தற்போதைய நிலை.\nபல ஆண்டுகளுக்கு முன்பு வரை கோயிலுக்குள் செல்வதென்றால் ஒரு தோப்பிற்குள் செடிகொடிகள் மண்டிக்கிடக்கும் இடத்தில் புதர்கள் நிறைந்த சூழலில் பார்க்கவேண்டிய அவல நிலை இருந்தது. அனைத்தையும் கடந்து கோயிலுக்குள் சென்றால் அதிக எண்ணிக்கையிலான வவ்வால்கள் நம் முன் சுற்றி வந்து பயமுறுத்தி மூலவரைப் பார்க்க அனுமதிக்காது. பராமரிப்பின்றி அழிவின் நிலையில் இருந்த இந்தப் பள்ளிப்படைக் கோயில் பார்க்கவே இயலாதவாறு புதர் மண்டிப்போய் பாழ்பட்டு போனது. என்றாலும், இக்கோயில் 1978 இல் தமிழ்நாட்டு தொல்லியல்துறையால் கண்டறியப்பட்டு சீரமைக்கப்பட்டது. தற்போது கட்டுமானத்தில் சில இடங்களில் மீண்டும் செடிகள் முளைக்க ஆரம்பித்துள்ளன.\n\n"}
{"id": "228884", "url": "https://ta.wikipedia.org/wiki?curid=228884", "title": "கும்பகோணம் சாரங்கபாணி சுவாமி கோயில்", "text": "கும்பகோணம் சாரங்கபாணி சுவாமி கோயில்\n\nசாரங்கபாணி சுவாமி கோயில் தமிழ்நாட்டின் தஞ்சாவூர் மாவட்டம் கும்பகோணம் நகரில் அமைந்துள்ளது. இது 108 திவ்ய தேசங்களில் ஸ்ரீரங்கம், திருப்பதிக்கு அடுத்ததாக போற்றப்படுகிறது. இக்கோயில் நாலாயிரத் திவ்ய பிரபந்தம் விளைந்த திருத்தலமாகக் கருதப்படும் பெருமையுடையது. ஆழ்வார்கள் தம் பிரபந்தங்களில் இப்பெருமானை குடந்தைக் கிடந்தான் என்று அழகுற அழைக்கின்றனர். இக்கோவிலில் ஆராவமுதன் எனும் சார்ங்கபாணி பெருமாள் எழுந்தருளியுள்ளார். திருவரங்கனின் புகழைக் கூறும் பஞ்சரங்க திருத்தலங்களில் ஒன்றாகவும் விளங்குகின்றது.\n\nகும்பகோணத்திலுள்ள வைணவக் கோவில்களில் மிகப் பழைமை வாய்ந்தது சார்ங்கபாணி கோவிலாகும். இது ஆழ்வார்களின் பாடல் பெற்ற தலம் ஆகும். கருவறையிலுள்ள தெய்வங்‌கள் அழகுற அமைக்கப்பட்டுள்ளன. இக்கோவிலின் நடுப்பகுதி தேரின் அமைப்பைக் கொண்டுள்ளது. இதன் குதிரைகள், யானைகள் ஆகியவையும், சக்கரங்களும், கல்லினால் ஆனவை. இக் கல்தேர் ஒரு சிறந்த கலைப்படைப்பு. இக்கோவிலின் மற்றொரு சிறப்பு இங்குள்ள கோபுரத்தில் நாட்டிய சாஸ்திரத்தின் 108 கரண வகைகள் சிற்பங்களாகச் செதுக்கப்பட்டிருப்பதாகும். சிறிய அளவிலான சோழர்களால் கட்டப்பட்ட இக்கோவில் பின் விஜயநகர பேரரசின் நாயக்க மன்னர்களால் கலைநயம் மிகுந்த சிற்பங்கள் தூண்கள் மண்டபங்கள் இராஜ கோபுரங்கள் கட்டப்பட்டவையாகும்.\n\nSection::::சார்ங்கபாணியா, சாரங்கபாணியா?\nசார்ங்கம் என்ற சொல் திருமாலின் வில்லுக்குரிய சிறப்புப்பெயர். இனியதோர் 'சார்ங்கம் மால்வில்' எனச் சூடாமணி நிகண்டும், 'சார்ங்கம் விண்டுவில்' என நாமதீப நிகண்டும் தெளிவாக்குகின்றன. பாணி என்பது கரத்தில் ஏந்தியவன் எனப் பொருள் தரும். எனவே சார்ங்கபாணி என்பதற்குச் சார்ங்கம் என்னும் தெய்வீக வில்லை ஏந்தியவன் என்பது பொருள். சாரங்கம் என்பது பல பொருள்களை உடைய ஒரு சொல். 'சாரங்கம் மானும் வண்டும் சாதகப் புள்ளும் ஆமே' என்பது சூடாமணி. சாரங்கபாணி என்றால் மானை ஏந்திய சிவபெருமான் எனக் கொள்ளலாம். இத்தொடர் நேராகத் திருமாலைக்குறிக்காது. பொதுமக்கள் இவ்வேற்றுமையை உணராமல் சாரங்கபாணி எனத் திருமாலை வழங்கத் தொடங்கிவிட்டனர். சார்ங்கபாணி என்னும் பெயர் உச்சரிக்க எளிமையாக இல்லாததே இதற்குக் காரணம். உலக வழக்கு இப்படி மாறிய உடனே நிகண்டு ஆசிரியர்களும் சாரங்கபாணி என்ற சொல்லுக்கே திருமால் எனக் கூறிவிட்டனர். 17ஆம் நூற்றாண்டில் தோன்றிய பாரதிதீப நிகண்டிலேயே 'விண்டுநராந்தகன் சாரங்கபாணியன் வெற்பெடுத்தோன்' என இப்பெயர் இடம்பெற்றுவிட்டது. பின்னால் வந்த அகராதிகளில் எல்லாம் சாரங்கம் என்ற சொல்லிற்குத் திருமாலின் வில் என்ற பொருள் ஏறிவிட்டது. இலக்கியத்தில் பேச்சு மொழியின் செல்வாக்கிற்கு இது ஒரு சிறந்த உதாரணம் ஆகும். \n\nSection::::கும்பகோணம் பெயர்.\nஇக்கோயிலின் முன்மண்டபத்துத் தெற்குச் சுவரில் காணப்படும் கல்வெட்டு விஜயநகர வேந்தர் விருப்பண்ண உடையாருக்கு உரியது. இக்கல்வெட்டின் காலம் கி.பி.1385 ஐப்பசி மாதம் 27ஆம் தேதி புதன்கிழமை ஆகும். இக்கல்வெட்டில்தான் இவ்வூரின் பெயர் கும்பகோணம் என்று முதன்முதலாக வருகின்றது. \n\nSection::::மூலவர், தாயார்.\nஇங்குள்ள மூலவர் சார்ங்கபாணி, ஆராவமுதன் எனப்படுகின்றார். உற்சவர் நான்கு திருக்கைகளுடன் சங்கு, சக்கரம், கதை, சார்ங்கம் என்ற வில், உடைவாள் ஆகிய ஐந்து திவ்ய ஆயுதங்களுடன் வலது திருக்கை அபயமளிக்கும் முத்திரையுடன் கைம்பொன் சுடராக திகட்டாத திண்ணமுமே என்னும்படி வேறு எந்த தலத்திலும் காணக்கிடைக்காத அழகுடன் காட்சியளிக்கிறார். சார்ங்கம் என்ற வில்லைக் கொண்டுள்ளதால் சார்ங்கபாணி எனப்படுகிறார். \nதாயார் கோமளவல்லி.\n\nSection::::பாடியோர்.\nபன்னிரு ஆழ்வார்களுள் பெரியாழ்வார், ஆண்டாள், திருமழிசையாழ்வார், திருமங்கையாழ்வார், பூதத்தாழ்வார், பேயாழ்வார், நம்மாழ்வார் ஆகியோர் இத்தலப் பெருமாளைப் போற்றிப் பாடியுள்ளனர். பெரியாழ்வார் இத்தலத்து இறைவனைப் பின்வருமாறு போற்றுகிறார்.\nSection::::திருவிழாக்கள்.\nSection::::தேர்த்திருவிழா.\nஇக்கோயிலில் நடைபெறும் சித்திரைத் தேர்த்திருவிழா சிறப்புடையது. இதற்காக இந்தக் கோவிலின் பெரிய தேர் சித்தரை தேர் என அழைக்கப்படுகிறது. தமிழகத்தில் உள்ள கோயில் தேர்களில் இது மூன்றாவது பெரிய தேராகும். இது திருவாரூர் ஆழித்தேருக்கும், ஸ்ரீவில்லிபுத்தூர் ஆண்டாள் கோவில் தேருக்கும் இணையாக புகழ் பெற்றதாகும். இப்பெரிய மரத்தேரின் எடை 500 டன் ஆகும். இத்தேரின் அடிப்பாகம் 25 அடியாகவும், மேல்தட்டு 35 அடியாகவும், உயரம் 30 அடியாகவும் உள்ளது. இத்தேர் அலங்கரிக்கப்படும் போது 110 அடியாக இருக்கும்.\n\nதமிழகத்தில் தேர் போன்ற அமைப்பில் பல கோயில்களில் உள்ள கருவறைகளோ, மண்டபங்களோ காட்சியளிக்கின்றன. அவற்றில் தாராசுரம், பழையாறை, திருக்கருக்காவூர், மேலக்கடம்பூர், கும்பகோணம் நாகேஸ்வரன் கோயில் உள்ளிட்ட பல கோயில்களைக் கூறலாம்.\n\nSection::::12 கருட சேவை.\nகும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். \n\nSection::::குடமுழுக்கு.\nஇக்கோயிலில் 1999இல் கும்பாபிஷேகம் நடைபெற்றுள்ளது. மகாமகத்தையொட்டி கும்பகோணத்திலிலுள்ள கோயில்களில் குடமுழுக்கு நடைபெறவுள்ள நிலையில் இக்கோயிலில் கும்பாபிஷேகத்திற்கான பூர்வாங்க பூஜைகள் 10.7.2015இல் தொடங்கின. 13.7.2015 காலை கும்பாபிஷேகம் மிகவும் சிறப்பாக நடைபெற்றது. \n\n\nSection::::உசாத்துணை.\nதமிழ்நாட்டின் தல வரலாறுகளும் பண்பாட்டுச் சின்னங்‌களும் - v.கந்தசாமி, எம்.ஏ, எம்.எட். - இரண்டாம் பதிப்பு 2006\n"}
{"id": "228910", "url": "https://ta.wikipedia.org/wiki?curid=228910", "title": "ரிச்சர்ட் ஆர்மிட்டேச்", "text": "ரிச்சர்ட் ஆர்மிட்டேச்\n\nரிச்சர்ட் ஆர்மிட்டேச் () (பிறப்பு: 22 ஆகஸ்ட் 1971) ஓர் இங்கிலாந்து நாட்டுத் திரைப்பட நடிகர் ஆவார். இவர் டாக்டர்கள், கோல்ட் பீட், நோர்த் & சவுத், தி கோல்டன் ஹவர், ராபின் ஹூட் உள்ளிட்ட பல தொலைக்காட்சித் தொடர்களிலும், கேப்டன் அமெரிக்கா: முதல் அவெஞ்சர், த ஹாபிட் 3, இன்ட்டு தி ஸ்ட்டார்ம் உள்ளிட்ட சில திரைப்படங்களிலும் நடித்துள்ளார்.\n\n"}
{"id": "228930", "url": "https://ta.wikipedia.org/wiki?curid=228930", "title": "லீ பேஸ்", "text": "லீ பேஸ்\n\nலீ பேஸ் () (பிறப்பு: மார்ச் 25, 1979) ஒரு அமெரிக்க நாட்டு நடிகர். இவர் லிங்கன், த ஹாபிட், கார்டியன்ஸ் ஒப் த கலக்ஸி உள்ளிட்ட பல திரைப்படங்களில் நடித்ததன் மூலம் புகழ் பெற்ற நடிகர் ஆனார்.\n\n"}
{"id": "228934", "url": "https://ta.wikipedia.org/wiki?curid=228934", "title": "தமிழகத்தின் நவ கைலாயங்கள்", "text": "தமிழகத்தின் நவ கைலாயங்கள்\n\nதமிழகத்தின் நவ கைலாயங்கள் என்பவை தமிழ்நாட்டின் தாமிரபரணி நதிக்கரையில் அமைந்துள்ள ஒன்பது சிவவாலயங்கள் உள்ள ஊரைக் குறிப்பதாகும். இவை திருநெல்வேலி மற்றும் தூத்துக்குடி மாவட்டங்களில் அமைந்துள்ளது. இந்த தலங்களைத் தரிசித்தால் செய்த பாவங்களிலிருந்து விடுபட்டு முக்தி அடையலாம் என்று கூறப்படுகிறது. இந்தத் தலங்களை மகாசிவராத்திரியன்று பக்தர்கள் தரிசனம் செய்கின்றனர்.\n\nஇந்தத் தலங்களை தரிசனம் செய்ய மார்கழி மாதங்களில் தமிழக அரசே சிறப்பு பேருந்தினை ஏற்பாடு செய்கிறது. காலையில் திருநெல்வேலியில் இருந்து கிளம்பி நவகைலாயங்களை தரிசனம் செய்துவிட்டு இரவுக்குள் திருநெல்வேலிக்கு திரும்படி ஏற்பாடு செய்யப்படுகிறது.\n\nSection::::வரலாறு.\nஅகத்திய முனிவரின் சீடர்களில் முக்கியமானவரான உரோமச முனிவர் தன் குருவான அகத்தியரின் உதவியுடன் சிவபெருமானை நேரில் தரிசித்து, அதன் மூலம் முக்தி அடைய வேண்டும் என்று விரும்பி தனது குருவிடம் அதற்கான வழிமுறைகளைக் கேட்டதாகவும். அதற்கு அகத்திய முனிவரும் தாமிரபரணி ஆற்றில் 9 தாமரை மலர்களை மிதக்க விட்டு அவை ஒவ்வொன்றாக கரை ஒதுங்கும் இடங்களில் சங்கு மூலம் நீராடி நவக்கிரகங்களின் வரிசையில் சிவபெருமானை வழிபட்டால் சிவபெருமானின் காட்சி கிடைக்கும் என்றும் அதன் மூலம் முக்தி அடையலாம் என்று சொல்லி 9 தாமரை மலர்களை தாமிரபரணி ஆற்றில் மிதக்க விட்டதாகவும் அந்த மலர்களை தொடர்ந்து சென்ற உரோமச முனிவரும் தனது குரு கூறியபடி வழிபட்டு முக்தி அடைந்தார் என்றும் அப்படி அம்மலர்கள் கரை ஒதுங்கிய இடங்கள் தான் இப்போது நவகைலாயங்கள் என்று அழைக்கப்படுவதாகவும் இத்தலங்களின் வரலாறு கூறுகின்றது.\n\nSection::::நவகைலாயங்கள்.\nபாபநாசம், சேரன்மகாதேவி, கோடகநல்லூர், குன்னத்தூர், முறப்பநாடு, திருவைகுண்டம், தென்திருப்பேரை, ராஜபதி, சேர்ந்த பூமங்கலம் ஆகிய ஊர்களை நவகைலாயங்கள் என்று அழைக்கின்றனர். இவற்றில் முதல் மூன்று தலங்களை மேல்கைலாயங்கள் என்றும், அடுத்த மூன்று தலங்களை நடுகைலாயங்கள் என்றும், இறுதி மூன்றினை கீழ்க்கைலாயங்கள் என்றும் வகைப்படுத்துகின்றனர்.\n\nஇந்த நவகைலாயத் தளங்களில் நவக்கிரங்களின் வழிபாடுகளும் முக்கியத்துவம் பெற்றுள்ளன. இந்தத் தலங்களில் நவக்கிரங்கள் வழிபட்டுள்ளன என்று கூறப்படுகிறது.\n\n\n"}
{"id": "228936", "url": "https://ta.wikipedia.org/wiki?curid=228936", "title": "விறலியாற்றுப்படை", "text": "விறலியாற்றுப்படை\n\nவிறலியாற்றுப்படை என்பது ஆற்றுப்படைப் பாடல்களில் ஒருவகை. இப்பாடல்களில் வழிப்படுத்திப் பாடப்படுபவர் விறலியர் ஆவர். விறலி என்பவள் ‘பாண்மகள்’ என்பதனை ஒரு பாடல் தெளிவுபடுத்துகிறது. யாழ், ஆகுளி, பதலை ஆகிய இசைக் கருவிகளைப் பையில் போட்டுச் சுருக்கி எடுத்துக்கொண்டு அவர்கள் செல்வார்கள். விறலியாறுப்படை என்னும் துறையைச் சேர்ந்த பாடல்கள் புறநானூற்றுத் தொகுப்பில் நான்கு உள்ளன. இந்தத் துறை புறநானூற்றில் பாடாண் திணையில் வருகிறது.\n\nபுறநானூறு, பதிற்றுப்பத்து ஆகிய நூல்களில் 19 ஆற்றுப்படைப் பாடல்கள் உள்ளன. அவற்றில் விறலியாற்றுப்படைப் பாடல்கள் ஒன்பது. அவற்றில் நான்கு பாடல்கள் ‘செல்லாமோ’ (இருவரும் செல்லலாமா) எனப் பாடுகின்றன. ஏனைய ஐந்தும் விறலியை மட்டும் ஆற்றுப்படுத்துகின்றன. \n\nSection::::இலக்கணம்.\nவள்ளலிடம் வளம் பெற்றுவந்த ஒருவன் விறலியை அந்த வள்ளலிடம் செல்வதற்கு வழி கூறி ஆற்றுப்படுத்துவது விறலியாற்றுப்படை என்று தொல்காப்பியம் கூறுகிறது. \n\nபுறப்பொருள் வெண்பாமாலை விறலி வேந்தன் புகழ் பாடுபவள் எனக் குறிப்பிட்டு இதே செய்தியைச் சொல்கிறது.\n\nSection::::இலக்கியம்.\nபுறநானூற்றுப் பாடலில் புலவர்கள் குறிப்பிட்ட வள்ளலிடம் ஆற்றுப்படுத்துகின்றனர்.\n"}
{"id": "228939", "url": "https://ta.wikipedia.org/wiki?curid=228939", "title": "நஸ்ருல் கீத்தி", "text": "நஸ்ருல் கீத்தி\n\nநசுருல் கீத்தி (\"Nazrul Geeti\", ) அல்லது நசுருல் சங்கீதம் (\"Nazrul Sangeet\", , நேரடி மொழிபெயர்ப்பு: \"நசுருலின் இசை\"), இந்திய விடுதலை இயக்க வீரரும் வங்காளக் கவிஞரும் வங்காள தேசத்தின் தேசியக் கவிஞருமான காஜி நஸ்ருல் இஸ்லாம் இயற்றிய பாடல்களின் தொகுப்பாகும். இத்தொகுப்பில் புரட்சிகர கருக்களைத் தவிர மெய்யியல், சமய, காதல் கருவுள்ள பாடல்களும் இடம்பெற்றுள்ளன. நசுருல் ஏறக்குறைய 4,000 பாடல்கள் (இசைத்தட்டுகளுக்கானவை உட்பட), இயற்றியுளார். இந்தப் பாடல்கள் இந்தியாவிலும் வங்காளதேசத்திலும் மிகப் பரவலான வரவேற்பைப் பெற்றுள்ளன.\n\nSection::::நசுருல் இசுலாமின் இசைப் பாணி.\nSection::::புரட்சிகர பரவலிசை.\nகாசி நசுருல் இசுலாமின் பரவலிசையும் பாட்டுக்களும் இந்திய விடுதலை இயக்கத்தின் போதும் வங்காளதேச விடுதலைப் போரின்போதும் பரவலாக பயன்படுத்தப் பட்டுள்ளன. மனவெழுச்சியைத் தூண்டும் விதமாக அமைந்துள்ள இப்பாடல்கள் புரட்கர கருத்துக்களை மக்களிடையே எடுத்துச் செல்ல பெரிதும் பயன்பட்டன. இப்பாடல் வரிகள் பழமையை எதிர்த்தும் சமயம் மற்றும் மெய்யியலின் விளிம்பில் மனித வாழ்வு குறித்தனவாகவும் உள்ளன. நசுருலின் பரவலிசையில் வெளிப்படுத்தலுக்கு முழுமையான சுதந்திரம் தரப்படுவதாக குற்றம் சாட்டப்படுகிறது. இருப்பினும் இதன் உட்தன்மையை உணர்ந்தவர்களால் பயமின்மைக்காகவும் நேர்மைக்காகவும் இவரது இசைப்பாணி வரவேற்கப்படுகிறது.\n\nSection::::சியாமா சங்கீதம்.\nசியாமா சங்கீதம் உருவாக நசுருல் மிகவும் பயனுள்ள பங்களிப்புகளை செய்துள்ளார். இசுலாமிய, இந்து மரபுகளையும் பண்பாட்டையும் நன்கறிந்த நசுருல் முஸ்லிம்களுக்கும் இந்துக்களுக்குமிடையே ஒற்றுமைக்கு வழிகோலினார். \n\nSection::::கசல்.\nமரபுவழி பெர்சிய கசல் வடிவத்தில் தேர்ச்சி பெற்ற நசுருல் 1927-28களில் அவ்வடிவத்தில் வங்காளமொழிக் கசல்களை இயற்றினார். இதன் மூலம் வங்காள இசையின் பாரம்பரியத்தை பரவலான இசுலாமியரிடம் எடுத்துச் சென்றார்.\n"}
{"id": "228940", "url": "https://ta.wikipedia.org/wiki?curid=228940", "title": "பிரோசா பேகம்", "text": "பிரோசா பேகம்\n\nபிரோசா பேகம் (\"Firoza Begum\", சூலை 28, 1930 - செப்டம்பர் 9, 2014) வங்காளதேசத்தின் புகழ்பெற்ற நஸ்ருல் கீத்தி பாடகி ஆவார். இந்தியத் துணைக்கண்டத்தின் பல தலைமுறைகளாக வங்காள இசை இரசிகர்களால் இசையரசியாக கருதப்படுகிறார்.\n"}
{"id": "228957", "url": "https://ta.wikipedia.org/wiki?curid=228957", "title": "கதீஜா", "text": "கதீஜா\n\nகதீஜா அல்லது கதீஜா பிந்த் குவைலித் (\"Khadīja bint Khuwaylid\", , 555 – பொ.ஊ 620) என்று அழைக்கப்படும் கதீஜா(ரலி) குப்ரா அவர்கள் இவ்வுலகின் இறுதித்தூதரின் முதல் மனைவியாவார். செல்வ சீமாட்டியான இவர்,முஹம்மது நபி(ஸல்) அவர்களின் நீதத்தாலும்,நேர்மையாலும் கவரப்பட்டு அண்ணலாரை திருமணம் புரிந்தார். நபிகளுக்கு வஹி வந்ததை யாரும் நம்பாதபோது, முதன்முதலில் நம்பி முஸ்லிமானார்.பிள்ளைச் செல்வங்களை நபிகளுக்கு அளித்தார். இறுதிவரை நபிகளாருக்கு உற்ற உறுதுணையாக வாழ்ந்தார்.\n"}
{"id": "228982", "url": "https://ta.wikipedia.org/wiki?curid=228982", "title": "வடுகன்", "text": "வடுகன்\n\nவடுகன் முதலாம் நூற்றாண்டில் இலங்கையின் அனுராதபுர இராச்சியத்தை கி.மு. 47 ஆம் ஆண்டில் ஆண்டு வந்தவன். இவனின் முன் முதலாம் சிவன் நாட்டை ஆண்டு வந்தான். இவனின் பின் தருபாதுக திச்சன் ஆட்சிப்பீடம் ஏறினான்.\n\n"}
{"id": "228985", "url": "https://ta.wikipedia.org/wiki?curid=228985", "title": "முதலாம் சிறிநாகன்", "text": "முதலாம் சிறிநாகன்\n\nமுதலாம் சிறிநாகன், இரண்டாம் நூற்றாண்டில் அநுராதபுரத்தை ஆண்ட மன்னன் ஆவான். இவன் அனுராதபுரத்தை 196 இல் இருந்து 215 வரை ஆட்சி செய்தான். இவன் இவனது மைத்துனன் குடநாகன் எனும் அரசனை வெற்றிகொண்டு ஆட்சிபீடம் ஏறினான். இவனின் பின் இவனது மகன் ஒகாரிக திச்சன் ஆட்சிபீடம் ஏறினான்.\n\n\n"}
{"id": "229003", "url": "https://ta.wikipedia.org/wiki?curid=229003", "title": "ஊட்டத்தூர் சுத்தரத்தினேஸ்வரர் கோயில்", "text": "ஊட்டத்தூர் சுத்தரத்தினேஸ்வரர் கோயில்\n\nஊட்டத்தூர் சுத்தரத்தினேஸ்வரர் திருக்கோயில் திருச்சி மாவட்டம், லால்குடி வட்டத்தில் அமைந்துள்ள தொன்மையான சிவபெருமான் திருக்கோயில்.ராஜராஜசோழ மன்னரால் கட்டப்பட்ட பழைமையான தேவார வைப்புத் தலம். சோழ மன்னர்கள், விஜய நகர, பாண்டிய மன்னர்களாலும் திருப்பணிகள் செய்யப்பட்ட திருக்கோயில்.\n\nஇத்திருக்கோயில் பற்றி அப்பர் திருப்பாடல்கள், க்ஷேத்திரக்கோவை-திருத்தாண்டகம் பாடல்கள் குறிப்பிடுகின்றன.\n\nSection::::தலவரலாறு.\nஊட்டத்தூரின் மேற்கே உள்ள சோளேஸ்வரம் எனும் கோயிலை அமைத்த ராஜராஜ சோழன் அடிக்கடி அப்பகுதிக்கு வருவது வழக்கமாக இருந்த சமயம் ஒருமுறை மன்னர் வருகைக்காகப் பாதையைச் சரிசெய்யும் பணியில் மண்வெட்டியால் புல் செதுக்கும் பொழுது ஓரிடத்தில் இரத்தம் வரவே, இச்செய்தி மன்னரிடம் தெரிவிக்கப்பட்டது. மன்னர் வந்து சோதித்து சிவலிங்கத்தைக் கண்டு, மன்னிக்க வேண்டி அவருக்கு திருக்கோயில் எழுப்பினார். மூலவர் சிவலிங்கத்தின் தலைப்பகுதியில் மண்வெட்டி வடு உள்ளது.\n\nSection::::நந்தி ஆறு.\nபுண்ணியநதிகள் தம்முள் எவர் பெரியவர் என்ற போட்டியில் சிவபெருமானிடம் தீர்ப்புக்கு வர, நந்தியை அழைத்து அனைத்து நதிகளையும் குடித்துவிடும் படியும் எந்த நதியைக் குடிக்கமுடியவில்லையோ அதுவே சிறந்தது எனக்கூற, நந்தியெம்பெருமானால் கங்கையைக் குடிக்க முடியாததால் அதுவே சிறந்தது எனத் தீர்ப்பாயிற்று. தாம் குடித்த நதிகளை எல்லாம் வெளியே நந்தியெம்பெருமான் வெளியே விட, அதுவே நந்தி ஆறு என ஆயிற்று.\n\nSection::::ராஜகோபுரம்.\nஏழுநிலை கொண்ட ராஜகோபுரம் உள்ளது.\n\nSection::::தேவார வைப்புத் தலம்.\nஅப்பர் பெருமான் பாடலூரிலிருந்து ஊட்டத்தூர் சிவபெருமானைப் பாடியுள்ளார்.\n\nSection::::பஞ்சநதனக்கல்.\nபஞ்சநதனக்கல் எனும் அரிய வகைக் கல்லில் செய்யப்பட்ட எட்டு அடி உயர நடராஜப்பெருமான் சிலை வழிபாட்டில் உள்ளது.\n\nSection::::சிறப்பு.\nSection::::கட்டடக்கலை சிறப்பு.\nவருடந்தோறும் தமிழ் மாசி மாதம் 12,13,14 ஆம் தேதிகளில் சூரியனின் ஒளிக்கதிர்கள் சிவபெருமான் மீது விழுமாறு அமைக்கப்பட்டுள்ளது.\n\nSection::::நோய்தீர்க்கும் தீர்த்தம்.\nபஞ்சநதனக்கல்லுக்கு மருத்துவச் சிறப்புகள் உள்ளதாக ஆய்வுகள் கூறுகின்றன. பஞ்சநதனக்கல் நடராஜருக்கு வெட்டிவேர் மாலையிட்டுப் பின்னர் அம்மாலையைப் பிரம்ம தீர்த்தத்தில் போட்டு அந்த தீர்த்தத்தைப் பருக சிறுநீரகக்கோளாறுகள் நீங்கும் என்பது பக்தர்களின் நம்பிக்கை.\n\nSection::::முள் படுகளம்.\nவருடந்தோறும் முள் படுகளம் எனும் இருபதுக்கும் மேலான கிராம மக்கள் பங்கு பெறும் திருவிழா இத்திருத்தலத்தில் நடைபெறுகின்றது.\nSection::::திருட்டு.\n2011 ஆம் வருடம் இத்திருவிழா சமயம் இத்திருக்கோயிலின் மூன்று வெண்கலச் சிலைகள் திருடு போயின.\n"}
{"id": "229009", "url": "https://ta.wikipedia.org/wiki?curid=229009", "title": "புலந்தஷகர் மக்களவைத் தொகுதி", "text": "புலந்தஷகர் மக்களவைத் தொகுதி\n\nபுலந்தஷகர் மக்களவைத் தொகுதி இந்திய மக்களவைத் தொகுதியாகும். இது உத்தரப் பிரதேசத்தில் உள்ள 80 தொகுதிகளில் ஒன்று.\n\nSection::::சட்டமன்றத் தொகுதிகள்.\nஇந்த மக்களவைத் தொகுதியில் உத்தரப் பிரதேச மாநிலச் சட்டப் பேரவைக்கான ஐந்து சட்டமன்றத் தொகுதிகள் உள்ளன.\nஅவை: \n\n\n"}
{"id": "229017", "url": "https://ta.wikipedia.org/wiki?curid=229017", "title": "போலா சிங் (அரசியல்வாதி)", "text": "போலா சிங் (அரசியல்வாதி)\n\nபோலா சிங், உத்தரப் பிரதேச அரசியல்வாதி ஆவார். இவர் புலந்தஷகர் மக்களவைத் தொகுதியில் வென்று, பதினாறாவது மக்களவையில் உறுப்பினர் ஆனார். இவர் 1977-ஆம் ஆண்டு செப்டம்பர் பத்தாம் நாளில் பிறந்தவர்.\n"}
{"id": "229018", "url": "https://ta.wikipedia.org/wiki?curid=229018", "title": "தீயனூர் ஜமதக்னீஸ்வரர் கோயில்", "text": "தீயனூர் ஜமதக்னீஸ்வரர் கோயில்\n\nதீயனூர் ஜமதக்னீஸ்வரர் திருக்கோயில் அரியலூர் மாவட்டம், உடையார்பாளையம் வட்டத்தில் அமைந்துள்ள சிவபெருமான் திருக்கோயில் ஆகும். பழைமையான தேவார வைப்புத் தலம். \n\nSection::::தலவரலாறு.\nபரசுராமரின் தந்தையான ஜமதக்னி முனிவர் வில்வ மரங்கள் நிறைந்து வில்வ வனமாக இருந்த இப்பகுதியில் வந்து சிவலிங்கத்தைப் பிரதிஷ்டை செய்தார். இதனால் இத்தல சிவபெருமான் ஜமதக்னீஸ்வரர் என்றழைக்கப்பட்டார்.\n\nSection::::கல்வெட்டுகள் மூலம் வரலாறு.\nகங்கைகொண்ட சோழபுரம் அமைத்த முதலாம் ராஜேந்திர சோழனின் மூத்த மகன் முதலாம் ராஜாதி ராஜன் (1018-1053) ஆட்சிகால கல்வெட்டுகளில் இந்த ஊரின் வரலாற்றுச் சிறப்புகள் குறிப்பிடப்பட்டுள்ளன. அரண்மனைகள், அன்னதானக் கூடங்கள் என இவ்வூர் மிகப்பெரிய நகராக அமைந்திருந்ததை கல்வெட்டுகள் தெரிவிக்கின்றன.\n\nSection::::கும்பாபிஷேகம்.\nஇந்து சமய அறநிலையத் துறையால் நிர்வாகிக்கப்படும் இத்திருக்கோயிலில் 22.05.1968 ஆம் வருடமும் 42 வருடங்களுக்குப் பின்னர் ஊர்மக்கள் மற்றும் வெளியூர் பக்தர்கள் உதவியுடன் மதில்சுவர்கள் பராமரிப்பு பணிகள் முடியுமுன்னர் 8.5.2011 ஞாயிற்றுக்கிழமையும் கும்பாபிஷேகம் நடைபெற்றது.\n\nSection::::புதிய பைரவர்.\nஇத்திருக்கோயில் முன்பு கவனிப்பாரற்று போக ஆரம்பிக்க இருந்த காலகட்டத்தில் இருந்து வந்த காலபைரவர் சிலை தற்போது காணப்படாததால் 2011 வருட கும்பாபிஷேக சமயம் புதிய பைரவர் சிலை அமைக்கப்பட்டது. பழைமையான காலபைரவர் சிலை திருடப்பட்டிருக்கலாம் என்று கூறப்படுகின்றது.\n\n"}
{"id": "229029", "url": "https://ta.wikipedia.org/wiki?curid=229029", "title": "தாரிக் அலி", "text": "தாரிக் அலி\n\nதாரிக் அலி (Tariq Ali, அக்டோபர் 21, 1943) இடதுசாரிக் கொள்கை அறிஞராகவும் நாத்திகராகவும் எழுத்தாளராகவும் நூலாசிரியராகவும் விளங்கி வருபவர். தி கார்டியன், கவுன்டர்பஞ்ச், லண்டன் ரிவ்யூ புக்ஸ் ஆகிய இதழ்களுக்குக் கட்டுரைகள் எழுதுபவர்.\n\nSection::::பிறப்பும் இளமையும்.\nபாக்கிசுதானில் உள்ள லாகூரில் கல்வியில் சிறந்த குடும்பத்தில் தாரிக் அலி பிறந்தார். இவருடைய தந்தையார் ஒரு புகழ் பெற்ற பத்திரிகையாளர். தாயார் தொழிலாளர்களின் உரிமைகளுக்கும் பெண்களின் உரிமைகளுக்கும் பாடுபட்டவர் பெற்றோர் இருவருமே பொதுவுடைமைக் கொள்கையிலும் இறை மறுப்புக் கொள்கையிலும் பிடிப்புடன் இருந்தனர். இவருடைய அம்மா வழித் தாத்தா பஞ்சாப் மாநில பிரதம அமைச்சராவார். இத்தகைய குடும்பச் சூழலில் தாரிக் அலி வளர்ந்ததால் இக்கொள்கைகளில் முனைப்பான ஈடுபாடு ஏற்பட்டது. இருப்பினும் இசுலாம் சமயத்தின் கோட்பாடுகளையும் கற்றுத் தேர்ந்தார்.\n\nSection::::படிப்பும் போராட்ட ஆர்வமும்.\nமாணவப் பருவத்திலேயே பாக்கிசுத்தானின் இராணுவ ஆட்சியைக் கண்டித்து போராட்டங்களில் கலந்து கொண்டார்.எனவே இவருடைய கல்வி தடைப்படுவதைத் தவிர்க்க எண்ணி தாரிக் அலியின் பெற்றோர். இவரை இங்கிலாந்தில் உள்ள ஆக்சுபோர்டில் சேர்த்தனர். அங்கு தத்துவம் அரசியல் பொருளியல் ஆகியத் துறைப் படிப்புகளைக் கற்றார். 1965 ஆம் ஆண்டில் ஆக்சுபோர்டு யூனியனில் தலைவராகத் தேர்ந்தெடுக்கப் பட்டார்.\n\n\nSection::::பிற ஈடுபாடுகள்.\nதாரிக் அலி படம் தயாரிப்பவராகவும் இருக்கிறார். பாண்டுங் என்னும் பெயரில் படக்குழுமம் ஒன்றைத் தோற்றுவித்து நடத்திவருகிறார்.இவர் ஒரு சிறந்த நீச்சல் வீரரும் ஆவார். தாரிக் அலி இலண்டனில் வாழ்ந்து வருகிறார்.\n\n\n"}

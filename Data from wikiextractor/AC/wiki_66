{"id": "196471", "url": "https://ta.wikipedia.org/wiki?curid=196471", "title": "கே. ஜி. ஜார்ஜ்", "text": "கே. ஜி. ஜார்ஜ்\n\nகே. ஜி. ஜார்ஜ் ஒரு மலையாள திரைப்பட இயக்குனர் ஆவார். கே. ஜி. ஜோர்ஜ் என்பது குளக்காட்டில் கீவர்கீசு ஜார்ஜ் என்பதைக் குறிக்கும். 1946 ல் கோட்டயம் மாவட்டத்தில் சங்கனாச்சேரியில் பிறந்தவர். 1968-ல் கேரளப் பல்கலைக்கழகத்தில் பட்டம் பெற்றவர். 1971-ல் பிலிம் இன்சிடிடியூட்டில் டிப்ளமா பட்டம் பெற்றார். ராமு கார்யாட்டினது உதவியாளராகப் பணியாற்றியவர். நிகழ்கால தேசிய பிரச்சனைகளை முதன்மைப்படுத்திய கதைகளை திரைப்படமாக்கியவர்.\n\n\n"}
{"id": "196473", "url": "https://ta.wikipedia.org/wiki?curid=196473", "title": "அடிமைகள் (திரைப்படம்)", "text": "அடிமைகள் (திரைப்படம்)\n\nஅடிமைகள் என்பது எம்.ஒ ஜோசப் தயாரித்த மலையாளத் திரைப்படம். இது 1969 ஏப்பிரல் 5-ல் கேரளத்தில் வெளியானது\n\n\n\n"}
{"id": "196480", "url": "https://ta.wikipedia.org/wiki?curid=196480", "title": "பாதுக் (திரைப்படம்)", "text": "பாதுக் (திரைப்படம்)\n\nபாதுக் (பாரசீக மொழி: بدوک ‎) எனும் ஈரானியத் திரைப்படம் 1992 ஆம் ஆண்டு வெளியானது. இத்திரைப்படம் ஈரானிய இயக்குனர் மஜித் மஜிதி இயக்கியது. பாதுக் எனும் பாரசீக மொழிச் சொல், சட்ட விரோத பொருள்களைக் எல்லை தாண்டி நடந்தே கொண்டு செல்லும் குழந்தைகளைக் குறிக்கிறது. இத்திரைப்படமானது பலுசிஸ்தான் பகுதியில் படமாக்கப்பட்டது. இயக்குனர் மஜித் மஜிதி அவரது தொடக்ககால ஆவணப்படங்களுக்குப் பின் இயக்கிய முதல் திரைப்படம் இதுவாகும்.\n\nSection::::கதை.\n\"ஜாபர்\" மற்றும் அவனது சகோதரி \"ஜமால்\" இருவரும் பெற்றோரின் மறைவுக்குப் பின் கடத்தப்பட்டு அடிமைகளாக விற்கப்படுகின்றனர். ஜமாலை சவுதி இளவரசருடன் அனுப்பி விடுகிறார்கள். ஜாபர் பாக்கிஸ்தான் மற்றும் ஈரான் இடையே சட்டவிரோதமாக பொருட்களைக் கடத்திச் செல்லும் வேலைக்கு அனுப்பப்படுகிறான். ஜாபர் அவனுடைய நண்பன் நூர்தீநுடன் இணைந்து அவனது சகோதரியை மீட்கிறான்.\n\n\nSection::::வெளியீடு.\nஇத்திரைப்படம் 1992 ஆம் ஆண்டு ஈரான் தலைநகர் தெஹ்ரானில் நடைபெற்ற திரைப்படவிழாவில் திரையிடப்பட்டது. இத்திரைப்படத்தின் தணிக்கை தொடர்பாக மஜித் மஜிதி பல்வேறு சிக்கல்களைச் சந்தித்தார். மேலும் இத்திரைப்படம் கான்ஸ் திரைப்பட விழாவிலும் திரையிடப்பட்டது.\n\n\n"}
{"id": "196489", "url": "https://ta.wikipedia.org/wiki?curid=196489", "title": "யான்டெக்ஸ்", "text": "யான்டெக்ஸ்\n\nயாண்டெக்ஸ் (\"Tandex\", () என்பது உருசிய நாட்டின் இணைய உலாவியாகும். இது உலக உலாவி சேவையில் 4 ஆம் இடத்தில் உள்ளது. உக்ரைன், கசக்ஸ்தான், பெலருஸ் போன்ற நாடுகளிலும் யான்டெக்ஸ் உலாவியின் பயன்பாடு அதிகம் காணப்படுகிறது.\n"}
{"id": "196496", "url": "https://ta.wikipedia.org/wiki?curid=196496", "title": "மோல் நாள்", "text": "மோல் நாள்\n\nமோல் நாள் (\"Mole Day\") என்பது வேதியியலாளர்களும், வேதியியல் மாணவர்களும் ஆண்டு தோறும் அக்டோபர் 23 ஆம் நாளன்று காலை 06:02 மணிக்கும் மாலை 06:02 மணிக்கும் இடையில் அதிகாரபூர்வமற்ற நிலையில் எடுத்துக் கொள்ளும் ஒரு விடுமுறை நாள் ஆகும். இந்நாளை அவர்கள் அமெரிக்க முறையில் 6:02 10/23 எனக் குறிக்கிறார்கள். நேரம், நாள் ஆகியன அவகாதரோ மாறிலியைக் (6.02×10) கொண்டு குறிக்கப்பட்டது. அவகாதரோ மாறிலி என்பது ஒரு மோல் வேதிப் பொருளில் காணப்படும் துணிக்கைகளின் (அணுக்கள் அல்லது மூலக்கூறுகள்) எண்ணிக்கை ஆகும்.\n\n1980களில் \"த சயன்சு டீச்சர்\" என்ற இதழில் வெளிவந்த ஒரு கட்டுரையில் முதற்தடவையாக மோல் நாள் பற்றிய கருத்து வெளியிடப்பட்டது. இக்கட்டுரையினால் ஈர்க்கப்பட்ட மோரிசு ஓலெர் என்ற விஸ்கொன்சின் மாநில வேதியியல் ஆசிரியர் 1991 மே 15 ஆம் நாள் தேசிய மோல் நாள் நிறுவனத்தை (\"National Mole Day Foundation\" NMDF) ஆரம்பித்தார்.\n\nஅமெரிக்க ஐக்கிய நாடு, தென்னாப்பிரிக்கா, ஆஸ்திரேலியா, கனடா ஆகிய நாடுகளில் உயர்நிலைப் பள்ளிகளில் வேதியியல் அல்லது மோல் தொடர்பான பல்வேறு நிகழ்வுகள் இந்நாளில் ஒழுங்கு செய்யப்படுகின்றன. பல பாடசாலைகள் இக்காலப்பகுதியை மோல் வாரமாகவும் கொண்டாடுகின்றன. அமெரிக்க வேதியியல் குமுகம் தேசிய வேதியியல் வாரமாகக் கொண்டாடுகின்றது.\n\n\n"}
{"id": "196503", "url": "https://ta.wikipedia.org/wiki?curid=196503", "title": "நீராவிய மறுவாக்கம்", "text": "நீராவிய மறுவாக்கம்\n\nநீராவிய மறுவாக்கம் (Steam reforming) என்பது இயற்கை எரிவளி போன்ற ஐதரோகார்பன் எரிபொருள்களில் இருந்து ஐதரசன் போன்ற பயனுள்ள பொருள்களை உருவாக்கும் ஒரு முறையாகும். மறுவாக்கி என்னும் ஒரு கலனில் உயர் வெப்பநிலையில் நீராவியையும் எரிபொருளையும் சேர்த்து வினை நிகழ்த்துவதன் மூலம் இதனைச் செயல்படுத்தலாம். நீராவி-மெத்தேன் மறுவாக்கி என்பது ஐதரசன் தயாரிக்க அதிகம் பயன்படுத்தப்படும் ஒன்று. எரி கலன்களில் பயன்படுத்தத் தேவையான ஐதரசனை உற்பத்தி செய்யவும் அதே நுட்ப அடிப்படையில் சிறு மறுவாக்கி அலகுகளை உருவாக்குவதிலும் தற்போது அதிக ஆர்வம் காணப்படுகிறது. எரிகலன் பயன்பாட்டிற்கு மறுவாக்கி கொண்டு ஐதரசன் தயாரிப்பது பெரும்பாலும் இன்னும் ஆய்வு நிலையிலேயே இருக்கின்றது. பொதுவாக மெத்தனால், இயற்கை எரிவளி ஆகியவற்றைப் பயன்படுத்தும் முயற்சிகள் மேற்கொள்ளப் படுகின்றன என்றாலும், புரொப்பேன், பெட்ரோல், டீசல், எத்தனால் போன்ற பிறவற்றையும் பயன்படுத்தும் முயற்சிகளும் தென்படுகின்றன .\n\nSection::::மெத்தேன் மறுவாக்கி.\nஆலைப் பயன்பாட்டிற்குத் தேவையான ஐதரசன் வளியைப் பெருமளவில் தயாரிப்பதற்கு நீராவி மறுவாக்கச் செயல்முறையே பயன்படுத்தப் படுகிறது. இதற்கு ஆரம்பப் பொருள்களாக இயற்கை எரிவளி அல்லது செயற்கை எரிவளி பயன்படுத்தப் படுகிறது. இது சில சமயம் நீராவி-மெத்தேன் மறுவாக்கி என்றும் அழைக்கப்படும். இது செலவு குறைந்த ஒரு வழிமுறையுமாகும். உயர் வெப்ப நிலையிலும் (700 – 1100 °C), ஒரு மாழைய வினையூக்கியின் (நிக்கல்) முன்னிலையிலும், நீராவியானது மெத்தேனோடு வினை புரிந்து கார்பன் மோனாக்சைடு மற்றும் ஐதரசன் ஆகியவற்றை உருவாக்கும். இயல்பில் இது ஒரு மீளுரு வினையாகும்.\n\nஉற்பத்தி செய்த கார்பன் மோனாக்சைடு உடன் சற்றே குறைந்த வெப்ப நிலையில் நீராவி கொண்டு வினை நிகழ்த்திக் கூடுதல் ஐதரசனைப் பெறலாம்.\n\nமேற்படி வினையைக் கீழ்க்கண்ட வகையில் குறிக்கலாம்.\n\nஇதில், முதல் வினையானது வெப்பம் கவர் வினை ஆகும். இரண்டாவது வினை மிதமான வெப்பம் விடு வினை ஆகும்.\n\nஅமெரிக்க நாட்டில், இயற்கை எரிவளியை நீராவி மறுவாக்கம் செய்வதன் மூலம், ஓராண்டிற்கு ஒன்பது மில்லியன் டன் ஐதரசன் உற்பத்தி ஆகிறது. நீராவி மறுவாக்கம் என்பது நெய்தையைத் திருத்தும் வினையூக்கி மறுவாக்கம் என்பதிலிருந்து முற்றிலும் மாறுபட்டது.\n\nஇச்செயல்முறையின் செய்திறன் 65% to 75% ஆகும்.\n\n"}
{"id": "196524", "url": "https://ta.wikipedia.org/wiki?curid=196524", "title": "வட மாகாண அரசு", "text": "வட மாகாண அரசு\n\nவட மாகாண அரசு (\"Government of the Northern Province\") என்பது இலங்கையின் வட மாகாணத்தை ஆளும் மாகாண அரசைக் குறிக்கும். இலங்கை அரசமைப்புச்சட்டத்தின் படி நாட்டின் ஒன்பது மாகாணங்களும் வேளாண்மை, கல்வி, சுகாதாரம், வீடமைப்புத் திட்டம், உள்ளூராட்சிகள், சாலைவழிப் போக்குவரத்து, சமூக சேவை போன்றவற்றின் நிருவாகங்களைக் கவனிக்கும். இவற்றை விட காவல்துறை அதிகாரம், காணி போன்றவற்றுக்கும் அரசியலமைப்பின் படி இவற்றுக்கு அதிகாரங்கள் உள்ளன, ஆனாலும் நடுவண் அரசு இவற்றுக்கான அதிகாரங்களை மாகாண அரசுக்கு வழங்க மறுத்து வருகின்றது. வட மாகாண அரசின் சட்டவாக்கம் வட மாகாண சபைக்குக் கீழும், நிறைவேற்று அதிகாரம் ஆளுநருக்குக் கீழும் அமைச்சரவைக்குக் கீழும் அடங்கும்.\n\nSection::::வரலாறு.\nஈழப்போரை முடிவுக்குக் கொண்டு வரும் பொருட்டு, 1987 சூலை 29 இல் கையெழுத்திடப்பட்ட இலங்கை-இந்திய ஒப்பந்தத்தின் படி அதே ஆண்டு நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. இதன் படி, 1988 பெப்ரவரி 3 இல் ஒன்பது மாகாணசபைகள் உருவாக்கப்பட்டன. இந்த ஒன்பது மாகாணசபைகளில் இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு மாகாண அரசின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. 1988 செப்டம்பர் 2 இல் இரு மாகாணங்களும் வடக்கு கிழக்கு மாகாண சபை என்ற பெயரில் இணைக்கப்பட்டன. இந்த இணைந்த மாகாணசபைக்கான முதலாவது தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.\n\n1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தி விட்டு நாட்டை விட்டு வெளியேறினார். இதனை அடுத்து அன்றைய அரசுத்தலைவர் பிரேமதாசா வட-கிழக்கு மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.\n\nவட-கிழக்கு இணைப்புத் தொடர்பான பொது வாக்கெடுப்பு நடத்தப்படாமல் ஒவ்வோர் ஆண்டும் அரசுத்தலைவர்களால் தற்காலிக இணைப்பாக நீடிக்கப்பட்டு வந்தது. இவ்விணைப்பு சட்டவிரோதமானது என 2006 அக்டோபர் 16 இல் உச்சநீதிமன்றம் தீர்ப்பு வழங்கியதை அடுத்து 2007 சனவரி 1 இல் வடகிழக்கு மாகாணசபை இரண்டாகப் பிரிக்கப்பட்டது. கிழக்கு மாகாணசபைக்கு 2008 மே 10 இல் முதலாவது தேர்தல் நடைபெற்றது. வட மாகாணசபைக்கு முதற்தடவையாக 2013 செப்டம்பர் 21 இல் தேர்தல்கள் இடம்பெற்றன.\n\nSection::::சட்டவாக்கம்.\nஇலங்கை அரசமைப்புச் சட்டத்தின் 9வது அட்டவணையில் பட்டியல் 1 இல் கொடுக்கப்பட்ட சட்டங்களை மாகாண சபைகள் இயற்றலாம். இப்பட்டியலில் வேளாண்மை, கல்வி, சுகாதாரம், வீடமைப்பு, உள்ளூராட்சி, திட்டமிடல், வீதி அபிவிருத்தி, மற்றும் சமூக சேவை ஆகியவை உள்ளடங்கும். காவல்துறை, மற்றும் காணி தொடர்பான சட்டங்களை இயற்றுவதற்கான அதிகாரங்கள் வழங்கப்படவில்லை. மாகாண சபைகள் 9ம் அட்டவணையில் மூன்றாவது பட்டியலில் உள்ளவற்றுக்கும் நாடாளுமன்றத்தின் ஒப்புதலுடன் சட்டமியற்றலாம். இவை: தொல்லியல் களங்கள், வேலை வாய்ப்பு, சுற்றுச்சூழல் பாதுகாப்பு, மீன்பிடித்துறை, உயர் கல்வி, விலைக் கட்டுப்பாடு, சுற்றுலாத்துறை ஆகியவையாகும். மாகாண சபை இயற்றுகின்ற சட்டத்தை உயர் நீதிமன்றத்திற்கு ஆற்றுப்படுத்த அரசியலமைப்புச் சட்டம் இடமளிப்பதால் அரசுத்தலைவர் அந்நியதிச் சட்டங்களை உயர்நீதிமன்றத்திற்கு ஆற்றுப்படுத்தி உயர்நீதிமன்றத்தின் அனுமதியும் கிடைத்தாலே சட்டமாக வரும்.\n\nவட மாகாண சபைக்கு 38 உறுப்பினர்கள் விகிதாசாரப் பிரதிநிதித்துவத் தேர்தல் முறையில் தேர்ந்தெடுக்கப்படுகின்றனர். முதலாவது தேர்தல் 2013 செப்டம்பர் 21 இல் நடைபெற்றது. தமிழ்த் தேசியக் கூட்டமைப்பு (ததேகூ), 30 இடங்களைக் கைப்பற்றியது.\n\nமாகாண சபையின் காலம் அதன் முதலாவது அமர்வு இடம்பெற்ற நாளில் இருந்து ஆகக்கூடியது ஐந்து ஆண்டுகள் ஆகும்.\n\nSection::::செயலாட்சி.\nமாகாண சபை அறிமுகப்படுத்தும் சட்டவாக்கங்களை செயல்படுத்தும் அதிகாரம் ஆளுநரிடம் உள்ளது. இவர் தமது அதிகாரத்தை அமைச்சரவையூடாக செயல்படுத்துவார்.\n\nSection::::ஆளுனர்.\nஆளுனர் இலங்கை அரசுத்தலைவரால் ஐந்து ஆண்டு காலத்திற்கு நியமிக்கப்படுவார். மாகாணசபையை ஒத்திவைக்கவோ அல்லது கலைக்கவோ ஆளுனருக்கு அதிகாரம் வழங்கப்பட்டுள்ளது. மாகாண சபையில் ஆகக்கூடிய உறுப்பினர்களைக் கொண்டிருக்கக்கூடிய கட்சி ஒன்றின் பரிந்துரையின் படி சபை உறுப்பினர்களில் ஒருவரை முதலமைச்சராக ஆளுனர் நியமிப்பார். முதலமைச்சரின் ஆலோசனையின் பேரில் அமைச்சரவை உறுப்பினர்களை ஆளுனர் நியமிப்பார்.\n\nவட மாகாண சபையின் தற்போதைய ஆளுனர் ஜி. ஏ. சந்திரசிறி அரசுத்தலைவர் மகிந்த ராசபக்சவினால் 2009 சூலை 12 இல் நியமிக்கப்பட்டார். மேஜர் ஜெனரல் சந்திரசிறி இலங்கை இராணுவத்தின் யாழ்ப்பாணப் பிராந்தியத் தலைவராகப் பணியாற்றியவர். சந்திரசிறியின் இராணுவப் பின்புலமும், ஐக்கிய மக்கள் சுதந்திரக் கூட்டணிக்கு அவர் வழங்கும் ஆதரவும் காரணமாக, ததேகூ, ஐதேக ஆகிய கட்சிகள் இராணுவப் பின்புலமில்லாத ஒருவரை ஆளுனராக நியமிக்கும் படி கேட்டு வருகின்றன.\n\nSection::::அமைச்சரவை.\nமாகாண சபையின் அமைச்சரவை முதலமைச்சரையும், ஆகக் கூடுதலாக மேலும் நான்கு உறுப்பினர்களையும் கொண்டதாக இருக்கும். ஆளுனர் தமது நிறைவேற்றதிகாரங்களைச் செயல்படுத்த அமைச்சரவை உறுப்பினர்களின் ஆலோசனையைப் பெற்றுக் கொள்வார். வட மாகாண சபைக்கு 2013 செப்டம்பரில் தேர்தல்கள் நடைபெறும் வரை இச்சபைக்கு அமைச்சரவை இருக்கவில்லை.\n"}
{"id": "196544", "url": "https://ta.wikipedia.org/wiki?curid=196544", "title": "தனிமக்குழுக்களின் பட்டியல்", "text": "தனிமக்குழுக்களின் பட்டியல்\n\nதற்போது 118 தனிமங்கள் உள்ளன. IUPAC இன்படி தனிமக் குழுக்கள்:\n\nமேலும் சில குழுக்கள்:\n"}
{"id": "196553", "url": "https://ta.wikipedia.org/wiki?curid=196553", "title": "உலக அதிசயம்", "text": "உலக அதிசயம்\n\n"}
{"id": "196554", "url": "https://ta.wikipedia.org/wiki?curid=196554", "title": "இர்சாத் (நடிகர்)", "text": "இர்சாத் (நடிகர்)\n\nஇர்சாத் என்பவர் மலையாளத் திரைப்பட நடிகரும், தொலைக்காட்சித் தொடர் நடிகரும் ஆவார்.\n\nதிருச்சூர் மாவட்டத்தில் கேச்சேரி அப்து, நபீசா ஆகியோரின் ஐந்து மக்களில் மூன்றாவதாகப் பிறந்தவர். கல்வி கற்றப் பருவத்தில் பல நாடகங்களில் நடித்திருக்கிறார். 1998-ல் பிரணயவர்ணங்கள் என்ற திரைப்படத்தில் நடித்து திரையுலகிற்குள் நுழைந்தார். துணை நடிகராக நடிக்கிறார். பக்தசனங்களுடைய சிரத்தய்க்கு என்ற திரைப்படத்தில் கதாநாயகனாக நடித்தார். டி.வி. சந்திரன், பி.டி. குஞ்சுமுகமது, பிரியனந்தனன், டோ. பிஜு, மது கைதபிரம் ஆகியோருடன் நடித்துள்ளார்.\n\n\nSection::::விருதுகள்.\nமாதவம் என்ற திரைத் தொடரில் நடித்தமைக்காக, கேரள அரசினது சிறந்த டி.வி. நடிகருக்கான விருது கிடைத்தது. கிரிட்டிக்‌சு அவார்ட் போன்ற விருதுகளையும் பெற்றுள்ளார்.\n"}
{"id": "196558", "url": "https://ta.wikipedia.org/wiki?curid=196558", "title": "பல்லாத்த பகையன்", "text": "பல்லாத்த பகையன்\n\nபல்லாத்து பகையன் என்பது டி.எச். முத்தய்யா இயக்கிய மலையாளத் திரைப்படம்.\nஇந்தப் படம் 1969 பிப்பிருவரி 27-ன் வெளியானது\n\n\n\n\n"}
{"id": "196564", "url": "https://ta.wikipedia.org/wiki?curid=196564", "title": "நூலடைவு", "text": "நூலடைவு\n\nஒரு குறிப்பிட்ட எழுத்தாளர் அல்லது துறை பற்றிய நூற்களின் அல்லது படைப்புக்களின் பட்டியல் நூலடைவு (bibliography) எனப்படுகிறது. ஒரு படைப்பின் இறுதியில் அந்தப் படைப்புக்கு உசாத்துணைகளாக விளங்கிய நூற்களைப் பட்டியிடுதலையும் நூலடைவு என்பர். பொதுவாக, நூற்பட்டியலுடன் ஒப்புடுகையில் நூலடைவு சிறிய பரப்பில் ஆழமாகாச் சென்று மீதரவுகளைத் தொகுத்து தரும். \n"}
{"id": "196571", "url": "https://ta.wikipedia.org/wiki?curid=196571", "title": "காலம் மாறுன்னு", "text": "காலம் மாறுன்னு\n\nகாலம் மாறுன்னு, என்பது 1955-ல் வெளியான மலையாளத் திரைப்படம். கே. கே நாராயணன் தயாரிப்பில், ஆர். வேலப்பன் இயக்கத்தில் உருவானது. இந்தப் படம் 1955 ஏப்பிரல் 21 அன்று வெளியானது.\n\n\nSection::::பின்னணிப் பாடகர்கள்.\nகே. சுலோசனா\n\n"}
{"id": "196574", "url": "https://ta.wikipedia.org/wiki?curid=196574", "title": "ராபர்ட் ஷில்லர்", "text": "ராபர்ட் ஷில்லர்\n\nராபர்ட் ஜேம்ஸ் \"பாப்\" ஷில்லர் (பிறப்பு மார்ச் 29, 1946) என்பவர் அமெரிக்க கல்வியாளரும், பொருளாதார வல்லுனரும், மற்றும் எழுத்தாளரும் ஆவார். யேல் பல்கலைக்கழக பேராசிரியராக பணியாற்றும் இவர், இப்போது யேல் மேலாண்மைக்கலூரியின் பன்னாட்டு நிதி மைய உறுப்பினரும் ஆவார். 1980 முதல் இவர் தேசிய பொருளாதார ஆய்வு பணியகத்தில் ஆய்வாளராக உள்ளார். இவர் 2005ஆம் ஆண்டு அமெரிக்க பொருளாதார அமைப்பின் தலைவராகவும், 2006முதல் 2007 வரை கிழக்கு பொருளாதார அமைப்பின் தலைவராகவும் பணியாற்றினார். MacroMarkets LLC என்னும் முதலீட்டு மேலாண்மை நிறுவனத்தின் இணை நிறுவனரும் அதன் தலைமை பொருளாதார அதிகாரியும் ஆவார்.\n\nஷில்லர் உலகின் மிகவும் செல்வாக்குள்ள 100 பொருளாதார நிபுணர்களுல் ஒருவராக கருதப்படுகின்றார். 14 அக்டோபர் 2013இல் \"அறிவியல்பூர்வமாக சந்தை நடைமுறைகளை ஆய்வுசெய்தமைக்காக\" இவருக்கு யூஜின் ஃபாமா மற்றும் லார்ஸ் பீட்டர் ஹான்சென் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.\n"}
{"id": "196578", "url": "https://ta.wikipedia.org/wiki?curid=196578", "title": "லார்ஸ் பீட்டர் ஹான்சென்", "text": "லார்ஸ் பீட்டர் ஹான்சென்\n\nலார்ஸ் பீட்டர் ஹான்சென் (பிறப்பு அக்டோபர் 26, 1952) என்பவர் அமெரிக்காவின் சிக்காகோ பல்கலைக்கழக பொருளியல் பேராசிரியரும், உலகின் குறிக்கத்தகு பருப்பொருளியலாளரும் ஆவார். யூஜின் ஃபாமா மற்றும் ராபர்ட் ஷில்லர் ஆகியோருடைய பொருளாதாரக் கோட்பாடுகளைப் புள்ளிவிவர அடிப்படையில் பகுப்பாய்வு செய்து முதலீட்டுத் திட்டங்களைத் தீர்மானிக்கும் வகையில் வழிமுறையை இவர் கண்டுபிடித்தார்.\n\n14 அக்டோபர் 2013இல் \"அறிவியல்பூர்வமாக சந்தை நடைமுறைகளை ஆய்வுசெய்தமைக்காக\" இவருக்கு யூஜின் ஃபாமா மற்றும் ராபர்ட் ஷில்லர் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.\n"}
{"id": "196579", "url": "https://ta.wikipedia.org/wiki?curid=196579", "title": "சுதந்திர சதுக்கம், கொழும்பு", "text": "சுதந்திர சதுக்கம், கொழும்பு\n\nசுதந்திர சதுக்கம் என்பது கொழும்பு, டொரிங்டன் எனும் இடத்தில் அமைந்துள்ள இலங்கையின் தேசிய நினைவுச்சின்னங்களில் ஒன்றாகும். 1949 ஆம் ஆண்டு பெப்ரவரி மாதம் 4 ஆம் திகதி கொண்டாடப்பட்ட இரண்டாவது சுதந்திர தினத்தின் போது, மேற்படி சுதந்திர சதுக்கத்தின் நிர்மாணப்பணிகள் ஆரம்பமாயின.\n\n\n"}
{"id": "196581", "url": "https://ta.wikipedia.org/wiki?curid=196581", "title": "யூஜின் ஃபாமா", "text": "யூஜின் ஃபாமா\n\nயூஜின் பிரான்சிசு \"ஜீன்\" ஃபாமா (\"Eugene Fama\", ; பிறப்பு பெப்ரவரி 14, 1939) என்பவர் அமெரிக்க கல்வியாளரும், பொருளாதார வல்லுனரும், சிக்காகோ பல்கலைக்கழக பூத் வணிக பள்ளியின் பொருளாதார பேராசிரியராக பணிபுரிபவரும் ஆவார். 14 அக்டோபர் 2013இல் \"அறிவியல்பூர்வமாக சந்தை நடைமுறைகளை ஆய்வுசெய்தமைக்காக\" இவருக்கு ராபர்ட் ஷில்லர் மற்றும் லார்ஸ் பீட்டர் ஹான்சென் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.\n"}
{"id": "196582", "url": "https://ta.wikipedia.org/wiki?curid=196582", "title": "இல்டன் சகோதரிகள்", "text": "இல்டன் சகோதரிகள்\n\nஇல்டன் சகோதரிகள் (\"Hilton Sisters\") அல்லது டெய்சி மற்றும் வயலெட் ஹில்டன் (\"Daisy Hilton and Violet Hilton\", 5 பெப்ரவரி 1908 – 4 சனவரி 1969) பிறப்பிலேயே உடல்ரீதியில் ஒட்டிப் பிறந்த இரட்டையராவர். இருவருக்கும் ஒரே குருதிச் சுற்றோட்டத் தொகுதியும், நரம்புத் தொகுதியும் இருந்தது. இதன் காரணமாக, வேதனைகளையும் சந்தோசங்களையும் அவர்கள் ஒன்றாகவே உணர்ந்து கொண்டனர். தாயாரின் பொருளாதார நிலைமை காரணமாக, இவர்கள் இருவரும் இளவயதிலேயே வேறொரு பெண்ணுக்கு விற்கப்பட்டனர். அப்பெண் இவர்களைக் கொண்டு நிகழ்ச்சிகள் நிகழ்த்திப் பணம் ஈட்டினார்.\n\n"}
{"id": "196583", "url": "https://ta.wikipedia.org/wiki?curid=196583", "title": "கோக்தெபெல் (திரைப்படம்)", "text": "கோக்தெபெல் (திரைப்படம்)\n\nகோக்தெபெல் (உருசியம்: Коктебель) என்பது 2003 ஆம் ஆண்டும் வெளியான ரசிய மொழித் திரைப்படம். இதை அலெக்சி போப்போகிரேப்சுகி, போரிசு கிலெபுனிக்கோவ் ஆகியோர் இயக்கியுள்ளனர்.\n\n"}
{"id": "196608", "url": "https://ta.wikipedia.org/wiki?curid=196608", "title": "நாட்டாமை", "text": "நாட்டாமை\n\nநாட்டாமை என்பது ஒரு புவியியல் சார்ந்த மக்கட்குழுவின் சமூக நிர்வாக அமைப்பின் தலைவராவார். பொதுவாக பரம்பரைப் பரம்பரையாக கிராமங்களில் நிர்வாக அதிகாரத்தில் இருப்பவரை நாட்டாமை என்று அழைக்கப்படுகிறார். கிராமங்களில் நடக்கும் சண்டை சச்சரவு, பிரச்சனைகளைத் தீர்த்து வைப்பது, நீர்நிலைகளை கண்காணித்தல், வளர்ச்சித் திட்டங்கள் வகுப்பது போன்று அப்பகுதியை ஆளும் பணிகள் நாட்டாமைக்குரியதாகும். \n\nஇந்தியா சுதந்திரம் அடைந்த பின்னர் படிப் படியாக நாட்டாமையின் அதிகாரங்கள் வலுயிழந்து, மக்களாட்சி முறையில் தேர்வு செய்யப்படும் ஊராட்சி மன்றம் மூலம் கிராமங்களில் நிர்வாகம் நடைபெறுகின்றன. தற்போதும் சில இடங்களில் நாட்டாமையின் அதிகார வரம்பு சுருக்கப்பட்டு, சில கிராமங்களில் சாதிரீதியான குழுக்களுக்கு மட்டும் தலைவராக இருக்கிறார்கள். \n"}
{"id": "196609", "url": "https://ta.wikipedia.org/wiki?curid=196609", "title": "தேவி பாகவத புராணம்", "text": "தேவி பாகவத புராணம்\n\nதேவி பாகவத புராணம் (சமசுகிருதம், n., देवी भागवतपुराण, \"\") என்பது இந்து சமயத்தில் பிற்பாடு இணைந்த தேவி வழிபாடான சாக்தத்தின் முக்கிய நூலாகும். சீறிமத் தேவி பாகவதம் என்றும் தேவி பாகவதம் என்றும் அறியப்படுகிறது. அத்துடன் தேவி பாகவதம் உப புராணங்களில் ஒன்றாகப் போற்றப்படுகிறது. இது \n\nஇப்புராண நூலில் தேவியின் பல்வேறு வடிவங்களும், அவற்றுக்கான மந்திரங்களும் குறிப்பிடப்பட்டுள்ளன.\n\n\n"}
{"id": "196613", "url": "https://ta.wikipedia.org/wiki?curid=196613", "title": "சேமக்கலம் (பொறியியல்)", "text": "சேமக்கலம் (பொறியியல்)\n\nபொதுவாகப் பொறியியலில், சேமக்கலம் (accumulator) என்பது மின்சக்தியைச் சேமித்துப் பிறகு பயன்படுத்த உதவுகிறது. இதன் முதல் வடிவமைப்பு பிளாண்டே என்பவரால் செய்யப்பட்டதாகும். நீரழுத்தச் சேமக்கலம் (Hydraulic accumulator) என்பது சுருங்கா நீரழுத்தத் திரவத்தை ஒரு வெளிப்பொருளினால் அழுத்தங்கொடுக்கும்படியாத ஓர் அழுத்தச் சேமிப்புத் தேக்கம் ஆகும். அந்த வெளிப்பொருளானது சுருள்வில், உயர்ந்த எடை அல்லது அழுத்தப்பட்ட வாயு ஆகியவையாகும்.\n\nதற்காலத்தில் இரண்டு முக்கிய சேமக்கலங்கள் பயன்படுத்தப்படுகிறது. அவை பின்வருமாறு:\n\nSection::::காரீய அமில சேமக்கலம்.\nஇந்த வகை சேமக்கலத்தில் இரு காரீயத் தகடுகளை கந்தக அமிலம் நிறைந்த பாத்திரத்தில் வைக்கப்பட்டு, மின்னோட்டத்தை அதன் வழியே செலுத்தும் பொழுது ஒரு தகடு காரீயமாகவும், மற்றொரு தகடு காரீயடைஆக்சைடாக மாறி, மின்சாரத்தை சேமிக்கிறது. சராசரியாக இதன் மின்னழுத்தம் 2 வோல்டாக இருக்கும்.\n\nSection::::எடிசன் அல்லது நிக்கல்-இரும்பு சேமக்கலம்.\nஇதில் பொட்டாசியம் ஹைட்ராக்‌சைடு கரைசலுக்குள் நிக்கல் ஹைட்ரேடு தகடையும், இரும்பு ஆக்சைடு தகடையும் வைத்திருப்பர். இந்த தகடுகள் நிக்கல் டை ஆக்சைடாகவும், இரும்பாகவும் மாறி அதன் வழியிலே மின்னோட்டம் செல்லுகின்றன. சராசரியாக இதன் மின்னழுத்தம் 1.4 வோல்டாக இருக்கும்.\n"}
{"id": "196615", "url": "https://ta.wikipedia.org/wiki?curid=196615", "title": "மூவேந்தர் (திரைப்படம்)", "text": "மூவேந்தர் (திரைப்படம்)\n\nசுராஜ் இயக்கத்தில் 1998ம் ஆண்டு வெளிவந்த மூவேந்தர் திரைப்படம் முழுநீள நகைச்சுவைத் திரைப்படமாகும். இந்தப்படத்தில் சரத்குமார் கதாநாயகனாகவும், தேவயானி கதாநாயகியாகவும் நடித்திருந்தார்கள். எம் என் நம்பியார் சிறப்புக் கதாபாத்திரத்தில் நடித்திருந்தார்.\n\n"}
{"id": "196617", "url": "https://ta.wikipedia.org/wiki?curid=196617", "title": "தேவதர்சினி", "text": "தேவதர்சினி\n\nதேவதர்சினி, ஒர் இந்தியத் தமிழ்த் திரைத்துறை நடிகையாவார். இவர் பல தமிழ்த் திரைப்படங்களில் நடித்திருந்தாலும், தொலைக்காட்சித் தொடர்களின் வழியாக பரவலாக அறியப்படுகிறார்.\nசோடி நம்பர் ஒன் என்னும் நிகழ்ச்சியில் போட்டியாளராக கலந்து கொண்டார்.\n\nSection::::வாழ்க்கைக் குறிப்பு.\nதொலைக்காட்சி நடிகரான சேத்தனை திருமணம் செய்து கொண்டார்.\n\nSection::::தேவதர்ஷினி பற்றி :.\nகுணச்சித்திர, காமெடி வேடங்களுக்குப் பெயர்போன அவர் அறிமுகமானது தொலைக்காட்சி நிகழ்ச்சித் தொகுப்பாளினியாக. 1997-ல் எத்திராஜ் கல்லூரியில் பி.காம் படித்துக்கொண்டிருந்தவர் ஜெ.ஜெ டி.வி, சன் டி.வி-களின் நிகழ்ச்சிகளைத் தொகுக்கத் தொடங்கினார். சென்னையில் இருப்பவர்களே, 'என்னது நடிக்கப்போறியா..?' என ஆச்சர்யமாகக் கேட்கும் காலம் அது. எத்திராஜ் கல்லூரிப் பெண்கள் இதில் கொஞ்சம் முன்னேறிப் பொதுச் சமூகக் கட்டுகளை உடைத்து வெளியே வரத் தொடங்கினார்கள்.\n\nசன் டி.வி-யில் நிகழ்ச்சிகளைத் தொகுத்த உமா பத்மநாபன் இவரது புகைப்படம் கேட்கவும் கொடுத்திருக்கிறார். கவிதாலயா கிருஷ்ணன் இவரது புகைப்படம் பார்க்க, 'கனவுகள் இலவசம்' வாய்ப்புக் கிடைத்திருக்கிறது. 'மர்மதேசம்' சீரியல் இவரது திரைப் பயணத்துக்கான திறவுகோல். பள்ளி, கல்லூரியில் முதல் மாணவியாகத் திகழ்ந்தவர் ஆடிட்டர் கனவைத் தள்ளிப் போட்டுவிட்டு சின்னத்திரையில் தடம் பதிக்கத் தயாரானார். தந்தை கல்லூரி முதல்வர், தாய் பள்ளி முதல்வர் என ஓரளவுக்கு பிரச்னை இல்லாத சூழல் என்பதால் கனவை நோக்கிய பயணம் தெளிந்த நீரோடையைப் போல் ஆனது. ஆடிட்டர் கனவை எப்போதும் எட்டலாம் என நடிக்கத் தொடங்கியவர், இப்போது சைக்காலஜி படித்திருக்கிறார். நடிப்புக்குப் பிறகு ஆடிட்டிங்கில் இறங்கும் எண்ணமும் இருக்கிறதாம்.\n\nகனவுகள் இலவசம்' தொடர் சிறியது என்பதால் விடுமுறை நாள்களில் நடிப்பதே போதுமானதாக இருந்திருக்கிறது. ஆனால், 'மர்மதேசம்' ஒன்றரை ஆண்டு தொடரும் சீரியல். கல்லூரி முடித்ததும் மாலை வேளைகளில், கல்லூரி விடுமுறை நாள்களில் நடிக்க ஆரம்பித்தவர், பிறகு நடிப்பை முதன்மையாக்கி தொலைநிலைக் கல்வியில் எம்.காம் படிக்கும் நிலை உருவானது. ஆரம்ப காலத்தில் ஃப்ரேம் பொசிஸனுக்குள் நிற்கத் தெரியாது... ஸ்க்ரீன் ப்ரெசன்ஸ் சரியாக வராது... டயலாக் டெலிவரியை மட்டுமே கையில் இருக்கும் அம்பாக நினைத்துத் திரைநாணேற்றினார்.  அத்தனையையும் கற்றுக்கொண்டது அதன்பிறகுதான்.\n\nநடிக்கப் போவது, அலுவலகத்துக்கு தினமும் வேலைக்குப் போவதைப்போல அத்தனை எளிதானதொன்றுமில்லை. திரையுலகின் மீதான ப்ரியம் எல்லாவற்றையும் தாங்க வைத்தது. 'மர்மதேசம்' ஷூட்டிங்கில் பார்த்த நடிகர் சேத்தனை 2002-ல் கரம்பிடித்தார். இவரின் பயணத்திற்குப் பின்னே இவரது கணவரும் உடன் நிற்கிறார். 'சின்ன பாப்பா பெரிய பாப்பா' நகைச்சுவைத் தொடரில் பார்வையாளர்களின் விருப்பத்திற்குரிய நடிகையானார். தேவதர்ஷினி என்றாலே கலகலப்பான பாத்திரமாக ரசிகர்களின் மனதில் பதிந்து போனது. வீட்டிலிருக்கும் பெண்கள் தேவதர்ஷினியைத் தங்களுடைய பிம்பமாகவே பார்க்கத் தொடங்கினார்கள். சின்னத்திரையில் மின்னிய காலத்தில் சினிமா வாய்ப்புகள் வந்தாலும், நேரமின்மையால் தள்ளிப்போட்டவருக்கு 'பார்த்திபன் கனவு' திரைப்படம் அடித்தளமாகிறது. முதல் படத்திற்கே தமிழ்நாடு அரசின் விருது பெறுகிறார். 'காக்க காக்க', எனக்கு 20 உனக்கு 18' எனச் சில படங்களிலும் கமிட் ஆகிறார். சினிமாவில் நிகழ்கிற ஒரு துன்பியல் உண்மை... ஒரு வருடம் எந்தப் படத்திலும் நடிக்காமல் இருந்தாலே போதும்... 'அவங்க இப்போ நடிக்கிறதையே விட்டுட்டாங்களே' எனக் கிளப்பிவிட்டு விடுவார்கள். அவற்றையெல்லாம் கடந்துவந்து தன்னை நிரூபிக்க நிறையப் போராட வேண்டியிருக்கும். இதோ 20 வருடங்கள் நிறைவடைந்துவிட்டன. இப்போதும், சின்னத்திரையில் காமெடி ஷோவில் தொடர்ந்து கலக்கிக்கொண்டிருக்கிறார். திரைப் பயணத்தையும், வாழ்க்கைப் பயணத்தையும் திறம்ப்டக் கையாண்டு வாள் சுழற்றுகிறார்.\n\nஒரு ப்ரேக்குக்குப் பிறகு, 2010-ல் 'காஞ்சனா' திரைப்படம். கோவை சரளாவோடு காமெடி வொர்க்-அவுட் ஆனது. ஆச்சி மனோரமா, கோவை சரளாவுக்குப் பிறகு காமெடி ரோலின் ரிலே குச்சியை நெடுந்தூரம் எடுத்துச்செல்ல யாருமில்லை. அண்ணி, அக்கா கேரக்டர்களில் நடித்தபடி காமெடியை கெட்டியாகப் பிடித்துக் கொண்டிருக்கிறார். சமீபத்தில் அறிவிக்கப்பட்ட தமிழ்நாடு அரசின் திரைப்பட விருதுகளில் 'காஞ்சனா' திரைப்படத்தில் நடித்ததற்காக 'சிறந்த நகைச்சுவை நடிகை' விருது பெறுகிறார். பல ஆண்டுகளுக்குப் பிறகு விருதுகள் அறிவிக்கப்பட்டிருக்கின்றன. இந்த விருது அவருக்கு இன்னும் உத்வேகத்தைக் தரக்கூடும். இவரது கணவர் சேத்தனும் தமிழ்நாடு அரசின் விருதைப் பெறவிருப்பது ஒன் ப்ளஸ் ஒன் ஆஃபர். ஆண் காமெடி நடிகர்களைப் போலப் பெண்களுக்குத் தொடர்ச்சியாகப் பட வாய்ப்புகள் வருவதில்லை. கிடைக்கும் ஒன்றிரண்டு திரைப்படங்களில் தலைகாட்டிக் காணாமல்போகும் நடிகைகள் என நிறைய பேரை உதாரணமாகச் சொல்லலாம். இந்த நிலை மாறி, நகைச்சுவை கேரக்டர்களுக்காக நடிகைகளுக்கும் ஸ்கோப் கிடைக்கவேண்டும் என நினைக்கிறார் தேவதர்ஷினி.\n\nவாய்ப்புகள் எப்போதாவதுதான் தேடிவரும்... கிடைக்கிற வாய்ப்பைக் கெட்டியாகப் பிடித்து மேலேறினால் வெளிச்சம். கண்கூசும் வெளிச்சத்திற்குத் தாக்குப்பிடித்து நிலைபெறுவது அவரவர் திறமை. பயிற்சியும், முயற்சியும் இருந்தால் எல்லாமே சாத்தியம் என்பதுதான் இவரது அனுபவங்கள் சொல்லும் பாடம்.\n\n\nSection::::மேற்கோள்கள்.\n3. https://cinema.vikatan.com/tamil-cinema/news/96800-cinema-career-of-actress-devadharshini--kodambakkam-thedi-series-part-15.html - Vignesh C Selvaraj - Vikatan,com\n"}
{"id": "196618", "url": "https://ta.wikipedia.org/wiki?curid=196618", "title": "கெட்டிசுபெர்க்கு, பென்சில்வேனியா", "text": "கெட்டிசுபெர்க்கு, பென்சில்வேனியா\n\nகெட்டிசுபெர்க்கு (\"Gettysburg\") ஐக்கிய அமெரிக்காவின் பென்சில்வேனியா மாநிலத்தில் அமைந்துள்ள ஓர் பரோ ஆகும். இது ஆடம்சு கவுண்டியின் தலைநகராகவும் விளங்குகிறது. 1863ஆம் ஆண்டு நிகழ்ந்த கெட்டிசுபெர்க்கு சண்டைக்காகவும் அப்போதையக் குடியரசுத் தலைவர் ஆபிரகாம் லிங்கனின் கெட்டிசுபெர்க்கு உரைக்காகவும் இந்நகரம் அறியப்படுகிறது. இங்குள்ள கெட்டிசுபெர்க்கு தேசிய சண்டைக்களம், தேசிய இராணுவப் பூங்கா ஆகியவற்றிற்கு பெருந்திரளாக சுற்றுலாப் பயணிகள் வருகின்றனர். 2010 அமெரிக்கக் கணக்கெடுப்பின்படி இதன் மக்கள்தொகை 7,620 ஆகும்.\nSection::::வரலாறு.\nஅயர்லாந்தில் பிறந்த ஜேம்சு கெட்டிசு (1759-1815) என்பவரால் 1786ஆம் ஆண்டு இங்கு குடியிருப்பு ஏற்படுத்தப்பட்டது; தம்மால் நிறுவப்பட்ட குடியேற்றத்திற்கு கெட்டிசுடவுன் எனப் பெயரிட்டார். 1800இல் இது கெட்டிசுபெர்க்கு என மறுபெயரிடப்பட்டது. மேலும் இப்பகுதி ஆடம்சு கவுண்டி எனப் பெயரிடப்பட்டது.\nஇந்தவிடத்தில்தான் அமெரிக்க உள்நாட்டுப் போரின் அறுதிச் சண்டைகளில் ஒன்றாக 1863ஆம் ஆண்டில் சூலை 1 முதல் 3 வரை பெரும் சண்டை நிகழ்ந்தது. ஏறத்தாழ 6000 பேர் உயிரிழந்தனர்; 27,000க்கும் மேலானோர் காயமுற்றனர். நவம்பர் 19, 1863 அன்று அமெரிக்கக் குடியரசுத் தலைவர் ஆபிரகாம் லிங்கன் புதிய கல்லறையை துவக்கி விழாவின் இறுதியில் ஏறக்குறைய மூன்று நிமிடங்களுக்கு உரையாற்றினார்; கெட்டிசுபெர்க்கு உரை என இன்று அறியப்படும் இந்த உரை அமெரிக்க வரலாற்றில் மிகச்சிறந்த உரைகளில் ஒன்றாக கருதப்படுகிறது. \n\nஇங்கு நடைபெற்ற சண்டையின் ஐம்பதாவதாண்டு விழா 1913இல் கொண்டாடப்பட்டது. சூலை 3, 1938இல் 75ஆம் ஆண்டுவிழாக் கொண்டாட்டங்களில் கலந்துகொண்ட அமெரிக்கக் குடியரசுத் தலைவர் [ பிராங்க்ளின் டெலனோ ரூசவெல்ட்டு 250,000 பார்வையாளர்கள் முன்னிலையில் \"மங்கா ஒளி அமைதி நினைவகத்தை\" திறந்து வைத்தார்.\n\nமற்றொரு அமெரிக்கக் குடியரசுத் தலைவரான டுவைட் டி. ஐசனாவர் தமது ஓய்வுக்கால வசிப்பிடமாக கெட்டிசுபெர்க்கில் பண்ணை ஒன்றை 1950இல் வாங்கியுள்ளார். சோவியத் ஒன்றியத் தலைவர் நிக்கிட்டா குருசேவ் 1959இல் இங்கு வருகை புரிந்தார்.\n\n"}
{"id": "196623", "url": "https://ta.wikipedia.org/wiki?curid=196623", "title": "வட மாகாண முதலமைச்சர்", "text": "வட மாகாண முதலமைச்சர்\n\nவட மாகாண முதலமைச்சர் (\"Chief Minister of North Eastern Province\") என்பவர் மாகாண மட்டத்தில் இலங்கையின் வட மாகாணத்தில் பல்வேறு நிறைவேற்று அதிகாரங்களைக் கொண்ட தேர்ந்தெடுக்கப்பட்ட தலைவர் ஆவார். வட மாகாண அரசின் நிறைவேற்று சபையின் தலைவராக ஆளுனர் உள்ளார். வட மாகாண சபையில் அதிக உறுப்பினர்களைக் கொண்ட கட்சியினால் முதலமைச்சராகப் பரிந்துரைக்கப்பட்ட உறுப்பினரை ஆளுனர் அப்பதவிக்கு நியமிப்பார்.\n\nSection::::அதிகாரங்கள் தொடர்பான தீர்ப்புகள்.\nமாகாண பிரதம செயலாளருக்கு உத்தரவிடும் அதிகாரம் நடுவண் அரசின் பொதுச் சேவை ஆணைக்குழுவுக்கே உண்டு என்றும், அவ்வதிகாரம் மாகாண முதலமைச்சருக்கு இல்லை என்றும் இலங்கை உயர்நீதிமன்றம் 2014 ஆகத்து 4 இல் தீர்ப்பளித்தது. வட மாகாண முதலமைச்சர் சி. வி. விக்னேசுவரனுக்கு எதிராக மாகாண செயலாளர் விஜயலட்சுமி ரமேஸ் இவ்வழக்கைத் தொடுத்திருந்தார்.\n\n"}
{"id": "196625", "url": "https://ta.wikipedia.org/wiki?curid=196625", "title": "கன்னிப்பிறப்பு", "text": "கன்னிப்பிறப்பு\n\nகன்னிப்பிறப்பு அல்லது கன்னிவழிப் பிறப்பு (\"Parthenogenesis\") எனப்படுவது கருக்கட்டல் நிகழாமல் முளையமாக மாறி, வளர்ச்சியடையும் கலவியற்ற இனப்பெருக்க வடிவமாகும். விலங்குகளில் கன்னிப்பிறப்பு என்பது இனப்பெருக்கமற்ற முட்டைக்கருவில் இருந்து முளைய வளருதலையும், இனக்கலப்பிலா படிமுறையையும் குறிக்கும்.\n\nகன்னிப்பிறப்பு இயற்கையாக பல தாவரங்களிலும் முதுகெலும்பிலிகளில் உருளைப்புழு, நீர்த்தெள்ளு, சில தேள்கள், செடிப்பேன்கள், சில அந்தோபிலாக்கள்,சில குளவி இனங்கள் மற்றும் முதுகெலும்பிகளான சில மீன் இனங்கள், நீர்நில வாழ்வன, ஊர்வன மற்றும் மிக அரிதாகச் சில பறவைகளில் காணப்படுகின்றன.\n\n"}
{"id": "196626", "url": "https://ta.wikipedia.org/wiki?curid=196626", "title": "விதையற்ற பழம்", "text": "விதையற்ற பழம்\n\nவிதையற்ற பழம் என்பது முதிர்ச்சியில்லாத விதைகளைக் கொண்டு வளர்ச்சியடைந்த பழத்தைக் குறிக்கும். விதையற்ற பழங்களை நுகர்தல் பொதுவாக இலகுவானதும் வசதியானதுமாக இருக்கின்றது. அவை வணிப பெறுமதியுள்ளவையாகவும் கருதப்படுகின்றன. \n\nஅதிக வணிப ரீதியாக உற்பத்தி செய்யப்பட்ட விதையற்ற பழங்கள் பழத்தின் சதைப்பகுதியில் அதிக எண்ணிக்கையான மற்றும் கடினமான விதைகளையுடைய பழங்கள் கொண்ட தாவரங்களில் இருந்து உற்பத்தி செய்யப்படுகின்றன.\n"}
{"id": "196629", "url": "https://ta.wikipedia.org/wiki?curid=196629", "title": "தினேஷ் குமார", "text": "தினேஷ் குமார\n\n"}
{"id": "196632", "url": "https://ta.wikipedia.org/wiki?curid=196632", "title": "ஆலத்தூர், கடலூர் மாவட்டம்", "text": "ஆலத்தூர், கடலூர் மாவட்டம்\n\nஆலத்தூர் (ஆங்கிலம்:Alathur, Thittakudi) இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம் திட்டக்குடி வட்டத்தின் கீழ்வரும் 130 வருவாய் கிராமங்களில் இதுவும் ஒன்றாகும்.\n\nSection::::அமைவிடம்.\nஆலத்தூர் இக்கிராமம் இதன் வட்டமான, திட்டக்குடி நகரத்தில் இருந்து 13 கிலோ மீட்டர் தூரத்தில் அமைந்துள்ளது. மற்றும் இதன் மாவட்டமானர் கடலூர் முதுநகர் (Old Town) 97.1 கிலோ மீட்டர் தூரத்தில் அமைந்துள்ளது. மேலும் 231 கிலோ மீட்டர் தொலைவில் இதன் தலைநகரான சென்னை நகரம் அமைந்துள்ளது.\n"}
{"id": "196634", "url": "https://ta.wikipedia.org/wiki?curid=196634", "title": "லியுதேத்தியம்", "text": "லியுதேத்தியம்\n\nலியுதேத்தியம் (Lutetium) குறியீடு Lu மற்றும் அணு எண் 71 கொண்ட ஓர் தனிமம் ஆகும். இது வெள்ளி போன்ற நிறமுடைய உலோகம். அரிமாணம் . இலந்தனைடு குழுமத்தில் இதுவே கடைசித் தனிமம். அரிய பூமித் தனிமங்களுள் ஒன்றாக கருதப்படுகிறது.\n\n"}
{"id": "196654", "url": "https://ta.wikipedia.org/wiki?curid=196654", "title": "சவுல்", "text": "சவுல்\n\nசவுல் (\"Saul\"; ((lang-he|שָׁאוּל}}; ; ; ) (ஏறக்குறைய கி.மு 1079 – 1007) என்பவர் ஒன்றிணைந்த இசுரவேல் அரசின் முதலாவது அரசன் ஆவார். இவர் இறைவாக்கினர் சாமுவேலினால் அரசனாக நியமிக்கப்பட்டு, கீபாவிலிருந்து அரசாட்சி செய்தார். கில்போ மலையில் நடைபெற்ற போரில் பிலிஸ்தியர்களிடம் பிடிபடுவதைத் தவிர்க்க வாள் மீது வீழ்ந்து தற்கொலை செய்து கொண்டார். இப்போரில் அவருடைய மூன்று மகன்களும் கொல்லப்பட்டனர். இவரைத் தொடர்ந்து அவரின் மகன் இசபோத் மற்றும் அவருடைய மருமகன் தாவீது ஆகியோர் ஆட்சி செய்தனர். சவுலின் வாழ்வு, ஆட்சி பற்றிய விபரங்கள் சாமுவேல் நூலில் காணப்படுகின்றது.\n\n"}
{"id": "196656", "url": "https://ta.wikipedia.org/wiki?curid=196656", "title": "புரோடாக்டினியம்", "text": "புரோடாக்டினியம்\n\nபுரோடாக்டினியம் (Protactinium) குறியீடு Pa மற்றும் அணு எண் 91 கொண்ட தனிமம் ஆகும். இதன் ஆக்சிசனேற்ற எண் +5. ஆனால் +4, +2 அல்லது +3 நிலைகளிலும் சேர்மம்கள் இருக்கின்றன.\n\n"}
{"id": "196659", "url": "https://ta.wikipedia.org/wiki?curid=196659", "title": "முகத்துவாரம் (கொழும்பு)", "text": "முகத்துவாரம் (கொழும்பு)\n\nமுகத்துவாரம் (\"Modara\", மோதரை, \"Mutwal\") என்பது இலங்கையின் தலைநகர் கொழும்பு மாநகரின் ஒரு புறநகர் ஆகும். இது \"கொழும்பு 15\" என்ற அஞ்சல் குறியீட்டுடன் அழைக்கப்படுகிறது. களனி கங்கை இதன் அருகே ஓடுகிறது.\n\n\n"}
{"id": "196663", "url": "https://ta.wikipedia.org/wiki?curid=196663", "title": "காட்டுக்கொல்லை", "text": "காட்டுக்கொல்லை\n\nகாட்டுக்கொல்லை என்பது ஒரு சிற்றூர். தமிழ் நாடு மாநிலம் கடலூர் மாவட்டம் குறிஞ்சிப்பாடி வட்டத்தில் உள்ளது. வடலூர்\nபேரூராட்சியில் அடங்கியுள்ளது.\nSection::::மக்கள்.\nஇந்த ஊரில் சுமார் 75 குடும்பங்கள் உள்ளன. \nSection::::அமைவிடம்.\nவடலூர் சத்திய ஞான சபைக்கு வடக்கே ஒரு கிலோ மீட்டர் தொலைவில் காட்டுக்கொல்லை அமைந்துள்ளது. கடலூர் மாவட்டத்தில் புன்செய் நிலத்தை கொல்லை என அழைப்பது வழக்கம். ஒருகாலத்தில் காட்டுக்கு அருகில் இருந்த நிலத்தை காட்டுக்கொல்லை என அழைத்திருக்ககூடும். பிற்காலத்தில் அங்கு வீடுகட்டி குடியேறி மக்கள் வாழந்த போது அந்த ஊர் காட்டுகொல்லை என்றே பெயர் நிலைத்திருக்கும் என எண்ணத் தோன்றுகிறது. இந்த ஊரின் மேற்கில் சுமார் 100 மீட்டர் தொலைவு தூரம் வரை நெய்வேலி பழுப்பு நிலக்கரி சுரங்கம் வெட்டப்பட்டுள்ளது.\n\nSection::::தொழில்.\nஇங்கு வாழும் மக்கள் விவசாயத்தை மேற்கொண்டு வாழ்ந்து வந்தனர். இவ்வூரின் நிலத்திற்கு அடியில் பழுப்பு நிலக்கரி இருப்பதை அறிந்த என். எல். சி நிறுவனம் அவர்களின் நிலத்தை கையகப்படுத்திக்கொண்டது. அதற்கு இழப்பீடும் கொடுத்தது. அதனால் விவசாயத்தை நம்பி வாழ்ந்த மக்கள் கூலி வேலை செய்து வாழும் நிலைக்குத் தள்ளப்பட்டுள்ளனர். இவ்வூரின் தெற்கில் வடலூர் தொடர் வண்டி நிலையம் உள்ளது. ரயில் மூலம் நிலக்கரியைக் கொண்டு செல்ல நிலக்கரி சேமிப்பு கிடங்கு இங்கு அமைக்கப்பட்டுள்ளது.\n"}
{"id": "196665", "url": "https://ta.wikipedia.org/wiki?curid=196665", "title": "பெரிய நம்பி", "text": "பெரிய நம்பி\n\nஆளவந்தாரின் முதன்மை சீடர்களுள் ஒருவராய், அவருக்கு அடுத்தபடியாக விசிஷ்டாத்வைத சமயத்தின் ஆச்சாரியானாக மடத்தை அலங்கரித்தவர் பெரியநம்பிகள் ஆவார். இவரி மார்கழி மாதம் கேட்டை நட்சத்திரத்தில் திருவரங்கத்தில் மகாபூரணர் எனும் இயற்பெயரில் பிறந்தார்.இராமானுசரின் ஐந்து ஆச்சாரியர்களில் ஒருவரும் இவரே.\n\nஆளவந்தாரின் சீடர்களில் ஒருவரான மாறநேரி நம்பி, தன்னுடைய ஆசிரியருக்கு இருந்த ராஜபிளவை நோயை தனக்கு வாங்கிக் கொண்டார். அதனால் இறுதிகாலத்தில் யாருமற்ற குடிசையில் மடிந்தார். அவர் தாழ்ந்த குலத்தவர் என்பதால் யாரும் இறுதிக்கடன்களை செய்ய முடியவில்லை. பெரிய நம்பி முன்வந்து மாறநேரி நம்பிக்கு இறுதிக் கடன்களை வைணவ முறைப்படி செய்தார். இதற்காக திருவரங்க வைணவர்கள் அவரை சாதியிலிருந்து தள்ளி வைத்தனர். இதனால் திருவரங்க உற்சவரான நம்பெருமாளிடம் பெரிய நம்பியின் மகள் அத்துழாய் முறையிட்டாள். நம்பெருமாள் பெரிய நம்பியின் மீது தவறில்லை எனக்கூறியமையால் அங்கிருந்த வைணவர்கள் அதனை ஏற்றனர்.\n\n\n\n\nSection::::தனியன்.\nவைணவத்திற்காகவும் , இராமானுசருக்காகவும் தன் கண்களையும் உயிரையும் இழந்த பெரிய நம்பிகள் தன்னுடைய நூற்றைந்தாவது அகவையில் ஜோதிஷ்குடி எனப்படும் காளையார்கோயிலில் தன் ஆச்சாரியன் திருவடி (உயிர்நீத்தல் என்பதின் வைணவச்சொல்)அடைந்தார். அவ்வாச்சாரியரின் புகழ்பாடும் வடமொழி தனியன் இதோ:\n"}
{"id": "196667", "url": "https://ta.wikipedia.org/wiki?curid=196667", "title": "பற்றவைத்த இணைப்பு", "text": "பற்றவைத்த இணைப்பு\n\nபற்றுவைத்த இணைப்பு (\"Welding joint\") என்பது இரண்டு ஒரே மாதிரியான அல்லது வெவ்வேறு வகையான உலோகங்களை குறிப்பிட்ட வெப்பநிலைக்கு மேலே வெப்பப்படுத்தி இணைப்பது. இணைப்பு பயன்பாட்டிற்கு தகுந்தவாறு இணைப்பின்போது அழுத்தம் தரப்படுகிறது.\n\n\nSection::::வகைகள்.\nSection::::முட்டிணைப்பு.\nஒரே தளத்தில் அல்லது கிட்டத்தட்ட ஒரே தளத்தில் இரண்டு பொருட்களை இணைப்பது முட்டிணைப்பு ஆகும். இது 5 வகைப்படும். \n\nSection::::சதுர முட்டிணைப்பு.\nபற்றவைப்பு செய்யபட வேண்டிய தட்டின் தடிமன் 5 மிமீ வரை இருக்கும்போது சதுர முட்டிணைப்பு செய்யப்படுகிறது. தட்டின் தடிமன் குறைவாக இருப்பதால் இணைப்பதற்கு முன் விளிம்பு உருவாக்கம் ( Edge Preparation ) செய்யத் தேவையில்லை.\n\nSection::::V வடிவ முட்டிணைப்பு.\nபற்றவைப்பு செய்யப்பட வேண்டிய தட்டின் தடிமன் 5 மிமீ முதல் 25 மிமீ வரை இருக்கும்போது V வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு ஒரு பக்கத்தில் மட்டும் நடைபெறுவதால் இது ஒற்றை V வடிவ முட்டிணைப்பு (Single V-Butt Joint) எனவும் அழைக்கப்படுகிறது.\n\nSection::::U வடிவ முட்டிணைப்பு.\nபற்றவைப்பு செய்யபட வேண்டிய தட்டின் தடிமன் 20 மிமீ க்கு மேல் இருக்கும்போது U வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு ஒரு பக்கத்தில் மட்டும் நடைபெறுவதால் இது ஒற்றை U வடிவ முட்டிணைப்பு (Single U-Butt Joint) எனவும் அழைக்கப்படுகிறது.\n\nSection::::இரட்டை V வடிவ முட்டிணைப்பு.\nபற்றவைப்பு செய்யபட வேண்டிய தட்டின் தடிமன் 30 மிமீ க்கு மேல் இருக்கும்போது இரட்டை V வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு இரண்டு பக்கத்திலும் நடைபெறுவதால் இது இரட்டை V வடிவ முட்டிணைப்பு (Double V-Butt Joint) என அழைக்கப்படுகிறது.\n\nSection::::பற்றவைப்பு உதவுபட்டையுடன் கூடிய V வடிவ முட்டிணைப்பு.\nகசிவு ஏற்படுவதை தடுப்பதற்கு இந்த பற்ற வைப்பு உதவுகிறது. இங்கு உதவுபட்டையானது இரும்பு அல்லது தாமிரம் பொருளால் ஆனது.\n\nSection::::இடைப்பட்டை இணைப்பு.\nசெங்குத்து தளம் அல்லது இரண்டு பொருட்களும் ஒன்றுக்கொன்று செங்குத்தாக இருக்குமாறு இணைப்பது முட்டிணைப்பு ஆகும். இது இரண்டு வகைப்படும். அவையாவன:\n\n\nSection::::குறுக்குநிலை இடைப்பட்டை இணைப்பு.\nஇணைப்பு செய்யப்படும் திசைக்கு குறுக்குநிலை அல்லது செங்குத்தான திசையில் விசை செயல்பட்டால் அது குறுக்கு நிலை இடைப்பட்டை இணைப்பு எனப்படும். இது இரண்டு வகைப்படும்.\nஅவையாவன:\n\nSection::::இணைநிலை இடைப்பட்டை இணைப்பு.\nஇணைப்பு செய்யப்படும் திசைக்கு நேரான அல்லது கிடைத்தள திசையில் விசை செயல்பட்டால் அது இணைநிலை இடைப்பட்டை இணைப்பு எனப்படும். இது இரண்டு வகைப்படும்.\nஅவையாவன:\n"}
{"id": "196684", "url": "https://ta.wikipedia.org/wiki?curid=196684", "title": "அண்டோனியோ கிராம்ஷி", "text": "அண்டோனியோ கிராம்ஷி\n\nஅண்டோனியோ கிராம்ஷி [ ; 22 ஜனவரி 1891 - ஏப்ரல் 27, 1937] ஒரு இத்தாலிய எழுத்தாளர், அரசியல்வாதி, அரசியல் நிபுணர், தத்துவவாதி, சமூகவியல், மற்றும் மொழியியலாளர். அவர் இத்தாலிய கம்யூனிஸ்ட் கட்சியின் நிறுவன உறுப்பினர் மற்றும் அக்கட்சியின் தலைவராக ஒரு முறை பதவிவகித்தார். பெனிட்டோ முசோலினியால் சிறையில் அடைக்கப்பட்டார்.கிராம்ஷி 20 ஆம் நூற்றாண்டின் மிக முக்கிய மார்க்சிய சிந்தனையாளர்களில் ஒருவராவார். கலாச்சார மற்றும் அரசியல் தலைமையை பகுப்பாய்வு செய்துள்ள அவரது எழுத்துக்களில் பண்பாட்டு மேலாதிக்க கோட்பாடுகளை முன் வைக்கின்றார். முதலாளித்துவ சமூகத்தில் , பண்பாட்டு மேலாதிக்கத்தின் மூலம் அரசுகள் அதிகாரத்தை எவ்வாறு தக்க வைத்துக் கொள்கின்றன , என்பதை விளக்குகிறார் .\n\nSection::::கிராம்ஷியின் சிந்தனைகள்.\nஆளுகிற முதலாளித்துவ வர்க்கங்கள் பொருளாதாரத்தில் தங்களது சுரண்டல் ஆதிக்கத்தை நிலைநிறுத்த முயற்சிப்பதோடு நின்று விடுவதில்லை.மக்களின் அன்றாட வாழ்க்கை சார்ந்த கருத்துக்கள்,சிந்தனைமுறை அனைத்திலும் தங்களது மேலாதிக்கத்தை நிலைநிறுத்த இடையறாது முயற்சிக்கின்றனர்.இதனையொட்டி,கிராம்ஷி,தனது பிரசித்திபெற்ற \"கருத்து மேலாண்மை\"(Hegemony) , \"குடியுரிமை சமுகம்\" \"பொதுபுத்தி\" , போன்ற கருத்தாக்கங்களை உருவாக்கினார்.அரசு செயல்படும் விதம்,அதன் கட்டமைப்பு,ஆட்சி நடைபெறும் தன்மை,அரசியல் இயக்கங்களின் தன்மைகளும்,செயல்பாடுகளும் என பல வகையில் ஆராய்ச்சியை மேற்கொண்டு மார்க்சிய அரசியல் தத்துவத்தைக் கிராம்ஷி உருவாக்கினார். சோசலிச சமுகம் பற்றியும்,அந்த சமுகத்தை வென்றடைவதற்கான வழிமுறை உத்திகளும் ஒருசேர ஆராய்ந்தார்,கிராம்ஷி.\n\nSection::::அரசு.\nவன்முறை வழியில் ஒடுக்கும் அரசு நிறுவனங்களுக்கும்,கருத்து மேலாண்மை செலுத்தும் நிறுவனங்களுக்கும் இடையிலான சமநிலை அல்லது ஒற்றுமைதான் அரசு எனப்படுவது என்பது கிராம்ஷியின் பார்வை.\nSection::::கருத்து மேலாண்மை.\nஆளும் வர்க்கங்கள் வன்முறை சார்ந்த அதிகாரத்தை மட்டும் நம்பியிருப்பதில்லை. அடக்கி ஒடுக்கப்படும் மக்களிடையே “கருத்து  மேலாண்மை” செலுத்தி அவர்களின் “சம்மதத்தை” செயற்கையாக நிறுவி,தங்கள் அதிகாரத்தை தக்க வைத்துக் கொள்கின்றனர்.இதுதான் இத்தாலியில் நிகழ்ந்தது.இதனால்தான் புரட்சிகர சூழலை மாற்றி நீண்ட தூரம் பின்னோக்கிய பாசிசப் பாதையில் இத்தாலியை கொண்டு செல்ல ஆளும் வர்க்கங்களால் முடிந்தது.\nSection::::அரசியல் மேலாண்மை.\nதற்போது அதிகாரம் செலுத்தும் முதலாளித்துவம் இந்த அதிகாரத்தை எளிதாகப் பெற்றிடவில்லை.தொடர்ந்த,உணர்வுப்பூர்வமாகத் திட்டமிடப்பட்ட அரசியல் செயல்பாடுகளால்தான் இந்த அதிகார ஆதிக்க  நிலையை அடைந்துள்ளது.எனவே ஒரு வர்க்கம் தனது பொருளியல் ரீதியான தேவை சார்ந்த எல்லைகளோடு நின்றிடாமல் அரசியல் மேலாண்மைக்கு முயற்சிக்க வேண்டும் என்ற முக்கிய முடிவுக்கு கிராம்ஷி வந்தடைகின்றார்.\n\nSection::::சிறைக் குறிப்புகள்.\nகிராம்சி சிறையில் இருந்த காலத்தில் இத்தாலியின் வரலாறு, கல்வி, பொருளாதாரம் தொடர்பான தம் கொள்கைகளையும் \nஎண்ணங்களையும் 3000 பக்கங்கள் கொண்ட 32 குறிப்பேடுகளில் எழுதினார். அக்குறிப்புகள் சிறையிலிருந்து மீட்கப் பட்டு இத்தாலியில் \nவெளியிடப்பட்டன.\n"}
{"id": "196691", "url": "https://ta.wikipedia.org/wiki?curid=196691", "title": "பாஸ்லி ஆண்டு", "text": "பாஸ்லி ஆண்டு\n\nஒரு பாஸ்லி (உருது: فسلى, அரபு: فصلى) ஆண்டு என்பது ஆங்கில வருடத்தில் ஜூலை 1 ஆரம்பித்து ஜூன் 30 அன்று முடியும். இந்த ஒரு வருடத்தில் இரண்டு விவசாய பருவ காலங்கள் இருக்கும் - ஒன்று காடைப் பருவம் (Kharif) எனப்படும் குறுவை சாகுபடி மற்றொன்று குளிர்காலம் (Rabi). இந்த இரண்டு விவசாயக் காலங்களிலும் என்னென்ன பொருட்கள், எந்த அளவில் உற்பத்தி செயப்பட்டன என்பதை அறிந்து அவற்றின் அடிப்படையில் அந்த வருட நிலவரி வசூலிக்கப்படும்.\n"}
{"id": "196693", "url": "https://ta.wikipedia.org/wiki?curid=196693", "title": "லிவர்மோரியம்", "text": "லிவர்மோரியம்\n\nலிவர்மோரியம்(Livermorium) ஒரு வேதியியல் தனிமம் ஆகும். அதன் குறியீடு Lv. தனிம அட்டவணையில் லிவர்மோரியத்தின் அணுவெண் 116. இதன் வாழ்நாள் 47 மில்லிவிநாடிகள் மட்டுமே. 2000 ஆம் ஆண்டில் இத்தனிமம் கண்டுபிடிக்கப்பட்டது.முதலில் \"உனுன்ஹெக்சியம்\" (Uuh) என்றே பெயரிடப்பட்டது, பின்னர் மே 30, 2012 அன்று பன்னாட்டு தனி மற்றும் பயன்பாட்டு வேதியியல் ஒன்றியம் பெயரினை லிவர்மோரியம் என்று மாற்றியது.\n\n"}
{"id": "196701", "url": "https://ta.wikipedia.org/wiki?curid=196701", "title": "பிளெரோவியம்", "text": "பிளெரோவியம்\n\nபிளெரோவியம்(Flerovium) ஒரு கதிரியக்க தனிமம் ஆகும். இதன் குறியீடு Fl ஆகும். இத்தனிமம் அணு எண் 114 கொண்டுள்ளது. ஒரு யுரேனியப் பின் தனிமம் ஆகும்.\n\nபிளெரோவியம் இயற்கையாக இருக்கும் தனிமம் அன்று. இது ஒரு செயற்கைத் தனிமமாகும். புளுட்டோனியம் மற்றும் கல்சியம் இடையே நடக்கும் அணுக்கருத்தாக்கம் மூலம் தயாரிக்கப்படுகிறது.\n\nSection::::பெயர்.\nபிளெரோவியம் பன்னாட்டு தனி மற்றும் பயன்பாட்டு வேதியியல் ஒன்றியத்தால் கொடுக்கப்பட்ட தற்காலிக தனிமப் பெயராகும். எதிகாலத்தில் புதிய பெயரும் குறியீடும் தரப்படும் என எதிர்பார்க்கப்படுகிறது.\n\nSection::::வேதியியல் பண்புகள்.\nஇதுவரையில் இத்தனிமம் அதிகளவில் தயாரிக்கப்படாத்தால் அதன் வேதியியல் பண்புகள் உறுதி செய்யப்படவில்லை. மென்மையான, அடர்த்தியான உலோகமென கணிக்கப்பட்டுள்ளது. குறைந்த உருகுநிலை (200 °C) இருக்கும் என்று எதிர்பார்க்கப்படுகிறது.\n\nSection::::தயாரிப்பு.\nபுளுட்டோனியம்-244 அணுவை கல்சியம்-48 அயனிகளுடன் மோதியடித்து பிளெரோவியம் தயாரிக்கப்படுகிறது.\n\n"}
{"id": "196705", "url": "https://ta.wikipedia.org/wiki?curid=196705", "title": "ஐபேடு ஏர்", "text": "ஐபேடு ஏர்\n\nஐபேடு ஏர் (iPad Air) என்பது ஆப்பிள் நிறுவனம் தயாரித்த ஐ-பேடு வரிசையில் 5ஆம் தலைமுறை கைக்கணினி ஆகும். இதைக் கடந்த அக்டோபர் மாதம் 22 அன்று அந்நிறுவனத்தின் ஊடக விழாவில் அறிமுகப்படுத்தியது. ஆப்பிள் நிறுவனம் இந்த கைக்கணினியை வருகிற நவம்பர் 1 அன்று வெளியிடத்திட்டமிட்டுள்ளது. ஐப்பாடு மினி போன்ற மெல்லிய வடிவமைப்பில் காணப்படும் இந்த ஐப்பாடு ஆர், ஐ.ஓயெஸ் 7 மற்றும் ஏ7 ஆப்பிள் செயலியையும் கொண்டு இயங்குகிறது.\n\nSection::::வரலாறு.\nஐ-பேடு ஏர் 2013, அக்டோபர் 22 அன்று எர்பா பியூனா செண்டர் பார் த ஆர்ட்ஸ் என்னும் இடத்தில் அறிமுகப்படுத்தப்பட்டதாகும்.\n\n"}
{"id": "196706", "url": "https://ta.wikipedia.org/wiki?curid=196706", "title": "நிகோனியம்", "text": "நிகோனியம்\n\nநிகோனியம் (\"Nihonium\", நிஹோனியம், குறியீடு: Nh) என்பது அணு எண் 113 ஐக் கொண்டுள்ள ஒரு தனிமம் ஆகும். இது கதிரியக்கத்தை அதிகமாகக் கொண்டுள்ள ஒரு செயற்கைத் தனிமம் (இயற்கையில் கிடைக்காதது, ஆய்வுகூடத்தில் மட்டும் உருவாக்கக்கூடியது) ஆகும். நிகோனியம்-286 என்பது நிகோனியத்தின் நிலைத்தன்மை கொண்ட ஓரிடத்தான் ஆகும். இதன் அரைவாழ்வுக் காலம் 20 செக்கன்கள். நிகோனியம் எகா-தாலியம் அல்லது தனிமம்-113 எனவும் அழைக்கப்படுகின்றது. இத்தனிமம் முதல் தடவையாக 2003 ஆம் ஆண்டில் உருசியாவில் தூப்னா நகரில் உள்ள அணுக்கரு ஆய்வுக்கான ஒருங்கிணைந்த கல்விக்கழகத்தில் கண்டுபிடிக்கப்பட்டதாக அறிவிக்கப்பட்டது. 2015 திசம்பரில், பன்னாட்டு தனி மற்றும் பயன்பாட்டு வேதியியல் ஒன்றியம் (ஐயூபிஏசி) இத்தனிமத்தை அங்கீகரித்தது. 2016 நவம்பரில், ஐயூபிஏசி இதற்கு \"நிஹோனியம்\" என அதிகாரபூர்வமாகப் பெயரிட்டது.. இது யப்பானிய மொழியில் யப்பான் நாட்டைக் குறிக்கும் பெயராகும். 2016 நவம்பர் 28 இல் இப்பெயர் அதிகாரபூர்வமானது.\n\nதனிம அட்டவணையில், இது p-வலய அதி-பார தனிமம் ஆகும். இது 7வது வரிசையில் போரான் குழுமத்தில் வைக்கப்பட்டுள்ளது. இதன் இயல்புகள் போரான், அலுமினியம், காலியம், இண்டியம், தாலியம் ஆகியவற்றை ஒத்துள்ளதோடு, குறை மாழையாகத் தொழிற்படுகிறது.\n\n"}
{"id": "196707", "url": "https://ta.wikipedia.org/wiki?curid=196707", "title": "புற்றுக்கு மட்டும் புரோட்டான் மருத்துவம்", "text": "புற்றுக்கு மட்டும் புரோட்டான் மருத்துவம்\n\nபுற்றுக்கு மட்டும் புரோட்டான் மருத்துவம் (\"conformal proton RT\") என்பது எக்சு-கதிர்களுக்குப்ப் பதிலாக புரோட்டான்களைப் பயன்படுத்தி திருந்திய செறிவுடன் கதிர் மருத்துவம் மேற்கொள்வதாகும். புரோட்டான்களைப் பயன்படுத்துவதால் புற்றுநோய்கண்ட திசுக்களுக்கு அதிக ஏற்பளவினைக் கொடுக்கமுடியம். இதற்கு முக்கிய காரணம் புரோட்டான்கள் எக்சு கதிர்களைப் போல் பத்து மடங்கு அதிக உயிரியல் விளைவுகளைத் தோற்றுவித்தலே ஆகும்.\n\n"}
{"id": "196717", "url": "https://ta.wikipedia.org/wiki?curid=196717", "title": "தி குட் ரோடு", "text": "தி குட் ரோடு\n\nதி குட் ரோடு என்பது 2013 ஆம் ஆண்டு வெளியான குசராத்தி மொழித் திரைப்படம். இதை கியான் கோரியா எழுதி, இயக்கியுள்ளார். இந்தியா சார்பாக, சிறந்த வேற்று மொழித் திரைப்படத்திற்கான அகாதமி விருதுக்கு இப்படம் பரிந்துரைக்கப்பட்டது.\n\n\nSection::::விருதுகள்.\nசிறந்த குசராத்தி மொழித் திரைப்படத்திற்கான விருதைப் பெற்றது.\n"}
{"id": "196719", "url": "https://ta.wikipedia.org/wiki?curid=196719", "title": "நெப்டியூனியம்", "text": "நெப்டியூனியம்\n\nநெப்டியூனியம்(Neptunium) ஒரு வேதியியல் தனிமமாகும். தனிம அட்டவணையில் இதன் குறியீடு Np ஆகும் . அணுவெண் 93 கொண்டுள்ளது. அதாவது 93 நேர்மின்னிகளும் எதிர்மின்னிகளும் தனது அணுவில் கொண்டுள்ளது. யுரேனசு கோளின் பின் யுரேனியம் பெயரிடப்பட்ட மாதிரியே நெப்டியூன் கோளின் பின் இத்தனிமம் பெயரிடப்பட்டுள்ளது.\n1940 ஆம் ஆண்டில் கண்டுபிடிக்கப்பட்டது. இது ஒரு கதிரியக்கத் தனிமமாகும். இதன் உருகுநிலை 637 செல்சியசு மற்றூம் கொதிநிலை 4000 செல்சியசு.\n\n"}
{"id": "196721", "url": "https://ta.wikipedia.org/wiki?curid=196721", "title": "சட்டம்பிக்கவல", "text": "சட்டம்பிக்கவல\n\nசட்டம்பிக்கவல என்பது 1969 ஆம் ஆண்டு வெளியான மலையாளத் திரைப்படம். இதை பி. சுப்பிரமணியம் இயக்கியுள்ளார்.\n\n\n\n"}
{"id": "196722", "url": "https://ta.wikipedia.org/wiki?curid=196722", "title": "மருத்துவமனை கதிர் விபத்துகள்", "text": "மருத்துவமனை கதிர் விபத்துகள்\n\nமருத்துவமனை கதிர்வீச்சு விபத்துகள் (radiation accidents in hospitals) என்பது கதிர் மருத்துவத் துறையில் பல்வேறு காரணங்களால் ஏற்பட்ட விபத்துக்களைக் குறிக்கும். இத்தகைய இரு விபத்துகள் கீழே தரப்பட்டுள்ளன:\n\n1996 ல் இவ்விபத்து நடந்தது. கோஸ்டரிக்கா நாட்டில் 1996 ல் நடந்த நிகழ்வாகும். அங்குள்ள மருத்துவ மனையில் அல்சியான்2 கதிர் மருத்துவக் கருவியில் ஏற்பட்டது. கோபால்ட் 60 கதிர் மூலமுடைய கருவியில் பயன்பாட்டிற்கு முந்தைய அளவீடுகளை மேற்கொண்ட போது ஏற்பட்ட தவறு காரணமாக\nநிகழ்ந்தது. இதனால் ஆகஸ்ட்-செப்டம்பர் 1996 ல் 114 பேர் அதிக கதிர் வீச்சிற்கு ஆளாகினர். 13 பேர் மரணமுற்றனர். பழைய கோபால்ட் மூலத்தினை மாற்றும் போது தவறு ஏற்பட்டதால் இவ்விபத்து நிகழ்ந்தது.\n\n1990-டிசம்பர் மாதத்தில் இசுபெயின் நாட்டிலுள்ள சரகோசா மருத்துவமனையின் கதிர்மருத்துவத் துறையில் விபத்து ஏற்பட்டது. இதில் 27 நோயாளிகளாவது அதிக கதிர்வீச்சிற்கு ஆளாகினர். இதில் 11 பேர் இறக்க நேர்ந்தது. இது பன்னாட்டு அணு ஆற்றல் முகமையின் (IAEA) தகவல் ஆகும். 24 லட்சம் யுரோ இழப்பீடாக வழங்கப்பட்டது.\n\n"}
{"id": "196723", "url": "https://ta.wikipedia.org/wiki?curid=196723", "title": "கண்டத்தில் வர்கீசு மாப்பிள்ளை", "text": "கண்டத்தில் வர்கீசு மாப்பிள்ளை\n\nகண்டத்தில் வர்கீசு மாப்பிள்ளை என்பவர் ﻿மலையாள மனோரமா என்ற மலையாள நாளிதழின் நிறுவனரும், தலைமையாசிரியரும் ஆவார்.\n\nSection::::வாழ்க்கைக்குறிப்பு.\nஇவர் பத்தனந்திட்டா மாவட்டத்தில் திருவல்லாவில், ”நிரணத்து கறுத்தநல்லூர் ஈப்பன்”, ”அயிரூர் சிறுகரை குடும்பத்தில் எசாறாம்மை” ஆகியோர்க்கு மகனாகப் பிறந்தார். ஆங்கிளிக்கன் சபை நடத்திய தோலச்சேரி பளியில் சேர்ந்து, ஆங்கிலம் கற்றார். பின்னர், கோட்டயத்து சி.எம்.எச் பள்ளியில் பயின்றார். திருவனந்தபுரத்து இன்டர்மீடியட்டரியில் படித்தார். வில்வவட்டத்து ராகவன் நம்பியாரிடம் சமசுகிருதம் பயின்றார். 1881 சனவரி 1 ல் கொச்சியில் தேவ்ஜி பீம்ஜி என்ற குஜராத்துகாரர் தொடங்கிய கேரளமித்ரம் வார இதழின் ஆசிரியராக இரண்டு ஆண்டுகள் இருந்தார். 1884ல் வட்டாட்சியர் அலுவலகத்தில் பணியில் சேர்ந்தார்.\n\n1888 மார்ச்சு 14-ல், மலையாள மனோரமா என்ற பெயரில் இதழைத் தொடங்கினார்.\n\nமலையாள எழுத்துகளில், சந்திரக்கலை என்ற எழுத்ததை (தமிழில் உள்ள புள்ளிக்கு நிகரானது) பயன்பாட்டிற்கு கொண்டுவந்தவர் இவரே.\n\n"}
{"id": "196737", "url": "https://ta.wikipedia.org/wiki?curid=196737", "title": "மின்னூட்டத் துகள்", "text": "மின்னூட்டத் துகள்\n\nஇயற்பியலில், மின்னூட்டத் துகள் (Charged particle) என்பது மின்மம் அல்லது மின்னூட்டத்துடன் உடைய துகளைக் குறிக்கும். இது ஒரு அணுவகத் துகளாகவோ அல்லது அயனியாகவோ இருக்கும். பொதுவாக, துகள்கள் என்பது நேர்மின்மம் அல்லது எதிர்மின்மம் கொண்டு அன்றி மின்னூட்டமற்று காணப்படும்.\n\nஎதிர் மின்சாரத்தின் மின்னூட்டத் துகள்களின் எண்ணிக்கையானது 1.6 X 10 கூலும் ஆக கணக்கிடப்பட்டுள்ளது. அதாவது ஒரு மின்னணுவில் (மின்னியில்) உள்ள மின்துகளின் எண்ணிக்கையாகும். அதே போன்று ஒரு கூலும்மில் உள்ள மின்னணுக்களின் எண்ணிக்கை 6 X 10என்பதாகும். இதேப் போன்று ஒரு 1 ஆம்பியர் மின்சாரம் என்பது 1 கூலும் துகள்கள் ஒரு நொடிக்கும் செலுத்தப்படுவதாகும். எனவே 1 ஆம்பியர் மின்சாரத்தில் 6 X 10மின்னணுக்கள் ஒரு நொடிக்கு செலுத்தப்படுகிறது எனலாம்.\n\nஒற்றை அயனிய துகள்களில் மின்னணுக்களின் எண்ணிக்கையும், மின்னூட்டின் எண்ணிக்கையும் ஒன்றாக இருக்கும். ஆனால், இரட்டை அயனிய துகள்களில் மின்னணுக்களின் எண்ணிக்கையை விட இரண்டு மடங்காக மின்னூட்டின் எண்ணிக்கை இருக்கும். இது அயனியின் மின்னூட்டம் எதிராக இருந்தால் அது மின்னணுவின் மின்னூட்டுடைய இடைவெட்டு பெருக்கத்தொகையாகவே அயனியின் மின்னூட்டு காணப்படுவதினால் ஆகும்.\n"}
{"id": "196739", "url": "https://ta.wikipedia.org/wiki?curid=196739", "title": "நற்பிட்டிமுனை", "text": "நற்பிட்டிமுனை\n\nநற்பிட்டிமுனை (\"Natpiddimunai\") இலங்கையின் கிழக்கே அம்பாறை மாவட்டத்தில் அமைந்து உள்ள ஒரு கிராமம் ஆகும். இங்கு தமிழ், முசுலிம் மக்கள் இணைந்து வாழ்கின்றனர்.\n\nஇவ்வூர் 3500 வாக்காளர்களையும், சுமார் 6000 இக்கும் மேற்பட்ட மக்கள்தொகையையும் கொண்டிருக்கின்றது. இக் கிராமம் பல்வேறுபட்ட பெயர்களைத் தன்னகத்தே கொண்டு காணப்படுவது முக்கிய அம்சமாகும். அந்த வகையில் பசுக்களின் வாடிகள் பல காணப்பட்டதனால் போடிமார்களினால் நெய் விளையும் பூமி \"நெய்பட்டிமுனை\" என்றும், நன்றி உடையோரை நயமாய் நயக்க \"நாய்ப்பட்டிமுனை\" என்றும், நெல் விளையும் பூமி காணப்பட்டதாலும் \"நெற்பட்டிமுனை\" என்றும், மாரி காலங்களில் ஊர்கள் பல வெள்ளத்தால் மூழ்கும் போது இவ்வூர் மட்டும் மிதக்கும் என்பதினால் \"நற்பிட்டிமுனை\" எனவும் கொண்டனர்.\n\n"}
{"id": "196748", "url": "https://ta.wikipedia.org/wiki?curid=196748", "title": "சாமுவேல்", "text": "சாமுவேல்\n\nசாமுவேல் (ஆங்கிலம்:\"Samuel\"; ; ; \"Samouēl\"; ; அரபு மொழி: \"Ṣamawal\"; Strong's: \"Shemuwel\") என்பவர் எபிரேய விவிலியத்தின் சாமுவேல் நூல் குறிப்பிடும் பண்டைய இசுரேலின் தலைவர் ஆவார். இவர் குரானில் பெயர் குறிப்பிடாமல் இறைவாக்கினராக குறிப்பிடப்பட்டுள்ளார்.\n\nயூத போதக இலக்கியத்தின்படி இவர் கடைசி எபிரேய நீதித்தலைவரும், இசுரேல் நாட்டினுள் இறைவாக்குரைத்த முதலாவது பெரிய இறைவாக்கினரும் ஆவார். சாமுவேல் நூலின்படி, இவர் முதலிரு இசுரேலிய அரசர்களான சவுலையும் தாவீதையும் அரசர்களாக எண்ணெய் பூசி அருட்பொழிவு செய்தார்.\n"}
{"id": "196750", "url": "https://ta.wikipedia.org/wiki?curid=196750", "title": "இரோயன்ட்கெனியம்", "text": "இரோயன்ட்கெனியம்\n\nஇரோயன்ட்கெனியம்(Roentgenium) (, ) ஒரு வேதியியல் தனிமம் ஆகும். இது ஒரு தாண்டல் உலோகமாகும். இதன் குறியீடு Rg அணுவெண் 111. செருமானிய இயற்பியலாளர் வில்லெம் ரோண்ட்கனிற்குப் பிறகு பெயரிடப்படுள்ளது.\n\nஇயற்கையாக இத்தனிமம் இருப்பதில்லை. இதுவரையில் இத்தனிமத்திற்கு 7 ஓரிடத்தான்கள் இருப்பது உறுதிபடுத்தப்படுள்ளது. அவை அனைத்தும் கதிரியக்க ஓரிடத்தான்களாகும். இவற்றின் அரை-வாழ்வுக்காலம் 1.6 மில்லிநொடிகளிலிருந்து 26 விநாடிகள் வரை உள்ளன. இத்தனிமம் தங்க நிறம் இருக்கும் என்று கருதப்படுகின்றது.\n\n"}
{"id": "196753", "url": "https://ta.wikipedia.org/wiki?curid=196753", "title": "பெர்க்கிலியம்", "text": "பெர்க்கிலியம்\n\nபெர்க்கிலியம்(Berkelium) (IPA: ) ஒரு வேதியியல் தனிமம் ஆகும். இதன் குறியீடு Bk அணு எண் 97. இத்தனிமம் ஒரு கதிரியக்க உலோகம் ஆகும். ஆக்டினைடு குழுமத்தில் ஒருதனிமம் ஆகும்.\n\n"}
{"id": "196757", "url": "https://ta.wikipedia.org/wiki?curid=196757", "title": "இலங்கையின் சட்டமா அதிபர்", "text": "இலங்கையின் சட்டமா அதிபர்\n\nஇலங்கையின் சட்டமா அதிபர் (\"Attorney General of Sri Lanka\") என்பவர் இலங்கை அரசின் தலைமை சட்ட ஆலோசகரும், இலங்கை மீயுயர் நீதிமன்றத்தில் இலங்கை அரசின் முதன்மை வழக்கறிஞரும் ஆவார். இவரே சட்டமா அதிபர் திணைக்களத்தின் தலைவர்ம் ஆவார். இப்பதவிக்குத் தகுந்தவரை ஆளும் கட்சியே நியமனம் செய்கிறது. இலங்கையின் தற்போதைய சட்டமா அதிபர் பாலித்த பெர்னாண்டோ ஆவார். இலங்கையின் அரசுத்தலைவருக்கு சட்டமா அதிபருக்கு ஆணைகள் வழங்க எந்த அதிகாரமும் இல்லை.\n\nசட்டமா அதிபருக்கு செயலாட்சி அதிகாரம் எதுவும் இல்லை. இவ்வதிகாரம் நீதி அமைச்சருக்கே உள்ளது. சட்டமா அதிபருக்குத் துணை புரிய அரசுத் தலைமை வழக்குரைஞர் (சொலிசிட்டர் ஜெனரல்) மற்றும் கூடுதல் தலைமை வழக்குரைஞர் (Additional Solicitor Generals) பலர் உள்ளனர்.\n\n\n"}
{"id": "196767", "url": "https://ta.wikipedia.org/wiki?curid=196767", "title": "உணவு பதப்படுத்தல்", "text": "உணவு பதப்படுத்தல்\n\nஉணவு பதப்படுத்தல் (\"food preservation\") பொதுவாக பாக்டீரியா, பூஞ்சை (மதுவங்கள் போன்றவை) மற்றும் பிற நுண்ணிய உயிரினங்களின் வளர்ச்சியைத் தடுக்கும் முறைகளைக் குறிக்கிறது. அத்துடன் கொழுப்புகள் முடைநாற்றத்தை ஏற்படுத்துவதற்குக் காரணமாக இருக்கும் ஆக்சிசனேற்றத்தைக் குறைக்கும் முறைகளையும் குறிக்கும். வெட்டப்பட்ட ஆப்பிள்களை சிறிது நேரம் வெளியில் வைத்திருந்தால், அவற்றில் பழுப்பு நிறம் தோன்றுவதைக் காணலாம். இது போன்ற நிகழ்வுகளைத் தடுப்பதற்காக உணவு தயாரிப்பின் போது கடைப்பிடிக்கப்படும் செயல்முறைகளையும் உணவு பதப்படுத்தலின் கீழ் சேர்க்க முடியும்.\n\nநாம் கடைப்பிடிக்கும் பல உணவு பாதுகாப்பு முறைகளில், குறிப்பிடத்தக்க அளவு உணவு பதப்படுத்தல் செயல்முறைகள் அடங்கியுள்ளன. எடுத்துக்காட்டாக பழங்களை ஜாமாக ( Fruit Jam) மாற்றுவதை எடுத்துக்கொண்டால், அது கொதிக்க வைத்தல், சர்க்கரை சேர்த்தல் மற்றும் காற்றுப் புகாத ஜாடியினுள் வைத்தல் முதலிய உணவு பதப்படுத்தல் முறைகளை கொண்டுள்ளது. ஆற்றல் உள்ளீடுகள் மற்றும் கரியமில தடம் (carbon footprint) ஆகியவற்றை குறைக்கும் வகையில் நிறைய பாரம்பரிய உணவு பாதுகாத்தல் முறைகள் உள்ளன.\n\nபராமரிப்பது அல்லது ஊட்டச்சத்துக்கள் உருவாக்கி, அமைப்பு முறை மற்றும் சுவை, உணவு பதனச்சரக்கின் ஒரு முக்கிய அம்சம், சில முறைகளில் கடுமையாக உணவு பாதுகாக்கப்படுவதால் அதன் தன்மையே மாறிவிடுகிறது. சீஸ், தயிர் மற்றும் பொதுவான எடுத்துக்காட்டுகள் இருப்பது ஊறுகாய்களாகவும் தயாரிக்கப்படுகிறது. வெங்காயம் - பல சந்தர்ப்பங்களில் இந்த மாற்றங்கள் விரும்பத்தக்க குணங்களாகக் காணப்படுகிறது, பால்கட்டி மற்றும் இன்தயிர் பொதுவான எடுத்துக்காட்டாக கூறலாம்.\n\nSection::::உலர்த்துதல்.\nபாக்டீரிய வளர்ச்சி தண்ணீரில் அதிகமாக இருப்பதால், உணவில் உள்ள தண்ணீரைக் குறைக்கும் முறையாகும், மிகப் பழமையான உணவு பாதுகாப்பு நுட்பங்களில் ஒன்றாகும்.\n\nSection::::பேஸ்ச்சிரய்சேஷன்.\nபேஸ்ச்சிரய்சேஷன் திரவ உணவு பாதுகாப்பின் ஒரு செயல்முறை ஆகும். அதை முதலில் ஒயின்கள் விரிசல் விழ எதிர்த்துப் பயன்படுத்தப்பட்டது. இப்போதெல்லாம் அது முக்கியமாக பாலுக்குப் பயன்படுத்தப்படுகிறது. இந்த முறையில், பாக்டீரியாக்களைக் கொல்லப் பாலை 70° செல்சியஸ்க்கு சூடேற்றப்படுகிறது மீதியுள்ள பாக்டீரியாக்களை வளராமல் தடுக்க விரைவாக 10° செல்சியஸ்க்கு குளிர்விக்க வேண்டும்.பால் பின் குளிர்ந்த இடங்களில் பாட்டில்கள் அல்லது பைகளில் சேமிக்கப்படுகிறது. இந்த முறை 1862 ல் லூயிஸ் பாஸ்டரால் கண்டுபிடிக்கப்பட்டது.\n\nSection::::குளிர்பதனம்.\nகுளிர்பதனம் மைக்ரோ உயிரினங்கள் வளர்ச்சி மற்றும் இனப்பெருக்கத்தின் வேகத்தைக் குறைப்பது மற்றுமல்லாமல் உணவில் வட்டத்தை ஏற்படுத்தும் நொதிகளின் நடவடிக்கையைக் குறைக்கிறது. வர்த்தக மற்றும் உள்நாட்டு குளிர்சாதனப்பெட்டிகளின் அறிமுகம், புதிய பழங்கள், சாலடுகள், மற்றும் பால் பொருட்கள் ஆகிய உணவுகள், குறிப்பாக வெப்பமான வானிலை போது, நீண்ட காலத்துக்கு பாதுகாப்பாக சேமித்து வைக்க பயன்படுகிறது. இதனால் மேற்கத்திய உலகின் பல உணவு முறைகளில் முன்னேற்றம் காணப்பட்டது. \n\nSection::::உறைபனி.\nஉறைபனியும் மிகப் பொதுவாக உபயோகபடுத்தப்படும் முறை ஆகும். தயார் நிலையில் முடக்கம் இல்லாமல் தயாரிக்கப்பட்ட உணவு பொருட்கள் மற்றும் பரவலான உணவுகளும் கெடாமல் பாதுகாக்க உதவுகிறது. எடுத்துக்காட்டாக, உருளைக்கிழங்கு வாஃபிள்ஸ் உறைவிப்பானில் சேமிக்கப்படுகிறது, ஆனால் உருளைக்கிழங்கு பல மாதங்கள் 'சேமிப்பை உறுதிப்படுத்த குளிர்ந்த இருண்ட இடம் தேவைப்படுகிறது. குளிர் கடைகள், பல நாடுகளில் தேசிய அவசரகால வழக்கு நடைபெற்றதால் மூலோபாய உணவு பங்குகளுக்கு பெரிய அளவு, நீண்ட கால சேமிப்பு அளிக்கும்.\n\nSection::::வெற்றிட வரிந்துகட்டல்.\nபொதுவாகக் காற்று புகாதப் பை அல்லது பாட்டிலில் உணவுகளை சேமித்து வெய்ப்பது தான் வெற்றிட வரிந்து கட்டல் ஆகும். வெற்றிட சூழலில் பிராணவாயு குறைவாக உள்ளத்தால் பாக்டீரியாக்களால் உயிர் வாழ இயலாது.ஆதலால் உணவை கெடமால் பாதுகாக்கலாம். வெற்றிட-வரிந்துகட்டல் பொதுவாக முந்திரி போன்றவற்றை சுவைக் குறையாமல் சேமிக்கப் பயன்படுகிறது. \n\nSection::::ஊறுகாய்களிலும்.\nஎண்ணெய் மற்றும் வினிகர் உணவைக் கெடுக்கும் நுண்ணுயிர்களின் வளர்ச்சியைத் தடுக்கிறது . பழங்கள் மற்றும் காய்கறிகள் பெரும்பாலும் இந்த முறையில் பாதுகாக்கப்படுகின்றன.\n\nSection::::உப்பிடல்.\nஉப்பிலிடுதல் சவ்வூடுபரவல் என்ற செயல்முறை மூலம் இறைச்சியில் இருந்து ஈரப்பதம் ஈர்க்கிறது. இறைச்சியை, உப்பு அல்லது சர்க்கரை, அல்லது இரண்டும் சேர்தது உபயோகப்படுத்திக் குணப்படுத்தலாம். [ [ நைட்ரேட் ] ] மற்றும் அமில் அடிக்கடி இறைச்சியை குணப்படுத்துவதற்கும் பண்பு இளஞ்சிவப்பு நிறம் பங்களிக்க மற்றும் க்ளோஸ்ட்ரிடியும் botulinum தடுப்புப் பங்களிக்க பயன்படுத்தப்படுகின்றன.\n\nSection::::சர்க்கரை.\nசர்க்கரை பழங்களை பாதுகாக்க உதவுகிறது .ஆது ஆப்பிள் மற்றும் ப்ளம்ஸ், சர்க்கரை பாதாமி போன்ற பழங்களை பானகம் ஆகவோ அல்லது கட்டி ஆகவோ மாற்றப்பட்டு காய்ந்த நிலையில் அடுக்கி வைக்கப்படுகிறது .இதே முறையில் இஞ்சி,சிட்ரஸ் பழங்கள் (தலாம் கேண்டி), ஆஞ்சலிகா போன்ற பழங்களின் தோள்களும் பயன்படுத்தப்படுகிறது. .\n\nSection::::புகை போடுதல்.\nபுகை போடுதல், அழியக் கூடிய உணவு பொருட்களின் அடுக்கு வாழ்க்கையை நீளமாக்கப் பயன்படுத்தப்படுகிறது. இந்த விளைவு விறகுப் போன்ற தாவர பொருட்களை எரிப்பதான் மூலம் வரும் புகையை உணவின் மீது பட வைப்பதின் மூலம் பதப்படுத்தப்படுகிறது. பொதுவாக சுத்தம் செய்யப்ப்பட்ட இறைச்சிகள் மற்றும் மீன்களை பாதுகாக்கப் பயன்படுகிறது. பழங்கள் மற்றும் சிவப்பு மிளகு போன்ற காய்கறிகள் ,பாலாடைக் கட்டிகள்,மசாலாகள் மற்றும் பானங்களின் சேர்வையுருபுக்களான மால்ட் மற்றும் தேநீர் இலைகளும் இவ்வாறு புகையில் ஊட்டப்படுகின்றன. ஆனால் இவை பெரும்பாலும் சமைக்கவும் வாசனைக்காகவும் பயன்படுத்தப்படுகின்றன. இது அநேகமாக தீயால் சமைக்கும் வளர்ச்சிக்கு பின்னர் எழுந்த பழமையான உணவு பாதுகாப்பு முறைகளில் ஒன்றாகும்.\n\nSection::::செயற்கை உணவு சேர்க்கைகள்.\nசெயற்கை உணவு சேர்க்கைகள் நுண்ணுயிர் கொல்லிகளாக இருக்கலாம்.இவை பாக்டீரியா,மற்றும் பூஞ்சை (மோல்ட்), ஆக்சிஜனேற்றத் தடுப்பான் உட்பட(ஆக்சிஜன் உறிஞ்சுபவை) வளர்ச்சியைத் தடுக்கும். பொதுவான நுண்ணுயிர் கொல்லி பதனச்சரக்குகளில் [ [ கால்சியம் ப்ரொபியோனேட் ] ] , [ [ சோடியம் நைட்ரேட் ] ] கள் (சல்பர் டை ஆக்சைடு, [ [ சோடியம் பைசல்பைட் ] ], [ [ பொட்டாசியம் ஹைட்ரஜன் சல்பைட் ] ] ,) மற்றும் டை சோடியம் [ [ EDTA ] ] முதிலியன உள்ளடங்கும் {3சல்பைட் . [ [ BHA ] ] மற்றும் பிஹெச்டி ஆக்சிஜெனேற்றத்தடுப்பான்களில் உள்ளடங்கும். மற்ற பதனச்சரக்குகளில் பார்மாலிஹைட் (வழக்கமாக தீர்வு), குளுட்டரால்டிஹைடு (நிறையும் பூச்சிகள்), எத்தனால் மற்றும் {14மீதைல் குளோரோஐசோதியாசோலினோன் உள்ளடங்கும்.\n\nSection::::ஊறுகாய்த்தல்.\nஊறுகாய்த்தல் என்ற முறை உண்ணத்தக்க நுண்ணுயிர் கொல்லி திரவத்தில் உணவை பதப்படுத்துதலாகும். ஊறுகாய்த்தலை இரசாயன ஊறுகாய்த்தல் மற்றும் நொதித்தல் ஊறுகாய்த்தல் என்று இரண்டு வகைகளாகப் பிரிக்கலாம்.\n\nSection::::இரசாயன ஊறுகாய்த்தல்.\nஇரசாயன ஊறுகாய்த்தலில், உணவு பாக்டீரியா மற்றும் மற்ற நுண்ணிய உயிரினங்களின் வளர்ச்சியைத் தடுக்கும் அல்லது கொல்லும் ஒரு உண்ணத்தக்க திரவத்தில் வைக்கப்படுகிறது. பொதுவான ஊறுகாய்த்தல் கர்த்தாக்களில் உப்பு நீர்(அதிக அளவு உப்பு),காடி, மது மற்றும் காய்கறி எண்ணெய், குறிப்பாக ஆலிவ் எண்ணெய் அதுமட்டுமின்றி வேறு பல எண்ணெய்களும் உள்ளடங்கும். பதப்படுத்தப்படும் உணவு ஊறுகாய்த்தல் கர்தாவால் நிரம்ப ,வெப்பமயமாக்குதல் அல்லது கொதிக்கவைத்தல் போன்றவற்றை பல இரசாயன ஊறுகாய்த்தல் செயல்முறைகள் ஈடுபடுகின்றன. இதனால் பதப்படுத்தப்படும் உணவு ஊறுகாய் கர்த்தாக்களினால் முழுமையாக நனைக்கப்படுகிறது. பொதுவான இரசாயன ஊறுகாய்த்த உணவுகளில் வெள்ளரிக்காய்,மிளகு,சோள மாட்டுமாமிசம்,ஹெர்ரிங் மற்றும் முட்டைகள்,பிக்கலில்லி போன்றக் கலவை காய்கறிகள் ஆகியவை உள்ளடங்கும்.\n\nSection::::நொதித்தல் ஊறுகாய்த்தல்.\nநொதித்தல் ஊறுகாய்த்தலில், உணவு, லாக்டிக் அமிலத்தை உருவாக்கும் செயல்முறை மூலம் தானாகவே பதப்படுத்தும் கர்த்தாவை உருவாக்கும். நொதித்த ஊறுகாய்களில் சார்க்ராட், நுகாசுக்கே , கிமிச்சி , சுர்ஸ்ட்ராமிங் , மற்றும் கர்டிடோ ஆகியவை உள்ளடங்கும்.சில ஊறுகாய்த்த வெள்ளரிகளும் நொதிக்கபடுகின்றன.\n\nSection::::கடுங்கார நீர்.\nசோடியம் ஹைட்ராக்சைடு பக்டீரியா வளர முடியாத அளவிற்கு உணவை காரமாக்குகிறது. உணவின் சுவை மற்றும் நெசவு மாறுமளவிற்கு கடுங்காரநீர் உணவில் உள்ள கொழுப்புகளை மாற்றிவிடும் லூட்பிச்க் சில ஆலிவ் சமையல் செய்ய, அதன் தயாரிப்பு படு பயன்படுத்துகிறது.சில ஆலிவ் உணவு வகைகளை போல லுட்பிஸ்கும் கடுங்கார நீரை அதன் ஆக்கத்தில் பயன்படுத்தும். நூற்றாண்டின் முட்டைகளின் நவீன சமையல்களில் கூட கடுங்காரனீர் தேவைப்படுகிறது.\n\nSection::::பதப்படுத்தல் மற்றும் புட்டியில் இடப்படுதல்.\nபதப்படுத்துதல் என்பது உணவை சமைத்து கிருமி நீக்கப்பட்ட பாட்டில்/ஜாடிகளில் அடைத்து, அவற்றை,மீதமுள்ள பாக்டீரியாக்களை கொல்ல அல்லது வலு இழக்க செய்ய, அடைப்பாகளை நன்கு கொதிக்க வைப்பது ஆகும்.(இது ஒரு விதமான கிருமி நீக்கும் முறை ஆகும்) கிருமி உணவுகள் கெடுவதிலிருந்து இயற்கையாகப் பாதுகாத்துக்கொள்ளும் தன்மை வேறுபட்டது மற்றும் அதன் கடைசி செயல்முறை அழுத்த சமைப்பானில் நடைபெறுவது தேவையானதாக இருக்கலாம். அது நிக்கோலா அப்பேர்டால் கண்டுபிடிக்கப்பட்டது. [13] அதிக அளவில் அமிலங்களைக் கொண்ட ஸ்ட்ராபெரி போன்ற பழ வகைகளுக்கு பதனபொருட்கள் தேவையில்லை:குறுகிய கொதிக்கும் சுழற்சி மட்டுமே தேவைப்படும் ஆனால் தக்காளி போன்ற பழங்களுக்கு அதிக நேர கொதிப்பும் மற்ற அமிலங்களும் தேவைப்படுகிறது. அமில அளவு குறைவாக உள்ள காய்கறி மற்றும் இறைச்சிகளுக்கு அழுத்தப்பதப்படுதல் தேவையாகும். புட்டியில் பதப்படுத்தப்பட்ட உணவுப் பொருட்கள்,புட்டி திறந்தால் உடனடியாக கெட்டுப்போகும் ஆபத்தில் உள்ளன.\nதரக்கடுப்பாட்டின் குறைவினால் நீரும் நுண்ணுயிர்களும் பதனப் பெட்டிக்குள் செல்லக்கூடும். பெரும்பாலான இத்தகைய தோல்விகளினால் ஏற்படும் உட்சிதைவு வாயுக்களை தயாரிப்பதனால் புட்டி பெருத்து வெடித்துவிடுவதனால் அவற்றை எளிதில் கண்டறிய முடியும். எனினும்,தரக்குறைவான உற்பத்தியின் காரணத்தினால் (குறைவான செயலாக்கம்) பதனப்படுத்தப்பட்ட உணவில் காற்றில்லா உயிரினமான குளோஸ்ற்றிடயும் போட்டு லீனியும் நச்சு உண்டாக்கி கடுமையான நோய் அல்லது மரணத்தை உண்டாக்கிய உதாரணங்கள் உள்ளன. இவ்வுயிரினம் எந்த வாயுவோ அல்லது சுவையோ தயாரிப்பதில்லை.அதை சுவையாலும் நாற்றத்தினாலும் கண்டுபிடிக்க இயலாது. அதன் நச்சு சமைப்பதினால் செயலிழந்துவிடுகிறது. சமைத்த காளான்களை , மோசமாக கையாண்டப் பின்னர் பதப்படுத்தினால் ச்டப்ய்லோகோச்கிஸ் ஆரஐஷ் என்ற நுண்ணுயிரின் வளர்ச்சியை அதிகரிக்கும் இது பின்னர் கொதிக்கவெய்ப்பதினாலும் பதப்படுதுவதினாலும் அழிக்கமுடியாத ஒரு நச்சுப்பொருளை உண்டாக்கும். \n\nSection::::சர்க்கரை.\nசர்க்கரை பாகு போல் பதப்படுத்துதல் உணவுப் பொருட்களை கெட்டிப்படுத்தினால் ஜெல்லாக மாறக்கூடிய பொருட்களில் பதனப்படுதலாம். [ [ ஜெலட்டின் ] ] , [ [ அகர் ] ], [ [ மக்காச்சோளம் மாவு ] ], மற்றும் கிழங்குவகை மாவு ஆகியவை இவ்வகையான பொருட்களில் அடங்கும். சீன மக்கள் குடியரசின் ஃபுஜியன் மாகாணத்தில் இருக்கும் ஜியாமெனில் ஒரு சுவையாக இருக்கும் ஈல்ஸ் மற்றும் எல்வெர்ஸ் , மற்றும் சிபுன்குலிட் புழுக்கள், போன்ற உணவுப்பொருட்களை சமைத்தால் இயற்கையாகவே ஒரு புரதஜெல் உருவாகின்றன. பாகு போல் பதப்படுத்தப்பட்ட ஈல்ஸ் லண்டன் கிழக்கு பகுதியில் ஒரு சுவையான உணவு ஆகும். அவர்கள் அதை வேக வைத்து பிசைந்த உருளைக்கிழங்குடன் சாப்பிடுகிறார்கள். இறைச்சி கலந்த மசியல் உள்ள தொட்டியில் வளர்க்கப்படும் இந்த இன இறைச்சிகள், 1950 வரை இனிய வெட்டுக்கள் பிரிட்டனில் இறைச்சி பரிமாறும் ஒரு பொதுவான வழி இருந்தன.\n\nபாதுகாத்தல் இறைச்சி ஒரு பாரம்பரிய பிரிட்டிஷ் வழியில் (குறிப்பாக இறால்) ஒரு தொட்டியில் அதை அமைத்து மற்றும் ஒரு அடுக்கு கொழுப்பு அதன் மேல் வைத்து அடைத்துவைக்கப்படும். \n\nSection::::ஜுக்கிங்.\nஇறைச்சி, ஒரு மூடப்பட்ட மண் பாண்டம் குடத்தில் வைக்கப்படுவதன்மூலம் பாதுகாக்கும் செயல்முறை ஜுக்கிங் ஆகும். இந்த முறையில் பாதுகாக்கப் பட வேண்டிய இறைச்சியை துண்டுகளாக வெட்டி உப்பு அல்லது குழம்புடன் இறுக்கமான சீல் குடத்தில் வைத்து சுண்டவைக்கப்படுகிறது. சிவப்பு ஒயின் மற்றும் / அல்லது விலங்குகளின் இரத்தத்தை சமையலின் போது சேர்த்துக்கொள்ளலாம். ஜுக்கிங் 20 ஆம் நூற்றாண்டின் மத்தியில் வரை இறைச்சிகளை பாதுகாக்கும் ஒரு பிரபலமான முறையாக இருந்தது.\n\nSection::::வீசுகதிர்வீழல்.\nஉணவு கதிர்வீச்சு என்பது [19] உணவுகளை அயனாக்கற்கதிர்ப்பில் வெளிக்காட்டுதல் ஆகும்; துரிதப்படுத்திகள் காமா கதிர்கள் (கோபால்ட் -60 அல்லது சீசியம் -137 என்ற கதிரியக்க ஆதாரங்களில் இருந்து வெளிப்படுவது) இருந்து உயர் ஆற்றல் எலக்ட்ரான் கள் அல்லது [ [ X-கதிர்கள் ] ] ஒன்று. இந்த சிகிச்சை [ [ பாக்டீரியா ] ], [ [ அச்சுகள் ] ] , மற்றும் பூச்சிகளை அழிப்பது , பழுப்பதை மற்றும் பழங்கள் கெடுவதை குறைக்கும் , மற்றும் மலடு தூண்டுப்படுவது அதிக அளவுவின் உட்பட விளைவுகளாகும். இந்த தொழில்நுட்பம் பேஸ்ச்சிரய்சேஷன் ஒப்பிடலாம்;அதனால் இதை குளிர் பேஸ்ச்சிரய்சேஷன் என்று அழைக்கலாம். ஆனால் இது அடிப்படையாக பேஸ்ச்சிரய்சேஷன் அல்ல, வெப்ப சிகிச்சை ஒரு குறைந்தபட்ச வெப்பநிலை மற்றும் வெளிப்பாடு குறைந்தபட்ச கால கவனிப்பு கருத்தில் கீழ் நுண்ணுயிரிகள் நீக்குதல் உறுதி அதேசமயம் அது அதிகரிக்கும் (மடக்கை) நடவடிக்கை மூலம் நுண்ணுயிர் சுமை குறைகிறது.\nகதிரியக்க செயல்முறை அணு ஆற்றல் தொடர்பில்லாமல் இருக்கிறது, ஆனால் அது [ [ அணு ] ] உலைகள் உற்பத்தியில்லிருந்து வரும் கதிரியக்க நூக்லைட்டில்லிருந்து இருந்து உமிழப்படும் கதிர்வீச்சை பயன்படுத்தலாம். அயனாக்கற்கதிர்ப்பு வாழ்க்கைக்கு கேடு விளைவிக்கும். இந்த காரணத்திற்காக, கதிரியக்க வசதிகள் செயல்முறை ஒரு பெரிய பாதுகாப்பான அறையினுள் நடத்தப்படுகிறது. கதிர்வீச்சு பாதுகாப்பு நடைமுறைகள் போன்ற வசதிகளால் தொழிலாளர்கள் மற்றும் சூழலில் உள்ள உயிரிணங்களுக்கு பாதிப்பு இல்லாமல் தடுக்கலாம்.. கதிரியக்கப்பட்ட உணவு கதிரியக்கம் உடைய உணவாக மாறிவிடாது. இது தேசிய மற்றும் சர்வதேச நிபுணர்களால் அறிவிக்கப்பட்டது. தேசிய மற்றும் சர்வதேச நிபுணர்கள் கதிரியக்கப்பட்ட உணவு ஆரோக்கிகரமானது என்று அறிவித்துள்ளார்கள். WHO மற்றும் FAO போன்ற ஐ.நா. அமைப்புக்கள் உணவு கதிரியக்க பயன்படுத்துவதில் ஒப்புதலில் உள்ளன. சர்வதேச சட்டம் கதிரியக்கப்பட்ட உணவு பயன்படுத்துதலின் பற்றி உலகளவில் பொதுவாக எந்த சட்டமும் அமைக்கப்படவில்லை. உலகின் சில இடங்களில் அது தடைசெய்யப்பட்டுள்ளது மற்றிடங்களில் தடையில்லை. கதிர்வீச்சு குறைந்த தரத்திலான அல்லது அசுத்தமான உணவுப்பொருளை விற்பனை செய்ய கூடியதாக மாற்றுகிறது. \n\nசுமாராக 40 நாடுகளில் ஒரு வருடத்தில் 500,000 டன்கள் உணவு கதிர்வீச்சினால் பாதுகாக்கப்பட்டு பின் உபயோகபடுதப்படுகிறது. இதில் அதிகத் தொகை உணவுகள் மசாலா மற்றும் ஊறுகாய் போன்ற பொருட்களாகும்.\n\nSection::::துடிப்பு மின்புலம் எலக்ட்ரோபோரேஷன்.\nதுடிப்பு [ [ மின்புலம் ] ] எலக்ட்ரோபோரேஷன் ஒரு வலுவான மின்புலம் மூலம் செல்கள் செயல்படுத்தும்போது ஒரு முறை உள்ளது. PEF செயல்முறையில்,அந்த பொருள் இரண்டு மின் வாய்க்கு இடையில் வைக்கப்பட்ட பின் துடிப்பு மின்சார துறையில் பயன்படுத்தப்படும் இடையே வைக்கப்படுகிறது. அந்த மின்புலம் செல் அணுச்சவ்வுனுள் உள்ள ஓட்டைகளை பெரியதாக்கி,அதனுள் இருந்தவற்றை வெளியிட்டு அதனை கொன்றுவிடும். இந்த தொழில்நுட்பத்தை வளர்க்க இதில் ஆராய்ச்சி செய்யப்பட்டு வருகிறது.\n\nSection::::மாற்று வளிமண்டலம்.\nஉணவை சுற்றியுள்ள வளிமண்டலத்தில் மாற்றம் ஏற்படுத்துவதின் மூலம் உணவை பாதுகாக்கலாம்.Winnipeg, June 1992, Caspit Press, Jerusalem, pp 71-83.</ref> பாதுகாப்பது மிகக் கடினமாக இருக்கும் வேளையில் அந்த உணவை பாதுகாக்க பிரானவாயு(O) மற்றும் கார்பன் டை ஆக்சைடின் செறிவுனை மாற்றி ஒரு பையினுள் தொகுக்கப்படுவதன் மூலம் அந்த உணவை பாதுகாக்கலாம். இதன் மூலம் நம்மால் காய்கறிகளின் தோற்றம் மற்றும் நெசவு மாறாமல் பாதுகாக்கலாம் அனால் அந்த காய்கறியில் உள்ள ஊடச்சத்தினை தக்க வைக்கமுடியாது.\nதானியங்கள், கீழ்வரும் முறையின் மூலம் பாதுகாக்கலாம்: [ [ கார்பன் டை ஆக்சைடை ] ] ஒரு சிலின்டரின் மூலம் வெளியேற்றி பாதுகாக்கலாம்.\n\nகார்பன் டை ஆக்சைடு, பூச்சிகள் தானியங்களுக்கு சேதம் விளைவிக்காமல் தடுக்கிறது. இந்த வழியில் சேமித்து தானியங்கள் ஐந்து ஆண்டுகள் வரை சேதம் இல்லாமல் பாதுகாக்கலாம். \n\n98% அல்லது அதிக செறிவு உள்ள [ [ நைட்ரஜன் வாயு ] ] (N) ஹைபாக்சியா மூலம் தானியத்தில் உள்ள பூச்சிகளை கொல்ல பயன்படுத்தப்படுகிறது. [30] கார்பன் டை ஆக்சைடு [ [ hypercarbia ] ] மூலம் உயிரிணங்களை கொலை செய்கிறது மேலும் அதன் செறிவை பொருத்து [ [ hypoxia ] ] மூலம் கொல்லும் திறன் உடையது..இந்த ரசவாத முத்திரை பராமரிக்க முடியாது சூழ்நிலைகளில், கார்பன் டை ஆக்சைடு [ [ fumigation ] ] என்ற முறையில் பயன்படுத்தப்படுகிறது. \n\nகட்டுப்படுத்தப்பட்ட வளிமண்டல சேமிப்பு (CA): \"CA சேமிப்பு என்பது இரசாயன செயல்முறை ஆகாது. இந்த முறையில் சீல் அறைகளில் ஆக்சிஜன் நிலைகளை நாம் 21 சதவிகிதத்தில் இருந்து, 1 சதவீதம் அல்லது 2 சதவிகிதம் வரை குறைக்கவேண்டும். வெப்பநிலை ஒரு நிலையான 32 டிகிரி பாரன்ஹீட்டில் இருந்து 36 டிகிரி பாரன்ஹீட்வரை வைக்கப்படுகின்றன. ஈரப்பதம் 95 சதவீதத்தில் தக்க வைக்கப்படுகிறது மற்றும் கார்பன் டை ஆக்சைடின் சதவீதம் நம் கட்டுப்பாட்டினுள் இருக்க வேண்டும். அறைகளில் சரியான நிலைமைகள் வெவ்வேறு விதமான ஆப்பிள்களை பொருத்து அமைக்கப்படுகிறது. ஆராய்ச்சியாளர்கள் சிறந்த தரத்தை அடைவதற்கு ஒவ்வொரு வகையான உணவுக்கும் அதற்கேற்ற சுற்றுப்புற நிலைமையை கண்டறிவார்கள். கணினிகள் நிலைமைகளை தொடர்ந்து வைத்திருக்க உதவும்.\n\nகாற்று புகாத சேமிப்பில்(சில நேரங்களில் ரசவாத சேமிப்பு என்று அழைக்கப்படும்) பூச்சிகள் மற்றும் பூஞ்சைகளின் சுவாசம் மூடப்பட்ட வளிமண்டலத்தை மாற்றிவிடுவதன் மூலம் தானியங்கள் சேதம் இல்லாமல் பாதுகாக்கப்படுகிறது. முறையின் வெற்றி சீல், தானிய ஈரப்பதம், மற்றும் வெப்பநிலை சரியான கலவையை நம்பியுள்ளது. [34]\n\nSection::::நோன்தெர்மல் பிளாஸ்மா.\nஇந்த செயல்முறை ஹீலியம் அல்லது நைட்ரஜன் போன்ற ionised வாயு மூலக்கூறுகள் ஒரு 'நெருப்பு' உணவு மேற்பரப்பில் பாடங்கள். இந்த முறை மைக்ரோ உயிரினங்களை உணவின் மேற்பரப்பில் அழித்துவிடும். \nஉயர் அழுத்த உணவு பதனச்சரக்கு \n\nஉயர் அழுத்த உணவு பதனச்சரக்கு அல்லது [ [ pascalization ] ] என்பது உயர் அழுத்தத்தை பயன்படுத்தும் ஒரு உணவை பாதுகாக்கும் தொழில் நுட்பமாகும். 2005 இல் இந்த செயல்முறை பல்வேறு வகையான பொருட்களை பாதுகாக்க வழிவகுத்தது உதாரணத்திற்கு ஆரஞ்சு சாறு,guacamole... \n\nநிலத்தில் புதைத்தல் \n\nஉணவு அடக்கம் பல காரணிகளினால் அதை பாதுகாக்க முடியும்: ஒளி பற்றாக்குறை, பிராணவாயு பற்றாக்குறை, மண்ணில் குளிர் வெப்பநிலை, pH அளவு. அடக்கம், உப்பிலிடுதல் அல்லது நொதித்தல் போன்ற மற்ற முறைகளோடு இணைந்து செயல்படுத்தலாம். பெரும்பாலான உணவுகள் அதிகமான உப்பு அல்லது மிகவும் வரண்டுபோன மண்ணில் புதைத்து வைத்து பாதுகாக்கலாம். \n\nபல வேர் காய்கறிகள் கெடாமல் இருப்தற்கான எதிர்ப்புத்தன்மை அதிகம் ஆதலால் அவற்றை இருண்ட குளிர்ந்த இடத்தில் சேமித்தாலே நீண்ட நாள் கெடாமல் இருக்கும்.\n\nSection::::நுண்ணிய உயிரினத்தின் கட்டுப்படுத்தப்பட்ட பயன்பாடு.\nபாலாடைக்கட்டி , சாராயம் போன்றவை நீண்ட நாள் கெடாமல் இருக்கும் ஏனென்றால் அவை தயாரிக்கும் பொழுதே சில குறிப்பிட்ட நுண்ணுயிரினங்கள் சேர்க்கப்படுகிறது அவை இது கெடாமல் பாதுகாக்கின்றன. இந்த நுண்ணிய உயிரினங்கள் தன்னை சுற்றி நச்சு சூழலை ஏற்படுத்திக்கொள்வதினால் எல்லாக்கிருமிகளையும் அழித்துவிடும்.\n\nSection::::உயிரியப் பதப்படுத்துதல்.\nஉயிரியப் பதப்படுத்துதல் என்பது ஆண்டிமைக்ரோபயல்களை கட்டுப்படுத்தி உணவை பாதுகாத்தல் ஆகும். பயனுள்ள பாக்டீரியா அல்லது நொதித்தலின் தயாரிப்புகள் உணவை கெடாமல் வைப்பதர்க்கும் உணவில் உள்ள கிருமிகளை கட்டுப்பாட்டுக்குள் வைத்திருக்க உதவுகிறது. மக்களுக்கு இந்த முறையின் மேல் உள்ள கவனம் அதிகரித்து வருகிறது. It is a benign ecological approach which is gaining increasing attention.. [48] \n\nலாக்டிக் அமிலம் பாக்டீரியா: லாக்டிக் அமிலம் பாக்டீரியாகளுக்கு விரோத பண்புகள் உள்ளதால் அவை உயிரியப்பதனச்சரக்காக பயன்படுத்தப்படுகிறது. லாக்டிக் அமிலம் பாக்டீரியா சத்துக்காக போட்டியிடும் போது, அவற்றின் உயிரின கழிவுகளில் பெரும்பாலும் லாக்டிக் மற்றும் அசிட்டிக் அமிலம், [ [ ஹைட்ரஜன் பெராக்சைடு ] ], மற்றும் பெப்டைட் பாக்டீரியோசின் கள் போன்ற ஆண்டிமைக்ரோபயல்கள் அடங்கும். சில லாக்டிக் அமிலம் பாக்டீரியாகள் நுண்ணுயிர் nisin, உற்பத்தி செய்யும்,இது பயனுள்ள பதனச்சரக்கு ஆகும்.. [49] [50]\n\nஇந்த நாட்களில்,லாக்டிக் அமிலம் பாக்டீரியா பாக்டீரியோசின்கள் தடை தொழில்நுட்பத்தில் பயன்படுத்தப்படுகின்றது. மற்ற பாதுகாக்கும் நுட்பங்களை இணைந்து அவற்றை பயன்படுத்தினால் எளிமையாக கெட்டுப்போவதற்கு காரணமான பாக்டீரியா மற்றும் கிருமிகளை கட்டுப்பாட்டுக்குள் வைத்துக்கொள்ளலாம் மேலும் பல்வேறு வகையான நுண்ணிய உயிரினங்களின் நடவடிக்கையை தடுத்து உணவு கெடாமல் பாதுகாக்கலாம்.\n\nSection::::தடை தொழில்நுட்பம்.\nதடை தொழில்நுட்பம் என்பது ஒன்றுக்கு மேற்பட்ட உணவு பதப்படுத்தும் முறைகளை பயன்படுத்தி உணவிணை கெட்டு போகமல் பாதுகாக்கும் தொழில் நுட்பமாகும். அணுகுமுறை இணைப்பதன் மூலம் எல்லாக் கிருமிகளின் வெளியேற்றத்தை உறுதி செய்வதே ஆகும். இந்த அணுகுமுறையின் படி கிருமி சில தடைகளை கடந்தால் தான் உணவில் சுறுசுறுப்பாக இருக்க முடியும். தடைகளை சரியான சேர்க்கையில் அமைத்தால் தான் அனைத்து நோய்க்கிருமிகளும் இறுதி விளைப்பொருளில் வெளியேற்றப்படும்.[53]\n\nதடை தொழில்நுட்பம் நுண்ணுயிர் பாதுகாப்பு மற்றும் ஸ்திரத்தன்மை, அத்துடன் organoleptic மற்றும் ஊட்டச்சத்து தரம் மற்றும் உணவு தயாரிப்பு களின் பொருளாதார நிலைத்தன்மையைப் பாதுகாப்பாக அந்த தடைகளை அறிவார்ந்த சேர்க்கைப் போன்று Leistner (2000) வரையறுத்துள்ளார். [54] organoleptic உணவுத் தரமானது அதன் தோற்றம், சுவை, மணம், மற்றும் கட்டமைபைக் குறிக்கின்றது.\n\nஉணவு தயாரிக்கும் பொழுது அதிக வெப்பநிலையை தக்கவைத்துக்கொள்வது, குறைந்த வெப்பநிலை உள்ள இடத்தில் சேமித்து வைப்பது, தண்ணீர் செயல்பாடு அல்லது ரெடொக்ஸ் திறனை குறைப்பது, அமிலத்தன்மையை அதிகரிப்பது இவையெல்லாம் கிருமிகளை சுறுசுறுப்பாக இருக்க விடாமல் செய்யும் தடைகளாகும்.\n\nநோய்க்கிருமிகளின் வகை மற்றும் அதன் அபாயத்தைப் பொருத்து தேவையான தடைகளை பயன்படுத்தி அவற்றை உணவை கெடவிடாமல் தடுக்கலாம்.\n"}
{"id": "196774", "url": "https://ta.wikipedia.org/wiki?curid=196774", "title": "சீபோர்கியம்", "text": "சீபோர்கியம்\n\nசீபோர்கியம்(Seaborgium) ஒரு வேதியியல் தனிமம் ஆகும். இதன் குறியீடு Sg, அணு எண் 106. சீபோர்கியம் கதிரியக்கத் தனிமம் ஆகும். இதன் ஓரிடத்தான் Sg ஆகும். சீபோர்கியம்-271 இன் அரைவாழ்வுக் காலம் 2.4 மணித்துளிகள்.\n\nஇத்தனிமம் யுரேனியப் பின் தனிமங்களுள் ஒன்றாகும். திமீத்ரி மெண்டெலீவ் சீபோர்கியம் இருக்கும் என்று கணித்தார். தனிம அட்டவணையில் தங்குதன் கீழே இருப்பதால் எகா-தங்குதன் என்று அழைத்தார்.\n\n"}
{"id": "196775", "url": "https://ta.wikipedia.org/wiki?curid=196775", "title": "டாடா எஸ்ஐஏ ஏர்லைன்ஸ்", "text": "டாடா எஸ்ஐஏ ஏர்லைன்ஸ்\n\nடாடா எஸ்ஐஏ ஏர்லைன்ஸ் என்பது டாடா நிறுவனம் இந்தியாவில் தொடங்கும் இரண்டாவது விமான சேவை ஆகும். இதற்கு முன்னர் மலேசியாவைச் சேர்ந்த ஏர் ஏசியா நிறுவனத்துடன் ஒப்பந்தம் செய்துள்ளது. இந்நிறுவனத்தின் தலைமையிடம் டெல்லி ஆகும். \n\nSection::::துவக்கம்.\n10 கோடி டாலர் செலவில் டாடா நிறுவனத்துக்கு 51 சதவீத பங்குகளும், சிங்கப்பூர் ஏர்லைன்சுக்கு 49 சதவீத பங்குகளும் கொண்டிருக்கும். இந்நிறுவனம் உள்நாடு மற்றும் வெளிநாட்டு விமான சேவை அளிக்க முடிவு செய்துள்ளது.\n"}
{"id": "196779", "url": "https://ta.wikipedia.org/wiki?curid=196779", "title": "மெண்டலீவியம்", "text": "மெண்டலீவியம்\n\nமெண்டலீவியம்(Mendelevium) ()) ஒரு வேதியியல் தனிமம் ஆகும். இதன் குறியீடு Md (முன்னர் Mv), அணு எண் 101. இது ஒரு கதிரியக்க உலோகம் ஆகும். யுரேனியப் பின் தனிமங்களுள் ஒன்றாகும். ஆக்டினைடுகளில் ஒன்றாகும். திமீத்ரி மெண்டெலீவ்வின் பின் பெயரிடப்படுள்ளது.\n\n"}
{"id": "196781", "url": "https://ta.wikipedia.org/wiki?curid=196781", "title": "லட்சுமி மேனன் (நடிகை)", "text": "லட்சுமி மேனன் (நடிகை)\n\nலட்சுமி மேனன் (பிறப்பு: மே 26, 1996) கேரளாவைப் பூர்வீகமாகக் கொண்ட இந்தியத் திரைப்பட நடிகை ஆவார். இவர் தமிழ் மற்றும் மலையாளத் திரைப்படங்களில் நடித்துள்ளார். முதலில் மலையாளத்தில் வெளிவந்த ரகுவிண்டெ சுவந்தம் ரசியா (2011) என்ற திரைப்படத்தில் நடித்தார். வணிகரீதியான வெற்றியைத் தேடித்தந்த, சுந்தர பாண்டியன் மற்றும் கும்கி திரைப்படங்களின் மூலமாக தமிழ்த் திரைப்படவுலகில் பெயர் பெற்றார்.\n\nSection::::வாழ்க்கை.\n\"லட்சுமி மேனன்\" துபாய் கலைஞரான 'ராமகிருஷ்ணன்' மற்றும் நடன ஆசிரியர் 'உஷா' ஆகியோரின் மகள் ஆவார். இவர் தயார் மல்லாங்கிணறு என்ற ஊரில் இருக்கும் பெண்கள் உயர்நிலை பள்ளியில் நடன ஆசிரியர் ஆவர், இங்கு தான் லட்சுமி மேனன் தனது பள்ளிப்படிப்பை முடித்தார். இவர் கேராளவில் இருக்கும் தூய நெஞ்சக் கல்லூரியில் இலக்கியத்துக்கான இளங்கலை பட்டம் பெற்றுள்ளார்.\n\nSection::::தொழில்.\n2011ம் ஆண்டு தொலைக்காட்சியில் ஒளிபரப்பான பரத நாட்டிய நிகழ்ச்சியைப் பார்த்த மலையாள இயக்குநர் \"வினையன்\", ரகுவிண்டெ சுவந்தம் ரசியா என்ற மலையாளப் படத்தில் வாய்ப்பு கொடுத்தார். பின்னர் அலி அக்பர் இயக்கிய திரைப்படத்தில் வினித்துடன் நடித்தார். தமிழில் சசிக்குமாரின் சுந்தர பாண்டியனில் அறிமுகமான இவர், பின்னர் பிரபு சாலமனின் படமான கும்கி யில் விக்ரம் பிரபுவுடன் இணைந்து நடித்தார்.\n2014ஆம் ஆண்டு வெளியான நான் சிகப்பு மனிதன் படத்தில் நடிகர் விஷாலுடன் உதட்டு முத்தக்காட்சியில் நடித்து பரபரப்பை கூட்டினார். திறமையான இளம் நடிகையாக வலம் வருகிறார்.\n"}
{"id": "196787", "url": "https://ta.wikipedia.org/wiki?curid=196787", "title": "துகள்", "text": "துகள்\n\nதுகள் (Particle) என்பது கனவளவு, திணிவு போன்ற இயல் மற்றும் வேதிப் பண்புகளை தரக்கூடிய ஒரு சிறிய உள்ளக இயல் பொருளாகும். இதன் பொதுவான பொருள் இதுவாக இருந்தால், இச்சொல்லை பல துறைகளில் பல்வேறு விதங்களாக பயன்படுத்தப்படுகிறது. பொதுவாக, துகள் என்பது பொருட்களின் சிறிய பகுதிகளாகும். துகள் என்பது விளகி ஒன்றிணையாத துகள்களைக் குறித்தாலும், துகள்களை உள்ளடக்கிய ஒன்றைத் தூள் (particulate) என அழைக்கப்படுகிறது.\n\nதுகளின் மற்றொரு சொற்பொருள், \"பிற சுற்றுச்சூழலுடன் தொடர்புடைய ஒரு இயல் பொருளின் தனித்த சிறு பகுதி\" எனவும் கூறப்படுகிறது.\n"}
{"id": "196789", "url": "https://ta.wikipedia.org/wiki?curid=196789", "title": "இசட்8 ஜிஎன்டி 5296", "text": "இசட்8 ஜிஎன்டி 5296\n\nஇசட்8_ஜிஎன்டி_5296 (\"Z8_GND_5296\"), 2013 இல் கண்டுபிடிக்கப்பட்ட, ஏற்றுயர் தொலைவிலுள்ள, ஆரம்பகால விண்மீன் பேரடையாகும். இதன் தூரம் நிறமாலையியல் மூலம் உறுதிப்படுத்தப்பட்டது.\n\nSection::::மேற்கோள்கள்.\n \n"}
{"id": "196792", "url": "https://ta.wikipedia.org/wiki?curid=196792", "title": "ஒழுகினசேரி", "text": "ஒழுகினசேரி\n\nஒழுங்கனச்சேரி என்பது தமிழ்நாட்டின் தென்மாவட்டமான கன்னியாகுமரியின் தலைநகர் நாகர்கோவிலின் ஒரு பகுதியாகும். பழையாற்றின் கரையில் இது அமைந்து உள்ளது. நகைச்சுவை நடிகரும் சீர்திருத்தக் கருத்தும் கொண்ட என். எஸ். கிருட்டிணன் பிறந்த ஊர். அருகிலேயே நாகர்கோவிலுக்கு அப்பெயர் வரக் காரணமான நாகராஜா கோவில் உள்ளது. ஆற்றின் கீழ்கரையினை அடுத்து பெரிய காய்கறிச் சந்தை இயங்கி வருகிறது.\n"}
{"id": "196796", "url": "https://ta.wikipedia.org/wiki?curid=196796", "title": "ரகுவிண்டெ சுவந்தம் ரசியா", "text": "ரகுவிண்டெ சுவந்தம் ரசியா\n\nரகுவிண்டெ சுவந்தம் ரசியா (, \"ரகுவிற்கு ரசியா சொந்தம்\") என்பது 2011 ஆம் ஆண்டு வெளியான மலையாளத் திரைப்படம். வினயனின் இயக்கத்தில், ஆர். ஹரிகுமார் தயாரிப்பில் உருவானது. திலகன். சாருகாசன், மேக்னா ராஜ், லட்சுமி மேனன் ஆகியோர் நடித்துள்ளனர்.\n"}
{"id": "196798", "url": "https://ta.wikipedia.org/wiki?curid=196798", "title": "வினயன்", "text": "வினயன்\n\nவினயன், மலையாளத் திரைப்பட இயக்குனர் ஆவார்.\n\nSection::::திரை வாழ்க்கை.\nவினயன், பிரபல மலையாள நடிகர்களான மம்மூட்டி (\"தாதா சாஹிப்\", \"ராட்சசராஜாவ்\"), சுரேஷ் கோபி (\"பிளாக்யாட்\"), ஜெயராம் (\"தைவத்தினது மகன்\"), பிருத்விராஜ் (\"சத்யம்\", \"வெள்ளிநட்சத்திரம்\"), திலீப் (\"வார் & லவ்\"), கலாபவன் மணி (\"வாசந்தியும் லக்‌ஷ்மியும் பின்னெ ஞானும்\", \"கருமாடிக்குட்டன்\") ஆகியோரைக் கொண்டு திரைப்படங்களை இயக்கியுள்ளார். \\\n\n2005-ல் \"அற்புத தீவு\" என்ற பெயரில் 300 குள்ளர்களைக் கொண்டு திரைப்படம் இயக்கினார். இது தமிழிலும் வெளியானது. வினயனது \"ஊமைப்பெண்ணின் உரியாடாபய்யன்\" என்ற திரைப்படமும், தமிழில் மறு ஆக்கம் செய்யப்பட்டது. இவர் இயக்கிய ஆகாசகங்கை என்ற பேய்த் திரைப்படம் சிறந்த பேய்ப்படங்களில் ஒன்று.\n"}
{"id": "196802", "url": "https://ta.wikipedia.org/wiki?curid=196802", "title": "நஸ்ரியா நசீம்", "text": "நஸ்ரியா நசீம்\n\nநஸ்ரியா நசீம் () என்பவர் மலையாளம் மற்றும் தமிழ்த் திரைப்படங்களில் நடிக்கும் ஒரு இந்தியத் திரைப்பட நடிகை ஆவார். இவர் முதலில் தொலைக்காட்சி நிகழ்ச்சித் தொகுப்பாளராக இருந்து பின்னர் நடிகையானார். மலையாளத் திரைப்படங்களில் குழந்தை நட்சத்திரமாக நடித்துள்ளார்.\n\nSection::::வாழ்க்கை குறிப்பு.\nநஷ்ரியா நசீம் 1994, திசம்பர் 20 ஆம் நாளில் நசீமுதீன், பேகம்பீனா ஆகியோருக்கு திருவனந்தபுரத்தில் பிறந்தார். இவர் இளமைப்பருவத்தில் திருவனந்தபுரத்தில் உள்ள கிறித்துவப் பள்ளி ஒன்றில் படிப்பைத் துவங்கினார். பின்னர் 2013 ம் ஆண்டு வணிகவியல் இளங்கலைப் பிரிவில் தனது கல்லூரிக் கல்வியைத் தொடங்கியவர் திரைப்படங்களின் படப்பிடிப்புகளால் கல்லூரிப் படிப்பை நிறுத்திவிட்டார். இவரின் குடும்பம் ஐக்கிய அரபு அமிரகத்திலிருந்து குடிபெயர்ந்தவர்கள் ஆவர்.\n\nSection::::திருமணம்.\nமலையாள முன்னணி இயக்குநரான பாசில் என்பவரின் மகனும் மலையாள நடிகருமான பஹத் பாசிலுடன் நஸ்ரியா திருமணம் 2014ம் ஆண்டு ஆகஸ்ட் மாதம் நடைபெற்றது.\n"}
{"id": "196808", "url": "https://ta.wikipedia.org/wiki?curid=196808", "title": "அமெரிக்க நடுவண் அரசின் முடக்க நிலை, 2013", "text": "அமெரிக்க நடுவண் அரசின் முடக்க நிலை, 2013\n\nஅமெரிக்க நாட்டின் பட்ஜெட் ஆண்டு அக்டோபரில் தொடங்கி செப்டம்பரில் முடியும். 2013ல் செப்டம்பரில் பட்ஜேட் ஆண்டு முடிந்தது.ஆனால், மீண்டும் அக்டோபர் முதல் புதிய பட்ஜெட் ஆண்டு தொடங்க முடியவில்லை. அக்டோபர் மாதம் முதல் தேதியில் இருந்து 16 நாட்கள் அமெரிக்க மத்திய அரசாங்கம் பெருமளவில் இழுத்து மூடப்பட்டது. 8 இலட்சம் ஊழியர்கள் ஊதியமில்லா கட்டாய விடுப்பில் அனுப்பப்பட்டனர். இதுவே 2013 அமெரிக்க மத்திய அரசாங்க முடக்க நிலை என்று ஊடகங்களால் கூறப்பட்டது. கிளிண்டன் ஜனாதிபதியாக இருந்த 1995 - 96ம் ஆண்டுகளிலும் இதே போன்று அரசாங்கத்தில் இரு முறை முடக்க நிலை ஏற்பட்டுள்ளது.\n\nSection::::பட்ஜெட் முன்மொழிவு.\nஅமெரிக்க நாடாளுமன்றத்தில் உள்ள இரு அவைகளில், செனட் அவை ஆளும்கட்சியான ஜனநாயக் கட்சியின் கட்டுப்பாட்டிலும், பிரதிநிதிகள் அவை எதிர்க் கட்சியான குடியரசுக் கட்சியின் கட்டுப்பாட்டிலும் இருக்கின்றன. குடியரசுக் கட்சி 2014ஆம் நிதி ஆண்டிற்கான ஜனாதிபதி ஒபாமாவின் பட்ஜெட் முன்மொழிவினை நிராகரித்ததுடன் மட்டுமல்லாமல், புதிய பட்ஜெட் நிறை வேறும் வரை அரசின் கைகளில் இருக்கும் பணத்தைத் தவிர வேறு எங்கும் கை வைக்க இயலாத நிலைமையினையும் தோற்றுவித்தது.இது தவிர ஏற்கனவே அனுமதிக்கப்பட்ட கடன் உச்ச வரம்பினைத் தாண்டுவதற்கான ஒத்துழைப்பினையும் எதிர்க்கட்சி மறுத்து விட்டது. அமெரிக்காவின் இன்றைய கடன் உச்சவரம்பு 16.7 டிரில்லியன்(ஒரு டிரில்லியன் = ஒரு லட்சம் கோடி) டாலர். அக்டோபர் மாத மத்தியில் இந்த உச்சவரம்பினையும் அரசு தொட்டு விடும் என்ற நிலையில் நெருக்கடி கடுமையாகி விட்டது. ஒபாமாவின் மருத்துவக் காப்பீட்டுத் திட்டத்தினை ஓராண்டு தள்ளிப் போட்டால் மட்டுமே ஒத்துழைக்க முடியும் என்று குடியரசுக் கட்சி முன் வைத்த நிபந்தனையினை ஆளும் கட்சி ஏற்க மறுத்து விட்ட நிலையிலேயே நெருக்கடி தொடங்கியது. எனினும், அக்டோபர் 16ம் தேதி இரு கட்சிகளுக்கும் இடையில் ஏற்பட்ட சமரசத்தின் விளைவாக, சகஜ நிலை திரும்பியது.\n\nSection::::முடக்க நிலையின் மூலக் காரணம்.\nஅமெரிக்காவில் அதன் வரலாற்றின் தொடக்கம் முதலே, அரசின் கடன் உச்ச வரம்பு மொத்த உள்நாட்டு உற்பத்தி(GDP)யில் சதவீதம் என்று இல்லாமல், முழுத் தொகையாகவே இருந்து வருகிறது. ஒவ்வொரு ஆண்டும் நாடாளுமன்றத்தின் ஒப்புதல் பெற்ற பின்னரே அரசு புதிய கடன்களை எழுப்ப முடியும். ஒரு கடனை வாங்கி மற்றொரு கடனை அடைப்பது தான் அமெரிக்காவின் வழக்கம். ஆனால், பழைய கடனைத் தீர்ப்பதற்குத் தான் எனினும், புதிய கடன் வாங்குவதால் உச்ச வரம்பு மீறப்படும் எனில் அந்தக் கடனுக்குக் கூட அனுமதி இல்லை. அமெரிக்கச் சட்டம் அந்த அளவிற்கு இறுக்கமானது.\n\nSection::::குடியரசுக் கட்சியின் நிலைப்பாடு.\n2013இல், இந்தக் கடனில் பெரும் பகுதி ஒபாமாவின் மருத்துவக் காப்பீட்டுத் திட்டத்திற்கே போய்விடும் என்பதால் அந்தத் திட்டத்தினை கை விடவேண்டும், பயன்களின் அளவினைக் குறைத்துக் கொள்ள வேண்டும் அல்லது குறைந்த பட்சம் ஒரு வருடத்திற்குத் தள்ளியாவது போட வேண்டும். மருத்துவக் காப்பீட்டுத் திட்டத்தை மட்டுமல்ல, ஏழைமக்களுக்கான உணவு ஸ்டாம்ப் திட்டத் திற்கான செலவுகளையும் குறைக்கவேண்டும். கடன் வாங்கக் கூடாது எனில்,வரி விதிப்பின் மூலமாவது, அரசு தனது வருமானத்தினைச் சரிக்கட்டிக் கொள்ளலாமா என்றால், வரியினையும் விதிக்கக் கூடாது. அது மட்டுமல்ல தனி நபர் வருமான வரி, கார்ப்பரேட் வருமான வரி விகிதங்களைக் குறைக்கவும் வேண்டும்.\n\nSection::::சமரசம்.\nகடன் உச்சவரம்பு தொகை குறிப்பிடப் படாமல் 2017 வரை தொடரலாம் என நாடாளுமன்றம் ஒப்புதல் அளித்திருக்கிறது. பட்ஜெட் குறித்து முடிவு செய்வதற்காக கமிட்டி ஒன்று அமைக்கப்பட்டிருக்கிறது. டிசம்பர் மத்திக்குள் அந்தக் கமிட்டி தனது பட்ஜெட் அறிக்கையினைச் சமர்ப்பிக்கும் என ஏற்றுக் கொள்ளப்பட்டிருக்கிறது.\n"}
{"id": "196810", "url": "https://ta.wikipedia.org/wiki?curid=196810", "title": "நூலக விபரப்பட்டியல்", "text": "நூலக விபரப்பட்டியல்\n\nநூலக விபரப்பட்டியல் என்பது ஒரு நூலகத்தில் அல்லது பல்வேறு இடங்களில் அமைந்துள்ள நூலக வலையமைப்பு ஒன்றைச் சேர்ந்த நூலகங்களில் சேகரித்து வைக்கப்பட்டுள்ள உசாத்துணை உருப்படிகள் தொடர்பான பதிவு ஆகும். நூல்கள், கணினிக் கோப்புகள், வரைபடங்கள், நிலப்படங்கள் போன்ற, நூலகத் தொடர்புடைய, தகவல் சார்ந்த பொருட்களே உசாத்துணை உருப்படிகள் எனப்படுகின்றன.\n\nஅட்டை நூல்விபரப் பட்டியல்கள் பல தலைமுறைகளாகவே நூலகப் பயனாளிகளுக்குப் பழக்கமானவை. ஆனால், அண்மைக் காலத்தில் இவ்வாறான அட்டைப் பட்டியல்களுக்குப் பதிலாக இணையவழிப் பொது அணுக்க விபரப்பட்டியல் புழக்கத்துக்கு வந்துள்ளது. இணையவழிப் பொது அணுக்க விபரப்பட்டியல் வசதி கொண்ட நூலகங்கள் சில இன்னும் அட்டை விபரப்பட்டியலையும் பயன்படுத்துகின்றன. எனினும், இவற்றுட் பல நூலகங்களில் அட்டை விபரப் பட்டியல்கள் இரண்டாம் நிலை வளங்களாகவே பயன்படுகின்றன என்பதுடன், பெரும்பாலும் அவை இற்றைப்படுத்தப்படுவதும் இல்லை. இவ்வாறான நூலகங்களில், அட்டை விபரப்பட்டியல்களைக் கடைசியாக இற்றைப்படுத்திய ஆண்டு குறித்த அறிவிப்பையும் வைத்துள்ளன. அட்டை நூல்விபரப் பட்டியலைப் பயன்படுத்தாமல் விடுவதன் மூலம் இடம் மிச்சப்படுவதால், நூலகத்தின் பிற தேவைகளுக்கு இடவசதி கூடுதலாகக் கிடைக்கிறது. \n\nSection::::நோக்கம்.\nஉசாத்துணை முறைமை ஒன்றின் நோக்கங்களைக் குறித்து 1876 ஆம் ஆண்டில் முதன் முதலாக எடுத்துரைத்தவர் சார்லசு ஆம்மி கட்டர் (Charles Ammi Cutter) என்பவர். அவரது \"அச்சிட்ட அகரமுதலி விபரப்பட்டியலுக்கான விதிகள்\" (Rules for a Printed Dictionary Catalog) என்னும் நூலில் இது குறித்து எழுதியுள்ளார். கட்டருடைய கூற்றின்படி நூல்விபரப்பட்டியல்களில் நோக்கங்கள் பின்வருமாறு.\n20 ஆம் நூற்றாண்டின் பல காலகட்டங்களிலும் உருவாக்கப்பட்ட நவீன வரைவிலக்கணங்களிலும் மேற்படி நோக்கங்களை இனங்கண்டுகொள்ள முடிகிறது. 1960/61 காலப்பகுதியில், \"லுபெட்சுக்கி\" (Lubetzky) என்பவராலும், பாரிசில் இடம்பெற்ற பட்டியலாக்கக் கொள்கைகள் மீதான மாநாட்டிலும் கட்டரின் நோக்கங்களில் திருத்தங்கள் செய்யப்பட்டன. நூல்விபரப்பட்டியலின் நோக்கங்கள், செயற்பாடுகள் என்பவற்றை விளக்குவதற்கான மிக அண்மைக்கால முயற்சி 1998 ஆம் ஆண்டில், \"உசாத்துணைப் பதிவுகளுக்கான செயற்பாட்டுத் தேவைகள்\" (Functional Requirements for Bibliographic Records) என்னும் மாதிரி உருவாக்கத்தினூடாக மேற்கொள்ளப்பட்டது. இதன்படி, ஒரு நூலகப் பயனாளியின் செயற்பாடுகள் தேடுதல், அடையாளங்காணல், தெரிவுசெய்தல், பெற்றுக்கொள்ளல் என்னும் நான்கும் ஆகும்.\n\nநூலகம் ஒன்றில் என்னென்ன உசாத்துணை உருப்படிகள் இருக்கின்றன என்பதைக் காட்டும் ஒரு பதிவாக அல்லது கணக்கு வைப்பாகவும் நூல்விபரப்பட்டியல்கள் அமைகின்றன. நூல் விபரப்பட்டியலில் ஒரு நூல் பற்றிய பதிவு இல்லை என்றால், அந்த நூலகத்தில் அந்த நூல் இல்லை என்றே பொருள்படும். எனவே விபரம் அறிந்த நூலகத் திருடர்கள், தாம் பிடிபடக்கூடிய வாய்ப்புக்களைக் குறைப்பதற்காக, நூலைத் திருடும்போது, விபரப்பட்டியல் அட்டையையும் திருடிச் செல்வது உண்டு.\n\nSection::::தகவல்கள்.\nநூல் விபரப்பட்டியல் ஒன்றில் ஒரு நூல் குறித்த என்னென்ன விபரங்கள், என்ன வடிவில் பதியப்பட வேண்டும் என்பதற்கான தரமுறைகள் உள்ளன. பொதுவாகப் பின்வரும் தகவல்கள் ஒரு நூலின் விபரப்பட்டியல் பதிவில் காணப்படும்.\n\nSection::::வகைகள்.\nநூல் விபரப்பட்டியல்களில் பல்வேறு வகைகள் உள்ளன. அவற்றுள் பின்வருவன அடங்கும்.\n\n"}
{"id": "196811", "url": "https://ta.wikipedia.org/wiki?curid=196811", "title": "ராஜா ராணி", "text": "ராஜா ராணி\n\nராஜா ராணி என்ற பெயரில் உள்ள கட்டுரைகள்:\n"}
{"id": "196817", "url": "https://ta.wikipedia.org/wiki?curid=196817", "title": "ராஜா ராணி (விளையாட்டு)", "text": "ராஜா ராணி (விளையாட்டு)\n\nராஜா ராணி என்பது சிறுவர் விளையாட்டுகளில் ஒன்று. துண்டுச் சீட்டுகளில் ராஜா, ராணி, அமைச்சர், திருடன், போலிசு என்று எழுதுவர். சீட்டுகளை மடித்து, குலுக்கிப் போடுவர். ஒவ்வொருவரும் ஒவ்வொரு துண்டுச் சீட்டை எடுக்க வேண்டும். ராஜா, ராணி, அமைச்சர் ஆகியோருக்கு தரவரிசையில் அதிகம் புள்ளிகள் கிடைக்கும். போலிசு என்று எழுதிய சீட்டு வந்தவர், திருடன் யாரென்று கண்டறிய வேண்டும். சரியாகக் கண்டறிந்தால் அவருக்கு அதிகப் புள்ளிகள். தவறாக இருந்தால் திருடனுக்கு அதிகப் புள்ளிகள். தொடர் ஆட்டங்களில் குறைந்த புள்ளிகளைப் பெற்றவர் தோற்றவராகக் கருதப்படுவார். அதிகப் புள்ளிகள் பெற்றவர் வென்றவர் ஆவார்.\n"}
{"id": "196830", "url": "https://ta.wikipedia.org/wiki?curid=196830", "title": "எண்முறை மின்னணுவியல்", "text": "எண்முறை மின்னணுவியல்\n\nஎண்முறை மின்னணுவியல் (digital electronics) அல்லது எண்முறை மின்னணு சுற்றுகள் (digital electronic circuits) என்பது தொடர் எண்ணுரு மதிப்புகளை வடிவாக்குதல் போலல்லாமல் ஒப்புமை மட்டங்களின் தனித்த பட்டைகளால் குறிகைகளை வடிவாக்குதல் ஆகும்.\n\nபெருமபாலான சமயங்களில், இது இரண்டு தனித்த மட்டங்களை கொண்டுள்ளது. மேலும் அவை இரண்டு மின்னழுத்த பட்டைகளால் வடிவாக்கம் செய்யப்படுகிறது. எண்முறை கட்டகங்கள் எண்முறை வடிவாக்கத்தில் உள்ள வெவ்வேறு புறநிலை மதிப்புகளைச் செயலாக்கம் செய்கிற கருவிகள் கொண்டவையாகும். எண்முறை தொழினுட்பங்கள் மற்றும் கட்டகங்கள் வடிவமைக்க மிகவும் எளிதானதாக இருக்கின்றன. இது உயர் துல்லியமும், நிரலாக்கத்தன்மையும், இரைச்சல் எதிர்ப்புத்தன்மையும், எளிதான தரவு சேமிப்பும், தொகுப்புச் சுற்று வடிவாக புனைய எளிதாகவும் அமைந்துள்ளன. இது மிகச் சிறிய வடிவில் மிக கடினமான செயல்களை செய்யக்கூடிய கருவிகளை தயாரிக்க வழிவகை செய்கிறது.\n"}
{"id": "196835", "url": "https://ta.wikipedia.org/wiki?curid=196835", "title": "கங்காரு எலி", "text": "கங்காரு எலி\n\nகங்காரு எலி (\"Kangaroo rat\") என்பது வட அமெரிக்காவின் மேற்குப் பகுதியில் வளரக்கூடிய சிறிய வகைக் கொறிணி ஆகும். இவற்றின் பொதுவான பெயர் இவைகளின் இருகால் வடிவத்தில் இருந்து பெறப்பட்டது. எனினும் இவை அவுஸ்திரேலிய உலர் சமவெளிப் பகுதிக்குரிய பெரிய கங்காரு போன்று இல்லை. எனினும் பார்க்க எலி போன்று இருப்பதனால் இவ்வாறு அழைக்கப்படுகின்றன. கங்காரு எலிகளை அரிசோனா மற்றும் கொலராடோ பகுதிகளிலும் காணலாம். உலகெங்கும் 22 வகையான கங்காரு எலிகள் வாழ்கின்றன. அவற்றுள் மிகவும் பெரியது \"டிப்போடொமைசு\" இனம் ஆகும். மழைவீழ்ச்சி மற்றும் ஈரப்பதம் குறைந்த இடங்களே இவற்றின் வாழிடமாக உள்ளது. \n\nSection::::விபரம்.\nபொதுவாக கங்காரு எலிகளின் நீளம் 10 தொடக்கம் 12 சென்ரி மீற்றர்கள் ஆகும், அத்துடன் இவற்றின் நிறை 35 தொடக்கம் 180 கிராம்கள் ஆகும். இவற்றின் வால் உடலையும், தலையையும் பார்க்க நீளமானதாகும். அத்துடன் கங்காரு எலிகளில் மற்றுமொரு குறிப்பிடத்தக்க விடயம் உள்ளது, அதாவது இவற்றின் கன்னத்திலே உரோமத்துடன் கூடிய சிறுபைகள் (cheek pouches) காணப்படுகின்றன. இப்பைகள் உணவை சேமித்துவைக்கப் பயன்படுத்தப்படுகின்றன.\n\nSection::::இடம்பெயர்வு.\nகங்காரு எலிகள் இருகால் நகர்வு முறையையே பின்பற்றுகின்றன. இவை அடிக்கடி ஆறு அடி நீளம் பாயக்கூடியவை. இவை பாய்ச்சல்கள் மூலம் தாம் சென்றுகொண்டிருக்கும் திசையை திடீரென மாற்றக்கூடியவை. \n"}
{"id": "196841", "url": "https://ta.wikipedia.org/wiki?curid=196841", "title": "யோனா", "text": "யோனா\n\nயோனா (\"Jonah\" / \"Jonas\" ; ' / '; கிரேக்கம்/இலத்தீன்: \"Ionas\") எனப்படுபவர் கி.மு. 8ம் நூற்றாண்டில் வாழ்ந்த தென் இசுரவேல் அரசின் இறைவாக்கினர் என எபிரேய விவிலியம் குறிப்பிடுகின்றது. யோனா நூலில் இவரைப் பற்றிக் குறிப்பிடுகின்றது. இதில் இவர் மீனால் அல்லது திமிங்கிலத்தினால் விழுங்கப்பட்டது முக்கிய நிகழ்வாகும். யோனா பற்றிய விவிலியக் கதை சிறு வேறுபாடுகளுடன் குரானில் திரும்பவும் எழுதப்பட்டுள்ளது.\n\n"}
{"id": "196843", "url": "https://ta.wikipedia.org/wiki?curid=196843", "title": "சிவப்புக் கங்காரு", "text": "சிவப்புக் கங்காரு\n\nசிவப்புக் கங்காரு, கங்காரு இனத்திலேயே பெரிய விலங்கு ஆகும். இது ஆஸ்திரேலியாவில் உள்ள மிகப் பெரிய முலையூட்டி ஆகும்.\n\nவயிற்றில் பையுடைய பாலூட்டி இன வகைகளில் இதற்கே மிகப் பெரிய வயிற்றுப்பை உள்ளது. இவை ஆஸ்திரேலியாவின் தென் பகுதியில் உள்ள செழுமையான பகுதிகள், கிழக்குப் பகுதியில் உள்ள கரையோரப்பகுதி, மற்றும் வட பகுதியில் உள்ள மழைக்காட்டுப் பகுதி தவிர்ந்த மற்றைய பகுதிகள் அனைத்திலும் பரந்து காணப்படுகின்றன. இவை சிறிய பற்றைச் செடிகளையும், காட்டுத்தாவரங்களையும் உண்டு வாழ்கின்றன. இவற்றின் மலம் உலர்ந்ததாகவே கானப்படுகிறது. இதன் உடலில் நீர் சேமிப்பதற்கான ஓர் உபாயமாகவே இது கருதப்படுகிறது. எனினும், வியர்வையால் இதன் உடலில் இருந்து நாளாந்தம் சிறிதளவு நீர் வெளியேற்றப்படுவதனால், இந்த சிவப்புக் கங்காருக்கள் நாளாந்தம் நீர் தேடி அப்பகுதிகளிலுள்ள சிறிய ஏரிகளை நாடுகின்றன.\n"}
{"id": "196847", "url": "https://ta.wikipedia.org/wiki?curid=196847", "title": "சகாரா மணல் விரியன்", "text": "சகாரா மணல் விரியன்\n\nசகாரா மணல் விரியன் என்பது ஒரு பாம்பாகும். இப்பாம்பு இனம் பாதுகாப்பாக மணல்களுக்குள் ஊர்ந்து சென்று வாழும் தன்மை கொண்டது. மணல் பகுதிகளுக்குள் மறைந்திருந்து திடீரெனத்தாக்கி இரையைப் பிடித்துக்கொள்ளும் ஆற்றலையும் கொண்டது. இதன் உயிரியற் பெயர் \"Cerastes vipera\" என்பதாகும். இது வடக்கு ஆபிரிக்காவிற்கு சொந்தமான உயிரினம், இதனை சினாய் தீபகற்பத்திலும் காணலாம்.\n\n\n\n\n"}
{"id": "196852", "url": "https://ta.wikipedia.org/wiki?curid=196852", "title": "கிலா அரக்கப் பல்லி", "text": "கிலா அரக்கப் பல்லி\n\nகிலா அரக்கப் பல்லி என்பது பயங்கரமான தோற்றத்தைக் கொண்ட ஓணான் இனமாகும். இது பொந்துகளுக்குள் பதுங்கி வாழும் தன்மையுடையது. திடீரென்று தாக்குதல்களை நடத்தி பறவைக் குஞ்சுகளை பிடித்து உண்ணும். கடினத்தன்மை கொண்ட அதன் வால்ப்பகுதியில் கொழுப்பு சேகரிக்கப்படுகிறது. வேட்டையாடும் போது, இதன் வால்ப்பகுதி அதற்கு உதவி புரிகின்றது. இதனால் வேகமாக இரைகளை இறுக்கமாக பிடித்துக் கடிக்க முடியும், எனினும் மனிதனைக் கொல்ல முடியாது. இதன் பொதுவான உணவு கொறித்துண்ணும் பிராணிகள், சிறு பறைவைகள், மற்றும் முட்டைகள் போன்றவையாகும். இதனால் வாலில் உணவையும் சேகரித்துக்கொள்ள முடியும். 2005 இல் இவற்றினுடைய உமிழ் நீரில் இருந்து நீரிழிவு நோய்க்கு மருந்து கண்டுபிடிக்கப்பட்டது. \n\n"}
{"id": "196863", "url": "https://ta.wikipedia.org/wiki?curid=196863", "title": "லோக் மான்ய திலக்-காரைக்கால்-சிறப்பு விரைவுத் தொடருந்து", "text": "லோக் மான்ய திலக்-காரைக்கால்-சிறப்பு விரைவுத் தொடருந்து\n\nலோக் மான்ய திலக்-காரைக்கால்-சிறப்பு விரைவுத் தொடருந்து அல்லது காரைக்கால்-லோக் மான்ய திலக்-சிறப்பு விரைவுத் தொடருந்து (வண்டி எண்: 01017) (ஆங்கிலம்: Mumbai LTT - Karaikal Special Express) என்பது மும்பை லோக் மான்ய திலக் சந்திப்பு தொடருந்து நிலையத்திலிருந்து காரைக்காலுக்கும், காரைக்காலிலிருந்து மும்பை லோக் மான்ய திலக் சந்திப்புக்கும் (வண்டி எண்: 01018) (ஆங்கிலம்: Karalkal - Mumbai LTT Special Express) என்று இரு வழித்தடங்களில் இயங்கும் வாராந்திர ஒரு சிறப்பு விரைவுத் தொடருந்தாகும். இத்தொடருந்து 1632 கி.மீ பயணத் தொலைவு கொண்ட இந்தத் தொடருந்துச் சேவை அக்டோபர் 27, 2013 முதல் அறிமுகம் செய்யப்பட்டு நாள்தோறும் இயங்கிக் கொண்டிருக்கிறது. இந்தத் தொடருந்து நான்கு மாநிலங்களில் பயணிக்கும் பயண நேரம் 31 மணியும் 35 நிமிடங்களாகும். தானே, கல்யாண், லோனாவிலா, புனே, சோலாப்பூர் வரை மகாராட்டிர மாநிலத்திலும், குல்பர்கா, வாடி, யாத்கிர், ராய்ச்சூர் வரை கர்னாடகா மாநிலத்திலும், மந்த்ராலயம்சாலை, குண்டக்கல், ஹுட்டி, தாடிபட்ரி, யேரகுண்டலா, கடப்பா, ரேணிகுண்டா வரை ஆந்திர மாநிலத்திலும், அரக்கோணம், சென்னை எழும்பூர், தாம்பரம், செங்கல்பட்டு, விழுப்புரம், திருப்பாதிப் புலியூர், சிதம்பரம், சீர்காழி, மயிலாடுதுறை, திருவாரூர், நாகப்பட்டினம், நாகூர், காரைக்கால் வரை தமிழ்நாட்டிலும், உள்ள ஊர்களின் வழியே 291 சிறு நிலையங்களைக் கடந்து 28 முக்கிய நிறுத்தங்களைக் கொண்டுள்ளது. இந்தத் தொடருந்து 17 பெட்டிகளில் குளிர்சாதன இரண்டு அடுக்கு படுக்கை, குளிர்சாதன 3 அடுக்கு படுக்கை, மற்றும் இரண்டாம் வகுப்பு படுக்கை, இரண்டாம் வகுப்பு இருக்கை போன்றவைகளை உள்ளடக்கமாகக் கொண்டு 1,240 பயணயிடங்களைக் கொண்டுள்ளது.\n\n"}
{"id": "196865", "url": "https://ta.wikipedia.org/wiki?curid=196865", "title": "புனித அந்தோனியார் ஆலயம் கறுக்காக்குளம்", "text": "புனித அந்தோனியார் ஆலயம் கறுக்காக்குளம்\n\nபுனித அந்தோனியார் ஆலயம் இலங்கையின் வட மாகாணத்தில் மன்னார் மாவட்டத்தில் கறுக்காக்குளம் என்ற இடத்தில் அமைந்துள்ளது. இது ரோமன் கத்தோலிக்க தேவாலயம் ஆகும். பல ஆண்டுகள் பழமையான இத்தேவாலயம் கத்தோலிக்கரின் புனித வழிபாட்டுத் தலமாக விளங்குகின்றது. ஆனி மாதத்தில் இடம்பெறும் இவ்வாலயத்தின் வருடாந்த உற்சவத்தில் பல மக்கள் கலந்து கொள்வர். ஈழப்போர் தொடங்கியதில் இருந்து இவ்வாலயம் தொடர்ச்சியாக பலத்த எறிகணை வீச்சினால் பலத்த சேதத்துக்குள்ளாகியது. இதனால் அங்கு மக்கள் அனைவரும் வேறு பாதுகாப்பான இடத்தை நோக்கி இடம்பெயர்ந்தனர். தற்போது இவ்வாலயம் மீண்டும் கட்டப்படு புதுப்பொலிவுடன் விளங்குகின்றது.\n"}
{"id": "196867", "url": "https://ta.wikipedia.org/wiki?curid=196867", "title": "இரட்டைச் சார்பு", "text": "இரட்டைச் சார்பு\n\nகணிதத்தில் இரட்டைச் சார்பு (\"even functions\"), என்பது கூட்டல் நேர்மாறைப் பொறுத்து சமச்சீர் உறவுகளுடைய சார்பு ஆகும். \n\nதனது ஆட்களத்திலும் வீச்சிலும் கூட்டல் நேர்மாறுடைய சார்புகளுக்கு மட்டுமே ஒற்றை மற்றும் இரட்டைத்தன்மை வரையறுக்கப்படுகிறது. கூட்டல் குலங்கள், வளையங்கள், களங்கள் ஆகியவை இத்தகைய கணங்களாக அமையும். இரட்டைச் சார்பு மெய்யெண்களில் வரையறுக்கப்பட்ட மெய்மதிப்புச் சார்பாக இருக்கும்.\n\nSection::::வரையறையும் எடுத்துக்காட்டுகளும்.\nSection::::இரட்டைச் சார்புகள்.\n\"f\"(\"x\") , மெய்யெண் மாறியில் வரையறுக்கப்பட்ட ஒரு மெய்மதிப்புச் சார்பு, இரட்டைச் சார்பு எனில் பின்வருமாறு வரையறுக்கப்படுகிறது:\n\n\"f\" இன் ஆட்களத்திலுள்ள அனைத்து \"x\" களுக்கும்,\n\nஇரட்டைச் சார்பின் வரைபடம் \"y\"-அச்சைப் பொறுத்து சமச்சீரானது.\n\nஎடுத்துக்காட்டுகள்:\n\n\n\nவிளக்கம்:\n\nSection::::இரட்டை மற்றும் ஒற்றைச் சார்புகளின் கூடுதல்.\nஅனைத்து மெய்யெண்களுக்கும் வரையறுக்கப்பட்ட சார்பு formula_10 எனில் அதனை பின்வருமாறு எழுதலாம்:\n\nஇதில் \n\n\n\nSection::::இயற்கணித அமைப்பு.\nஅனைத்து மெய்மதிப்புச் சார்புகளின் திசையன் வெளிகளும் இரட்டை மற்றும் ஒற்றைச் சார்புகளின் நேரியல் உள்வெளிகளின் நேரிடைக் கூடுதலாக (Direct Sum) அமைகின்றன.\n\nஎந்தவொரு சார்பு \"f\"(\"x\") ஐ இரட்டை மற்றும் ஒற்றைச் சார்புகளின் தனித்ததொரு கூடுதலாகப் பின்வருமாறு எழுதலாம்:\n\nஎடுத்துக்காட்டாக, \"f\" படிக்குறிச் சார்பு எனில், \"f\" என்பது cosh ஆகவும் \"f\" என்பது  sinh ஆகவும் இருக்கும்.\n\n"}
{"id": "196868", "url": "https://ta.wikipedia.org/wiki?curid=196868", "title": "ஒற்றைச் சார்பு", "text": "ஒற்றைச் சார்பு\n\nகணிதத்தில் ஒற்றைச் சார்பு (\"odd functions\") என்பது கூட்டல் நேர்மாறைப் பொறுத்து சமச்சீர் உறவுகளுடைய சார்பு ஆகும். \n\nதனது ஆட்களத்திலும் வீச்சிலும் கூட்டல் நேர்மாறுடைய சார்புகளுக்கு மட்டுமே ஒற்றை மற்றும் இரட்டைத்தன்மை வரையறுக்கப்படுகிறது. கூட்டல் குலங்கள், வளையங்கள், களங்கள் ஆகியவை இத்தகைய கணங்களாக அமையும். இரட்டைச் சார்பு மெய்யெண்களில் வரையறுக்கப்பட்ட மெய்மதிப்புச் சார்பாக இருக்கும்.\n\nSection::::வரையறையும் எடுத்துக்காட்டுகளும்.\nமெய்யெண் மாறியில் வரையறுக்கப்பட்ட ஒரு மெய்மதிப்புச் சார்பு \"f\"(\"x\"), ஒற்றைச் சார்பு எனில் பின்வருமாறு வரையறுக்கப்படுகிறது:\n\n\"f\" இன் ஆட்களத்திலுள்ள அனைத்து \"x\" களுக்கும்,\n\nஅல்லது\n\nஒற்றைச் சார்புகளின் வரைபடம் ஆதிப்புள்ளியைப் பொறுத்து சமச்சீர் சுழற்சி கொண்டிருக்கும். அதாவது ஆதிப்புள்ளியைப் பொறுத்து 180 பாகைகள் சுழற்றப்படும்போது ஒற்றைச் சார்புகளின் வரைபடத்தில் எந்தவித மாற்றமும் இருக்காது.\n\nஎடுத்துக்காட்டுகள்:\n\n\nவிளக்கம்:\n\nSection::::பண்புகள்.\nSection::::இரட்டை மற்றும் ஒற்றைச் சார்புகளின் கூடுதல்.\nஅனைத்து மெய்யெண்களுக்கும் வரையறுக்கப்பட்ட சார்பு formula_11 எனில் அதனை பின்வருமாறு எழுதலாம்:\n\nஇதில் \n\n\n\nSection::::இயற்கணித அமைப்பு.\nஅனைத்து மெய்மதிப்புச் சார்புகளின் திசையன் வெளிகளும் இரட்டை மற்றும் ஒற்றைச் சார்புகளின் நேரியல் உள்வெளிகளின் நேரிடைக் கூடுதலாக அமைகின்றன.\n\nஎந்தவொரு சார்பு \"f\"(\"x\") ஐயும் இரட்டை மற்றும் ஒற்றைச் சார்புகளின் தனித்ததொரு கூடுதலாகப் பின்வருமாறு எழுதலாம்:\n\nஎடுத்துக்காட்டாக, \"f\" படிக்குறிச் சார்பு எனில், \"f\"என்பது  cosh ஆகவும் \"f\" என்பது  sinh ஆகவும் இருக்கும்.\n\n"}
{"id": "196870", "url": "https://ta.wikipedia.org/wiki?curid=196870", "title": "சிவசுப்பிரமணியர் கோயில், குவாத்ரே போர்ன்", "text": "சிவசுப்பிரமணியர் கோயில், குவாத்ரே போர்ன்\n\nகோவில் மொண்டானே எனப்படும் சிவசுப்பிரமணியர் திருக்கோயில், மொரிசீயசின் குவாத்ரே போர்ன் பகுதியில் உள்ளது. இது கார்ப்சு தி கார்டே என்ற மலையில் கட்டப்பட்டது. இது ஒரு நூற்றாண்டிற்கு முன்னர் கட்டப்பட்டது.\nவிநாயகர், மாரியம்மன், முருகன், கிருஷ்ணர், அனுமன், இடும்பன், முனீசுவரன் ஆகியோருக்கான தனித்தனி மண்டபங்கள் உள்ளன. மலையின் மேல் முருகன் கோயில் உள்ளது. முருகனுக்கான விழாக்கள் அனைத்தையும் சிறப்பாக கொண்டாடுகின்றனர்.\n\nSection::::இணைப்புகள்.\nhttp://www.kaumaram.com/aalayam/index_mru_1385.html\n"}
{"id": "196874", "url": "https://ta.wikipedia.org/wiki?curid=196874", "title": "சென்னை முத்துக்குமாரசுவாமி கோவில்", "text": "சென்னை முத்துக்குமாரசுவாமி கோவில்\n\nசென்னை முத்துக்குமாரசுவாமி கோவில் அல்லது கந்தகோட்டம் என்பது சென்னையில் பாரிமுனை அருகிலுள்ளது. இது வள்ளலார் பாடிய தலமாகும். இது 1000 வருடங்களுக்கு மேல் பழமையான கோவில் என்று கூறப்படுகிறது. \n\nSection::::வரலாறு..\nதிருபோரூர் திருகோயிலின் வரலாற்றினை முதன் முதலாக அக் கோயிலின் குருக்களான சோமாசி குருக்கள் என்பவர் தம் மனைவிக்கு எடுத்துக் கூறினார். அதை உடனிருந்து கேட்டிருந்த சபாபதி குருக்கள் அந்த வரலாற்றினைப் பத்து விருத்தங்களாக எழுதி அவற்றை தமது பேரனான சோமாஸ்கந்த குருக்களிடம் கொடுத்தார் .சோமாஸ்கந்த குருக்கள் அவ்வரலாற்றினை நன்கு கற்று தமக்கு ஏற்பட்ட ஐயப்பாடுகளுக்கு வேதகிரி குருக்கள் என்பவர் முலம் விளக்கம் பெற்றார் .சோமாஸ்கந்த குருக்கள் தம்முடைய மாணாக்கரான குளத்தூர் கோயில் கிருஷ்ணப்ப செட்டியாரை அழைத்து அவருக்கு ஆகமங்கள் ,புராணங்கள் ,சமயனுல்கள் , சாத்திரங்கள் முதலியவற்றை கற்பித்து பின்பு தம் பாட்டனார் தமக்கு தந்த கந்தப்பெருமான் வரலாற்றைப் பற்றிய பத்து விருத்தப்பாக்கலையும் அவரிடம் தந்தார்.அப்பாடல்களில் அமைந்துள்ள வரலாறுகள் எல்லோருக்கும் விளங்கும்படி வரகவி - கோயில் கிருஷ்ணப்ப செட்டியார் 206 விருத்தப்பாக்களில் சென்னை கந்தப்பெருமான் திருகோயிலின் தலபுராணத்தைப் பாடினார்.\n\n\n\nSection::::கோவில் அமைவிடம்.\nகோவில் அமைவிடம் https://www.google.com/maps/place/Kandhakottam+Temple/@13.0859894,80.2769728,17z/data=!3m1!4b1!4m5!3m4!1s0x3a526f55ae087f47:0x92eea08e9b07a5e5!8m2!3d13.0859842!4d80.2791615?hl=en-US\nகோவில் வலைத்தளம் http://www.kandhakottam.tnhrce.in/\n"}
{"id": "196878", "url": "https://ta.wikipedia.org/wiki?curid=196878", "title": "நிக்கோலாய் ஒஸ்திரோவ்ஸ்க்கி", "text": "நிக்கோலாய் ஒஸ்திரோவ்ஸ்க்கி\n\nநிக்கோலாய் ஒஸ்திரோவ்ஸ்க்கி (\"Nikolai Alexeevich Ostrovsky\", , 29 செப்டம்பர் 1904 – 22 திசம்பர் 1936) சோவியத்து எழுத்தாளர். உருசிய உள்நாட்டுப் போரைக் களமாகக் கொண்டு தான் எழுதிய \"எப்படி எஃகு பதப்பட்டது\" என்னும் பொருள்படும் தலைப்பில் Как закалялась сталь (ஒலிப்பு: \"காக்(கு) (இ)சக்கல்யலசு (இ)சிட்டால்\") என்ற புதினத்தால் நன்கறியப்பட்டவர்.\n\nSection::::வரலாறு.\nஇவர் 1904-ம் ஆண்டு செப்டெம்பர் 29 ஆம் தேதி, உக்கிரேனில் உள்ள விலியா என்னும் ஊரில் ஒரு கூலித்தொழிலாளரான தந்தைக்கும், சமையற்காரரான தாய்க்கும் பிறந்தார். இவர் 32 வயது வரை மட்டுமே வாழ்ந்தவர். தனது 13 ஆவது வயதிலேயே போல்செவிக் கட்சியில் சேர்ந்து இயங்கினார். போர் முனையில் படுகாயமுற்றதால் தன் வாழ்வின் கடைசி 12 ஆண்டுகளை பார்வையில்லாமல் கழித்துள்ளார். 1931-ல் வீரம் விளைந்தது (\"எப்படி எஃகு பதப்பட்டது\") என்கிற நூலை எழுதி முடித்தார். இந்நாவலின் முதல் வாசகருமாகவும் இருந்து, அவருக்கு கடைசிவரை ஆதரவும் தந்தவர் புகழ்பெற்ற எழுத்தாளர் மாக்சிம் கார்கி ஆவார். இதன் பின்னர் ஆசிரியர் உக்குரேன்-சோவியத்து ஒன்றியத்துகிடையே நடந்த போரின் அடிப்படையில் \"புயலின் மூலம் தோன்றியவர்கள்\" (Рождённые бурей (ஒலிப்பு: (உ)ரோழ்தொன்யி பு'ரே (Rozhdonnyye burey) ) எனும் நூலை எழுதத் தொடங்கினார். ஆனால் அந்நூலை எழுதி முடிக்கும் முன்பே இறந்துவிட்டார்.\n\n”இந்நாவலை எழுதி முடித்ததும், என்னைச் சுற்றிவளைத்திருந்த இரும்பு வளையமொன்றிலிருந்து விடுபட்ட உணர்வு பெற்றேன். அசைய முடியாமை என்ற துன்பத்தை வென்றேன். மறுபடியும் போர்வீரர்களில் ஒருவனாக மாறிவிட்டேன்.” \nஎன \"எப்படி எஃகு பதப்பட்டது\" நூலை முடித்தவுடன் நிக்கொலாய் ஒஸ்திரோவ்ஸ்க்கி கூறியுள்ளார்.\n\nஉருசியாவின் மாசுகோ நகரின், முக்கிய வீதிகளில் ஒன்றான கோர்க்கி வீதியில் அவர் வாழ்ந்த 14-ம் எண் வீடு அருங்காட்சியகமாக மாற்றப்பட்டுள்ளது. அதில் \"எப்படி எஃகு பதப்பட்டது\" நூலின் பன்னாட்டுப் பதிப்புகளும் சேகரித்து காட்சிக்கு வைக்கப்பட்டுள்ளன.\n"}
{"id": "196879", "url": "https://ta.wikipedia.org/wiki?curid=196879", "title": "ஹெர்பர்ட்", "text": "ஹெர்பர்ட்\n\nஹெர்பர்ட், ஹெர்பெர்ட் என்ற பெயரில் உள்ள கட்டுரைகள்:\n"}
{"id": "196891", "url": "https://ta.wikipedia.org/wiki?curid=196891", "title": "நானோமின்னணுவியல்", "text": "நானோமின்னணுவியல்\n\nநானோமின்னணுவியல் (nanoelectronics) என்பது நானோ தொழில்நுட்பத்தைப் மின்னணு உறுப்புகளில் பயன்படுத்துவதாகும். இது மின்னணுக் கருவிகளின் தேவையினால் உருவான ஒரு தொழில்நுட்பம் ஆகும்.\n\nஇதை நோக்கிய தொழில்நுட்ப வளர்ச்சி வெற்றியடைந்ததற்கு அதனை இயக்கக்கூடிய நானோமீட்டர் அளவிற்கு வேதிப்படலங்களை உருவாக்க முடிவதினால் ஆகும். நானோமின்னணுவியல் பல வகைகளில் வளர்ந்து பல கிளைத் தொழில்நுட்பங்களாக பிரிந்துள்ளன.\n"}
{"id": "196892", "url": "https://ta.wikipedia.org/wiki?curid=196892", "title": "கெட்டிசுபெர்க்கு சண்டை", "text": "கெட்டிசுபெர்க்கு சண்டை\n\nகெட்டிசுபெர்க்கு சண்டை (\"Battle of Gettysburg\", 1863ஆம் ஆண்டு சூலை 1 முதல் சூலை 3 வரை பென்சில்வேனியா மாநிலத்தின் கெட்டிசுபெர்க்கு நகரிலும் அருகாமையிலும் நடைபெற்றது. இதுவே அமெரிக்க உள்நாட்டுப் போரில் மிகவும் கூடுதலான தீநிகழ்வுற்றவர்களைக் கொண்ட சண்டையாகும். அமெரிக்க உள்நாட்டுப் போரில் முதன்மையான திருப்புமுனையாக கெட்டிசுபெர்க்கு கருதப்படுகிறது. ஒன்றியப் படைகள் தளபதி ஜார்ஜ் கார்டன் மீடு தலைமையிலும் கூட்டமைப்புப் படைகள் தளபதி ராபர்ட் ஈ. லீ தலைமையிலும் மோதின. இச்சண்டை லீயின் வடக்குமுக ஆக்கிரமிப்பைத் தடுத்தது.\n"}
{"id": "196898", "url": "https://ta.wikipedia.org/wiki?curid=196898", "title": "மின்னூட்டமிலாப் பொருள் மின்பிரிகை", "text": "மின்னூட்டமிலாப் பொருள் மின்பிரிகை\n\nமின்னூட்டமிலாப் பொருள் மின்பிரிகை (Dielectrophoresis) என்பது மின்னூட்டமிலாத் துகள்கள் தூண்டு விசையினால் ஒரு சீரற்ற மின்புலத்தில் பிரிந்து செல்லுதலை குறிப்பதாகும். அந்த செலுத்தத்தின் பருமனும், திசையும் அந்த மின்னூட்டமிலாப் துகளைச் சுற்றியுள்ள பரப்பினைப் பொருத்தும், அந்த பொருளின் மீது தூண்டப்பட்ட மின்புலத்தை பொருத்தும் மாறுபடும்.\n\nSection::::பின்புலம்.\nஹெர்பெர்ட் போல் (Herbert Pohl) என்பவரே 1950ல் முதல் முறையாக துகள் மின்னியக்க விசையியலைப் பற்றி படித்தவர் ஆவார். குறிப்பாக, சீரற்ற மின்புலத்தில் முனைவாக்கக்கூடிய துகள்களைப் பற்றியதாகும். அவரே Dielectrophoresis என்னும் சொல்லை பயன்படுத்தியவர். மின்னூட்டமிலாப் பொருள் மின்பிரிகை, ஆரம்ப காலங்களில் மைக்ரோ மீட்டர் அளவுகளில் உயிர்மிகளையும், துகள்களையும் செயலாக்கப் பயன்படுத்தினர். 1990களில் நானோ தொழில்நுட்பம் தொடங்கிய பொழுது புரத மூலக்கூறுகளையும், தீநுண்மங்களையும், டி.என்.ஏக்களையும் செயலாக்கத் தொடங்கினர்.\n"}
{"id": "196899", "url": "https://ta.wikipedia.org/wiki?curid=196899", "title": "கெட்டிசுபெர்க்கு உரை", "text": "கெட்டிசுபெர்க்கு உரை\n\nகெட்டிசுபெர்க்கு உரை (\"Gettysburg Address\") அமெரிக்கக் குடியரசுத் தலைவர் ஆபிரகாம் லிங்கனால் கெட்டிசுபெர்க்கு தேசியக்கல்லறைத் தோட்டத்தில் ஆற்றிய புகழ்பெற்ற உரையாகும். இது அமெரிக்க வரலாற்றிலேயே தலைசிறந்த உரைகளில் ஒன்றாகக் கருதப்படுகிறது. அமெரிக்க உள்நாட்டுப் போரின் போது கெட்டிசுபெர்க்கு போர்க்களத்தில் அமெரிக்க ஒன்றியப் படைகள் பிரிவினைப் படைகளான கூட்டமைப்புப் படைகளை முறியடித்து நான்கரை மாதங்கள் கழித்து, நவம்பர் 19, 1863 அன்று கெட்டிசுபெர்க்கு தேசிய கல்லறைத் தோட்டத்தை நாட்டுக்குப் படைக்கும் நிகழ்ச்சியில் இந்த உரையாற்றினார்.\n\nபல மணி நேரம் நடந்த நிகழ்ச்சியில் சில நிமிடங்களில் வாழ்த்துரை சொல்ல இரண்டாம் நிலைப் பேச்சாளராக அழைக்கப் பட்டிருந்த அதிபர் லிங்கன் மிகவும் அக்கறையுடன் செதுக்கிய இந்தப் பேச்சு, அமெரிக்க நாட்டின் அடிப்படை நோக்கம் பற்றி எடுத்துரைக்கும் பேருரைகளில் தலையாயனவற்றில் ஒன்றாகக் கருதப்பட்டு இன்றும் மக்களை வழிநடத்தும் பேச்சாகப் போற்றப்படுகிறது. இரண்டே நிமிடங்களில் லிங்கன் ஐக்கிய அமெரிக்காவின் விடுதலைப் பறைசாற்றத்தில் வலியுறுத்தப் பட்டிருக்கும் மாந்த சமத்துவக் கொள்கைகளை வலியுறுத்தினார். மேலும் நாட்டை அலைக்கழிக்கும் பிரிவினைச் சக்திகளுக்கு எதிராக ஒன்றியத்தைக் காக்கவே உள்நாட்டுப்போர் புரிய வேண்டியதென்று முழங்கினார். இந்தச் சிக்கலில் எட்டிய வெற்றி அனைத்து குடிமக்களுக்கும் உண்மையான சமத்துவத்தை நிலைநாட்டும்\"ஒரு புதிய விடுதலைக்கு,\" வித்திட்டுள்ளதாக அறிவித்தார். லிங்கன் மேலும் உள்நாட்டுப் போர் அமெரிக்க ஒன்றியத்தைக் காப்பாற்ற நிகழ்ந்த போராட்டமல்லாது மாந்த சமத்துவக் கொள்கைக்கான போராட்டமாகவும் விவரித்தார்.\n\n1776 ஆம் ஆண்டின் அமெரிக்கப் புரட்சிப் போரை நினைவுக்கூறுமுகமாக — தற்போது புகழ்பெற்ற சொற்களாக விளங்கும் \"நான்கு இருபதுடன் ஏழாண்டுகளுக்கு முன்பு\"(\"Four score and seven years ago\") என்ற முதற்சொற்களுடன் இந்த உரை தொடங்குகிறது. இதில் உள்ள \"ஸ்கோர்\" (\"score\") என்ற ஆங்கிலச் சொல் \"இருபது\" என்பதற்கானப் பழைய ஆங்கிலச்சொல். இந்த உரையில் ஐக்கிய அமெரிக்காவின் நிறுவற் கோட்பாடுகளை உள்நாட்டுப் போரின் சூழமைவில் தொடர்புபடுத்தி ஏன் அப்போது நடந்து கொண்டிருந்த உள்நாட்டுப்போரால் அந்தக் கோட்பாடுகள் நசிந்து போகக்கூடும் என்று அவையோருக்கு நினைவூட்டினார். அந்தக் கோட்பாடுகளைக் காக்கப் போராடி கெட்டிசுபெர்க்குப் போர்க்களத்தில் உயிரிழந்தவர்களின் தியாகத்தைப் போற்றினார். மேலும் கேட்போரிடம் அமெரிக்காவின் சார்பாளர் மக்களாட்சி தழைத்திருந்து உலகிற்கு ஒளிவிளக்காக விளங்கத் தொடர்ந்து போராட வேண்டுமென்று வலியுறுத்தினார். பத்தே சொற்றொடர்கள் கொண்ட உரைக்கு முத்தாய்ப்பாய் \nபோர்க்களத்தில் உயிர்துறந்தவர்கள் வீணாக மடிந்திராமலிருக்க - இந்த நாடு, கடவுளின் திருவடியில், புதியதொரு வீடுபேறு பெற்று - மக்களுக்கான, மக்களால் தேர்ந்தெடுக்கப்பட்ட, மக்களின் அரசு அழியாது என்றும் புவிமிசை இருக்கும் (that these dead shall not have died in vain — that this nation, under God, shall have a new birth of freedom — and that government of the people, by the people, for the people, shall not perish from the earth) என்று கூறிப் பேச்சை நிறைவு செய்தார். அந்தக் கடைசிச் சொற்கள் இன்றும் மக்களாட்சிக் கோட்பாட்டின் அடிநாதமாய் உலகெங்கும் மேற்கோள் காட்டப்படுகிறது என்பதே அதன் தனிச்சிறப்பு.\n\nSection::::பின்புலம்.\n கெட்டிசுபெர்க்கு போர்க்களத்தில் ஜூலை 1 முதல் 3 வரை நடந்த சண்டைக்குப் பிறகு, களத்தில் வீழ்ந்த ஒன்றியப் படைவீரர்களை மீண்டும் புதைக்கும் பணி அக்டோபர் 17 அன்று தொடங்கியது. நவம்பர் 19, 1863 அன்று கெட்டிசுபெர்க்கு தேசிய கல்லறைத் தோட்டத்தை நாட்டுக்குப் படைக்கும் நிகழ்ச்சியை ஏற்பாடு செய்திருந்த குழு நிகழ்ச்சியில் சொற்பொழிவாற்றும் பொறுப்பை எட்வர்டு எவரெட் என்பாருக்குக் கொடுத்தது. குழுவின் உறுப்பினர் டேவிட் வில்ஸ் அமெரிக்க அதிபர் லிங்கனை நிகழ்ச்சிக்கு அழைத்தார் : \"பேருரைக்குப் பின்னர் நாட்டின் குடியரசுத் தலைவர் என்ற முறையில் கல்லறைத் தோட்டத்தைப் படைவீரர்களைப் புதைக்கும் புனிதப் பணிக்கென்று வழங்க நீங்கள் தக்க கருத்துகள் சிலவற்றை உரைக்க வேண்டும் என்ற விருப்பம் இருக்கிறது.\"லிங்கனுக்கு முன் சொற்பொழிவாற்றிய எட்வர்டு எவரெட், அந்த நிகழ்ச்சியைப் பற்றி 1864 இல் எழுதிய நூலில் லிங்கனின் பேச்சின் ஒரு படியையும் சேர்த்தார். \n\nதலைநகர் வாஷிங்டனிலிருந்து தொடர்வண்டியில் கெட்டிசுபெர்க்குக்கு வரும்போதே அதிபர் லிங்கனுக்கு உடல்நலம் இல்லாமல் இருந்திருக்கிறது. அப்போது அவருக்கு மிதமான அம்மை நோய் தொற்றியிருக்கலாம் என்று அவர் உடல் அறிகுறிகளை மற்றவர்களும் பதிவு செய்ததை வைத்துத் தற்கால ஆய்வாளர்கள் கருதுகின்றனர். \n\nSection::::நிகழ்ச்சி நிரலும் எவரெட்டின் \"கெட்டிசுபெர்க்கு சொற்பொழிவும்\".\nகல்லறைத்தோட்டப் படையல் விழாக்குழுவின் நிகழ்ச்சி நிரல் பின்வருமாறு:\nஇசை, பர்க்ஃபெல்டு இசைக்குழு (\"Homage d'uns Heros\" by Adolph Birgfeld)\nஇறைவணக்கம், ரெவரெண்டு தாமசு ஸ்டாக்டன், இறையியல் முனைவர்\nஇசை, அமெரிக்க மெரைன் பாண்டு வாத்தியக் குழு (\"Old Hundred\"), directed by Francis Scala\nசொற்பொழிவு மாண். எட்வர்டு எவரெட் (\"கெட்டிசுபெர்க்கு போர்க்களச் சண்டைகள்\")\nஇசை, இறைவாழ்த்து (\"நேர்த்திக்கடன் மந்திரம் \"Consecration Chant\") இயற்றியவர்: பி. பி. பிரெஞ்ச், இசையமைப்பு: வில்லியம் ஹோர்னர், பாடல்: பால்டிமோர் கிளீ குழு\nவழங்கல் உரை, அமெரிக்கக் குடியரசுத் தலைவர்\nஇரங்கற்பா (\"Oh! It is Great for Our Country to Die\", இயற்றியவர் ஜேம்ஸ் பெர்சிவல், இசை ஆல்பிரெட் டிலானி, பாடியவர்கள் தேர்ந்தெடுக்கப் பட்ட கொயர் இசைக்குழு\nவாழ்த்துரை ரெவரெண்டு ஹென்றி பாகர், இறையியல் முனைவர்\n\nகெட்டிசுபெர்க்கில் லிங்கன் ஆற்றிய உரையை ஆங்கிலப் பொதுக்கூட்டப் பேருரைகளின் சிறப்பு வாய்ந்த ஒன்றாக இன்று எல்லோரும் கொண்டாடினாலும் நிகழ்ச்சியில் இரண்டு மணி நேரம் சொற்பொழிவாற்ற அழைக்கப்பட்டவர் மாண்பு மிகு எட்வர்டு எவரெட் தான். அவருடைய 13,607 சொற்கள் கொண்ட சொற்பொழிவு புத்தக வடிவில் கிடைத்தாலும் அதைப் படிப்பவர்கள் வெகு சிலரே.\n\nஅந்தக் காலத்தில் கல்லறைத்தோட்டத்துப் படையல் நிகழ்ச்சிகளில் அவ்வளவு பெரிய சொற்பொழிவுகள் வழக்கமாக இருந்தன. அப்படிப்பட்ட சொற்பொழிவுகள் பெரும்பாலும் ஒன்றியத்தின் குறிக்கோள்களையும் கல்லறைத்தோட்டத்தையும் பிணைத்துப் பேசின.\n\nSection::::லிங்கன் உரையின் கருத்தூற்றுகள்.\nகெட்டிசுபெர்க்கில் லிங்கன் என்ற நூலில் கேரி வில்ஸ் லிங்கனின் பேச்சுக்கும் பண்டைய கிரேக்க மரபினரான பெரிக்ளிசின் பெலோபொன்னீசியன் போரின் இரங்கற் பேருரைகளுக்கும் பல ஒற்றுமைகளைச் சுட்டிக்காட்டுகிறார். பெரிக்ளிசின் பேச்சும் லிங்கனின் பேச்சைப் போலவே:\n\nஆனால், ஆதாம் காப்நிக் நியூயார்க்கர் இதழில் இதை மறுக்கிறார். லிங்கனுக்கு முன் பேசிய எவரெட்டின் சொற்பொழிவு நேரடியாகவே ஐரோப்பிய மரபிலக்கியத்தைச் சுட்டிப் பேசியது போல் லிங்கனின் பேச்சு மரபிலக்கியத்தைத் தொடவேயில்லை என்கிறார். லிங்கனின் மற்றப் பேச்சுகளிலும் ஐரோப்பிய மரபிலக்கியத் தொடர்புகளைக் காண்பது அரிது. ஆனால், லிங்கனின் பேச்சுகள் விவிலியத்தில் தோய்ந்திருக்கும். ஜேம்ஸ் மன்னரின் விவிலியத்தின் மொழியை லிங்கன் கரைத்துக் குடித்திருந்தார். அரசமைப்புச் சட்டத்தின் நுட்பமான கருத்தையும் விவிலியத்தோடு தொடர்பு படுத்திப் பேச வல்லவர் லிங்கன்.\n\nமக்களாட்சி பற்றி லிங்கன் சொன்ன \"மக்களுக்கான, மக்களால் தேர்ந்தெடுக்கப்பட்ட, மக்களின் அரசு\" என்ற கருத்தின் மூலத்தைப் பற்றிப் பல ஆய்வாளர்களர் எண்ணற்ற கருதுகோள்களை முன் வைத்திருக்கிறார்கள். ஆனால், எவ்வளவு தேடிப்பார்த்தாலும் இந்தக் கருத்து விவிலியத்தின் 1384 ஆங்கில மொழிபெயர்ப்பில் இல்லை என்பது உறுதி.\n\nஆனால், அடிமை முறையை அழித்தொழிக்கப் போராடிய மாசச்சூசெட்ஸ் கிறித்தவப் போதகர் தியடோர் பார்க்கரின் எழுத்துகளில் இதே கருத்து இருந்திருக்கிறது.\n\n"}
{"id": "196900", "url": "https://ta.wikipedia.org/wiki?curid=196900", "title": "மிருகாபதி", "text": "மிருகாபதி\n\nமிருகாபதி பெருங்கதை, என்பவள் பெருங்கதை இலக்கியத்தில் வரும் கதை-மாந்தர்களில் ஒருவர். சேடகன் என்னும் அரனின் மகள். பெருங்கதைக் காப்பியத் தலைவன் உதயணனின் தாய்.\n\nசேடகனின் பத்தாவது மகன் விக்கிரமன், தன் தந்தையும் அண்ணன்மாரும் தவம் இயற்றுதைத் தங்கை மிருகாபதிக்கும், அவளது கணவன் சதானிகனுக்கும் தெரிவித்தான். தங்கை மிருகாபதி மயற்கையுற்றாள் (பித்தானாள்). கணவன் அவளைப் பல இடங்களுக்குச் சென்று வேடிக்கைக் காட்டித் தேற்றி அவளுடன் வாழ்ந்துவந்தான். மிருகாபதி கருவுற்றாள். கருப்பம் நிரம்பியது. அப்போது ஒருநாள் மேல்மாட முற்றத்தில் உறங்கிக்கொண்டிருந்தாள். அப்போது அவளும் அவளது தோழிமாரும் செந்நிற ஆடை அணிந்திருந்தனர். மிருகாபதி செந்நிற ஆடை ஒன்றால் தன்னைப் போர்த்திக்கொண்டிருந்தாள். சாதிலிங்கள் முதலான செந்நிற மணப்பொருள்களையும், செந்நிற மலர்களையும் சுற்றிலும் தூவியிருந்தனர். அப்போது அவ்வழியே பறந்து சென்ற சரயு என்னும் பல் வலிமை கொண்ட பறவை மிருகாபதியை புலராத தசைப்பிண்டம் எனக் கருதி இருக்கையுடன் தூக்கிச் சென்றது. சேடக முனிவன் தவம் செய்துகொண்டிருந்த விபுலகிரியில் வைத்துத் தின்னத் தொடங்கியது. அப்போது மிருகாத்தி விழுத்துக்கொண்டாள். கொண்டுவந்தது பெண் என உணர்ந்த பறவை உண்ணாமல் பறந்து சென்றுவிட்டது. மிருகாபதி வேற்றிடம் என அறிந்து கலங்கினாள். அஞ்சினாள். வருத்தம் மிகுதியால் குழந்தை சூரியன் உதிக்கும்போது பிறந்தது. ஆண்குழந்தை. \n"}
{"id": "196901", "url": "https://ta.wikipedia.org/wiki?curid=196901", "title": "சேடகன்", "text": "சேடகன்\n\nசேடகன் பெருங்கதை, என்பவன் பெருங்கதை இலக்கியத்தில் வரும் கதை மாந்தர்களில் ஒருவன். வைசாலி என்னும் ஊரைத் தலைநகராகக் கொண்டு சேதி நாட்டை ஆண்ட மன்னன். ஏயர்(கேகயர்) குலத்தவன். இவனுக்குப் பிள்ளைகள் பத்துப் பேர். கார்காலத்தில் மேகம் தோன்றி அழிவதைத் வாழ்க்கையோடு ஒப்பிட்டுப் பார்த்து துறவு மேற்கொள்ள விரும்பித் தன் மூத்த மகனை அழைத்து ஆட்சிப் பொறுப்பை ஏற்றுக்கொள்ள வேண்டும் என்றான். அவனும் துறவு பூண விரும்புவதாகச் சொல்லி ஆட்சியை ஏற்க மறுத்துவிட்டான். பின்னர் அவனது தம்பியரும் அண்ணனைப் போலவே கூறி மறுத்துவிட்டனர். கடைசியில் இளையவன் விக்கிரமனை வற்புறுத்தி அவனிடம் நாட்டை ஒப்படைத்துவிட்டு தந்தையும் ஒன்பது மகன்களும் தவம் இயற்றினர்.\n"}
{"id": "196902", "url": "https://ta.wikipedia.org/wiki?curid=196902", "title": "சதானிகன்", "text": "சதானிகன்\n\nசதானிகன் என்பவன் பெருங்கதை பெருங்கதை என்னும் இலக்கியத்தில் வரும் கதை மாந்தர்களில் ஒருவன். கௌசம்பி (கோசம்பி ) நகரைத் தலைநகராகக் கொண்டு வத்தவ நாட்டை ஆண்ட அரசன். இவனது மனைவி மிருகாபதி. பெருங்கதை காப்பியத் தலைவன் உதயணின் தந்தை. மிருகாபதி தன் தந்தை சேடகன் மிருகாபதியின் அண்ணன்மார் ஒன்பதின்மருடன் துறவு பூண்டு காட்டுக்குச் சென்று தவம் செய்யும் செய்தியை அறிந்து மயக்குற்றாள். பித்தானாள். பித்தான தன் மனைவியை இயற்கை வளம் நிறைந்த பல்வேறு இடங்களுக்கு அழைத்துச் சென்று காட்டிப் பரிவுடன் நடத்தியவன். \n\nமிருகாபதியைச் சரபப்புள் தூக்கிச் சென்தை அறியாமல், மனைவியைப் பல இடங்களிலும் தேடி அலைந்தான். காணமுடியவில்லை. வருத்தத்துடன் நாடாண்டுவந்தான். நீண்ட காலத்துக்குப் பிறகு சுவ்ருவர் என்னும் முனிவரைக் கண்டு மனைவியைக் காணாத தன் குறையை எடுத்துரைத்தான். அவர் சதானிகனின் மகன் உதயணனாக வைசாலி நகரில் இருந்துகொண்டு நாடாண்டுவருவதை ஞானத்தால் உணர்ந்து மன்னனுக்குக் கூறினார். சதானிகன் வைசாலி நகருக்குச் சென்று மனைவியையும், மகனையும் கண்டு மகிழ்ந்து அவர்களுடன் சில காலம் தங்கியிருந்தார். பின்னர் தன் மனைவியை அழைத்துக்கொண்டு தன் நாட்டுக்குத் திரும்பி மகிழ்வுடன் தன் நாட்டை ஆண்டுவந்தான். \n\nஅக்காலத்தில் மிருகாபதிக்கு மேலும் இரண்டு ஆண்மக்கள் பிறந்தனர். பிங்கலன், கடகன் என்பன அவர்களின் பெயர்கள். \n\nபின்னர் சதானிகன் ஆட்சியை வெறுத்தான். துறவு பூண்டு தவம் இயற்ற விரும்பினான். வைசாலியில் இருந்துகொண்டு சேதி நாட்டை ஆண்டுவந்த தன் மூத்த மகன் உதயணனைக் கோசம்பி நகருக்கு அழைத்துவந்து வத்தவ நாட்டு ஆட்சிப் பொறுப்பையும் அவனிடம் ஒப்படைத்துவிட்டுத், தன் விருப்பம் போல் காட்டுக்குச் சென்று தவம் செய்யலானான். \n"}
{"id": "196903", "url": "https://ta.wikipedia.org/wiki?curid=196903", "title": "உதயணன்", "text": "உதயணன்\n\nஉதயணன் பெருங்கதை இலக்கியத்தின் காப்பியத் தலைவன். இவனது தந்தை சதானிகன். தாய் மிருகாபதி. காட்டில் கதிரவன் உதிக்கும் காலத்தில் பிறந்ததால் உதயணன் எனப் பெயர் சூட்டப்பட்டவன். பிரமசுந்தர முனிவர்பால் வளர்ந்தவன். கோடபதி என்னும் யாழை மீட்டித் தெய்வயானை என்னும் யானையை அடக்கித் தன் அடிமையாக அதனைக் பெற்றவன். யூகியை முதலமைச்சனாக வைத்துக்கொண்டவன். தாய்மாமன் விக்கிரமனால் சேதி நாட்டுக்கு அரசனானவன். தந்தையால் வத்தவ நாட்டு ஆட்சிப் பொறுப்பையும் ஏற்றவன். சேதி நாட்டு ஆட்சிப் பொறுப்பை யூகியிடம் ஒப்படைத்துவிட்டுத் தான் கோசம்பியில் இருந்துகொண்டு வத்தவ நாட்டை ஆண்டவன். \n\nஉதயணனுக்குப் பிங்கலன், கடகன் என்னும் இரு தம்பியரும். வயந்தகன், உருமண்ணுவா, இடவகன் என்னும் தோழமை அமைச்சர்களும் உண்டு. வேறு சில தோழர்களும் இவனுக்கு ஆங்காங்கே உதவிவந்தனர். \n\n\nSection::::பெருங்கதையில் உதயணன்.\nஅ\n\nSection::::உதயணகுமார காவியம் ஒப்புநோக்கு.\nஅ\nSection::::சீவக சிந்தாமணி கதை ஒப்புநோக்கு.\nஅ\n"}
{"id": "196907", "url": "https://ta.wikipedia.org/wiki?curid=196907", "title": "யசூசி அகாசி", "text": "யசூசி அகாசி\n\nயசூசி அகாசி (\"Yasushi Akashi\", சப்பானியம்: 明石 康, பிறப்பு: சனவரி 19, 1931) என்பவர் சப்பானிய மூத்த தூதரும், ஐநா நிருவாகியும் ஆவார். இவர் டோக்கியோ பல்கலைக்கழகத்தில் படித்து 1954 ஆம் ஆண்டில் இளங்கலைப் பட்டம் பெற்றார். பின்னர், ஃபுல்பிறைட் புலமைப்பரிசில் பெற்று வர்ஜீனியா பல்கலைக்கழகத்தில் பட்டப்பின் படிப்பையும், பாஸ்டனில் உள்ள டஃப்ட்சு பல்கலைக்கழகத்திலும் படித்தார். நியூயார்க்கில் உள்ள ஐநா செயலகத்தில் 1957 ஆம் ஆண்டில் இணைந்தார். ஐநா அவையில் பொதுத் தகவல், ஆயுதக்குறைப்பு அலுவல்கள், மனிதநேய அலுவல்கள் திணைக்களங்களில் செயலாளராகவும், அவசர நிவாரணக் குழுவின் ஒருங்கிணைப்பாளராகவும் பணியாற்றினார்.\n\nமுன்னாள் யுகோசுலாவியாவின் போர் நடவடிக்கைகளின் போது ஐநா செயலரின் பிரதிநிதியாகப் பணியாற்றினார். கம்போடியாவில் அமைதிப் பேச்சுக்களிலும் இவர் கலந்து கொண்டார். பல அமைதி முயற்சிகளில் இவர் வெற்றி கண்டிருந்தாலும், பால்க்கனில் பிற்காலத்தின் இவரது பங்களிப்புகளாலும், சிரெபிரெனிக்காவில் இடம்பெற்ற இனப்படுகொலைகளைத் தடுக்க முடியாமையாலும் இவர் விமரிசிக்கப்படுகிறார்.\n\nஇலங்கையில் ஈழப்போர்க் காலத்தில் விடுதலைப் புலிகளுக்கும், அரசுக்கும் இடையே 2006 ஆம் ஆண்டு முதல் சமரச முயற்சிகளில் இவர் ஈடுபட்டார். பல முறை இவர் இலங்கை சென்று திரும்பியுள்ளார். ஆனால் பேச்சுவார்த்தைகள் எவையும் வெற்றி பெறவில்லை.\n"}
{"id": "196925", "url": "https://ta.wikipedia.org/wiki?curid=196925", "title": "ஹியூக்", "text": "ஹியூக்\n\nஹியூக் என்ற பெயரில் உள்ள கட்டுரைகள்:\n"}
{"id": "196926", "url": "https://ta.wikipedia.org/wiki?curid=196926", "title": "ஹிதாயதுல் இஸ்லாம்", "text": "ஹிதாயதுல் இஸ்லாம்\n\nஹிதாயதுல் இஸ்லாம் என்ற பெயரில் உள்ள கட்டுரைகள்:\n"}
{"id": "196927", "url": "https://ta.wikipedia.org/wiki?curid=196927", "title": "ஹரோல்டு", "text": "ஹரோல்டு\n\nஹரோல்டு என்ற பெயரில் உள்ள கட்டுரைகள்:\n"}
{"id": "196932", "url": "https://ta.wikipedia.org/wiki?curid=196932", "title": "ஸ்டுவார்ட்", "text": "ஸ்டுவார்ட்\n\nஸ்டுவர்ட், ஸ்டுவார்ட், ஸ்டூவர்ட் என்ற பெயர்களில் தொடங்கும் கட்டுரைகள்:\n"}
{"id": "196938", "url": "https://ta.wikipedia.org/wiki?curid=196938", "title": "ஸ்டீவ்", "text": "ஸ்டீவ்\n\nஸ்டீவ் என்ற பெயரில் தொடங்கும் கட்டுரைகள்:\n"}
{"id": "196940", "url": "https://ta.wikipedia.org/wiki?curid=196940", "title": "ஸ்டீவன்", "text": "ஸ்டீவன்\n\nஸ்டீவன் என்ற பெயரில் தொடங்கும் கட்டுரைகள்:\n"}
{"id": "196941", "url": "https://ta.wikipedia.org/wiki?curid=196941", "title": "ஸ்டீபன்", "text": "ஸ்டீபன்\n\nஸ்டீவன் என்ற பெயரில் உள்ள கட்டுரைகள்:\n"}
{"id": "196942", "url": "https://ta.wikipedia.org/wiki?curid=196942", "title": "ஸ்டான்லி", "text": "ஸ்டான்லி\n\nஸ்டான்லிஎன்ற பெயரில் உள்ள கட்டுரைகள்\n"}
{"id": "196943", "url": "https://ta.wikipedia.org/wiki?curid=196943", "title": "ஸ்காட்", "text": "ஸ்காட்\n\nஸ்காட் என்ற பெயரில் தொடங்கும் கட்டுரைகள்:\n"}
{"id": "196944", "url": "https://ta.wikipedia.org/wiki?curid=196944", "title": "வோல்டர்", "text": "வோல்டர்\n\nவோல்டர் என்ற பெயரில் உள்ள கட்டுரைகள்\n"}
{"id": "196947", "url": "https://ta.wikipedia.org/wiki?curid=196947", "title": "வைத்திலிங்கம்", "text": "வைத்திலிங்கம்\n\nவைத்திலிங்கம் என்ற பெயரில் உள்ள கட்டுரைகள்\n"}
{"id": "196960", "url": "https://ta.wikipedia.org/wiki?curid=196960", "title": "ஜூலியா பஸ்ரனா", "text": "ஜூலியா பஸ்ரனா\n\nஜூலியா பஸ்ரனா, சினாலோவா மாகாணத்தில் மெக்சிகோ நாட்டில் 1834 ஆம் ஆண்டு பிறந்தார். இவர் ஒரங்குட்டான் போன்ற முகமும் மனித உடலையும் கொண்டவர். இவரை மக்கள் கரடிப் பெண், வாலற்ற குரங்குப் பெண், எளிதில் வகைப்படுத்த இயலாத பெண் என்றெல்லாம் அழைத்தனர்.\n\n"}
{"id": "196972", "url": "https://ta.wikipedia.org/wiki?curid=196972", "title": "முதலாம் பராக்கிரமபாகு", "text": "முதலாம் பராக்கிரமபாகு\n\nமுதலாம் பராக்கிரமபாகு (சிங்களம்: මහා පරාක්‍රමබාහු) அல்லது மகா பராக்கிரமபாகு என்பவன் இலங்கையின் பொலன்னறுவையை ஆட்சி செய்த மன்னனாவான். பொலன்னறுவை இராச்சியத்தை கி.பி 1153 - 1186 வரை ஆண்டு வந்தான். அரசர் மானாபரணவுக்கும் அரசி ரத்னாவலிக்கும் 1123 ஆம் ஆண்டு தக்கிண தேசத்தின் கேகாலைப் பகுதியில் \"புங்ககம\" எனும் கிராமத்தில் பிறந்தான். இலங்கையின் முக்கிய மூன்று இராச்சியங்களையும் பராக்கிரமபாகு ஒன்றிணைத்துள்ளான். அக்காலத்திலே தலைநகரமாக விளங்கியது பொலன்னறுவை ஆகும். தன்னுடைய தலைநகரை அழகாகப் பேணல், மேற்பார்வை செய்தல் போன்ற பணிகளில் ஈடுபட்டிருந்தான். இவனின் காலத்தில் நாட்டில் விரிவாக நிர்மாணிக்கப்பட்ட நீர்ப்பாசனத் தொகுதிகள் காணப்பட்டன, நாட்டின் இராணுவப் படைகள் மறுசீரமைக்கப்பட்டன, பௌத்த மதம் வளர்க்கப்பட்டது, கலைகளும் வளர்க்கப்பட்டன. தென்னிந்தியாவுடனும், மியான்மாருடனும் பராக்கிரமபாகு இராணுவ நடவடிக்கைகளில் ஈடுபட்டுள்ளான். இவனின் காலத்தில் இலங்கை தெற்காசியாவின் தானியக் களஞ்சியம் என அழைக்கப்பட்டது. இவனே பராக்கிரம சமுத்திரத்தையும் கட்டுவித்தான். \"வானிலிருந்து விழும் ஒரு துளி நீரையும் விவசாயத்திர்குப் பயன்படுத்தாது வீணே கடலைச் சென்றடைய விடமாட்டேன்\" என்பது பராக்கிரமபாகுவின் புகழ்மிக்க கூற்றுக்களில் ஒன்றாகும். \n\nபராக்கிரமபாகு தனது இளம் வயதை தனது மாமன்மாரான கீர்த்தி சிறீ மேகன், ஸ்ரீ வல்லப போன்றோரின் அரண்மனைகளில் கழித்தான். இவர்கள் முறையே தக்கிண தேசம் மற்றும் உருகுணை இராச்சியத்தின் மன்னர்கள். அத்துடன் இராசரட்டையின் இரண்டாம் கஜபாகுவுடனும் இளமையில் நட்புறவு வைத்துள்ளான். சீனா மற்றும் மத்திய கிழக்கு நாடுகளுடனும் இம்மன்னன் வர்த்தகத் தொடர்புகளைக் கொண்டிருந்தான். இவன் தன்னுடைய ஆட்சிக்காலத்தில் மதம், விவசாயம், சுகாதாரம் போன்ற பல்வேறு தரப்பட்ட துறைகளிலும் தனது சேவைகளை மேற்கொண்டுள்ளான். \n\nSection::::பின்னணி.\nSection::::12ஆம் நூற்றாண்டுக்கு முன்.\nஇலங்கைத் தீவானது ஒருகாலத்தில் சோழர்களின் ஆதிக்கத்தில் இருந்தது. கி.பி. 993 இல் இலங்கையில் முதலாம் இராஜராஜ சோழ மன்னன் படையெடுப்பு நடாத்தினான். முதலாம் விஜயபாகு (1055–1100) மன்னனின் ஆட்சிக்கு முன் சோழர்களே இலங்கையை ஆதிக்கம் செய்துவந்தனர். தன்னுடைய சிறந்த ஆட்சியினாலும் படையெடுப்பாலும் சோழர்களை இலங்கையிலிருந்து விரட்டி புராதன தலைநநகரமான அனுராதபுரத்தை கைவிட்டு திட்டமிடப்பட்ட புதிய நகரமான பொலன்னறுவைக்கு (புலத்தி நகர்) தலைநகரை மாற்றிக்கொண்டான். முதலாம் விக்கிரமபாகு மன்னன் (1111–1132) இலங்கையை மூன்று பிரிவுகளாகப் பிரித்தான். அவையாவன: இராசரட்டை, உருகுணை, தக்கிண தேசம் என்பவையாகும். இருப்பினும் இம்மூன்றிலும் விக்கிரமபாகு ஆண்டுவந்த இராசரட்டையே சமய ரீதியாகவும், வரலாற்று ரீதியாகவும் முக்கியமான பிரதேசமாகக் கருத்தப்பட்டது. தக்கிண தேசத்து மன்னர்களான மானாபரண மன்னன் அவரது தம்பிமாரான ஸ்ரீ வல்லப மன்னன் மற்றும் கீர்த்தி ஸ்ரீ மேகன் போன்றோர்களுக்கும் மற்றும் உருகுணை மன்னர்களுக்கும் இராசரட்டையின் அரியணையைப் பிடிப்பதில் போட்டியிருந்தது.\n\n\n\n"}
{"id": "196974", "url": "https://ta.wikipedia.org/wiki?curid=196974", "title": "இந்தியாவின் சமூக மற்றும் பொருளாதார பிரச்சனைகள்", "text": "இந்தியாவின் சமூக மற்றும் பொருளாதார பிரச்சனைகள்\n\n1947 ஆம் ஆண்டு இந்தியா சுதந்திரம் அடைந்ததிலிருந்து அது பல சமூக மற்றும் பொருளாதார பிரச்சினைகளை எதிர்கொண்டுள்ளது. \n\nSection::::அதிக மக்கள் தொகை.\nஅதிக மக்கள் தொகையால் இந்தியா பாதிப்படைகிறது. இந்திய மக்கள் தொகை கிட்டத்தட்ட 1.27 பில்லியன் அளவு ஆகும். இது மிகவும் அதிகமானதாகும். இந்தியா மக்கள் தொகையில் இரண்டாவது இடத்தில் இருந்தாலும், மக்கள் தொகை அடர்த்தியில் 33வது இடத்தில்தான் உள்ளது . 1970ல் இந்திரா காந்தி இந்திய பிரதமராக இருந்தபோது ஒரு கட்டாய கருத்தடை திட்டத்தை செயல்படுத்தினார். ஆனால் அத்திட்டம் தோல்வியடைந்தது. அதிகாரப்பூர்வமாக இரண்டு அல்லது அதற்கு மேற்பட்ட குழந்தைகளை கொண்ட ஆண்கள் கட்டாய கருத்தடை செய்ய வேண்டும் என்று இருந்தது, ஆனால் திருமணமாகாத பல இளைஞர்கள், அரசியல் எதிரிகள் மற்றும் அறியாமையின் பிடியிலிருந்த ஏழை ஆண்களுக்கும் இந்த திட்டத்தால் பாதிப்பு ஏற்பட்டது என்று நம்பப்படுகிறது. இதனால் இந்தியாவில் இந்த திட்டம் இன்றும் அனைவரும் குடும்ப கட்டுபாட்டை வெறுப்பதற்கு காரணமாக இருப்பதாக குற்றஞ்சாட்டப்படுகிறது. இந்த திட்டம் பல தசாப்தங்களாக அரசு திட்டங்களைத் முடக்கிக்கொண்டிருந்தது\n\nSection::::பொருளாதார பிரச்சினைகள்.\nSection::::வறுமை.\nஇந்திய மக்கள் தொகையில் மூன்றில் ஒரு பங்கு (ஏறத்தாழ அமெரிக்காவின் முழு மக்கள் தொகை) வறுமை கோட்டிற்கு கீழ் உள்ளது. மேலும் இந்தியாவில் உலகின் மூன்றில் ஒரு பங்கு ஏழை மக்கள் வாழ்கின்றனர். \n\nஉயர் வர்க்கம் சமீபத்திய சாதகமான பொருளாதார முன்னேற்றங்களால் பயன் அடைந்தாலும், இந்தியா குறிப்பிடத்தக்க அளவு வறுமையில் உள்ளது. 2005இல் பதிவு செய்யப்பட்ட தரவு அடிப்படையில் உலக வங்கியின் புதிய மதிப்பீடுகளின்படி, இந்தியாவில் 456 மில்லியன் மக்கள் புதிய சர்வதேச வறுமை கோட்டிற்கு (ஒரு நாளைக்கு $ 1.25) கீழே வாழ்கின்றனர். உலக வங்கி மேலும் ஒரு மதிப்பீட்டில் உலக ஏழைகளில் 33% இந்தியாவில் தான் வசிக்கிறார்கள் என்று வெளியிட்டுள்ளது. மேலும், இந்தியாவில் உள்ள 828 மில்லியன் மக்கள் அல்லது 75.6 சதவீத மக்களின் ஒரு நாள் வருமானம் $2க்கும் கீழ் உள்ளது. உப சகாரா ஆப்பிரிக்காவில்(Sub-Saharan Africa) இந்த எண்ணிக்கை 72.2% ஆகும்.\n\nஇந்தியாவில் செல்வத்தின் பரவல் சீரற்ற நிலையில் உள்ளது. குறிப்பாக மேல்தர 10 சதவீத மக்களின் வருமானம் இந்தியாவின் 33% வருமானம் ஆகும். குறிப்பிடத்தக்க பொருளாதார முன்னேற்றம் இருப்பினும், நாட்டின் மக்கள் தொகையில் நான்கில் ஒரு பங்கு, அரசாங்கம் குறிப்பிட்ட வறுமை கோட்டிற்கும் (ஒரு நாளைக்கு $0.40) கீழ் உள்ளது. 2004-2005 காலத்தில் உத்தியோகபூர்வமான புள்ளி நிலவரப்படி 27.5% இந்தியர்கள் தேசிய வறுமை கோட்டிற்கு கீழே வாழ்ந்து வருகின்றனர். அமைப்பு சாரா துறை தொழில் நிறுவனங்களுக்காக மாநிலத்தால் நடத்தப்பட்டு வரும் தேசிய ஆணையத்தின் (NCEUS) 2007ஆம் ஆண்டு அறிக்கைப்படி இந்தியர்களில் 25% அல்லது 236 மில்லியன் மக்கள், ஒரு நாளைக்கு 20 ரூபாய்க்கும் குறைவாக பெற்று வாழ்வதாக கண்டறியப்பட்டது. இதில் பெரும்பாலான மக்கள் \"முறைசாரா தொழிலாளர் துறையில் வேலை மற்றும் சமூக பாதுகாப்பு இல்லாமல் வறுமையில் வாழ்ந்து வருகின்றனர்\" \n\nSection::::சுகாதாரம்.\nமுறையான சுகாதாரம் இல்லாதது இந்தியாவில் ஒரு பெரிய விவகாரமாகும். 2008ஆம் ஆண்டு யுனிசெப்(UNICEF) நடத்திய ஆய்வின் புள்ளிவிவரங்கள் படி இந்திய மக்கள் தொகையில் வெறும் 31% மக்கள் முறையான சுகாதார வசதிகளை பயன்படுத்துகின்றனர். இந்தியாவில் ஒவ்வொரு பத்து இறப்புகளில் ஒன்று மோசமான சுகாதாரத்தினால்தான் என்று மதிப்பிடப்பட்டுள்ளது. ஒவ்வொரு இருபது மரணங்களில் ஒன்று வயிற்றுப்போக்கு காரணமாக நடக்கிறது. 2006 ஆம் ஆண்டில் சுமார் 450,000 மரணங்கள் வயிற்றுப்போக்கினால் நடந்தது. அதில் 88% ஐந்து வயதுக்கு கீழே உள்ள குழந்தைகள் ஆகும். மோசமான சுகாதாரத்தினால் விளைவாகும் நோய்கள் குழைந்தகளின் வளர்ச்சியை பாதிக்கிறது என்று யுனிசெப்(UNICEF) ஆய்வுகள் தெரிவிக்கின்றன. \n\nமுறையான சுகாதார வசதிகளுக்கு அணுகல் இல்லாத மக்கள் பெரும்பாலும் பொது இடங்களில் அல்லது நதிகளில் கழிவகற்றுகின்றனர். மலத்தின் ஒரு கிராம் 10 மில்லியன் வைரஸ்கள், ஒரு மில்லியன் பாக்டீரியாக்கள்,1000 ஒட்டுண்ணி நீர்க்கட்டிகள் மற்றும் 100 புழு முட்டைகள் கொண்டிருக்கும் சாத்தியம் உடையது. இந்தியாவில் கங்கை நதியில் ஒவ்வொரு நிமிடமும் 1.1 மில்லியன் லிட்டர் கழிவுநீர் அகற்றப்படுகிறது. மனித கழிவு மூலம் அதிக அளவில் மாசுபடும் ஆற்றினால், குறிப்பாக வைரஸ்களால், மிகவும் மற்றும் எளிதில் பாதிக்கப்படையக்கூடிய குழந்தைகளுக்கு காலரா போன்ற நோய்கள் பரவுகிறது மற்றும் இது மரணங்களில் முடிகிறது.\nபோதுமான சுகாதார குறைபாட்டினால் நாட்டிற்கு பொருளாதார இழப்புகள் ஏற்படுகிறது. நீர் மற்றும் சுகாதார திட்டம் (WSP), இந்தியாவில் குறைவான சுகாதாரம் காரணமாக ஏற்படும் பொருளாதார பாதிப்புகளை(2010) ஆய்வு செய்த போது போதிய சுகாதாரம் இல்லாததால் 2006 ல் இந்தியாவின் மொத்த உள்நாட்டு உற்பத்தியில் 6.4 சதவீதம் அளவிற்கு அதாவது அமெரிக்க $ 53,8 பில்லியன் (2.4 டிரில்லியன் ரூபாய் ) சமமான பொருளாதார இழப்புகள் ஏற்பட்டதாக காட்டியது.\n\nமுறையான சுகாதார முக்கியத்துவத்தை உணர்த்த இந்திய அரசு கிராமப்புறங்களில் அடிப்படை சுகாதார வசதிகள் மேம்படுத்தும் முயற்சியில் 1986 ஆம் ஆண்டு மத்திய ஊரக சுகாதார திட்டம் (CRSP) தொடங்கியது. இந்த திட்டம் பின்னர் புதுபிக்கப்பட்டு 1999 ல் மொத்த சுகாதார பிரச்சாரம் (TSC) தொடங்கப்பட்டது. தனிநபர் வீட்டு கழிப்பிடங்கள் (IHHL), பள்ளி சுகாதாரம் மற்றும் சுகாதாரம் கல்வி (SSHE), சமூக சுகாதார வளாகம், அங்கன்வாடி கழிப்பறைகள் போன்ற திட்டங்கள் TSC கீழ் செயல்படுத்தப்பட்டது. \n\nடி.எஸ்.சி மூலம், இந்திய அரசு குறைந்த அளவில் நகர்ப்புறப்படுத்தப்பட்ட பகுதிகளில் வசிப்பவர்களுக்கு தொடர்ந்து சுகாதார வசதிகள் வழங்குவதற்கு மாறாக இந்த பகுதிகளில் வசதிகள் தேவையை தூண்டுகிறது. இந்த திட்டத்தில் சம்பந்தப்பட்ட மக்கள் உரிமை எடுத்து அவர்களது சுகாதார வசதிகளை பராமரிப்பார்கள் மற்றும் அதே நேரத்தில், இந்திய அரசு கடன்கள் மற்றும் செலவுகளை குறைக்கும். இது இரண்டு பக்க உத்தியாகும். இது அரசாங்கத்தை மற்ற வளர்ச்சிக்கு வளங்களை ஒதுக்க அனுமதிக்கும். இதனால், அரசாங்கம் 2017க்கு முன்பு அனைவருக்கும் கழிவறை வசதிகள் அமைக்க நோக்குகிறது. இந்த குறிக்கோளை நிறைவேற்ற, கிராமப்புற மக்கள் தங்கள் சொந்த சுகாதார வசதிகள் அமைக்க முன் வருவதை ஊக்குவிக்க ஊக்கத்தொகை வழங்கப்படுகிறது. கூடுதலாக, அரசாங்கம் அதன் மக்கள் தொடர்பு நுட்பங்கள் மூலம் முறையான சுகாதாரத்தின் முக்கியத்துவம் மற்றும் நன்மைகள் பற்றிய விழிப்புணர்வை மக்களிடையே ஏற்படுத்த குறிக்கோள் நிர்ணயித்துள்ளது. இது ஒரு பெரிய அளவு மக்களை சென்றடைய அச்சு ஊடகங்கள் மூலமாகவும் பெரிய குழு விவாதங்கள் மூலமாகவும் தனிப்பட்ட தொடர்பு மூலம் மற்றும் விளையாட்டுகள் மூலமாகவும் செய்யப்படுகிறது.\n\nSection::::ஊழல்.\nஊழல் இந்தியாவில் பரவலாக உள்ளது. 179 நாடுகளில் இந்தியா சர்வதேச ஊழல் குறியீட்டீன் படி 95 வது இடத்தில் உள்ளது. ஆனால் அதன் மதிப்பு 2002ஆம் ஆண்டில் 2.7இல் இருந்து 2011ஆம் ஆண்டு 3.1க்கு உயர்ந்துள்ளது. வரலாற்று ரீதியாகவே, ஊழல் இந்திய அரசியல் மற்றும் அதிகாரத்துவத்தில், ஒரு பரவலான அம்சமாக இருந்து வருகிறது.\n\nஇந்தியாவில் ஊழல் இலஞ்சம்,வரி ஏய்ப்பு,பரிமாற்றம் கட்டுப்பாடுகள், கையாடல் போன்ற வடிவத்தில் நடக்கிறது. 2005ஆம் ஆண்டில் வெளிப்படைத்தன்மை இந்தியா (Transparency international India) என்ற நிறுவனம் நடத்திய ஆய்வின் படி 50% மேற்பட்டவர்களுக்கு, லஞ்சம் செலுத்துவது அல்லது ஒரு பொது அலுவலகத்தில் வேலை செய்ய செல்வாக்கை பயன்படுத்துவது போன்றவற்றில் முதல்நிலை அனுபவம் உள்ளது என்று கூறப்படுகிறது. ஊழலால் ஏற்படும் முக்கிய பொருளாதார விளைவுகள் கருவூலத்தின் இழப்பு,ஆரோக்கியமற்ற முதலீட்டு சூழ்நிலை மற்றும் அரசு மானிய சேவைகள் செலவு அதிகரிப்பு ஆகும். ஊழலால் இந்தியாவின் கண்டுபிடிப்பு மற்றும் அறிவியல் மற்றும் தொழில்நுட்ப ஆராய்ச்சியில் பற்றாக்குறை ஏற்படுகிறது. TI இந்தியா ஆய்வு படி சுகாதாரம், நீதித்துறை,போலிஸ் மற்றும் கல்வி போன்ற அரசு வழங்கும் 11 அடிப்படை சேவைகளில் 21,068 கோடி ரூபாய்க்கு ஊழல் நடப்பதாக கணக்கிட்டுள்ளது. சுலபமான வணிகம் செய்யும் அடிப்படையில் இந்தியா இன்னும், வளரும் நாடுகளில் கீழே உள்ளது. சீனா மற்றும் பிற சிறிய அளவில் வளர்ந்த ஆசிய நாடுகளுடன் ஒரு தொடக்க ஒப்புதல் பெறுவதற்கு அல்லது திவால் செயலாக்க எடுக்கும் சராசரி நேரத்தை இந்தியாவோடு ஒப்பிடும்போது அதிகமாக உள்ளது.\n\nSection::::கல்வி.\nSection::::முயற்சிகள்.\nஇந்திய அரசியலமைப்பு சட்டம் 1949ல் முடிக்கப்பட்டதலிருந்து, கல்வி இந்திய அரசாங்கத்தின் முன்னுரிமைகளில் ஒன்றாக இருந்து வருகிறது. முதல் கல்வி அமைச்சராக மவுலானா ஆசாத் இருந்தபோது முதன்மை மட்டத்தில் இலவச கல்வி வழங்க ஒரு அமைப்பு நிறுவப்பட்டது. முதன்மை கல்வி இலவசமாக்கப்பட்டது. மேலும் 6-14 வயது குழந்தைகளுக்கு கட்டாயமாக்கப்பட்டது மற்றும் குழந்தை தொழில் தடை செய்யப்பட்டது. அரசாங்க கல்வி பெற சலுகைகள் அறிமுகப்படுத்தப்பட்டது - உதாரணமாக, பள்ளிகளில் மதிய உணவு திட்டம் அறிமுகப்படுத்தப்பட்டது. பல ஒத்த முயற்சிகள் எதிரொலித்தன.அதில் சர்வ ஷிக்ஸா அபியன் முன்வைத்த \"அனைவருக்கும் கல்வி\" மிகப்பெரிய முயற்சி ஆகும். இந்த வரிசையில், ஐக்கிய முற்போக்கு கூட்டணி (UPA) 2004 ஆம் ஆண்டில் தேசிய குறைந்தபட்ச பொது திட்டம் (NCMP) மூலம் தங்கள் மொத்த உள்நாட்டு உற்பத்தியில் 3%மாக இருந்த தங்களது கல்வி செலவுகளை 6%மாக அதிகரிக்க இலக்கு வைத்தது. இலவச மற்றும் கட்டாய கல்வி சட்டம் குழந்தைகளின் உரிமையாக 2009ல் விதிக்கப்பட்டது. இந்த முயற்சிகள் இருந்த போதிலும், கல்வியறிவின்மை நாட்டின் வளர்ச்சிக்கு தடையாக இருந்து வருகிறது.\n\nSection::::கல்வி மற்றும் பொருளாதார வளர்ச்சி இடையே உள்ள தொடர்பு.\nகல்வி மற்றும் பொருளாதார வளர்ச்சி இடையே நேரடி தொடர்பு உள்ளது. இந்த தொடர்பு தியோடர் டபிள்யூ ஷூல்ட்ஸ் என்பவரால் வழங்கப்பட்டது. \nஇங்கு உழைப்பு மிக முக்கிய பங்கு வகிக்கிறது.\n\nSection::::பள்ளி வருமான அளவீடு.\nபள்ளி வருமான அளவீடு அளவிடப்படுகிறது:\n\nஇதில் Y - Y* லாபமாக இருக்கிறது.\n\nஇது 1 ஆண்டுக்கு மட்டுமே\n\nஎனவே\n\nY - Y * / (Y * + C) x\n\nஇதில் x என்பது ஆண்டுகளின் எண்ணிக்கை\n\nவளர்ந்த நாடுகளில் Y* வளரும் நாடுகளை விட அதிகமாகும். ஆனால் Y மற்றும் Y * வித்தியாசம் வளரும் நாடுகளில் அதிகமாக உள்ளது.\nஎனவே வளரும் நாடுகளில் பள்ளி வருமான விகிதம் மிகவும் அதிகமாக உள்ளது. வளரும் நாடுகளில் மனித மூலதன முதலீட்டைத் திரும்ப பெறும் விகிதம் அதிகமாக உள்ளது.\n\nஆண்கள் மற்றும் பெண்கள் வருமான விகிதம் இடையே ஒரு வித்தியாசம் உள்ளது.\nவருமானத்தை ஒப்பிடுகையில் சிறுவர்களை விட பெண்களுக்கு வருமானம் மிகவும் குறைவாக உள்ளது. பையன்களுக்கான திரும்பப் பெறும் விகிதம் அதிகமாக உள்ளது.\n\nஇந்த கணித சூத்திரம் ப்சசரொபௌலுச்(Psacharopoulos)லால் வழங்கப்பட்டது. அவர் ஒரு கிரேக்க பொருளாதார வல்லுனர். \n\nSection::::சிக்கல்கள்.\nபல பள்ளிகள் மோசமான உள்கட்டமைப்பு மற்றும் போதிய வசதிகள் இல்லாமல் கட்டப்பட்டுள்ளன. குறிப்பாக கிராமப்புற பகுதிகளில் உள்ள பள்ளிகள் நன்கு பாதிக்கப்பட்டன. 2009ஆம் ஆண்டில் மாவட்ட கல்வி தகவல் அமைப்புபின் (DISE) படி இந்தியாவில் உள்ள அனைத்து பள்ளிகளில் 51.5% பள்ளிகளில் மட்டுமே எல்லை சுவர்கள் உள்ளன ,16.65% பள்ளிகளில் கணினிகள் இருக்கின்றன மற்றும் 39% பள்ளிகளில் மின்சாரம் உள்ளது. இதில் 6.47% ஆரம்ப பள்ளிகள் மற்றும் 33.4% மேல் ஆரம்ப பள்ளிகளில் கணினி வசதி உள்ளது. 27.7% ஆரம்ப பள்ளிகளில் மட்டுமே மின்சாரம் உள்ளது. இப்படிப்பட்ட வசதிகள் இல்லாத பள்ளிகளில் படிப்பது தரங்குறைந்த கல்வியையே அளிக்கின்றது.\n\nமேலும், ஆசிரியர்கள் மற்றும் மாணவர்கள் வகுப்பிற்கு வருவதைத் தவிர்க்கும் விகிதங்கள் அதிகமாக உள்ளது . கட்டாய கல்வி மற்றும் குழந்தை தொழிலாளர் தடை மீதான அரசாங்கத்தின் ஆணையை மீறி பல குழந்தைகள் இன்னும் வேலை செல்ல வகுப்புகளை இழக்கின்றனர். குழந்தைகள் பள்ளி செல்வதை தவிர்க்கும்போதுகூட அரசாங்கம் தலையிடவில்லை.\n\nமேலும், லைப்ரரி ஒப் காங்கிரசின் மத்திய ஆராய்ச்சி பிரிவின் நாடுவாறி ஆய்வுகள் வெளியீடுகளில் 'ஆசிரியர் வராமலிருப்பதும், கற்பித்தல் பணிக்கு தகுதி இல்லாத மாற்று ஆசிரியர்களை அவ்வாசிரியர்கள் போடுவதும் சாதாரணமாக நடக்கிறதென்று' கூறப்பிடப்பட்டுள்ளது. இது தகுதியற்ற ஆசிரியர்கள் பற்றாக்குறை பிரச்சினைகளை அதிகரிக்கிறது. தற்போது, மாணவர் ஆசிரியர் விகிதம் அதிகமாக 32ஆக உள்ளது.இது 2006 ஆம் ஆண்டின் விகிதத்தை(34) ஒற்றுப்பார்க்கையில் ஒன்றும் பெரிய முன்னேற்றம் அல்ல.\n\nபொருளாதார மற்றும் சமூக வேற்றுமைகள் கல்வி அமைப்பின் அடிப்படையை ஆட்டிப்படைக்கின்றன. குடும்ப வருமானத்திற்கு பங்களிக்க வேலை செய்யவேண்டி உள்ளதால், கிராமப்புற குழந்தைகள் குறைவாகவே கல்வி பெற முடிகிறது. 2009 கல்வி ஆண்டு நிலைமை படி, கிராமப்புற மாநிலங்களில் மாணவர்களின் சராசரி வருகை விகிதம் 75% ஆகும். இந்த விகிதம் இடத்துக்கு இடம் கணிசமாக வேறுபடுகிறது என்றாலும்,உத்தர பிரதேசம் மற்றும் பீகார் போன்ற மாநிலங்களில் தங்கள் பள்ளிகளில் ஒரு எதிர்பாராத கண்கானிப்பு வருகையின் போது 40%க்கும் மேற்பட்ட மாணவர்கள் வகுப்பில் இல்லை. இதுவே நகர்ப்புற மாநிலங்களில்,பள்ளி வருகையின் போது 90% மாணவர்கள் பள்ளிகளில் இருந்தார்கள்.\n\nSection::::வன்முறை.\nSection::::மத வன்முறை.\nஅரசியலமைப்பு படி இந்தியா ஒரு மதச்சார்பற்ற நாடு. ஆனால் பெரிய அளவிலான வன்முறை சுதந்திரம் அடைந்த காலத்தில் இந்தியாவில் நடைபெற்று வருகிறது. சமீபத்திய ஆண்டுகளில், வகுப்புவாத பதட்டங்கள் மற்றும் மதம் சார்ந்த அரசியலில் முக்கிய வன்முறையாக மாறிவிட்டன.தொடர்பு இருப்பினும் இந்து மதமும் இந்துத்துவமும் வேறுபட்டவை. இந்து மதம் ஒரு மதம்.ஆனால் இந்துத்துவம் ஒரு அரசியல் சித்தாந்தம் ஆகும். இந்துத்துவ இயக்கத்தை பெரும்பாலான இந்துக்கள் பெரும்பான்மை ஆதரிக்கவில்லை. சில பொறுமையான அல்லது \"மதச்சார்பற்ற\" இந்துக்கள் இந்துத்துவ இயக்கத்தின் ஆதரவாளர்களை விவரிக்க \"இந்து மதம் தலிபான்\" என்ற வாக்கியத்தை பயன்படுத்துவார்கள். புகுஊக(Fukuoka) ஆசிய கலாச்சாரம் பரிசு பெற்ற இந்திய சமூகவியல் மற்றும் கலாச்சார மற்றும் அரசியல் விமர்சகர் ஆஷிஸ் நந்தி \"இந்துத்துவா இந்து மதம் இறுதியில் இருக்கும்.\" வாதிட்டார்.\n\nஜம்மு காஷ்மீர் மாநிலத்தில் மார்ச் 1990பதிலிருந்து 250,000 முதல் 300,000 பண்டிதர்கள் இந்திய பிரிவினைக்கு பிறகு இஸ்லாமிய அடிப்படைவாதிகள் காரணமாக காஷ்மீரை விட்டு வெளியே குடிபெயர்ந்தனர்.மதம் காரணமாக காஷ்மீரில் இருக்கும் காஷ்மீரி பண்டிட்கள் விகிதம் சில மதிப்பீடுகளின்படி 1947 இல் 15% இருந்து 0.1% குறைந்துள்ளது. பல காஷ்மீரி பண்டிட்கள் வந்தமா(Wandhama) படுகொலை மற்றும் 2000 அமர்நாத் யாத்திரை படுகொலை போன்ற சம்பவங்களில் இஸ்லாமிய பயங்கரவாதிகளால் கொல்லப்பட்டனர்.\n\nசமீபத்திய ஆண்டுகளில் இந்து மதம் தேசியவாதிகள் இந்தியாவில் இருக்கும் கிரிஸ்துவர்கள் மீது நடத்தப்படும் வன்முறை தாக்குதல்கள் கூர்மையாக அதிகரித்து வருகிறது. தேவாலயங்களில் கலவரம் நடத்துவது,கிரிஸ்துவர்கள் மீண்டும் இந்து மதத்திற்கு மாற்றப்படுவது,அச்சுறுத்தும் இலக்கிய விநியோகம், பைபிளை எரிப்பது,அருட்சகோதரிகளை பாலியல் பலாத்காரம் செய்வது, கிரிஸ்துவர் குருக்கள் கொலை செய்யப்படுவது மற்றும் கிரிஸ்துவர் பள்ளிகள், கல்லூரிகள் மற்றும் கல்லறைகள் சேதப்படுத்துவது இந்த வன்முறை நடவைக்களில் அடங்கும் சங் பரிவார் மற்றும் தொடர்புடைய அமைப்புகள் வன்முறை மிஷினரிகள் மேற்கொள்ளப்பட்ட \"கட்டாயமாக மாற்றும்\" நடவடிக்கைகளுக்கு எதிரான \"தன்னிச்சையான கோபம்\" வெளிப்பாடு ஆகும். இது \"அபத்தமானது\" என்று அறிஞர்களால் நிராகரிக்கப்பட்டது. 1964 மற்றும் 1996 க்கு இடையில் கிரிஸ்துவர்களுக்கு எதிராக முப்பத்தி எட்டு வன்முறை சம்பவங்கள் நடத்தப்பட்டதாக தகவல் உள்ளது. 1997ல் இது போன்று இருபத்தி நான்கு சம்பவங்கள் நடந்தது. 2007 மற்றும் 2008 ல் ஒரிசாவில் பதட்டங்கள் அதிகரித்தன. முதலாவதாக.இந்துக்களால் பாரம்பரியமாக பயன்படுத்தப்படும் நிலத்தில் கிறுஸ்துவர்கள் ஒரு பந்தல் போட்டது. இரண்டாவதாக ஜென்மாஷ்டமி பூஜையை பார்த்துக்கொண்டிருந்த போது ஒரு இந்து குரு மற்றும் அவரது நான்கு சீடர்கள் தூண்டுதல் இல்லாமல் கொலை செய்யப்பட்டது இதை தொடர்ந்து மத்திய பிரதேசத்தில் 150 ஆண்டு பழமையான தேவாலயம் மீது தாக்குதல் நடத்தப்பட்டது மற்றும் கர்நாடகாவில் தாக்குதல்கள் நடந்தன.\n\nSection::::பயங்கரவாதம்.\nநீண்ட கால பயங்கரவாத நடவடிக்கைகள் இன்றும் ஜம்மு காஷ்மீர், மத்திய இந்தியா (நக்சலிசம்) மற்றும் ஏழு சகோதரி மாநிலங்கள் (சுதந்திரம் மற்றும் சுயாட்சி இயக்கங்கள்) ஆகிய பகுதிகளில் உள்ளன. கடந்த காலத்தில் பஞ்சாப் கிளர்ச்சி, பஞ்சாப் மற்றும் தேசிய தலைநகர் தில்லி (தில்லி தொடர் குண்டு வெடிப்பு,சீக்கியர்களுக்கு எதிராக நடந்த கலவரத்தில்) ஆகிய இரண்டு மாநிலங்களிலுமே போராளி நடவடிக்கைகளுக்கு வழிவகுத்தது. 2006 ஆம் ஆண்டின்படி நாட்டின் 608 மாவட்டங்களில் குறைந்தது 232 மாவட்டங்களாவது, பல்வேறு கிளர்ச்சி மற்றும் பயங்கரவாத இயக்கங்கள் மூலம், மாறுபட்ட தாக்குதலுக்கு ஆளாகப்பட்டிருக்கின்றன.\n\nSection::::நக்சலிசம்.\nஇந்திய கம்யூனிச இயக்கத்திலிருந்து, சீன-சோவியத் பிரிவினால் வந்த ஒரு கம்யூனிச கூட்டத்திற்கு வழங்கப்படும் முறைசாரா பெயர் தான் நக்சலிசம். சித்தாந்தரீதியாக, பல்வேறு வகைகளில் அவர்கள் மாவோயிசத்தை ஒத்தவர்களாவர். ஆரம்பத்தில் இயக்கத்தின் மையமாக மேற்கு வங்கம் இருந்தது. சமீபத்திய ஆண்டுகளில், இந்திய கம்யூனிஸ்ட் கட்சி (மாவோயிஸ்ட்) போன்ற நிலத்தடி குழுக்களின் நடவடிக்கைகள் மூலம் கிராமப்புற மத்திய மற்றும் கிழக்கு இந்தியாவின் குறைந்த வளர்ச்சியடைந்த பகுதிகளில் குறிப்பாக சட்டீஸ்கர் மற்றும் ஆந்திர பிரதேசம் மாநிலங்களில் நக்சலிசம் பரவியிருக்கிறது. \nசிபிஐ (மாவோயிஸ்ட்) மற்றும் சில நக்சல் பிரிவுகளை இந்திய அரசு மற்றும் இந்தியாவின் பல்வேறு மாநில அரசாங்கங்கள், பயங்கரவாத குழுக்களாக கருதுகின்றன. \n\nSection::::ஜாதி தொடர்பான வன்முறை.\nகேர்லங்கி படுகொலை போன்ற தலித்களுக்கு எதிரான பல வன்முறை சம்பவங்கள் இந்தியாவின் பல பகுதிகளில் நடந்திருப்பது பதிவு செய்யப்பட்டுள்ளது. அதே நேரத்தில், 2006ஆம் ஆண்டு மகாராஷ்டிராவில் தலித் மக்கள் நடத்திய எதிர்ப்பு ஆர்ப்பாட்டங்கள் போன்ற பல ஆர்பாட்டங்களும் நடப்பதாக தெரிவிக்கப்படுகிறது. எம்ஐடி அமைப்புகள் விஞ்ஞானியான முனைவர் வி ஏ ஷிவா அய்யாதுரை போன்ற நிபுணர்கள் ஜாதி தொடர்பான வன்முறை இந்தியாவின் கண்டுபிடிப்பு மற்றும் அறிவியல் ஆராய்ச்சிகளைத் தடுப்பதாக குற்றம் சாட்டுகின்றனர். மேலும் பிற்போக்கு சமூக அமைப்பு நிலவும் போது முன்னேற்றம் கடினமாக இருக்கும் என்றும் குறிப்பிடுகின்றனர். \n\n\"சமூக அல்லது கல்வியில் பின்தங்கியவர்களை அடையாளம்\" காண 1979 ஆம் ஆண்டு மண்டல் கமிஷன் நிறுவப்பட்டது. மேலும் சாதி பாகுபாட்டினை நிவர்த்தி செய்யவும், ஒதுக்கீடுகள் தொடர்பான கேள்விகளை கருத்தில் எடுத்துக்கொள்ளவும் இந்த கமிஷன் நிறுவப்பட்டது. வி.பி. சிங் ஆட்சியில் 1989 ஆம் ஆண்டின் மண்டல் கமிஷன் பரிந்துரைகளை செயல்படுத்த முயன்ற போது, பெ இருந்த அர்ஜுன் சிங் கல்வி நிறுவனங்களில் ஓ.பி.சி இடஒதுக்கீட்டை அறிமுகப்படுத்திய போது அவர் சாதி அரசியல் செய்வதாக குற்றம் சாட்டப்பட்டார்.ரும் போராட்டங்கள் நாட்டில் நடைபெற்றன. அரசியல்வாதிகள் முற்றிலும் தேர்தல் நோக்கங்களுக்காக சாதி அடிப்படையிலான இட ஒதுக்கீடு கொடுக்க முயற்சித்தனர் என்று பலர் கூறினர்.\n\nமகாராஷ்டிர காங்கிரஸ், அதன் அரசியல் வெற்றிக்கு ஓ.பி.சி. ஆதரவை நீண்ட காலம் சார்ந்திருக்கிறது. பாரதிய ஜனதா கட்சி தங்கள் கட்சி ஒரு உயர் ஜாதி கட்சி அல்ல என்பதை நிரூபிக்க அவர்களின் தலித் மற்றும் ஓ.பி.சி. தலைவர்களை பெரிதாக வெளிப்படுத்தியது. முன்னாள் பா.ஜ.க தலைவர் பங்காரு லட்சுமண்(2001-2002) ஒரு தலித் ஆவார். ஓ.பி.சி. சாதியை சேர்ந்த முன்னாள் மத்திய பிரதேச முதல்வர் சன்னியாசினி உமா பாரதி முன்னாள் பிஜேபி தலைவர் ஆவார். 2006 ஆம் ஆண்டு ஐக்கிய முற்போக்கு கூட்டணி அரசின் மனிதவள மேம்பாட்டு துறையின் அமைச்சராக\n"}
{"id": "196976", "url": "https://ta.wikipedia.org/wiki?curid=196976", "title": "நிசங்க மல்லன்", "text": "நிசங்க மல்லன்\n\nநிசங்க மல்லன் அல்லது கீர்த்தி நிசங்கன் என்பவன் இலங்கையின் பொலநறுவையை ஆண்ட மன்னனாவான். இவன் இலங்கையை கி.பி. 1187–1196 வரை ஆண்டான். இவனது அரண்மனையான நிசங்கலதா மண்டபம், ஹத்ததாகே, ரன்கொத் விகாரைகள் மற்றும் வடிகாலமைப்புத் தொகுதிகள் போன்றவை இம்மன்னனது கட்டடக்கலை ஆக்கங்களுக்கு ஒரு எடுத்துக்காட்டாகும்.\n\n"}
{"id": "196993", "url": "https://ta.wikipedia.org/wiki?curid=196993", "title": "2013 பாட்னா தொடர் குண்டுவெடிப்புகள்", "text": "2013 பாட்னா தொடர் குண்டுவெடிப்புகள்\n\n2013-ஆம் ஆண்டு அக்டோபர் 27-ஆம் நாள் , இந்தியாவின் பீகார் மாநிலத்தின் தலைநகரான பாட்னாவில் எட்டு இடங்களில் தொடர்ச்சியாக குண்டுகள் வெடித்தன. இதில் 5 பேர் பலியாயினர் மற்றும் 66 பேர் காயமுற்றனர். இந்த குண்டுவெடிப்புகளுக்கு எவரும் இதுவரை பொறுப்பு ஏற்கவில்லை\nSection::::பாட்னா தொடர்வண்டி நிலையம் குண்டுவெடிப்புக்கள்.\n27 அக்டோபர் அன்று பாட்னா தொடர்வண்டி நிலையத்தின் பத்தாவது நடைமேடையில் ஓர் நாட்டு வெடிகுண்டு வெடித்தது. இதில் ஒருவர் பலியானார். மேலும் இரண்டு நாட்டு வெடிகுண்டுகள் செயலிழக்கப்பட்டன. \n\nSection::::காந்தி மைதான் குண்டு வெடிப்புகள்.\nகாந்தி மைதானில் நடைபெற்ற நரேந்திர மோடியின் தேர்தல் பேரணியில் ஐந்து குண்டுகள் வெடித்தன. இதில் பலர் படுகாயம் அடைந்தனர் . இந்த மைதானத்திற்கு அருகே இருந்த திரையரங்கில் வெடித்த குண்டில் ஆறு பேர் காயமடைந்தனர். மோடி அவர்கள் பேசிய மேடையின் கீழ் வெடிக்காத குண்டு ஒன்று கைபெற்றபட்டது. மாலை ஐந்து மணி அளவில் மைதானத்தில் ஓர் குப்பை மேட்டின் கீழே மேலும் ஒரு குண்டு வெடித்தது. \n"}
{"id": "197004", "url": "https://ta.wikipedia.org/wiki?curid=197004", "title": "அணுவடித்துகள்", "text": "அணுவடித்துகள்\n\nஇயற்பியலில், அணுவடித்துகள் (அல்லது துணை அணுத்துகள் அல்லது அணுவகத்துகள்) என்பது அணுவைவிடவும் சிறியதான துகளாகும். அணுவைக் கட்டமைக்கும் துகள்களும் இதில் அடங்கும் (அணுவடித்துகள்களில் சில ஐதரசன் போன்ற மிகச் சிறிய அணுவை விடப் பெரியதாகவும் இருக்கும்!) அணுவடித்துகள்கள் இரண்டு வகையானவை: \n\nதுகள் இயற்பியல் மற்றும் அணுக்கரு இயற்பியல் ஆகியன இத்துகள்களைப் பற்றியும் இவற்றிற்கு இடையிலான வினைகள் பற்றியும் ஆயும் அறிவியல் துறைகளாகும்.\n\nநவீன இயற்பியலின் (சீர்மரபு ஒப்புரு) அணுவடித்துகள்கள் கீழ்க்கண்டவாறு:\n\nஇவை தவிர ஈர்ப்பு விசைக்கான கடத்தியாக கிராவிட்டான் என்ற துகள் ஒன்று இருப்பதற்கான சாத்தியங்களையும் பல கோட்பாடுகள் முன்வைக்கின்றன. இன்னும் பல வகையான அணுவடித்துகள்களும் இப்பேரண்டத்தில் இருப்பதற்கான சாத்தியங்களும் உள்ளன.\n\nகூட்டுத் துகள்கள் (நேர்மின்னி அல்லது அணுக்கரு போன்றவை) இரண்டு அல்லது பல அடிப்படைத் துகள்களின் கட்டுற்ற நிலைகள் ஆவன. எடுத்துக்காட்டாய் ஒரு நேர்மின்னி என்பது இரண்டு மேல் குவார்க்குகள், ஒரு கீழ் குவார்க்கு ஆகியவற்றின் கூட்டு ஆகும். அதே போல ஹீலியம்-4 அணுவின் கருவானது இரண்டு நேர்மின்னிகள் மற்றும் இரண்டு நொதுமிகளினால் ஆனதாகும். கூட்டுத் துகள் என்பதில் அனைத்து ஹாட்ரான்களும் அடங்கும்: இவையாவன (நேர்மின்னிகள் மற்றும் நொதுமிகள் போன்ற) பேரியான்களும், (பையான்கள் மற்றும் கேயான்கள் போன்ற) மீசான்களும் ஆகும்.\n\nSection::::துகள்கள்.\nதுகள் இயற்பியலில், துகள் பற்றிய கருத்தாக்கமானது செவ்வியல் இயற்பியலில் இருந்து பெறப்பட்ட பல கருத்தாங்களுள் ஒன்றாகும். இது குவாண்டம் விசையியலுக்கு உட்பட்ட அளவுகோல்களில், மூலக்கூறு போன்றவை, பருப்பொருளும் ஆற்றலும் எவ்வாறு திகழ்கின்றன என்பதை விளக்குகிறது. குவாண்டம் அளவுகோல்களில் துகள் என்பவற்றின் இயக்கங்களும் பண்புகளும் பொதுவாய் (பெரிய அளவில் அறியப்படும் \"தூசி\" போன்ற) துகள் என்பவற்றிலிருந்து மிகவும் மாறுபட்டவை என்ற நவீன இயற்பியலின் புரிதல் காரணமாய் இயற்பியலாளர்களுக்கு ‘துகள்’ என்ற சொல் அதன் பொதுவான பொருளில் இருந்து மாறுபட்ட ஒரு பொருளை உணர்த்தும் ஒன்றாகும்.\n\nபதினெட்டாம் நூற்றாண்டின் இறுதியில் நிகழ்த்தப்பட்ட சில ஆய்வுகளின் விளைவாய் ஒளியானது அலைப்பண்போடு திகழ்வதைப் போல (போட்டான் எனப்படும்) துகள்களின் வெள்ளமாயும் திகழும் என்ற புரிதலின் அடிப்படையில் துகள் என்பதன் கருத்தாக்கம் முனைப்பாக மறுபரிசீலனைக்கு உட்படுத்தப்பட்டது. இதன் பயனாய் அலை-துகள் ஈரியல்பு பண்பு அணுவடித்துகள்களுக்கும் பொருந்தும் என்று முடிவு செய்யப்பட்டு ”துகள்களும்” துகளைப் போலவும் அலையைப் போலவும் திகழும் என்று கொள்ளப்படுகிறது. மேலும் ஒரு நவீன கருத்தாக்கமான ஐயப்பாட்டுக் கொள்கையானது இவ்வளவிலான துகள்களைப் பற்றி அலச ஒரு புள்ளியியல் அணுகுமுறை தேவை என்கிறது. அண்மைக் காலங்களில், அலை-துகள் ஈரியல்பானது போட்டான்களுக்கு மட்டுமல்லாது மேன்மேலும் எடையில் பெரியதான துகள்களுக்கும் பொருந்தும் என்று நிறுவப்படுகிறது.\n\nஇக்கருத்தாக்கங்கள் அனைத்தின் உச்சகட்ட விளைவாய் தனிப்பட்டதான “துகள்கள்” என்ற கருத்தாக்கத்தின் இடத்தைத் தெளிவில்லாத வரையறை கொண்ட “அலைக் கட்டுகள்” பிடித்துக்கொள்கின்றன - இவற்றின் பண்பளவுகள் புள்ளியியல் அளவில் மட்டுமே அறியப்படுவன, பிற “துகள்கள்” உடனான இவற்றின் இடைவினைகள் இன்றளவும் பெரும்பான்மையும் ஒரு புதிராகவே உள்ளது, குவாண்டம் இயக்கவியல் நிறுவப்பட்டு 80 ஆண்டுகள் ஆன நிலையிலும்.\n\nSection::::ஆற்றல்.\nஐன்ஸ்டீனின் கொள்கையின்படி ஆற்றலும் நிறையும் ஒத்தவை: ஒரு துகளின் ஆற்றல் அதன் நிறை மற்றும் ஒளியின் வேகத்தின் வர்க்கத்தின் பெருக்கமாகும் (E = m c). அதாவது நிறையை ஆற்றல் அடிப்படையிலும் ஆற்றலை நிறை அடிப்படையிலும் குறிக்கலாம். இதன் விளைவாய், ஆற்றலை இடம்பெயர்த்த இரண்டே இரண்டு இயக்க முறைகளே அறியப்படுகின்றன, அவை துகள்களும் அலைகளும் ஆகும். எடுத்துக்காட்டாய், ஒளியைத் துகள்களாக மற்றும் ஆற்றலாக என இரண்டு வகைகளிலுமே அலசலாம். இதுவே அலை-துகள் ஈரியல்பு முரண்தோற்றம் என்று அறியப்படுகிறது.\n\nஆல்பர்ட் ஐன்ஸ்டீன், லூயி டி பிராகிலி மற்றும் பலரின் ஆய்வுகளின் பயனாய் இற்றைய அறிவியல் துகள்கள் அனைத்திற்குமே ஒரு அலைப் பண்பும் உண்டு என்று கொள்கிறது. இக்கொள்கை அடிப்படைத் துகள்களுக்கே மட்டுமன்றி கூட்டுத் துகள்களான அணுக்கள் மற்றும் மூலக்கூறுகளுக்கே கூட பொருந்தும். உண்மையில், மரபார்ந்த சார்பியல் சாரா குவாண்டம் இயக்கவியலின் கருதுகோள்களின்படி பார்த்தால் அலை-துகள் ஈரியல்பு அனைத்து பொருள்களுக்கும் உரியதாகும், எத்தனை பெரிய பொருளாக இருந்தாலும்; ஆனால் பொருளின் எடை கூடக் கூட அதனோடு தொடர்புடைய அலையின் அலைநீளம் சிறியதாகிவிடுவதால் அவற்றை கண்டறிவது இயலாததாகிறது.\n\nதுகள்களுக்கு இடையிலான வினைகள் பல நூற்றாண்டுகளாய் ஆராயப்பட்டு வருகிறது, துகள்கள் மோதல் வினைகளிலும் இடைவினைகளிலும் எவ்வாறு நடந்துகொள்ளும் என்பதனை முடிவுசெய்யும் சில எளிய விதிகள் உள்ளன. இவ்விதிகளில் மிகவும் அடிப்படையானவை ஆற்றல் அழிவின்மை மற்றும் உந்தம் அழிவின்மை ஆகிய விதிகளாகும், இவ்விதிகளைக்கொண்டு விண்மீன் முதல் குவார்க்கு வரை எவ்வளவிலான துகள்களின் இடைவினைகளையும் கணிக்கலாம்.\n\nSection::::ஓர் அணுவைப் பகுத்தல்.\nஒரு ஐதரசன் அணு ஒரு எதிர்மின்னி ஒரு நேர்மின்னி ஆகியவற்றின் கூட்டாகும். அதன் எதிர்மின்னூட்டம் பெற்ற எலக்ட்ரானின் நிறையானது ஒரு ஐதரசன் அணுவின் நிறையில் 1/1836 பங்கே ஆகும். ஐதரசன் அணுவின் மீத நிறை அதன் நேர்மின்னூட்டம் பெற்ற புரோட்டானால் வருவதாகும். ஒரு தனிமத்தின் அணுவெண் ஆவது அதன் கருவில் உள்ள புரோட்டான்களின் எண்ணிக்கை ஆகும். நொதிமிகள் என்பன மின்னூட்டம் இல்லாத, புரோட்டானைவிட சற்றே கூடுதலான நிறைகொண்ட துகள்களாகும். ஒரே தனிமத்தின் வெவ்வேறு ஓரிடத்தான்கள் ஒரே எண்ணிக்கையில் புரோட்டான்களையும் ஆனால் வெவ்வேறு எண்ணிக்கையிலான நொதுமிகளையும் கொண்டிருக்கும். ஒரு ஓரிடத்தானின் நிறையெண் ஆவது அதிலுள்ள அணுக்கருத் துகள்களின் (புரோட்டான் மற்றும் நொதிமி) கூட்டெண் ஆகும்.\n\nமூலக்கூறுகள் மற்றும் படிமங்கள் போன்ற வடிவமைப்புகளில், எதிர்மின்னிகளைப் பகிர்ந்துகொள்ளல் மூலம் எவ்வாறு அணுக்கள் பிணைகின்றன என்பதைப் அலசுவது வேதியியலின் வேலை. ஒரு அணுக்கருவில் நேர்மின்னிகளும் நொதுமிகளும் எவ்வாறு தங்களை அமைத்துக்கொள்கின்றன என்பதைப் பற்றி அணுக்கரு இயற்பியல் அலசுகிறது. அணுவடித்துகள்கள், அணுக்கள் மற்றும் மூலக்கூறுகள், அவற்றின் அமைப்புகள் மற்றும் இடைவினைகள் ஆகியவற்றைப் பற்றிய ஆய்விற்கு குவாண்டம் இயக்கவியல் தேவை. துகள்களின் எண்ணிக்கை மற்றும் வகைகளையே மாற்றக்கூடிய இயக்கவினைகளை அலச குவாண்டம் புலவிசைக் கோட்பாடு தேவைப்படும். அணுவடித்துகள்களைத் தனிப்பட்ட நிலையில் ஆராயும் துறைக்கு துகள் இயற்பியல் என்று பெயர். பொதுவாய் அதிக வகையிலான துகள்கள் அண்டக் கதிர்களின் விளைவாகவோ அல்லது துகள் முடுக்கிகளிலோதான் வருகின்றன என்ற காரணத்தைக் கருதி துகள் இயற்பியலானது உயர்-ஆற்றல் இயற்பியல் என்றும் அழைக்கப்படுகிறது.\n\n"}
{"id": "197008", "url": "https://ta.wikipedia.org/wiki?curid=197008", "title": "சோ லா மோதல்", "text": "சோ லா மோதல்\n\nசோ லா மோதல் (\"Cho La clash\") எனப்படுவது, இந்திய ராணுவத்திற்கும் சீன மக்கள் விடுதலை ராணுவத்திற்கும் இடையே 1967 ஆம் ஆண்டு மூண்ட சிறு போராகும். சீனாவின் மக்கள் விடுதலை இராணுவம் இந்தியாவின் கட்டுப்பாட்டில் இருந்த சிக்கிம் மாநிலத்திற்குள் அக்டோபர் 1, 1967 அன்று ஊடுருவியது. இந்தியாவின் அப்போதைய பாதுகாப்புத்துறை அமைச்சரான சர்தார் சுவரன் சிங், இந்திய அரசு எல்லை நிலவரத்தை கூர்ந்து கவனித்து வருகிறது என்று கூறினார். இச்சம்பவத்தின்போது இந்தியத் தரப்பில் 83 பேர் மரணமடைந்தனர்; 163 பேர் படுகாயமடைந்தனர். சீன தரப்பில் 300 பேர் மரணமடைந்தனர்; 450 பேர் நாதூ லாவிலும், 40 பேர் சோ லாவிலும் படுகாயமடைந்தனர். இச்சம்பவத்தின் முடிவில் சீனாவின் மக்கள் விடுதலை ராணுவம் சிக்கிம் மாநிலத்தில் இருந்து பின்வாங்கியது.\n\nSection::::இடம்.\nசோ லா சம்பவம், பின்னாளில் இந்தியாவின் மாநிலமாக இணைந்த சிக்கிம் பகுதியில் நடைபெற்றது. இச்சம்பவத்தின் போது சிக்கிம், இந்தியாவின் பாதுகாப்பில் தன்னாட்சி பெற்ற பகுதியாகத் திகழ்ந்தது. மலைப்பாங்கான இப்பகுதியில் உயரத்தில் இருந்து போரிடுவது சாதகமான ஒன்று. அவ்வகையில், சிக்கிம் மலைகளின் உயரம் இந்தியப் படைகளுக்கு உதவியது. உயர்ந்த மலைகளில் இருந்த இந்தியப் படையினரை எதிர்த்துப் போரிட சீன ராணுவத்திற்கு அதிகப் படைபலம் தேவைப்பட்டது.\n\nSection::::பின்புலம்.\nபிரிட்டனின் வடகிழக்கு எல்லை நிறுவனத்தால் உருவாக்கப்ட்ட மக்மோகன் எல்லைக் கோட்டை சீனா ஏற்க மறுத்தது. இறுதியில், சிக்கிமை இந்தியாவின் மாநிலமாக சீனா அங்கீகரித்தது. அதேபோல் இந்தியா, திபெத் தன்னாட்சிப் பகுதியை சீனாவின் ஆட்சிக்குட்பட்டதாக அங்கீகரித்தது. இந்த பரஸ்பர ஒப்பந்தம், இந்திய-சீன உறவுகளில் முன்னேற்றம் ஏற்பட வழிவகுத்தது.\n\n"}
{"id": "197012", "url": "https://ta.wikipedia.org/wiki?curid=197012", "title": "ஏக் தா டைகர்", "text": "ஏக் தா டைகர்\n\nஏக் தா டைகர் (Ek Tha Tiger) என்பது 2012 ஆம் ஆண்டு இந்திய இந்தி- மொழியில் வெளிவந்த காதல் அதிரடி திரில்லர் படமாகும், கபீர் கான் இயக்கத்தில் வெளியான இந்தித் திரைப்படம் ஆகும். ஆதித்யா சோப்ரா தயாரித்தார். சல்மான் கான், கத்ரீனா கைப் ஆகியோர் முதன்மை வேடங்களில் நடித்துள்ளனர். ஆதித்யா சோப்ரா தயாரித்தார். 2012 ஆம் ஆண்டு, ஆகஸ்டு 15 ஆம் நாளில் வெளியானது. இதன் கதைக்களம், இந்திய, பாக்கிஸ்தான் உளவாளிகளை முதன்மைப்படுத்தி நகர்கிறது. 2012 ஆம் ஆண்டில் அதிக வசூலைக் கொண்ட இந்தியத் திரைப்படங்களில் இதுவும் ஒன்றாகும்.\n\nSection::::கதை.\nஇந்த படம் டைகர் (சல்மான் கான்) என்ற இந்திய உளவாளியைப் பின்தொடர்கிறது, உளவுத் தகவல்கள் பாகிஸ்தானுக்கு கிடைக்கப்பதற்கு முன் அதை மீட்டெடுக்கும் பணியில் கான் ஈடுபட்டுள்ளார். ஆனால் இந்த பயணத்தின் போது அவர் பாகிஸ்தான் முகவரை காதலித்த பின்னர் இது ஓரங்கட்டப்படுகிறது.\n\nSection::::விமரசனம்.\nஅதன் சண்டைக் காட்சிகள், இசை, திரைக்கதை, நடிப்பு மற்றும் இயக்கம் ஆகியவற்றிற்காக இந்த திரைப்படம் பொதுவாக நேர்மறையான விமர்சனங்களை பெற்றது. ஆனால் கைஃப்பின் நடிப்பை விமர்சித்தது. அதன் வெளியீட்டின் போது ஏராளமான வசூல் சாதனைகளையும் படைத்தது. உலகளவில் 320 கோடிக்கு மேல் வருவாய் ஈட்டியுள்ள இது, 2012 ஆம் ஆண்டில் அதிக வசூல் செய்த இந்தியப் படமாக மாறியது, மேலும் அனைத்து காலத்திலும் அதிக வருமானம் ஈட்டிய 25 வது இந்திய திரைப்படமாகும் . இது 33.5 கோடியுடன் அதிக வருமானம் ஈட்டிய உள்நாட்டு சாதனையையும் படைத்தது, . இந்த படம் ஆறு \"பீப்பிள்ஸ் சாய்ஸ் விருது\" பரிந்துரைகளைப் பெற்றது, அதில் ஐந்தினை வென்றது.\n\nஇதன் தொடர்ச்சியாக \"டைகர் ஜிந்தா ஹை\"என்ற தலைப்பில், டிசம்பர் 2017 22 அன்று வெளியானது \n\n\nSection::::தயாரிப்பு.\nஅவர் முன்பு \"காபூல் எக்ஸ்பிரஸ்\" மற்றும் \"நியூயார்க்\" படங்களை இயக்கிய பிறகு கபீர் கான் மற்றும் யஷ் ராஜ் பிலிம்ஸ் இடையேயான மூன்றாவது தயாரிப்பாக \"ஏக் தா டைகர்\" இருக்கிறது. படத்தின் தயாரிப்பு விரிவானது; கதையானது பல தடவை மாற்றி எழுதப்பட்டது, மேலும் 2011 இல் தொடங்குவதற்கு முன்னர் தயாரிப்புப் பணி பல ஆண்டுகளாக தாமதமானது. \"ஏக் தா டைகர்\" முதலில் இந்தியாவில் படமாக்கப்பட்டது, அதே போல் துருக்கி, அயர்லாந்து மற்றும் கியூபாவில் உள்ள பல இடங்களிலும் படமாக்கப்பட்டது, ஆரம்பத்தில் ஆகஸ்ட் 15, 2012 அன்று உலகளவில் வெளியிடப்படுவதற்கு முன்பு ஜூன் 2012 இல் வெளியிட திட்டமிடப்பட்டது.\n\nஆரம்பத்தில்,இப்படத்தை கபீர் கான் இயக்குவதாக அறிவிக்கப்பட்டது. ஆனால் கதையை எழுதி முடித்த பின்னர், கபீர் சாருக்கானை அணுகினார். ஆரம்பத்தில் கதையை விரும்பினாலும், தேதி சிக்கல்கள் காரணமாக கான் இந்த திரைப்படத்தை ஏற்கவில்லை. படத்தின் திரைக்கதை நவம்பர் 2010 க்குள் நிறைவடைந்தது, மீண்டும் பிப்ரவரி 2012 இல் மாற்றங்களுக்கு உட்பட்டது.\n\nமே 2011 இல், \"ஏக் தா டைகர்\" என்ற படத்தில் சல்மான் கான் மற்றும் கத்ரீனா கைஃப் இணைந்து பணியாற்றுவதாக தகவல்கள் வெளியாயின. இது காஷ் மற்றும் யாஷ் ராஜ் பிலிம்ஸ் உடனான முதல் முயற்சியாகவும், கைஃப் ஜோடியாக நான்காவது முறையாகவும் இருந்தது. படத்தைத் தொடங்குவதற்கு முன்பு, கான் தனது சகோதரர் சோஹைல் கான் \"ஷெர் கான்\" என்ற திட்டத்தை ஒத்திவைத்தார். இப்படத்திற்காக அவருக்கு 32 கோடி.கொடுக்கப்பட்டது கத்ரீனாவின் அதிரடி வகைப் படங்களில் இந்த படம் முதன்மையானது. \nSection::::ஒலிப்பதிவு.\nசஜித்-வாஜித் இசையமைத்த ஒரு பாடலைத் தவிர அனைத்து பாடல்களும் சோஹைல் சென் இசையமைத்துள்ளார். திரைப்பட ஒலிப்பதிவை ஜூலியஸ் பாக்கியம் மேற்கொண்டுள்ளார்.\n"}
{"id": "197016", "url": "https://ta.wikipedia.org/wiki?curid=197016", "title": "ஒளிப்பதிவு", "text": "ஒளிப்பதிவு\n\nஒளிப்பதிவு (Cinematography) அசையும் படங்களின் படப்பிடிப்புத் தொடர்பான ஒரு கலையும், அறிவியலும் ஆகும். இது படப்பிடிப்பு, படச்சுருள் உருத்துலக்கல் என்பவற்றை உள்ளடக்கிய நுட்பத்தைக் குறிக்கும். திரைப்படத்தை ஒளிப்பதிவு செய்பவர் ஒளிப்பதிவாளர் எனப்படுகின்றார். ஒளிப்பதிவாளர் திரைப்படங்களின் காட்சி தொடர்பான விடயங்களில் இயக்குனருடன் சேர்ந்து முக்கியமான பங்கு வகிப்பவராக உள்ளார்.\n\nSection::::வரலாறு.\nஒளிப்பதிவு, திரைப்படத் தாயாரிப்போடு தொடர்புடைய ஒரு கலை வடிவம். ஒளியுணர் பொருட்களைப் பயன்படுத்தி விம்பங்களைப் படமாகப் பிடிக்கும் முறை 19 ஆம் நூற்றாண்டின் முற்பகுதியிலேயே கண்டுபிடிக்கப்பட்டு இருந்தாலும், அசையும் படங்களைப் பிடிப்பதற்குப் புதிய வடிவத்திலான படப்பிடிப்பு முறையும், புதிய வகை அழகியலும் தேவையாக இருந்தது. \n\n1873 ஆம் ஆண்டு யூன் 19 ஆம் தேதி, எட்வார்டு முய்பிரிட்சு (Eadweard Muybridge) என்பவர், 24 ஒளிப்படக் கருவிகளைப் பயன்படுத்தி \"சாலி கார்டினர்\" என்னும் பெயர்கொண்ட குதிரை ஓடுவதை வெற்றிகரமாகப் படம்பிடித்தார். ஒளிப்படக் கருவிகள் குதிரை ஓடும் பாதைக்கு இணையாக வரிசையாக வைக்கப்பட்டு இருந்தன. அடுத்தடுத்த ஒளிப்படக்கருவிகளுக்கு இடையிலான தூரம் 21 அங்குலமாகவும், இந்த வரிசையின் மொத்த நீளம் 20 அடியாகவும் இருந்தது.\n\nஒன்பது ஆண்டுகளுக்குப் பின்னர், 1882 ஆம் ஆண்டில், பிரெஞ்சு அறிவியலாளரான எட்டியென்-யூல்சு மரே (Étienne-Jules Marey) என்பவர் ஒரு செக்கனுக்கு 12 தொடர் படங்களைப் பிடிக்கக்கூடிய ஒளிப்படக் கருவி ஒன்றைக் கண்டுபிடித்தார். இரண்டாவது சோதனை அசைபடம் \"ரவுன்டே பூங்காக் காட்சி\" (Roundhay Garden Scene) என்பது இதை லூயிசு லே பிரின்சு (Louis Le Prince) என்பவர் உருவாக்கினார். இங்கிலாந்தின் லீசு என்னும் இடத்தில் உள்ள ரவுன்டே என்னும் இடத்தில் 1888 அக்டோபர் 14 ஆம் தேதி பிடிக்கப்பட்ட இப்படமே தற்போது தப்பியிருக்கும் மிகப் பழைய அசைபடம்.\n\n"}
{"id": "197044", "url": "https://ta.wikipedia.org/wiki?curid=197044", "title": "இடைநிலைத் துகள்சார் இயற்பியல்", "text": "இடைநிலைத் துகள்சார் இயற்பியல்\n\nஇடைநிலைத் துகள்சார் இயற்பியல் (Mesoscopic Physics), பேரளவு பொருட்கள் முதல் சிறிய அளவு அல்லது அணுக்களின் அளவு வரையிலான துகள் அமைப்புகளைப் பற்றி விளக்குகிறது. இதன் அளவு பெரும்பாலும் சில நானோமீட்டரில் இருந்து 100 நா.மீ வரையில் இருக்கக்கூடியதால், இந்த அமைப்புகள் பேச்சு வழக்கில் \"இடைநிலைத் துகள்சார் கட்டகங்கள்\" (mesoscopic systems) அல்லது \"நானோ அமைப்புகள்\" (nanostructures) என கூறப்படுப்படுகிறது. இந்த வகை இடைநிலை துகள்சார் கட்டகங்களில் உள்ள மின்னணுக்கள் அலை போன்ற பண்புகளைக் கொண்டிருக்கிறது. ஆகையால் இது இதன் மாதிரிகளின் வடிவவியலை சார்ந்தே செயல்பாடுகளை அறியமுடியும். மின்னணுக்கள் அலை போன்ற நிலையுடையதாக இருப்பது அலைவுகளில் உள்ள மின்காந்த கதிரியக்கம் போன்று காணப்படுகிறது.\n\nஅலை போன்ற பண்புடைய மின்னணுவின் இடைநிலைக்கு உள்ள எல்லைகளை சில பான்மை நீளங்களால் விவரிக்கப்படுகிறது. இந்த பான்மை நீளங்களை மிஞ்சிய திடப்பொருளின் மின்னணுக்கள் அலை போன்ற இடைநிலை பண்பினை அடைகிறது. இந்த அளவுவானது பெரிதாகி பன்மடங்கு பான்மை நீளங்களைத் தாண்டினால் அதன் பேரளவு எல்லைகளையும் இந்த இடைநிலைத் துகள்சார் இயற்பியல் பாடம் விளக்குகிறது.\n\nSection::::பான்மை நீளங்கள்.\nSection::::டி பிராக்லி அலைநீளம்.\nஇது துளிம இயக்கவியலில் பரீட்சைமான ஒரு நீளம் ஆகும். ஒரு உந்தம் \"p\" கொண்ட மின்னணுவிற்கு, டி பிராக்லி அலைநீளம் கொடுக்கும் அலைநீளத்துடைய அலை அமையப்பெறும்.\n"}
{"id": "197048", "url": "https://ta.wikipedia.org/wiki?curid=197048", "title": "ஜார்ஜ் கார்டன் மீடு", "text": "ஜார்ஜ் கார்டன் மீடு\n\nஜார்ஜ் கார்டன் மீடு (\"George Gordon Meade\", திசம்பர் 31, 1815 – நவம்பர் 6, 1872) ஐக்கிய அமெரிக்கத் தரைப்படை அதிகாரியும் பல கலங்கரை விளக்கங்களின் கட்டுமானத்தில் பங்கேற்ற பொறியியலாளரும் ஆவார். இரண்டாம் செமினோலே போர் மற்றும் மெக்சிக்கோ-அமெரிக்கப் போர்களில் திறம்பட செயலாற்றியவர். அமெரிக்க உள்நாட்டுப் போரின் போது இவர் பொடோமாக் படைப்பிரிவிற்கு தலைமை ஏற்றார். 1863ஆம் ஆண்டில் நடந்த கெட்டிசுபெர்க்கு சண்டையில் ராபர்ட் ஈ. லீ தலைமையேற்ற கூட்டமைப்புப் படைகளை வெற்றி கண்டமைக்காக பெரிதும் அறியப்படுகிறார். மீடு எசுப்பானியாவில் உள்ள காடிசில் பிறந்தவர்.\n"}
{"id": "197113", "url": "https://ta.wikipedia.org/wiki?curid=197113", "title": "நல்லாட்சிக்கான மக்கள் இயக்கம்", "text": "நல்லாட்சிக்கான மக்கள் இயக்கம்\n\nநல்லாட்சிக்கான மக்கள் இயக்கம் (\"Peoples Movement for Good Governance\", PMGG) என்பது இலங்கையின் ஓர் அரசியல் கட்சியாகும். இது 2006 ஆம் ஆண்டு கிழக்கிலங்கையில் காத்தான்குடியில் உருவாக்கப்பட்டது.\n\nநல்லாட்சிக்கான மக்கள் இயக்கம் 40 உறுப்பினர்களைக் கொண்ட சூறாசபை என்று அழைக்கப்படும் நிறைவேற்றுக்குழுவைக் கொண்ட ஒரு சமூக அரசியல் இயக்கமாகும். தேர்தலின் மக்களின் மூலம் தெரிவு செய்யப்பட்டுள்ள நகரசபை உறுப்பினர்கள், மக்களால் தெரிவு செய்யப்பட்ட மக்கள் பிரதிநிதிகள் என்பதால் இவர்கள் மூலம் கிடைக்கும் வருமானம் முதல் அனைத்தும் மக்களுக்கே சொந்தமானது என்ற நோக்கத்தைக் கொண்டுள்ளது. தேர்ந்தெடுக்கப்படும் மக்கள் பிரதிநிதிகள் மீள் அழைப்பு (Re-calling) முறை மூலம் காலத்துக்குக் காலம் அழைக்கப்பட்டு வேறு பிரதிநிதிகள் நகரசபைக்கு அனுப்பப்பட்டு வருகின்றார்கள்.\n\nSection::::நகரசபைத் தேர்தல்களில்.\nஇக்கட்சி 2006 ஆம் ஆண்டில் காத்தான்குடி நகரசபைத் தேர்தலில் போட்டியிட்டு ஒரு இடத்தைப் பெற்றது. இதனைத் தொடர்ந்து 2011 ஆம் ஆண்டு நகரசபைத் தேர்தலில் இரண்டாவது முறையாகப் போட்டியிட்டு இரண்டு உறுப்பினர்களை மக்கள் பிரதிநிதிகளாகக் கொண்டது.\n\nSection::::மாகாணசபைத் தேர்தல்களில்.\nநல்லாட்சிக்கான மக்கள் இயக்கம் தலைமையிலான அரசியல் கூட்டணியின் சார்பில் 2013 மாகாணசபைத் தேர்தல்களில் தமிழ்த் தேசியக் கூட்டமைப்பின் வேட்பாளராக மன்னார் மாவட்டத்தில் போட்டியிட்ட அயூப் அஸ்மின் தமிழ்த் தேசியக் கூட்டமைப்பின் மேலதிக உறுப்பினராகத் தெரிவு செய்யப்பட்டு 1வது வட மாகாண சபைக்குத் தேர்தெடுக்கப்பட்டார். இவருக்கு வட மாகாணத்தின் முசுலிம்களுக்கான மீள்குடியேற்றம் மற்றும் புனர்நிர்மாணம் தொடர்பாக முதலமைச்சருக்கான ஆலோசகராக முதலமைச்சரினால் நியமிக்கப்பட்டார்.\n\n"}
{"id": "198326", "url": "https://ta.wikipedia.org/wiki?curid=198326", "title": "அயனியாக்கும் திறன்", "text": "அயனியாக்கும் திறன்\n\nஅயனியாக்கும் திறன் (Ionising power) என்பது அலகு தொலைவில் மின்னூட்டம் கொண்டத் துகள்கள் ஒர் ஊடகத்தில் செல்லும்போது தோற்றுவிக்கும் அயனிகளின் எண்ணிக்கையைக் குறிக்கும்.\n\nஅயனியாக்கும் திறன்:\n\nஎன்று கொடுக்கப்படுகிறது. இச்சமன்பாட்டில்\n\nI என்பது அயனியாக்கும் திறன்,\n\nm என்பது மின்னூட்டம் கொண்ட துகளின் நிறை,\n\nZ என்பது அத்துகள் பெற்றிருக்கும் மின்னூட்டம்,\n\nE என்பது அதன் இயக்க ஆற்றல்.\n\nஎலக்ட்ரானைவிட ஆல்ஃபா துகள் 7300 மடங்கு அதிக நிறையுடையது; இருமடங்கு அதிக மின்னூட்டத்தினையும் கொண்டுள்ளது. எனவே ஒரே ஆற்றலுள்ள எலக்ட்ரானை விட α-துகள் அதிக அயனியாக்கும் திறனுடையது .\n\n"}
{"id": "198593", "url": "https://ta.wikipedia.org/wiki?curid=198593", "title": "பிரமசுந்தர முனிவர்", "text": "பிரமசுந்தர முனிவர்\n\nபிரமசுந்தர முனிவர் பெருங்கதை இலக்கியத்தில் வரும் கதை மாந்தர்களில் ஒருவர். காட்டில் தவம் செய்துகொண்டிருந்தவர். சேடக முனிவருக்குத் தலைமைக் குரு. பிரமசுந்தர முனிவரின் மனைவி பரம சுந்தரி. மிருகாபதி காட்டில் பெற்றெடுத்த குழந்தை உதயணனைத் தானும் தன் மனைவியுமாகப் பேணி வளர்த்தவர். \n\nபிரமசுந்தர முனிவருக்கும் பரமசுந்தரிக்கும் பிறந்த மகன் யூகி. உதயணனும் யூகியும் நண்பர்களாயினர். பிரமசுந்தரரும் சேடக முனிவரும் கற்பித்த கலைகளில் இருவரும் தேர்ச்சி பெற்றனர். இயற்கை அறிவாலும், கற்பித்த செயற்கை அறிவாலும் அவர்கள் மேம்பட்டு விளங்கினர்.\nபிரமசுந்தர முனிவர் யானையின் சினத்தை அடக்கி வயப்படுத்தும் மந்திரம் ஒன்றை உதயணனுக்குச் சொல்லிக்கோடுத்தார். மேலும் உதயணனுக்கு இசைப்பயிற்சி அளித்து, இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் வழங்கினார். உதயணன் அந்த யாழை மீட்டும்போது அக் காட்டிலிருந்த யானைகளும், பிற விலங்குகளும், பறவைகளும் விரும்பிக் கேட்டு அவன் விருப்பப்படி செயல்பட்டன. இதனைக் கண்ட முனிவன் தன் மகன் யூகியையும் உதயணனிடம் ஒப்படைத்து உதயணனுக்கு உயிர்த்துணையாக விளங்கும்படி அறிவுறுத்தினார். \n"}
{"id": "198807", "url": "https://ta.wikipedia.org/wiki?curid=198807", "title": "மருதங்கோடு", "text": "மருதங்கோடு\n\nமருதங்கோடு என்பது கன்னியாகுமரி மாவட்டம் விளவங்கோடு வட்டம் பாகோடு வருவாய் கிராமத்தின்\nபகுதியாகும். குழித்துறை-ஆலங்சோலை சாலையில், ஒரு கிராமச்சாலை இச்சிற்றூரை இணைக்கிறது. இங்குள்ள புனித அந்தோணியார் கிருத்தவ திருக்கோவில் மிகவும் புகழ்பெற்றது. ஒவ்வொரு செவ்வாய் கிழமையும் ஏராளமான மக்கள் இங்கு வழிபட வருகின்றனர். இங்குள்ள சிவன் கோவில் சுமார் 500 ஆண்டுகள் பழமை வாய்ந்தது. மக்களின் முக்கிய தொழில் நெசவு, பாய்முடைதல், சோப்புத் தயாரித்தல் ஆகும். ஓர் ஏழைகள் இல்லமும் அனாதை இல்லமும் இங்கு இயங்கி வருகின்றன.\n"}
{"id": "200081", "url": "https://ta.wikipedia.org/wiki?curid=200081", "title": "மின்னேரியா", "text": "மின்னேரியா\n\nமின்னேரியா அனுராதபுரத்தில் அமைந்துள்ள சிறிய நகரம் ஆகும். இங்குள்ள, யானைகள் நிறைந்த மின்னேரியா தேசிய பூங்கா மற்றும் மகாசேன மன்னனால் கட்டப்பட்ட மின்னேரியாக் குளம் இரண்டும் பிரபல்யமானவையாகும். இங்கு இலங்கைத் தரைப்படைப் பயிற்சி நிலையம் அமைந்துள்ளது.\n\n"}
{"id": "200488", "url": "https://ta.wikipedia.org/wiki?curid=200488", "title": "திருக்கோட்டியூர் நம்பி", "text": "திருக்கோட்டியூர் நம்பி\n\nஆளவந்தாரின் முதன்மை சீடர்களுள் ஒருவராய் விளங்கிய திருக்கோட்டியூர் நம்பி வைகாசி மாதம் ரோகிணி நட்சத்திரத்தில் சிவகங்கைக்கு அருகில் திருக்கோட்டியூர் திருத்தலத்தில் குருகேசர் எனும் இயற்பெயரில் பிறந்தார். பாண்டிய மன்னனுக்கு மந்திரியாயிருந்த பெரியாழ்வருக்கு அடியவனான செல்வநம்பி வம்சத்தில் காச்யப கோத்திரத்தில் திருமாலின் புண்டரீகத்தின் அம்சமாக இவர் பிறந்ததாகச் சொல்லப்படுகிறது. இராமானுசரின் ஐந்து ஆச்சாரியர்களில் இவரும் ஒருவர். தன் மக்களான தெற்காழ்வான் என்ற ஒரே மகனையும் தேவகிபிராட்டி எனும் ஒரே மகளையும் இராமானுசருக்கு சீடர்களாக்கியவர்.\n\n\n\nSection::::இராமானுசரும் நம்பிகளும்.\nஆளவந்தாரின் ஐந்து சீடர்கள் ஒருவரான திருக்கோட்டியூர் நம்பியிடம் எட்டெழுத்து மந்திரத்தைப் பற்றியும் தனக்கு பின்னர் மடத்தையும் சமயத்தையும் காக்க வரும் இராமானுசருக்கு இவற்றை உபதேசிக்கவும் அறிவுறுத்தியிருந்தார். ஆயினும் தகுதியற்றவர்க்கு இதைக் கற்பிக்ககூடாது எனவும் கூறியிருந்தார் ஆளவந்தார். எனவே இவரிடம் இராமானுசர் எட்டெழுத்து மந்திரத்தின் பொருளைக் கற்க வரும் பொழுது பதினெட்டு முறைகள் மறுத்து உடையவரின் தகுதியை சோதித்தபின்னரே கற்பித்தார். மேலும் இம்மந்திரம் பரம ரகசியம் என்றும், இதை \"எவருக்கும் வெளியிடக்கூடாது\" என்ற நிபந்தனையின் பேரிலேயே உபதேசத்தருளினார். ஆனால் உபதேசம் பெற்றவுடன் திருக்கோட்டியூர் கோவில் கோபுரத்தின் மேலேறி மாந்தர் அனைவருக்கும் கேட்டு உய்யும்படி, சாதி சமய பேதமற்று எல்லோருக்கும் உபதேசம் செய்தார் இராமானுசர். இதனால் மிகுந்த கோபமுற்ற திருக்கோட்டியூர் நம்பி இரகசிய மந்திரத்தை இப்படி யாவருக்கும் சொல்வது குருவின் சொல்லுக்கு துரோகமிழைப்பதாகும் என்றும் இதற்கு நரகம் புக நேரிடும் என்றும் கடிந்துக்கொண்டார். இதற்கு பதிலளிக்கும் வண்ணம் இராமானுசர் எல்லோரும் முக்தியடையவதாயின் தான் ஒருவன் நரகத்திற்குச் செல்வதும் தன்னுடைய பாக்கியமே என்றார். இந்த பதிலைக் கேட்ட திருக்கோட்டியூர் நம்பி, அரங்கனின் கருணையையும் இவரின் கருணை மிஞ்சிடக்கண்டு இவரே எம்பெருமானார் என்று மகிழ்ச்சியினால் ஆலிங்கனம் செய்துக்கொண்டார். அத்தோடு வைணவ வழிபாட்டு முறைக்கு அன்றிலிருந்து எம்பெருமானார் தரிசனம் என்று அழைக்கப்படும் என்றும் அருளினார் திருக்கோட்டியூர் நம்பி.\n\n\nSection::::தனியன்.\nஆச்சாரியரின் புகழ்பாடும் வடமொழி தனியன்:\n\nஸ்ரீவல்லப பதாம்போஜ தீபக்த்யம்ருத ஸாகரம் \nஸ்ரீமத்கோஷ்டீபுரீபூர்ணம் தேசிகேந்த்ரம் பஜாமஹே\n"}
{"id": "200492", "url": "https://ta.wikipedia.org/wiki?curid=200492", "title": "பசுமை வேட்டை நடவடிக்கை", "text": "பசுமை வேட்டை நடவடிக்கை\n\nபசுமை வேட்டை நடவடிக்கை (\"Operation Green Hunt\") அல்லது \"கிரீன் ஹன்ட்\" நடவடிக்கை எனப்படுவது இந்திய அரசு மற்றும் துணை இராணுவ படைகள் இணைந்து நக்சலைட்டுகளுக்கு எதிராக நடத்தப்படும் போரை வர்ணிக்க இந்திய ஊடகங்களில் பயன்படுத்தப்படும் பெயர் ஆகும். இந்த நடவடிக்கையானது \"சிகப்பு நடைபாதை\" (Red Corridor) என்று அழைக்கப்படும் நக்சலைட்டுகள் நிறைந்த ஐந்து மாநிலங்களில் 2009 ஆம் ஆண்டு நவம்பர் மாதம் தொடங்கியது. \n"}
{"id": "200501", "url": "https://ta.wikipedia.org/wiki?curid=200501", "title": "கடத்தூர் (திருப்பூர்)", "text": "கடத்தூர் (திருப்பூர்)\n\nகடத்தூர் (ஆங்கிலம்:Kadathur), இந்தியாவின் தமிழ்நாடு மாநிலத்தில் அமைந்துள்ள திருப்பூர் மாவட்டத்தின் மடத்துக்குளம் வட்டத்தில் இருக்கும் ஒரு கிராமம் ஆகும். கொங்கு நாட்டின் அமராவதி நதி பாயும் கரைவழி நாடு என்றழைக்கபடும் க வரிசை கிராமங்களில் கடத்தூர் ஒன்றாகும்.\n\nSection::::மக்கள் வகைப்பாடு.\nஇந்திய 2011 மக்கள் தொகை கணக்கெடுப்பின்படி 3056 மக்கள் (785 குடியிருப்புகள்) இங்கு வசிக்கின்றார்கள். இவர்களில் 49.8% ஆண்கள், 50.1% பெண்கள் ஆவார்கள். \n\nSection::::அமைப்பு.\nஉடுமலையிலிருந்து கனியூர் வழியாக பழனி மற்றும் தாராபுரம் செல்லும் சாலையில் சுமார் 20 கி.மி. தொலைவில் கடத்தூர் அமைந்துள்ளது. உடுமலையிலிருந்து நகர பேருந்துகள் இவ்வூருக்கு வந்து செல்கின்றன. பசுமையான வயல்கள், தென்னை மரங்கள், மருத மரங்கள் சூழ அமராவதி நதி கரையினில் அமைந்த கிராமம் இது\n\nSection::::ஊர் சிறப்பு.\nகடத்தூரில் அமைந்துள்ள அர்சுனேஸ்வரர் கோயில் (அ) மருதவன ஈசர் கோயில் இவ்வூரின் சிறப்பாகும். இங்குள்ள ஈசன் லிங்கத் திருமேனி மருத மர வேரினடியில் பல காலம் புதையுண்டு சுயம்புவாக வெளிப்பட்டது. அதனால் லிங்கத்திருமேனியில் மருத மரத்தின் வேர்கள் நரம்பு போல் தெரியும். கொங்கு மண்டலத்தின் மிக உயர்ந்த் சுயம்பு சிவலிங்கத்திருமேனியாகும்.\n"}
{"id": "200503", "url": "https://ta.wikipedia.org/wiki?curid=200503", "title": "கலசமங்கலம்", "text": "கலசமங்கலம்\n\nகலசமங்கலம் என்பது புதுக்கோட்டை நகரின் பழைய பெயர் ஆகும். இது பொற்பனைக்கோட்டை என்றும் அழைக்கப்படுகிறது.இந்த பகுதி முத்தரையர் மன்னர்களால் ஆட்சி செய்யப்பட்டு வந்தது. இங்கே முத்தரையர் மன்னரால் கட்டப்பட்ட மாபெரும் கோட்டை ஒன்று சிதிலமடைந்த நிலையில் உள்ளது. இந்தக் கோட்டையில் இருந்து கண்டெடுக்கப்பட்ட தங்கக் கட்டிகளை கொண்டு கட்டப்பட்டது திருவரங்குளம் கோவில் என்று கூறப்படுகிறது.\n"}
{"id": "200511", "url": "https://ta.wikipedia.org/wiki?curid=200511", "title": "யூகி", "text": "யூகி\n\nயூகி என்பவன் பெருங்கதை இலக்கியத்தில் வரும் கதைமாந்தர்களில் ஒருவன். இவன் பிரமசுந்தர முனிவருக்கும் பரமசுந்தரிக்கும் பிறந்த மகன். காட்டில் மிருகாபதி பெற்றெடுத்த மகன் உதயணனைப் பிரமசுந்தர முனிவர் வளர்த்தபோது உதயணனும் யூகியும் நண்பர்களாயினர். பிரமசுந்தரரும் சேடக முனிவரும் கற்பித்த கலைகளில் இருவரும் தேர்ச்சி பெற்றனர். இயற்கை அறிவாலும், கற்பித்த செயற்கை அறிவாலும் அவர்கள் மேம்பட்டு விளங்கினர்.\n\nபிரமசுந்தர முனிவர் இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் உதயணனுக்கு வழங்கினார். அந்த யாழை உதயணன் மீட்டியபோது பல யானைகளின் வலிமையெல்லாம் ஒருங்கமையப்பெற்ற தெய்வயானை ஒன்று தன் பெரும் பிடிக் கூட்டத்துடன் உதயணனுக்கு அடிமைப்பட்டு வந்ததை அறிந்த பிரமசுந்தர முனிவர் தன் மகன் யூகியையும் உதயணனுக்கு உதவி புரியுமாறு உதயணனிடம் ஒப்படைத்தார். \nSection::::சேதி நாட்டு அரசன்.\nஉதயணன் தன் தாய்மாமன் விக்கிரமனால் சேதி நாட்டு மன்னன் ஆனபோது அவனது முதலமைச்சனாக இருந்து உதயணனுக்குப் பேருதவியாக விளங்கினான். உதயணன் சேதி நாட்டு ஆட்சிப் பொறுப்பை யூகியிடம் ஒப்படைத்தான். பிரச்சோதனன் தாக்கியபோது, போர் புரிந்துகொண்டிருக்கையில், தன் நண்பன் உதயணன் சிறைபட்ட செய்தி வரவே, அவனுக்கு உதவுவதற்காகத் தன் போலி உடலை எரிக்கும்படி செய்து, தான் இறந்துவிட்டதாக மற்றவர்கள் நம்பும்படி செய்தான். \n"}
{"id": "200513", "url": "https://ta.wikipedia.org/wiki?curid=200513", "title": "கோடபதி", "text": "கோடபதி\n\nகோடபதி என்பது ஒரு யாழுக்கு இடப்பட்டிருந்த பெயர். அது இந்திரன் மீட்டிய யாழ். இந்த யாழை மீட்டினால் அதன் இசைக்கு யானைகள் மயங்கும். இந்த யாழை இந்திரன் பிரமசுந்தர முனிவருக்கு வழங்கினான். அந்த முனிவர் அதனை உதயணனுக்கு வழங்கினார். உதயணன் அந்த யாழை மீட்டியபோது காட்டிலிருந்த தெய்வயானை என்னும் பெயர் கொண்ட களிறும், பல விலங்கினங்களும், பறவைகளும் இசையில் மயங்கி உதயணனின் வழிநின்றன. \n"}
{"id": "200514", "url": "https://ta.wikipedia.org/wiki?curid=200514", "title": "இரட்டைக் குவிய எக்சு-கதிர் குழாய்", "text": "இரட்டைக் குவிய எக்சு-கதிர் குழாய்\n\nஇரட்டைக்குவிய எக்சு-கதிர்க் குழாய் (\"dual focus x-ray tube\") என்பது இரு குவியங்களையுடைய எக்சு-கதிர்க் குழாய்களைக் குறிக்கும். பொதுவாக இப்போதெல்லாம் விற்பனைக்கு வரும் குழாய்கள் இரு குவியங்களுடன் வருகின்றன. ஒரு சிறிய குவியமும் ஒரு பெரிய குவியமும் ஒரே குழாயில் இருக்கின்றன. தேவைக்கேற்ப குவியத்தினை தேர்ந்து எடுத்துக்கொள்ள முடியும். இதற்காக எதிர் மின்முனையில் இரு குவிக்கும் கோப்பைகளும் இரு தனித்தனி டங்சுடன் கம்பிச்சுருளும் அமைக்கப்பட்டுள்ளன. தேவையான கம்பிச் சுருளில் மின்சாரத்தினைச் செலுத்தி வெப்ப இலத்திரன்களைப் பெறமுடியும். சிறிய குவியத்தினைப் பயன்படுத்தும் போது புறநிழல் குறைந்து தெளிவான கதிர்ப் படம் கிடைக்கிறது. அதிக மின்சுமையினை ஏற்ற முடியாது. பெரிய குவியத்தினைப் பயன் கொள்ளும் போது அதிக மின்சுமையினை ஏற்ற முடிந்தாலும் படம் தெளிவற்ற விளிம்புகளுடன் காணப்படும்.\n\n"}
{"id": "200515", "url": "https://ta.wikipedia.org/wiki?curid=200515", "title": "தெய்வயானை", "text": "தெய்வயானை\n\nதெய்வயானை என்பது காட்டு யானை ஒன்றுக்கு இடப்பட்டிருந்த பெயர். \n\nபிரமசுந்தர முனிவர் யானையின் சினத்தை அடக்கி வயப்படுத்தும் மந்திரம் ஒன்றை உதயணனுக்குச் சொல்லிக்கோடுத்தார். மேலும் உதயணனுக்கு இசைப்பயிற்சி அளித்து, இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் வழங்கினார். உதயணன் அந்த யாழை மீட்டும்போது அக் காட்டிலிருந்த யானைகளும், பிற விலங்குகளும், பறவைகளும் விரும்பிக் கேட்டு அவன் விருப்பப்படி செயல்பட்டன. இதனைக் கண்ட முனிவன் தன் மகன் யூகியையும் உதயணனிடம் ஒப்படைத்து உதயணனுக்கு உயிர்த்துணையாக விளங்கும்படி அறிவுறுத்தினான்.\n\nஒருநாள் தெய்வயானை ஒன்று பல பிடிகள் பெண்யானைகள் சூழ்ந்து வர, சினத்துடன் உதயணன் முன் தோன்றியது. அது பதினாயிரம் யானைகளின் பலத்தை ஒருங்கே கொண்டது. அப்போது உதயணன் தான் கற்றிருந்த யானையை வயப்படுத்தும் மந்திரத்தைச் சொல்லித் தன் கோடபதி யாழை மீட்டினான். தெய்வயானை உதயணனின் வயப்பட்டது. உதயணன் அதன்மீது ஏறிக்கொண்டு தன் இருப்பிடம் திரும்பினான். \n\nஒருநாள் அந்த யானை உதயணன் கனவில் தோன்றியது. தன்மீது வேறு பாகரை ஏற்றினாலும், தோல் கயிற்றால் தன்னைக் கட்டினாலும், யானை உண்ணுவதற்கு முன்பு உதயணன் உண்டாலும் உதயணனை விட்டு விலகும் நிலை வரும் என அறிவித்த்து. அதுமுதல் உதயணனன் தெய்வயானையின் விருப்பப்படி கவனமுடன் அதனைப் பேணிவந்தான். \n\nஉதயணன் தன் தாய்மாமன் நாட்டு ஆட்சிப் பொறுப்பினை யூகியிடம் ஒப்படைத்துவிட்டுத் தந்தை தனக்களித்த நாட்டை ஆண்டுகொண்டு வருகையில் ஒருநாள் மகளிரின் ஆடல்பாடல்களில் மயங்கியிருந்தான். தனக்கு இருந்த பசி மயக்கத்தில் தெய்வயானைக்கு உணவு அளிக்கக மறந்து தான் முதலில் உண்டுவிட்டான். அப்போது அந்த தெய்வயானை மறைந்துவிட்டது. தேடினான். \n"}
{"id": "200517", "url": "https://ta.wikipedia.org/wiki?curid=200517", "title": "ந. சுப்புரெட்டியாரின் நூற்பட்டியல்", "text": "ந. சுப்புரெட்டியாரின் நூற்பட்டியல்\n\nதமிழ்நாடு அரசின் தமிழ் வளர்ச்சித் துறையால் 2008-2009 ஆம் ஆண்டில் ந. சுப்புரெட்டியாரின் நூல்கள் நாட்டுடைமையாக்கப்பட்டது. அதற்கான பரிவுத் தொகையாக ஐந்து இலட்சம் இந்திய ரூபாய் கொடுக்கப்பட்டது. \n\nந. சுப்புரெட்டியாரின் நாட்டுடைமையாக்கப்பட்ட நூல்கள் (~125), கீழே பட்டியலாகத் தரப்பட்டுள்ளன.\n\n\n"}
{"id": "200529", "url": "https://ta.wikipedia.org/wiki?curid=200529", "title": "விக்கிரமன் (பெருங்கதை இலக்கியத்தில் அரசன்)", "text": "விக்கிரமன் (பெருங்கதை இலக்கியத்தில் அரசன்)\n\nவிக்கிரமன் என்னும் பெயர் கொண்ட அரசர்களில் இந்த விக்கிரமன் பெருங்கதை இலக்கியத்தில் வருகிறான். \n\nசேடகன் என்னும் மன்னனுக்குப் பத்து ஆண்மக்கள். அவர்களில் இளையவன் இந்த விக்கிரமன். மகள் மிருகாபதி. எனவே மிருகாபதியின் அண்ணன். சேடகன் காட்டுக்குச் சென்று தவம் மேற்கொண்டபோது தலைநகர் வைசாலியில் இருந்துகொண்டு சேதி நாட்டை விக்கிரமன் ஆண்டுவந்தான். அரசியலில் சலிப்பு தோன்றவே தன் தந்ததையைப் போலவே தவம் மேற்கொள்ள விரும்பினான். விக்கிரமனுக்குக் குழந்தைப் பேறு இல்லை. எனவே தவம் செய்துகொண்டிருந்த தன் தந்தையிடம் சென்று தன் விருப்பத்தைத் தெரிவித்துக்கொண்டிருந்தான். அப்போது அங்கு வந்த உதயணனைக் கண்டு, தன் தங்கை மகன் எனத் தெரிந்துகொண்டு, அவனை அவனது தாயிடமும், வளர்த்த பிரமசுந்தர முனிவரிடமும் வேண்டிப் பெற்று, தன் நாட்டுக்கு அழைத்துவந்து அரசாட்சியை ஒப்படைத்துவிட்டுத் தந்தையிடம் சென்று அவரைப் போலவே தானும் தவம் மேற்கொண்டான். \n"}
{"id": "200533", "url": "https://ta.wikipedia.org/wiki?curid=200533", "title": "விஜயாலய சோழீஸ்வரம்", "text": "விஜயாலய சோழீஸ்வரம்\n\nவிஜயாலய சோழீஸ்வரம் கோயிலை முத்தரையர் தலைவர் இளங்கோ அடி அரையன் கட்டியுள்ளார். சோழர் காலத்தில் கட்டப்பட்ட முற்பட்ட சிவன் கோயில்களில் இதுவும் ஒன்று. பிரதான கோயிலின் வாயிலில் கலையழகு மிளிரும் இரு துவாரபாலகர் சிற்பங்கள் உள்ளன. கோபுரத்தில் நடன மங்கைகள் உள்பட பல அற்புதச் சிலைகள் உள்ளன.\nபிரதானக் கோயிலின் கருவறை வட்ட வடிவில் உள்ளது தனிச்சிறப்பு. உள்ளே பெரிய சிவலிங்கம் உள்ளது. பிரதான கோயிலின் அர்த்த மண்டபத்தில் சாந்து பூசப்பட்டு வண்ண ஓவியங்கள் வரையப்பட்டுள்ளன. இந்த ஓவியங்கள் பதினேழாம் நூற்றாண்டைச் சேர்ந்தவை என்று கருதப்படுகிறது.\n\nSection::::கடம்பர் கோயில்.\nநார்த்தாமலை பேருந்து நிலையத்திலிருந்து கி.மீ தொலைவில், ஊர் நுழைவாயிலுக்கு வலது பக்கத்தில் உள்ளது கடம்பர் மலைக்குன்று. இங்கு முதலாம் இராஜராஜ சோழன் (10-ஆம் நூற்றாண்டு) காலத்திய சிவன் கோயில் ஒன்று பிரதானமாக உள்ளது. இக்கோயிலில் மலைக்கடம்பூர் தேவர் வீற்றிருக்கிறார். இதற்கருகில் நகரீஸ்வரம் என்ற சிவன் கோயிலும் மங்களாம்பிகை அம்மன் கோயிலும் இருக்கின்றன. இந்தக் கோயில்கள் பாண்டிய மன்னன்மாறவர்மன் சுந்தரபாண்டியன் (13-ஆம் நூற்றாண்டு) காலத்தில் கட்டப்பட்டவை. இப்பகுதியில் மங்கள தீர்த்தம் என்ற குளம் உள்ளது.\nகுன்றின் அடிவாரப்பகுதியில் பாறை குழிவாகக் குடையப்பட்டு பெரியதொரு கல்வெட்டு வெட்டப்பட்டுள்ளது. அதில் சில இடங்கள் சேதமடைந்துள்ளன. முதலாம் ராஜராஜன் காலம் முதல் சோழ அரசர்களில் கடைசி மன்னனான மூன்றாம் ராஜேந்திர சோழன் காலம் வரையிலான கல்வெட்டுக்கள் இந்த வளாகத்தில் உள்ளன.\n"}
{"id": "200535", "url": "https://ta.wikipedia.org/wiki?curid=200535", "title": "பிங்கலன்", "text": "பிங்கலன்\n\nபிங்கலன் பெருங்கதை இலக்கியத்தில் வரும் கதைமாந்தர்களில் ஒருவன். சதானிகனுக்கும் மிருகாபதிக்கும் பிறந்த இரண்டாவது மகன். இவனது அண்ணன் உதயணன். தம்பி கடகன்.\n"}
{"id": "200536", "url": "https://ta.wikipedia.org/wiki?curid=200536", "title": "கடகன்", "text": "கடகன்\n\nகடகன் பெருங்கதை இலக்கியத்தில் வரும் கதைமாந்தர்களில் ஒருவன். சதானிகனுக்கும் மிருகாபதிக்கும் பிறந்த மூன்றாவது மகன். உதயணன், பிங்கலன் ஆகிய இருவரும் கடகனின் அண்ணன்மார். \n"}
{"id": "200537", "url": "https://ta.wikipedia.org/wiki?curid=200537", "title": "ஆடைகலன் வடிவமைப்பாளர்", "text": "ஆடைகலன் வடிவமைப்பாளர்\n\nஆடைகலன் வடிவமைப்பாளர் (\"costume designer\") எனப்படுபவர் திரைப்படம் அல்லது நாடகம் ஒன்றுக்காக உடைகளையும் பிற அணிகலன்களையும் வடிவமைப்பவராவார். இவரது செயற்பாட்டால் கதைமாந்தர்களின் பண்பு வெளிப்படுத்தப்படுவதுடன் காட்சிகளும் சரியான இழையமைப்பு, வண்ணக்கலவை போன்றவற்றால் சமனப்படுத்தப்படும். ஆடைகலன் வடிவமைப்பாளர் இயக்குனர், காட்சி அமைப்பு, ஒளியமைப்பு, ஒலியமைப்பு போன்ற மற்ற வடிவாக்க கலைஞர்களுடன் ஒருங்கிணைந்து செயல்படுகிறார். மேலும் சிகை அலங்காரம், செயற்கை சிகை வடிவமைப்பாளர், ஒப்பனையாளர்களுடன் ஒருங்கிணைந்து பணி புரிகிறார்.\n\nவடிவமைப்பாளர்கள் பொதுவாக கதைமாந்தர்களின் ஆளுமையை செழுமைப்படுத்துமளவில் சிந்திக்கின்றனர். சமூகத்தில் அவர்களது நிலை, வாழும் காலம் போன்றவற்றை அவர்களது ஆடைகள் மற்றும் பிற அணிகலன்கள் மூலமாக வெளிக் கொணருகின்றனர். நடிகரின் உடலையும் இயக்குனரின் பார்வைக்கேற்ப மாற்றுகின்றனர். நடிக்கும்போது இந்த உடைகள் சேதமுறா வண்ணம் இவை வடிவமைக்கப்பட வேண்டும். மேலும் நீண்டநாள் தயாரிப்பில் இந்த உடைகள் துவைக்கக் கூடியனவாகவும் நைந்து போகாதும் இருக்க வேண்டும். ஆடைகலன் வடிவமைப்பாளர் சிறந்த புனைதிறனும் கலைத் திறனும் உடையவராக இருத்தல் வேண்டும்.\n"}
{"id": "200540", "url": "https://ta.wikipedia.org/wiki?curid=200540", "title": "எடித் எட்", "text": "எடித் எட்\n\nஎடித் எஃட் ( \"Edith Head\", அக்டோபர் 28, 1897 – அக்டோபர் 24, 1981)எட்டு ஆசுகர்கள் பெற்ற அமெரிக்க ஆடை வடிவமைப்பாளராவார். இவரது ஆசுகர் சாதனையை இதுவரை வேறெந்த ஆடைகலன் வடிவமைப்பாளரும் எட்டவில்லை. ஆல்பிரடு இட்ச்காக்கின் திரைப்படங்களின் வெற்றிக்குப் பின்புலமாக இருந்த இவரே நடிகை ஆட்ரி எப்பர்னின் மங்காப் புகழுக்கும் காரணமாக அறியப்படுகிறார்.\n"}
{"id": "200542", "url": "https://ta.wikipedia.org/wiki?curid=200542", "title": "கவிஞன் உள்ளம் (நூல்)", "text": "கவிஞன் உள்ளம் (நூல்)\n\nகவிஞன் உள்ளம் என்பது துறையூர் சமீன்தார் உயர்நிலைப்பள்ளியில் தலைமை ஆசிரியராக இருந்த ந. சுப்புரெட்டியார் எழுதிய ஒரு கட்டுரைத் தொகுப்பு நூல். இதன் முதற் பதிப்பு 1949 ஆம் ஆண்டில் வெளிவந்தது. 2008-09 காலப் பகுதியில் நாட்டுடைமை ஆக்கப்பட்ட இவ்வாசிரியரின் நூல்களுள் இதுவும் ஒன்று. தமிழ் இலக்கியப் பாடல்களில் வரும் நிகழ்ச்சிகளைச் சிறிய கட்டுரைகளால் இந்நூல் விளக்குகிறது. இவ்வாறான 25 கட்டுரைகள் இந்நூலில் அடங்கி உள்ளன. பொதுவாக இலக்கியத்திலும், சிறப்பாகச் சங்க இலக்கியத்திலும் விருப்பத்தை ஊட்டி, அவ்விலக்கியங்களை மக்கள் படிக்கச் செய்வதே இந்நூல் ஆசிரியரின் நோக்கம். இந்நூல் எளிய நடையில் அமைந்துள்ளது.\n\nSection::::உள்ளடக்கம்.\nசங்கப் புலவர்கள் முதல், பாரதிதாசன் வரை எழுதிய பாடல்கள் இந்த நூலில் உள்ள கட்டுரைகளுக்குக் கருப்பொருளாக அமைந்துள்ளன. \nஇந்நூலில் அடங்கியுள்ள கட்டுரைகளையும், அவற்றில் எடுத்தாண்டுள்ள தமிழ் இலக்கியப் பாடல்கள், அவை இடம்பெற்ற நூல்கள் என்பவை பற்றிய தகவல்களையும் கீழேயுள்ள அட்டவணையில் காணலாம்.\n\n\n"}
{"id": "200548", "url": "https://ta.wikipedia.org/wiki?curid=200548", "title": "சேலம் கோட்டை மாரியம்மன் கோயில்", "text": "சேலம் கோட்டை மாரியம்மன் கோயில்\n\nSection::::அமைவிடம்.\n அருள்மிகு கோட்டை மாரியம்மன் கோவில் சேலம் மாவட்டத்தில், சேலம் மாநகரின் மையப் பகுதியில் உள்ளது\n\nSection::::பெரிய மாரியம்மன்.\nசேலத்தில் அமைந்துள்ள\n\n\nஆகிய எட்டு மாரியம்மன்களில் கோட்டை மாரியம்மன் தான் பெரியவள். சக்தி வாய்ந்தவள். இதனாலேயே கோட்டை பெரியமாரியம்மன் என்று பக்தர்களால் அழைக்கப்படுகின்றது. சேலத்தில் உள்ள எட்டு மாரியம்மன்களுக்கும் தலைமையாக விளங்குவதால் “எட்டுப்பேட்டைகளைக் கட்டியாளும் அன்னை கோட்டை மாரி” என்ற சிறப்புப் பெயரும் உண்டு.\n\nசேலத்தில் உள்ள எட்டு மாரியம்மன்களுக்கும் தலைமையானவள் என்பதற்கு மற்றொரு சான்றையும் சொல்லலாம்.\n\nSection::::கோவில் வரலாறு.\n சேலம் கோட்டை மாரியம்மன் திருக்கோயில் சுமார் 500 ஆண்டுகளுக்கு முன்பு சேர நாட்டைச் சேர்ந்த சிற்றரசர்கள் ஆண்ட காலத்தில் இப்போது கோட்டை என்று சொல்லும் இடத்தில் ஒரு கோட்டை அமைத்து ஆட்சி செய்தபோது இந்த மாரியம்மன் கோயிலையும், ஒரு பெருமாள் கோயிலையும் அமைத்தார்கள்.\n\nSection::::அன்னையின் திருக்கோலம்.\n அன்னையின் சிரசில் ஜூவாலா கிரீடம் அக்னி ஜூவாலையுடன் ஒளி வீசிக்கொண்டு இருக்கிறது. அக்கிரீடத்தில் நாகம்படம் எடுத்துள்ளது போன்ற அமைப்பு உள்ளது. நான்கு கரங்களுடன் அன்னை விளங்குகிறாள். வலது மேற்கரத்தில் நாகபாசமும், உடுக்கையும் ஏந்தி இருக்கிறாள். வலது கீழ்க்கரத்தில் திரிசூலம் விளங்குகிறது.\n\nSection::::பூஜைகள்.\nதினமும் காலை, மாலை வேளைகளில் பூஜை நடைபெறும்.\n\n\nSection::::ஆடித்திருவிழா.\nஆடிப்பெருந்திருவிழா ஆண்டுதோறும் ஆடி மாதத்தில் சேலம் மாநகரத்தில் நடைபெறும் மிகப்பெரிய விழாவாகும். இவ்விழாவின்போது பூச்சாட்டுதல் என்னும் நிகழ்ச்சி நடைபெறுகிறது.\n\nஇந்த பூச்சாட்டுதலின் போது சேலத்தில் உள்ள ஏனைய ஏழு மாரியம்மன் திருக்கோயில்களுக்கும் இங்கிருந்துதான் பூ எடுத்துச்சென்று அந்தந்த மாரியம்மன் திருக்கோயில்களில் பூச்சாட்டுதல் நிகழ்ச்சி நடைபெறுகிறது. இது தொன்றுதொட்டு வரும் நிகழ்ச்சியாகும். எனவே, இந்த வகையிலும் பெரிய மாரியம்மன் என்று அழைப்பது பொருத்தமாகும்.\n"}
{"id": "200579", "url": "https://ta.wikipedia.org/wiki?curid=200579", "title": "ஐந்தாம் மகிந்தன்", "text": "ஐந்தாம் மகிந்தன்\n\nஐந்தாம் மகிந்தன் என்பவன், கி.பி. 1187 இல் இலங்கையின் அனுராதபுரத்தை ஆண்ட இறுதி அரசனாவான். இவன் இரண்டாம் விஜயபாகு அரசனைக் கொன்றே அரசனானான். இவன் 5 நாட்கள் மட்டுமே அனுராதபுரத்தை ஆட்சி புரிந்தான். இவனைக் கொன்று இரண்டாம் விஜயபாகுவின் மகனான நிசங்க மல்லன் அரசைக் கைப்பற்றிக்கொண்டான்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "200583", "url": "https://ta.wikipedia.org/wiki?curid=200583", "title": "வசபன்", "text": "வசபன்\n\nவசபன் என்பவன் இலங்கையின் அனுராதபுரத்தை ஆண்ட மன்னனாவான். இவன் இலங்கையில் பெரிய அளவில் நீர்ப்பாசனத்திற்காக குளங்களை ஏற்படுத்திய அரசர்களின் முன்னோடியாகக் கருதப்படுகிறான்.\nநீர்ப்பாசன வளர்ச்சிக்கு மட்டுமன்றி பௌத்த சமயத்தின் வளர்ச்சிக்கும் பங்காற்றியுள்ளான். சுபகராஜனைக் கொன்றதன் பின்னர் ஆட்சியேறிய இவன் இலங்கை வராலாற்றிலேயே ஒரு திருப்புமுனையை ஏற்படுத்தினான். அதாவது ஒரு புதிய வம்சம் ஆட்சிக்கு வந்தது.\n\nSection::::சிறு பராயம்.\nஇலம்பகர்ண வம்சத்தைக் சேர்ந்தவன். இலங்கையில் வட பகுதியில் இராணுவத் தளபதியாக இருந்த தனது மாமனாரின் கீழ் வசபன் வேலை செய்து வந்தான். இக்காலத்தின் சுபகராஜ மன்னனே நாட்டை ஆண்டு வந்தான். சுபகராஜனை \"வசபன்\" எனும் பெயர் கொண்டவன் தோற்கடித்து ஆட்சியைக் கைப்பற்றுவான் என சோதிடம் பார்பவர்கள் கூறினர். இதன் பொருட்டு \"வசபன்\" எனும் பெயர் கொண்ட அனைவரையும் கொன்றுவிடுமாறு மன்னன் உத்தரவிட்டான். எனினும் வசபனின் மாமனார் அவனை இரகசியமாக தனது இராணுவப்படையில் சேர்த்துக்கொண்டான். மாமனாரது மனைவியான பொத்த, சுபகராஜனின் கட்டளை பற்றி எடுத்துக்கூறி கவனமாக மறைந்துவாழுமாறு அறிவுரையும் கூறினாள். \n\nஇராணுவத்தில் சேர்ந்துகொண்ட வசபன் வளர்ச்சிகண்டு மன்னன் மீது படையெடுப்பு மேற்கொண்டான். இப்படையெடுப்பினால் தனது மாமனையும் சுபகராஜனையும் கொன்று கி.பி. 67 ஆம் ஆண்டில் ஆட்சியைக் கைப்பற்றிக்கொண்டான். தான் இறக்கும் வரையிலும் (கி.பி. 111) 44 ஆண்டுகளாக வசபன் ஆட்சியில் இருந்தான். இவனிலிருந்து புதிதாக முதலாம் லம்பகர்ண வம்சம் (66–436) ஆரம்பமானது. \n\nSection::::சேவைகள்.\nஇவர் மகாவிலச்சிய, ஏரு, மாகம் வாவி, நோச்சிபொத்தன, கிரிவட்டுன போன்ற 11 குளங்களையும் எலகரக்கால்வாய் உட்பட 12 கால்வாய்களையும் அமைத்ததாக மகாவம்சம் கூறுகிறது. இவற்றில் முக்கியமானது எலகரக் கால்வாய் ஆகும், ஏனினில் இதன் நீளம் 30 மைல்கள் (48 கி.மீ) ஆகும். அம்பன் எனும் ஆற்றில் அணை ஒன்றைக் கட்டியதன் மூலம் இக்கால்வாய் உருவாக்கப்பட்டது. இக்கால்வாய் வேளாண்மை செய்வதற்கான நீரைப் பெற்றுக்கொள்ள பயன்படுத்தப்பட்டது. இப்படியான பல குளங்களையும் கால்வாய்களையும் வசபன் கட்டியமையால் இவன் பாரிய நீர்வடிகால் தொகுதி ஒன்றை நாட்டினில் அமைத்ததாகக் கூறப்படுகின்றது. \n\nபௌத்த மதத்திற்காகவும் வசபன் சேவையாற்றியுள்ளான். வட்டதாகே, தூபாராமய போன்றவற்றை புனர் நிர்மாணம் செய்துள்ளான்.\n\n\n"}
{"id": "200584", "url": "https://ta.wikipedia.org/wiki?curid=200584", "title": "அகமம்னான்", "text": "அகமம்னான்\n\nஅகமெம்னான் (\"Agamemnon\"), கிரேக்க பழங்காவியமான இலியட்டில் மைசீனிய நாட்டின் அரசன். அரசர் \"அட்ரியசி\"ன் (Atreus) புதல்வனும் \"மெனிலாசின்\" (Menelaus) மூத்த சகோதரனும் ஆவார். கிரேக்கப் படையிள் முதன்மைத் தளபதியும் இவரே.\n\nஇட்ராயின் இளவரசன் \"பாரிசு\" (Paris) மெனிலாசின் பேரழகியான \"எலனை\" (Helen) கவர்ந்து சென்றதால், அகமெம்னானின் தலைமையின் கீழ, இட்ராய் தாக்கப்பட்டது. தேவதை \"ஆர்டிமிசு\" (Artemis) பாதகமான நிலையினை ஏவிவிட, அகமெம்னான் தனது மகள் \"இபிஜீனையா\"வை (Iphigeneia) தேவதையை அமைதிப்படுத்த பலிகொடுத்தார். பத்து ஆண்டுகள் நீடித்த போர் கிரேக்கர்களுக்கு வெற்றியினைத் தந்தது. வெற்றியுடன் நாடு திரும்பிய அகமெம்னான் அவனது மனைவி \"கிளைடெம்நெஸ்ட்ராவாலும்\" (Clytemnestra) அவளது காதலன் \"ஏஜீஸ்திசாலும்\" (Aegisthus) கொல்லப்பட்டார். அவரது மகன் \"ஓரஸ்டஸ்\" (Orestes) தனது தாயின் கொடிய செயலுக்காக பழிக்குப்பழியாக தாயையும் அவளது காதலனையும் கொன்றான்\n\n"}
{"id": "200587", "url": "https://ta.wikipedia.org/wiki?curid=200587", "title": "6174 (புதினம்)", "text": "6174 (புதினம்)\n\n6174 என்கிற இப்புதினம் க. சுதாகரால் எழுதப்பட்ட ஒரு அறிவியல் புனைகதையாகும், இது இந்நூலாசிரியரின் முதல் படைப்பு ஆகும். இந்தியக் கணிதவியலாளர் டி. ஆர். கப்ரேக்கரால் விவரிக்கப்பட்ட 6174 என்ற கப்ரேக்கர் மாறிலி அடிப்படையாகக் கொண்டு இப்புதினம் எழுதப்பட்டுள்ளது.\n"}
{"id": "200600", "url": "https://ta.wikipedia.org/wiki?curid=200600", "title": "பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013", "text": "பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013\n\nஇந்தியாவில் பணியிடத்தில் பாலியல் வன்முறையிலிருந்து பெண்களுக்கு பாதுகாப்பு அளிப்பதற்காக பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013 நிறைவேற்றப்பட்டது. இது தொடர்பாக தாக்கல் செய்யப்பட்ட மசோதா, மக்களவையில் 2012-ம் ஆண்டு செப்டம்பர் மாதம் 3-ம் தேதியும், மாநிலங்களவையில் 2013ம் ஆண்டு பிப்ரவரி 26ம் தேதியும் நிறைவேற்றப்பட்டது. 2013ஆம் ஆண்டு ஏப்ரல் 22ம் தேதியில் குடியரசுத் தலைவர் இச்சட்டத்திற்கு தனது ஒப்புதலை அளித்தார்.\n\nSection::::பின்னணி.\n1997-ம் ஆண்டில் விசாகா வழக்கு விசாரணையின்போது உச்சநீதிமன்றமானது பணியிடத்தில் பாலியல் வன்முறை என்பது மனித உரிமைமீறல் நடவடிக்கையாகும் என்பதனை முதல் முறையாக ஏற்றுக் கொண்டது. இவ்வழக்கில் தனது தீர்ப்பினை அளிக்கும்போது பணியிடத்தில் பெண்கள் மீதான பாலியல் வன்முறையை தடுத்திட மேற்கொள்ளப்பட வேண்டிய நடவடிக்கைகள் குறித்த வழிகாட்டுதல்களையும் அளித்தது. இதுதொடர்பான சட்டம் இயற்றப்படும் வரை இந்தியாவில் உள்ள அனைத்து அரசு மற்றும் தனியார் துறை அலுவலகங்களில் இந்தவழிகாட்டுதல்கள் நடைமுறைப்படுத்தப் படுவதனைக் கட்டாயம் ஆக்கியது. இதனடிப்படையில்தான் பணியிடத்தில் பாலியல் வன்முறையிலிருந்து பெண்களுக்கு பாதுகாப்பு அளிப்பதற்கான சட்டம் நிறைவேற்றப்படுவதற்கான சூழல் எழுந்தது.\n\nSection::::சட்டத்தின் அம்சங்கள்.\nவிசாகா வழக்கில் நீதிமன்றம் அளித்த வழிகாட்டுதலானது, நிறுவனம் மற்றும் அதில் பணியாற்றும் ஊழியர்களை மட்டுமே கட்டுப்படுத்துவதாக இருந்தது. ஆனால், பணியிடத்தில் பாலியல் வன்முறை (தடுப்பு, பாதுகாப்பு, குறைதீர்ப்பு) சட்டமானது , அலுவலகங்களில் பணிபுரியும் நிரந்தரத் தொழிலாளர்களுக்கு மட்டுமின்றி, கட்டிடத் தொழிலாளர்கள், வீட்டு வேலை செய்யும் பெண்கள் உள்ளிட்ட முறைசாராத் தொழிலாளர்கள், தற்காலிக அல்லது ஒப்பந்தத் தொழிலாளர்கள், தினக்கூலி அல்லது பயிற்சி அல்லது அப்ரெண்டிஸ் அடிப்படையில் வேலை செய்பவர்கள், ஊதியம் பெற்றோ அல்லது பெறாமலோ பணிபுரிபவர், தன்னார்வ அடிப்படையில் பணிபுரிபவர் என அனைத்து பெண் தொழிலாளர்களுக்கும் பணியிடத்தில் பாதுகாப்பு அளிப்பதாக உள்ளது. இச்சட்டத்தின்படி, 10 பேருக்கு மேல் பெண்களை பணியிலமர்த்தி உள்ள எந்தவொரு நிறுவனமும் அலுவலக அளவிலான புகார் குழு ஒன்றை அமைத்திட வேண்டும். இக்குழுவின் தலைவராக அந்நிறுவனத்தில் உயர்நிலை பொறுப்பில் பணிபுரியும் பெண் ஒருவர் இருக்க வேண்டும். பெண்களின் நலனில் அக்கறையோடு அல்லது சமூக செயல்பாட்டில் அக்கறையோடு அல்லது சட்ட அறிவு கொண்ட சக பெண் ஊழியர் இருவர் உறுப்பினராக இருப்பதுடன், பெண்களின் மேம்பாட்டில் ஈடுபடும் அல்லது பாலியல் துன்புறுத்தல் குறித்த வழக்குகளில் தலையீடு செய்யும் அனுபவம் கொண்ட தன்னார்வத் தொண்டு நிறுவனத்தை சேர்ந்த ஒருவரும் இக் குழுவில் உறுப்பினராக இருக்க வேண்டும். பணியிடத்தில் பெண்கள் தங்களுக்கு இழைக்கப்படும் பாலியல் வன்கொடுமைகள் குறித்த புகாரினை நிறுவன அளவிலான அல்லது இட அளவிலான புகார் குழுவிடம் அளித்திடலாம். பாலியல் துன்புறுத்தல் சம்பவம் நடந்து 3 மாதங்களில் எழுத்துப்பூர்வமான புகாரினை அளித்திட வேண்டும். உடல் அல்லது உளரீதியான பாதிப்பின் காரணமாக இறப்பு அல்லது வேறு ஏதேனும் காரணத்தினால் பாதிக்கப்பட்ட பெண்ணால் எழுத்துப்பூர்வமாக புகார் அளிக்க இயலவில்லை எனில் அவளது சட்டப்பூர்வமான வாக்ச்சுதாரரோ அல்லது வேறு எவரேனுமோ புகாரினை பதிவு செய்திடலாம். பாதிப்பிற்காளான பெண் விரும்பினால் புகார் குழுவானது விசாரணை மேற்கொள்வதற்கு முன்னதாக பேச்சுவார்த்தை மூலம் தீர்வு காண முயற்சியினை மேற்கொள்ளலாம். பேச்சுவார்த்தையில் எட்டப்பட்ட தீர்வு அமலாகாதபோது புகார் குழு தனது விசாரணையைத் துவக்கிடலாம். புகாரினை விசாரித்திடும் இக்குழுவானது, குற்றம் உண்மையெனில் ஊழியரின் தவறுக்கேற்ப எச்சரிப்பது அல்லது அலுவலகம் சார்ந்த நடவடிக்கை மேற்கொள்வது அல்லது காவல்துறையிடம் வழக்கை ஒப்படைப்பது என்ற நடவடிக்கையை மேற்கொள்ள முடியும். விசாரணை நடைபெறும் காலத்தில் பாதிக்கப்பட்ட பெண் எழுத்துமூலம் கோரினால் அப்பெண்ணையோ அல்லது குற்றம்சாட்டப்பட்டவரையோ இடமாற்றம் செய்திடலாம். ஏற்கனவே உள்ள விடுப்புடன் 3 மாத காலம் வரையிலான சிறப்பு விடுப்பு பாதிக்கப்பட்ட பெண்ணிற்கு அளித்திடலாம். பொதுவாக விசாரணை என்பது 90 நாட்களுக்குள் முடிக்கப்பட வேண்டும். விசாரணை நடத்தப்பட்டு முடிந்தவுடன் 10 நாட்களுக்குள் புகார் குழுவானது தனது அறிக்கையை அளித்திட வேண்டும். இந்த அறிக்கையின் அடிப்படையில் 60 நாட்களுக்குள் முதலாளி அல்லது நிறுவனர் அல்லது மாவட்ட அதிகாரி நடவடிக்கை மேற்கொள்ள வேண்டும். மேலும் மேற்கொள்ளப்பட்ட நடவடிக்கை குறித்து புகார் குழுவிற்கும் தெரிவிக்க வேண்டும்.\n\nSection::::எவை பாலியல் வன்முறை.\nவிசாகா வழக்கில் உச்சநீதிமன்றம் அளித்த வழிகாட்டுதலில் பாலியல் வன்முறை என்பது வரையறை செய்யப்பட்டிருந்தது. இதனை ஒட்டியே, இச் சட்டத்திலும் பாலியல் வன்முறை என்பது வரையறை செய்யப்பட்டுள்ளது. இச்சட்டத்தின்படி, பாலியல் துன்புறுத்தல் என்பதில் தொடுதல் அல்லது தொட முயற்சித்தல், பாலியல் ரீதியான விஷயங்களைக் கோருதல் அல்லது வலியுறுத்தல், பாலியல் தொனியில் பேசுதல், ஆபாச படங்களைக் காட்டுதல், இதர விரும்பத்தகாத பாலியல் தன்மையுடன் கூடிய உடல் ரீதியான அல்லது வார்த்தைகள், சைகைகள் கொண்ட நடத்தை போன்றவை அடங்கும்.\n\nSection::::முதலாளி அல்லது நிர்வாகத்தின் கடமைகள்.\nபெண்கள் வேலை செய்யும் இடங்களில் அவர்களுக்கு பாதுகாப்பான பணியிடத்தை உறுதி செய்வதுடன் வேலையிடத்திற்கு வரும் நபர்களிடமிருந்தும் பாதுகாப்பளிப்பது முதலாளி அல்லது நிர்வாகத்தின் கடமையாகும். மேலும், அந்நிறுவனத்தில் அமைக்கப்பட்டுள்ள புகார் குழு மற்றும் தண்டனை குறித்த விவரங்களை அனைவரின் பார்வைக்கும் உரிய இடத்தில் காட்சிப் படுத்திட வேண்டும். இது மட்டுமின்றி, இச்சட்டம் குறித்த விழிப்புணர்வை ஏற்படுத்துவதற்கான கூட்டங்களை நடத்திட வேண்டும். புகார்க் குழுவின் செயல்பாட்டிற்கு உகந்த சூழலை உருவாக்கிட வேண்டும்.\n\nSection::::அபராதம்.\nஇச்சட்டம் கறாராக அமலாக்கப்படுவது உறுதி செய்யப்பட வேண்டும் என்பதால்தான் புகார் குழு அமைக்கப்படாமல் இருந்தாலோ அல்லது அறிக்கையின் அடிப்படையில் நடவடிக்கை எடுக்காமல் இருந்தாலோ அல்லது சட்டத்தின் விதிமுறைகளை மீறினாலோ ரூ.50000 வரை அபராதம் விதிக்கவும் இச்சட்டம் வழி வகை செய்துள்ளது.\n"}
{"id": "200603", "url": "https://ta.wikipedia.org/wiki?curid=200603", "title": "இப்ராஹிம் சுலைமான் சேட்", "text": "இப்ராஹிம் சுலைமான் சேட்\n\nஇப்ராஹிம் சுலைமான் சேட் ,ஓர் இந்திய அரசியல்வாதி ஆவார். இவர் 1922-ஆம் ஆண்டு பெங்களூருவில் பிறந்தார். இந்திய யூனியன் முஸ்லிம் லீக்கில் இணைந்து, கேரள மாநிலத்தில் இருந்து நாடாளுமன்ற மாநிலங்களவை உறுப்பினராகவும், 7 முறை மக்களவை உறுப்பினராகவும் தேர்ந்தெடுக்கப்பட்டார். இவர் பெங்களூரில் 2005ஆம் ஆண்டுஏப்ரல் 4 அன்று காலமானார்.\n"}
{"id": "200606", "url": "https://ta.wikipedia.org/wiki?curid=200606", "title": "லஞ்ச திச்சன்", "text": "லஞ்ச திச்சன்\n\nலஞ்ச திச்சன் என்பவன் கி.மு. 119 தொடக்கம் கி.மு. 109 வரை இலங்கையின் அனுராதபுர இராச்சியத்தை ஆண்ட அரசனாவான். இவனின் மறுபெயர் \"லமினி திச்சன்\" ஆகும். இவன் பத்து ஆண்டுகள் அனுராதபுர இராச்சியத்தை ஆண்டான். \n\nSection::::ஆட்சி.\nஅனுராதபுர மன்னர்களுள் ஒருவனான சத்தா திச்சனது மூத்த மகனே லஞ்ச திச்சன். சிங்கள மக்களின் கலாச்சாரப்படி சத்தா திச்சன் அனுராதபுரத்தை ஆட்சிசெய்த போது லஞ்ச திச்சன் உருகுணையின் மன்னனாகத் திகழ்ந்தான். \n\nசத்தா திச்சன் இறந்த பின்பு மகா விகாரையின், பிக்குகளின் அறிவுறுத்தலின் படி அரசனின் இளைய மகனான துலத்தனை ஆட்சிபீடம் ஏற்றினர். இச்செய்தி கேட்ட லஞ்ச திச்சன், உருகுணையிலிருந்து அணிவகுத்துச் சென்று துலத்தனை ஆட்சியிலிருந்து விலக்கி, சிம்மாசனத்தை தான் கைப்பற்றிக் கொண்டான். \n\nஆரம்பத்தில் லஞ்ச திச்சனுக்கும் பிக்குகளுக்கும் இடையே முறுகல் நிலையே காணப்பட்டது. எனினும் பின்பு லஞ்ச திச்சன் பௌத்த மதத்தை வளர்ப்பதில் பெரும் பங்கு வகித்தான் என்பது குறிப்பிடத்தக்கது.\n\n\n"}
{"id": "200607", "url": "https://ta.wikipedia.org/wiki?curid=200607", "title": "கல்லாட நாகன்", "text": "கல்லாட நாகன்\n\nகல்லாட நாகன் என்பவன் கி.மு. 109 தொடக்கம் கி.மு. 103 வரை இலங்கையின் அனுராதபுர இராச்சியத்தை ஆண்ட அரசனாவான். இவன் சத்தா திச்சனின் இளைய மகனாவான். துலத்தன் மற்றும் லஞ்ச திச்சன் ஆகியோரின் தம்பியும் ஆவான். இவனின் பின் வலகம்பாகு ஆட்சிபீடம் ஏறினான். இவனுக்கு எதிராக இவனின் ஆட்சிக்காலத்தில் இரண்டு சதிகள் நடைபெற்றன; அதில் ஒன்று திச்ச, அப, உத்தர எனும் இளவரசிகள் கலகங்களை உண்டாக்கி இவனது ஆட்சியை கவிழ்க்க முயற்சித்தனர். மற்றையது அரசனின் படைத்தலைவன் மஹாரத்தக என்பவனால் ஏற்பட்டது. இச்சதிகாரணமாக மன்னன் உயிரிழந்தான். அவன் உயிரிழந்ததுடன் படைத்தலைவன் அரசானானான். எனினும் இவனது ஆட்சி சில நாட்களே நீடித்தது. \n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "200612", "url": "https://ta.wikipedia.org/wiki?curid=200612", "title": "பசும்பொன்", "text": "பசும்பொன்\n\nபசும்பொன் (ஆங்கிலம்:PASUMPON) இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டம், கமுதி வட்டம், கமுதி ஊராட்சி ஒன்றியத்தில் இருக்கும் தவசிக்குறிச்சி வருவாய்க் கிராத்தின் கமுதி வருவாய் வட்டத்தின் 16 ஆவது எண்கொண்ட வருவாய் கிராமம் (கிராம எண்:16) ஆகும். இந்தக் கிராமத்தின் உட்கடையான ஒரு சின்னக் கிராமம்(சிற்றூர்).\n\nபசும்பொன் முத்துராமலிங்கத் தேவர் (அக்டோபர் 30, 1908 – அக்டோபர் 30, 1963) இந்த சிற்றூரில் பிறந்தவர். சுதந்திரப் போராட்டத் தியாகியாக விளங்கியவர். நேதாஜி சுபாஷ் சந்திர போசின் தலைமையில் பரங்கியரை எதிர்த்த இந்திய தேசிய இராணுவத்திற்கு தமிழகத்திலிருந்து பெரும் படையை திரட்டி அனுப்பிய பெருமை இவரைச் சாரும். தலைசிறந்த பேச்சாளராகவும் ஆன்மீகவாதியாகவும் திகழ்ந்த இவரது பிறந்த நாள் தமிழக அரசு விழாவாக பசும்பொன்னில் வருடந்தோறும் கொண்டாடப்பட்டு வருகின்றது.\n\nSection::::அமைவிடம்.\nகமுதியிலிருந்து அபிராமம் செல்லும் வழியில் கமுதியிலிருந்து சுமார் 3 கி.மீ.தூரத்திலும், அபிராமத்திலிருந்து இருந்து 7 கி.மீ.தூரத்திலும் அமைந்து உள்ளது. கடல் மட்டத்திலிருந்து 327 மீட்டர் உயரத்தில் உள்ளது. இந்த கிராமத்திலிருந்து கிழக்கே சுமார் 6 கி.மீ தூரத்தில் பறவைகளின் சரணாலயம் காஞ்சிரங்குளம் கண்மாய் அமைந்துள்ளது. \n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி, தவசிக்குறிச்சி கிராமத்தில் மொத்த வீடுகள்-454 இதில் 2191 பேர் வசிக்கின்றார்கள்.இதில் ஆண்கள் 970,பெண்கள்794 பாலின விகிதம் 794. எழுத்தறிவு பெற்றவர்கள் 1300 பேர். இதில்882 பேர் ஆண்கள்; 418 பேர் பெண்கள். எழுத்தறிவு பெற்றுள்ளோர் சதவீதம் 68.71% ஆறு வயதுக்குட்பட்டோர் மொத்தம் 299 ஆண் குழந்தைகள் 148,பெண் குழந்தைகள் 151ஆவர்.\n\nSection::::முக்கிய பயிர்.\nஇங்கு நெல் (பாரம்பரிய நெல் ரகங்கள்), பருத்தி, மிளகாய் அதிகமாக விளைகின்றன. இது வறட்சி மாவட்டம் என்பதால் இங்கு சீமைக் கருவேல மரம் (விறகுகளால் தயாரிக்கப்படும் அடுப்புக்கரி தயாரிக்கும் பொருட்டு) முகனையாக வளர்க்கப்படுகிறது.\n\n"}
{"id": "200615", "url": "https://ta.wikipedia.org/wiki?curid=200615", "title": "கலிபோர்னியா குடியரசு", "text": "கலிபோர்னியா குடியரசு\n\nஇந்தக் குடியரசுக் காலத்தில் உருவாக்கப்பட்ட \" கரடிக் கொடி\", பின்னாளில் கலிபோர்னியா மாநிலத்தின் கொடியில் ஒருங்கிணைக்கப்பட்டது.\n"}
{"id": "200616", "url": "https://ta.wikipedia.org/wiki?curid=200616", "title": "பெருநாழி", "text": "பெருநாழி\n\nபெருநாழி (ஆங்கிலம்:Perunazhi) இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டம், கமுதி வட்டம், கமுதி ஊராட்சி ஒன்றியத்தில் இருக்கும் ஒரு கிராமம். பரமக்குடி வருவாய் வட்டத்தின் 42 ஆவது எண்கொண்ட வருவாய் கிராமம் (கிராம எண்:42) ஆகும்.\n\nSection::::பெயர்காரணம்.\nதமிழர்கள் நெல், தானியங்களை அளவீடு செய்வதற்காக உழக்கு படி, நாழி (படங்கள்), மரக்கால், என அளவைக் கருவிகளைப் பயன்படுத்தினார்கள். இந்தப்பகுதியில் பயன்பாட்டிலிருந்த படி, நாழி பெரியதாக இருந்தமையால் இவ்வூருக்கு பெருநாழி என குறிக்கப்பட்டுள்ளது.\n\nSection::::முக்கிய பயிர்.\nஇங்கு நெல் (பாரம்பரிய நெல் ரகங்கள்), பருத்தி, மிளகாய் அதிகமாக விளைகின்றன. இது வறட்சி மாவட்டம் என்பதால் இங்கு சீமைக் கருவேல மரம் (விறகுகளால் தயாரிக்கப்படும் அடுப்புக்கரி தயாரிக்கும் பொருட்டு) முகனையாக வளர்க்கப்படுகிறது.\n\nSection::::அமைவிடம்.\nஅருப்புக்கோட்டையலிருந்து சாயல்குடி செல்லும் வழியில் சுமார் 39 கி.மீ தூரத்திலும், கமுதியிலிருந்து சுமார் 29 கி.மீ.தூரத்திலும், சாயல்குடியில் இருந்து 17 கி.மீ.தூரத்திலும் அமைந்து உள்ளது. கடல் மட்டத்திலிருந்து 305 மீட்டர் உயரத்தில் உள்ளது.\n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி, பெருநாழி கிராமத்தில் 3294 பேர் வசிக்கின்றார்கள்.இதில் ஆண்கள் 1665,பெண்கள்1629 பாலின விகிதம் 978. எழுத்தறிவு பெற்றவர்கள் 2468 பேர். இதில் 1376 பேர் ஆண்கள்;1092 பேர் பெண்கள். எழுத்தறிவு பெற்றுள்ளோர் சதவீதம் 83.6% ஆறு வயதுக்குட்பட்டோர் மொத்தம் 342 ஆண் குழந்தைகள் 187,பெண் குழந்தைகள் 155 ஆவர்.\n\n\n"}
{"id": "200622", "url": "https://ta.wikipedia.org/wiki?curid=200622", "title": "வயந்தகன்", "text": "வயந்தகன்\n\nவயந்தகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் உருமண்ணுவா, இடவகன் என்போராவர்.\n"}
{"id": "200623", "url": "https://ta.wikipedia.org/wiki?curid=200623", "title": "உருமண்ணுவா", "text": "உருமண்ணுவா\n\nஉருமண்ணுவா என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் வயந்தகன், இடவகன் என்போராவர்.\n\nஉருமண்ணுவா குபேரனுக்குத் தொண்டு செய்யும் நஞ்சகனிடைய நட்பினைப் பெற்றவன். \n"}
{"id": "200624", "url": "https://ta.wikipedia.org/wiki?curid=200624", "title": "இடவகன்", "text": "இடவகன்\n\nஇடவகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் வயந்தகன், உருமண்ணுவா என்போராவர்.\n"}
{"id": "200625", "url": "https://ta.wikipedia.org/wiki?curid=200625", "title": "நஞ்சகன்", "text": "நஞ்சகன்\n\nநஞ்சகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். குபேரன் என்னும் தேவனுக்குத் தொண்டு செய்துவந்தவன். அழைத்தபோது தான் வரும் மந்திரத்தை உருமண்ணுவாவுக்கு உபதேசித்தவன். \nSection::::மந்திரம் சொன்ன கதை.\nஉதயணன் தன் தாய்மாமனிடமிருந்து பெற்ற நாட்டின் ஆட்சிப் பொறுப்பினை யூகியிடம் ஒப்படைத்துவிட்டுத் தன் தந்தை தனக்கு அளித்த நாட்டை ஆண்டுவந்தான். அப்போது அவனுக்கு வயந்தகன், உருமண்ணுவா, இடவகன் என்னும் மூவர் உற்ற தோழர்களாவும், அமைச்சர்களாகவும் விளங்கினர். ஒரு நாள் உதயணன் இவர்களுடனும் மற்றும் சில வீரர்களுடனும் காட்டுக்கு வேட்டையாடச் சென்றான். சுற்றி அலைந்தனர். களைப்படைந்தனர். நீர் வேட்கையால் வருந்தினர். புரசமரத்தடியில் சாய்ந்து சோர்ந்து கிடந்தனர். இந்தக் காட்டிலிருக்கும் தெய்வம் வந்து காப்பாற்றவேண்டும் என வேண்டிக்கொண்டனர்.\n\nஅப்போது தோன்றிய தெய்வமகன் இந்த நஞ்சகன். வெண்ணிற உடை, இடுப்பில் கச்சு, சந்தனம் பூசிய மார்பு, ஒளிரும் மேனி, பிறைவடம் என்னும் அணிகலன் கிடங்கும் கழுத்து, செங்கழுநீர்ப் பூவால் தொடுக்கப்பட்ட தலை-மாலை, ஆயிரம் இதழ் கொண்ட தாமரை போன்ற கண்கள் ஆகியவற்றுடன் நஞ்சகன் பொலிவுடன் தோன்றினான்.\n\nசோர்ந்து கிடப்பது ஏன் எனக் கேட்டான். அவர்கள் அப்போதைக்குத் தமக்குள்ள நீர்-வேட்கை பற்றிக் கூறினர். நஞ்சகன் தண்ணீர் கொண்டுவந்து கொடுத்துவிட்டுப் போய்க்கொண்டிருந்தான். உருமண்ணுவா நஞ்சகனைத் தடுத்து நிறுத்தி, அவனது உதவிக்கு நன்றி தெரிவித்த பின்னர், அவர்கள் துன்புறும்போது மீண்டும் வந்து உதவ்வேண்டும் என வேண்டிக்கொண்டான். ஒப்புக்கோண்ட நஞ்சகன் வேண்டும்போது தன்னை அழைக்கும் மந்திரத்தை உருமண்ணுவாவுக்குச் சொல்லிக்கொடுத்துவிட்டுப் போய்விட்டான்.\n"}
{"id": "200626", "url": "https://ta.wikipedia.org/wiki?curid=200626", "title": "இரண்டாம் நிலை மூலம்", "text": "இரண்டாம் நிலை மூலம்\n\nஇரண்டாம் நிலை மூலம் என்பது முதலாம் நிலை மூலங்களை அடிப்படையாகக் கொண்டு நடத்தப்பட்ட ஆய்வுகளையோ, கருத்துக்களையோ, மதிப்பீடுகளையோ முன்வைக்கும் ஆவணங்களாகவோ ஊடகமாகவோ இருக்கலாம்.\n\n\n"}
{"id": "200627", "url": "https://ta.wikipedia.org/wiki?curid=200627", "title": "முதலாம் நிலை மூலம்", "text": "முதலாம் நிலை மூலம்\n\nமுதலாம் நிலை மூலம் என்பது நேரடி ஆவணம் ஆகும். இந்த ஆவணம் கல்வெட்டாகவோ, தொல்பொருளாகவோ, இலக்கியங்களாகவோ இருக்கலாம். முதலாம் நிலை மூலத்துக்கும் இரண்டாம் நிலை மூலத்துக்கும் உள்ள வேறுபாடு ஒரு ஆவணத்துக்கும் அந்த ஆவணத்தின் மீது செய்யப்பட்ட ஆய்வுக்கோ, விமர்சனத்துக்கோ உள்ள வேறுபாட்டை ஒத்ததாகும்.\n\n"}
{"id": "200630", "url": "https://ta.wikipedia.org/wiki?curid=200630", "title": "ஆல்ட்டா கலிபோர்னியா", "text": "ஆல்ட்டா கலிபோர்னியா\n\nஆல்ட்டா கலிபோர்னியா (\"Alta California\", , \"மேல் கலிபோர்னியா\") புதிய எசுப்பானியாவின் ஒரு மாகாணமாகவும் பின்னாளில் விடுதலை பெற்ற மெக்சிக்கோவின் மாகாணமாகவும் இருந்த நிலப்பகுதியாகும். 1769இல் இலாசு கலிபோர்னியாசு மாகாணத்தின் வட பகுதியை பிரிந்து இப்பகுதி உருவாக்கப்பட்டது. இதன் தலைநகரமாக மான்டெர்ரே இருந்தது. தற்போதைய அமெரிக்க மாநிலங்களான கலிபோர்னியா, நெவாடா, அரிசோனா, யூட்டா, மேற்கு கொலராடோ மற்றும் தென்மேற்கு வயோமிங்கை உள்ளடக்கி இருந்தது. இந்நிலப்பகுதி மெக்சிக்கோ-அமெரிக்கப் போருக்குப் பின்னர் அமெரிக்காவின் ஆளுகைக்கு வந்தது. 1850இல் கலிபோர்னியா மாநிலம் உருவாக்கப்பட்ட பின்னர் இல்லாமற் போனது.\n\nSection::::எசுப்பானியாவின் குடியேற்றம்.\n16ம் நூற்றாண்டில் எசுப்பானியர்கள் மேல் கலிபோர்னியாவின் கடலோரமாக பயணித்து புதிய நிலப்பகுதிகளை கண்டறிந்து கொண்டிருந்தார்கள். இப்பகுதி எசுப்பானிய முடியாட்சிக்கு உரியது என்று கருதி இப்பகுதியில் குடியேற பல திட்டங்களை வகுத்தனர். செபாசிடின் (Sebastián Vizcaíno )குழுவின் குடியேற்ற திட்டம் 1608 ல் நீக்கிக்கொள்ளப்பட்டது. பாதிரியார் கினோ (Eusebio Kino) மதப்பரப்பலை பிமிரியா அல்டா (தற்கால தென் அரிசோனா, வடக்கு மெக்சிக்கோ) பகுதியில் தான் இறக்கும் வரை தொடர்ந்தார். யுவான் மானுவல் தே ஒலிவியன் ரிபெல்டோ (Juan Manuel de Oliván Rebolledo) 1715 தொடங்கிய திட்டத்தை 1716லும் தொடர்ந்தார் ஆனாலும் அதனால் பலன் ஏதும் விளையவில்லை. \n\nமுன்னர் வைக்கப்பட்ட பல குடியேற்ற திட்டங்களை கவனமாக ஆய்ந்த டான் பெர்னான்டோ சான்சசு சல்வடோர் (Don Fernando Sánchez Salvador) இங்கிலாந்து, பிரான்சு தாக்குதலை தடுக்கும் இயற்கை அரண்களாக கில்லா மற்றும் கொலராடோ ஆறுகள், மான்டெர்ரேவுக்கும் கர்மல் ஆற்று கழிமுகம் உள்ள கலிபோர்னியா கடற்கரையை ஆக்ரமிப்பதற்கும் இருக்கும் என்றார் .\n\nஉருசியப் பேரரசு அலாசுக்காவில் குடியேற்றத்தை நிறுவி கடல் வழியாக தோல் வணிகத்தில் ஈடுபடுவதாக கிடைத்த செய்தியால் மேல் கலிபோர்னியாவில் குடியேற்றத்தை உருவாக்கும் எசுப்பானியாவின் எண்ணம் அதிகமாகியது. குறிப்பாக 1768ல் உருசிச கடல் வழி நாடு காண் பயணிகள் பியோடர் ரென்டிட்சன் (Pyotr Krenitsyn) மிக்கேல் லவாசுக் (Mikhail Levashev) ஆகியோரின் பயணம் எசுப்பானிய அரசுக்கு கவலையை உண்டாக்கியது . அதனால் உருசியர்களின் சவாலை சமாளிக்க பிசிபிக் வடமேற்கில் நிறைய கப்பல்களில் எசுப்பானிய நாடுகாண் பயணிகள் புறப்பட்டனர். ஆல்ட்டா கலிபோர்னியாவில் குடியேற்றத்தை துவக்க எசுப்பானிய அரசு பணம் கொடுத்தது. பிரான்சிசுக்கோ சமய மடத்தை சேர்ந்தவர்கள் அமெரிக்க தொல்குடிகளை கத்தோலிக கிறித்துவத்துக்கு மாற்ற பணிக்கப்பட்டனர். இம்முறை பாகா கலிபோர்னியாவில் பல ஆண்டுகளாக வெற்றிகரமாக செயல்படுவது ஆகும். எசுப்பானிய அரசு கிறித்துவ மடங்கள் புதிய கட்டடங்கள் கட்ட பண உதவியும் மானியமும் அளித்தது. அவை அமெரிக்க தொல்குடிகளை கட்டாய மதமாற்றம் செய்யவேண்டும் அவர்களை மீள்குடியமர்த்தி அடிமைகளை போல் வேலை வாங்கி எசுப்பானிய அரசின் ஆட்சியை அங்கு நிருபிக்கவேண்டும் என்பதே நிபந்தனை. இதன்படியான முதல் கிறித்துவ மடம் 1769ல் சான் டியேகோவில் நிறுவப்பட்டது. 1773ல் பாகா கலிபோர்னியா டோமினிக்கன் குழுவுக்கு ஒதுக்கப்பட்டதால் பிரான்சிசுக்கோ குழுவுக்கு ஆல்ட்டா கலிபோர்னியா ஒதுக்கப்பட்டது. அவர்கள் நகர சபைகளையும் சுவர்களால் சூழப்பட்ட நகரங்களையும் உருவாக்கினார்கள். அவை எசுப்பானியர்களால் குடியேற்றப்பட்டு காக்கப்பட்டன. முதல் நகரசபை சான் ஒசே நகரில் 1769லிலும் இரண்டாவது 1781ல் இலாசு ஏஞ்சலசு நகரிலும் உருவாக்கப்பட்டன.\n\nSection::::எசுப்பானிய ஆட்சி.\nஎசுப்பானிய ஆட்சிக்கு கீழ் அமெரிக்க தொல்குடிகள் வந்த பின் 10 ஆண்டுகள் கழித்து கிறித்துவ மடங்களின் நிலங்களையும் உடைமைகளையும் அவர்களுக்கு கைமாற்ற வேண்டும் என்று சட்டம் இருந்தது. அதனால் மடத்தின் நிலங்களுக்கும் உடைமைகளுக்கும் அமெரிக்க தொல்குடிகளுக்கு கைமாறும் வரை பிரான்சிசுக்கோ இடைக்கால பாதுகாப்பாளராக செயல்பட்டார். பிரான்சிசுக்கோ 60 ஆண்டுகளுக்கு மேல் மடத்தின் நிலத்தையும் உடைமைகளையும் வைத்திருந்தார், அதன்பிறகும் அவை அமெரிக்க தொல்குடிகளுக்கு கைமாறவே இல்லை. \n\nஎசுப்பானியர்கள் ஆல்ட்டா கலிபோர்னியாவில் அதிக அளவில் குடியேறியதால் அவர்களின் உடைமைகளுக்கும் கிறித்துவ மடங்களின் உடைமைகளுக்கும் எல்லை சிக்கல் ஏற்பட்டது. அரசுக்கும் கிறித்துவ மடாலயங்களுக்கு பொறுப்பான அதிகாரிகளுக்கும் இடையே கிறித்துவ மடாலயங்களுக்கு எவ்வளவு அதிகாரம் உள்ளது என்பது தொடர்பாக தருக்கம் ஏற்பட்டது. \n1782ல் சாந்தா கிளாரா தே அசிசு என்ற பிரான்சிய குழுவை சேர்ந்தவர்கள் அமெரிக்க தொல்குடிகளே நிலத்துக்கும் கால்நடைகளுக்கும் உரியவர்கள் என்றும் சான் ஒசேயில் உள்ள எசுப்பானிய குடியேறிகள் அல்ல என்றும் மாகாண ஆளுனருக்கு கடிதம் எழுதினார்கள் . \n\nஇலாசு கலிபோர்னியா மாகாணத்தில் எசுப்பானியர்களின் எண்ணிக்கை அதிகமானதால் 1804ல் இம்மாகாணம் இரண்டாக பிரிக்கப்பட்டு மேல் (வட) பகுதி ஆல்ட்டா கலிபோர்னியாவாகவும். கீழ் (தென்) பகுதி பாகா கலிபோர்னியாவாக உருவாக்கப்பட்டது. பாகா கலிபோர்னியா மூவலந்தீவு (தீபகற்பம்) பாகா கலிபோர்னியா எனப்பட்டது. பாகா கலிபோர்னியாவில் தற்காலத்தைய மெக்சிக்கோவின் பாகா கலிபோர்னியா, பாகா கலிபோர்னியா சர் மாகாணங்கள் அடக்கம். பாகா கலிபோர்னியாவை பழைய கலிபோர்னியா என்றும் ஆல்ட்டா கலிபோர்னியாவை புதிய கலிபோர்னியா என்றும் அழைப்பர். இலாசு கலிபோர்னியாவின் கிழக்கு எல்லை முறையாக வரையறுக்கப்படாததால் அனைத்து வரைபடங்களும் ஒரே மாதிரியான எல்லையை காட்டவில்லை. .\n\nSection::::பண்ணை.\nஎசுப்பானிய மற்றும் பின் உருவான மெக்சிக்கோ அரசுகள் படையில் இருந்து ஓய்வு பெறும் இராணுவ வீரர்களுக்கு பொருளுதவி செய்து அவர்கள் கலிபோர்னியா பகுதியில் பண்ணைகள் அமைத்து கால்நடைகளை வளர்க்க உதவியது. 19ம் நூற்றாண்டில் இறைச்சியே கலிபோர்னியாவின் முதன்மையான ஏற்றுமதியாக இருந்தது. அமெரிக்க தொல்குடிகள் பண்ணைகள் அமைப்பது, அதில் வேலை செய்வது போன்றவற்றவற்றை செய்தனர். நாளடைவில் அவர்கள் குதிரையேற்றத்தையும் எசுப்பானிய மொழியையும் கற்றுக்கொண்டார்கள். பெரும்பாலான அமெரிக்க தொல்குடிகள் ஐரோப்பியர்களின் நோய்களுக்கு மரணமடைந்தார்கள். எசுப்பானியர்கள் மற்றும் மெக்சிகர்களின் ஆட்சியின் கீழ் பண்ணைகள் நன்றாக வளர்ச்சியுற்றன. தனித்துவமான கலிபோர்னிய பண்பாடு உருவானதில் இப்பண்ணைகளின் பங்கு குறிப்பிடத்தக்கது. \n"}
{"id": "200635", "url": "https://ta.wikipedia.org/wiki?curid=200635", "title": "தம்புள்ளை பத்திரகாளி அம்மன் கோயில்", "text": "தம்புள்ளை பத்திரகாளி அம்மன் கோயில்\n\nதம்புள்ளை பத்திரகாளி அம்மன் கோயில், யாழ்ப்பாணம் - கண்டி ஏ9 நெடுஞ்சாலையில் மாத்தளை மாவட்டம் தம்புள்ளை நகரப் பிரதேசத்தில் அமைந்து இருந்தது. இது கடந்த 30 ஆண்டுகளில், இப்பிரதேசத்தில் காணப்பட்ட ஒரே இந்து ஆலயம் ஆகும்.\n\nஇக்கோயிலில் ஏற்கனவே பல முறைதாக்குதல் நடத்தப்பட்டுள்ளது. இக்கோயிலுக்குப் பாதுகாப்பு வேண்டுமென நாடாளுமன்ற உறுப்பினர் டி. எம். சுவாமிநாதன் காவல்துறையினரிடம் வேண்டுகோள் விடுத்து இருந்தார். \n\nஆலயத்தை அந்த இடத்திலிருந்து அகற்றுமாறு பௌத்த விகாரையின் பிரதம பிக்குவினால் ஆலய பரிபாலகர்களுக்கு அழுத்தங்களும் நெருக்குதல்களும் கொடுக்கப்பட்டது, அதன்பின்னர் தொடர்தாக்குதலும் நடத்தப்பட்டு, இக்கோயில் அக்டோபர் 28, 2013-ம் நாள் இடிக்கப்பட்டுள்ளது. \n"}
{"id": "200637", "url": "https://ta.wikipedia.org/wiki?curid=200637", "title": "மூன்றாம் சிக்ஸ்துஸ் (திருத்தந்தை)", "text": "மூன்றாம் சிக்ஸ்துஸ் (திருத்தந்தை)\n\nதிருத்தந்தை மூன்றாம் சிக்ஸ்துஸ் (, ) கத்தோலிக்க திருச்சபையின் 44ஆம் திருத்தந்தையாக சூலை 31, 432 முதல் ஆகத்து 16, 440 வரை பணியாற்றினார்.\n\nSection::::உறவுப் பாலம் உருவாக்கியவர்.\nகி.பி. ஐந்தாம் நூற்றாண்டில் திருச்சபையில் கொள்கை தொடர்பாகக் கடுமையான விவாதங்கள் நடைபெற்றபோது, திருத்தந்தை மூன்றாம் சிக்ஸ்துஸ் வெவ்வேறு தரப்பினரோடும் கலந்துரையாடி அமைதி கொணர உழைத்தார். இவ்வாறு, \"திருத்தந்தை\" (இலத்தீன்: \"Pontifex\" - ஆங்கிலம்: \"Pontiff\" - \"bridge builder\") என்னும் தம் பெயருக்கு ஏற்ப நடந்துகாட்டினார்.\n\nSection::::பெருங்கோவில்கள் கட்டியவர்.\nதிருத்தந்தை மூன்றாம் சிக்ஸ்துஸ் பணிப்பொறுப்பை ஏற்ற வேளையில் உரோமை நகரம் மிகப்பெரிய இழப்பைச் சந்தித்திருந்தது. கி.பி. 410இல் உரோமைக்கு வடக்கிலிருந்து அலாரிக் (\"Alaric\") தலைமையில் படையெடுத்துவந்த விசிகோத்து (\"Visigoths\") இனத்தவர்கள் பெரும் சேதம் இழைத்திருந்தனர்.\n\nஉரோமைப் பேரரசிடமிருந்து பெற்ற நிதி உதவியைக் கொண்டு திருத்தந்தை செயல்படுத்திய கட்டட வேலைகள் இவை:\n\nSection::::திருச்சபையின் ஒற்றுமைக்காக உழைத்தவர்.\nதிருத்தந்தை சிக்ஸ்துஸ் திருச்சபையின் ஒற்றுமையைப் பாதுகாத்து வளர்த்திட உறுதியோடு உழைத்தார். 431இல் நடந்த எபேசு பொதுச்சங்கம் பதவி நீக்கிய அந்தியோக்கு மறைமுதல்வர் யோவான் என்பவரை மீண்டும் திருச்சபை ஒன்றிப்பில் கொணர்வதற்கு சிக்ஸ்துஸ் வழிவகுத்தார். அவர் யோவானிடம் கேட்டது ஒன்றே ஒன்றுதான்: அதாவது, நெஸ்டோரியுசு கைக்கொண்ட திரிபுக் கொள்கையை அவர் ஏற்றல் ஆகாது. சமயக் கொள்கைகளை விவாதிக்கும்போது எழக்கூடிய சிக்கல்களை சிக்ஸ்துசு நன்றாகவே அறிந்திருந்தார். அதாவது, திருத்தந்தைப் பணியை ஏற்பதற்கு முன் சிக்ஸ்துஸ் பெலாஜியுசு என்பவரின் திரிபுக் கொள்கைக்கு ஆதரவு அளித்திருந்தார். ஆனால் திருத்தந்தை சோசிமஸ் பெலாஜியுசின் கொள்கை தவறு என்று அறிவித்ததுமே சிக்ஸ்துஸ் திருச்சபையின் அதிகாரப்பூர்வ கொள்கையை ஏற்றுக்கொண்டார். அதற்கு புனித அகுஸ்தீனாரின் தூண்டுதலும் உதவியாயிற்று.\n\nபண்டைய திருச்சபையில் நிலவிய இரு இயக்கங்களுக்கிடையே ஒற்றுமை ஏற்பட திருத்தந்தை வழிவகுத்தார். அதாவது, இயேசுவின் இறைத்தன்மையை வலியுறுத்தி அவருடைய மனிதத்தன்மையைக் குறைத்து மதிப்பிட்டது அலெக்சாந்திரிய இயக்கம். அதற்கு நேர்மாறாக, இயேசுவின் மனிதத்தன்மையை வலியுறுத்தி அவருடைய இறைத்தன்மையைக் குறைத்து மதிப்பிட்டது அந்தியோக்கு இயக்கம். அந்த இருதரப்பினரும் ஒருவருக்கு ஒருவர் சற்றே விட்டுக்கொடுத்து, ஒன்றிப்பு ஆவணத்தில் 433ஆம் ஆண்டு கையெழுத்து இட்டனர்.\n\nSection::::கீழைத் திருச்சபைக்கும் மேற்குத் திருச்சபைக்கும் இடையே இழுபறி.\nகீழைத் திருச்சபையில் காண்ஸ்டான்டினோப்பிளின் மறைமுதல்வராக இருந்த புரோக்குல் என்பவர், திருத்தந்தையின் ஆளுகைகு உட்பட்டிருந்த இல்லீரிக்கம் என்னும் பகுதியைத் தமது ஆட்சிப்பகுதியோடு சேர்த்துக்கொள்ள முயற்சி செய்தார். இதைத் தடுக்க விழைந்த திருத்தந்தை சிக்ஸ்துஸ் உடனேயே இல்லீரிக்கம் பகுதி ஆயர்களுக்குத் தகவல் கொடுத்து அவர்கள் புரோக்குலின் செயலுக்கு உடன்படலாகாது என்றும், மாறாக, தமது பதிலாளாக தெசலோனிக்காவில் ஆயராக இருந்தவரையே ஏற்கவேண்டும் என்று ஆணையிட்டார்.\n\nSection::::இறப்பும் அடக்கமும்.\nதிருத்தந்தை மூன்றாம் சிக்ஸ்துஸ் 440, ஆகத்து 18இல் இறந்தார். அவருடைய உடல் புனித இலாரன்சு கல்லறைத் தோட்டத்தில் அடக்கம் செய்யப்பட்டது. நான்கு நூற்றாண்டுகளுக்குப் பின்னர் மக்கள் அவருக்கு வணக்கம் செலுத்தத் தொடங்கினர். ஒன்பதாம் நூற்றாண்டைச் சேர்ந்த \"மறைச்சாட்சிகள் நூலில்\" அவருடைய பெயர் இடம்பெற்றது.\n\nதிருத்தந்தை மூன்றாம் சிக்ஸ்துசின் திருவிழா மார்ச்சு 28ஆம் நாள் கொண்டாடப்படுகிறது. \n\n"}
{"id": "200653", "url": "https://ta.wikipedia.org/wiki?curid=200653", "title": "ஆகத்து புரட்சி", "text": "ஆகத்து புரட்சி\n\nமார்ச் 1942 க்ரிப்ப்ஸ் செயற்குழு பிரிட்டிஷ் அரசின் வரைவு பிரகடனத்தை பற்றி விவாதிக்க தொடங்கியது.ஆனால் காங்கிரஸ் காரிய கமிட்டி அந்த வரைவு பிரகடனத்தை நிராகரித்தது. இதனுடைய அடுத்தகட்டமாக வெள்ளையனே வெளியேறு இயக்கம் தோன்றியது.\n\nஆகத்து புரட்சி என்பது வெள்ளையனே வெளியேறு இயக்கத்தின் தொடக்கத்தினை குறிப்பதாகும். அடுத்த நாள், அதாவது 9ஆம் தேதி காந்தி, நேரு, இந்திய தேசிய காங்கிரஸின் பல தலைவர்கள் பிரிட்டிஷ் அரசால் கைது செய்யப்பட்டனர்.\n"}
{"id": "200656", "url": "https://ta.wikipedia.org/wiki?curid=200656", "title": "அமராவதி சிறை", "text": "அமராவதி சிறை\n\nஅமராவதி சிறை 1886 ஆண்டு ஆம் ஆண்டு நிறுவப்பட்டது, இது மஹராஷ்டிரா மாநிலத்தில் உள்ளது. சுதந்திர போராட்டத்தின் போது பிரிட்டிஷ் அரசு அரசியல் சார்ந்தவர்களையும் மற்றும் சத்தியாக்கிரகிகளையும் சிறைவைக்க இதனை பயன்படுத்தினர்.\n\nஅமராவதி சிறையில் கண்காணிப்பாளர் ஹார்வி பிரிட்டிஷ் ஆட்சிக்கு எதிராக அரசியல்வாதிகள், தொழிலாளர்கள், மாணவர்கள் மற்றும் பெண் சத்தியாக்கிரகிகள் என அனைவரயும் கைது செய்து சித்திரவதை செய்ததார். இதனை அடுத்து இந்திய மக்கள் அனைவரும் பிரிட்டிஷ் ஆட்சிக்கு எதிராக மிகுந்த ஆக்ரோஷத்துடன் போராட ஆரம்பித்தனர்.\n"}
{"id": "200660", "url": "https://ta.wikipedia.org/wiki?curid=200660", "title": "கணித்தல் (கணினி)", "text": "கணித்தல் (கணினி)\n\nகணித்தல் (\"computing\") என்பது கணினியைக் கொண்டு பயனடையும், அல்லது கணினிகளை உருவாக்கும், எந்த இலக்கு சார்ந்த செயல்பாடுகளைக் கொண்டதாகும். உதாரணமாக, கணினி பயன்படுத்தல், வடிவமைத்தல், வன்பொருள் மற்றும் மென்பொருள் அமைப்புகளை வளர்த்தல்; செயலாக்கங்கள், கட்டமைத்தல், மற்றும் பல்வேறு வகையான தகவல்களை நிர்வாகித்தல்; மற்றும் கணினிகளுடன் அறிவியல் ஆராய்ச்சி செய்தல், கணினி அமைப்புகளை திறமையாக செயல்படச் செய்தல்; மற்றும் தகவல்தொடர்பு மற்றும் பொழுதுபோக்கு ஊடகங்களை உருவாக்குதல் மற்றும் அவற்றை பயன்படுத்துதல் ஆகியவற்றை கொண்டது. கணினியியலின் துணை துறைகளில் கணினி பொறியியல், மென்பொருட் பொறியியல், கணினி அறிவியல், தகவல் அமைப்புகள் மற்றும் தகவல் தொழில்நுட்பம் ஆகியவை அடங்கும்.\n\nSection::::விளக்கங்கள்.\nACM கணினியியல் திட்டம் 2005 பின்வருமாறு \"கணினி பயன்படுத்தலை\" வரையறுத்துள்ளது :\n\nபொதுவாக, கணினியியலை கணினியைக்கொண்டு பயனடையும், அல்லது கணினிகளை உருவாக்கும், எந்த இலக்கு சார்ந்த செயல்பாடுகளைக் கொண்டது என்று குறிப்பிடலாம். கணினி பயன்படுத்தல், வடிவமைத்தல்,வன்பொருள் மற்றும் மென்பொருள் அமைப்புகளை வளர்த்தல்; செயலாக்கங்கள், கட்டமைத்தல், மற்றும்பல்வேறு வகையான தகவல்களை நிர்வாகித்தல்; மற்றும் கணினிகளுடன் அறிவியல் ஆராய்ச்சி செய்தல், கணினி அமைப்புகளை திறமையாக செயல்படச் செய்தல்; மற்றும் தகவல்தொடர்பு மற்றும் பொழுதுபோக்கு ஊடகங்களை உருவாக்குதல் மற்றும் அவற்றை பயன்படுத்துதல், ஒரு தேவைக்கு ஏற்ற தகவல்களை சேகரித்தல் ஆகியவை அடங்கும் . இப்பட்டியல் முடிவற்றது . அதுமட்டுமன்றி சாத்தியக்கூறுகள் அதிகப்படியாக உள்ளன.\n\nஅது கணினியியல் துறையில் ஐந்து துணைத்துறைகளை வரையறுக்கிறது:. கணினி அறிவியல், கணினி பொறியியல், தகவல் அமைப்புகள், தகவல் தொழில்நுட்பம், மற்றும் மென்பொருள் பொறியியல் \n\nஎனினும், கணினியியல் திட்டம் 2005 கணினியின் பொருள், பின்வருபவற்றை சார்ந்தது என்று அங்கீகரிக்கிறது:\n\nகணினியியல் எனும் சொல்லிற்கு அது பயன்படுத்தப்பட்ட சூழலைப்பொறுத்து வேறு குறிப்பிட்ட அர்த்தமும் உள்ளது . உதாரணமாக, ஒரு தகவல் அமைப்புகளின் நிபுணர் ஒரு மென்பொருள் பொறியாளளிருந்து சற்றே வித்தியாசமாக கணினியியலின் பொருளை ஆய்வார். எந்த சூழலிலும், கணித்தல் என்பது சிக்கலாகவும் கடினமாகவும் இருக்கலாம் சமுதாயத்தில் நல்ல கணக்கிடுதல் செய்ய மக்கள் தேவை என்பதால், கணினியை நாம் ஒரு தொழிலாக நினைக்காமல் ஒரு துறையாகவும் நினைக்க வேண்டும்.\n\nஒரு 1989 ACM அறிக்கையில், கணினி பயன்படுத்தலை ,ஒரு துறையாய் வரையறுக்கப்பட்டதுபோல் கணினியியலை ஒரு குறுகிய அளவில் விவரிக்கலாம். \n\nகணினி துறை ,தகவல்களை விவரிக்கவும் அவற்றை மாற்றவும் செய்வதற்குறிய வழிமுறை பற்றிய முறையான ஆய்வு ஆகும. \"எவை (திறமையாக) தானியங்க முடியும் ?\" என்பதே எல்லா கணினியின் அடிப்படையான கேள்வி ஆகும்.\n\nகணினியியல் எனும் பதமும் எண்ணுதல் மற்றும் கணித்தல் ஆகிய சொற்களும் பொருளில் பொருந்தும். முந்தைய காலங்களில், இது இயக்குமுறை கணினித்தல் இயந்திரங்கள் என்று குறிப்பிடப்பட்டது.\n\nSection::::கணினியியலின் வரலாறு.\nவன்பொருள் மற்றும் நவீன கணினி தொழில்நுட்ப வரலாற்றை விட நீண்டது கணினியியலின் வரலாறு .அவ்வரலாறு அட்டவணைகள் உதவி இல்லாமல், பேனா மற்றும் காகிதம் அல்லது சுண்ணாம்பு மற்றும் கற்பலகையின் முறைகளைக்கொண்ட வரலாற்றையும் கொண்டது.\n\nகணினியியல் என்பது எண்கள் பிரதிநிதித்துவம் செய்தலை நெருக்கமான பொருளாய்க் கொண்டுள்ளது . எண் போன்ற கருத்தியல்கள் எழும் முன், நாகரீகத்தின் நோக்கங்களுக்காக கணித கருத்துக்கள் இருந்தன. இந்த கருத்துக்கள் ஒன்றுக்கொன்று தொடர்பு (எண்ணிக்கையின் அடிப்படை), ஒரு நிலையான (அளவீடு பயன்படுத்தப்படுகிறது) ஒப்பிடுகையில், மற்றும் 3-4-5செங்குத்தான முக்கோணம் (ஒரு சரியான கோணத்தில் உத்தரவாதம் ஒரு சாதனம்) ஆகியவை அடங்கும்.\n\nமுற்காலத்தில் கணக்கிடுவதற்கு பயன்படுத்த தொன்மையான கருவி எண்சட்டம் இருந்தது, அது பாபிலோனியர்களால் சுமார் 2400 கி.மு. அன்று கண்டுபிடிக்கப்பட்டது என கருதப்படுகிறது. அதன் பயன்பாட்டின் அசல் பாணி மணலில் வரையப்பட்ட கோடுகலைக்கொண்டும் கூழாங்கற்களையும் கொண்டு இருந்தது. Abaci எனும் ஒரு நவீன வடிவமைப்பு, இன்றும் கணக்கீடு கருவிகள் பயன்படுத்தப்படுகின்றன. இதுவே முதன்முதலில் அறியப்பட்ட கணினி.மேலும் 2,000 ஆண்டுகள் பழமை வாய்ந்த கிரேக்க முறைகளை முந்தையது இது.\n\nSection::::கணினி.\nஒரு கணினி நிரல் என்பது அறிவுறுத்தல்களை ஒரு தொகுதியாய் கொண்டது .இதற்கு ஏற்றார்போல் தரவுகளை கையாளும் ஒரு இயந்திரம் தான் கணினி. இந்நிரல் செயல்படுத்தக்கூடிய அமைப்பில் இருப்பதால், கணினி வழிமுறைகளை செயல்படுத்த நேரடியாக செயலாக்க முடியும். அதே நிரல், புரிந்துகொள்ளும்படியான மூல குறியீடு வடிவத்தில் அமைந்திருப்பதால், ஒரு நிரலாளரால் படிமுறை படித்து உருவாக்க முடிகிறது . வழிமுறைகள் பல்வேறு வகையான கணினிகளில் மேற்கொள்ளப்படும் என்பதால்,தொகுக்கப்பட்ட மூல வழிமுறைகளை இயந்திரத வழிமுறைகளாக மாற்றுவது மைய செயலாக்க அலகு வகையை பொறுத்ததாகும்.\n\nசெயலாக்கம் என்பதானது , ஒரு கணினி நிரலில் உள்ள வழிமுறைகளை மேற்கொள்கிறது. வழிமுறைகள் கணினி மூலம் செய்யப்படும் கணக்கீடுகளை தெரிவிக்கின்றன. அவை நிறைவேற்றி கணினியில் தொடர்ச்சியான எளிய நடவடிக்கைகள் தூண்டலாம். அந்த நடவடிக்கைகள் வழிமுறைகளின் பொருள்களின் படி விளைவுகளை உருவாக்கும்.\n\nSection::::கணினி மென்பொருள் மற்றும் வன்பொருள்.\nகணினி மென்பொருள் அல்லது \"மென்பொருள்\", என்பது கணினி எப்படி இயங்கவேண்டும் என்பதற்குரிய வழிமுறைகளை வழங்கும் கணினி நிரல் களையும் மற்றும் தொடர்புடைய தரவுகளையும் கொண்ட தொகுப்பு ஆகும். மென்பொருள், சில காரணங்களுக்காக கணினி சேமிப்பில் சேமிக்கப்பெற்ற, ஒன்று அல்லது அதற்கு மேற்பட்ட கணினி நிரல்கள் மற்றும் தரவுகளை குறிக்கிறது. வேறுவிதமாக கூறினால், மென்பொருள் என்பது திட்டங்கள், நடைமுறைகள், நெறிமுறைகள் மற்றும் ஒரு தரவு செயலாக்க அமைப்பின் செயல்பாடு ஆகியவற்றின் தொகுப்பாகும்.அதன் {0ஆவணங்கள் ஒரு தரவு செயலாக்க அமைப்பின் செயல்பாத்துடன் தொடர்புடையது. நிரல் மென்பொருள் அதை நேரடியாக கணினி வன்பொருள் வழிமுறைகளை வழங்குவதன் மூலம் அல்லது மென்பொருள் மற்றொரு துண்டு உள்ளீடு பணியாற்றினார் மூலம் செயல்படுத்தப்படுகிறது, நிரல் செயல்படுகிறது. இந்த சொற்பதம் வன்பொருள் (பருநிலை சாதனங்கள்) என்பதற்கு மாறாக உருவாக்கப்பட்டது. வன்பொருளுக்கு மாறானது , மென்பொருள். அதை \"தொட முடியாது\" . [11] மென்பொருள் என்பதும் சிலசமயங்களில் மிகவும் குறுகலான பொருளிலேயே பயன்படுத்தப்படுகிறது .அதாவது பயன்பாட்டு மென்பொருட்கள்.\n\nSection::::பயன்பாட்டு மென்பொருள்.\nஒரு \"பயன்பாடு\" அல்லது \"app\" எனப்படும் கணினி மென்பொருள், பயனர், குறிப்பிட்ட பணிகளை செய்ய உதவும் வகையில் உள்ளது. உதாரணங்களாக நிறுவன மென்பொருள், கணக்கியல் மென்பொருள், அலுவலக தொகுப்பு கள், வரைவியல் மென்பொருள் மற்றும் மீடியா பிளேயர் கள் ஆகியவை அடங்கும். பல பயன்பாட்டு நிரல்கள் ,பிரதானமான ஆவணங்களை கையாள உதவுகின்றன . பயன்பாடுகள் கணினி மற்றும் அதன் அமைப்பு மென்பொருளுடன் தொகுக்கப்பட்டோ , அல்லது தனித்தனியாக வெளியிடப்பட்டிருக்கலாம். சில பயனர்கள் தொகுக்கப்பட்ட பயன்பாடுகளுடன் திருப்தி அடைவர் மேலும் மற்றொரு பயன்பாட்டை நிறுவமாட்டார்கள் .\n\nபயன்பாட்டு மென்பொருள் கணினி மென்பொருள் மற்றும் இடைப்பொருள் , ஆகியவைக்கு முரணானது. கணினி மென்பொருள் பயன்பாட்டு முறைக்கு செயலாற்றுகிறது ,இதையொட்டி பயன்பாடு பயனருக்கு செயலாற்றுகிறது . \n\nபயன்பாட்டு மென்பொருள் ஒரு குறிப்பிட்ட கணினி மேடையின் அல்லது கணினி மென்பொருளின் அதிகாரத்தை ஒரு குறிப்பிட்ட நோக்கத்திற்காக செயல்படுத்துகிறது. சில பயன்பாடுகள் உதாரணமாக மைக்ரோசாப்ட் ஆபீஸ் பல்வேறு தளங்களில் பதிப்புகள் கிடைக்கின்றன; மற்றவர்கள் குறுகிய தேவைகள் மற்றும் இதனால் அழைக்கப்படுகின்றன, உதாரணமாக, விண்டோஸ் ஒரு புவியியல் பயன்பாடு அல்லது கல்வி அல்லது லினக்ஸ் கேமிங் ஒரு Android பயன்பாட்டை. சில நேரங்களில் ஒரு புதிய மற்றும் பிரபலமான பயன்பாடு குறிப்பிட்ட தளங்களில் மட்டுமே இயங்க முடியம் .இது அந்த மேடையில் விரும்பத்தக்கதை அதிகரிக்கும். இதுவே கொலை பயன்பாடு என்று அழைக்கப்படுகிறது.\n\nSection::::கணினி மென்பொருள்.\nகணினி மென்பொருள், அல்லது அமைப்புகள் மென்பொருள்,கணினி வன்பொருளை இயக்க மற்றும் கட்டுப்படுத்த மற்றும் பயன்பாட்டு மென்பொருள் இயங்க ஒரு மேடை வழங்க வடிவமைக்கப்பட்டுள்ள கணினி மென்பொருள் ஆகும் . கணினி மென்பொருள், இயக்க அமைப்பு கள், பயன்பாட்டு மென்பொருள், சாதன இயக்கி கள், சாளர அமைப்பு கள், மற்றும் மென்பொருள் ஆகியவற்றை கொண்டுள்ளது. மொழி கள், தொடுப்பி கள், மற்றும் வழு நீக்கி போன்ற வளர்ச்சி கருவிகள் ,கணினி மென்பொருள் என வகைப்படுத்தப்பட்டுள்ளன.\n\nSection::::கணினி வலைத்தளம்.\nஎளிமையாக வலையமைப்பு என்று குறிப்பிடப்படும் ,ஒரு கணினி வலையமைப்பு, வன்பொருள் கூறுகளைக் கொண்ட ஒரு தொகுப்பு ஆகும். மேலும் அஃது வளங்கள் மற்றும் தகவல்களை தொடர்பு சேனல்கள் மூலம் ஒன்றோடொன்று பகிர்ந்துகொள்ள அனுமதிக்கும். [17] ஒரு சாதனம் குறைந்தது ஒரு செயல்முறை ஒரு தொலை சாதனம் வாழும் குறைந்தது ஒரு செயல்முறை இருந்து / தரவை அனுப்ப / பெற முடியும் என்றால் பின்னர் இரண்டு சாதனங்களை பிணைய இருக்கும் கூறப்படுகிறது.\n\nவலைத்தளங்கள் பல பண்புகளைக் கொண்டு வகைப்படுத்தலாம் .அப்பண்புகலானது தரவை அனுப்பப்பயன்படும் ஊடகம் ,தகவல்தொடர்பு நெறிமுறை,அளவை,தகவல்தொடர்பு நெறிமுறை,மற்றும் நிறுவன நோக்கம்.\n\nதகவல்தொடர்பு நெறிமுறை கள் ஒரு கணினி நெட்வொர்க்கில் தகவல் பரிமாற விதிகள் மற்றும் தரவு படிமத்தை வரையறுக்கிறது , மேலும் வலையமைப்பு நிரலாக்கத்திற்கு அடிப்படையாகவும் அமைகிறது . நன்கு அறியப்பட்ட தொடர்பு வரைமுறைக ஈதர்நெட், ஒரு வன்பொருள் மற்றும் இணைப்பு அடுக்கு தரநிலை உள்நாட்டு பகுதி வலையமைப்பு காணப்படும் , மற்றும் இன்டர்நெட், பல நெட்வொர்க்குகள் இடையே தரவு தகவல் அதாவது, அதே போல் ஹோஸ்ட் நெறிமுறைகளின் ஒரு தொகுப்பாக வரையறுக்கும் இண்டர்நெட் புரோட்டோகால் சூட் ஆகும் முதல் ஹோஸ்ட் தரவு பரிமாற்ற மற்றும் பயன்பாடு குறிப்பிட்ட தரவு பரிமாற்றம் வடிவங்கள்.\n\nமின் பொறியியல்,தொலைத்தொடர்பு, கணினி அறிவியல், தகவல் தொழில்நுட்பம் அல்லது கணினி பொறியியல் ஆகியவையின் துணை துறைகளாக கணினி வலையமைப்பு கருதப்படுகிறது . ஏனெனில் கணினி வலையமைப்பு இந்த துறைகளில் கோட்பாட்டு மற்றும் நடைமுறை பயன்பாடு ஆகியவற்றை சார்ந்திருக்கின்றன .\n\nSection::::இணையம்.\nஇணையதளம் ஒன்றோடொன்று பிணைந்துள்ள கணினி வலையமைப்புகளின் சர்வதேச அமைப்பு .இணைய நெறிமுறை தொகுப்பின் (டிசிபி / ஐபி) மூலம் உலகம் முழுவதிலும் கோடிக்கணக்கான பயனர்களுக்கு உதவுகிறது. இது, மின்னணு வடமில்லா மற்றும் ஒளியியல் வலையமைப்பு தொழில்நுட்பங்களின் பரந்த வரிசை மூலம் இணைக்கப்பட்ட , உள்ளூர் தனியார், பொது, கல்வி, , மற்றும் அரசாங்கத்தின் வலையமைப்புகளை கொண்டுள்ள வலையமைப்புகளின் வலையமைப்பாகும் . உலகளாவிய வலையின் மீயுரை தரவு,மின்னஞ்சலுக்கு துணைபுரிய உள்கட்டமைப்பு முதலிய தகவல் வளங்கள் மற்றும் சேவைகளை பரவலாக கொண்டது இணையம் .\n\nSection::::கணினி பயனர்.\nஒரு பயனர் ,ஒரு முகவர், அல்லது ஒரு மனித முகவர் (இறுதி பயனர்) அல்லது மென்பொருள் முகவர் என்பவர் ஒரு கணினி அல்லது வலையமைப்பு சேவை பயன்படுத்துபவர் ஆவார் . ஒரு பயனர் பெரும்பாலும் ஒரு பயனர் கணக்கை வைத்திருப்பார். மேலும் ஒத்த குடிமக்கள் பேண்ட் ரேடியோ எனும் பதம் இருந்து பெறப்பட்ட, பயனர் பெயர் (மேலும் பயனர் பெயர்), திரை பெயர் (மேலும் திரைபெயர்), புனைப்பெயர் (மேலும் வடு ), அல்லது கைப்பிடி, அடையாளம் முதலியவற்றைக் கொண்டு இது அறியப்படலாம்.\n\nஹேக்கர் தொடர்பான சொல் மூலம் , பயனர்கள் \"lusers\" மற்றும் \"ஆற்றல் நிறைந்த பயனர்கள்\" எனப் பிரிக்கப்படுகிறார்கள் [20] .\n\nசில திட்டங்களில் கணினி நடிகர் மற்றொரு கணினியாகவோ அல்லது ஒரு மென்பொருள் முகவராகவோ இருந்து , இறுதி பயனர் இல்லாமல் இருக்கலாம். இந்த விஷயத்தில், கணினியின் இறுதி பயனர் மறைமுக இறுதி பயனராக உள்ளார் .\n\nSection::::இறுதி பயனர்.\nஇறுதி பயனர் எனும் பதம் ஒரு துண்டு மென்பொருளின் இறுதி இயக்குநரை குறிக்கிறது,மென்பொருள் பொறியியல் கருத்து, கணினிகளின் இறுதி பயனர்கள் குழுவின் முழுநிலை குறிப்பிடும் ஒரு மென்பொருள் பொறியியலின் கருத்தாகவும் இது இருக்கிறது.. இப்பதம் மென்பொருள் செயல்படுத்துபவரையும் ,நிரலாக்க மொழி அறிந்து அதனை புதிய செயல் செய்ய உருவாக்குபவரையும் வேறுபடுத்தும்.\n\nSection::::கணினி நிரலாக்கம்.\nஎழுதுதல், சோதனை, பிழைத்திருத்தம், மூல குறியீட்டு பராமரிப்பு, கணினி நீரலாக்க ஆவனங்கள் ஆகியவற்றின் செயல்பாடே கணினி நீரலாக்கம் ஆகும் . இந்த மூல குறியீடு நிரலாக மொழியில் எழுதபத்துல்லது. இது மிகுந்த கட்டுப்பாடுகலைக்கொண்ட ஒரு செயற்கை மொழியாகும். எனினும் கணினிக்கு எது எளிய மொழி. நீரலாக்கத்தின் நோக்கம் இயந்திரத்தின் மூலம் தேவையான நடவடிக்கைகளை செயல்படுத்துவதே. உயர் தரமான மூல குறியீடு எழுதும் செயலில் பயன்பாட்டு களம் மற்றும் கணினி அறிவியல் களம் இரண்டின் அறிவு அவசியமாகும். எனவே பல்வேறு கலங்களில் தேர்ச்சி பெற்றவர்களின் குழு மூலம் ஒரு உயர்தர மென்பொருள் உருவாக்கப்படுகிறது. நீரலாளர் எனும் சொல் ,ஹேக்கர் முதல் திறந்த மூல பங்கலிப்பாளர் வரை வரையறுக்கப்பட்ட திட்டதரத்தை குறிக்கும். மற்றும் ஒரு நிரலாளர் பெரும்பாலான அல்லது அனைத்து புதிய \"கொலை\" பயன்பாட்டை தொடங்க கருத்து ஆதாரம் உருவாக்க கணினி நிரலாக்கத்தை செய்ய வேண்டும் .\nSection::::கணினி நிரலாளர்.\nஒரு நிரளாலர் , கணினி நிரலாளர் , அல்லது குறிமுறையாக்கி என்பவர் கணினி மென்பொருள் உருவாகும் ஒரு நபர். கணினி நிரலாளர் எனும் சொல் கணினி நிரலாக்கத்தில் ஒரு பகுதியில் தேர்ச்சி பெற்றவரையோ அல்லது பல வகையான குறியீடு எழுதி ஒரு பொதுமைப்பட்ட மென்பொருளை உருவாக்குபவரையோ குறிப்பிடும் . ஒரு சாதாரண அணுகுமுறையை நிரலாகதிற்கு செயல்படுத்தும் ஒருவர் ஒரு நிரலாளர் ஆய்வாளர் என அறியப்படுவார் . நிரலாளரின் முதன்மை கணினி மொழி (C , C + +, Java , Lisp, Python , Smalltalk , முதலியன) அடிக்கடி மேல்கண்ட தலைப்புகள் முன்னொட்டாக இருக்கும் , மற்றும் ஒரு இணைய சூழலில் வேலை செய்தவர்கள் பெரும்பாலும் வலை தங்கள் பட்டங்கள் முன்னொட்டமாக இருக்கும். நிரலாளர் எனும் பதம் ஒரு மென்பொருள் உருவாக்குபவர், மென்பொருள் பொறியாளர், கணினி விஞ்ஞானி, அல்லது மென்பொருள் ஆய்வாளர் ஆகியவர்களை குறிக்க பயன்படுத்தப்படுகிறது. எனினும், இந்த தொழிலின் உறுப்பினர்கள் பொதுவாக [24] நிரலாக்கத்தை தாண்டி, மற்ற மென்பொருள் பொறியியல் திறன்களையும் கொண்டிருக்கிறார்கள்; இந்த காரணத்திற்காக, நிரலாளர் எனும் சொல் சில நேரங்களில் மற்ற தொழில்களில் ஒரு அவமதிப்பு அல்லது தரக்குறைவானதாக எளிமைப்படுத்தப்பட்டதாக கருதப்படுகிறது [25] . இது உருவாக்குபவர்கள், ஆய்வாளர்கள், கணினி விஞ்ஞானிகள், மென்பொருள், இந்த தொழில்கள் பொருள் விளக்கங்கள் நுணுக்கமான வேறுபாடுகள் நேரத்தில் புதிராக , தொடர்ந்து வெளியாட்கள் மத்தியில் மிகுந்த விவாதத்தை இட்டு சென்றுள்ளது. [27] [29] [31] [33] [35]\n\nSection::::கணினி தொழிற்சாலை.\nகணினி வன்பொருள் வடிவமைத்தல் ,கணினி நெட்வொர்க்கிங் கட்டமைப்பு, கணினி பாகங்கள் உற்பத்தி மற்றும் கணினி நிர்வாகம் மற்றும் பராமரிப்பு உள்ளிட்ட தகவல் தொழில்நுட்ப சேவைகளை வழங்குவதற்கான வடிவமைத்தல், கணினி மென்பொருள் வளர்த்தல் முதலிய தொழில்கள் அனைத்தையும் கொண்டு உருவாக்கப்பட்டதே கணினி தொழிற்சாலை .\n\nSection::::மென்பொருள் தொழிற்சாலை.\nமென்பொருள் உருவாக்கம், பராமரிப்பு மற்றும் வெளியீடு ஆகியவை ஈடுபட்டுள்ள நிறுவனங்கள் அடங்கப்பெற்றதே மென்பொருள் தொழிற்சாலை . பயிற்சி, ஆவணங்கள், மற்றும் ஆலோசனை போன்ற மென்பொருள் சேவை களையும் , உள்ளடக்குகிறது இத்தொழிற்சாலை .\n\nSection::::கணினியியலின் துணைத் துறைகள்.\nSection::::கணினிப் பொறியியல்.\nகணினி பொறியியல், கணினி வன்பொருள் மற்றும் மென்பொருள் உருவாக்க பயன்படும் மின் பொறியியல் மற்றும் கணினி அறிவியல் முதலிய பல துறைகள் ஒருங்கிணைத்த ஒரு துறையாகும். [40] கணினி பொறியாளர்கள் பொதுவாக மின்னணு பொறியியலில் (அல்லது மின் பொறியியல்), மென்பொருள் வடிவமைப்பு, மற்றும் வன்பொருள் மென்பொருள் ஒருங்கிணைப்பு ,ஆகியவற்றில் பயிற்சி பெறுவார். கணினி பொறியாளர்கள், தனிப்பட்ட நுண்செயலி கள், தனிப்பட்ட கணினி கள், மற்றும் சூப்பர் கள் ஆகியவற்றின் வடிவமைப்பு முதல் சுற்று வடிவமைப்பு வரை , இருக்கும் , பல வன்பொருள் மற்றும் கணினி மென்பொருள் அம்சங்களில் ஈடுபட்டுள்ளனர். இப்பொறியியல் துறை கணினி எப்படி தனியங்குகிறது? என்பதை மட்டும் கவனிக்காமல் அது எப்படி ஒருங்கிணைந்து செயல்படுகிறது? என்பதையும் கவனிக்கிறது.\n\nSection::::மென்பொருள் பொறியியல்.\nமென்பொருள் பொறியியல் (SE) ​​என்பது வடிவமைப்பு, மேம்பாடு, செயல்பாடு மற்றும் மென்பொருள் பராமரிப்பு, இந்த அணுகுமுறைகள் ஆய்வு,ஆகியவற்றின் ஒரு முறையான, ​​ஒழுக்கமான, அளவிடுதல் அணுகுமுறை பயன்பாடு. [45] [47] [49]\nலேமேன்ஸ் அடிப்படையில், அது, மாதிரி கருத்தரிக்க மற்றும் ஒரு பிரச்சனைக்கு ஒரு தீர்வு அளவிட நுண்ணறிவு பயன்படுத்தி செயல்படவேண்டும் . இச்சொலின் முதல் குறிப்பு 1968 NATO மென்பொருள் பொறியியல் மாநாடு மற்றும் அந்நேரத்தில் அறியப்பட்ட \"மென்பொருள் நெருக்கடி\" பற்றிய சிந்தனையை தூண்டுவதாக இருந்தது. அதிகமாக மேலும் பொதுவாக பயன்படுத்தப்படும் பதமான மென்பொருள் உருவாக்கம்,அவசியமாக பொறியியல் முன்னுதாரணம் ஒன்றின் கீழ் உட்படுத்த வேண்டியதில்லை . பொறியியல் துறையை சார்ந்த மென்பொருள் பொறியியலில் பொதுவாக ஏற்றுக்கொள்ளப்பட்ட கருத்துக்கள் அறிவு மென்பொருள் பொறியியல் உடல் (SWEBOK) வழிகாட்டியில் குறிப்பிடப்பட்டுள்ளது . SWEBOK சர்வதேச தரம் ISO / IEC டி 19759:2005 என ஏற்றுக்கொள்ளப்பட்டது.. \n\nSection::::கணினி அறிவியல்.\nகணினி அறிவியல் அல்லது கணினிக்கும் அறிவியல் (சுருக்கமாக CS அல்லது Comp Sci ) என்பது கணக்கீடு மற்றும் அதன் பயன்பாடுகளின் அறிவியல் மற்றும் செயல்வழி அணுகுமுறை ஆகும். ஒரு கணினி விஞ்ஞானி கணக்கியல் கொள்கை மற்றும் கணக்கீட்டு அமைப்புகளின் வடிவமைப்பில் தேர்ச்சி பெற்றவர் . [60]\n\nகணினி அமைப்புகள் மற்றும் முற்றிலும் தத்துவார்த்த பகுதிகளின் அமலாக்கம் மற்றும் பயன்பாட்டிற்காக கணினி அறிவியலின் துறைகளாக நடைமுறை நுட்பங்கள்அமைந்துள்ளது. இது போன்ற கிராபிக்ஸ் போன்ற மற்றவர்கள், நிஜ உலக பயன்பாடுகள் வலியுறுத்த போது போன்ற கணக்கீட்டு சிக்கல் கள் அடிப்படை பண்புகள் படிப்பதற்கான ஒரு கணிப்பு சிக்கலான கோட்பாடு, சில,, மிகவும் சுருக்கம் ஆகும். இன்னும் பலர் கணிப்புகளை செயல்படுத்துதலில் உள்ள சவால்களில் கவனம் செலுத்துகிறார்கள்.. எடுத்துக்காட்டாக, நிரலாக்க மொழி கோட்பாடு கணிப்புகளுக்கு விவரத்தை அணுகுகிறது.அதேசமயம் கணினி நிரலாக்கத்தின் ஆய்வானது நிரலாக மொழி மற்றும் சிக்கல் வாய்ந்த அமைப்புகளின் பயனின் அம்சங்களை சார்ந்தது.மனித கணினி தொடர்பு, பயனுள்ள ,பொருந்தக்கூடியனவாக, மற்றும் மனிதர்கள் உலக அளவில் அணுகக்கூடிய கணினிகள் செய்வதில் உடையசவால்கள் மற்றும் கணக்கீடுகளில் கவனம் செலுத்துகிறது.\n\nSection::::தகவல் அமைப்புகள்.\nமக்கள் மற்றும் நிறுவனங்கள், வடிக்க, செயல்முறை சேகரிக்க உருவாக்க, மற்றும் தரவு விநியோகிக்க பயன்படுத்தும் நிரப்பு வலையமைப்புகளின் வன்பொருள் மற்றும் மென்பொருள்களின்(தகல் தொழில்நுட்பம் பார்க்க ) ஆய்வே \"தகவல் அமைப்புகள்(IS )\". \nஒரு கணினி அறிவியல் துறையுனுள் உள்ள பல்வேறு வணிக{/0 மாதிரிகள் மற்றும் தொடர்புடையவழிமுறை செயல்களை ஆய்வு செய்ய , ஆய்வு பாலங்கள் வணிகம் மற்றும் கணினி அறிவியல் தகவல் மற்றும் கணக்கீடு கோட்பாட்டின் அடித்தளத்தை உபயோகிக்கிறது. -->\nThe study bridges business and computer science using the theoretical foundations of information and computation to study various business models and related algorithmic processes within a computer science discipline. கணினிகள் மற்றும் அவற்றின் கொள்கைகள், அவற்றின் மென்பொருள் மற்றும் வன்பொருள் வடிவமைப்புகள், அவற்றின் பயன்பாடுகள் மற்றும் சமூகத்தின் மீது அவற்றின் தாக்கம் உள்ளிட்ட படித்தீர்வு செய்முறைகளை ஆராய உதவும் தளமே கணினி தகவல் அமைப்பு(கள்). அதே வேளையில் வடிவமைப்பின் மீது செயல்பாட்டை வலியுறுத்துகிறது தகவல் அமைப்பு.\n\nSection::::தகவல் தொழில்நுட்பம்.\nதகவல் தொழில்நுட்பம் (ஐடி) என்பதொரு கணினி மற்றும் தொலைத்தொடர்பு உபகரணங்களின் பயன்பாடு ஆகும்.அவை , சேமிக்க பெற, பரிமாற மற்றும் தரவு கையாளுதல் ஆகியவற்றிற்கு உதவும். இது பெரும்பாலும் ஒரு வணிக அல்லது பிற நிறுவன சூழலில் அமைந்திருக்கும். இப்பதம் பொதுவாக கணினி மற்றும் கணினி வலையமைப்பு என்பதற்குப் பொருந்தும் .ஆனால் இஃது தொலைக்காட்சி மற்றும் தொலைபேசி முதலிய தகவல் பரிமாற்ற சாதனங்களை உள்ளடக்கும் . கணினி வன்பொருள், மென்பொருள், மின்னணு, குறைக்கடத்தி கள், இணையம், தொலை தொடர்பு கருவிகள், மின் வணிகம் மற்றும் கணினி சேவைகள், போன்ற பல தொழில்கள் தகவல் தொழில்நுட்பத்துடன் , தொடர்பு கொண்டுள்ளது . \n\nSection::::கணினியியலில் வேலைவாய்ப்பு.\nSection::::அமைப்புகளின் நிர்வாகம்.\nஒரு கணினியின் நிர்வாகி, ஐ டி அமைப்புகளின் நிர்வாகி, அமைப்புகளின் நிர்வாகி, அல்லது sysadmin என்பவர் ஒரு கணினி அமைப்பையும் வலையமைப்பையும் செயல்படவும் பராமரிக்கவும் செய்பவர் ஆவார் . ஒரு கணினி நிர்வாகியின் கடமைகள் பரந்து இருக்கும் .மேலும் அவை ஒரு நிறுவனத்திலிருந்து மற்றொன்றில் பரவலாக வேறுபடும் . sysadmins பொதுவாக ஆதரவு மற்றும் சர்வர் கள் அல்லது மற்ற கணினிகளை பராமரிப்பது, மற்றும் திட்டமிடுதல் மற்றும் சேவை தடங்கல்கள் மற்றும் பிற பிரச்சினைகள் காரணமாக, நிறுவும் பொறுப்பை. உரையாக்கம் அல்லது ஒளி நிரலாக்க, கணினி இயக்குபவர்கள் மேற்பார்வை அல்லது பயிற்சி முறைகள் தொடர்பான திட்டங்களுக்கு திட்ட மேலாண்மை, தொழில்நுட்ப ஆதரவு ஊழியரின் அறிவிற்கு அப்பாலான கணினி பிரச்சினைகளுக்கு ஆலோசகர்ஆகியவை பிற கடமைகள் ஆகும்.\n\nSection::::காண்க.\nகணினி கட்டுரைகள் வரலாறு குறியீட்டு\nகணினி சொல்லியலின் பட்டியல்\nவிஞ்ஞான கணிப்பு\nமின்னணு தரவு செயலாக்கம் \nSection::::பிற இணைப்புகள்.\nகணினி இலவச ஆன்லைன் அகராதி\nவெளியீடுகள் திறந்த அணுகல் களஞ்சியம் - கணினி துறை - இம்பீரியல் காலேஜ் லண்டன் \n\n"}
{"id": "200661", "url": "https://ta.wikipedia.org/wiki?curid=200661", "title": "பிரச்சோதனன்", "text": "பிரச்சோதனன்\n\nபிரச்சோதனன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். இந்த இலக்கியத்தின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனன் அவந்தி நாட்டு அரசன். இவனுக்குப் பதினாயிரம் (10,000) மனைவியர். அவர்களில் முதன்மையானவள் பதுமகாரிகை. பதுமகாரிகையின் மகள் வாசவதத்தை. மனைவியருக்குப் பிறந்த பிள்ளைகள் பலர். அவர்களில் பாலகன், பாலகுமரன், கோபாலகன் என்னும் மூவரும் சிறந்து விளங்கிய முதல்வர்கள். \n\nபிரச்சோதனன் தனக்குத் திறை செலுத்தாதவர்கள் வத்தவ நாட்டு அரசன் உதயணனும், வைசாலி நகரத்து அரசன் யூகியும் என அறிந்து அவர்களை வெல்லத் திட்டமிட்டான். உதயணன் தனக்கு உதவிய தெய்வயானையை இழந்து அதனைத் தேடிக்கொண்டு காட்டில் அலைவதை அறிந்து ஒருபுறம் யூகியைத் தாக்கவும், மற்றொருபுறம் உதயணனைத் தந்திரத்தால் வெல்லவும் திட்டமிட்டான்.\n\nஎந்திர யானை ஒன்று செய்து அனுப்பி, போரிட்டு, உதயணனைக் கைது செய்து கொண்டுவந்தான். \n"}
{"id": "200663", "url": "https://ta.wikipedia.org/wiki?curid=200663", "title": "பொன்னம்பட்டி", "text": "பொன்னம்பட்டி\n\nபொன்னம்பட்டி பேரூராட்சி திருச்சி மாவட்டம், மருங்காபுரி வட்டத்தில் உள்ள பேரூராட்சி ஆகும். 2017-இல் பொன்னம்பட்டி ஐ எஸ் ஓ (ISO 9001:2015) தரச்சான்றிதழ் பெற்றுள்ளது. இதன் அஞ்சல் சுட்டு எண் 621314 ஆகும்.\n\nSection::::அமைவிடம்.\nபொன்னம்பட்டி பேரூராட்சியின் அலுவலகம், மதுரை - திருச்சி செல்லும் தேசிய நெடுஞ்சாலையில், துவரங்குறிச்சியில் உள்ளது. பொன்னம்பட்டி பேரூராட்சிக்கு அருகமைந்த தொடருந்து நிலையம், 32 கிமீ தொலைவில் அமைந்த மணப்பாறை ஆகும்.\n\nSection::::பேரூராட்சியின் அமைப்பு.\n10.83 சகிமீ பரப்பும், 15 வார்டுகளும், 29 தெருக்களும் கொண்ட இப்பேரூராட்சி மருங்காபுரி (சட்டமன்றத் தொகுதி)க்கும், கரூர் மக்களவைத் தொகுதிக்கும் உட்பட்டது. \n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 2686 வீடுகளும், 12167 மக்கள்தொகையும் கொண்டது.\n\n"}
{"id": "200667", "url": "https://ta.wikipedia.org/wiki?curid=200667", "title": "பதுமகாரிகை", "text": "பதுமகாரிகை\n\nபதுமகாரிகை என்பவள் பெருங்கதை என்னும் காப்பியத்தில் வரும் கதை மாந்தர்களில் ஒருத்தி. பிரச்சோதனன் மனைவியர் பதினாயிரம் பேர்களில் சிறந்து விளங்கிய முதல்வி. இவளது மகள் வாசவதத்தை. \n"}
{"id": "200668", "url": "https://ta.wikipedia.org/wiki?curid=200668", "title": "வாசவதத்தை", "text": "வாசவதத்தை\n\nவாசவதத்தை பெருங்கதை காப்பியத்தில் வரும் கதை மாந்தர்களில் ஒருத்தி. இவளது தந்தை பிரச்சோதனன். தாய் பதுமகாரிகை. பெருங்கதை நூலின் காப்பியத் தலைவன் உதயணனின் முதல் மனைவி. இந்திரன் அருளால் பதுமகாரிகை வயிற்றில் பிறந்தவள். இந்திரனைக் குறிக்கும் பெயர்களில் ஒன்று வாசவன். தத்தை என்னும் சொல் கிளியைக் குறிக்கும். வாசவனுக்குப் பிறந்த கிளி போன்ற பெண் என்ற முறையில் இவளுக்கு வாசவதத்தை என்னும் பெயரைச் சூட்டினர். \n"}
{"id": "200669", "url": "https://ta.wikipedia.org/wiki?curid=200669", "title": "வலகம்பாகு", "text": "வலகம்பாகு\n\nவலகம்பாகு அல்லது வட்டகாமினி அபயன் என்பவன் இலங்கையின் அனுராதபுர அரசனாவான். அரசனாகி ஐந்து மாதங்களுக்குப் பின், தென்னிந்தியாவில் இருந்து வந்த ஒரு கிளர்ச்சிப் படை மூலம் இவனை வீழ்த்தி ஆட்சியைக் கைப்பற்றியது. ஆனால் பதினான்கு ஆண்டுகள் கழித்து படையெடுப்பாளர்களை தோற்கடித்து மீண்டும் அரியணை ஏறினான். \n\nதுட்ட காமினியின் சகோதரனான சத்தா திச்சனின் நான்காம் மகன் ஆவான். இவனுடைய மூத்த சகோதரர்களான துலத்தன், லஞ்ச திச்சன், கல்லாட நாகன் என்போர் இவனுக்கு முன்பே ஆட்சிபுரிந்தனர். இவன் கல்லாட நாகனின் மகனான மகசுழிகா என்பவனை தனது மகனாக ஏற்றுக்கொண்டான். மகசுழிகாவின் தாயான அனுலாதேவியை ராணியாக ஏற்றுக்கொண்டான். இவனுக்கு சோமாதேவி எனும் இன்னொரு மனைவியும் இருந்தாள்.\n\nSection::::சேவைகள்.\nஇவனே அபயகிரி விகாரையைக் கட்டுவித்தான். இதன் உயரம் 70 மீற்றர்கள் ஆகும். இவ்வபயகிரி விகாரை பின்னாளில் நாட்டின் பிரதான மூன்று பௌத்த அமைப்புக்களுள் ஒன்றாக விளங்கியது. இதைவிடவும் மேலும் சில தாதுகோபங்களையும் இவன் கட்டியுள்ளான். இதைப்பற்றிய குறிப்புக்கள் திரிபிடகத்தில் இவ்வரசனின் ஆட்சிக்காலத்தில் பதியப்பட்டுள்ளன. \n\n\n"}
{"id": "200670", "url": "https://ta.wikipedia.org/wiki?curid=200670", "title": "எந்திர யானை", "text": "எந்திர யானை\n\nஎந்திர யானை என்பது எந்திரத்தால் இயங்கும் யானை. பெருங்கதை என்னும் இலக்கியம் இதனைக் குறிப்பிடுகிறது. பிரச்சோதனன் என்னும் அரசன் உதயணனைக் கைது செய்ய இதனை உருவாக்கினான். \n\nசிறந்த சிற்பிகளைக் கொண்டு அரக்காலும் மரத்தாலும் இதனை உருவாக்கினான். தொண்ணூற்றாறு (96) போர்வீரர்கள் அதன் வயிற்றில் ஒளிந்திருக்குமாறு செய்தான். அதன் கால்களிலும், துதிக்கையிலும் போரிடுவதற்கு உரிய ஆயுதங்களை மறைத்து வைத்தான். சாலங்காயன் என்னும் படைத்தலைவன் பதினாயிரம் சதுரங்கப் படைகளுடன் எந்திர யானையை வழிநடத்திச் சென்றான். \n\nஇந்தமாய யானை தன்னை உயிருள்ளது போலக் காட்டிப் பல பிடிகள் புடை சூழக் காட்டில் திருந்துகொண்டிருந்தது. உதயணன் இந்த யானையைத் தன்னிடமிருந்து பிரிந்து போய்விட்ட தெய்வயானை என எண்ணித் தன்னிடமிருந்த, அதனை மயக்கும், கோடபதி என்னும் யாழை மீட்டினான். அருகில் நெருங்கினான். அப்போது யானைக்குள் இருந்த போர்வீரர்கள் வெளிப்பட்டு உதயணனைப் பலவாறு திட்டினர். அந்தச் சொற்கள் சிறியோரின் இழிசொற்கள் என எண்ணி உதயணன் நகைத்தான்.\n\nஉதயணனுக்குத் துணையாக 500 வீரர்களுடன் வந்திருந்த உதயணனின் தோழன் வயந்தகன் எந்திர யானைக்குள்ளிருந்து வெளிப்பட்ட 96 பேரையும் கொன்றான். பதினாயிரம் பேருடன் வந்திருந்த சாலங்காயன் உதயணனைத் தாக்கினான். சாலங்காயன் படைகளை உதயணன் வீழ்த்தினான். சாலங்காயன் பிரச்சோதனனுக்கு அமைச்சனாகவும் விளங்கியபடியால் அமைச்சனைக் கொல்லக்கூடாது என உதயணன் விட்டுவிட்டான். பின்னர் உதயணன் யானையைக் கொல்லத் துணிந்து வாளால் வீசினான். வாள் யானையின் கொம்பில் பட்டு முறிந்துவிட்டது. இந்த நிலையில் சாலங்காயன் உதயணனைக் கைது செய்தான். \n"}
{"id": "200671", "url": "https://ta.wikipedia.org/wiki?curid=200671", "title": "மகசுழி மகாதீசன்", "text": "மகசுழி மகாதீசன்\n\nமகசுழி மகாதிஸ்ஸ என்பவன் கி.மு. 76 தொடக்கம் கி.மு. 62 வரை இலங்கையின் அனுராதபுரத்தை ஆட்சி செய்த அரசன் ஆவான். இவன் தனது வளர்ப்புத் தந்தையான வலகம்பாகுவை, தனது மைத்துனனான சோரநாகன் மூலம் வெற்றி கொண்டு ஆட்சியைக் கைப்பற்றினான்.\n\n\n"}
{"id": "200672", "url": "https://ta.wikipedia.org/wiki?curid=200672", "title": "சோரநாகன்", "text": "சோரநாகன்\n\nசோரநாகன் என்பவன் கி.மு. 62 தொடக்கம் கி.மு. 50 வரை இலங்கையின் அனுராதபுர இராசதானியை ஆண்ட அரசன் ஆவான். இவன் இவனுடைய மைத்துனனான மகசுழி மகாதீசனை தோற்கடித்து ஆட்சிபீடம் ஏறினான். இவனுடைய மருமகன் குட திச்சன் இவனின் பின்பு ஆட்சிபிடம் ஏறினான். இவன் வலகம்பா மன்னனின் மகனாவான். மகசுழி மகாதீசன் காலத்தில் இவன் அரசனுக்கு எதிராகக் கலகம் செய்ததால் நாக எனு பெயர் கொண்ட இவனுக்கு சோர எனும் பெயர்ப்பதமும் சேர்க்கப்பட்டது. இவன் விகாரைகளை அழித்துப் பாவச்செயல்கள் செய்ததாக அறியப்படுகின்றான்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "200674", "url": "https://ta.wikipedia.org/wiki?curid=200674", "title": "குட்ட திச்சன்", "text": "குட்ட திச்சன்\n\nகுட்ட திச்சன் அல்லது குட திச்சன் என்பவன் கி.மு. 50 தொடக்கம் கி.மு. 47 வரை இலங்கையின் அனுராதபுரத்தை ஆண்ட அரசன் ஆவான். இவனுக்கு முன் சோரநாகன் என்பவன் அரியணையில் இருந்தான். இவனுடைய ஆட்சிக்குப்பின் முதலாம் சிவன் ஆட்சியேறினான். இவனுடைய தந்தை தான் மகசுழி மகாதீசன். இவனுடைய மனைவியே இலங்காபுரியின் முதல் அரசியான அனுலாதேவி.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "200676", "url": "https://ta.wikipedia.org/wiki?curid=200676", "title": "துலத்தன்", "text": "துலத்தன்\n\nதுலத்தன் அனுராதபுரத்தை கி. மு. 119 இல் ஆண்ட பண்டைக்கால அரசர்களில் ஒருவராவார். இவரின் தந்தை சத்தா திச்சன் ஆவார். கல்லாட நாகன், லஞ்ச திச்சன் வலகம்பாகு ஆகியோர் இவருடன் உடன் பிறந்தவர்கள் ஆவர்.\n\n\n"}
{"id": "200677", "url": "https://ta.wikipedia.org/wiki?curid=200677", "title": "முதலாம் சிவன்", "text": "முதலாம் சிவன்\n\nமுதலாம் சிவன், கி.மு. 47 ஆம் ஆண்டில் இலங்கையின் அனுராதபுரத்தை ஆண்ட அரசன். இவன் குட்ட திச்சன் எனும் அரசனின் பின் ஆட்சிபீடம் ஏறியவன். இவனின் பின் வடுகன் ஆட்சிபீடம் ஏறினான். \n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "200678", "url": "https://ta.wikipedia.org/wiki?curid=200678", "title": "முத்தாண்டி குப்பம்", "text": "முத்தாண்டி குப்பம்\n\nமுத்தாண்டிக்குப்பம் தமிழ் நாடு மாநிலம் கடலூர் மாவட்டம் பண்ருட்டி வட்டத்தில் பேர்பெரியான்குப்பம் ஊராட்சிக்குட்பட்ட ஓர் சிற்றூராகும் இது நெய்வேலியில் இருந்து வடக்கே சுமார் மூன்று கி.மீ தூரத்திலும் பண்ருட்டியிலிருந்து தெற்கே சுமார் 16 கி.மீ தூரத்தில் உள்ளது.\nஇப்பகுதி அரசு தொடர்பான சேவைகளுக்கும் மற்றும் பொதுதேவைக்காகவும் இதன் தாய் கிராமமான பேர்பெரியான்குப்பத்தை சார்ந்தே உள்ளது.\n\nSection::::மக்கள்.\nஇங்கு சுமார் 850 குடும்பங்கள் உள்ளன. வன்னியர்களே பெரும்பான்மையாக உள்ளனர்.\n\nSection::::நீர் ஆதாரம்.\nஇவ்வூர் மக்கள் அருகிலுள்ள பேர்பெரியான் குப்பம் கோயில் ஏரி நீரைத்தான் குடிக்கவும், சமைக்கவும் குளிக்கவும் பயன்படுத்தி வந்தனர். கழிவுகள் அதிகம் கலந்தமையால் நீர் கெட்டது. இந்திய விடுதலைக்குப்பின் ஊராட்சி ஒன்றியங்கள் ஆழ்துளை கிணறுகளை அமைத்து தூய குடிநீர் வழங்கியது. அதன்பின் அந்த ஏரி நீர் கால் நடைகளுக்கு குடி நீராகவும், முந்திரிக்கு பூச்சி மருந்து தெளிக்கவும் பயன்படுகிறது. குறிப்பாக, ஏரிக்கு அருகில் பழமையான சிவன் கோயில் ஒன்று உள்ளது. அதனால் அந்த ஏரியைக்கோயில் ஏரி அழைக்கின்றனர்.\n\nSection::::தொழில்.\nமக்கள் மானாவாரி பயிர்களான கம்பு, கேழ்வரகு, சோளம். வரகு, தினை, சாமை, உளுந்து, கொள்ளு, துவரை, எள்ளு ஆகியவற்றைப்\nபயிர் செய்து வந்தனர் .பணப்பயிரான முந்திரி வெளி நாடுகளுக்கு ஏற்றுமதி செய்ய ஆரம்ப்பித்தபின் முந்திரியில் லாபம் கண்டனர். அதனால் புன்செய் பயிர்களை விட்டு முந்திரி பயிர் செய்து வருகின்றனர். 2011 ல் வீசிய தானே புயல் முந்திரி மரங்களை வேருடன் பிடுங்கி எரிந்து விட்டது. மக்கள் முந்திரியில் பெரும் இழப்பைக்கண்டனர்.\n\nSection::::சாலை வசதி.\nசென்னை - கும்பகோணம் 45C தேசிய நெடுஞ்சாலையில் கொள்ளுக்காரன் குட்டை என்ற இடத்திலிருந்து தொடங்கி ஒரு சாலை முத்தாண்டிக்குப்பம் வழியாக விருத்தாசலம் செல்கிறது. இந்த சாலைக்குக்கு வடபுறம் பேர்பெரியான் குப்பம் உள்ளது. மற்றொரு சாலை நெய்வேலி நகரத்திலிருந்து தொடங்கி முத்தாண்டிக் குப்பம் வழியாக பண்ருட்டி செல்கிறது.சாலைக்கு அருகில் முத்தாண்டிக்குப்பம் காவல் நிலையம் உள்ளது.\n\nSection::::போக்குவரவு வசதி.\nநெய்வேலி நகரத்திலிருந்து முத்தாண்டிக்குப்பம் வழியாக பண்ருட்டிக்கு அரசு நகர பேருந்து செல்கிறது. வடலூரிலிருந்து முத்தாண்டிக்குப்பம் வழியாக அரசு நகர பேருந்து காட்டுக் கூடலூருக்குச் செல்கிறது.பண்ருட்டியிலிருந்து முத்தாண்டிக்குப்பம் வழியாக விருத்தாசலத்துக்கு ஒரு பேருந்து செல்கிறது.\n\nSection::::கல்வி.\nஊராட்சி ஒன்றிய தொடக்கப்பள்ளிப் பள்ளி ஒன்று உள்ளது. பேர்பெரியான் குப்பத்தில் அரசு ஆண்கள் மேல் நிலைப்பள்ளியும், அரசு பெண்கள் மேல் நிலைப்பள்ளியும் உள்ளது. முத்தாண்டிக்குப்பம் மாணவர்கள் அப்பள்ளிகளில் உயர்கல்வி பெருகின்றனர்.\n"}
{"id": "200680", "url": "https://ta.wikipedia.org/wiki?curid=200680", "title": "தேங்காப்பட்டினம்", "text": "தேங்காப்பட்டினம்\n\nதேங்காப்பட்டினம் என்பது கன்னியாகுமரி மாவட்டத்திலுள்ள விளவங்கோடு வட்டத்தில் உள்ள ஒரு கிராமமாகும்.நாகர்கோவிலிலிருந்து 35 கிலோ மீட்டர் தொலைவிலும் குழித்துறையிலிருந்து 12 கிலோமீட்டர் தொலைவிலும் உள்ளது.இங்கு தென்னைமரங்கள் அதிகம் பயிரிடப்படுவதால் இப்பெயர் \nபெற்றது.-தேங்காய்பட்டினம்-.ஆயி குல மன்னர்கள் ஆண்ட தேங்கா நாட்டின் மையப் பகுதியில் அமைந்த இடமானதால் இப் பெயர் எனவும் கூறப்படுகிறது.பண்டை நாட்களிலிருந்தே அரேபியா போன்ற நாடுகளுடன் வணிகத் தொடர்பு கொண்டிருந்தது. கொப்பரைத் தேங்காய்,உலர்ந்த மீன், கயிறு முதலியன முக்கிய ஏற்றறுமதிப் பொருட்களாகும். அன்றே முகமதிய வணிகர்கள் அரசரின் ஒப்புதலுடன் இவ்விடத்தினை தங்கள் வாழ்விடமாகவும் கொண்டனர்.சுமார் 1200 ஆண்டுகளுக்கு முன்னரே இங்கு மசூதி கட்டியுள்ளனர். சுமார் 16 கிலோமீட்டர் நீளத்திற்கு ஏ.வி.எம்.கால்வாய் உள்ளது. படகு போக்கு\nவரத்திற்கு ஏற்றது.\n\nஇந்திய விவரச் சுவடி.\n"}
{"id": "200681", "url": "https://ta.wikipedia.org/wiki?curid=200681", "title": "சாலங்காயன்", "text": "சாலங்காயன்\n\nசாலங்காயன் பெருங்கதை காப்பியத்தில் வரும் கதைமாந்தர்களில் ஒருவன். உதயணன் காப்பியத் தலைவன். உதயணனின் முதல் மாமனார் பிரச்சோதனன். பிரச்சோதனனின் அமைச்சனாகவும், படைத்தலைவனாவும் விஏங்கியவன் சாலங்காயன். \n\nஉதயணனைப் பிடித்துவருவதற்காக 10,000 படைவீரர்களுடனும் எந்திர யானையுடனும் சென்றான். எந்திர யானைக்குள்ளே ஒளிந்திருந்து வெளிப்பட்டு உதயணனைத் தாக்கிய வீரர்களை வயந்தகன் கொன்ற பின்னர் உதயணனைத் தாக்கினான். இவனுடன் இருந்த அனைவரையும் உதயணன் கொன்ற பின்னர் இந்தச் சாலங்காயனை 'அமைச்சனைக் கொல்லலாகாது' என உதயணன் விட்டுவைத்தான். உதயணன் வீசிய வாள் எந்திர யானையின் கொம்பில் பட்டு முரிந்துபோனபோது உதயணனைக் கைது செய்து கொண்டுவந்தவன் இந்தச் சாலங்காயன். \n\nமத யானையை நூலால் கட்டுவது போல, சாலங்காயன் உதயணனைத் தன் மேலாடையால் கட்டித் தேரின்மூது ஏற்றி, உச்சைனி நகருக்குக் கொண்டுவந்தான். தன் அரசன் பிரச்சோதனனுக்குத் தெரிவித்தான். பிரச்சோதனன் ஆணைப்படி உதயணனை இருட்டறை ஒன்றில் அடைத்துவைத்தான். \n"}
{"id": "200683", "url": "https://ta.wikipedia.org/wiki?curid=200683", "title": "பாலகன்", "text": "பாலகன்\n\nபாலகன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகுமரன், கோபாலகன் ஆகியோர் மற்ற இருவர். \n"}
{"id": "200684", "url": "https://ta.wikipedia.org/wiki?curid=200684", "title": "பாலகுமரன்", "text": "பாலகுமரன்\n\nபாலகுமரன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகன், கோபாலகன் ஆகியோர் மற்ற இருவர். \n"}
{"id": "200685", "url": "https://ta.wikipedia.org/wiki?curid=200685", "title": "கோபாலகன்", "text": "கோபாலகன்\n\nகோபாலகன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகுமரன், பாலகன் ஆகியோர் மற்ற இருவர். \n"}
{"id": "200687", "url": "https://ta.wikipedia.org/wiki?curid=200687", "title": "ரீட்டா லெவி மோண்டால்சினி", "text": "ரீட்டா லெவி மோண்டால்சினி\n\nரீட்டா லெவி-மோண்டால்சினி ( 22 ஏப்ரல் 1909 - 30 டிசம்பர் 2012) , ஒரு இத்தாலிய நரம்பியலாளர்..1986இல் சக ஊழியர் ஸ்டான்லி கோஹனுடன் , நரம்பு வளர்ச்சி காரணிகளின் கண்டுபிடிப்பிற்காக மருத்துவம் அல்லது உடலியங்கியலுக்கான நோபல் பரிசு பெற்றார்.\n"}
{"id": "200689", "url": "https://ta.wikipedia.org/wiki?curid=200689", "title": "பாலியல் குற்றங்களிலிருந்து குழந்தைகளைப் பாதுகாக்கும் சட்டம் , 2012", "text": "பாலியல் குற்றங்களிலிருந்து குழந்தைகளைப் பாதுகாக்கும் சட்டம் , 2012\n\nபாலியல் குற்றங்களிலிருந்து குழந்தைகளைப் பாதுகாக்கும் சட்டம் 2012 (The Protection of Children from Sexual Offenses (POCSO) Act, 2012) என்பது , இந்தியாவில் பாலியல் குற்றங்களிலிருந்து குழந்தைகளைப் பாதுகாக்க உருவாக்கப்பட்ட சட்டமாகும். இதனைச் சுறுக்கமாக \"போக்சோ சட்டம்\" அல்லது \"போக்ஸோ சட்டம்\" என அழைக்கப்படுகிறது. இச்சட்டம் , மாநிலங்களவையில் 2012 ஆம் ஆண்டு மே மாதம் 10ம்தேதியும், மக்களவையில் மே மாதம் 22ம் தேதியும் நிறைவேற்றப்பட்ட சட்டமாகும்.இதற்கான விதிமுறைகளும் உருவாக்கப்பட்டு, நவம்பர் 14ம் தேதி அரசிதழ் அறிவிக்கை வெளியிடப்பட்டது. இச்சட்டம் வரும் முன் , குழந்தைகள் மீதான பாலியல் வன்முறை, இந்திய தண்டனை சட்டப்பிரிவுகளின் கீழ் பதிவு செய்யப்பட்டது. இப்பிரிவுகள், குழந்தைகள், வயது வந்தவர்கள் என்ற வித்தியாசமின்றி வழக்குகளைக் கையாண்டன.\n\nSection::::சட்டத்தின் பொதுவான அம்சங்கள்.\n18 வயதுக்குக் குறைவான அனைத்துக் குழந்தைகளும் பாலின வித்தியாசமின்றி, இச் சட்டத்தின் வரையறைக்குள் வருவர். அதாவது ஆண் குழந்தைகள், சிறுவர்களும் பாதிக்கப்பட்டாலும், இச்சட்டம் தலையீடு செய்யும். பாலியல் தாக்குதல்/வன்முறை, பாலியல் துன் புறுத்தல்/சீண்டல், ஆபாசப் படமெடுக்கக் குழந்தைகளைப் பயன்படுத்துதல் போன்றவற்றைக் குற்றங்களாக இச்சட்டம் முன்வைக்கிறது. 30 நாட்களுக்குள் குழந்தையின் சாட்சியம் பதிவு செய்யப்பட வேண்டும். ஒரு வருடத்துக்குள் வழக்கு முடிய வேண்டும். இது மிகத் தேவையானது. சாதாரண சிறை தண்டனையிலிருந்து, கடுங் காவல், ஆயுள் தண்டனை வரை கொடுக்க லாம் என சட்டம் குறிப்பிடுகிறது. சில வகை பாலியல் வன்முறைக்குக் கூடுதல் தண்டனை உண்டு. உதாரணமாக, காவல் துறையினர், பாதுகாப்புப் படையினர், ராணுவம், அரசு அதிகாரிகள் போன்றவர்கள் பாதுகாவலர்கள் அல்லது நம்பிக்கைக் குரியவர்கள். அவர்களே குற்றம் இழைக்கும் போது, அதிக தண்டனை உண்டு என இச்சட்டம் தெளிவுபடுத்துகிறது.மாவட்ட அளவில் குழந்தை பாதுகாப்புப் பிரிவு அமைக்கப்பட வேண்டும். தனி காவல் துறை பிரிவும் ஏற்படுத்தப் பட வேண்டும். பாதிக்கப்பட்ட குழந்தை எங்கு இருந்தால், அக்குழந்தையின் நலனுக்கு உகந்தது என்று பார்க்க வேண்டும். சில சமயம், குடும்ப உறுப்பினர்களே குற்றம் செய்பவராக இருந்தால், அங்கிருந்து குழந்தையை வேறு இடத்துக்கு மாற்ற வேண்டும்.\n\nSection::::குழந்தையின் நலனே பிரதானம்.\nசிறப்பு நீதிமன்றங்கள் இதற்காக நிறுவப்பட வேண்டும். வழக்கின் துவக்கத்திலிருந்து இறுதி வரை - புகார் கொடுப்பது, முதல் தகவல் அறிக்கை பதிவு, விசாரணை, வாக்கு மூலம் பதிவு, வழக்கு நடப்பது போன்ற அனைத்திலும் - பாதிக்கப் பட்ட குழந்தைகளின் நலன் மையமாக இருக்க வேண்டும். அதுதான் மிக முக்கியத்துவம் அளிக்கப்பட வேண்டிய அம்சம் என்று சட்டம் கூறுகிறது. உதாரணமாக, “பாதிக்கப்பட்ட சிறுமி/சிறுவரின் சாட்சியம் அவர்களின் வீட்டிலோ அல்லது அவர்கள் விரும்புகிற இடத்திலோ தான் பதிவு செய்யப் பட வேண்டும். துணை ஆய்வாளர் அல்லது அதற்கு மேற்பட்ட பொறுப்பில் உள்ள பெண் காவல் அதிகாரி தான் பதிவு செய்ய வேண்டும். அப்போது காவலர் சீருடையில் அந்த அதிகாரி இருக்கக் கூடாது.”இரவு நேரத்தில், அவர்களைக் காவல் நிலையத்தில் வைத்துக் கொள்ளக் கூடாது. குழந்தை எதை எப்படி சொல்லுகிறதோ, அதை அப்படியே அந்த வார்த்தைகளில் பதிவு செய்ய வேண்டும். மாற்றுத் திறனாளி என்றால், குழந்தை பேசுவதைப் புரிந்து கொண்டு எடுத்துச் சொல்ல சைகை மொழி பேசுபவர் அல்லது குழந்தையின் பெற்றோர், உறவினரின் உதவியைப் பெற்றுக் கொள்ள வேண்டும்.மருத்துவப் பரிசோதனை, பெற்றோர்/உற்றோரின் முன்னிலையில் செய்யப் பட வேண்டும். பெண் குழந்தை என்றால், பெண் மருத்துவர் செய்ய வேண்டும். அவசர மருத்துவ சிகிச்சை அளிக்க நேர்கிறபோது, மருத்துவர்கள் காவல் துறை அல்லது நீதி துறையின் உத்தரவைக் கோரக் கூடாது.வழக்கு நடக்கும்போது, அடிக்கடி குழந்தை ஆசுவாசப் படுத்திக்கொள்ள நேரம் ஒதுக்க வேண்டும்.விசாரணையோ, வழக்கோ, வாக்கு மூலமோ பாதிக்கப்பட்ட சிறுமி/சிறுவரைத் திரும்ப திரும்ப நடந்ததைச் சொல்ல வற்புறுத்தக் கூடாது.குறுக்கு விசாரணை என்ற பெயரில் சங்கடப் படுத்தும் கேள்விகள் அல்லது நடத்தையை சந்தேகிக்கும் கேள்விகளைக் கேட்கக் கூடாது.\n\nSection::::குறிப்பிடத் தகுந்த பிரிவுகள்.\nகுற்றம் இழைத்தவர்கள் மட்டுமல்ல, குற்றத்தை செய்யும் நோக்கத்துடன் அதற்காக முயற்சித்தவர்களும் குற்றவாளிகள் தான்.\nபாலியல் வன்முறை செய்ய, ஒரு சிறுமியை இழுத்துச் சென்றிருக்கலாம். யாரோ வருகிறார்கள் என்பதற்காக விட்டு விட்டு ஓடியிருக்கலாம். பணம் திருடினாளா என்று பரிசோதிக்கவே தனியாக அழைத்து வந்தேன் என்று ஆசிரியர் கூறலாம். வழக்கு வந்தால், குற்றம் நடக்கவில்லையே என்று தப்பித்துக் கொள்ள வாய்ப்பிருக்கிறது. ஆனால் இச்சட்டம், தப்பிக்கும் வழியை மிகச் சரியாக அடைக்கிறது. குற்றத்துக்கு என்ன தண்டனையோ, அதில் பாதியை குற்றம் செய்யும் நோக்கத்துடன் முயற்சிப்பவர்களுக்கு வழங்க வேண்டும் என்று கூறுகிறது.மற்றொரு முக்கிய பிரிவு, பாலியல் வன் கொடுமை குற்றத்தைப் பொறுத்தமட்டில், குற்றம் நடந்தது என்று மனுதாரர் ப்ராசிகியூஷன் தரப்பு நிரூபிக்க வேண்டியதில்லை. குற்றவாளி தான், தான் குற்றம் செய்யவில்லை என்று நிரூபிக்க வேண்டும் என்று வலியுறுத்துகிறது.பாலியல் வன்முறைக்கு உள்ளாக்கப்பட்ட சிறுவர், சிறுமியர் பெயரையும், அடையாளத்தையும், சிறப்பு நீதிமன்றத்தின் அனுமதியில்லாமல் ஊடகங்கள் வெளியிடக்கூடாது என்பது அழுத்தமாக சொல்லப்பட்டிருக்கிறது. காவல் துறையும் வெளியிடக் கூடாது என்பது தான் இதன் பொருள்.\n\nSection::::இழப்பீடு/நிவாரணம்.\nசிறப்பு நீதிமன்றம் தாமாகவோ, அல்லது பாதிக்கப்பட்டோரின் மனுவின் அடிப்படையிலோ தேவையைப் பொறுத்து இடைக்கால நிவாரணம் வழங்க வேண்டும். இறுதியில், குற்றவாளி தண்டனை பெற்றாலும், விடுவிக் கப்பட்டாலும் நிவாரணம் வழங்கலாம். குற்ற வாளியை அடையாளம் காண முடியாவிட்டாலும், தலைமறைவாகப் போய் விட்டாலும் கூட, இழப்பீடு வழங்கலாம். உடல் காயம், மன உளைச்சல், மருத்துவச் செலவு, குடும்பத் தின் பொருளாதார நிலை ஆகியவற்றைக் கணக்கில் எடுக்க வேண்டும். மன/உடல் நிலை சரியில்லாமல் அல்லது விசாரணை, வழக்குக்குச் செல்வதற்காகப் பள்ளி செல்ல முடியாத நிலை ஏற்பட்டால் அதையும் கணக் கில் எடுக்க வேண்டும். எச்.ஐ.வி. தாக்கியிருந்தால், கர்ப்பமாகி விட்டால், ஊனமடைந்து விட்டால் அவையும் எடுத்துக் கொள்ளப்பட்டு, இழப்பீடு வழங்கப் பட வேண்டும். மாநில அரசே நிவாரணத் தொகையை வழங்க வேண் டும். நீதிமன்ற உத்தரவு பெற்று 30 நாட் களுக்குள் இது அளிக்கப் பட வேண்டும்.இவ்வளவு வாய்ப்புகள் இருக்கிறது என்று தெரிந்தால்தானே, பாதிக்கப்பட்ட குழந்தை யும், பெற்றோரும் அவற்றைப் பயன்படுத்திக் கொள்ளமுடியும்? இவை குறித்து அவர்களுக்குக் கூறப்பட வேண்டும் என்பது இச்சட்டத் தின் கீழ் கட்டாயமாக்கப் பட்டிருக்கிறது. அதே போல் வழக்கின் விவரம் அவ்வப்போது அவர்களுக்குத் தெரிவிக்கப்பட வேண்டும்.தேசிய/மாநில குழந்தைகள் உரிமை பாது காப்பு ஆணையம் தான் இச்சட்டத்தின் அமலாக்கத்தைக் கண்காணிக்க வேண்டும்.\n\nSection::::வழக்குகள்.\nகுற்றவியல் ஆவணக் காப்பகத் துறையின் தகவலின்படி 2016 ஆம் ஆண்டு 1567 வழக்குகளும், 2015 ஆம் ஆண்டு 1544 வழக்குகளும் போக்சோ சட்டத்தின் கீழ் பதிவாகியுள்ளன.\n"}
{"id": "200690", "url": "https://ta.wikipedia.org/wiki?curid=200690", "title": "மோதல்", "text": "மோதல்\n\nமோதல் (Collision ) இரு பொருட்கள் மோதும் போது அவைகளுக்கிடையே ஆற்றல் பரிமாற்றம் நிகழ்கிறது. இந்நிலையில் அதிக ஆற்றல் கொண்ட பொருள் ,மோதல் காரணமாக தன் ஆற்றலின் ஒரு பகுதியினை\nமற்ற பொருளுடன் பகிர்ந்து கொள்கிறது. எனவே மோதும் இரு பொருட்களும் தமது முந்தைய திசைவேகம்\nமாறப்பெற்று ,புதிய திசைவேகத்தினைப் பெறுகின்றன.இயற்பியல் விதிகளின் துணையுடன் மோதலுக்குப்பின் அவைகளின் ஆற்றல், திசைவேகம்,திசை முதலியவற்றைக் கணக்கிட முடியும்.\n\nமோதல் இரு வகைப்படும்.1) மீட்சிமோதல்\".(Elastic collision. 2)மீட்சியிலா மோதல்.\"'(Inelastic collision)\n\nமீட்சிமோதலின் போது இயக்க ஆற்றலில் இழப்பு ஏற்படாமல்,ஆற்றல் பரிமாற்றம் மட்டுமே ஏற்படுகிறது.\nஇதில் மோதலுக்கு முன்னும் பின்னும் மொத்த இயக்க ஆற்றல் சமமாக இருக்கும்.பில்லியார்டு பந்து மோதலினை எடுத்துக்காட்டாகக் கூறலாம்.\n\nமீட்சியிலா மோதலில் இவ்வாற்றல் சமமாக இருக்காது. ஆற்றலின் ஒருபகுதி வெப்பமாகவோ வேறு வழியிலோ இழக்கப் பட்டிருக்கும். இந்நிகழ்வுகள் பொதுவாக மோதல்கள் எனப்படுகின்றன.\n\nஅணுவைப்பற்றி--பம்பாய் தமிழ்ச் சங்கம்.\n"}
{"id": "200693", "url": "https://ta.wikipedia.org/wiki?curid=200693", "title": "மாக் ஓஎசு எக்சு மாவரிக்சு", "text": "மாக் ஓஎசு எக்சு மாவரிக்சு\n\nஓஎசு எக்சு மாவரிக்சு (\"OS X Mavericks\") ஆப்பிள் நிறுவனத்தின் மாக் கணினிகளுக்கான மேசைக்கணினிகள் மற்றும் வழங்கிகளுக்கான இயக்கு தளம் மாக் ஓஎசு எக்சு தொடரில் பத்தாவது முதன்மைப் பதிப்பாகும். இது சூன் 10, 2013 அன்று ஆப்பிள் உலகளாவிய உருவாக்குனர் மாநாட்டில் அறிமுகப்படுத்தப்பட்டு அக்டோபர் 22, 2013 அன்று பொதுப் பயன்பாட்டிற்கு வெளியிடப்பட்டது. இது மாக் செயற்பொருள் அங்காடியிலிருந்து (Mac App Store) விலையின்றிப் பெறும் வகையில் இற்றைப்படுத்தலாக வழங்கப்படுகிறது.\n\nஇப்பதிப்பில் மின்கலங்கள் நீண்டநேரம் பயன்படுத்தக்கூடியமை, ஃபைண்டர் மென்பொருளில் மேம்பாடுகள், ஐகிளவுட் ஒருங்கிணைப்பு, வல்லுனர்களுக்கு பிற மேம்பாடுகள் உருவாக்கப்பட்டுள்ளன. ஆப்பிளின் ஐஓஎஸ் செயற்பொருள்களும் ஓஎசு எக்சு தளத்தில் இயங்குமாறு வடிவமைக்கப்பட்டுள்ளது. இதற்கு முந்தைய பதிப்புகள் பூனை/புலி வகைகளின் பெயரில் வெளியாயின; இதிலிருந்து விலக்காக இந்தப் பதிப்பு வடக்கு கலிபோர்னியாவில் உள்ள மாவரிக்சு என்ற கடலோர நகரை ஒட்டிப் பெயரிடப்பட்டுள்ளது.\n"}
{"id": "200719", "url": "https://ta.wikipedia.org/wiki?curid=200719", "title": "மாவரிக்சு (இடம்)", "text": "மாவரிக்சு (இடம்)\n\nமாவரிக்சு (\"Mavericks\") ஐக்கிய அமெரிக்காவின் கலிபோர்னியா மாநிலத்தின் வடக்கே உள்ள ஓர் அலைச்சறுக்கு தலமாகும்.இது பில்லர் பாயிண்ட் துறைமுகத்திலிருந்து ஏறத்தாழ 2 மைல்கள் (3.2 கிமீ) தொலைவில், ஆஃப் மூன் பே நகரத்திற்கு சற்று வடக்கில் அமைந்துள்ளது. அமைதிப் பெருங்கடலில் உருவாகும் குளிர்கால சூறாவளிகளால் இங்கு வழக்கமாக அலைகள் 25 அடி (7.6 மீ) உயரத்திற்கும் மிகக்கூடிய அளவில் 80 அடி (24 மீ) உயரத்திற்கு எழுகின்றன. அலை உடைப்பு நீரடியில் உள்ள வழமையல்லாத பாறைகளின் அமைப்பினால் ஏற்படுகிறது. இதனால் அலைச்சறுக்கிற்கு ஏற்றவகையில் அலைகள் குழாய்வடிவமாக உருவாகின்றன.\n\nஉலகின் மிகச் சிறந்த அலைச்சறுக்கு விளையாட்டாளர்களின் மிக விரும்பப்படும் குளிர்கால சுற்றுலாத் தலமாக உள்ளது. பெரும்பாலான குளிர்காலங்களில் இங்கு அழைக்கப்பட்டவர்களுக்கு மட்டுமான அலைச்சறுக்கு போட்டி நடத்தப்படுகிறது.\n"}
{"id": "200723", "url": "https://ta.wikipedia.org/wiki?curid=200723", "title": "கவவு", "text": "கவவு\n\nகவவு என்னும் சொல் தொல்காப்பியத்தில் உரிச்சொல்லாகவும், பெயர்ச்சொல்லாகவும் காட்டப்பட்டுப் பயன்படுத்தப்பட்டுள்ளது. கவவும் என வினைமுற்றாகவும், கவவ என எதிர்கால வினையெச்சமாகவும், கவவி என இறந்தகால வினையெச்சமாகவும், கவவியார், கவவினாள் என்று வினையாலணையும் பெயர்களாவும், கவவுக்கை என்ற வடிவில் பெயரெச்சமாகவும் இந்தச் சொல் பண்டைய இலக்கியங்களில் பயின்றுவந்துள்ளது. இவை அனைத்தும் வளைத்து அரவணைத்துக்கொள்ளும் பொருளை உணர்த்துகின்றன. \nSection::::சொல்லாட்சிகள் - எடுத்துக்காட்டு.\nஇந்தச் சொல் கையாளப்பட்டுள்ள இடங்களில் உணர்த்தும் பொருள்கள் இவை:\n"}
{"id": "200724", "url": "https://ta.wikipedia.org/wiki?curid=200724", "title": "சாங்கோபாங்கம்", "text": "சாங்கோபாங்கம்\n\nசாங்கோபாங்கம் என்பது சைவ சமயத்தில் இறைவனின் திருமேனியைக் குறிப்பதாகும். சிவபெருமான் திருமேனி அங்கம், பிரத்தியங்கம், சாங்கம், உபாங்கம் ஆகியவைகளாக பிரித்து கூறப்படுகின்றன. இந்த வகைகளின் முழுமையை குறிக்க சாங்கோபாங்கம் என்ற சொல்லாடல் கையாளப்படுகிறது. சாங்கோபாங்கம் என்றால் முழுமை என்று பொருளாகும் என சென்னைப் பல்கலைக்கழக தமிழ்ப் பேரகராதியில் குறிப்பிடப்பட்டுள்ளது. \n\nSection::::திருமேனி பிரிவுகள்.\nSection::::அங்கம்.\nஇறையின் திருமேனியினுடைய சிரசு, இருதயம், நேத்திரம், கவசம், அஸ்திரம் ஆகியவை அங்கங்களாம். சிவதீட்சை மந்திரங்கள் பதினொன்றில் முதல் ஐந்தும் பஞ்சப்பிரம்ம மந்திரங்கள் என்றும் அடுத்த ஆறும் ஷடாங்க மந்திரங்கள் என்றும் கூறப்படுகின்றன. சடாங்க மந்திரங்களாவன\n<poem>\nஓம் ஹிருதயாயை நமஹா\nஓம் சிரசே நமஹா\nஓம் சிகாயை நமஹா\nஓம் கவசாய நமஹா\nஓம் நேத்ரேப்யோ நமஹா\nஓம் அஸ்த்ராய நமஹா என்பனவாம். \n</poem> \n\nSection::::பிரத்தியங்கம்.\nவக்ஷசு (முகம்), கண்டம், ஸ்தனங்கள், தோள்கள், நாபி, சுரோத்திரங்கள் (காதுகள்), ஹஸ்தங்கள் (கரங்கள்), பாதங்கள், அங்குலிகள் (விரல்கள்), ஊருக்கள் (தொடைகள்), முழந்தாள்கள், கணைக்கால்கள் ஆகியவை பிரத்தியங்கங்களாம்.\nநைவேத்தியம், பலி, ஹோமம். நித்தியோற்சவம், சுளுக்கோத்கதானம், சுவஸ்திவாசகம் என்னும் ஆறுமே பிரத்தியங்கம் என்ற மரபு சில ஆகமங்களில் காணப்படுகின்றது. \n\nSection::::சாங்கம்.\nதிருமேனியுடன் கூடியவை சாங்கம் எனப்படுகின்றன. திரிசூலம், மழு, கேடயம், வச்சிரம், அபயம், நாகம், பாசம், அங்குசம், சிலம்பு, அக்கினி போன்றவை சாங்கம் ஆகும். \nஅபிஷேகம், பாத்தியம், ஆசமனீயம், அர்க்கியம், வஸ்திரம், ஆபரணம், சந்தனம், புஷ்பம் என்னும் எட்டுமே சாங்கம் என்று சில ஆகமங்கள் கூறுகின்றன.\nசங்கத்தில்,வரும் அபிஷேகம் இறை வழிபாட்டில் மிகச்சிறப்பும், முதன்மையும் உடையது. இது பற்றி திருமுறைப் பாடல்களும் பல இடங்களில் குறிப்பிடுகின்றன.\n<poem> \n”தடம் கொண்ட்தோர் தாமரைப் பொன்முடி தன்மேல்\nகுடம் கொண்ட்டியார் குளிர்நீர் சுமந்தாட்ட...”\n\n”ஆடினாய் நறு நெய்யொடு பால் தயிர்...”\n\n”பாலினால் நறு நெய்யாய் பழத்தினால் பயின்றாட்டி---”\n\n”தூய காவிரியின் நன்னீர்கொண்டு இருக்கு ஓதி ஆட்டி”\n\n”ஆன் ஐந்தும் ஆடியை ... சந்தனமும் குங்குமமும் சந்தும் தோய்ந்த தோளானை...”\n\n”தேன் நெய் பால் சூட்டுகந்தானே தேவனே”\n</poem> \n\nSection::::உபாங்கம்.\nதிருமேனியை விட்டு நீங்காதவை உபாங்கம் எனப்படுகின்றன. பரிவட்டம், பூணூல், மாலை, நறுமணக்கலவை, அணிகலன்கள், அவன் அமர்ந்துள்ள ஆசனம் அல்லது இருக்கை, அவன் திருமுன் தொங்கும் திரை ஆகியன உபாங்கங்கள் ஆகும்.\nதூபம், தீபம், திருநீறு, குடை, கண்ணாடி, சாமரம், விசிறி, வியாஜனம், நர்த்தனம், கீதவாத்தியம் என்னும் பத்துமே உபாங்கம் என்ற மரபு சில ஆகமங்களில் காணப்படுகின்றது.\nSection::::இலக்கியங்களில்.\nஇந்த அங்கங்கள் யாவும் இறையின் கருணையாகிய அருளின் வெளிப்பாடு என்று பின்வரும் சிவஞான சித்தியார் பாடல் கூறுகின்றது. \n<poem>\n'உரு அருள், குணங்களோடு உணர்வு அருள், உருவிற் தோன்றும்\nகருமமும் அருள், அரன்தன் கர சரணாதி சாங்கந்\nதரும் அருள், உபாங்கம் எல்லாந் தான்அருள், தனக்கொன்று இன்றி\nஅருளுரு உயிருக் கென்றே ஆக்கினன் அசிந்தன் அன்றே'\n</poem> \nஅ-சிந்தன் என்றால் சிந்தனைக்கு எட்டாதவன் என்று பொருள். இவ்வாறு சிந்தனைக்கு எட்டாத இறைவனுடைய உருவம், அங்கம், சசாங்கம் யாவும் அவன் உயிர்கள் மீது கொண்ட அருளின் வெளிப்பாடே; அவன் தனக்கு என்று எதுவும் கொள்வதில்லை என்று இப்பாடல் கூறுகின்றது. \n\nசூரியனார் கோவில் ஆதீனத்து குரு முதல்வர் சிவாக்கிரயோகி அவர்கள் சிவஞானசித்தியாருக்கு எழுதிய உரையில் இதற்கான மேலதிக விளக்கங்களைத் தருகின்றார்.\n"}
{"id": "200726", "url": "https://ta.wikipedia.org/wiki?curid=200726", "title": "மைக்கோபேக்டீரியம் இலெப்புரோமட்டோசிசு", "text": "மைக்கோபேக்டீரியம் இலெப்புரோமட்டோசிசு\n\nமைக்கோபாக்டீரியம் இலெப்புரோமட்டோசிசு (\"Mycobacterium lepromatosis\") என்னும் பாக்டீரியமும் மைக்கோபாக்டீரியம் இலெப்ரே (\"Mycobacterium leprae\") என்னும் பாக்டீரியமும் தொழுநோய் அல்லது ஃகான்சனின் நோய் (Hansen's disease) எனப்படும் நோயை உண்டாக்குகின்றன. இந்த மைக்கோபாக்டீரியம் இலெப்புரோமட்டோசிசு என்னும் பாட்டீரியத்தை 2008 இல் தான் முதலில் கண்டுபிடித்தார்கள். இதன் 16S பகுதி இரிபோசோம் ஆர்.என்.ஏ மரபணுவை அலசியதில் இது மைக்கோபாக்டீரியம் இலெப்ரே என்னும் பாக்டீரியத்தில் இருந்து வேறானது என்பது உறுதியாயிற்று.\n\n\"மை. இலெப்புரோமட்டோசிசு\" (\"M. lepromatosis\") விரவும் இலெப்புரோமட்டோசிசு தொழுநோய் (\"DLL\") உண்டாக்கும் ஒரு காடிக் குலையாத வகை குச்சி நுண்ணுயிரி (Acid Fast Bacilli (AFB). இந்த விரவுவகை இலெப்புரோமட்டோசிசு தொழுநோய் பெரும்பாலும் மெக்சிகோ, கரிபிய நாடுகளில் காணப்படுகின்றது. விரவு இலெப்புரோமட்டோசிசு தொழுநோய் நரம்புவழி ஊடுருவி தோலில் புண் ஏற்பட்டு வெளிப்படும் கடுமையான ஒரு நோய். . மைக்கோபாக்டீரியம் இலெப்ரே போலவே இதுவும் செய்முறைச் சாலையில் வளர்ப்பூடகத்தில் வளர்க்க முடியவில்லை, ஏனெனில் இந்த நுண்ணுயிரிக்குத் தேவையான சில மரபணுக்கள் உயிர் உடலங்களிதான் கிடைக்கின்றன\n"}
{"id": "200731", "url": "https://ta.wikipedia.org/wiki?curid=200731", "title": "என். வி. கலைமணியின் நூற்பட்டியல்", "text": "என். வி. கலைமணியின் நூற்பட்டியல்\n\nதமிழக எழுத்தாளர் என். வி. கலைமணியின் நாட்டுடைமையாக்கப்பட்ட நூல்கள், கீழே பட்டியலாகத் தரப்படுகின்றன. 2009-10 ஆம் ஆண்டில் இதற்கு பரிவுத் தொகையாக மூன்று இலகரம் (இலட்சம்) இந்திய ரூபாய் கொடுக்கப்பட்டது.\n\n\n"}
{"id": "200733", "url": "https://ta.wikipedia.org/wiki?curid=200733", "title": "ஒன்பதாம் கிளமெண்ட் (திருத்தந்தை)", "text": "ஒன்பதாம் கிளமெண்ட் (திருத்தந்தை)\n\nதிருத்தந்தை ஒன்பதாம் கிளமெண்ட் (; 28 ஜனவரி 1600 – 9 டிசம்பர் 1669), என்பவர் கத்தோலிக்க திருச்சபையின் திருத்தந்தையாக 20 ஜூன் 1667 முதல் 1669இல் தனது இறப்புவரை இருந்தவர் ஆவார்.\n\nபாப்பு ஏழாம் அலெக்சாண்டரின் செயலராக இருந்தவர்.1667 ஜுன் 20 ல் புதிய பாப்புவாகத் தேர்ந்தெடுக்கப்பட்டார். ஆறு நாள்களுக்குப் பின் ஒன்பதாம் கிளமென்ட் என்ற பெயரில் முடிசுட்டப்பட்டார். திருச்சபையை ஒர் அரசராகத் திரு ஆட்சி புரியாமல், நல்ல தகப்பனாகச் செயல்பட்டார். அவரை யாரும் எளிதாகச் சந்திதுப் பேசலாம். வாரத்தில் இரண்டு நாள்கள் புனித பேதுருவின் பேராலயத்தின் அமர்ந்து பாவ மன்னிப்பு வழங்கினார். சலுகைகளோ பதவிகளோ பெற்றக் கொள்வதற்காக அவருடைய உறவினர்கள் யாரையும் உரோமைக்கு வர அனுமதிக்கவில்லை. பல ஆலயங்களையும் நினைவு சின்னங்களையும் இவர் உருவாக்கினார். ஆனால் ஒரு இடத்திலும் தனது பெயரைப் பதிக்க வில்லை. ஏழைகளை மிகவும் நேசித்தார். வரிகளை நீக்கினார். இறக்குமதியாகும் உணவு தானியங்கள் மீதுள்ள சுங்க வரிகளை ரத்து செய்தார். கோதுமை, மக்காச்சோளம் போன்ற உணவு பொருள்களை விற்பதற்குப் பிரபுக்கள் பெற்றிருந்த உரிமையை நீக்கினார். ஏழைகளைக்கு இலவசமாக உணவு தானியங்களை வழங்கினார். உரோமையிலிருந்த அனைத்து மக்களும் பாப்புவை அன்போடு நேசித்தனர்.\nபாரம்பரியத்தையும் பழமையையும் விருப்பினார். இவருடைய அரியமுயற்சியினால் பிரான்ஸ் -ஸ்பெயின் நாடுகாளின் போர்ப்படைகளை ஒன்றிணைத்து துருக்கியர்களுக்கு எதிராகப் பயன்படுத்த முடியும் என்று நம்பினார். இவருடைய எண்ணம் செயல்வடிவம் பெறுமுன் துருக்கியர் கிரேட் நகரைத்தாக்கினர் இந்த படையெடுப்பு பாப்புவை மிகவும் பாதித்தது இதனால் 1669 டிசம்பர் 9இல் காலமானார்.\n"}
{"id": "200734", "url": "https://ta.wikipedia.org/wiki?curid=200734", "title": "காடியால் குலையாமை", "text": "காடியால் குலையாமை\n\nகாடியால் குலையாமை (Acid-fastness) என்பது சில பாக்டீரியாக்களின் தன்மையை அறிய சாயமேற்றுகையில் காடிகளால் நிறம் கலையாமல் இருக்கும் பண்பைக் குறிக்கும்\n\nகாடிக்குலையா நுண்ணுயிரிகளின் பொதுத்தரமான நுண்ணுயிரியல் முறைகளின்படி (எ.கா கிராம் சாயமேற்றல்(Gram stain) வழி சாயமேற்றினால் எதிர்பாராத வகையில் கிராம்-நேர் பாக்டீரியா தன்மை காட்டும்) பண்புவரையறை செய்தல் கடினம், ஆனால் அடர்ந்த சாயப் பொருளைக்கொண்டு, குறிப்பாக வெப்பத்தோடு செய்தால் சாயமேற்றாலாம் இப்படிச் சாயமேற்றப்பட்டப் பின்னர் இந்த நுண்ணுயிரிகள் மீது வழக்கமாகப் பயன்படுத்தப்படும் மென் காடிகள் அல்லது எத்தனால் அடிப்படையிலான நிறம் நீக்கிகளைப் பயன்படுத்தினால் அந்தச் சாயம் நீங்குவதில்லை, எனவே காடிக்குலையாமை என்னும் பெயர்\n\nமைக்கோபாக்டீரியா போன்றவற்றின் உயிரணு சுற்றுப்படலத்தின் காணப்படும் மைக்காலிக்குக் காடியால்(mycolic acid) சாயமேற்றலின் போது குறைவாக உறிஞ்சப்பட்டு ஆனால் இறுக்கமாகப் பற்றிக்கொள்ளப்படுகின்றது. காடியால் குலையாத நுண்ணுயிரிகளை அறியப் பயன்படும் சிறந்த சாயமேற்றும் முறையானது சீல்-நீல்சன் சாயம் (Ziehl–Neelsen stain) ஆகும். இதனால் இந்த நுண்ணுயிரிகளில் நல்ல சிவப்பு நிறம் ஏறுகின்றன, இது பின்புலத்தில் உள்ள நீல நிறத்தில் இருந்து தெளிவாக எடுத்துக்காட்டுகின்றது. மற்றொரு முறை கின்யூன்(Kinyoun) முறையாகும். இதில் பாக்டீரியா நல்ல சிவப்பு நிறம் பெறுகின்றது, ஆனால் பின்புலம் பச்சை நிறம் கொண்டிருக்கும். காடிக்குலையாத பாக்டீரியாகளைச் சிலவகை ஒளிரும் சாயங்களால் (fluorescent dyes) (எ.கா. ஔராமைன் உரோடாமைன் சாயம்) நன்றாகக் காணமுடியும்.\n"}
{"id": "200735", "url": "https://ta.wikipedia.org/wiki?curid=200735", "title": "பத்தாம் கிளமெண்ட் (திருத்தந்தை)", "text": "பத்தாம் கிளமெண்ட் (திருத்தந்தை)\n\nதிருத்தந்தை பத்தாம் கிளமெண்ட் (; 13 ஜூலை 1590 – 22 ஜூலை 1676), என்பவர் கத்தோலிக்க திருச்சபையின் திருத்தந்தையாக 29 ஏப்ரல் 1670 முதல் 1676இல் தன் இறப்புவரை இருந்தவர் ஆவார்.\n\nஒன்பதாம் கிளமென்ட் இறந்து ஐந்து மாதங்களுக்குப்பிறகு, அவருடைய உற்ற நண்பராயிருந்த கர்தினால் எமிலியோ ஆல்தெரியை 1670 மே 12ல் புதிய பாப்புவாகத் தேர்ந்தெடுத்தனர். பத்தாம் கிளமென்ட் என்று பெயர் சூடிக் கொண்டார். முந்தய பாப்புவின் நல்ல நான்பர், சிறந்த பண்புகளுடன் விளங்கினார். 80 வயது நிரம்பியிராயிருந்ததால் திரு ஆட்சிப்பணிகளைச் சிறபாகச் செய்ய இயலவில்லை. புதிய பாப்புவை தேர்தெடுக்க கர்தினால்கள் கூடியிருந்த அவையில் பிரச்சனை மூன்டது தேர்தலில் இழுபறி நீடித்தது. புதியவரை தேர்ந்தடுக்க ஐந்து மாதங்களாயிற்று. கர்தினால் எமிலியோ சமரசப் போக்கில் ஏற்றுக்கொள்ளப்பட்டார் இவருடைய பணிக்காலம் மிக விரைவாக முடிந்து விடும் என்று நினைத்தனர், ஆனால் பத்தாம் கிளமென்ட் ஆறாண்டுகள் பணியாற்றினார் அவருடைய முதுமையின் காரணத்தினால் புதிய மறுமலர்ச்சி திட்டங்கள் எதுவும் கொண்டுவர முடியவில்லை. இவர் இளைய குருவாக இருந்த போது அனாதை சிறுவன் ஒருவனை தமது பராமரிப்பில் ஏற்றுகொண்டார். அந்த சிறுவன் பெயர் பவுல். இவர் அப்போது அருள்பணியாளராகத் திருநிலைப்படுத்தபடுத்தப் பட்டிருந்தார். அவரை கர்தினால் பதவிக்கு உயர்த்தி தம்முடன் வைத்துகொண்டார். அர்ப்பண் உணர்வுடன் பணியாற்றினார் கர்தினால் பவுல். பாப்புவின் பணிக்காலம் முழுவதும் தமது வளர்ப்பு தந்தையின் அருகிலேயே இருந்து சேவை செய்தார். 1676 ஜீலை 22 ல் பாப்பு இறைபதம் அடைந்தார்.\n"}
{"id": "200805", "url": "https://ta.wikipedia.org/wiki?curid=200805", "title": "இரதர்ஃபோர்டியம்", "text": "இரதர்ஃபோர்டியம்\n\nஇரதர்ஃபோர்டியம் (Rutherfordium) ஒரு வேதியியல் தனிமம் ஆகும். இத்தனிமத்தினை எகா-ஆஃபினியம் மற்றும் உன்னில்குவாடியம் என்றும் அழைப்பார்கள். இதன் குறியீடு Rf, அணு எண் 104. இத்தனிமம் கதிரியக்கத் தனிமம் ஆகும். இது இயற்கையாக அமையும் தனிமம் அன்று. இதன் ஓரிடத்தான் Rf அதிகபட்சமாக 13 மணிநேரம் அரைவாழ்வுக் காலம் மட்டுமே கொண்டுள்ளது.\n\nதற்போதைக்கு இத்தனிமத்தினால் எப்பயனும் இல்லை. ஆஃபினியம் தனிமத்தின் வேதியியல் பண்புகள் இத்ற்கு இருக்கும் என்று எதிர்பார்க்கப்படுகிறது.\n\nSection::::வரலாறு.\nஇத்தனிமம் எர்ணஸ்ட் ரதர்ஃபோர்டிற்குப் பின் பெயரிடப்பட்டுள்ளது. 1964 இல் இத்தனிமம் கண்டுபிடிக்கப்பட்டது.\n\nபன்னாட்டு தனி மற்றும் பயன்பாட்டு வேதியியல் ஒன்றியம் (IUPAC) \"உன்னில்குவாடியம்(unnilquadium)\" (\"Unq\") என்று தற்காலிகமாக பெயரிட்டது. 1997 இல் இரதர்ஃபோர்டியம் என்று பெயர் மாற்றம் செய்யப்பட்டது.\n\n\n"}
{"id": "200809", "url": "https://ta.wikipedia.org/wiki?curid=200809", "title": "இலாரென்சியம்", "text": "இலாரென்சியம்\n\nஇலாரென்சியம்(Lawrencium) ஒரு வேதியியல் தனிமம் ஆகும். எகா-லியுதேத்தியம் என்றும் அழைக்கப்படுகின்றது. இதன் குறியீடு Lr, அணு எண் 103. இது கதிரியக்கத் தனிமம் ஆகும். இது இயற்கையாக இருக்கும் தனிமம் அன்று. இத்தனிமம் கலிபோர்னியம் தனிமத்திலிருந்து உற்பத்தி செய்யப்படுகின்றது. இதன் ஓரிடத்தான் (Lr) அதிகபட்சமாக 3.6 மணிநேரம் அரைவாழ்வுக்காலம் கொண்டுள்ளது.\n\nஇதன் வேதியியல் பண்புகள் அறியப்படவில்லை.\n\n\n"}
{"id": "200811", "url": "https://ta.wikipedia.org/wiki?curid=200811", "title": "நொபிலியம்", "text": "நொபிலியம்\n\nநொபிலியம் (\"Nobelium\") என்பது ஒரு வேதியியல் தனிமம் ஆகும். இதன் குறியீடு No, அணுவெண் 102. 1957 இல் கண்டுபிடிக்கப்பட்டது. இத்தனிமம் இயற்கையாக இருக்கும் தனிமம் அன்று.\n\n"}
{"id": "200812", "url": "https://ta.wikipedia.org/wiki?curid=200812", "title": "பண்டையக் கால இந்தியா : ஒரு வரலாற்று சித்திரம் (நூல்)", "text": "பண்டையக் கால இந்தியா : ஒரு வரலாற்று சித்திரம் (நூல்)\n\nஇந்து தேசியவாதம் மற்றும் இந்துத்துவம் ஆகியவற்றுக்கு எதிராகத் தொடர்ந்து பேசியும் எழுதியும் வரும் முனைவர் திவிஜேந்திர நாராயண் ஜா வின் நூல் ‘Ancient India in Historical outline’ .அசோகன் முத்துசாமி இந்நூலை ‘பண்டையக் கால இந்தியா : ஒரு வரலாற்று சித்திரம்’ என்கிற பெயரில் மொழியாக்கம் செய்துள்ளார். வரலாற்றுக்கு முந்தைய காலம் தொடங்கி குப்தர்கள் காலம் வரையிலான வரலாற்று நிகழ்வுகளை ஜா இந்த நூலில் விரிவாக ஆய்வு செய்துள்ளார்.\n\nSection::::சிந்து சமவெளி நாகரிகம்.\nபிரம்மாண்ட நகர அமைப்பும், மாட மாளிகைகளும் இருந்த அதே நேரத்தில், நகருக்கு வெளியே வறியவருக்கான இருஅறைக் குடில்கள் வரிசை வரிசையாகக் கட்டப்பட்டிருந்தன என்பதை ஆசிரியர் விவரிக்கிறார் . சிந்து சமவெளி மக்கள் வலமிருந்து இடமாக எழுதும் முறையைக் கொண்டிருந்தனர் என்பதையும், இறந்தவர்களைப் புதைத்துக் கல்லறை கட்டும் வழக்கத்தைக் கொண்டிருந்தனர் என்பதையும் ஆசிரியர் விளக்குகிறார்.\nSection::::மாட்டிறைச்சி மற்றும் பசு மாமிசம்.\nமாட்டிறைச்சி மற்றும் பசு மாமிசம் உண்ணும் வழக்கம் இஸ்லாமியர் வருகையை ஒட்டியே இந்தியாவிற்குள் நுழைந்தது, பசு புனிதமானது, அதைக் கொல்வது இந்து மத விரோதம் என்ற கூற்றுகள் அடிப்படை ஆதாரமற்றவை என்பதை வரலாற்றுச் சான்றுகள் வாயிலாக ஜா நிரூபிக்கின்றார். ‘கோக்னா’ எனப்படும் விருந்தாளிகளுக்கு பசு மாட்டு இறைச்சியை வழங்கி வேதகால ஆரியர்கள் கௌரவித்தனர்; ரிக்வேதம் பல்வேறு பலிச் சடங்குகளை விவரிக்கும் 428 பாடல்களைக் கொண்டது; ராஜரூய யாகம், அசுவமேத யாகம் உள்ளிட்ட பல்வேறு யாகங்களின் போது பசு மாடுகள் பலியிடப்பட்டு அவற்றின் இறைச்சி விருந்தாக வழங்கப்பட்டது என்பன போன்ற ஆதாரங்களை முன்வைக்கிறார்.\nஅறியப்பட்ட வரலாறுகள் அனைத்தும் வர்க்கப் போராட்ட வரலாறுகளே என்கிற புரிதலுடன் , வரலாற்றியல் பொருள்முதல்வாத கண்னோட்டத்துடன் கூடிய நூலாசிரியரின் தேடுதலும் ஆய்வும் நூலின் மையமாக அமைகின்றன.\n"}
{"id": "200820", "url": "https://ta.wikipedia.org/wiki?curid=200820", "title": "ம. தியாகராசா", "text": "ம. தியாகராசா\n\nமயில்வாகனம் தியாகராசா இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.\n\nSection::::வாழ்க்கைக் குறிப்பு.\nதியாகராசா வவுனியா மாவட்டம் வைரவப்புளியங்குளத்தைச் சேர்ந்தவர். வவுனியா கனகராயன்குளம் கமநலசேவை நிலையத்தில் களஞ்சியப் பொறுப்பாளராக அரச சேவையில் இணைந்த இவர் பயிர்ச்செய்கை அலுவலராகவும் பின்னர் கிராமசேவை அலுவலராக வவுனியா மாவட்டத்தில் பல இடங்களிலும் பணியாற்றினார். இவர் ஒரு சமாதான நீதவானும் ஆவார்.\n\nSection::::அரசியலில்.\nதியாகராஜா 2013 வட மாகாண சபைத் தேர்தலில் ஈழமக்கள் புரட்சிகர விடுதலை முன்னணியினால் பரிந்துரைக்கப்பட்டு தமிழ்த் தேசியக் கூட்டமைப்பின் முதன்மை வேட்பாளராக வவுனியா மாவட்டத்தில் போட்டியிட்டு 11,681 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 16 ஆம் நாள் வவுனியாவில் சட்டத்தரணி ஒருவரின் முன்னிலையில் மாகாண சபை உறுப்பினராக பதவியேற்றுக் கொண்டார்.\n"}
{"id": "200822", "url": "https://ta.wikipedia.org/wiki?curid=200822", "title": "ஆலன் ரஸ்பிரிட்சர்", "text": "ஆலன் ரஸ்பிரிட்சர்\n\nஆலன் ரஸ்பிரிட்சர் (\"Alan Rusbridger\", பிறப்பு: 29 டிசம்பர் 1953) தி கார்டியன் இதழின் ஆசிரியர். நிருபர், கட்டுரையாளராக இருந்த இவர், 1995 ஆம் ஆண்டு இதே இதழின் ஆசிரியராக பதவியை ஏற்றார்.\n"}
{"id": "200825", "url": "https://ta.wikipedia.org/wiki?curid=200825", "title": "தி கார்டியன்", "text": "தி கார்டியன்\n\nதி கார்டியன் (The Guardian) என்பது இங்கிலாந்தில் வெளியாகும் நாளேடு. 1821ல் தி மான்செஸ்டர் கார்டியன் என்ற பெயரில் ஆரம்பிக்கப்பட்டு 1959 வரை அப்பெயரிலேயே விளங்கியது. இதன் முதல் இதழ் 5 மே 1821இல் வெளியானது. \n\nSection::::ஆசிரியர்.\nஇதன் தற்போதைய ஆசிரியர் காத்தரின் வைனர் ஆவார். இதற்கு முன்பு இப்பொறுப்பினை ஆலன் ரஸ்பிரிட்சர் வகித்தார்.\n\nSection::::சகோதர இதழ்கள்.\nசகோதர இதழ்களான தி அப்சர்வர் மற்றும் தி கார்டியன் வீக்லீ ஆகியவற்றுடன் கார்டியன் ஊடகப் பிரிவின் ஓர் அங்கமாக இவ்விதழ் உள்ளது. இங்கிலாந்தில் மட்டுமின்றி, உலகளவில் முன்னணி நாளேடுகளில் ஒன்றாக, அதிக வாடிக்கையாளர்களைக் கொண்டுள்ளது.\n\nதி கார்டியன் ஒரு இடதுசாரி தினசரி. ஆரம்பத்தில் உள்ளுரில் மட்டும் இருந்தது. பின்னாளில் ஒரு தேசிய செய்தித்தாளாக மாறி இன்று உலகளாவிய ஊடகமாக இணையத்திலும் தொடர்புடையதாக மிகச் சிறப்பாக வளர்ந்துள்ளது. அதற்கு இரண்டு கணினி சார்ந்த கிளைகள் கார்டியன் ஆஸ்திரேலியா மற்றும் கார்டியன் US என்ற பெயரில்  ஐக்கிய இராச்சியத்திற்கு  வெளியே செயல்படுகின்றன.\n\nSection::::2018இல் டேப்ளாய்ட் வடிவம்.\nசூன் 2017இல் கார்டியன் ஊடகப் பிரிவு இவ்விதழும் அப்சர்வர் இதழும் சனவரி 2018இல் மறுபடியும் டேப்ளாய்ட் வடிவிற்கு மாறவுள்ளதாகத் தெரிவித்தது. 15 சனவரி 2018இல் டேப்ளாய்ட் வடிவிற்கு மாறியது. இவ்விதழின் வடிவு மாற்றத்திற்கு வாசகர்களும், சக இதழ்களும் கருத்துகளைத் தெரிவித்திருந்தன. \n"}
{"id": "200826", "url": "https://ta.wikipedia.org/wiki?curid=200826", "title": "தி அப்சர்வர்", "text": "தி அப்சர்வர்\n\nதி அப்சர்வர் என்பது இங்கிலாந்தில், ஞாயிற்றுக் கிழமைகளில் வெளியாகும் நாளேடு. இதை தி கார்டியன் குழுமம் வெளியிடுகிறது. இது 222 வருடங்களாக வெளியாகிறது. இதன் ஆசிரியர், ஜான் முல்கோலண்டு ஆவார். இதுவே உலகளவில் முதன்முதலாக, ஞாயிற்றுக் கிழமை வெளியான நாளேடு என்பது குறிப்பிடத்தக்கது. இந்த இதழுக்கும், ஆசிரியர்களுக்கும் இங்கிலாந்து இதழியல் துறை விருதுகள் வழங்கிச் சிறப்பித்துள்ளது.\n\nSection::::2018இல் டேப்ளாய்ட் வடிவம்.\nசூன் 2017இல் கார்டியன் ஊடகப் பிரிவு கார்டியன் இதழும், இவ்விதழும் சனவரி 2018இல் மறுபடியும் டேப்ளாய்ட் வடிவிற்கு மாறவுள்ளதாகத் தெரிவித்தது. 2018 சனவரி 21 முதல் டேப்ளாய்ட் வடிவத்தில் வெளிவருகிறது. \n\n"}
{"id": "200831", "url": "https://ta.wikipedia.org/wiki?curid=200831", "title": "படநாயர்குளங்கரை மகாதேவர் கோயில்", "text": "படநாயர்குளங்கரை மகாதேவர் கோயில்\n\nகேரளத்தின் கொல்லம் மாவட்டத்தில், கருநாகப்பள்ளி என்னும் ஊரில் உள்ளது படநாயர்குளங்கரை மகாதேவர் கோயில். பரசுராமனால் பிரதிஷ்டிக்கப்பட்டதாக நம்புகின்றனர். கேரளத்தின் 108 சிவத்தலங்களில் இதுவும் ஒன்று..\n\nSection::::வரலாறு.\nஆய் அரசனின் ஆட்சிக்குட்பட்டிருந்த இந்தப் பகுதி, பின்னர், ஓடநாட்டின் ஒருபகுதியாகவும், திருவிதாங்கூரின் ஒரு பகுதியாகவும் இருந்தது. காயங்குளம் அரசர்களின் தலைமையகம் சிலகாலம் இங்கிருந்தது. அக்காலத்தில் புத்தத் தலமாக இருந்ததாகவும், பின்னர் இந்து தலமாக மாறியதாகவும் கூறுகின்றனர். கேரளத்தில் பள்ளி என்று பெயரில் உள்ள ஊர்கள் பலவும், முன்னர் புத்த கோயில்களைக் கொண்டிருந்தன எனவும், பின்னர் அவை இந்து சமய தலங்களாகின எனவும் தெரிகின்றது. \n"}
{"id": "200837", "url": "https://ta.wikipedia.org/wiki?curid=200837", "title": "மங்களூர் வட்டம்", "text": "மங்களூர் வட்டம்\n\nமங்களூர் வட்டம், கர்நாடகத்தின் தட்சிண கன்னட மாவட்டத்தில் உள்ள வட்டங்களில் ஒன்று. மங்களூர் நகரமே இதன் தலைமையகம். இதன் நிர்வாகப் பிரிவுக்குள் 44 ஊர்கள் உள்ளன. இது ஏறத்தாழ 834 சதுர கி.மீ பரப்பளவைக் கொண்டது. \n\n"}
{"id": "200842", "url": "https://ta.wikipedia.org/wiki?curid=200842", "title": "டார்ம்சிட்டாட்டியம்", "text": "டார்ம்சிட்டாட்டியம்\n\nடார்ம்சிட்டாட்டியம் (Darmstadtium) ஒரு வேதியியல் தனிமம் ஆகும். இத்தனிமம் உன்னுன்னில்லியம் (Uun) மற்றும் எகா-பிளாட்டினம் என்று அழைக்கப்படுகின்றது. இதன் குறியீடு Ds, அணு எண் 110. இத்தனிமம் யுரேனியப் பின் தனிமங்களுள் ஒன்றாகும்.\n\nஒரு கதிரியக்கத் தனிமான டார்ம்சிட்டாட்டியம் ஒரு செயற்கைத் தனிமம் ஆகும். அணு நிறை 267 முதல் 273 வரை உள்ள இதன் ஓரிடத்தான்கள் மிகக் குறைந்த அரைவாழ்வுக் காலம் கொண்டுள்ளன. இந்த ஓரிடத்தான்களின் அரைவாழ்வுக் காலங்கள் மில்லிநொடிகள் அளவிலேயே உள்ளன.\n\n"}
{"id": "200844", "url": "https://ta.wikipedia.org/wiki?curid=200844", "title": "மெய்ட்னீரியம்", "text": "மெய்ட்னீரியம்\n\nமெய்ட்னீரியம் (Meitnerium) ஒரு வேதியியல் தனிமம் ஆகும். இதன் குறியீடு Mt, அணு எண் 109. இது கதிரியக்க செயற்கைத் தனிமமாகும். இதன் ஓரிடத்தானின் (Mt) அரைவாழ்வுக் காலம் 7.6 நொடிகள்.\n\n"}
{"id": "200845", "url": "https://ta.wikipedia.org/wiki?curid=200845", "title": "ஆர்யா 2", "text": "ஆர்யா 2\n\nஆர்யா 2 (தெலுங்கு: ఆర్య 2) என்பது 2009 ஆம் ஆண்டில் வெளியான தெலுங்கு மொழித் திரைப்படம். காதல், நட்பு ஆகியனவற்றை முதன்மைப்படுத்திய கதைக்களத்தைக் கொண்டது. ஆர்யா என்ற திரைப்படத்தின் வெற்றியைத் தொடர்ந்து, அதன் இயக்குனரான சுகுமார் (இயக்குனர்), இத்திரைப்படத்தையும் இயக்கினார். அல்லு அர்ஜுன், காஜல் அகர்வால் ஆகியோர் கதாநாயகர்களாகவும், நவ்தீப், சாரதா தாஸ் ஆகியோர் துணை வேடங்களிலும் நடித்துள்ளனர்.\nதிரைப்படத்திற்கு தேவி ஸ்ரீ பிரசாத் இசையமைத்துள்ளார். ஆதித்யா பாபு, போகவல்லி பிரசாத் ஆகியோர் தயாரித்துள்ளனர். இதே பெயரிலேயே மலையாளத்திலும் டப் செய்யப்பட்டு வெளியானது. சில காட்சிகள் மலையாள சூழலுக்கேற்ப திரையாக்கப்பட்டன.\n\nSection::::கதை.\nகதையின் தொடக்கத்தில், கதாநாயகன் ஆர்யா மருத்துவமனைக்கு கொண்டு செல்லப்படுகிறான். அவன் நண்பன் அஜய், ஆர்யா தன் வாழ்வை மேம்படுத்திய நிகழ்வுகளை நினைவுகூர்கிறான். இளவயதில், ஆர்யாவும் அஜயும் அனாதை இல்லத்தில் வளர்கின்றனர். இருவரும் நண்பர்களாகின்றனர். பணக்காரத் தம்பதியினர் இருவரில் ஒருவரைத் தத்தெடுத்துச் செல்ல விரும்புவதாக இல்லத்தின் நிறுவனர் கூறுகிறார். ஆர்யா, தன் வாய்ப்பை விட்டுக் கொடுத்து, அஜயை அவர்களுடன் அனுப்புகிறான். பின்னாளில், அஜய் பெரும் வர்த்தகன் ஆகி, தன் சொந்த மென்பொருள் நிறுவனத்தை நடத்துகிறான். ஆர்யா, குடிகாரனாகி, தன் நண்பனுக்காக எதையும் செய்வதில் குறியாக இருக்கிறான். அஜய்யுடன் இருக்க விரும்புவதாக ஆர்யா கூற, அஜய் மறுக்கிறான். அஜய் நிறுவனத்தில் நல்ல ஊழியனாக வேலை செய்வதாகவும், கெட்ட பெயர் எடுத்தால் தானே நிறுவனத்தைவிட்டு நீங்குவதாகவும் ஆர்யா கூறுகிறான். அஜய் அவன் கோரிக்கையை ஏற்கிறான். ஆர்யா, தன்னை ”மிஸ்டர். பெர்பக்ட்” என்னும் அளவிற்கு மாற்றிக்கொண்டு, நிறுவனத்தில் எல்லோரது அன்பையும் பெறுகிறான். குறையே இல்லாமல் பணிபுரிகிறான். சக ஊழியரான சாந்தி, ஆர்யாவைக் காதலிக்கிறாள். கீதா, அதே நிறுவனத்தில் புதிதாக பணிக்குச் சேர்கிறாள். ஏதோவொரு விதத்தில் நாளும் தன் காதலை, கீதாவிடம் வெளிப்படுத்துகிறான் ஆர்யா. கீதா இதை மற்றவர்களிடம் சொல்ல, ஆர்யாவின் மீதிருந்த நம்பிக்கையில், மற்றையோர் நம்பவில்லை. ஆர்யாவின் பெருமையால் தனக்கு தீங்கு நேரும் எனக் கருதி அவனைவிட்டு விலகத் தீர்மானித்து, ஆர்யா தன்னை விபத்துக்குள்ளாக்கியதாகக் கூறுகிறான் அஜய். அஜயை கீதா விரும்புகிறாள். ஆர்யா, தன்னிடம் செய்தவற்றை அனைவரிடமும் ஒப்புகொள்ளச் செய்கிறாள். அஜய்க்கும், கீதாவிற்கும் திருமண ஏற்பாடுகள் செய்கின்றான் ஆர்யா. அதற்குள், கீதாவை அவளின் சொந்த ஊருக்கு கடத்திச் செல்கின்றனர். ஆர்யா அவள் ஊருக்குச் சென்று, திருமண வீட்டாரைக் குழப்ப, இறுதியில் ஆர்யாவைத் திருமணம் செய்கிறாள் கீதா. கீதாவை அஜய்யுடன் சேர்த்துவைக்கவே, அவளைத் திருமணம் செய்ததாக நடித்தேன் என்று கூறி அவளை அஜய்யிடம் சேர்க்கிறான். அஜய், கீதா இருவரையும் வெளிநாட்டுக்குப் பயணப்படும்படி அறிவுறுத்துகிறான் ஆர்யா. பின்னர், அவள் தந்தைக்கு இது தெரிய வரவே, அவளையும், அஜய்யையும் கொல்ல வர, ஆர்யா தடுத்து, கத்தியால் காயப்படுகிறான். மருத்துவமனைக்கு கொண்டு செல்லப்படுகிறான். இதுவே கதையின் தொடக்கத்தில் காட்டப்படுகிறது. கீதாவின் மீதான தன் காதலாலும், தன் நண்பன் மீதான நட்பினாலும் ஈர்க்கப்பட்டு, கீதா, ஆர்யாவை விரும்புகிறாள். உண்மையான நட்பும், நாயகனின் புத்திக்கூர்மையும் திரைக்கதையின் அம்சமாக உள்ளது.\n\n\nSection::::பாடல்கள்.\nதேவிஸ்ரீ பிரசாத், பாடல்களுக்கும், திரைக்கதைக்கும், பின்னணி இசையமைத்துள்ளார். பாடல்கள் மலையாளத்திலும், இந்தியிலும் மொழிபெயர்க்கப்பட்டன. ரிங்கா ரிங்கா, உப்பேனந்தா ப்ரேம, மை லவ் இஸ் கான் ஆகிய பாடல்கள் பெருவரவேற்பைப் பெற்றன.\n"}
{"id": "200851", "url": "https://ta.wikipedia.org/wiki?curid=200851", "title": "அல்லு அர்ஜுன்", "text": "அல்லு அர்ஜுன்\n\nஅல்லு அர்ஜுன் () (பிறப்பு: 8 ஏப்ரல் 1983) ஒரு தெலுங்கு மொழி திரைப்பட நடிகர், தயாரிப்பாளர், விளம்பர நடிகர், நடனக் கலைஞர் மற்றும் இயக்குநர் ஆவார். இவர் ஆர்யா, தேசமுடுரு, சங்கர் தாதா சிந்தாபாத், ஆர்யா 2, வருடு, வேதம், ரேஸ் குர்ராம் உள்ளிட்ட 20வதுக்கும் அதிகமான திரைப்படங்களில் நடித்துள்ளார். இவர் இரண்டு முறை நந்தி விருதுகளைப் பெற்றவர். திரைப்படங்களில் நடிப்பதோடு, சில விளம்பரங்களிலும் நடித்துள்ளார்.\nஇயக்குநர் லிங்குசாமி இயக்கத்தில் அல்லு அர்ஜுன் தமிழில் அறிமுகமாகிறார்.\n\nSection::::தனிப்பட்ட வாழ்க்கை.\nஇவர் 8 ஏப்ரல் 1983ஆம் ஆண்டு சென்னை, தமிழ்நாட்டில் பிறந்தார். இவர் பிரபலமான நடிகர் சிரஞ்சீவிவின் மருமகன் ஆவார். இவரது குடும்பம் ஒரு திரைக்கலை குடும்பம் ஆகும்.\n"}
{"id": "200860", "url": "https://ta.wikipedia.org/wiki?curid=200860", "title": "ஜான் ஹோல்ட்", "text": "ஜான் ஹோல்ட்\n\nஜான் கால்டுவெல் ஹோல்ட் (ஏப்ரல் 14, 1923 - செப்டம்பர் 14, 1985) ஒரு அமெரிக்க எழுத்தாளர் மற்றும் கல்வியாளர், வீட்டுக்கல்வியின் ஆதரவாளரான இவர் இளைஞர்களின் உரிமை கோட்பாடுக்கான முன்னோடியாகவும் திகழ்ந்தார்.\n\nSection::::ஆரம்ப வாழ்க்கை.\nஜான் கால்ட்வெல் ஹோல்ட் 1923 ஆம் ஆண்டு ஏப்ரல் 14 ஆம் நாள் அமெரிக்காவின் நியூயார்க்கில் பிறந்தார். பட்டப் படிப்பை முடித்ததும் அமெரிக்க கப்பற்படையில் சேர்ந்து, இரண்டாம் உலகப் போரில் நீர்மூழ்கி யுத்தக்கப்பலில் படை வீரராக பணியாற்றினார். போரின் முடிவுக்குப் பின் அணு ஆயுதப் பெருக்கம் தான் உலகின் மிகப் பெரிய அச்சுறுத்தல் என்பதை உணர்ந்து , அமெரிக்க கப்பல் படையிலிருந்து வெளியேறி, பெடரலிஸ்ட் அமைப்பில் இணைந்து அணு ஆயுத எதிர்ப்பு பரப்புரையில் தம்மை முழுமையாக ஈடுபடுத்திக் கொண்டார்.தமது தங்கையின் விருப்பத்திற்கிணங்க, நியூயார்க் நகரில் ஒரு பள்ளியில் ஆசிரியராகப் பணியில் சேர்ந்தார்.பல ஆண்டுகள் அந்தப் பள்ளியில் பணிபுரிந்து, மாணவர்களை தரம் உயர்த்த முயன்றும் அவரால் பெரிய அளவில் எதையும் செய்ய இயலவில்லை. அவர், கல்வியில் மாணவர்களது சுயவிருப்பம் எவ்வளவு அவசியமானது என்பதை உணர்ந்தார். விரைவில் பாஸ்டன் நகர் பள்ளிக்கு ஆசிரியராகச் சென்றார். கிராமம், நகரம் என எங்கும் கல்வியின் மந்தப் போக்கும், வகுப்பறை வன்முறையும் ஒன்றாகவே உள்ளதை கண்டறிந்தார்.\n\nSection::::நூல்கள்.\nதமது சக ஆசிரியரான பில்ஹீல் என்பவரோடு இணைந்து பள்ளிக் கல்வி செயல் திட்ட சோதனைகளில் நேரடியாக தன்னை ஈடுபடுத்திக் கொண்டார்.ஒருவர் கற்பிக்கும் போது மற்றவர் கவனிக்க வேண்டும் என்பதே அந்த சோதனையின் மையக் கரு .பத்தாண்டுகள் கடுமையாக பயிற்சி சோதனைகளை நடத்தி, ஆயிரக்கணக்கான குழந்தைகளிடம் நேரடி ஆய்வு நடத்தி தொகுத்த செய்திகளை, புள்ளி விவரங்களோடு, ஆதாரங்களோடு நூல்களாக வெளியிட்டார்.\nSection::::குழந்தைகள் ஏன் தேர்வில் தோற்கிறார்கள்.\nபதினொரு ஆண்டு ஆசிரியப்பணிக்குப் பின் 1964 ஆம் ஆண்டு, ‘ குழந்தைகள் ஏன் தேர்வில் தோற்கிறார்கள் ? ‘(How children Fail?) என்னும் நூலை எழுதி வெளியிட்டார். மேலும், ‘ குழந்தைகள் தேர்வில் தோற்பதற்கு காரணம், பள்ளியால் வரும் பயம் தான்’ என்பதை தமது ஆய்வின் முடிவாக அறிவித்தார்.இந்த நூல், குழந்தைகள் பள்ளிக் கூடத்தை விரும்பாதது ஏன் என்பதை ஆய்வு செய்துள்ளது என்பதால், அமெரிக்கா முழுவதும் அதன் தாக்கம் ஏற்பட்டது. ஜான் கால்ட்வெல் ஹோல்ட் பத்திரிக்கை முதல் தொலைக்காட்சி வரை எங்கும் பேச அழைக்கப்பட்டார். அவர் தமது கருத்துக்களை சமரசம் செய்து கொள்ளாமல் துணிவுடன் வெளிப்படுத்தினார்.\nSection::::குழந்தைகள் எவ்வாறு கற்கிறார்கள்.\n‘ குழந்தைகள் எவ்வாறு கற்கிறார்கள் ’ (How children learn) என்னும் நூலை 1967 ஆம் ஆண்டு வெளியிட்டார். அந்நூலில் பள்ளிக்கூடங்களின் பலவீனத்தை மிக அழகாக ஆய்வு செய்து வெளிப்படுத்தினார். மேலும், “மனிதன் இயல்பாகவே கற்க விரும்பும் விலங்காவான், தன்னிச்சையாகவும், சுதந்திரமாகவும் விடப்பட்டால் அவன் அதிகம் கல்வி கற்க முடியும்” என்று அந்நூலில் குறிப்பிட்டார். குழந்தைகளின் கற்கும் முறையை விரிவாக, படிப்படியாக விளக்கியுள்ளார். கல்வியை குழந்தைகளின் விருப்பத்திற்கும், சுதந்திரத்திற்கும் விட்டுவிட அரசுகள் ஒருக்காலும் சம்மதிக்காது என்பதைக் கண்ட ஜான் கால்ட்வெல் ஹோல்ட், பள்ளிக்கே செல்லாமல் இருப்பது தான் அதிலிருந்து தப்பிக்கும் ஒரே வழி என்ற முடிவுக்கு வந்தார்.\nSection::::கல்விக்குப் பதிலாக.\nகல்விக்குப் பதிலாக (Instead of Education) என்றும் நூலை 1976 ஆம் ஆண்டு வெளியிட்டார். வீட்டிலிருந்தே சுதந்திரமாய் கல்வி கற்பது மிகவும் நல்லது என்று அந்நூலில் விவாதித்து சான்றுகளை முன்வைத்தார். அதையொட்டி அமெரிக்கா உட்பட பலநாடுகளில் ஜான் கால்ட்வெல் ஹோல்ட் ஆதரவாளர்கள் குழந்தைகளை பள்ளிகளிலிருந்து விலக்கிக் கொள்ளத் தொடங்கினார்கள்.\nSection::::குழந்தைப் பருவத்தில் இருந்து தப்பிக்க.\nதங்களுக்கு எதிரான 'பள்ளி சார்ந்த – சாராத' வன்முறைகளிலிருந்து தப்பிப்பது எப்படி என்பதை விளக்கி, குழந்தைப் பருவத்தில் இருந்து தப்பிக்க(Escape from childhood) என்னும் நூலை வெளியிட்டார். அப்பொழுது, குழந்தைகளின் உரிமைகள் குறித்து உலகளாவிய விவாதங்களும், போராட்டங்களும் தொடர்ந்தன. குழந்தைகள் தாங்கள் சார்ந்திருக்க வேண்டிய மதம், பள்ளிக்கூடம், பெற்றோர் அல்லது பாதுகாவலரை தாங்களே தேர்ந்தெடுத்துக் கொள்ளும் உரிமை வேண்டுமென்பது ஜான் கால்ட்வெல் ஹோல்ட் கருத்து. குழந்தைகள் நலனுக்கான தனி பட்ஜட், குழந்தைகளுக்கும் ஒட்டுப் போடும் உரிமை என அவரது கனவுகள் பரந்து விரிந்தன. மேலும், இரண்டாண்டுகளுக்கு ஒரு முறை பாடமுறை மாற்றப்பட வேண்டுமென அவர் முன் மொழிந்தார்.\nSection::::மரணம்.\nஜான் கால்ட்வெல் ஹோல்ட் 1985 ஆம் ஆண்டு காலமானர். அப்பொழுது 117 நாடுகளில் குழந்தை உரிமை பேராயங்கள் நிறுவப்பட்டிருந்தன.\n"}
{"id": "200883", "url": "https://ta.wikipedia.org/wiki?curid=200883", "title": "மான்டெர்ரே, கலிபோர்னியா", "text": "மான்டெர்ரே, கலிபோர்னியா\n\nமான்டெர்ரே நகரம் (\"City of Monterey\") கலிபோர்னியா மாநிலத்தின் மையப் பகுதியில் அமைதிப் பெருங்கடலோரத்தில் மான்டெர்ரே வளைகுடாவின் தென் முனையில் அதே பெயருள்ள கவுண்டியில் அமைந்துள்ளது. கடல்மட்டத்திலருந்து 26 அடி (8 மீ) உயரத்தில் 8.47 ச.மைல் (21.9 ச.கிமீ) பரப்பளவில் அமைந்துள்ளது., 2010 ஆண்டுக் கணக்கெடுப்பின்படி இந்நகரத்தின் மக்கள்தொகை 27,810 ஆகும்.\n\nமான்டெர்ரே 1777ஆம் ஆண்டிலிருந்து 1846 வரை ஆல்ட்டா கலிபோர்னியாவின் தலைநகரமாக எசுப்பானியா மற்றும் மெக்சிக்கோவின் ஆளுகையில் இருந்தது. கலிபோர்னியாவின் சுங்கம் கொண்ட ஒரே துறைமுகமாக விளங்கியது. 1846இல் சுங்கத்துறைக் கட்டிடம் மீது அமெரிக்கக் கொடி ஏற்றப்பட்டு கலிபோர்னியாவின் மீது ஐக்கிய அமெரிக்கா உரிமை கோரியது. \nகலிபோர்னியாவில் இந்த நகரத்தில்தான் முதல் நாடகமன்றம், பொதுக் கட்டிடம், பொது நூலகம்,பொதுத்துறைப் பள்ளி, அச்சிடும் கூடம், செய்தித்தாள் ஆகியன கட்டமைக்கப்பட்டன.19வது நூற்றாண்டு முதல் இந்நகரம் பல கலைஞர்களை ஈர்த்து வருகிறது. பல புகழ்பெற்ற எழுத்தாளர்களும் ஓவியர்களும் இங்கு வாழ்ந்துள்ளனர்.1950கள் வரை மீன்பிடித்தலும் முதன்மையாக இருந்தது. \n\nஇங்குள்ள \"மான்டெர்ரே வளைகுடா மீன் காட்சிக்கூடம்\", கேன்னரி ரோ, மீனவர் துறைமுகம் ஆகியன சுற்றுலாப் பயணிகளை கவரும் இடங்களாகும். ஆண்டுதோறும் நடத்தப்பெறும் \"மான்டெர்ரே ஜாசு இசைவிழா\"வும் பல வருகையாளர்களை ஈர்க்கின்றது.\n\n"}
{"id": "200888", "url": "https://ta.wikipedia.org/wiki?curid=200888", "title": "லைஃப் ஈஸ் பியூட்டிஃபுல் (2012 திரைப்படம்)", "text": "லைஃப் ஈஸ் பியூட்டிஃபுல் (2012 திரைப்படம்)\n\nSection::::கதை.\nமூன்று நாயகர்களும் நாயகிகளையும் கொண்ட கதை. மூன்று நாயகர்களும் நண்பர்கள். மூவரில் ஒருவனான சீனு, தன் மூத்த தங்கை, இளைய தங்கை, தன் அம்மா ஆகியோருடன் வாழ்கிறான். அம்மாவின் பணியிடமாற்றம் காரணமாக, தன் பாட்டி வீட்டிற்கு இளைய, மூத்த தங்கைகளுடன் செல்கிறான். அங்கே மற்ற இரு கதாநாயகர்களும், அறிமுகமாக, நண்பர்களாக இணைகிறார்கள். நாயகர்கள் தங்களின் நாயகிகளை காதலிக்கிறார்கள். இயல்பான இளைஞர்களைக் கொண்டு கதை நகர்கிறது. நட்பு, காதல் ஆகியவற்றை முதன்மைப்படுத்திய கதை இது.\n\n\nSection::::பாடல்கள்.\nமிக்கி ஜே மெயர் இசையமைத்துள்ளார். பாடல்களை அனந்த ஸ்ரீராம், வனமாலி ஆகியோர் எழுதியுள்ளார்.\n\n"}
{"id": "200893", "url": "https://ta.wikipedia.org/wiki?curid=200893", "title": "நரகாசுரன்", "text": "நரகாசுரன்\n\nஇந்து தொன்மவியலின் படி திருமாலின் வராக அவதாரத்திற்கும் பூமாதேவிக்கும் பிறந்தவர் நரகாசுரன் ஆவார். இவர் தன்னுடைய பெற்றோர்களால் தான் மரணம் ஏற்பட வேண்டும் என்ற வரம் வாங்கியதாகவும், அதன் காரணமாக திருமாலின் கிருஷ்ண அவதாரத்தில் பூமாதேவி சத்தியபாமாவாக பிறந்து நரகாசுரனை கொன்றதாகவும் நம்பிக்கை நிலவுகிறது.\n\nநரகாசுரனின் மரணத்தினை தேவர்கள் கொண்டாடியது போல மக்களும் கொண்டாட வேண்டும் என்று சத்யபாமா கிருஷ்ணரிடம் வரம் வாங்கியதால் தீபாவளி பண்டிகை கொண்டாடப்படுகிறது. நரகாசுரன் என் இறப்புக்கு யாரும் அழக்கூடாது வருத்தப்படக்கூடாது என்னுடைய இருப்பை அனைவரும் மகிழ்வாக கொண்டாடவேண்டும் 16 வகை பலகாரம் படைத்து கொண்டாடவேண்டும் என்று கூறியுள்ளார் நரகாசுரன். \nSection::::பிறப்பு.\nமேலும் நரகாசுரன் ஒரு புராணகால காமரூப அரசர்களில் மூன்று வம்சங்களின் புகழ்பெற்ற முன்னோடியான அசுரர்களான நரகா, அவரது மகன் பகதத்தா மற்றும் பிந்தையவரின் மகன் வஜ்ரதத்தா ஆகியோரின் வழித்தோன்றியவனாகும். அவர் பாமா வம்சத்தின் காமரூப பேரரசு நிறுவிய ஆட்சியாளராக கருதப்படுகிறார் . பின்னர் புனையப்பட்ட புனைவுகளின்படி அவன் பூமாதேவிக்கு அல்லது காமரூப பேரரசை நிறுவிய இரணியாட்சன் என்பவனின் மகனாவான் என்றும் கூறப்படுகிறது. அவரது வராஹா அவதாரத்தில் விஷ்ணுவால் பிறந்தாரெனக் கூறப்படுகிறது. இரணியாட்சன் வெவ்வேறு நூல்களின்படி. அவர் காமரூப பேரரசு நிறுவியவர் எனக் கூறப்படுகிறார். அவர் மகாபாரதப் புகழ் கிருஷ்ணரால் கொல்லப்பட்டார். அவரது மகன் பகதத்தன் அவருக்குப் பின் ஆட்சிக்கு வந்தார்.\n\nSection::::புராணங்கள்.\nபக்தியுள்ள நரகாசுரன் தீயவனாக மாறினான். அசுரர் (இந்து சமயம்) பக்கம் இருந்ததால் பானாசூரன் என்றும் அசுரன் என்றும் அவன்து பெயருக்குப் பின்னர் சேர்க்கப்பட்டு அழைக்கப்பட்டான்.\n\nSection::::காளிகா புராணம்.\nபத்தாம் நூற்றாண்டின் காளிகா புரணத்தில் அவன் மிதிலாவிலிருந்து வந்ததாகவும், பிராக்ஜோதிச நாட்டை நிறுவியதாகவும், பின்னர், தனவா வம்சத்தின் அரசன் கிராதர்கள் கட்டகாசுரனை கடைசியாக வீழ்த்தியதாகவும் கூறப்படுகிறது. விஷ்ணு. பிற்கால அவதாரத்தால் அவர் அழிக்கப்படுவார் என்று முன்னறிவிக்கப்பட்டது. அவரது தாயார், பூமி, தனது மகனுக்கு நீண்ட ஆயுள் இருக்க வேண்டும் என்றும், அவன் அனைவரையும்விட சக்திவாய்ந்தவனாக இருக்க வேண்டும் என்றும் விஷ்ணுவிடம் வரம் கோரினார். விஷ்ணு இந்த வரங்களை வழங்கினார்.\n\nநரக புராணக்கதை வரலாற்றில் அசாம் ஒரு முக்கியமானது. குறிப்பாக காமரூபா பகுதியில் வரலாற்று காலங்களில் ஆட்சி செய்த மூன்று வம்சங்களின் முன்னோடியாக குறிப்பிடப்பட்டுள்ளது. குவகாத்திக்கு அருகிலுள்ள ஒரு மலைக்கு நரகாசுரன் பெயரிடப்பட்டது. அவன் இந்து சமய நம்பிக்கையுடனும் தொடர்புடையவர் என்பதும், இந்துக்களின் வழிபாட்டுத் தளமான காமக்கியாவில் உள்ள சக்தி தெய்வத்தை வணங்கியதாகவும் கூறப்படுகிறது.\n\nSection::::புராணத்தின் வரலாறு.\nநரகாசுரனும் அவனது இராச்சியமான பிரக்ஜோதிஷாவும், மகாபாரதம் மற்றும் இராமாயணம் ஆகிய இரண்டிலும் காணப்படுகிறது. மேலும், முதல் நூற்றாண்டுக்கு முன்னர் எழுதப்படாத பிரிவுகளிலும் எழுதப்பட்டுள்ளது. அங்கு அவர் விஷ்ணுவின் வராஹா அவதாரத்தில் பூதேவியின் மூலம் பிறந்த மகன் (பூமி) என்று சித்தரிக்கப்படவில்லை. இவனுடைய மகன் பகதத்தன் மகாபாரதப் போரில் கௌரவர்களுக்காக போராடியதாக கூறப்பட்டுள்ளது.\n\nஇவன் பன்றி என்ற போன்றவன் பிரஜாபதி குறிப்பை சதபத பிராமணத்தில் காணலாம். மற்றும் பொ.ச.மு. முதல் நூற்றாண்டின் நடுப்பகுதியில் இருந்துதைத்ரிய அரண்யகா என்பதில் பின்னர் விஷ்ணுவின் அவதாரங்களுடன் பின்னர் தொடர்புபடுத்தப்பட்டன, இது குப்தர் காலத்தில் பிரபலமானது (பொ.ச. 320-550) மற்றும் பூமியுடனான தொடர்பு ஒரு மகனை உருவாக்கியது என்பது முதன்முதலில் \" \"அரி வம்சத்தின்\"இன் இரண்டாம் புத்தகத்தில் குறிப்பிடப்பட்டுள்ளது. பாகவதம் (புராணம்) (8th-10ஆம் நூற்றாண்டில் இயற்றப்பட்டது) இது கதையை மேலும் விரிவுபடுத்துகிறது. நரக புராணம் உபபுராணமான காளிகா புராணத்தில் மிக விரிவான விரிவாக்கத்தைப் பெறுகிறது (10ஆம் நூற்றாண்டு), இது அசாமில் இயற்றப்பட்டது. இங்கே சீதையின் தந்தையான விதேஹ நாட்டு மன்னன் ஜனகனின்ன் புராணம் கூரப்பட்டு நரகாசுரன் புராணத்தில் சேர்க்கப்படுகிறது.\n\nமற்ற புராணங்களின்படி, நரகாசுரன் விஷ்ணுவின் மகன் அல்ல, ஆனால் இரணியாட்சன், அசுரன் ஆவான் நரகாசுரனின் மரணத்திற்கு முன், அவரது மரணத்தை அனைவரும் வண்ணமயமான ஒளியுடன் கொண்டாட வேண்டும் என்று அவன் சத்தியபாமாவிடம் ஒரு வரம் கோரினார். இதனால் தீபாவளிக்கு முந்தைய நாள் \"நரக சதுர்தசி\" என்று கொண்டாடப்படுகிறது\n\n\n"}
{"id": "200905", "url": "https://ta.wikipedia.org/wiki?curid=200905", "title": "ஃபை தோற்றப்பாடு", "text": "ஃபை தோற்றப்பாடு\n\nஃபை தோற்றப்பாடு (Phi phenomenon) என்பது, வெவ்வேறு பொருட்களை அடுத்தடுத்து விரைவாகப் பார்க்கும்போது அது தொடர்ச்சியாக அசைவது போலத் தோன்றும் ஒளியியற் கண்மாயம் ஆகும். 1912 ஆம் ஆண்டில் மக்சு வேர்த்தைமர் (Max Wertheimer) என்பவர், கெசுட்டால்ட் உளவியல் கோட்பாட்டில் இதற்கு வரைவிலக்கணம் கொடுத்தார். 1916 ஆம் ஆண்டில் உருவான இயூகோ மியூன்சுட்டெர்பர்க்கின் (Hugo Münsterberg) திரைப்படக் கோட்பாட்டுக்கு பார்வை நீடிப்புடன், ஃபை தோற்றப்பாடும் அடிப்படைகளாக உள்ளன. \n\nஅசையும் உணர்வைத் தருவதனால், ஃபை தோற்றப்பாடு, பீட்டா அசைவைப் போன்றதே. இருந்தாலும், ஃபை தோற்றப்பாடு, தொடராக ஒன்றன்பின் ஒன்றாக நிகழும் ஒளிர்வுத் தூண்டல்களினால் உருவாகும் அசைவுத் தோற்றமாக இருக்கும் அதே வேளை, பீட்டா அசைவு, நிலையான ஒளிர்வுத் தூண்டல்களினால் ஏற்படும் அசைவுத் தோற்றம் ஆகும்.\n\nSection::::ஃபை தோற்றப்பாட்டுச் சோதனை.\nஇச்சோதனையில், பார்வையாளர்கள் பார்த்துக்கொண்டிருக்கும் ஒரு திரையில், இரண்டு படங்கள் அடுத்தடுத்துக் காண்பிக்கப்படும். ஒரு படத்தில் அதன் வலது பக்கத்தில் ஒரு கோடு இருக்க, அடுத்த படத்தில் அக்கோடு அதன் இடது பக்கத்தில் இருக்கும். இவ்விரு படங்களையும், பல செக்கன்கள் இடைவெளியில் அல்லது மிக விரைவாகக் குறைந்த நேர இடைவெளியில் காண்பிக்கலாம். இவ்வாறு நேர இடைவெளிகளை மாற்றி திரையில் என்ன தெரிகிறது என்று சோதனையை நடத்துபவர் பார்வையாளரிடம் வினவுவார். குறித்த ஒரு நிலையில், அக்கோடு திரையின் ஒரு பக்கத்தில் இருந்து மறுபக்கத்துக்கு நகர்வது போல் தோன்றும். உண்மையில் கோடு நகர்வது இல்லை. ஆனால், ஒரு குறித்த நேர இடைவெளியில் முதலில் வலது பக்கத்திலும், பின்னர் இடது பக்கத்திலும் தோன்றுகிறது. \n\n\n"}
{"id": "200910", "url": "https://ta.wikipedia.org/wiki?curid=200910", "title": "புதிய எசுப்பானியா", "text": "புதிய எசுப்பானியா\n\nபுதிய எசுப்பானியா, (\"New Spain\"), முன்னதாக புதிய எசுப்பானிய அரச சார்பாளுமை (\"Viceroyalty of New Spain\", ),காஸ்டீல் முடியாட்சியின் ஓர் அரச சார்பாளுமை பகுதியாகும். எசுப்பானியப் பேரரசின் எல்லைகள் வட அமெரிக்கா மற்றும் கரிபியனிலிருந்து, பிலிப்பீன்சு வரை பரவியிருந்த காலத்தில் இது 1535இல் உருவாக்கப்பட்டது.\n\nஅசுடெக் பேரரசை எசுப்பானியா கைப்பற்றிய பிறகு 1521இல் புதிய எசுப்பானியா உருவானது. புதிய எசுப்பானியா ஒரு காலகட்டத்தில் கனடாவின் கீழான வட அமெரிக்காவின் பெரும்பகுதியையும் தற்கால மெக்சிக்கோ மற்றும் பனாமா தவிர்த்த நடு அமெரிக்கா கொண்டிருந்தது ; மிசிசிப்பி ஆற்றுக்கு மேற்கிலிருந்த அமெரிக்க ஐக்கிய நாட்டையும் புளோரிடாக்களையும் தன்னகத்தேக் கொண்டிருந்தது. \n\nஅமெரிக்கக் கண்டத்திற்கு மேற்கிலிருந்த புதிய எசுப்பானியாவில் \"எசுப்பானிய கிழக்கிந்தியத் தீவுகள்\" எனப்படும் ( பிலிப்பீன்சு, மரியானா தீவுகள், கரோலீன் தீவுகள், எசுப்பானிய பார்மோசா (தைவான்) பகுதிகள், மலுக்கு தீவுகளின் பகுதிகள்) இருந்தன. அமெரிக்கக் கண்டத்திற்கு கிழக்கிலிருந்த புதிய எசுப்பானியாவில் \"எசுப்பானிய மேற்கிந்தியத் தீவுகள்\", (கூபா, (தற்கால நாடுகளான எயிட்டி மற்றும் டொமினிக்கன் குடியரசு உள்ளடக்கிய) லா எசுப்பானியோலா, புவேர்ட்டோ ரிக்கோ, யமேக்கா, கேமன் தீவுகள், டிரினிடாட், மற்றும் வளைகுடாத் தீவுகளை உள்ளடக்கி இருந்தது.\n\nஅமெரிக்காக்களில் நிர்வாகப் பிரிவுகளாக, கலிபோர்னியாக்கள், அதாவது (தற்கால அரிசோனா, கலிபோர்னியா, நெவாடா, யூட்டா, மேற்கு கொலராடோ, தெற்கு வயோமிங் உள்ளடக்கிய) ஆல்ட்டா கலிபோர்னியா; வடக்கு பாகா கலிபோர்னியா தெற்கு பாகா கலிபோர்னியா, (தற்கால நாடுகளான கோயுல்லா மற்றும் டெக்சஸ் உள்ளடக்கிய) நுவோ எக்சுட்ரெமடுரா , ( டெக்சசின் சில பகுதிகளையும் நியூ மெக்சிகோவையும் உள்ளடக்கிய) சான்டா ஃபெ தெ நுவோ மெக்சிக்கோ மற்றும் (மேற்கு மிசிசிப்பி ஆற்றுப் படுகையும் மிசௌரி ஆற்றுப் படுகையும் உள்ளடக்கிய) லூசியானாவைக் கொண்டிருந்தது.\n"}
{"id": "200911", "url": "https://ta.wikipedia.org/wiki?curid=200911", "title": "கெரார்டு ஆன்சன்", "text": "கெரார்டு ஆன்சன்\n\nகெரார்டு என்றீக்கு ஆர்மவுர் ஆன்சன் (\"Gerhard Henrik Armauer Hansen\", 29 சூலை 1841 – 12 பிப்பிரவரி 1912) ஒரு நோர்வே மருத்துவர். இவர் தொழுநோயை உண்டாக்கும் மைக்கோபாக்டீரியம் இலெப்ரே என்னும் பாக்டீரியாவை 1873 இல் கண்டுபிடித்தார் என்பதற்காக நன்கு அறியப்படுபவர்.\n\nSection::::வாழ்க்கை.\nஆன்சன் நோர்வேயில் பெர்கன் என்னும் ஊரில் பிறந்தார், பின்னர் வேந்திய பெடரிக்குப் பல்கலைக்கழகத்தில் (இப்பொழுது இது ஓசுலோ பல்கலைக்கழகம் என அழைக்கப்பெறுகின்றது) மருத்துவப் படிப்புப் படித்து, 1866 இல் பட்டம் பெற்றார். பிறகு சிறிது காலம் உள்மனைப் பயிற்சியாளராக ஓசுலோவில் கிறித்தீனாவில் உள்ள தேசிய மருத்துவ மனையில் பயிற்சி பெற்றார். பின்னர். இலோஃபோட்டன் (Lofoten) என்னும் இடத்தில் மருத்துவராகப் பணியாற்றினார். 1868 இல் பெர்கனுக்குத் திரும்பி தானியல் கார்னேலியசு தானியல்சன் (Daniel Cornelius Danielssen) என்னும் தொழுநோய் வல்லுநரிடம் சேர்ந்து தொழுநோயைக் கூர்ந்து படித்தார்.\n\nதொழுநோய் என்பது மரபாக வரும் நோய் என்றே அக்காலத்தில் பரவலாக அறியப்பட்டு இருந்தது (இதனை மியாசுமா நோய்க் கொள்கை (miasma theory) என்றழைத்தனர். ஆனால் ஆன்சன் தன்னுடைய முறையான நோய்ப் பரவல் இயல் ஆய்வுகளின் படி தொழுநோயானது ஒரு குறிப்பிட்ட நோயுண்டாக்கியால் ஏற்படும் நோய் என்று கண்டறிந்தார். 1870-71 ஆகிய காலப்பகுதியில் ஆன்சன் இடாய்ச்சுலாந்தில் உள்ள பான் நகரத்துக்கும், வியன்னா நகரத்துக்கும் சென்று தன் கருதுகோளை நிறுவுவதற்கான பயிற்சியைப் பெற்றார் 1873 இல், ஆன்சன் தான் மைக்கோபாக்டீரியம் இலெப்ரே (\"Mycobacterium leprae\") என்னும் பாக்டீரியம் தொழுநோய் இழையத்தில் (திசுக்களில்) இருப்பதால் நோய் உண்டாகின்றது என்று அறிவித்தார், ஆனால் குறிப்பாய் இந்தப் பாக்டீரியத்தை அவர் பிரித்துக் காட்டவில்லை. பலரும் இவருடைய கண்டுபிடிப்பை ஏற்கவும் இல்லை. ஆனால் இந்தக் கண்டுபிடிப்பு பின்னர் இன்னும் திறம்வாய்ந்த புதிய நுண்ணோக்கிகளின் உதவியால் நிறுவப்பட்டது.\n\n1879 இல் ஃகான் இந்த நோயுற்ற இழையங்களை ஆல்பர்ட்டு நைசர் (Albert Neisser) என்பாரிடம் கொடுத்து அவர் தக்கவாறு சாயமேற்றல் முறைகளின் படி சாயமேற்றி 1880 இந்தப் பாக்டீரியத்தின் கண்டுபிடிப்பை, தொழுநோயுண்டாக்கும் நுண்ணுயிரி என உறுதிப்படுத்தினார். இதன் பின் நைசருக்கும் ஆன்சனுக்கும் இடையே சிறு பிணக்கு இருந்தது; ஆன்சன் இந்தக் கோலுயிரியைக் (குச்சி போன்ற வடிவுடைய நுண்ணுயிரி) கண்டுபிடித்தார் என்றும், இதனைத் துல்லியமாக அடையாளப்படுத்திக் காட்டியவர் நைசர் என்றும் அறியப்படுகின்றது. ஆன்சனின் பங்கை நைசர் குறைத்து மதிப்பிட்டார் என்று கூறப்படுகின்றது. தனியான செயற்கையான வளர்ப்பூடகத்தில் நுண்ணுயிரி வாழ்கூட்டத்தை தரமுடியாது போனதால் ஃகானசனில் கண்டுபிடிப்பைக் குறைவாகக் கருதினார்கள்.\n\nஆன்சன் நோர்வேயில் தொழுநோய்க்கான மருத்துவராகத் தொடர்ந்தார், பெரும்பாலும் இவருடைய முயற்சிகளால் நோர்வேயில் 1877, 1885 ஆகிய ஆண்டுகளில் நிறைவேற்றப்பட்ட தொழுநோய் பற்றிய சட்டங்களால் அங்கே தொழுநோய் உற்றவர்களின் எண்ணிக்கை நிலையாகக் குறைந்துகொண்டே வந்தது. 1875 இல் நோர்வேயில் 1,800 தொழுநோய் உற்றவர்கள் இருந்தார்கள், ஆனால் இது 1901 இல் 575 பேராகக் குறைந்தது. இவருடைய மருத்துவப் பங்களிப்புகளை 1909 இல் பெர்கன் நகரில் நடந்த அனைத்துலக தொழுநோய் பேராயக் கூட்டத்தில் போற்றிப் பெருமை செய்யப்பட்டது.\nஆன்சன் 1860 இல் இருந்து சிபிலிசு நோயால் துன்புற்று கடைசியாக மாரடைப்பினால் இறந்தார்.\n\nSection::::பெருமைகள்.\nபெர்கன் நகரில் மருத்துவக் கண்காட்சி ஆன்சனின் பெயரில் உள்ளது. இது தொழுநோய் அருங்காட்சியகம் என வழங்கப்பெருகின்றது. பெர்கன் பல்கலைக்கழகத்தில் இவர் பெயரால் ஆய்வுச்சாலை ஒன்று உள்ளது (Armauer Hansen Building).\n\nசெரூசலத்தில் 1950 இல் இருந்து தொழுநோயகம் (leprosarium) ஒன்று இவர் பெயரால் உள்ளது\n"}
{"id": "200913", "url": "https://ta.wikipedia.org/wiki?curid=200913", "title": "ஓசுலோ பல்கலைக்கழகம்", "text": "ஓசுலோ பல்கலைக்கழகம்\n\nஓசுலோ பல்கலைக்கழகம் (நோர்வே மொழி:Universitetet i Oslo), நோர்வேயிலேயே மிகப் பழைய பல்கலைக்கழகம். இதுவே நோர்வேயின் உயர்படிப்புக்கான மிகப்பெரிய பல்கலைக்கழகமும் ஆகும். இது முன்னர் வேந்திய பெடரிக்குப் பல்கலைக்கழகம் (Det Kongelige Frederiks Universitet) என்றழைக்கப்பட்டது. இது நோர்வேயின் தலைநகரான ஓசுலோ நகரில் அமைந்துள்ளது. வட ஐரோப்பாவில் புகழ்பெற்ற பல்கலைக்கழகங்களுள் ஒன்றாகக் கருதப்பெறுகின்றது. உலகத் தர வரிசையில், ஒரு கணிப்பின் படி, 67 ஆவதாக உள்ள பல்கலைக்கழகம்\n\nஇப்பல்கலைக்கழகத்தில் சற்றேறக்குறைய 27,700 மாணவர்கள் உள்ளனர், இங்கே 6000 பேர் பணியில் இருக்கின்றனர். இங்கே இலூதரியம் சார்ந்த இறையியல் (இது நோர்வேயின் நாட்டுச் சமயமாக 1536 முதல் உள்ளது), சட்டவியல், மருத்துவம், மாந்த வாழ்வியல், கணிதவியல், அறிவியல், சமூக அறிவியல், பல்மருத்துவம், கல்வியியல் ஆகிய துறைகள் உள்ளன. பல்கலைக்கழகத்தின் தொடக்ககால புதுச்செம்மரபு வளாகம் ஓசுலோ நகரின் மையத்தில் உள்ளது. இது தற்பொழுது சட்டவியல் படிப்புத்துறையினர் இருக்கும் இடமாக உள்ளது. பல்கலைக்கழகத்தின் மற்ற துறைகள் பெரும்பாலும் ஓசுலோவின் மேற்கு எல்லை புறநகர் பகுதியில் உள்ள புதிய பிளிண்டர்ண் (Blindern) வளாகத்தில் அமைந்துள்ளது. மருத்துவத்துறை பல மருத்துவமனைகள் இருக்கும் இடங்களில் பலவாகப் பிரிந்து உள்ளது.\n\n\n"}
{"id": "200921", "url": "https://ta.wikipedia.org/wiki?curid=200921", "title": "திரில்லர்", "text": "திரில்லர்\n\nதிரில்லர் என்பது பிரபல அமெரிக்க பாப் இசை பாடகரான மைக்கேல் ஜாக்சனால் பாடப்பெற்றது ஆகும். இப்பாடலுக்கு இசையமைத்தவர் ராட் டெம்பெரன்.குயின்ஸி ஜோன்சால் தயாரிக்கப்பட்டது.\n"}
{"id": "200922", "url": "https://ta.wikipedia.org/wiki?curid=200922", "title": "இரா. சீனிவாசனின் நூற்பட்டியல்", "text": "இரா. சீனிவாசனின் நூற்பட்டியல்\n\nதமிழ்நாட்டைச் சார்ந்த மொழியியல்துறைப் பேராசிரியர் முனைவர் இரா. சீனிவாசனின் நாட்டுடைமையாக்கப்பட்ட நூல்கள், கீழே பட்டியலாகத் தரப்படுகின்றன. \n\n"}
{"id": "200924", "url": "https://ta.wikipedia.org/wiki?curid=200924", "title": "ஜாக்சன் 5", "text": "ஜாக்சன் 5\n\nஜாக்சன் 5 என்பது புகழ் பெற்ற அமெரிக்க பாப் இசைப்பாடகரான மைக்கேல் ஜாக்சன் மற்றும் அவரின் நான்கு சகோதரர்கள் இணைந்து ஏற்படுத்திய மேற்கத்திய இசைக்குழு ஆகும்.\n"}
{"id": "200929", "url": "https://ta.wikipedia.org/wiki?curid=200929", "title": "சசி (இயக்குநர்)", "text": "சசி (இயக்குநர்)\n\nசசி ஒரு தமிழ் திரைப்பட இயக்குனர் ஆவார். சொல்லாமலே, 555, பூ முதலிய படங்களை இயக்கியவர் ஆவார். பூ திரைப்படத்துக்காக சிறந்த இயக்குனர் விருதையும் பெற்றுள்ளார்.\n\n=இயக்கிய திரைப்படங்கள்=\n"}
{"id": "200933", "url": "https://ta.wikipedia.org/wiki?curid=200933", "title": "சகுந்தலா அம்மாள் பொறியியற் கல்லூரி", "text": "சகுந்தலா அம்மாள் பொறியியற் கல்லூரி\n\nசகுந்தலா அம்மாள் பொறியியல் கல்லூரி (S. A. Engineering college) சென்னையில் உள்ளது. அண்ணா பல்கலைக்கழகத்துடன் இணைக்கப்பட்டு, தேசிய தர ஆணையத்தின் அங்கீகாரம் பெற்றது. முதன்மையான பாடப் பிரிவுகளில் பொறியியல் படிப்புகள் வழங்குகிறது. இது எஸ். ஏ. பொறியியற் கல்லூரி என்றும் அழைக்கப்படுகிறது.\n\nSection::::அமைவிடம்.\nஇது பூந்தமல்லி - ஆவடி சாலையில், திருவேற்காட்டில் உள்ளது. 42 ஏக்கர் பரப்பளவில் அமைந்துள்ளது.\nகல்லூரி வளாகத்திற்குள் ஆறு கட்டிடங்கள் உள்ளன. ஒவ்வொன்றும் நான்கு தளங்ளைக் கொண்டவை, முதன்மை கட்டிடத்தில், முதலாம் ஆண்டு மாணவர்களுக்கான வகுப்பறைகளும், நிர்வாக அலுவலகமும் உள்ளன. கணிப்பொறித் துறை கட்டிடத்தில், கணிப்பொறியியல், தகவல் தொழில்நுட்பம் பயிலும் மாணவர்களுக்கான ஆய்வகங்களும், வகுப்பறைகளும் உள்ளன. இயந்திரப் பொறியியல் துறையில் கட்டிடப் பொறியியல், இயந்திரப் பொறியியல் மாணவர்களுக்கான பட்டறைகளும், வகுப்பறைகளும் உள்ளன. மின்துறைக் கட்டிடத்தில் மின்னியல், மின்னணுவியல் மாணவர்களுக்கான வகுப்பறைகளும், ஆய்வகங்களும் உள்ளன. முதுநிலை மாணவர்களுக்கான கட்டிடத்தில், வகுப்பறைகளும், கருத்தரங்கக் கூடம், வகுப்பறைகள், ஆய்வகம் ஆகியனவும் உள்ளன. ஒவ்வொரு துறைக் கட்டிடத்திலும், முதலாவது தளத்தில் துறைத் தலைவர் அறை உள்ளது.\n\nSection::::நிர்வாகம்.\nதர்ம நாயுடு அறக்கட்டளையினர் மேற்பார்வையில் கல்லூரி நிர்வாகம் செயலாற்றுகிறது. இது தெலுங்கு சிறுபான்மையினர் கல்வி நிறுவனம் ஆகும். ஆவடி எம். எல். ஏ சுதர்சனம் நாயுடுவின் தந்தையின் பெயரில் இந்த அறக்கட்டளை நிறுவப்பட்டது. சுதர்சனத்தின் தாயின் பெயர் கல்லூரிக்கு சூட்டப்பட்டது.\n\nSection::::நூலகம்.\nகல்லூரியின் மைய நூலகத்தில் 50,000 நூல்கள் உள்ளன. கணினியியல், மின்னியல், மின்னணுவியல், இயந்திரப் பொறியியல், கட்டிடக் கலை, தகவல் தொழில்நுட்பம் ஆகிய துறைகளைச் சார்ந்த நூல்களும், குறிப்புதவிப் புத்தகங்களும் இதில் அடங்கும். ஐ. ஈ. ஈ. ஈ நிறுவனத்தின் \nஆய்வு இதழ்களும், தேசிய, மாநில அளவிலான ஆய்விதழ்களும் சேகரிக்கப்பட்டுள்ளன. நாள்தோறும் செய்திகளை அறிய தமிழ், ஆங்கிலம், தெலுங்கு, மலையாள நாளேடுகள் சேகரித்து வைக்கப்பட்டுள்ளன. இணைய வழியில் தகவல்களைப் பெற இணைய இணைப்புடன் கூடிய கணினிகளும் உள்ளன.\n\nகைப்பந்தாட்டம், கால்பந்தாட்டம், கூடைப்பந்தாட்டம், துடுப்பாட்டம், டென்னிசு ஆகிய விளையாட்டுகளுக்கென தனித் தனித் திடல்கள் உள்ளன.\nஇருநூறு பேர் வரை அமரும் வசதி கொண்ட இரு கருத்தரங்கக் கூடங்கள் உள்ளன.\nஒரே நேரத்தில், நானூறு பேர் வரை உண்ணும் அளவிலான உணவகம் உள்ளது. சிறு அடுமனையும் இணைக்கப்பட்டுள்ளது.\nஆண்கள், பெண்களுக்கான தனி விடுதிகள் உள்ளன. இவற்றில் நூறு பேர் தங்கலாம்.\nசென்னையின் பல்வேறு பகுதிகளுக்குச் சென்று வர 25 கல்லூரிப் பேருந்துகள் உள்ளன.\n\n\n"}
{"id": "200943", "url": "https://ta.wikipedia.org/wiki?curid=200943", "title": "மிஸ்டர். பர்பெஃக்ட் (2011 திரைப்படம்)", "text": "மிஸ்டர். பர்பெஃக்ட் (2011 திரைப்படம்)\n\nமிஸ்டர். பர்ஃபெக்ட் (Mr. Perfect) என்பது 2011 ஆம் ஆண்டில் வெளியான தெலுங்கு திரைப்படம். இதை தசரத் குமார் இயக்கியுள்ளார். \nபிரபாஸ், காஜல் அகர்வால், டாப்சி ஆகியோர் முதன்மை வேடங்களில் நடித்துள்ளனர். முரளி மோகன், பிரகாஷ் ராஜ், சாயாஜி சிண்டே, நாசர், விஸ்வநாத் ஆகியோர் துணை வேடங்களில் நடித்துள்ளனர். தில் ராஜ் தயாரிப்பில், அப்பூரி ரவி எழுத்தில் உருவானது. இப்படம் 22 ஏப்பிரல், 2011 அன்று வெளியானது. இதே ஆண்டில், சிறந்த குடும்பப் பாங்கான தெலுங்கு திரைப்படத்திற்கான பொம்மிரெட்டி நாகிரெட்டி நினைவு விருதைப் பெற்றது. In 2013 பின்னர், இந்தியிலும், நம்பர் ஒன் மிஸ்டர் பர்ஃபெக்ட் என்ற பெயரில் டப் செய்யப்பட்டது.\n\nSection::::கதை.\nகதாநாயகனான விக்கி, ஆசுத்திரேலியாவில் உள்ள வீடியோ கேம் தயாரிப்பு நிறுவனத்தில் பணிபுரிகின்றான். இளவயதில் இருந்தே தன் கொள்கையை விட்டுக்கொடுக்காமல் வாழ்கின்றான். பிறருக்காக ஒருவர் தன்னை மாற்றிக் கொள்வதை வெறுக்கிறான். அவன் தந்தை, அனுசரித்து நடக்குமாறு கூறுகிறார். ஏற்க மறுக்கிறான் விக்கி.\nஇந்தியாவில், தனக்கும், நாயகி பிரியாவுக்கும் திருமணம் நிச்சயித்துள்ளதை அறிகிறான். சிறுவயதிலேயே ஒருவருக்கு ஒருவரை பிடிக்காது. இருவருமே திருமணத்தை நிறுத்தும் முடிவில் இருக்கின்றனர். சில நாட்களில், இருவருக்குள்ளும் காதல் மலர்கிறது.\nபிரியா கிராமத்தில் இயற்கைச் சூழலில் வாழ்ந்தவள், விட்டுக்கொடுக்கும் பழக்கம் கொண்டவள். விக்கி, நகரத்துச் சூழலில் வளர்ந்தவன். தனக்காக பிரியா, அவள் பழக்கவழக்கங்களை மாற்றிக் கொள்வதை விரும்பவில்லை. பிரியா மீது காதல் இருந்தாலும், நடைமுறையில் இருவரும் இணைவது சாத்தியமில்லை என்கிறான் விக்கி. ஆசுத்திரேலியா திரும்புகிறான்.\nஅங்கே, கேட்பரி நிறுவனம் நடித்திய ஆய்வில், இவனுக்கும் மேகிக்கும் ஒரே விதமான பழக்கவழக்கங்களும், விருப்பங்களும் இருப்பதை அறிகிறான். இருவரும் காதலிக்கின்றனர். மேகியின் தந்தைக்கு விக்கியைப் பிடிக்கவில்லை. தன் இளைய மகள் திருமணத்தின்போது இரு உறவினர்கள் மனதில் இடம்பிடிக்க வேண்டும் என்கிறான். வென்றால், தன் மகளைத் திருமணம் செய்து வைப்பதாகவும், தோற்றால் இடத்தைவிட்டு நீங்க வேண்டும் என்றும் கூறுகிறார். சவாலை ஏற்றுக் கொண்டு, திருமணத்திற்கு வருகிறான் விக்கி. பிரியா, மணமகனின் உறவினராக கலந்துகொள்கிறாள். எல்லோர் மனதிலும் இடம்பிடிக்கிறான் விக்கி. அவனை வாழ்த்திவிட்டு, வருத்தத்துடன் இந்தியா திரும்புகிறாள் பிரியா. விக்கி, பிரியாவின் காதலை, தன் முந்தைய பிறந்தநாளன்று அவள் பதிவுசெய்திருந்த செய்தியின் மூலம் கண்டு, மனம் மாறுகிறான்.\nஅவளை காயப்படுத்தியது அறிந்து, மேகியின் குடும்பத்தினரிடம் அதைக் கூறி, மேகி வேண்டாம் என்கிறான். மேகியின் குடும்பத்தினர், மேகி உட்பட மனம்திருந்தி, விக்கியின் செய்தியைக் கேட்டு, அவனை வாழ்த்தி அனுப்புகின்றனர். இந்தியாவிற்கு திரும்பி, பிரியாவுடன் இணைகிறான் விக்கி.\n\n\nSection::::பாடல்கள்.\nதேவிஸ்ரீ பிரசாத், பாடல்களுக்கு பின்னனி இசையமைத்துள்ளார்.\n\n\n"}
{"id": "200949", "url": "https://ta.wikipedia.org/wiki?curid=200949", "title": "பிரபாஸ்", "text": "பிரபாஸ்\n\nபிரபாஸ் இராஜூ உப்பலபட்டி (பிறப்பு 23 அக்டோபர் 1979), என்பவர் தெலுங்கு திரைப்பட நடிகர் ஆவார். இவர் தெலுங்கு திரைப்படத் துறையின் முன்னணி நடிகர்களுள் ஒருவர். வர்ஷம் என்ற 2004 ஆம் ஆண்டு வெளியான திரைப்படத்தின் மூலம் இவர் புகழடைந்தார். மிர்ச்சி, முன்னா, டார்லிங், மிஸ்டர். பெர்ஃபெக்ட் உள்ளிட்ட திரைப்படங்கள் இவரது வெற்றிப் படங்கள். இவர் தமிழில் நடித்த பாகுபலி, மற்றும் பாகுபலி 2 படமானது இவருக்கு மிகப்பெரிய வெற்றியைத் தேடித்தந்தது.\n"}
{"id": "200953", "url": "https://ta.wikipedia.org/wiki?curid=200953", "title": "சாயாஜி சிண்டே", "text": "சாயாஜி சிண்டே\n\nசாயாஜி சிண்டே, இந்தியத் திரைப்பட நடிகர் ஆவார். இந்தி, தெலுங்கு, தமிழ், கன்னடம், மலையாளம் உட்பட்ட மொழித் திரைப்படங்களில் நடித்துள்ளார்.\n\n\n"}
{"id": "200957", "url": "https://ta.wikipedia.org/wiki?curid=200957", "title": "திரைப்படத் தயாரிப்பு", "text": "திரைப்படத் தயாரிப்பு\n\nதிரைப்படத் தயாரிப்பு என்பது, திரைப்படம் ஒன்றை உருவாக்கும் செய்கையைக் குறிக்கும். இது, தொடக்க எண்ணக்கரு, கதைக்கரு என்பவற்றில் இருந்து, திரைக்கதை எழுதுதல், படக்குழுத் தேர்வு, படத்தொகுப்பு என்பவற்றினூடாக முன்னோட்டமாகத் திரையிடல் வரையான பல்வேறு கட்டங்களை உள்ளடக்கியது. திரைப்படத் தயாரிப்புக்கள் உலகின் பல்வேறு இடங்களில், பலவகையான பொருளியல், சமூக, அரசியல் சூழல்களில் இடம்பெறுகின்றன. இதற்குப் பல்வேறுபட்ட தொழில்நுட்பங்கள் பயன்படுகின்றன. ஒரு திரைப்படத்தை உருவாக்குவதில் பெருமளவினர் ஈடுபடுவதுடன், இதற்கு மாதக் கணக்கில், சிலவேளைகளில் ஆண்டுக் கணக்கிலும் கூடக் காலம் தேவைப்படுகின்றது.\n\nSection::::கட்டங்கள்.\nதிரைப்படத் தயாரிப்பில் பல முக்கியமான கட்டங்கள் உள்ளன.\n"}
{"id": "200974", "url": "https://ta.wikipedia.org/wiki?curid=200974", "title": "குவாண்டம் பின்னல்", "text": "குவாண்டம் பின்னல்\n\nகுவாண்டம் பின்னல் அல்லது குவாண்டம் தொடக்கு (\"quantum entanglement\") என்பது ஒரு இயற்பிய தோற்றப்பாடாகும், இரண்டு துகள்களின் (அல்லது துகற் தொகுதிகளின்) குவாண்டம் நிலைகள் ஒன்றை ஒன்று சார்ந்து இருக்கும் நிலையில் இது நிகழும். ஒரு துகளின் நிலையைப் பொறுத்தே மற்ற துகளின் நிலையை விவரிக்க இயலும்படி அத்துகள்கள் தோன்றியோ அல்லது இடைவினை கொண்டோ இருக்கும்.\n"}
{"id": "200976", "url": "https://ta.wikipedia.org/wiki?curid=200976", "title": "முள்ளிவாய்க்கால் நினைவு முற்றம்", "text": "முள்ளிவாய்க்கால் நினைவு முற்றம்\n\nமுள்ளிவாய்க்கால் நினைவு முற்றம் என்பது தமிழீழத்தில் கொல்லப்பட்ட, தமிழீழத்துக்காக உயிர் விட்ட போராளிகள், தியாகிகள் மற்றும் மக்களை நினைவு கூரும் ஒரு முற்றம் ஆகும். இதனை 06-11-2013 அன்று தஞ்சையில் உலகத் தமிழர் பேரமைப்பின் அமைப்பாளர் பழ. நெடுமாறன் திறந்து வைத்தார்.\n\nSection::::வரலாறு.\nSection::::கட்டுமானம்.\nஇந்த நினைவு முற்றம் கட்டும் பணி நவம்பர் 15, 2010இல் தொடங்கப்பட்டது. வைகோ மற்றும் நல்லகண்ணுவால் இதன் அடிக்கல் நாட்டப்பட்டது.\nமுதலில் ஒரு நினைவுத்தூணாக மட்டுமே அமைக்கத் திட்டமிடப்பட்டிருந்தது. ஆனால் இலங்கையில் தமிழர் நினைவிடங்களுக்கு நிகழ்ந்த அவலங்களால், தமிழர்கள் அதிகளவில் அழிக்கப்பட்ட இலங்கையின் உள்நாட்டுப் போரின் நினைவுச் சின்னமாக இது உருவாக்கத் தீர்மானிக்கப்பட்டது.\n\nஉலகத் தமிழர் பேரவையால் மேற்கொள்ளப்பட்ட இத் திட்டப்பணி, பேரவை மற்றும் தமிழ் தேசிய இயக்கத்தின் தலைவர் பழ நெடுமாறனின் மேற்பார்வையில் நடந்தது. கட்டுமானத்திற்கான நிதி பல இடங்களிலிருந்து திரட்டப்பட்டது. தமிழ் செயற்பாட்டாளர் எம். நடராஜன் நினைவு முற்றத்திற்குத் தேவையான நிலத்தை வழங்கினார்.\n\nSection::::திறப்பு விழா.\nதிட்டமிடப்பட்ட நாளுக்கு இரு நாட்களுக்கு முன்னதாக, 2013 ஆம் ஆண்டு, நவம்பர் 6 ஆம் திகதியன்று இம்முற்றம் திறந்து வைக்கப்பட்டது. நல்லகண்ணு (இந்திய கம்யூனிஸ்ட் கட்சி), வைகோ (மறுமலர்ச்சி திராவிட முன்னேற்றக் கழகத் தலைவர்) தமிழ்த் தேசியப் போியக்க தலைவரும் தமிழ்த்தேசிய தமிழா் கண்ணோட்டத்தின் ஆசிாியருமான தோழா் பெ. மணியரசன், சீமான் (திரைப்பட இயக்குநர் மற்றும் நாம் தமிழர் கட்சி ஒருங்கிணைப்பாளர்), சு. ப. உதயகுமார் (கூடங்குளம் செயற்பாட்டாளர்) மற்றும் பொன் இராதாகிருஷ்ணன் (பிஜேபி) போன்ற தமிழகத்தைச் சேர்ந்த முக்கிய அரசியல்வாதிகளும் செயற்பாட்டாளர்களும் திறப்பு விழாவில் கலந்து கொண்டனர்.\n\nSection::::அமைவிடம்.\nமுள்ளி வாய்க்கால் முற்ற வளாகம் தஞ்சாவூரிலிருந்து ஐந்து கிலோ மீட்டர் தொலைவிலுள்ள விளார் கிராமத்தில் 1.75-ஏக்கர் பரப்பளவில் தஞ்சாவூர்-திருச்சிராப்பள்ளி சாலையோரம் அமைந்துள்ளது. தஞ்சாவூர் பழைய பேருந்து நிலையத்திலிருந்து விளார் செல்லும் பேருந்துகள் மூலம் இவ்விடத்தை அடையலாம். தஞ்சாவூரின் அண்ணாநகர் சந்தையிலிருந்தும் இந் நினைவு முற்றத்திற்கு எளிதாகச் செல்லலாம்.\n\nSection::::ஐந்தாமாண்டு முள்ளிவாய்க்கால் நினைவு நாள்.\nமே 18, 2014 அன்று இந்த முற்றத்தில் \"முள்ளிவாய்க்கால் 5-ஆம் ஆண்டு நினைவு நாள்\" அனுசரிக்கப்பட்டது. உலகத் தமிழர் பேரமைப்புத் தலைவர் பழ. நெடுமாறன் கலந்து கொண்டார். முற்றத்தில் உள்ள விடுதலைப் புலிகள் தலைவர் பிரபாகரனின் பெற்றோர் அஸ்திக்கு மலர் தூவியும், மெழுகுவர்த்தி ஏந்தியும் அஞ்சலி செலுத்தப்பட்டது .\n\n"}
{"id": "200980", "url": "https://ta.wikipedia.org/wiki?curid=200980", "title": "ஒலிச்சேர்க்கை", "text": "ஒலிச்சேர்க்கை\n\nதிரைப்படத் தயாரிப்பிலும், நிகழ்படத் தயாரிப்பிலும், ஒலிச்சேர்க்கை (Dubbing) என்பது, படப்பிடிப்புக்குப் பிந்திய ஒரு செயற்பாடு ஆகும். ஒலிச்சேர்க்கையின்போது, முதலில் செய்த ஒலிப்பதிவுக்குக் கூடுதலான அல்லது குறைநிரப்பு ஒலிப்பதிவு இடம்பெறுகிறது. இந்தச் செயல்முறை, தன்னியக்க உரையாடல் பதிலீடு அல்லது கூடுதல் உரையாடல் பதிவு என்பதையும் உள்ளடக்குகிறது. இச்செயல்முறையின் போது, படத்தில் நடித்த நடிகர்களின் உரையாடல்களை மீள்பதிவு செய்கின்றனர். இசை பெரும்பாலும் ஒலிச்சேர்க்கை மூலமே திரைப்படத்தில் இணைக்கப்படுகின்றது. திரைப்படத்தில் நடித்த நடிகர்களுக்குப் பதிலாக இன்னொருவர் அதே மொழியில் குரல் கொடுப்பதும், திரைப்படங்களை மொழிமாற்றம் செய்யும்போது நடிகர்களுக்குப் பிற மொழியில் வேறொருவர் குரல் கொடுப்பதும் ஒலிச்சேர்க்கையுள் அடங்குவதே.\n\nSection::::தோற்றம்.\nமுற்காலத்தில் படத்தில் நடிக்கும் நடிகருக்குப் பாடும் குரல் வளம் இல்லாதபோது பாடல்களை வேறொருவர் மூலம் பாடி இணைப்பதற்கே ஒலிச்சேர்க்கை பெரிதும் பயன்பட்டது. தற்காலத்தில், பல்வேறு தேவைகளுக்கு ஒலிச்சேர்க்கை நுட்பங்களைப் பயன்படுத்துகின்றனர். பல்வேறு ஒலி-ஒளித் தயாரிப்புகளை உலகின் பல்வேறு இடங்களிலும் விற்பனை செய்யும்போது அவ்வவ்விடங்களின் உள்ளூர் மொழிகளில் மொழிமாற்றம் செய்யவேண்டியுள்ளது. இதற்கும் ஒலிச்சேர்க்கை நுட்பங்கள் பயன்படுகின்றன.\n\nSection::::வழிமுறைகள்.\nSection::::தன்னியக்க உரையாடல் பதிலீடு.\nதன்னியக்க உரையாடல் பதிலீடு அல்லது கூடுதல் உரையாடல் ஒலிப்பதிவு என்பது, படப்பிடிப்பு முடிவடைந்த பின்னர், படத்தில் நடித்த நடிகர்கள் தமது உரையாடல்களை மீள்பது செய்யும் ஒரு செயற்பாடு ஆகும். ஒலித்தரத்தை மேம்படுத்துவதற்காகவும், உரையாடலில் மாற்றங்களை ஏற்படுத்தவும் இது அவசியமாகின்றது. ஏற்கனவே பதிவு செய்யப்பட்ட உரையாடல்களில் இருக்கக்கூடிய சொற் தெளிவு, நேர இசைவுக் குறைபாடு, உச்சரிப்புக் குறைபாடு போன்றவற்றை நீக்குவதற்கும் இந்த முறை பயன்படுகின்றது. \n\nவழமையான படத் தயாரிப்புக்களின்போது, படப்பிடிப்பு ஒலிப்பதிவாளர் படப்பிடிப்பின்போதே உரையாடல்களை ஒலிப்பதிவு செய்வார். ஆனாலும், கருவிகளிலிருந்து எழும் ஒலி, போக்குவரத்து ஒலி, காற்று மற்றும் சூழலிலிருந்து எழுகின்ற பிற ஒலிகள் போன்றவற்றினால், களத்தில் செய்யப்படும் ஒலிப்பதிவுகள் பெரும்பாலும் பயன்பாட்டுக்கு உதவாதவையாக ஆகிவிடுகின்றன. படப்பிடிப்புக்குப் பிந்திய கட்டத்தில், ஒரு ஒலிப்பதிவு மேற்பார்வையாளர் பதிவு செய்யப்பட்ட உரையாடல்களைக் கேட்டு மீள ஒலிப்பதிவு செய்யவேண்டிய பகுதிகள் எவை என முடிவு செய்வார். \n"}
{"id": "200994", "url": "https://ta.wikipedia.org/wiki?curid=200994", "title": "புலிகளின் தாகம் தமிழீழத் தாயகம்", "text": "புலிகளின் தாகம் தமிழீழத் தாயகம்\n\nபுலிகளின் தாகம் தமிழீழத் தாயகம் என்ற வாக்கியம் தமிழீழ விடுதலைப் புலிகளின் தேசிய குறிக்கோள் ஆகும். தமிழீழ விடுதலைப் புலிகள் முக்கிய ஆவனங்களிலும் உரையிலும் இது குறிப்பிடப்படும். இது பின்னர் தமிழர்களின் தாகம் தமிழீழத் தாயகம் என தமிமீழ மக்களின் தேசிய குறிக்கோளாக மாற்றமடைந்தது. \n\n"}
{"id": "200995", "url": "https://ta.wikipedia.org/wiki?curid=200995", "title": "தமிழீழ தேசிய சின்னங்கள்", "text": "தமிழீழ தேசிய சின்னங்கள்\n\nதமிழீழ விடுதலைப் புலிகள் அறிவித்த தமிழீழ தேசிய சின்னங்கள் பின்வருமாறு:\n"}
{"id": "201004", "url": "https://ta.wikipedia.org/wiki?curid=201004", "title": "வண்ணக்கன்", "text": "வண்ணக்கன்\n\nவண்ணக்கன் என்னும் அடைமொழியோடு குறிப்பிடப்பட்ட புலவர்கள் சங்க நூலில் காணப்படும் பாடல்கள் சிலவற்றைப் பாடியுள்ளனர். \nஆகியோர் அவர்கள். இவர்களைப் பற்றி எண்ணும்போது 'வண்ணப்புறம்' என்னும் அடைமொழியோடு வரும் வண்ணப்புறக் கந்தரத்தனார் என்னும் புலவரும் எண்ணிப்பார்க்கத் தக்கவர். இவர்களைப் பற்றி எண்ணும்போது சங்கநூல்களில் பயின்றுவந்துள்ள வண்ணகம், வண்ணத்தர் என்னும் சொற்களும் ஓப்புநோக்கத் தக்கவை.\n\nவிற்பனைக்கு வரும் பொன்னை உரைத்துப் பார்த்துத் தரம் காணும் தொழிலாளர்கள் சங்ககால மதுரையில் வாழ்ந்துவந்தது பற்றிய செய்தி மதுரைக்காஞ்சி நூலில் குறிப்பிடப்பட்டுள்ளது. இதனை ஒப்புநோக்கி பொன்னில் தரவண்ணம் காணும் கலைஞர்கள் வண்ணக்கன் எனப்பட்டதாகக் கொள்ளப்படுகிறது.\n"}
{"id": "201006", "url": "https://ta.wikipedia.org/wiki?curid=201006", "title": "தொழிலாளர்கள், சங்ககால மதுரை", "text": "தொழிலாளர்கள், சங்ககால மதுரை\n\nசங்ககாலத்தில் மதுரையில் வாழ்ந்த கலைத்தொழிலாளர்களைப் பற்றி மதுரைக்காஞ்சி என்னும் குறிப்பிட்டுக் காட்டியுள்ளது. இவர்கள் அனைவரையும் கம்மியர் என்னும் பெயரால் அது சுட்டுகிறது. இந்தக் கம்மமாகிய கலைத்தொழிலில் பெரியவர்களும், சிறியவர்களும் ஈடுபட்டிருந்தனராம். (வடக்குத் தெரு, தெற்குத் தெரி, கிழக்குத் தெரு, மேற்குத் தெரு என வகைபட்டிருந்த) நால்வேறு தெருக்களிலும் அவர்கள் தம் கம்மத் தொழிலைச் செய்துவந்தனர். அவர்களில் சிலர் தெருக்களில் குடைக்கால் நிறுத்தி அதன் நிழலில் கால் கடுக்க நின்றுகொண்டே பணியாற்றிவந்தனர்.\n"}
{"id": "201007", "url": "https://ta.wikipedia.org/wiki?curid=201007", "title": "நதி (திரைப்படம்)", "text": "நதி (திரைப்படம்)\n\nநதி () என்பது ஹரி போத்தன் தயாரிப்பில், 1969 அக்டோபர் 24-ல் வெளியான மலையாளத் திரைப்படம்.\n\n\n\n"}
{"id": "201011", "url": "https://ta.wikipedia.org/wiki?curid=201011", "title": "ராஜேந்திர யாதவ்", "text": "ராஜேந்திர யாதவ்\n\nராஜேந்திர யாதவ், இந்தி எழுத்தாளர் ஆவார். \"நயீ கஹானி\" என்ற இந்தி மொழி இலக்கிய அமைப்பின் முன்னோடி உறுப்பினர் ஆவார். இவர் மனைவி மன்னு பண்டரியும் இந்தி கதை எழுத்தாளர் ஆவார்.\n\nSection::::வாழ்க்கைக் குறிப்பு.\nஇவர் உத்தரப் பிரதேசத்தில் பிறந்தவர். ஹன்ஸ் என்ற இதழின் ஆசிரியரும் ஆவார். \"பிரேத் போல்தே ஹே\" என்ற பெயரில் இவர் எழுதிய நாவல், சர ஆகாஸ் என்ற பெயரில் திரைப்படமாக்கப்பட்டது. 1999-2001ல் பிரசர் பாரதியில் பணியாற்றினார்.\n\n\n"}
{"id": "201012", "url": "https://ta.wikipedia.org/wiki?curid=201012", "title": "வீரசிங்கம் மண்டபம்", "text": "வீரசிங்கம் மண்டபம்\n\nகூட்டுறவாளர் வீரசிங்கம் மண்டபம் (\"Co-operator Veerasingam Hall\") அல்லது பொதுவாக வீரசிங்கம் மண்டபம் என்பது இலங்கையின் வடக்கே யாழ்ப்பாண நகரில் அமைந்துள்ள ஒரு பொது மண்டபம் ஆகும். யாழ்ப்பாணத்தில் இடம்பெறும் மாநாடுகள், மற்றும் கலாச்சார நிகழ்வுகள் இம்மண்டபத்திலேயே நடத்தப்படுகின்றன. யாழ்ப்பாண மாவட்டம் கூட்டுறவு நிலையத்தின் முதலாவது தலைவராகப் பணியாற்றிய வி. வீரசிங்கம் என்பவரின் நினைவாக இம்மண்டபத்திற்கு அவரது பெயர் சூட்டப்பட்டது. மானிப்பாய் இந்துக் கல்லூரி ஆசிரியரான வீரசிங்கம் வட்டுக்கோட்டை நாடாளுமன்ற உறுப்பினராக இருந்தவர்\n\n1974 ஆம் ஆண்டு சனவரியில் நான்காவது உலகத் தமிழாராய்ச்சி மாநாடு இம்மண்டபத்திலேயே நடத்தப்பட்டது.\n"}
{"id": "201013", "url": "https://ta.wikipedia.org/wiki?curid=201013", "title": "மூலதனம் (திரைப்படம்)", "text": "மூலதனம் (திரைப்படம்)\n\nமூலதனம், முகமது அசீம் தயாரிப்பில் வெளியான மலையாளத் திரைப்படம். 1969 ஆகஸ்ட் 15ல் வெளியானது\n\n\n\n"}
{"id": "201016", "url": "https://ta.wikipedia.org/wiki?curid=201016", "title": "வி. வீரசிங்கம்", "text": "வி. வீரசிங்கம்\n\nவிசுவலிங்கம் வீரசிங்கம் (\"Visuvalingam Veerasingam\", 1892 - 5 டிசம்பர் 1964) இலங்கைத் தமிழ் ஆசிரியரும், அரசியல்வாதியும், நாடாளுமன்ற உறுப்பினரும், கூட்டுறவாளரும் ஆவார்.\n\nSection::::ஆரம்ப வாழ்க்கை.\nவீரசிங்கம் 1892 ஆம் ஆண்டில் இலங்கையின் வடக்கே யாழ்ப்பாணத்தில் மானிப்பாய் நகரில் பிறந்தவர். மானிப்பாய் இந்துக் கல்லூரியில் கல்வி பயின்றார். இலங்கைப் பல்கலைக்கழகக் கல்லூரியில் பயின்று பொருளாதாரம், கல்வி, தமிழ் ஆகிய பாடங்களில் இலண்டன் பல்கலைக்கழக பட்டத்தைப் பெற்றுக் கொண்டார். மானிப்பாய் இந்துக் கல்லூரியில் ஆசிரியராக இணைந்த இவர் 1922 ஏப்ரலில் கல்லூரியின் அதிபரானார். இளம் வயதிலேயே வாழ்க்கைத் துணையை இழந்தார். மறுமணம் செய்யவில்லை.\n1951 ஆம் ஆண்டில் ஆசிரியப் பணியில் இருந்து இளைப்பாறிய பின்னர் யாழ்ப்பாண மாவட்டத்துக்கான கூட்டுறவு இயக்கத்தின் முக்கிய பங்காற்றலானார். யாழ் மாவட்டத்துக்கான கூட்டுறவு சங்கத்தின் முதலாவது தலைவராக இவர் தேர்ந்தெடுக்கப்பட்டு இறக்கும் வரையில் அப்பதவியில் இருந்தார். யாழ்ப்பாண நகரில் கூட்டுறவு சங்கத்தினால் அமைக்கப்பட்ட வீரசிங்கம் மண்டபத்திற்கு இவரது நினைவாக அப்பெயர் சூட்டப்பட்டது.\n\nSection::::அரசியலில்.\n1947 நாடாளுமன்றத் தேர்தலில் வீரசிங்கம் சுயேட்சை வேட்பாளராக வட்டுக்கோட்டை தேர்தல் தொகுதியில் முதற்தடவையாகப் போட்டியிட்டு அகில இலங்கைத் தமிழ்க் காங்கிரஸ் கட்சி வேட்பாளர் க. கனகரத்தினத்திடம் தோற்றார். ஆனாலும், 1952 தேர்தலில் சுயேட்சையாகப் போட்டியிட்டு கனகரத்தினத்தை 420 வாக்குகள் வித்தியாசத்தில் வெற்றி பெற்று நாடாளுமன்றம் சென்றார். \n\n1952 சனவரியில் இவர் பிரித்தானிய இராச்சியத்தின் Order of the British Empire விருதைப் பெற்றார்.\n\n"}
{"id": "201024", "url": "https://ta.wikipedia.org/wiki?curid=201024", "title": "நாகப்பன் படையாட்சி", "text": "நாகப்பன் படையாட்சி\n\nசாமி நாகப்பன் படையாட்சி (\"Sammy Nagappan\", 1891 - 1909) தென்னாப்பிரிக்காவைச் சேர்ந்த சத்தியாகிரகப் போராட்டத் தியாகி.\n\nSection::::வாழ்க்கைக் குறிப்பு.\nசாமி நாகப்பன் தமிழ்நாட்டில் இன்றைய நாகப்பட்டினம் மாவட்டம் மயிலாடுதுறை அருகே ஒரு கிராமத்தில் 1891ஆம் ஆண்டு பிறந்தார். இவரின் தோற்றம், பிறந்த ஊர் பற்றிய விவரங்கள் தெளிவாக இல்லை. ஆனால் 1800களில் இந்தியாவிலிருந்து தென் ஆப்பிரிக்காவிற்கு கூலி தொழிலாளியாக அழைத்து செல்லப்பட்டவர்களில் இவரும் ஒருவர். நாகப்பன் 1909 ஆம் ஆண்டு சூலை 6 ஆம் நாள் இரட்டை நுரையீரல் அழற்சியால் பாதிக்கப்பட்டுக் காலமானார்.\n\nSection::::நினைவு சின்னம்.\nஜொகனஸ்பர்க் அருங்காட்சியகத்தில் நாகப்பன் படையாட்சியின் நினைவை போற்றும் வகையில் அவரின் உருவ படம் வைக்க பட்டுள்ளது.\n\n"}
{"id": "201027", "url": "https://ta.wikipedia.org/wiki?curid=201027", "title": "ரீமா கல்லிங்கல்", "text": "ரீமா கல்லிங்கல்\n\nரீமா கல்லிங்கல், வடிவழகியும், மலையாள, தமிழ்த் திரைப்பட நடிகையும் ஆவார். 2009-ல் வெளியான ருது, இவரது முதல் படம்\n\nSection::::வாழ்க்கைக் குறிப்பு.\nதிருச்சூர் மாவட்டம், அய்யந்தோள் என்ற ஊரில் கே. ஆர். ராஜன், லீனாபாயி ஆகியோர்க்கு மகளாகப் பிறந்தார். 2013 நவம்பர் முதலாம் நாள், மலையாள இயக்குனரான ஆஷிக் அபுவைத் திருமணம் செய்துகொண்டார்\n\n"}
{"id": "201028", "url": "https://ta.wikipedia.org/wiki?curid=201028", "title": "ஆஷிக் அபு", "text": "ஆஷிக் அபு\n\nஆஷி அபு, மலையாளத் திரைப்பட இயக்குனர் ஆவார்.\n\nSection::::வாழ்க்கைக் குறிப்பு.\nநவம்பர் 1, 2013 அன்று, மலையாளத் திரைப்பட நடிகையான ரீமா கல்லிங்கலை பதிவுத் திருமணம் செய்துகொண்டார்.\n"}
{"id": "201029", "url": "https://ta.wikipedia.org/wiki?curid=201029", "title": "செகவீரபாண்டியன்", "text": "செகவீரபாண்டியன்\n\nகவிராசபண்டிதர் செகவீரபாண்டியனார் (1886 - 1967) இன்றைய தூத்துக்குடி மாவட்டத்தில் உள்ள ஒட்டபிடாரம் என்னும் சிற்றூரில் பிறந்தவர். கட்டபொம்மன் வழிவந்த குடும்பத்தைச் சேர்ந்தவர். முத்துக்கவிராயர் என்பவரிடம் முறையாக இலக்கண, இலக்கியங்களைக் கற்றவர். சிறந்த புராண சொற்பொழிவாளராகத் திகழ்ந்தவர். கவிதை, உரைநடை, மொழிபெயர்ப்பு எனப் பல்வேறு வடிவங்களில் நூல் எழுதியவர். தமிழறிஞர்.\n\nமதுரை மேலமாசி வீதியில் வாழ்ந்து மறைந்தவர்.\n\nSection::::படைப்புகள்.\nசெகவீரபாண்டியனாரின் படைப்புகள் 2010-11 ஆம் ஆண்டில் தமிழக அரசால் நாட்டுடைமை ஆக்கப்பட்டன. தமிழ்நாடு அரசு இதற்கானப் பரிவுத் தொகையாக 6 இலகரம் (இலட்சம்) இந்திய ரூபாய்களை நல்கியது. இவரது படைப்புகளின் பட்டியல் வருமாறு:\n\n"}
{"id": "201033", "url": "https://ta.wikipedia.org/wiki?curid=201033", "title": "கூட்டுகுடும்பம் (திரைப்படம்)", "text": "கூட்டுகுடும்பம் (திரைப்படம்)\n\nகூட்டுகுடும்பம், எம். குஞ்சாக்கோ தயாரிப்பில், சேதுராமன் இயக்கத்தில் வெளிவந்த மலையாளத் திரைப்படம். இந்த படம் 1969 நவம்பர் 28ல் வெளியானது. பிரேம் நசீர், சத்யன், ஷீலா ஆகியோர் முன்னணி வேடங்களி. நடித்துள்ளனர்.\n\n\n\n\n"}
{"id": "201037", "url": "https://ta.wikipedia.org/wiki?curid=201037", "title": "லைலா மஜ்னு", "text": "லைலா மஜ்னு\n\nலைலா மஜ்னு என்ற பெயரில் உள்ள கட்டுரைகள்:\n\n"}
{"id": "201042", "url": "https://ta.wikipedia.org/wiki?curid=201042", "title": "லைலா மஜ்னு (1962 திரைப்படம்)", "text": "லைலா மஜ்னு (1962 திரைப்படம்)\n\nலைலா மஜ்னு என்பது 1962-ல் வெளியான மலையாளத் திரைப்படம். இந்தபடத்தை இயக்கியது பி. பாசுக்கரன். பாரசீகக் கவிஞரான நிசாமியின் கதையான, லைலா மஜ்னுவை முதன்மைப்படுத்தி எடுக்கப்பட்டது. இதில் பன்னிரண்டு பாடல்கள் உள்ளன.\n\n\n"}
{"id": "201050", "url": "https://ta.wikipedia.org/wiki?curid=201050", "title": "மூறூனீ", "text": "மூறூனீ\n\nமூறூனீ, கொமொரோசு நாட்டின் தலைநகரமும் மிகப்பெரிய நகரமும் ஆகும். இந்நகரிலேயே கொமொரோசு நாட்டின் அரசபீடம் அமைந்துள்ளது. மேலும், கொமொரோசு நாட்டின் மூன்று முக்கிய தீவுகளில் பெரியதான பெரிய கொமோரி தீவின் தலைநகரமும் ஆகும். கொமோரிய மொழியில் மொரோனி என்பது 'நெருப்பின் மத்தியிலே' என பொருள்படும். இந்நகரம் கர்த்தாலா எரிமலையின் அடிவாரத்திலே அமைந்துள்ளது. இது ஒரு துறைமுக நகரமாகும்.\n\nSection::::வரலாறு.\nபத்தாம் நூற்றாண்டில் அரேபியக் குடியேறிகளால் தன்சானியாவின் சன்சிபாருடன் வர்த்தகத் தொடர்புடைய ஒரு சுல்த்தானகத்தின் தலைநகரமாக மொரோனி நகரம் தோற்றுவிக்கப்பட்டது. கொமொரோசு ஒன்றியத்தின் ஒரு தீவாகிய அஞ்சோவன் தீவின் பிரதிநிதிகளால் அதிகாரம் பரவலாக்கப்படும் உடன்படிக்கை நிராகரிக்கப்பட்டதையடுத்து 1999 ஏப்ரலில் இங்கு குழப்பமும் வன்முறையும் வெடித்தது.\n\nSection::::புவியியல்.\nஇந்நகரம் பெரிய கொமோரி தீவின் மேற்குக்கரையில் அமைந்துள்ளது. நகரின் கடற்கரையின் பெரும்பகுதி எரிமலைப்பாறைகள் நிறைந்தாகக் காணப்படுகின்றது. நகரின் வடக்கே இற்சந்திரா எனுமிடத்தில் கடற்கரைப்பகுதியில் பதினைந்தாம் நூற்றாண்டைச் சேர்ந்த சுல்த்தான் கோட்டை மற்றும் அரண்மனையின் அழிந்த சுவடுகள் காணப்படுகின்றன.\n\nசுமார் ஒரு மைல் விட்டமும் 2,361 மீட்டர் (7,746 அடி) உயரமும் கொண்ட, உலகில் செயற்படு நிலையிலுள்ள பெரிய எரிமலைகளில் ஒன்றான கர்த்தாலா மலையடிவாரத்தில், எரிமலை மத்தியிலிருந்து வடகிழக்காக சுமார் 10 கிலோமீட்டர் தூரத்தில் மொரோனி நகரம் அமைந்துள்ளது. இவ்வெரிமலை கடந்த 200 ஆண்டுகளாக ஏறத்தாழ பதினொரு ஆண்டுகளுக்கொருமுறை எரிமலைக் குழம்பைக் கக்குகின்றது. கடைசியாக 2005 இல் ஏற்பட்ட எரிமலைப் புகை காரணமாகப் பெருமளவு மக்கள் இடம்பெயர நேரிட்டது.\n\nSection::::பொருளாதாரம்.\nமூறூனீயில் வனிலா, கொக்கோ, கோப்பி, மென்பானங்கள், பதப்படுத்தப்பட்ட எண்ணெய்கள், உலோக மற்றும் மர உற்பத்திகள் மற்றும் சிமெந்து என்பன உற்பத்தி செய்யப்பட்டு துறைமுகத்திலிருந்து ஏற்றுமதி செய்யப்படுகின்றன.\n"}
{"id": "201053", "url": "https://ta.wikipedia.org/wiki?curid=201053", "title": "அ. ச. ஞானசம்பந்தனின் நூற்பட்டியல்", "text": "அ. ச. ஞானசம்பந்தனின் நூற்பட்டியல்\n\nதமிழ்நாடு அரசின் தமிழ் வளர்ச்சித் துறையால், 2007-08 ஆம் ஆண்டில், அ. ச. ஞானசம்பந்தனின் நூல்கள் நாட்டு உடைமையாக்கப்பட்டது. தமிழ்நாடு அரசு இதற்கானப் பரிவுத் தொகையாக, 15 இலகரம் (இலட்சம்) இந்திய ரூபாய்களை நல்கியது.. \n\nஅ. ச. ஞானசம்பந்தனின் நாட்டுடைமையாக்கப்பட்ட நூல்கள், கீழே பட்டியலாகத் தரப்பட்டுள்ளன.\n\n\n"}
{"id": "201062", "url": "https://ta.wikipedia.org/wiki?curid=201062", "title": "கிரியோ எலிமென்ட்ஸ்/புரோ", "text": "கிரியோ எலிமென்ட்ஸ்/புரோ\n\nகிரியோ எலிமென்ட்ஸ் அல்லது புரோ/எஞ்சினியர் அல்லது கிரியோ பேராமெட்ரிக் என்பது கணிப்பொறிவழி வடிவமைப்பு (Computer Aided Designing), கணிப்பொறிவழி தயாரிப்பு (\"Computer Aided Manufacturing\") மற்றும் கணிப்பொறிவழி பொறியியல் (\"Computer Aided Engineering\") போன்றவற்றில் முப்பரிமான வடிவமைப்பிற்கு உதவும் ஒரு மென்பொருள் ஆகும். இது பேராமெட்ரிக் டெக்னாலஜி கார்போரேசன் என்ற நிறுவனத்தால் உருவாக்கப்பட்டது. இந்த மென்பொருள் மூலம் திடப்பொருள் மாதிரியாக்கம் (Solid Modeling ), கூட்டுப்பொருள் உருவாக்கம் (Assembly Modeling), உருவரைவு (Drafting), சிற்றுறுப்புப் பகுப்பாய்வு (Finite Element Analysis) போன்றவற்றை உருவாக்கலாம். பொதுவாக இயந்திர பொறியாளர்கள் ஒரு பொருளை உருவாக்குவதற்கு தேவையான அடிப்படையான மென்பொருள்களுள் இதுவும் ஒன்று.\n"}
{"id": "201063", "url": "https://ta.wikipedia.org/wiki?curid=201063", "title": "பின்னணிக்காட்சி அமைப்பு", "text": "பின்னணிக்காட்சி அமைப்பு\n\nபின்னணிக்காட்சி அமைப்பு (Set construction) என்பது ஒரு திரைப்படத்தில், ஒரு தொலைக்காட்சி நிகழ்ச்சியில் அல்லது ஒரு நாடகத்தில் வரும் காட்சிச் சூழலைக் குறிப்பதற்காகச் செயற்கையாக முழு அளவுக்கு உருவாக்கப்படும் ஒரு அமைப்பு ஆகும். பார்வையாளர்களைக் கதையின் களத்துக்குள் கொண்டு செல்வதில் பின்னணிக் காட்சியமைப்புக்கு முக்கிய பங்கு உண்டு. அத்துடன், திரைப்படக் காட்சிகள் நம்பத்தக்கவையாகவும், வேண்டிய உணர்ச்சிகளைப் பார்வையாளர்கள் மத்தியில் உருவாக்குவையாகவும் இருப்பதற்கு முறையான பின்னணிக்காட்சி அமைப்பு மிகவும் அவசியம். இதனாலேயே திரைப்படங்களில் இவற்றை உருவாக்குவதில் பெருமளவு உழைப்பும், கற்பனைத் திறனும் உள்ளிடப்படுகின்றன.\n\nSection::::உருவாக்கம்.\nகுறித்த தயாரிப்பின் இயக்குனரின் தேவைகளுக்கு ஏற்பக் கலை இயக்குனர் பின்னணிக்காட்சி அமைப்புக்களை வடிவமைப்புச் செய்வார். இவ்வடிவமைப்புக்கு அமைய ஒப்பந்தக்காரர்கள் அல்லது கட்டுனர்கள் இந்த அமைப்பைக் குறித்த இடத்தில் கட்டி முடிப்பர். பின்னணிக்காட்சி அமைப்பை வடிவமைப்பவர் தனது வடிவமைப்பை விளக்கும் வகையில், வரைபடங்களையும், அளவுத் திட்டத்துக்கு அமைய உருவாக்கப்பட்ட சிறிய மாதிரியுரு ஒன்றையும் வழங்குவர். வரைபடங்கள், தளப்படம், நிலைப்படம், வெட்டுப்படம் போன்றவற்றையும் சில கூறுகளின் விபரப் படங்களையும் உள்ளடக்கும். \n"}
{"id": "201065", "url": "https://ta.wikipedia.org/wiki?curid=201065", "title": "தென்னிந்திய உணவுக் கலாச்சாரம்", "text": "தென்னிந்திய உணவுக் கலாச்சாரம்\n\nஉணவுக் கலாச்சாரம் இடத்திற்கு இடம் மாறுபடுகிறது.தென்னிந்திய உணவுக் கலாச்சாரத்தில் முதன்மை உணவு அரிசி.\nSection::::தமிழக உணவுக் கலாச்சாரம்.\nதமிழக உணவுக் கலாச்சாரம் இடத்திற்கு இடம் சற்று மாறினாலும் முதன்மை அரிசியிலிருந்து தயாரிக்கப்படும் சோறு மற்றும் இட்லி, தோசை, ஆப்பம் போன்ற உணவு வகைகளே பொதுவாக எல்லோராலும் பயன்படுத்தப்படுகிறது.\nSection::::சென்னை உணவுக் கலாச்சாரம்.\nசென்னையில் பல்வேறு இடங்களில் இருந்து வந்து மக்கள் வசிப்பதால் தனிக் கலாச்சாரமாக கூற இயலாது. இருப்பினும் மேலோட்டமாக பார்த்தால் பருப்பு அதிக அளவில் உணவில் பயன்படுத்த படுகிறது.வாழை பழங்களில் பச்சை வாழைப் பழம் அதிக அளவில் பயன்படுத்த படுகிறது.\nSection::::குமரி மாவட்ட உணவுக் கலாச்சாரம்.\nபெரும்பாலும் கேரள உணவுக் கலாச்சாரத்தோடு ஒத்துள்ளது.தேங்காய் அதிக அளவில் பயன்படுத்த படுகிறது. மீன் மற்றும் காய்கறிகள் அன்றாட உணவில் பயன்படுத்த படுகிறது.மரக்கறி(அவியல்),மீன் குழம்பு போன்றவை சிறப்பு மிக்கவை.சிற்றுண்டிகளில் ஏற்றங்காய் சிப்ஸ்,மோதகம் சிறப்பு மிக்கவை. நெய் மீன்,கிளாத்தி,நெத்தெலி,சாளை போன்ற பல்வேறு வகையான கடல் மீன்கள் உணவில் பயன்படுத்த படுகிறது.\nSection::::கொங்கு நாட்டு உணவுக் கலாச்சாரம்.\nகொங்கு நாடு என்பது தென்னிந்தியாவில், தமிழ்நாட்டில் திண்டுக்கல், கோயம்புத்தூர், தர்மபுரி, ஈரோடு, கரூர், கிருஷ்ணகிரி, நீலகிரி, சேலம், நாமக்கல், திருப்பூர் மாவட்டங்களை உள்ளடக்கிய பகுதி.கொங்கு நாட்டு சமையலில் அதிகம் பயன்படுத்தப்படுவது கம்பு, திணை, சாமை,சோளம் மற்றும் சம்பா கோதுமை இரவை.\n\nSection::::கேரள உணவுக் கலாச்சாரம்.\nதேங்காய் அதிக அளவில் பயன்படுத்த படுகிறது.\n"}
{"id": "201068", "url": "https://ta.wikipedia.org/wiki?curid=201068", "title": "ஆலம் ஆரா", "text": "ஆலம் ஆரா\n\nஆலம் ஆரா இந்தியத் திரைப்படமாகும். இத்திரைப்படம் இந்தியாவின் முதல் பேசும் படம். இந்தியில் பேசி, பாடி நடிக்கப்பட்டு 1931ல் வெளிவந்தது. இந்தப்படத்தை அர்தேஷிர் இரானி என்பவரது நிறுவனமான இம்பீரியல் ஃபிலிம் கம்பெனி தயாரித்தது.\n\nஇந்தப் படத்தில் மாஸ்டர் விட்டல், சுபைதா, ஜில்லூ, சுசீலா, பிருத்விராஜ் கபூர் ஆகியோர் நடித்துள்ளனர்.\n\nSection::::அர்தேஷிர் இரானி.\nஇந்தப்படத்தை தயாரித்தது பற்றி இந்திய சினிமா வெள்ளி விழா நிகழ்வில் அர்தேஷிர் இரானியின் கூற்று: \"பின்பற்றுவதற்கு எங்களுக்கு எந்த முன்மாதிரியும் அன்று இருக்கவில்லை, ஒலிப்பதிவு பற்றி ஒரு மாதம் பயிற்சி பெற்றோம், பார்ஸி நாடகமேடையிலிருந்து திரைக்கதை அமைத்துக் கொண்டோம். வசன எழுத்தாளர் இல்லை, பாடல் ஆசிரியர் இல்லை, ஒழுங்கற்ற கிறுக்கல்கள் மீது ஒவ்வொன்றையும் திட்டமிட்டோம். ஆரம்பித்தோம், நாடக மேடையில் பாடப்பட்டு வந்த பாடல்களை நானே தேர்ந்தெடுத்தேன். மெட்டுக்களைத் தேடிப்பிடித்தேன், தபேலா, ஹார்மோனியம், வயலின் இந்த மூன்றும் தான் இசைக்கருவிகள்\" \n"}
{"id": "201069", "url": "https://ta.wikipedia.org/wiki?curid=201069", "title": "சூரியகாந்திக் குடும்பம் (தாவரவியல்)", "text": "சூரியகாந்திக் குடும்பம் (தாவரவியல்)\n\nசூரியகாந்திக் குடும்பம் என்பது (:Asteraceae) பூக்கும் தாவரங்களிலுள்ள ஒரு பெரிய குடும்பம் ஆகும். இக்குடும்பத்தில் 1911 பேரினங்களும். அவற்றினுள் ஏறத்தாழ 32,913 இனங்களும் உள்ளன. இக்குடும்பத் தாவரங்களுள் 138 பேரினங்களும். 708-க்கும் மேற்பட்ட சிற்றினங்களும் இந்தியாவில் உள்ளன. பெரும்பான்மையான தாவரங்கள், குறுந்தாவரங்களாகும். ஆயினும், சில புதர்களாகவும், மரங்களாகவும் காணப்படுகின்றன. ஏனெனில், இவை குறைவான வெப்பநிலையில், நீர் பற்றாக்குறை உள்ள இடங்களில் (arid)வாழ்கின்றன.\n\n"}
{"id": "201072", "url": "https://ta.wikipedia.org/wiki?curid=201072", "title": "டாடி கூல்", "text": "டாடி கூல்\n\nடாடி கூல் என்பது 2009-ல் வெளியான மலையாளத் திரைப்படம். இதை ஆஷிக் அபு இயக்கியுள்ளார். மம்மூட்டி, இதன் கதாநாயகராக நடித்துள்ளார்.\n\nSection::::கதை.\nஆண்டனி சைமன், நிரந்தரமில்லாத வேலையை செய்துகொண்டு, தன் ஆறு வயது மகனுடன் வாழும் தந்தை மேலதிகாரியுடனான மோதலில், வேலையைவிட்டு நீக்கப்படுகிறார். திரைப்படத்தின் இரண்டாம் காட்சியில் ஓடும் திரைப்படத்தை பார்க்கச் செல்லும், கிரிக்கெட் வீரர் சிறீகாந்தை ரவுடிகளிடம் இருந்து காக்கிறார் ஆண்டனி. இது செய்திகளிலும், ஊடகங்களிலும் பரவ, குற்றப் பிரிவு அதிகாரிகளால் நிர்பந்திக்கப்படுகிறார். பீம்பாய் என்ற குற்றவாளியைப் பிடிப்பதாகக் கூறி, பின்னர் பிடித்தும் கொடுக்கிறார். அந்த நாளில், ஆண்டனியின் மகன் காணாமல் போகிறான். கோபத்தில் வழிப்போக்கனை குண்டுவைத்து தகர்க்கிறார். காரணமில்லாமல் வெடிவைத்ததால், ஆன்டணி குற்றவாளியாகிறார். கடத்தியது யார் என்பது மீதிக் கதை.\n\n\n"}
{"id": "201074", "url": "https://ta.wikipedia.org/wiki?curid=201074", "title": "துரித மாதிரியாக்கம்", "text": "துரித மாதிரியாக்கம்\n\nதுரித மாதிரியாக்கம் (Rapid Prototyping) என்பது தயாரிக்கபட வேண்டிய பொருளின் மாதிரியை கணிப்பொறிவழி வடிவமைப்பு மூலம் செய்யும் ஒரு தொழிற்நுட்பம் ஆகும். இது பொதுவாக தனது வடிவமைப்பை மற்றவர்கள் எளிதில் புரிந்து கொள்வதற்காக பயன்படுத்தப்படுகிறது. துரித மாதிரியாக்கம் மருத்துவத் துறை, கட்டடவியல் துறை, மற்றும் கல்வி ஆகியவற்றின் இதன் பயன்பாடு இன்றியமையாதது. மேலும் இதன்மூலம் கிடைக்கப்பெறும் உருமாதிரிகள் இந்த தொழிற்நுட்பம் நான்கு முறைகளில் வகைப்படுத்தப்படுகிறது. அவையாவன: உள்ளீடு, செய்யப்படும் முறைகள், பயன்பாடு, பொருட்கள்\n\nSection::::தொழிற்நுட்பம்.\nமுதலில் செய்யப்பட வேண்டிய பொருளின் வடிவமைப்பை கணிப்பொறிவழி வடிவமைப்பு மூலமோ அல்லது மீள்நோக்கி பொறியியல் மூலமாகவோ வடிவமைக்க வேண்டும். அதனை துரித மாதிரியாக்கம் செய்யும் இயந்திரம் புரிந்துகொள்ளும் வகையில் பொதுவான வடிவத்தில் எடுத்துக்காட்ட்டாக\n"}
{"id": "201075", "url": "https://ta.wikipedia.org/wiki?curid=201075", "title": "இந்திய நாடாளுமன்றம் மீதான தாக்குதல் 2001", "text": "இந்திய நாடாளுமன்றம் மீதான தாக்குதல் 2001\n\n2001ஆம் ஆண்டு டிசம்பர் 13ஆம் தேதி அன்று புது டெல்லியில் உள்ள இந்திய பாராளுமன்ற கட்டிடத்தின் மீது லஷ்கர்-ஏ-தொய்பா மற்றும் ஜெய்ஸ்-இ-முகமது தீவிரவாதிகள் துப்பாக்கிசூடு நடத்தினர் . இந்த தாக்குதலில் 12 பேர் உயிரிழந்தனர் . இந்தத் தாக்குதலால் இந்தியா பாகிஸ்தான் இடையேயான உறவில் பதற்றம் ஏற்பட்டது. \nSection::::தாக்குதல்.\nடிசம்பர் 13, 2001 அன்று உள்துறை அமைச்சகம் மற்றும் நாடாளுமன்றத்தின் அடையாள ஸ்டிக்கரின் போலி ஒட்டிய ஊர்தியில் ஐந்து தீவிரவாதிகள் நாடாளுமன்றத்திற்குள் ஊடுருவினர். சம்பவத்திற்கு 40 நிமிடங்கள் முன்பு தான் இரு அவைகளும் ஒத்திவைக்கப்பட்ட நிலையில் அப்போதைய உள்துறை அமைச்சர் லால் கிருஷ்ண அத்வானி உள்ளிட்ட பல நாடாளுமன்ற உறுப்பினர்களும், பல்வேறு அரசு அதிகாரிகளும் வளாகத்தில் இருந்ததாக நம்பப்படுகிறது. தீவிரவாதிகள் வசம் ஏகே47 ரக துப்பக்கிகள், கையெறி குண்டுகள், கைத்துப்பாக்கிகள் முதலியன இருந்தன.\nதீவிரவாதிகள், பாகிஸ்தானின் உளவுத்துறையான ஐ. எஸ். ஐ.-யின் வழிகாட்டலின் பேரில் இத்தாக்குதலை நிகழ்த்தியதாகத் தில்லி காவல்துறை அதிகாரிகள் கூறினர்.\n\nதீவிரவாதிகள் தங்கள் வாகனத்தை வளாகத்தின் உள் இருந்த அன்றைய குடியரசு துணைத் தலைவர் திரு.கிருஷ்ண காந்த் அவர்களின் வாகனத்தின் மீது மோதி பின் துப்பாக்கியால் சுடத் தொடங்கினர். குடியரசு துணைத் தலைவரின் பாதுகாப்பு காவலர்களும், பாதுகாப்புப் படையினரும் திருப்பிச் சுடத் தொடங்கி, வளாகத்தின் மதில் கதவுகளை அடைத்தனர்.\n\nSection::::பாதிக்கப்பட்டோர்.\nதீவிரவாதிகளை முதலில் கவனித்து எச்சரிக்கை எழுப்பிய, கமலேஷ் குமாரி என்ற மத்தியச் சேமக் காவல் படைக் காவலர் தீவிரவாதிகளால் சுட்டுக் கொல்லப்பட்டார். தீவிரவாதி ஒருவன் சுடப்பட்டபோது அவன் அணிந்திருந்த வெடிகுண்டு தாங்கிய தற்கொலை உடுப்பு வெடித்ததில் துப்பாக்கி தாங்கிய மேலும் நான்கு தீவிரவாதிகள் கொல்லப்பட்டனர். ஐந்து காவலர், ஒரு நாடாளுமன்ற பாதுகாவலர் மற்றும் ஒரு தோட்டக்காரரும் பலியாயினர். மேலும் பதினெட்டு பேர் காயமுற்றனர். பலியானோரின் மொத்த எண்ணிக்கை 14 மற்றும் காயமுற்றோரின் எண்ணிக்கை 22-உம் ஆகும். மந்திரிகள், நாடாளுமன்ற அவை உறுப்பினர்கள் எவருக்கும் எந்த பாதிப்பும் நேரவில்லை.\n\nSection::::குற்றவாளிகள்.\nதாக்குதல் நடத்திய ஐந்து தீவிரவாதிகளின் பெயர்கள் - 1. ஹம்ஸா, 2. ஹைதர் (எ) துஃபைல், 3. ராணா, 4. ராஜா மற்றும் 5. முகமது என்று தில்லி காவல்துறை தெரிவித்தது.. மேலும் பாகிஸ்தானைச் சேர்ந்த மௌலானா மசூத் அஸார், காஸி பாபா (எ) அபு ஜெஹாதி மற்றும் தாரிக் அகமது என்னும் மூவரையும் இத்தாக்குதலுக்குத் திட்டம் வகுத்ததாக இந்திய நீதி மன்றம் அறிவித்தது.\n\n"}
{"id": "201076", "url": "https://ta.wikipedia.org/wiki?curid=201076", "title": "மானசம்ரட்சணம்", "text": "மானசம்ரட்சணம்\n\nமானசம்ரட்சணம் 1945 ஆம் ஆண்டு வெளிவந்த தமிழ்த் திரைப்படமாகும். கே. சுப்ரமணியம் கதை, வசனம் எழுதி, அவரின் இயக்கத்தில் வெளிவந்த இத்திரைப்படத்தில் எஸ். டி. சுப்புலட்சுமி, சி. டி. ராஜகாந்தம், காளி என். ரத்தினம், வி. என். ஜானகி உள்ளிட்ட பலரும் நடித்திருந்தனர். உலகப் போரில் ரங்கூனுக்கு ஆதரவாக பிரித்தானியர்கள் அரசின் ஆலோசனையின் பேரில் இப்படம் தயாரிக்கப்பட்டது.\n\nSection::::கதைச் சுருக்கம்.\n1941ஆம் ஆண்டு டிசம்பர் மாதத்தில் சப்பானியர்கள் பர்மாவைத் தாக்கினர். இதன் காரணமாய் பலர் அந்நாட்டை விட்டு வெளியேறினர். சில காலம் கழித்து அங்கு தைரியமுடன் இருந்தவர்களும் பலவந்தமாக வெளியேற்றப்பட்டனர். அவர்களில் ஒருத்தி பத்மினி. பத்மினியின் கணவன் ரங்கூன் மிலிட்டரி டாக்டர். இவர்களது குழந்தை சரோசா, குழந்தைகளை ஏற்றிக்கொண்டு வந்த கப்பலில் குழந்தை சரோசா அகப்பட்டுக்கொள்ள குழந்தையைத் தேடி தரைமார்க்கமாக இந்தியா வருகிறாள் பத்மினி. தகர்க்கப்படப் போகும் 14வது யுத்தக்கப்பலை பாதுகாக்க தன்னிடன் அழைத்து வந்த அனாதைக் குழந்தைகளைக் கொண்டு சதியை முறியடிக்கிறாள் கதாநாயகி.\n"}
{"id": "201079", "url": "https://ta.wikipedia.org/wiki?curid=201079", "title": "லதா", "text": "லதா\n\nலதா என்ற பெயரில் உள்ள கட்டுரைகள்:\n"}
{"id": "201085", "url": "https://ta.wikipedia.org/wiki?curid=201085", "title": "ஆரூர்தாஸ்", "text": "ஆரூர்தாஸ்\n\nஆரூர் தாஸ், பழைய தமிழ்த் திரைப்படங்களுக்கு கதை, திரைக்கதை, வசனம் எழுதியுள்ளார். இவரின் சொந்த ஊர் திருவாரூர். இவர் எழுதியவற்றில் எம். ஜி. ஆர், சிவாஜி கணேசன் ஆகியோர் நடித்த திரைப்படங்கள் அதிகம். மொத்தம் 500 திரைப்படங்களுக்கு எழுதியுள்ளார்.\n\n\n"}
{"id": "201088", "url": "https://ta.wikipedia.org/wiki?curid=201088", "title": "இரண்டாம் ஜெய் சிங்", "text": "இரண்டாம் ஜெய் சிங்\n\nமகாராஜா சவாய் ஜெய் சிங் (நவம்பர் 3, 1688 முதல் செப்டம்பர் 21, 1743 வரை) ஆம்பர் (ஜெய்பூர் இராச்சியம்) அரசை ஆண்ட மன்னன் ஆவான். இவன் கச்வாகர்களின் தலைநகரான ஆம்பரில் பிறந்தான். இவனது தந்தையான மகாராஜா பிஷான் சிங்கின் மரணத்திற்குப் பின் (31 டிசம்பர் 1699), தனது 11வது அகவையில் இவன் ஆம்பரின் அரசனானான். முகலாய பேரரசன் முகம்மது ஷா ஏபிரல் 21, 1721 அன்று இவனுக்கு \"சராமத்-இ-ராஜாஹா-இ-ஹிந்த்\" என்ற பட்டத்தையும் மேலும் ஜூன் 2, 1723 அன்று \"ராஜ் ராஜேஸ்வர்\", \"ஸ்ரீ ராஜாதிராஜ்\" மற்றும் \"மகாராஜா சவாய்\" என்ற பட்டங்களையும் சூட்டினார். “சவாய்” என்றால் \"ஒன்றேகால்\" என்று பொருள், அதாவது பிற அரசர்களைவிடவும் இவன் (அதிகாரத்தில்) உயர்ந்தவன் என்ற பொருள்பட இப்பட்டம் வழங்கப்பட்டது. இன்றுவரையும் இவனது வழித்தோன்றல்களுக்கும் இப்பட்டங்கள் சேர்க்கப்படுகின்றன. இவ்வரசன் கணிதத்திலும் கட்டிடக்கலையிலும் வானியலிலும் மிகுந்த ஆர்வம் கொண்டவன்.\n\nSection::::பதவியேற்கையில் நிலவிய சூழல்.\nதனது முன்னோர் ஆண்ட ஆம்பர் அரியணையில் சவாய் ஜெய் சிங் அமர்ந்தபொழுது அவ்வரசாங்கம் கீழ்நிலையில் இருந்தது, முந்தைய 32 ஆண்டுகளின் கீழ்முக ஆட்சியின் பயனாய் 1000 குதிரைவீரர்களைப் பராமரிக்கத் தேவையான செல்வம் கூட ஏறக்குறையவே இருந்தது, மேலும் அப்பொழுது முகலாய பேரரசன் அவுரங்கசீப்பின் ஆட்சி நடந்துகொண்டிருந்தது. முகலாயர்களின் அதிகார மையங்களான தில்லிக்கும் ஆக்ராவிற்கும் அருகில் இருந்த காரணத்தால், ஜெய்ப்பூர் மன்னர்கள் முகலாயர்களைப் பகைத்துக்கொள்ள விரும்பாதவர்களாகவே இருந்தனர். தில்லியின் சுல்தான்களோடு பல ஆண்டுகளாய் கூட்டாளிகளாய் இருந்தும் கூட, அவுரங்கசீப்பின் ஆட்சிக் காலத்தில், முதலாம் ராம் சிங்கும் அவரைத் தொடர்ந்து வந்த அனைத்து கச்வாகா அரசர்களும் தங்களுக்கு உரிய பட்டங்களும் ஊதியங்களும் தரப்படாமலே இருத்தப்பட்டனர். அவர்களில் முக்கியமானவர்களான முதலாம் ஜெய் சிங்கும் குன்வர் கிஷன் சிங்கும் தக்காணப் படையெடுப்புகளின் பொழுது மருமமான முறையில் இறந்து போயிருந்தனர்.\n\nபதவியேற்று ஆறு மாதங்கள் கழிந்த நிலையில் ஜெய் சிங்கைத் தனது தக்காண போர்களில் பணிபுரியுமாறு அவுரங்கசீப் ஆணையிட்டான். ஆனால் அவ்வாணைக்குப் பதிலளிப்பதில் ஜெய் சிங் ஓராண்டு காலம் தாழ்ந்துவிட்டான். இதற்கான காரணங்களில் ஒன்று தனது \"மன்சப்\"பிற்கு (பதவிக்கு) மீறிய அளவில் ஒரு பெரிய படையை உருவாக்குமாறு ஜெய்சிங் ஆணையிடப்பட்டிருந்தது. மேலும், 1701 மார்ச்சு மாதத்தில் சியோப்பூரின் அரசனான ராஜா உத்தம் ராம் காவரின் மருமான் உதித் சிங்கின் மகளைத் திருமணம் செய்துகொள்வதைப் பற்றியும் ஜெய் சிங் முடிவுசெய்ய வேண்டியிருந்தது. ஜெய் சிங் ஆகத்து 3, 1701 அன்று புர்ஹான்பூரை அடைந்தான் ஆனால் கனத்த மழை காரணமாய் அவனால் மேற்கொண்டு முன்னேற இயலவில்லை. செப்டம்பர் 13, 1701 அன்று அவனது பதவியும் ஊதியமும் (500 அளவு) குறைக்கப்பட்டன. கெல்னா முற்றுகையின் பொழுது (1702) இவன் காட்டிய போர்த்திறத்திற்குப் பரிசாய் இவனது முந்தைய பதவி மீண்டும் வழங்கப்பட்டு மேலும் ”சவாய்” என்ற பட்டமும் வழங்கப்பட்டது. அவுரங்கசீப்பின் பேரன் பிதார் பக்கத் சவாய் ஜெய் சிங்கை மால்வா மாகாணத்தின் ஆளுனராக நியமித்தபொழுது (1704) அவுரங்கசீப் மிகுந்த சினத்துடன் அதனை \"ஜெய்சு நிஸ்டு\" (செல்லாதது அல்லது இசுலாத்திற்கு எதிரானது) என்று ரத்து செய்தான்.\n\nSection::::சமூகம் கலை மற்றும் அறிவியல் பங்களிப்புகள்.\nபலநூற்றாண்டுகள் வழக்கற்று இருந்த அசுவமேதம் (1716) மற்றும் வாஜபேயம் (1734) போன்ற வேத யாகங்களை மீண்டும் நடத்திய முதல் இந்து அரசன் என்ற பெருமை சவாய் ஜெய் சிங்கிற்கு உரியதாகும், இரண்டு வேள்விகளின் பொழுதும் பெருந்தொகைகள் யாசகமாக வழங்கப்பட்டன. வைணவத்தின் நிம்பருக்க சம்பிரதாயத்தில் தீட்சை பெற்ற இவன் சமற்கிருத படிப்பையும் பெருமளவில் ஊக்குவித்தான், சதி சடங்கை ஒழித்தல் மற்றும் ராஜபுத்திர திருமணச் சடங்குகளில் பெருஞ்செலவுக்குக் காரணமன சடங்குகளை நிறுத்துதல் போன்ற இந்து சமுதாய சீர்திருத்தங்களையும் செய்துள்ளான். அவுரங்கசீப்பினால் ஹிந்து மக்கள்மீது விதிக்கப்பட்டிருந்த, மக்களால் வெறுக்கப்பட்ட, ஜசியா வரி இவனது வற்புறுத்தலின் பயனாகவே 1720-இல் பேரரசன் முகம்மது ஷாவினால் நீக்கப்பட்டது. கயாவில் ஹிந்துக்கள் மீது விதிக்கப்பட்ட யாத்திரை வரியும் ஜெய் சிங்கின் முயற்சியாலேயே 1728-இல் நீக்கப்பட்டது.\n\nதில்லி, மதுரா (ஆக்ரா மாகாணத்தில் உள்ளது), பனாரஸ் (காசி), உஜ்ஜைனி (மால்வா மாகாணத்தின் தலைநகர்) மற்றும் தனது சொந்த தலைநகரான ஜெய்ப்பூர் ஆகிய ஐந்து இடங்களில் ஜெய் சிங் ஐந்து விண்வெளி ஆய்வுக்கூடங்களைக் கட்டினான். ஜெய்ப்பூரில் இருக்கும் ஆய்வுக்கூடம் மட்டும் இன்றளவும் உள்ளது. இந்திய வானியல் அறிவை முதன்மையாகக் கொண்டு கட்டப்பட்ட இந்த ஆய்வுக்கூடங்கள் கிரகணங்கள் மற்றும் அவை போன்ற பிற விண்வெளி நிகழ்வுகளைத் துல்லியமாக கணிக்க பயன்படுத்தப்பட்டன. அக்காலகட்டத்தில் இவ்வாய்வுக்கூடங்களுக்குப் பார்வையிட வந்த ஐரோப்பிய வானியல் அறிஞர்களின் திறத்தைவிடவும் சிறந்தனவாய் இருந்தன இவ்வாய்வுக்கூடங்களில் பயன்படுத்தப்பட்ட கருவிகளும் முறைகளும். ”ஜந்தர் மந்தர்” என்று அழைக்கப்பட்ட இவ்வாய்வகங்களில் \"ராம் யந்தரா\", \"ஜெய் பிரகாஷ்\", \"சாம்ராட் யந்தரா\", \"திகம்சா யந்தரா\" மற்றும் \"நரிவலய யந்தரா\" போன்ற பொறிகள் அமைந்திருந்தன.\n\nஜெய் சிங்கின் மிகப் பெரிய சாதனை ஜெய்ப்பூர் நகரை கட்டியதே ஆகும் (இந்நகரம் உண்மையில் ஜெய்நகரம் என்று அழைக்கப்பட்டது, சமற்கிருதத்தில் இதன் பொருள் ‘வெற்றியின் நகரம்’ என்பதாகும், பின்னர் 20ம் நூற்றாண்டில் பிரித்தானியரால் ‘இளஞ்சிவப்பு நகரம்’ என்று அழைக்கப்பட்டது), திட்டமிட்டுக் கட்டப்பட்ட இந்நகரமே பின்னர் ராஜஸ்தானின் தலைநகரானது. இப்புதிய தலைநகரின் கட்டுமானம் 1725 வாக்கிலேயே தொடங்கிவிட்டிருப்பினும், 1727-இல்தான் முறைப்படியான அடிக்கால் நாட்டு விழா நடத்தப்பட்டது. 1733-இல் ஜெய்ப்பூர் கச்வாகர்களின் தலைநகராக ஆம்பூரின் இடத்தைப் பிடித்துக்கொண்டது. அகழ்வாய்வுகளில் காணப்படும் கி.மு. 3000 ஆண்டு காலத்திய ஹிந்து நகர அமைப்பில் கட்டப்பட்ட இந்நகரம், பண்டைய வடமொழிக் கட்டுமான நூல்களில் (சில்ப சூத்திரங்கள்) வல்லுனரான வித்யாதர் என்ற பிராமணரால் வடிவமைக்கப்பட்டது ஆகும். பெரிய உறுதியான மதில்களும், தேவையான படைக்கலன்களோடு கூடிய 17,000 படைவீரர்களும் கொண்டு திகழ்ந்த இந்த புதிய நகரத்தின் பாதுகாப்பில் நலமாய் இருக்க விரும்பி இந்தியா முழுவதிலிருந்தும் பல்வேறு வியாபாரிகள் இங்கு குடியமர்ந்தனர்.\n\nஇவ்வரசன் ஜான் நேப்பியர் போன்றவர்களின் நூல்களையும் மொழிபெயர்த்துள்ளான். இது போன்ற பல்வகை சாதனைகள் காரணமாய் சவாய் இரண்டாம் ஜெய் சிங் இன்றளவும் 18-ம் நூற்றாண்டின் மிக்க அறிவிற்சிறந்த இந்திய அரசனாக நினைவுகொள்ளப்படுகிறான்.\n\n\n"}
{"id": "201090", "url": "https://ta.wikipedia.org/wiki?curid=201090", "title": "தேவிகா", "text": "தேவிகா\n\nதேவிகா (ஏப்ரல் 25, 1943 - மே 2, 2002) தென்னிந்தியத் திரைப்பட நடிகை ஆவார். இவர் தமிழிலும், தெலுங்கிலும் ஏறத்தாழ 150 திரைப்படங்களில் நடித்தார். இவர் சிவாஜி கணேசன், எம். ஜி. ஆர் போன்றோருடன் நடித்திருந்தார்.\n\nSection::::வாழ்க்கைக் குறிப்பு.\nஇவரது பூர்விகம் ஆந்திரா. இவர் இயற்பெயர் பிரமீளா.\n\nதமிழ்த் திரைப்பட இயக்குநரான ஏ. பீம்சிங்கிடம் துணை இயக்குநராகப் பணியாற்றிய தேவதாசைத் திருமணம் செய்துகொண்டார்.\n\nதேவிகா தெலுங்கு திரையுலகில் பிரபலமான ரகுபதி வெங்கய்யா நாயுடு என்பவரின் பேர்த்தி ஆவார்.\n\nதேவிகாவின் மகள் கனகா தமிழ், மலையாள, கன்னட, தெலுங்கு திரைப்படங்களில் நடித்துள்ளார்.\n\nSection::::திரைப்பட அனுபவம்.\nதேவிகா அன்றைய முன்னணி கதாநாயகர்களான எம். ஜி. ராமச்சந்திரன், சிவாஜி கணேசன், ஜெமினி கணேசன், எஸ். எஸ். ராஜேந்திரன் ஆகியோருடனும் மற்றும் பல கதாநாயகர்களுடனும் நடித்துள்ளார்.\n\nஅவர் நடித்த முதல் திரைப்படமான முதலாளியில் எஸ். எஸ். ராஜேந்திரனுடன் ஜோடி சேர்ந்து நடித்துள்ளார்.\n\nஎம். ஜி. ஆருடன் அவர் நடித்த ஆனந்த ஜோதி திரைப்படத்தில் தேவிகாவின் நடிப்பு சிறப்பாக இருந்ததாகக் குறிப்பிடப்படுகிறது. சிவாஜியுடன் வரலாற்றுப் படமான கர்ணன் திரைப்படத்தில் நடித்துள்ளார். மற்றும், குலமகள் ராதை, பலே பாண்டியா ஆகிய படங்களிலும் நடித்துள்ளார். ஜெமினி கணேசனுடன் அவர் நடித்த சுமைதாங்கி ஸ்ரீதரின் இயக்கத்தில் வெளிவந்த ஒரு வெற்றிப்படமாகும். ஸ்ரீதரின் நெஞ்சில் ஓர் ஆலயம், நெஞ்சம் மறப்பதில்லை ஆகியவையும், மற்றும் வாழ்க்கைப் படகு, வானம்பாடி என்பனவும் அவரது குறிப்பிடத்தக்க திரைப்படங்களாகும்.\n\nதேவிகா நடித்த கடைசிப்படம் இப்படியும் ஒரு பெண் ஆகும்.\n\n\n"}
{"id": "201094", "url": "https://ta.wikipedia.org/wiki?curid=201094", "title": "வண்ணகம்", "text": "வண்ணகம்\n\nவண்ணகம் என்பது கலிப்பாவின் வகைகளில் ஒன்றாகத் தொல்காப்பியம் குறிப்பிடுகிறது. கலிப்பா தேவனை வாழ்த்தும் பாடலாக வரும். கலிப்பா தேவனை வாழ்த்தும் பாடலாக வரும்போது வண்ணகம், ஒருபோகு என இரு வகைப்படும். இவற்றில் வண்ணகம் பயின்றுவரும் கலிப்பாவை 'வண்ணக-வொத்தாழிசைக் கலிப்பா' என்பர். இந்தக் கலிப்பாவில் தரவு, தாழிசை, எண், வாரம் என்னும் நான்கு உறுப்புகள் இருக்கும். 'எண்' என்னும் உறுப்பை அம்போதரங்கம் என வழங்குவர்.\n"}
{"id": "201099", "url": "https://ta.wikipedia.org/wiki?curid=201099", "title": "மகாபாரதம் (2013 தொலைக்காட்சித் தொடர்)", "text": "மகாபாரதம் (2013 தொலைக்காட்சித் தொடர்)\n\nமகாபாரதம் என்பது விஜய் தொலைக்காட்சியில் அக்டோபர் 7, 2013 முதல் ஒளிபரப்பான ஒரு புராண தொன்மவியல் காவியத்தொடர் ஆகும். இந்த தொடர் திங்கள் முதல் வெள்ளி வரை இரவு 7 மணிக்கு ஒளிபரப்பானது. இக்காவியம் 100 கோடி பொருள் செலவில் எடுக்கப்பட முதல் இந்திய தொடர் ஆகும். இந்த தொடருக்கு வி. பாலகிருஷ்ணன் வசனம் எழுத, பாடலாசிரியர் ருக்மணி ரமணி பாடல் எழுதியுள்ளார்.\n\nஇந்த தொடர் ஸ்டார் பிளஸ் தொலைக்காட்சியில் ஒளிபரப்பான 'மகாபாரத்' என்ற தொடரின் தமிழாக்கம் ஆகும். இந்த தொடர் செப்டம்பர் 22, 2013 முதல் ஆகத்து 16, 2014 வரை ஒளிபரப்பாகி 267 அத்தியாங்களுடன் நிறைவு பெற்றது.\n\nSection::::மொழிமாற்றம்.\nதொடரை செவன்த் சேனல் சமஸ்கிருதம் கலந்த தமிழில் மொழிமாற்றம் செய்துள்ளது. இந்த தொடர் இந்திய மொழிகள் ஆனா தமிழ், ஹிந்தி, தெலுங்கு, மலையாளம், மராத்தி, மற்றும் வங்காள மொழிகளில் மொழிமாற்றம் செய்யப்பட்டுள்ளது. இந்த தொடர் இந்தோனேசிய மொழியிலும் மொழிமாற்றம் செய்யப்பட்டுள்ளது என்பது குறிப்பிடத்தக்கது. \n\nSection::::விமர்சனங்கள்.\nதொடரின் வசனங்கள் முழுக்க முழுக்க தமிழ்மொழியில் மொழிபெயர்க்கப்படவில்லை என்றும், தமிழ் மொழிபெயர்ப்பில் சமஸ்கிருத வார்த்தைகளே நிறைந்துள்ளன என்று விமர்சனங்கள் முன் வைக்கப்பட்டுள்ளன.\n\n\n\n\n"}
{"id": "201105", "url": "https://ta.wikipedia.org/wiki?curid=201105", "title": "கடவுள் உண்டா இல்லையா? (நூல்)", "text": "கடவுள் உண்டா இல்லையா? (நூல்)\n\nகடவுள் உண்டா இல்லையா? என்னும் நூல் ஆத்திகரும், நாத்திகரும் சந்தித்து உரையாடும் கேள்வி-பதில் தொகுப்பாகும்.\n\nSection::::நூலாசிரியர்.\nஇந்நூலின் ஆசிரியர் ஏ.பாலசுப்ரமண்யம் திண்டுக்கல் மாவட்டம், திண்டுக்கல் நகரிலுள்ள சவரியார் பாளையம் பகுதியில் வசித்தவர். மார்க்சிஸ்ட் கம்யூனிஸ்ட் கட்சியின், தமிழ் மாநிலக் குழு செயலாளராக நீண்டகாலம் இருந்தவர். இராமாயண விமர்சனம் எழுதிய அமிர்தலிங்க அய்யரின் மகனாவார். ஒடுக்கப்பட்ட மக்கள், பாட்டாளிகளின் அரசை இந்திய மண்ணில் நிறுவ தனது வாழ்நாளை அர்ப்பணித்தவர்.\n\nSection::::உள்ளடக்கம்.\nஇந்நூலில் பின்வரும் தலைப்புகளில் கட்டுரைகள் உள்ளன:\n"}
{"id": "201107", "url": "https://ta.wikipedia.org/wiki?curid=201107", "title": "உருளைக் கிழங்கு குடும்பம் (தாவரவியல்)", "text": "உருளைக் கிழங்கு குடும்பம் (தாவரவியல்)\n\nஉருளைக் கிழங்கு குடும்பம் (தாவரவியல்) என்பது (:Solanaceae; ஆங்கிலம்:nightshades) பூக்கும் தாவரங்களிலுள்ள ஒரு பெரிய குடும்பம் ஆகும். இக்குடும்பத்தில் 98 பேரினங்களும். அவற்றினுள் ஏறத்தாழ 2,700 இனங்களும் உள்ளன. இக்குடும்பத் தாவரங்களுள் 21 பேரினங்களும். 700 க்கும் மேற்பட்ட சிற்றினங்களும் இந்தியாவில் உள்ளன.\n\nSection::::தோற்றம்.\nSection::::வளரியல்பு.\nபெரும்பாலும் ஓராண்டு சிறுசெடிகளாக உள்ளன. (எ.கா. 'சொலானம் மெலாஞ்சினா') சில புதர் செடிகளாகவும் உள்ளன. (எ.கா. 'சொலானம் டார்வம்' (சுண்டைக்காய்) மற்றும் அரிதாக மரங்கள் (எ.கா. 'சொலனம். செய்சான்சியம்') இக்குடும்பத்தில் காணப்படுகின்றன.\n\n"}
{"id": "201110", "url": "https://ta.wikipedia.org/wiki?curid=201110", "title": "நெஸ்டோரியக் கொள்கை", "text": "நெஸ்டோரியக் கொள்கை\n\nநெஸ்டோரியக் கொள்கை (\"Nestorianism\") என்பது இயேசு கிறித்து யார் என்பதை விளக்குகின்ற இறையியல் துறையான கிறிஸ்தியல் () என்பதைச் சார்ந்த ஒரு கொள்கை ஆகும். \n\nஇக்கொள்கையானது \"நெஸ்டோரியுசு\" () என்பவர் எடுத்துரைத்த கருத்துகளின் அடிப்படையில் உருவானதால் இப்பெயர் பெற்றது. இக்கொள்கை தவறானது என்று திருச்சபையின் பொதுச்சங்கங்களால் கண்டனம் செய்யப்பட்டது. \n\nSection::::நெஸ்டோரியுசின் கருத்து.\nநெஸ்டோரியுசு என்பவர் காண்ஸ்டாண்டிநோபுளின் மறைமுதல்வராக கிபி 428-431 ஆண்டுக் காலத்தில் பதவி வகித்தார். அவர் அந்தியோக்கியா நகரை மையமாகக் கொண்டிருந்த ஓர் இறையியல் இயக்கத்தை () சார்ந்த மொப்சுவேஸ்தியா தியடோர் என்பரின் அணுகுமுறையைத் தழுவியிருந்தார். அந்த இயக்கமானது இயேசு கிறித்துவில் கடவுள் இயல்பும் (\"divine nature\") மனித இயல்பும் (\"human nature\") ஒன்றோடொன்று தொடர்பற்றனவாக உள்ளன என்ற கருத்தை முன்வைத்தது. \nநெஸ்டோரியசின் கருத்தை எதிர்த்து வாதாடியவர்களுள் முக்கியமானவர் \"அலெக்சாந்திரியா நகர் சிரில்\" என்பவர். இவர் எகிப்தில் அமைந்த அலெசாந்திரியா நகரில் மறைமுதல்வராக இருந்தவர். அலெக்சாந்திரியா சபைக்கும் காண்ஸ்டாண்டிநோபுள் சபைக்கும் ஏற்கெனவே போட்டி இருந்துவந்தது. அதோடு இறையியல் தொடர்பான கருத்து வேறுபாடும் எழுந்ததால் சிரில் நெஸ்டோரியசைக் கடுமையாக எதிர்த்தார்.\n\nசிரில் நெஸ்டோரியசு மீது சுமத்திய குற்றச்சாட்டு இது: கிறித்தவ திருச்சபையின் கொள்கைப்படி இயேசுவின் தாயான மரியா உண்மையிலேயே \"கடவுளின் தாய்\" (\"தேவமாதா\") () என்றிருக்க, நெஸ்டோரியசு மரியாவை வெறுமனே \"கிறித்துவின் தாய்\" () என்று கூறியது தவறு. அக்கருத்து கண்டிக்கப்பட வேண்டும்; நெஸ்டோரியுசு மறைமுதல்வர் பதவியிலிருந்து நீக்கப்பட வேண்டும்.\n\nஎபேசு நகரில் 431இல் கூடிய பொதுச்சங்கம் () நெஸ்டோரியுசின் கொள்கை \"திரிபுக் கொள்கை\" () என்று கூறி கண்டனம் செய்தது. அதுபோலவே 451இல் கூட்டப்பட்ட கால்செதோன் பொதுச்சங்கமும் () செய்தது.\n\nபின்னர் நெஸ்டோரியுசின் ஆதரவாளர்கள் பாரசீகத்திற்குப் பெயர்ந்து சென்றனர். அங்கு சிறுபான்மையாக இருந்த கிறித்தவ சபை அவர்களுக்குப் புகலிடம் கொடுத்தது. அவ்வமயம் சாசானியப் பேரரசாக இருந்த பாரசீகத்தில் பெரும்பான்மையாக இருந்த சோராசுதிர சமயத்தவரும் பேரரசனும் கிறித்தவர்கள் வெளி அதிகாரிகளுக்கு விசுவாசமுள்ளவர்களாக இருப்பதை விரும்பவில்லை. எனவே பெரும்பான்மை சமயத்தவரின் பாதுகாப்பைப் பெறுவதற்காகவும் சிறுபான்மை கிறித்தவர்கள் அரச விருப்பத்திற்கு இணங்கி, தாம் தனி அதிகாரம் கொண்ட திருச்சபை என்று அறிக்கையிட்டனர். படிப்படியாக அத்திருச்சபை நெஸ்டோரியக் கொள்கையைத் தனதாக்கிக் கொண்டதால் மேற்கு திருச்சபையிலிருந்து பிரிந்தது ()\n\nSection::::நெஸ்டோரியக் கொள்கையின் அம்சங்கள்.\nஇக்கொள்கையானது, இயேசு கிறித்துவில் இறைத்தன்மையும் மனிதத்தன்மையும் நெருங்கிய விதத்தில் இல்லாமல் பிரிந்த முறையிலேயே உள்ளன என்று கூறியது. அதற்கு நேர்மாறான கொள்கையானது இயேசுவிடத்தில் ஒரே தன்மைதான் உண்டு என்றும் அது இறைப்பண்பும் மனிதப்பண்பும் கொண்டுள்ளது என்றும் கூறியது () \n\nநெஸ்டோரியுசின் கருத்துப்படி, இயேசு கிறிஸ்து என்னும் மனிதர், கடவுளின் மகன் என்று கூறமுடியாது. மாறாக, அவர் மனிதர் என்ற முறையில் அவரோடு கடவுளின் மகன் இணைந்து அவரில் வாழ்கிறார். அவரது இயல்பு மனித இயல்பே.\n\nநெஸ்டோரியுசு கொள்கையும் அதற்கு நேர்மாறான \"ஓரியல்புக் கொள்கையும்\" (\"Monophysitism\") தவறு என்று கால்செதேன் பொதுச்சங்கம் கண்டனம் செய்தது. \n\nபாரசீகத்தில் குடியேறிய கிறித்தவர்களின் வருகையால் அங்கு நெஸ்டோரிய கொள்கை உருப்பெற்றது. அங்கிருந்து 7ஆம் நூற்றாண்டளவில் பலர் ஆசியா சென்று கிறித்தவத்தைப் பரப்பினர். \n\nஎனினும் கீழைத் திருச்சபைகள் அனைத்தும் நெஸ்டோரியக் கொள்கைகளை ஏற்றன என்று கூறமுடியாது. எடுத்துக்காட்டாக, நெஸ்டோரியுசை ஏற்றாலும் அவர்பெயரால் வழங்கும் கொள்கையை அப்படியே ஏற்காத ஒரு சபை \"கிழக்கு அசீரிய சபை\" () ஆகும்.\n\nஆசியாவுக்குப் பரவிய பாரசீக கிறித்தவ சபையின் வளர்ச்சி தடைபடுவதற்கு இசுலாமும் பவுத்தமும் செல்வாக்கு அடைந்தது ஒரு முக்கிய காரணம் ஆகும்.\n\nSection::::இயேசு கிறித்து பற்றி திருச்சபை ஏற்கின்ற பொதுக் கொள்கை.\nநெஸ்டோரியுசுவின் கொள்கை தவறானது என்று கிறித்தவத்தின் பொதுச்சங்கங்கள் தெளிவாக வரையறுத்தன. அதன் பிறகும் இயேசுவின் இயல்பு, ஆளுமை போன்றவை பற்றிய விவாதம் தொடர்ந்தது. \n\nகிபி 5ஆம் நூற்றாண்டில் வரையறுக்கப்பட்டு, இன்று கத்தோலிக்க சபை, கீழை கத்தோலிக்க மரபு சபைகள், ஆங்கிலிக்கம், லூதரனியம் போன்ற மைய நீரோட்ட புரட்டஸ்தாந்து சபைகள் அனைத்துமே இயேசு கிறித்து பற்றி வரையறுக்கப்பட்ட கொள்கையை ஏற்கின்றன.\n\nகத்தோலிக்க திருச்சபையின் மறைக்கல்வி சுருக்கம் என்னும் அதிகாரப்பூர்வ போதனை ஏடு \"இயேசு யார்\" என்னும் கேள்விக்குப் பின்வருமாறு பதில் தருகிறது (எண்கள் 87-88):\n\n\n"}
{"id": "201112", "url": "https://ta.wikipedia.org/wiki?curid=201112", "title": "சோனோமா, கலிபோர்னியா", "text": "சோனோமா, கலிபோர்னியா\n\nசோனோமா (\"Sonoma\") அமெரிக்காவின், கலிபோர்னியாவில் சோனோமா கவுண்டியில் சோனோமா பள்ளத்தாக்கில் அமைந்துள்ள ஓர் வரலாற்று சிறப்புமிகு நகரமாகும். மெக்சிக்கோவின் குடியேற்றத்தை நினைவுறுத்தும் வரலாறுடைய நகரமையத்தை சுற்றி அமைந்துள்ள இந்த நகரம் சிறிது காலமே இருந்த கலிபோர்னியக் குடியரசின் தலைநகரமாக விளங்கியது. இன்று கலிபோர்னியா மாநில திராட்சைமது தொழிலின் மையமாக விளங்குகிறது. தேசிய அளவில் புகழ்பெற்ற சோனோமா பன்னாட்டுத் திரைப்பட விழா இங்கு நடத்தப்படுகிறது. 2010 கணக்கெடுப்பின்படி மக்கள்தொகை 10,648 ஆக இருந்தது. சோனோமா ஊரகப் பகுதியின் மக்கள்தொகை 32,678 ஆகும்.\n"}
{"id": "201115", "url": "https://ta.wikipedia.org/wiki?curid=201115", "title": "தருபாதுக திச்சன்", "text": "தருபாதுக திச்சன்\n\nதருபாதுக திச்சன், கி.மு. 47 ஆம் ஆண்டு இலங்கையின் அனுராதபுரத்தை ஆண்டு வந்த அரசன் ஆவான். இவனுக்கு முன்பு வடுகன் ஆட்சிபீடம் ஏறியிருந்தான். இவனுக்குப் பின் நிலியன் என்பவன் ஆட்சிபீடம் ஏற்னான்.\n\n\n"}
{"id": "201116", "url": "https://ta.wikipedia.org/wiki?curid=201116", "title": "நிலியன்", "text": "நிலியன்\n\nநிலியன் என்பவன் இலங்கையின் அனுராதபுரத்தை கி.மு. 47 ஆம் ஆண்டு ஆட்சி செய்த மன்னனாவான். இவன் தருபாதுக திச்சனை வென்று ஆட்சியைக் கைப்பற்றினான். இவனின் பின் அனுலாதேவி ஆட்சியேறினாள்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "201117", "url": "https://ta.wikipedia.org/wiki?curid=201117", "title": "அனுலாதேவி (அரசி)", "text": "அனுலாதேவி (அரசி)\n\nஅனுலாதேவி, கி.மு. 47 தொடக்கம் கி.மு. 42 வரை இலங்கையின் அனுராதபுரத்தை ஆண்ட அரசி. இவளே இலங்கையை ஆண்ட முதல் அரசி அரசியாவாள்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "201120", "url": "https://ta.wikipedia.org/wiki?curid=201120", "title": "குடகன்ன தீசன்", "text": "குடகன்ன தீசன்\n\nகுடகன்ன திஸ்ஸன் அனுராதபுர இராசதானியை ஆண்ட அரசனொருவனாவான். கி.மு. முதலாம் நூற்றாண்டில் அனுராதபுரத்தை கி.மு. 42 தொடக்கம் கி.மு. 20 வரை இவன் ஆட்சி செய்து வந்தான். இவன் 22 ஆண்டுகள் அரசை ஆண்டு வந்தான். இவன் மகசுழி மகாதீசனின் மகன் ஆவான். இவன் முன் அனுலாதேவி ஆட்சியில் இருந்தாள். இவனுடைய மகன் பட்டிகாபய அபயன் இவனின் பின் ஆட்சியேறினான். இவனால் சில விகாரைகள் அமைக்கப்பட்டதுடன் விவசாயப் பணியிலும் வளர்ச்சியிலும் இவன் ஈடுபட்டதாக மகாவம்சத்தில் குறிப்பிடப்படுகின்றது. \n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "201121", "url": "https://ta.wikipedia.org/wiki?curid=201121", "title": "பட்டிகாபய அபயன்", "text": "பட்டிகாபய அபயன்\n\nபட்டிகாபய அபயன் அனுராதபுரத்தை கி.மு. 20 தொடக்கம் கி.பி. 09 வரை ஆட்சி செய்து வந்த அரசன். இவனுக்கு முன்பு குடகன்ன திஸ்ஸன் ஆட்சியில் இருந்தான். இவனின் பின் மகாதாதிக மகாநாகன் ஆட்சிபீடம் ஏறினான். இவனின் தந்தையே குடகன்ன தீசன் ஆவான்.\n\n\n"}
{"id": "201122", "url": "https://ta.wikipedia.org/wiki?curid=201122", "title": "மகாதாதிக மகாநாகன்", "text": "மகாதாதிக மகாநாகன்\n\nமகாதாதிக மகாநாகன் கி.பி. முதலாம் நூற்றாண்டில், அனுராதபுரத்தை மகாதாதிக மகாநாகன் கி.பி. 09 - 21 வரை ஆட்சி செய்து வந்தான். இவன் தன்னுடைய சகோதரனான பட்டிகாபய அபயனின் பின் ஆட்சி ஏறியவன். இவனின் பின் இவனது மகன் அமந்தகாமினி அபயன் ஆட்சிபீடம் ஏறினான்.\n\n\n"}
{"id": "201123", "url": "https://ta.wikipedia.org/wiki?curid=201123", "title": "அமந்தகாமினி அபயன்", "text": "அமந்தகாமினி அபயன்\n\nஅமந்தகாமினி அபயன் கி.பி. முதலாம் நூற்றாண்டில் அனுராதபுரத்தை அமந்தகாமினி அபயன் கி.பி. 21 - 30 வரை ஆட்சி செய்து வந்தான். இவன் தன்னுடைய தந்தையான மகாதாதிக மகாநாகனின் பின் ஆட்சி ஏறியவன். இவ்வரசனின் பின் இவனது சகோதரன் கனிராஜனு திஸ்ஸன் ஆட்சிபீடம் ஏறினான். \n\n\n"}
{"id": "201124", "url": "https://ta.wikipedia.org/wiki?curid=201124", "title": "கனிராஜனு திஸ்ஸன்", "text": "கனிராஜனு திஸ்ஸன்\n\nகனிராஜனு திஸ்ஸன் கி.பி. முதலாம் நூற்றாண்டில் அனுராதபுரத்தைஅனுராதபுர இராச்சியம் 30 - 33 வரை ஆட்சி செய்து வந்தான். இவன் தன்னுடைய சகோதரனான அமந்தகாமினி அபயனின் பின் இவன் ஆட்சி ஏறினான். இவனின் பின் இவன்து மைத்துனன் சூலபாயன் ஆட்சியேறினான்.\n\n\n"}
{"id": "201138", "url": "https://ta.wikipedia.org/wiki?curid=201138", "title": "யாழ்ப்பாணக் கடல் நீரேரி", "text": "யாழ்ப்பாணக் கடல் நீரேரி\n\nயாழ்ப்பாண நீரேரி அல்லது யாழ்ப்பாணக் கடல் நீரேரி என்பது யாழ் மாவட்டம் மற்றும் கிளிநொச்சி மாவட்டங்களுக்கு அப்பாலுள்ள பெரிய கடற் காயல் ஆகும்.\n\nஇக் கடற்காயல் மக்கட் தொகை அடர்த்திமிக்க யாழ்ப்பாணக் குடாநாட்டினால் சூழப்பட்டுள்ளது. \n\nஅமெரிக்க பூநாரை, வாத்து, ஆலா போன்ற பறவைகளும் கரைப்பறவைகளும் இங்கு வருகின்றன.\n\n"}
{"id": "201151", "url": "https://ta.wikipedia.org/wiki?curid=201151", "title": "ஆசிய வளர்ச்சி வங்கி", "text": "ஆசிய வளர்ச்சி வங்கி\n\nஆசிய வளர்ச்சி வங்கி அல்லது ஆசிய அபிவிருத்தி வங்கி (\"Asian Development Bank\") இது ஆசியாகண்டத்திலுள்ள 67 நாடுகளை உறுப்பினர்களாக கொண்ட ஆசிய அபிவிருத்தி வங்கி. 1966 ஆம் ஆண்டில் பிலிப்பீன்சு நாட்டின் மணிலா நகரில் நிறுவப்பட்டது. இதன் தற்போதைய தலைவர் சப்பான் நாட்டைச் சேர்ந்த தகேகிகோ நகாவோ.\n"}
{"id": "201152", "url": "https://ta.wikipedia.org/wiki?curid=201152", "title": "சூலபாயன்", "text": "சூலபாயன்\n\nசூலபாயன் கி.பி. முதலாம் நூற்றாண்டில் அனுராதபுரத்தை 33 - 35 வரை ஆட்சி செய்து வந்தான். இவனுடைய மாமனான கனிராஜனு திஸ்ஸனின் பின்னர் இவன் ஆட்சிக்கு வந்தான். இவனின் பின் இவனது சகோதரியான சிவாலி ஆட்சிபீடம் ஏறினாள். \n\n\n"}
{"id": "201161", "url": "https://ta.wikipedia.org/wiki?curid=201161", "title": "முருகேச பண்டிதர்", "text": "முருகேச பண்டிதர்\n\nபூ. முருகேச பண்டிதர் (1830 - செப்டம்பர் 3, 1898) இலங்கை யாழ்ப்பாணம் சுன்னாகத்தில் 1830ல் பிறந்தார். சுன்னாகம் அ. குமாரசாமிப் புலவர் இவரின் மாணாக்கர் ஆவார். இவர்கள் இருவருமே \"தோடஞ்ஞர்\" (பிறரின் இலக்கிய பிழைகளைக் கண்டு பிடிப்பவர்) எனப் பெயர் பெற்ற புலவர்களாவார்கள். தோஷம் என்பது தமிழில் தோடம் என்றானது. அதன் பொருள் குற்றம் அல்லது பிழை என்பதாகும்.\n\nசுன்னாகம் முருகேச பண்டிதருக்கு இலக்கிய ஆற்றலுடன் இலக்கணப் பயிற்சியுமிருந்ததால் \"இலக்கணக் கொட்டர்\" என்றும் அவர் சிறப்பிக்கப்பட்டார்.\n\nமுருகேச பண்டிதருக்கு கவி புனையும் ஆற்றல் இயற்கையாகவே அமைந்திருந்தது. கண்டனக் கவிகள், விநோதச் சிலேடை, நடு வெழுத்தலங்காரம் முதலிய கவிகள் பலவும் பாடியுள்ளார். மயிலணிச் சிலேடை வெண்பா, குடந்தை வெண்பா, ஊஞ்சல் பதிகம், நீதி நூல், பதார்த்த தீபிகை முதலிய நூல்களையும் இயற்றியுள்ளார்.\n\nSection::::ஆசிரியப் பணி.\nயாழ்ப்பாணத்திலே சுன்னாகம், புன்னாலைக்கட்டுவன், கோப்பாய், சிறுப்பிட்டி, அளவெட்டி, மல்லாகம், கல்வளை ஆகிய ஊர்களில் கல்வி கற்பித்த முருகேச பண்டிதர் தமிழ்நாட்டில் சிதம்பரம், சென்னை, திருப்பத்தூர் முதலிய இடங்களிலும் ஆசிரியராக இருந்துள்ளார்.\n\nமுருகேச பண்டிதர் கும்பகோணத்திலிருந்த கல்லூரியில் சோதனை எழுதாமலே தலைமைப் பண்டிதராக நியமனம் பெற்றார். இது பற்றி ஒரு சுவாரசியமான கதை உண்டு. நியமனத்துக்காக போட்டிப் பரீட்சை எழுதச் சென்றவர், கொடுக்கப்பட்ட கேள்வித் தாளைப் படித்துவிட்டு, விடைகளை எழுதாமல், கேள்வித் தாளில் கண்ட பிழைகளை குறியிட்டு, தக்க நியாயங்களையும் எழுதி, கேள்வி கேட்கும் முறையையும் பாட்டாக எழுதி பரீட்சகரிடம் கொடுத்துவிட்டுச் சென்றுவிட்டாராம். அவரது மதி நுட்பத்தையும், பஞ்ச இலக்கண திறமையையும் கண்ட கல்லூரி அதிபர் முருகேச பண்டிதரை தலைமை பண்டிதராக நியமனம் செய்தார்.\n\nSection::::இலக்கியப் பணி.\nபண்டிதர் அவர்கள் ஆறுமுக நாவலர் அவர்களையே வெல்லக் கருதிய காலம் உண்டு. என்றாலும் பின்னர் இருவரும் நல்ல நண்பர்களாக விளங்கினர்.\n\nஒருவரை நிந்திப்பது போல - அதாவது, இகழ்வது போல - புகழ்ந்து பாடுதல் \"நிந்தாஸ்துதி\" என்ற பா வகையாகும். ஆறுமுகநாவலர் பேரில் முருகேச பண்டிதர் நிந்தாஸ்துதி பாடியுள்ளார். அப்பாடல் வருமாறு:\n\n\"நிந்தை\"யாக கருத்தைப் பார்க்கும்போது:<br>\nபிரமச்சாரியான நாவலர் நீதிமான் எனப் பேரெடுத்தவர், பிரமனை நான்கு முகங்களாக்கி மயங்கச் செய்துவிட்டு வாணியை அணைத்துக் கொண்டான். இது சரியான செயலா? இப்போ நீயோ இறந்து விட்டாய். இந்த நிலையில் நாங்கள் காண்பது நீதியா?\n\n\"புகழ்ச்சி\"யாக கருத்தைப் பார்க்கும்போது:<br>\nபிரமனும் மயங்கும் வகையில் பிரம்மத்தை அறிந்தவர் நாவலர். சரஸ்வதியின் கடாட்சம் பெற்றவர். அதனால் கல்வியிலும் நாவன்மையிலும் சிறந்து விளங்கியவர். (கலைமாணி, முதுமாணி போல) பிரம்மம் தேர்ந்த மாணி நாவலர். அதாவது சமய தத்துவங்கள், புராணங்கள் முதலியவற்றில் வல்லவர். நைட்டிகப் பிரம்மச்சாரி, நீதிமான். அத்தகைய நாவலர் இறந்து விட்டார். அவர் எங்களை (கமிப்பதன்றோ) பொறுப்பாராக.\n\nமுருகேச பண்டிதர் விடுகவிப் பாடல்களும் பாடியவர். உதாரணத்துக்கு ஒன்று:\n\nநாலு காலுண்டு நடப்பதில்லை, இரண்டு கையுண்டு பிடிப்பதில்லை, பின்னல் உண்டு ஆனால் (குடுமி) முடிப்பதில்லை, கண்கள் உண்டு ஆனால் பார்ப்பதில்லை, அரசர்களையும் மற்றவர்களையும் உட்கார வைக்கும் மறுப்பது கிடையாது, உதயபானுவே இதற்கு விடை சொல்வாயாக.\n\nSection::::இரங்கல்.\nமுருகேச பண்டிதர் மறைவு பற்றி மகாவித்துவான் கணேச ஐயர் எழுதிய பாடல்:\n\nஎழுத்தொடு சொற்பொருள் யாப்பணி யென்னு மிலக்கணங்கள்<br>\nபழுத்துள நாவினன் பாக்களோர் நான்கொடு பாவினங்கள்<br>\nவழுத்திடப் பாடு முருகேச பண்டிதன் வாதியெனத்<br>\nதொழத்தகு விற்பனன் சென்று பரகதி துன்னினனே.\n\nமுருகேச பண்டிதர் 1898 செப்டம்பர் 3 அன்று காலமானார்.\n\n"}
{"id": "201171", "url": "https://ta.wikipedia.org/wiki?curid=201171", "title": "அபக்கூக்கு", "text": "அபக்கூக்கு\n\nஅபக்கூக்கு (\"Habakkuk\", or ; ; also spelled Habacuc), என்பவர் எபிரேய விவிலியம் குறிப்படும் இறைவாக்கினராவார். இவர் அபக்கூக்கு நூலின் ஆசிரியரும், பனிரெண்டு சிறிய இறைவாக்கினர்களில் எட்டாவது இறைவாக்கினரும் ஆவார்.\n\n"}
{"id": "201173", "url": "https://ta.wikipedia.org/wiki?curid=201173", "title": "ஷாஹித் அஸ்மி", "text": "ஷாஹித் அஸ்மி\n\nஷாஹித் அஸ்மி (1977 - பிப்ரவரி 11, 2010) ஒரு இந்திய வழக்கறிஞர் மற்றும் மனித உரிமை ஆர்வலர் . பயங்கரவாத வழக்குகளில் தவறாக குற்றம் சாட்டப்பட்ட பலருக்கு ஆதரவாக வாதடி உள்ளார் . அவர் பிப்ரவரி 11, 2010 அன்று , தனது 32 வயதில் , மும்பையில் தனது அலுவலகத்தில் மூவரால் சுட்டு கொல்லப்பட்டார் . ஷாஹித் என்ற தலைப்பில் அவரது வாழ்க்கையை அடிப்படையாக கொண்டு ஒரு வாழ்க்கை வரலாற்று ஹிந்தி படம் 2013 இல் வெளிவந்தது . அனுரா காஷ்யப் தயாரித்த இத்திரைப்படத்தை ஹன்சல் மேத்தா இயக்கியுள்ளார் . இதில் ராஜ் குமார் யாதவ் , ஷாஹித் அஸ்மியாக நடித்துள்ளார் .\n"}
{"id": "201176", "url": "https://ta.wikipedia.org/wiki?curid=201176", "title": "நிரல் (திரைப்படம்)", "text": "நிரல் (திரைப்படம்)\n\nநிரல் (ನಿರಲ್, பொருள்:நிழல்) என்பது 2013 ஆம் ஆண்டில் தயாரிக்கப்பட்ட துளுத் திரைப்படமாகும். இதை ரஞ்சித் பாஜ்பே இயக்கியுள்ளார். சோதன் பிரசாத், சன் பூஜாரி ஆகியோர் கூட்டாகத் தயாரித்துள்ளனர். இத்திரைப்படத்தில் ஐந்து பாடல்கள் இடம்பெறுகின்றன.\n\nSection::::கதை.\nசச்சின், ராஷ்மி, தீப்தி ஆகிய மூவர் கதையின் முதன்மை கதாப்பாத்திரங்கள். சச்சின், துபாயில் உள்ள பொறியாளராகப் பணிபுரிகிறான். திரைப்பட நடிகராக வேண்டுமென்ற கனவுடன் வாழ்கின்றான். ராஷ்மி, துபாயில் உள்ள வங்கியில் பணிபுரியும் பெண். \nதீப்தி, சச்சினின் உறவுக்காரப் பெண். மூவருக்கும் உள்ள தொடர்பையும், அவர்களது விருப்பங்கள் நிறைவேறியனவா என்பதையும் தெரிவிக்கின்றது.\n\n"}
{"id": "201178", "url": "https://ta.wikipedia.org/wiki?curid=201178", "title": "மீக்கா", "text": "மீக்கா\n\nமீக்கா (\"Micah\"), \"கடவுளைப் போன்றவர் யார்?\", என்ற அர்த்தமுடைய பெயரை உடைய இவர் ஏறக்குறைய கி.மு 737–696 காலப்பகுதியில் யூதவில் இறைவாக்குரைத்தவரும், மீகா நூலின் ஆசிரியரும் ஆவார். இவர் ஏசாயா, ஆமோஸ், ஒசேயா ஆகிய இறைவாக்கினர்களின் சமகாலத்தவரும், பனிரெண்டு சிறிய இறைவாக்கினர்களில் ஒருவரும் ஆவார். தென்மேற்கு யூதாவிலுள்ள மெரேசேத் எனும் இடத்தில் இவர் பிறந்தார்.\n\n"}
{"id": "201180", "url": "https://ta.wikipedia.org/wiki?curid=201180", "title": "ஆர். கே. அகர்வால்", "text": "ஆர். கே. அகர்வால்\n\nஆர்.கே.அகர்வால் (ராஜேஸ்குமார் அகர்வால்) (பிறப்பு: 5 மே 1953), இந்திய உச்ச நீதிமன்ற நீதிபதி. இவர் முன்னாள் சென்னை உயர் நீதிமன்ற தலைமை நீதிபதி ஆவார். தலைமை நீதிபதி எம். ஒய். இக்பால் உச்ச நீதிமன்ற நீதிபதியாக பதவியேற்ற பின்பு இவர் சென்னை உயர் நீதிமன்றம் தலைமை நீதிபதியாக பதவி வகித்து வந்தார்.\n"}
{"id": "201181", "url": "https://ta.wikipedia.org/wiki?curid=201181", "title": "லூசியா (திரைப்படம்)", "text": "லூசியா (திரைப்படம்)\n\nலூசியா 2013 ஆம் ஆண்டு வெளியான கன்னடத் திரைப்படம். இப்படத்திற்கு கதை எழுதி, இயக்கியவர் பவன் குமார்.இது கன்னட மொழியில் கூட்டு நிதிநல்கை மூலம் தயாரிக்கப்பட்ட முதல் படமாகும் . சதீசு, சுருதி ஹரிஹரன் ஆகியோர் முதன்மை வேடங்களில் நடித்துள்ளனர்.லண்டனில் நிகழ்ந்த இந்தியத் திரைப்பட விழாவில், ரசிகர்களுக்கான சிறந்த படம் என்ற விருதினைப் பெற்றது.\n"}
{"id": "201184", "url": "https://ta.wikipedia.org/wiki?curid=201184", "title": "சாமி போட்ட முடிச்சு (தொலைக்காட்சித் தொடர்)", "text": "சாமி போட்ட முடிச்சு (தொலைக்காட்சித் தொடர்)\n\nசாமி போட்ட முடிச்சு (கல்யாணமே வைபோகமே) அல்லது பாக்கியாவிதாதா என்பது ஒரு இந்தி மொழி தொலைகாட்சித் தொடர் ஆகும். இந்த தொடர் மே 4, 2009 முதல் ஏப்ரல் 22, 2011 வரை திங்கள் முதல் வெள்ளி வரை கலர்ஸ் தொலைக்காட்சியில் ஒளிபரப்பாகி 520 அத்தியாங்களுடன் நிறைவு பெற்றது. இந்தத் தொடர் பாலிமர் தொலைக்காட்சியில் மொழிமாற்றம் செய்யப்பட்டு திங்கள் முதல் வெள்ளி வரை இரவு 8:30 மணிக்கு ஒளிபரப்பானது.\n\nSection::::கதைசுச்ருக்கம்.\nஇந்த தொடரின் கதை திருமணங்கள் சொர்க்கத்தில் நிச்சயிக்கப்படுகின்றன என்பார்கள். பாக்யா எனும் பெண்ணுக்கு விஜய் என்பவனுக்கு சம்பிரதாயங்களை மாற்றி வித்தியாசமான கலாச்சாரத்தில் மாப்பிள்ளையை கடத்தி திருமணம் நடத்தப்படும் திருமணத்திற்கு பிறகு இவளின் வாழ்க்கை என்னானது மற்றும் திருமணம் பற்றியும், திருமணம் நடைபெற எவ்வளவு சிரமப்படுகின்றனர் என்பதைப் பற்றி இந் தொடர் விளக்குகின்றது.\n\n\n\n"}
{"id": "201190", "url": "https://ta.wikipedia.org/wiki?curid=201190", "title": "நிலை மாற்றப் பொருள்", "text": "நிலை மாற்றப் பொருள்\n\nமிக அதிகமான உருகுதல் உள்ளுறை வெப்பம், குறிப்பிட்ட வெப்பநிலையில் உருகுதல் மற்றும் திடமாகக் கூடிய தன்மை மற்றும் அதிக அளவிலான வெப்ப ஆற்றலை சேகரித்து வைக்கக் கூடிய பண்பு முதலியவற்றைக் கொண்ட பொருளுக்கு நிலை மாற்றப் பொருள் (\"phase-change material\") என்று பெயர். திட நிலையில் இருந்து திரவ நிலைக்கு மாறும் போது வெப்பம் எடுத்துக் கொள்ளப் படுகிறது. திரவ நிலையில் இருந்து திட நிலைக்கு மாறும் போது வெப்பம் உமிழப் படுகிறது. சுழல் சக்கரம் எந்திர ஆற்றலை சேமிக்கவும், மின்கலன் மின்னாற்றலைச் சேகரிக்கவும் பயன்படுவது போல நிலை மாற்றப் பொருள் வெப்ப ஆற்றலைச் சேமிக்க உதவுகிறது. நிலை மாற்றப் பொருளின் தற்போதைய பயன்பாடுகள் அதிகரித்து வருகின்றன.\n\nSection::::வெப்ப ஆற்றல் சேகரிப்பான்.\nநிலை மாற்றப் பொருளுக்கு அதிகப் படியான உருகுதல் உள்ளுறை வெப்பம் இருப்பதால் இது வெப்ப ஆற்றலைச் சேகரிக்க உதவுகிறது. மருத்துவத் துறையில் சில மருந்துகளை எப்போதும் குளிர்ந்த வெப்பநிலையில் வைத்திருக்க வேண்டியிருக்கும். மருந்துகளைப் பயணத்தின் போது கொண்டு செல்லும் போது குளிர்சாதனப் பெட்டியைக் கொண்டு செல்வது கடினம். நிலை மாற்ற பொருள்கள் இத்தகைய சமயங்களில் வெப்ப ஆற்றலை சுற்றுப் புறத்தில் இருந்து எடுத்து கொண்டு மருந்துகளை குளிர்ந்த நிலையில் வைக்க உதவுகிறது. நிலை மாற்ற பொருட்கள் \"வெப்ப ஆற்றல் சேகரிப்பான்\" எனவும் அழைக்கப் படுகின்றன.\n\nSection::::வகைகள்.\nநிலை மாற்ற பொருட்களை இரு வகைகளாகப் பிரிக்கலாம். அவை கனிம மற்றும் கரிம நிலை மாற்றப் பொருட்களாகும். ஹைட்ரேட் உப்புகள் கனிம நிலை மாற்றப் பொருட்களுக்கு உதாரணம் ஆகும். பாரப்பின் மெழுகு கரிம நிலை மாற்றப் பொருட்களுக்கு உதாரணம் ஆகும்.\n\n\n\nSection::::நிலை மாற்றப் பொருட்களின் உறைபொதியாக்கம்.\nநிலை மாற்றப் பொருளின் மூலக்கூறுகள் அதன் திரவ நிலையில் இருக்கும் போதே பிரிவடைந்து விடுவதால், திரவ நிலையில் இருந்து திண்ம நிலைக்கு மாறும் பொழுது முழுவதுமாகடத் திண்மம் ஆவது இல்லை. இந்நிகழ்வு வெப்பம் சேகரிக்கும் தன்மையைக் குறைக்கிறது. இதைத் தடுக்க, நிலை மாற்றப் பொருட்கள் உறைபொதியாக்கம் செய்யப்படுகின்றன. உறைபொதியாக்கம் என்பது நிலை மாற்றப் பொருட்களை குறிப்பிட்ட வகை உறையினில் வைத்து உபயோகப்படுத்துவதாகும். இவ்வகை உறையிடல் முறைகளால் நிலை மாற்றப் பொருட்களைச் வெப்பம் சேகரிக்கும் கொள்கலனாகச் செயல்படுகின்றன. மேலும் இது உருகுதல் மற்றும் உறைதல் நிகழ்வுகளை முறைப்படுத்துகிறது. நிலை மாற்றப் பொருட்களை மூடியிருக்கும் உறை, திரவம் உருகி வெளியேறாமல் இருக்கவும் பயன்படுகிறது. அதிகப் படியான பயன்பாடுகளில் நிலை மாற்றப் பொருட்கள் உறைபொதியக்கம் செய்யப்பட்டு பயன்படுத்தப் படுகின்றன. ஒரு சில பயன்பாடுகள் குறிப்பாக மின்னணு சாதனங்களைக் வெப்பத்தை வெளியேற்றும் சாதனங்களில் இவை உறையிடாமல் பயன்படுத்தப் படுகின்றன.\n"}
{"id": "201191", "url": "https://ta.wikipedia.org/wiki?curid=201191", "title": "பாகா கலிபோர்னியா", "text": "பாகா கலிபோர்னியா\n\nபாகா கலிபோர்னியா (\"Baja California\") பாகா கலிபோர்னியா மூவலந்தீவின் வடபகுதியில் அமைந்துள்ள ஓர் மெக்சிக்க மாநிலம் ஆகும். இதன் தெற்கே தெற்கு பாகா கலிபோர்னியா மாநிலமும் கிழக்கே கலிபோர்னியா வளைகுடாவை அடுத்து சோனோரா மாநிலமும் உள்ளன. வடக்கில் ஐக்கிய அமெரிக்காவின் மாநிலமான கலிபோர்னியா உள்ளது. பாகா கலிபோர்னியா என்பதன் தமிழாக்கம் \"கீழ்ப்புற கலிபோர்னியா\" என்பதாகும். இது மெக்சிக்கோ நாட்டின் மிகவும் வடக்கிலும் மிகவும் மேற்கிலும் அமைந்துள்ள மாநிலமாகும்.\n"}
{"id": "201195", "url": "https://ta.wikipedia.org/wiki?curid=201195", "title": "சென்னை எக்ஸ்பிரஸ்", "text": "சென்னை எக்ஸ்பிரஸ்\n\nசென்னை எக்ஸ்பிரஸ் 2013ம் ஆண்டு வெளியான தமிழ் மற்றும் இந்தி மொழி திரைப்படம்.\n\nSection::::வெளியான.\nகதாநாயகன் ராகுலின் பெற்றோர் விபத்தில் இறந்துவிடவே, அவனை தாத்தா வளர்க்கிறார். அவன் தாத்தாவிற்கு நூறாவது பிறந்தநாள் கொண்டாடுகின்றனர். அவர் அந்த நாளிலேயே இறக்கிறார். ராகுலின் குடும்பத்தினர் மும்பையில் இனிப்பு கடை வைத்திருக்கின்றனர். தாத்தாவின் அஸ்தியை ராமேஸ்வரத்தில் கரைக்குமாறு அவன் பாட்டி சொல்கிறார். ஆனால், ராகுல் தன் நண்பர்களுடன் கோவாவிற்கு போகும் திட்டத்தில் இருக்கிறான். அங்கேயே கரைத்துவிடலாம் என்றும் கருதுகிறான். தன் பாட்டியை ஏமாற்ற, சென்னை எக்ஸ்பிரஸ் ரயிலில் ஏறுகிறான். அந்த ரயில் சென்னைக்கு போகாது என்பது அவன் பாட்டிக்கு தெரிகிறது. சென்னை சென்று, அங்கிருந்து சாலைவழியாக ராமேஸ்வரம் செல்வதாக வாக்களிக்கிறான். அடுத்த ரயில் நிலையத்தில் இறங்கி நண்பர்களுடன் கோவா செல்லலாம் என்று நினைக்கிறான். அடுத்த ரயில் நிலையத்தில் இறங்கி நண்பர்களை சந்திக்கிறான். அஸ்தியை ரயிலில் மறந்து வைத்துவிட்டதை நினைக்கிறான். அதை எடுத்துக் கொண்டு இறங்க வருகிறான். ரயில் நகர்கிறது. அதற்குள் மீனா ரயிலைப் பிடிக்க ஓடி வருகிறாள். அவளைத் தொடர்ந்து, அவளது அண்ணங்களும் ரயிலில் ஏறுகின்றனர். அனைவரையும் ஏற்றி விடுகிறான்.\nஅவளுக்கு இந்தி தெரியாது என்று நினைத்துக் கொண்டு, தன் நண்பனிடம் அவளைப் பற்றி வர்ணிக்கிறான். அவள் இந்தியில் பேசவே, மலைத்துப் போகிறான். ராகுலும் மீனாவும் ரயில் பயணத்திலேயே தங்களை அறிமுகப்படுத்திக் கொள்கின்றனர். தனக்கு விருப்பம் இல்லாதவனுடன் திருமணம் செய்ய தந்தை வற்புறுத்துவதாகவும், பிடிக்காமல் தப்பித்து வந்ததையும் கூறுகிறாள். அஸ்தியைக் கரைக்க வந்ததை கூறுகிறான் ராகுல்.\nஅவள் தன் அண்ணன்களுக்கு தெரியாமல் தப்பிக்க வழி யோசிக்கிறாள். அவனிடம் அவன் கைபேசியை தருமாறு வேண்டுகிறாள். \nஅவளது முழுப் பெயர் மீனலோச்சனி அழகுசுந்தரம் என அறிகிறான். அவர்கள் நாயகியின் ஊரை அடைந்தவுடன், அவள் தந்தையிடம் ராகுலை தன் காதலன் என அறிமுகப்படுத்துகிறாள். அவள் தந்தை பெரிய நாட்டாண்மையாக இருக்கிறார்.\nஏற்கனவே, தங்கபலி என்பவனுடன் மீனலோச்சனிக்கு திருமணம் செய்துவைக்க முடிவெடுத்திருந்தார் அவள் தந்தை.\nதங்கபலியும் வந்துசேர்கிறான். ராகுலை சண்டையிட வருமாறு அழைக்கிறான். ராகுலும் மீனாவும் தப்பிக்கின்றனர். மீனாவிடம் சில தமிழ் சொற்களை கற்றுக் கொள்கிறான் ராகுல். இருவரும் மற்றொரு ஊருக்கு சென்றவுடன், அங்கே திருமணம் செய்கின்றனர். இருவரும் மீனாவின் ஊருக்கு திரும்புகின்றனர். அவர்கள் இருவரையும் மீனாவின் தந்தை ஏற்றுக்கொள்கிறார்.\nகாதலை எதுவும் தடுக்க முடியாது என்பதே கதைக்களமாக இருக்கிறது.\n\n\n"}
{"id": "201203", "url": "https://ta.wikipedia.org/wiki?curid=201203", "title": "வண்ணத்தர்", "text": "வண்ணத்தர்\n\nவண்ணத்தர் என்ற சொல் பல்வேறு மனப்பாங்குகளை உடையவர் என்னும் பொருளில் நீதி நூல் ஒன்றில் காணப்படுகிறது. நிலத்தின் தன்மைக்கு ஏற்பப் பறவைகளின் வண்ணங்கள் வேறுபடுவது போல, குலத்துக்குக் குலம் மக்களின் மனப்பாங்கு மாறுபடும் என அது சுட்டுகிறது.\n"}
{"id": "201206", "url": "https://ta.wikipedia.org/wiki?curid=201206", "title": "கலிபோர்னியா வளைகுடா", "text": "கலிபோர்னியா வளைகுடா\n\nகலிபோர்னியா வளைகுடா (\"Gulf of California\") பாகா கலிபோர்னியா மூவலந்தீவை மெக்சிக்கோ பெருநிலத்திலிருந்து பிரிக்கின்ற நீர்ப்பரப்பாகும். இது கார்தேசு கடல் (Sea of Cortez) என்றும் வெர்மிலியன் கடல் என்றும் அழைக்கப்படுகிறது. உள்ளூர் எசுப்பானிய மொழியில் மார் தெ கோர்தேசு அல்லது மார் பெர்மெயோ எனப்படுகிறது. இதன் எல்லைகளாக மெக்சிக்கோ மாநிலங்களான பாகா கலிபோர்னியா, தெற்கு பாகா கலிபோர்னியா, சோனோரா, மற்றும் சினலோயா அமைந்துள்ளன. இதன் கடற்கரை ஏறத்தாழ நீளமுடையது. இந்த வளைகுடாவில் கொலராடோ, ஃபுயர்டெ, மேயோ, சினலோயா, சோனோரா மற்றும் யாக்குயி ஆறுகள் வந்தடைகின்றன. இதன் பரப்பளவு ஏறத்தாழ ஆகவுள்ளது.\n\nஇந்த வளைகுடா உலகப் பரப்பில் அமைந்துள்ள மிகவும் பல்வகைமை உள்ள கடல்களில் ஒன்றாகக் கருதப்படுகிறது. 5000க்கும் மேலான பெரும் முதுகெலும்பிலிகளின் இனங்கள் இங்குள்ளதாக ஆய்ந்தறியப்பட்டுள்ளது. ஒரு மில்லியனுக்கும் கூடிய மக்கள்தொகை கொண்டுள்ள பாகா கலிபோர்னியா உலகின் மிக நீண்ட மூவலந்தீவுகளில் ஒன்றாக உள்ளது. கலிபோர்னியா வளைகுடா உலகப் பாரம்பரியக் களமாக அறிவிக்கப்பட்டுள்ளது.\n\n"}
{"id": "201209", "url": "https://ta.wikipedia.org/wiki?curid=201209", "title": "எலிசா", "text": "எலிசா\n\nஎலிசா (;\n, Greek: , \"Elissaîos\" or Ἐλισαιέ, \"Elisaié\", Arabic: اليسع \"Elyasaʻ\") என்பவர் எபிரேய விவிலியத்தில் குறிப்பிடப்பட்டுள்ள அற்புதம் நிகழ்த்திய ஓர் இறைவாக்கினர். இவரைப் பற்றி இசுலாம் மற்றும் பாகாய் நூல்களிலும் குறிப்பிடப்பட்டுள்ளன. இவருடைய பெயர் எபிரேய மொழியின் ஊடாக ஒலிபெயராக \"எலிசா\" என்று உச்சரிக்கப்படுகின்றது.\n\n"}
{"id": "201212", "url": "https://ta.wikipedia.org/wiki?curid=201212", "title": "யூதேயப் பாலைவனம்", "text": "யூதேயப் பாலைவனம்\n\nயூதேயப் பாலைவனம் (\"Judaean Desert\", , Midbar Yehuda அரபு: صحراء يهودا) என்பது கிழக்கு எருசலேம் முதல் சாக்கடல் வரை இசுரேலும் மேற்குக் கரையிலும் உள்ள ஓர் பாலைவனமாகும். இது வடகிழக்கு நெகேவ் முதல் கிழக்கு பெய்ட் எல் வரை நீண்டு, பாறைச்சரிவுகளின் மேல் காணப்படுகின்றது. இதன் செங்குத்தான சரிவு சாக்கடலிலும் யோர்தான் சமவெளியிலும் முடிவடைகிறது. யூதேயப் பாலைவனம் வடகிழக்கிலிருந்து தென்கிழக்கு வரை பல சிறு சமவெளிகளைக் கடக்கின்றது. அதில் பல சிறு செங்குத்துப் பள்ளத்தாக்குகள் காணப்படுகின்றன. அவற்றில் பல ஆழம் மிக்கவையாகவும், கிழக்கில் 600 அடியிலிருந்து மேற்கில் 1,200 அடி வரை வரை காணப்படுகின்றன. யூதேயப் பாலைவனம் கிழக்கு யூதேய மலையுடன் சிறப்பு வடிவ அமைப்பியல் கொண்ட ஒன்றாகும். \n\n"}
{"id": "201213", "url": "https://ta.wikipedia.org/wiki?curid=201213", "title": "அலிகர் முஸ்லிம் பல்கலைக்கழகம்", "text": "அலிகர் முஸ்லிம் பல்கலைக்கழகம்\n\nஅலிகர் முசுலீம் பல்கலைக்கழகம் என்பது இந்தியாவில், உத்தரப் பிரதேசத்தின் அலிகார் நகரில் உள்ள பல்கலைக்கழகம். \nஇசுலாமியர்களை இந்திய அரசுப் பொறுப்புகளை ஏற்க பழக்கப்படுத்தவும், இங்கிலாந்து பல்கலைக்கழகங்களில் பயில பயிற்சி எடுக்கவும் தொடங்கப்பட்டது. மலப்புறம், முர்சிதாபாத் ஆகிய நகரங்களில் கிளைகள் உள்ளன.\n\n"}
{"id": "201215", "url": "https://ta.wikipedia.org/wiki?curid=201215", "title": "சட்டை", "text": "சட்டை\n\nசட்டை (shirt) என்பது மனிதர்கள் உடுத்தும் ஒரு ஆடை ஆகும். இதனை நிறைய ஆண்டுகளாக ஆண்கள் மட்டுமே அணிந்து வந்தனர். ஆனால் தற்போது பெண்களும் சட்டையை அணிந்து கொள்கின்றனர். \n\nபெண்கள் அணியும் சட்டைக்கும், ஆண்கள் அணியும் சட்டைக்கும் தையல் முறை வேறுபடுகின்றன. இரண்டு வகைகளில் சட்டை தயாரிப்பு செய்யப்படுகிறது. ஒன்று, நல்ல நீள அகலமுள்ள துணியாக நூலினை நெய்து விற்கப்படுவதை வாடிக்கையாளர்கள் காசு கொடுத்து வாங்கி, பின் அவர்களின் உடல் அளவுகள் கொண்டு தையல் காரர்களிடம் கொடுத்து தைத்து தர வேண்டுவர். மற்றொன்று, ஒரு சில குறிப்பிட்ட அளவுகளில் துணி தயாரிக்கும் நிறுவனமே துணியினை சட்டையாக தயாரித்து வாடிக்கையாளர்களுக்கு விற்பர். முதலில் கூறியது துணி எடுத்து தைக்கும் முறை. இரண்டாவது, தயார்நிலை சட்டை ஆகும்.\n\nபொதுவாக சட்டை, குறிப்பாக தயார்நிலை சட்டை, அலுவல் சட்டை மற்றும் புறப்பயன் சட்டை என இரண்டு வகையாக பிரிப்பர். இப்பிரிவு அதன் ஒயில் மிக்க தையல் முறையினால் வேறுபடுகிறது. அலுவல் ஒயில் மிக்க சட்டையை அலுவலகங்களில் பயன்படுத்தப்படும். புறப்பயன் ஒயில் மிக்க சட்டையை அலுவலகம் அல்லாத பிறப்பயன்பாட்டிற்கு பயன்படுத்தப்படும். ஆனால் நடைமுறையில் மனிதர்கள் இந்த முறையில் இருந்து வேறுபட்டும் பயன்படுத்துவர்.\n\nஇதேப் போன்று சட்டையில் உள்ள கை அளவுகளும் மாறுபடும். முழுக்கைச் சட்டையில் கைமுழுதும் மூடியவாறு இருக்கும். அரைக்கைச் சட்டை பாதி கை அளவிற்கு மூடியவாறு இருக்கும். சட்டையின் அணியும் பொழுது நெஞ்சுப்பகுதியில் எவ்விடம் இருக்கிறதோ அங்கு பை ஒன்றும் தைக்கப்பட்டிருக்கும். இரண்டு நெஞ்சின் பகுதியில் சில சட்டையில் வைத்திருப்பர். இருபுறமும் பை இல்லாமலும் இருக்கும்.\n\nசட்டையின் பின்புறம் தளர்ந்த அகலம் வைத்தும் தைத்திருப்பர்.\n"}
{"id": "201217", "url": "https://ta.wikipedia.org/wiki?curid=201217", "title": "கே டீ ஈ", "text": "கே டீ ஈ\n\nகணினி பயன்பாட்டிற்கான வரைகலை இடைமுகப்பினை தரும் பணிச்சூழல்களுள் கே டீ ஈ புகழ்பெற்ற ஒன்றாகும். கே டீ ஈ பணிச்சூழல் பெரும்பாலான க்னூ/லினக்ஸ் வழங்கல்களில் பயன்படுத்தப்படுகிறது. \n\n"}
{"id": "201218", "url": "https://ta.wikipedia.org/wiki?curid=201218", "title": "காற்றுத் திறன்", "text": "காற்றுத் திறன்\n\nகாற்றுத் திறன் (\"Wind power\") அல்லது காற்று மின்சாரம் (\"wind electricity\") எனப்படுவது காற்றிலிருந்து மின்னாற்றலைப் பெறுவதைக் குறிக்கின்றது. அதாவது, காற்றுச் சுழலிகளைப் பயன்படுத்திக் காற்றிலிருந்து மின்னாற்றலை உற்பத்தி செய்யும் பொறிமுறையாகும். பெரிய காற்றாலைப் பண்ணைகளில் நூற்றுக்கணக்கான தனித்தனிக் காற்றுச் சுழலிகள் மின் திறன் செலுத்தல் தொகுதிகளில் இணைக்கப்படுவதன் மூலம் மின்சாரம் உற்பத்தி செய்யப்படுகின்றது. புதைபடிவ எரிபொருள் சக்தியின் மாற்றுச்சக்தி முறையொன்றாகக் காற்றுத் திறன் காணப்படுகின்றது.\n\nஏனைய ஆற்றல் முதல்களுடன் ஒப்பிடும் போது காற்று ஆற்றலைப் பயன்படுத்தி மின்சாரம் பெறப்படுவதன் மூலம் சுற்றுச்சூழல் மாசடைதல் பெருமளவில் தடுக்கப்படுகின்றது. எனினும், காற்று மின்சாரத்தைப் பெறுவதற்குப் பயன்படுத்தப்படும் காற்றுச் சுழலிகளுடன் கூடிய தொகுதிக்கான உற்பத்திச் செலவு அதிகமாகும். 2011 ஆம் ஆண்டளவில் டென்மார்க் தனது மொத்த மின்சார நுகர்வின் கால்பகுதியைக் காற்று மின்சாரத்தின் மூலம் பெற்றுள்ளது. மேலும், உலகின் 83 நாடுகள் காற்று மின்சாரத்தை வணிக நோக்கு அடிப்படையில் பயன்படுத்துகின்றன. 2010 ஆம் ஆண்டளவில் உலகின் மொத்த மின்சார நுகர்வின் 2.5 சதவீதம் காற்று மின்சாரத்தின் மூலம் பெறப்பட்டுள்ளதுடன், காற்று மின்சாரத்தைப் பயன்படுத்தும் அளவு ஆண்டுக்கு 25 சதவீதத்தால் உயர்வடைந்து செல்கின்றது.\n\nSection::::வரலாறு.\nகாற்றில் இருந்து மின்சாரத்தை உற்பத்தி செய்யும் இயந்திரத்தை முதலாவதாக அமெரிக்கக் கண்டுபிடிப்பாளரான சார்ல் எப். புருஸ் 1888 இல் கண்டுபிடிக்கப்பட்டது. அவரால் கண்டுபிடிக்கப்பட்ட இயந்திரம் 12 கிலோவாற்று நேர் ஓட்ட மின்சாரத்தை மதிப்பீடு செய்தது. 1920 நடுப்பகுதிகளில் அமெரிக்காவில் ஒன்று முதல் மூன்று கிலோவாற்று காற்று \nமின்பிறப்பாக்கிகள் பரிஸ்-டன்ஸ் போன்ற கம்பனிகளால் அபிவிருத்தி செய்யப்பட்டது.\n\n1956ஆம் ஆண்டில் டென்மார்க்கில் 200கிலோவாற்று மின்சாரத்தை உற்பத்தி செய்யக்கூடிய மூன்று விசிறிகளைக் கொண்ட காற்றுச்சுழலி யொகனீஸ் ஜூல் என்பவரால் உருவாக்கப்பட்டது. 1975 இல் அமெரிக்காவின் எரிசக்தி திணைக்களம்\nபயன்பாட்டு அளவு காற்றுச் சுழலிகளை அபிவிருத்தி செய்யும் திட்டத்தை ஆரம்பித்தது.\n\nகாற்றுச்சக்தியைப் பயன்படுத்தி மின்சாரம் உற்பத்தி செய்யும் முறை பல நூற்றாண்டுகளாக விருத்தியடைந்து வந்துள்ளது. 21ஆம் நூற்றாண்டில் காற்று மின்சார உற்பத்தி உலகம் முழுதும் பாரியளவில் வளர்ச்சியடையும் என எதிர்பார்க்கப்படுகின்றது.\n\nSection::::காற்றுச்சக்தி.\nகாற்றுச் சக்தியானது வளியின் அசைவின் இயக்கசக்தியாகும்.ஓரலகு நேரத்தில் குறித்த கற்பனைப் பரப்பை வாரிச்செல்லும் மொத்த காற்று சக்தி பின்வரும் சமன்பாட்டினால் தரப்படுகின்றது.\n\nΕ= ½mν^2 =½(Aνtρ)ν^2 = ½Aρν^3\n\nρ=காற்றின் அடர்த்தி<br> \nν=காற்றின் வேகம்\n\nஆற்றுதிறன் அல்லது வலு(P) = (ஆற்றல்)/(கால இடைவெளி) = (வேலை)/(கால இடைவெளி)\n\nP = Ε/t = ½Aρν^3.\n\nகாற்றுச் சக்தியானது ஒரு திறந்த வளிப்பாய்ச்சலாகும். எனவே,காற்றின் வலு வேகத்தின் மூன்றாம் அடுக்குக்கு நேர்விகித சமனாகும். காற்றின் வேகம் இருமடங்காகும் போது வலு 8 மடங்கினால் அதிகரிக்கும்.\n\nSection::::காற்றாலை பண்ணைகள்.\nஒரு பிரதேசத்தில் பல காற்றுச்சுழலிகள் ஒன்று சேர்த்து மின்சாரம் உற்பத்தி செய்வதற்காக காற்றாலை பண்ணைகள் உருவாக்கப்படுகின்றன.பெரும் காற்றாலைப் பண்ணை ஒன்று நூற்றுக் கணக்கான தனித்தனி காற்றுச்சுழலிகளைக் கொண்ட பரந்துவிரிந்த நிலப்பரப்பில் காணப்படலாம். மேலும்,காற்றுச் சுழலிகள் அமைக்கப்பட்டுள்ள பகுதிகளுக்கு இடைப்பட்ட நிலம் விவசாய மற்றும் ஏனைய நோக்கங்களுக்காக பயன்படுத்தப்படமுடியும்.காற்றாலை பண்ணைகள் தொலைதூரங்களிலும் அமைக்கப்படலாம்.பொதுவாக எல்லாப் பெரிய காற்றுச்சுழலிகளும் ஒத்த வடிவத்தைக் கொண்டுவடிவமைக்கப்படுகின்றன.காற்றுச் சுழலியொன்றின் கிடை அச்சு மேல்காற்று சுழற்றகம் மற்றும் மூன்று விசிறிகளை கொண்டதுடன்,இது நேஸல்(nacelle) ஒன்றுடன் இணைக்கப்பட்டு உயரந்த குழாய் கோபுரத்தின் மேல் முனையில் பொருத்தப்படுகின்றது.காற்றாலை பண்ணைகளில் தனித்தனியான காற்றுச்சுழலிகள், மத்திய தர மின்னழுத்த (பொதுவாக 34.5கிலோவோல்ட்) சக்தி சேமிப்பக அமைப்புடனும்,தொடர்பாடல் வலையமைப்பு ஒன்றுடனும் சேர்ந்து காணப்படுகின்றது. ஒரு மின்நிலையத்தில், உயர் மின்னழுத்த மின்சார பரிமாற்ற அமைப்புடன் நிலைமாற்றியொன்று இணைக்கப்படுவதன் மூலம் இம்மத்திய தர மின்னழுத்த மின்னோட்டம் மின்னழுத்தத்துடன் அதிகரிக்கின்றது.\n\nபல பெரிய செயல்பாட்டு கடல்சாரந்த காற்றாலைப் பண்ணைகள் ஐக்கியஅமெரிக்காவில் அமைந்துள்ளன.2012இல், உலகின் மிகப்பெரிய கடல்சார் காற்றாலைப் பண்ணையாக அல்டா காற்று எரிசக்தி நிலையம் 1020மெகாவாற்று உடன் காணப்பட்டது. இதற்குஅடுத்தாக சேப்ஹேட்ஸ் பிளட் காற்றாலைப் பண்ணை (845மெகாவாற்று), ரோஸ்கோகாற்றாலைப் பண்ணை(781.5மெகாவாற்று) என்பன பெரிய காற்றாலைப் பண்ணைகளாக காணப்பட்டது.2012 செப்டம்பரில், ஐக்கிய இராச்சியத்தின் சிரிங்கம் சோல் தொலை கடல் காற்றாலைப்பண்ணை மற்றும் தேனட் காற்றாலைப் பண்ணை என்பன முறையே 317மெகாவாற்று, 300மெகாவாற்று என்ற அளவில் உலகில் மிகப்பெரிய தொலைகடல் காற்றாலை பண்ணைகளாக காணப்பட்டது.இதற்கு அடுத்ததாக டென்மார்க்கின் ஹோர்ன்ஸ் ரேவ் தொலைகடல் காற்றாலைப் பண்ணை (209மெகாவாற்று) காணப்பட்டது.\n\nலண்டன் அரே(தூரகடல்)(1000மெகா வாற்று),பார்ட் தூரகடல்1(400மெகாவாற்று),செரிங்கம்\nசோல் தூரகடல் காற்றாலை பண்ணை(317மெகாவாற்று),லிங்க்ஸ் காற்றாலைப் பண்ணை (தூரகடல்),க்லைட் காற்றாலைப் பண்ணை(548மெகாவாற்று),பெரிய கப்பார்ட் காற்றாலைப் பண்ணை(500மெகாவாற்று),மக்கர்தூர் காற்றாலைப் பண்ணை (420மெகாவாற்று),லோவர் ஸ்னேக் ரிவர் காற்றாலைப் பண்ணை (343மெகாவாற்று) மற்றும் வேல்னே காற்றாலைப் பண்ணை என்பன தற்போது உலகில் பாரியளவில் அமைக்கப்பட்டு வரும் காற்றாலைப் பண்ணைகளாக காணப்படுகின்றன.\n\nSection::::காற்று சக்தி கொள்ளளவு மற்றும் உற்பத்தி.\nதற்போது உலகம் முழுவதும் இருநூறாயிரத்துக்கும் அதிகமான 282,482 மெகாவாட்டு\nபெயர்பலகையுடன் மொத்தசக்தி உடைய காற்றுச் சுழலிகள் செயற்பாட்டில் உள்ளதாக 2012இல் இறுதிப்பகுதியில் மேற்கொள்ளப்பட்ட கணிப்பொன்று தெரிவிக்கின்றது. 2012செம்டம்பரில் ஐரோப்பிய யூனியன் மாத்திரம் மொத்தம் 100,000மெகாவாட்டு சக்தி பெயர்பலகையை தாண்டியது.ஐக்கிய அமெரிக்கா 2012ஆகஸ்டில் 50,000மெகாவாட்டை விஞ்சியதுடன்,சீனாவும் அதே மாதத்தில் 50,000 மெகாவாட்டடை தாண்டியது. உலக காற்றுச் சக்தி கொள்ளளவானது 2000-2006இடையில் நான்கு மடங்கிலும் மேலாக அதிகரித்தது,அதவாது மூன்று வருடங்களில் இரண்டு மடங்கால் அதிகரித்துள்ளது. 1980-1990 காலப்பகுதியில் உலகை நிறுவப்பட்ட கொள்திறுனுக்கு இட்டுச்செல்லும் முன்னோடியாக ஐக்கிய அமெரிக்கா காற்றாலைப் பண்ணைகள் விளங்கியது. 1997இல் ஜேர்மனின் நிறுவப்பட்ட கொள்திறன் அமெரிக்காவை விஞ்சியது.2008இல் அமெரிக்காவின் நிறுவப்படட கொள்திறன் மீண்டுமொரு தடவை ஜெர்மனை விஞ்சியது. சீனா 2000ஆம் ஆண்டு முதல் தனது காற்றுச் சக்தி கொள்திறனை விருத்திசெய்து வருகின்றது.2010இல் அமெரிக்காவின் காற்றுச்சக்தி கொள்திறனை சீனா தாண்டியதுடன் காற்றுச்சக்தி திறன் கொண்ட நாடுகளில் சீனா முன்னிலையில் உள்ளது.\n\n2012இன் இறுதியில், உலகம் முழுதும் 282ஜிகாவாட்டு கொள்ளவைக் கொண்ட காற்று சக்தி பிறப்பாக்கிகள் காணப்பட்டதுடன், முந்தியவருடத்திலிருந்து அது 44ஜிகாவாட்டினால் அதிகரித்துச் செல்கின்றது.ஒரு கைத்தொழில் நிறுவனம் 2010இல் மொத்த உலக மின்சார நுகர்வின் 2.5சதவீதம் காற்றுச்சக்தி வலுவின் மூலம் மின்சாரத்தை உற்பத்தி செய்துள்ளது என உலக காற்று எரிசக்தி சங்கம் குறிப்பிட்டுள்ளது.1997இல் 0.1சதவீதமாக இருந்த உலக காற்று சக்திநுகர்வு 2008இல் 1.5வரை அதிகரித்துள்ளது.2005-2010 இடைப்பட்ட காலப்பகுதியில் சராசரி புதிய நிறுவல்களின் வளர்ச்சி 27.6சதவீதமாக காணப்பட்டது.\nகாற்று எரிசக்தி சந்தை 2013இல் 3.35சதவீத்தையும்,2018இல் 8சதவீதத்தையும் அடையும் என எதிர்பார்க்கப்படுகின்றது.\n\nகாற்று மின்சாரத்தை உற்பத்தி செய்வதில் பல நாடுகள் உயாந்த நிலையில்\nகாணப்படுகின்றன. இவ்வரிசையில் டென்மார்க் 28%(2011),போர்த்துகல்19%(2011),\nஸ்பைன் 16%(2011),அயர்லாந்து14%(2010),ஜெர்மன் 8%(2011).உலகின் 83நாடுகள் 2011இல்\nவணிக அடிப்படைகளுக்காக காற்றுச் சக்தியை பயன்படுத்தியிருக்கின்றன.\n"}
{"id": "201220", "url": "https://ta.wikipedia.org/wiki?curid=201220", "title": "ரேஷ்மா", "text": "ரேஷ்மா\n\nரேஸ்மா (c.1947 – 3 நவம்பர் 2013), ஒரு பாகிஸ்தான் நாட்டுப்புற இசைக் கலைஞர் ஆவார். இந்தியாவிலும் பிரபலமான இவர், புற்றுநோயினால் நவம்பர் 3, 2013 அன்று லாகூரில் காலமானார்.\n\nSection::::ஆரம்ப வாழ்க்கை.\nரேஸ்மா, ராஜஸ்தான் மாநிலம் பிகானீர் என்ற ஊரில் பிறந்தவர். இந்தியா பாகிஸ்தான் பிரிவினையின் போது பாகிஸ்தானில் குடியேறினார். முறையான பள்ளிக் கல்வி பயிலாத இவர், தன்னுடைய 12வது வயதிலேயே வானொலியில் பாடல்கள் பாடியுள்ளார். \n"}
{"id": "201224", "url": "https://ta.wikipedia.org/wiki?curid=201224", "title": "பெருநிலவு", "text": "பெருநிலவு\n\nபெருநிலவு (S\"upermoon\") என்பது ஒரு முழுநிலவு அல்லது புதுநிலவு நாளில் நிலவு புவிக்கு மிக அருகில் வரும்போது ஏற்படும் நிகழ்வாகும். இதன் அறிவியல் பெயர் புவி-நிலவு-கதிரவன் அமைப்பின் புவியண்மை இணைவு என்பதாகும்.\n\nநிலவு புவியை ஒரு நீள்வட்டப்பாதையில் சுற்றிவருகிறது. எனவே அது ஒரு சில நேரங்களில் புவிக்கு அருகிலும் சில நேரங்களில் புவியை விட சற்று தொலைவிலும் இருக்கும், அப்படி அண்மைநிலையில் நிலவு இருக்கும் பொழுது முழுநிலவாக இருந்தால் அன்றைக்கு நிலவு வழக்கத்தை விட 14 மடங்கு பெரிதாகவும், 30 மடங்கு ஒளிர்வுடனும் அதுவே பெருமுழுநிலவு என்று அழைக்கப்படுகிறது. ஒரு வருடத்தில் நான்கு முதல் ஆறு பெருநிலவுகள் தோன்றும்..\n\nபுதுநிலவு நாட்களில் ஏற்படும் பெருநிலவு பெருப்புதுநிலவு என்று அழைக்கப்படுகிறது. இதை முழுமையான கதிரவ மறைப்பின் உச்ச நிலையின் போது காண இயலும். மார்ச் 20, 2015, முழுமையான கதிரவ மறைப்பு ஒரு பெருப்புதுநிலவு நாளில் நிகழ்ந்தது.\n\nபுவிக்கு மிக தொலைவில் நிலவு வரும்போது குறுநிலவு (micromoon) என்று அழைக்கப்படுகிறது. இதன் அறிவியல் பெயர் புவிச்சேய்மை இணைவு என்பதாகும்.\n\nSection::::வரையறைகள்.\nசூப்பர்மூன் என்ற பெயரை உருவாக்கியவர் ரிச்சர்ட் நோலே என்ற சோதிடர் ஆவார். இவரின் வரையறைபடி பெருநிலவு என்பது ஒரு புதுநிலவு அல்லது முழுநிலவு நாளின் போது நிலவு புவிக்கு 90% அதிகமான அல்லது சற்று குறைவான நெருக்கத்தில் வரும் போது ஏற்படுகிறது. எனினும் அறிவியல்படி இந்நிகழ்வின் பெயர் புவியண்மை இணைவு அல்லது புவியண்மை முழு/புது நிலவு என்பதாகும். புவியண்மை என்பது நிலவு புவிக்கு அண்மைநிலையில் இருப்பதையும் இணைவு என்பது புவி-நிலவு-கதிரவன் ஆகிய மூன்றும் நேர்க்கோட்டில் இணைவதையும் குறிக்கிறது.\n\nவிண்ணில் கோள்கள் கதிரவனையும், கதிரவன் பால்வழிப் பாதையில் ஒரு மையத்தையும் நீள்வட்டப் பாதையில் சுற்றிவருகின்றன. அதே போல நிலாவும் புவியைச் சுற்றிவருகிறது. நிலவு புவியைச் சுற்றி வர 29.32 நாட்கள் ஆகும். புவி கதிரவனை சுற்றி வர சராசரியாக 365.25 நாட்கள் ஆகும். இந்தக் கணக்கீட்டு முறையில் புவியின் ஒருபக்கம் கதிரவனும் மறுபக்கம் நிலவும் ஒரே நேர்கோட்டில் வரும்போது ‘பெருநிலவு’ தோற்றம் நிகழும்.\n\nஅருகில் உள்ள பொருள் பெரிதாகவும் தெளிவாகவும் கண்ணுக்குத் தெரியும். தொலைவில் உள்ள பொருள் அருகில் உள்ளதை ஒப்புநோக்கும்போது சற்றே சிறிதாகவும், மங்கலாகவும் புலப்படும். இந்த வகையில் கதிரவன், புவி, நிலவு ஆகிய மூன்றும் குறைந்த தொலைவில் இருக்கும்போது ஒளியும் அளவும் பெருகும். இப்படிப் பெருகித் தோன்றுவதே இந்தப் பெருநிலவு ஆகும். இம்மூன்றும் அதிக தொலைவில் இருக்கும் போது ஒளியும் அளவும் குறையும். இதுவே குறுநிலவு ஆகும்.\n\nSection::::சங்கப்பாடல்.\nநெடுவெண் நிலவினார் என்னும் சங்ககாலப் புலவர் இதனை நெடுவெண் நிலவு எனக் குறிப்பிடுகிறார்.\n\nSection::::வானியல் நிகழ்வு.\nபெருநிலவு என்பது ஒரு வானியல் நிகழ்வு மட்டுமே; இதனால் புவியில் நிலநடுக்கங்களோ, ஆழிப்பேரலைகளோ தூண்டப்படுவது கிடையாது என்று அறிவியலாளர்கள் கூறுகின்றனர் . நிலவு புவிக்கு அண்மைநிலையில் இருத்தலும் கூடுதலாக முழுநிலவுப் பிறையில் நிலவு இருத்தலும் புவியின் அக ஆற்றலில் எவ்வித பெருமாற்றத்தையும் ஏற்படுத்துவதில்லை. பெருநிலவன்று ஏற்படக்கூடிய மதிப்பெருக்கும் (\"lunar tide\") கூட வழமையாக ஒவ்வொரு முழுநிலவின் (பெளர்ணமி) பொழுதும் ஏற்படுவதை விட சற்றே அதிகமாக இருக்கும். நிலவின் (மற்றும் கதிரவனின்) பரலை விசைகள் (tidal forces) எப்போதுமே புவிமேலோட்டுப் பேரியக்க விசைகளை (tectonic forces) விட மிகமிகக் குறைவாகவே உள்ளதால், நிலநடுக்கங்களோ அதனால் விளையக்கூடிய ஆழிப்பேரலைகளோ சாத்தியமில்லை.\n\nSection::::அளவில் காணப்படும் மாற்றங்கள்.\nஅண்மைநிலையில் இருக்கும் முழுநிலவு சேய்மைநிலையில் இருப்பதை விட சராசரியாக 14% பெரியதாகவும் 30% ஒளிர்வுடனும் இருக்கும்.\n\nSection::::நிகழ்வுகள்.\nஒரு ஆண்டில் மொத்தம் 12 அல்லது 13 முழுநிலவுகள் வரும். அவற்றில் 3 அல்லது 4 பெருமுழுநிலவாக இருக்கும்.\n\nடிசம்பர் 6, 2052 அன்று வரும் முழுநிலவு நாளன்று நிலவு புவிக்கு 356254 கிலோமீட்டர்கள் தொலைவில் இருக்கும்வரும்ு 21ம் நூற்றாண்டின் மிகப்பெரிய பெரு முழுநிலவக இருக்கும்.\n\nSection::::நிலவு மறைப்புகள்.\nபெருநிலவு மற்றும் குறுநிலவு ஆகிய நாட்களில் நிலவு மறைப்பு ஏற்படுவது மிகவும் அரிய நிகழ்வாகும். 21ஆம் நூற்றாண்டில் நிகழும் 87 முழுமையான நிலவு மறைப்புகளில் 28 மறைப்புகள் பெருநிலவு நாட்களிலும் 6 மறைப்புகள் குறுநிலவு நாட்களிலும் வருகின்றன. பெரும்பாலும் முழுமையான குறுநிலவு மறைப்புகள் நிலவு சாரோசு சுழற்சி 128 வரிசையில் நிகழும்.\n\nகுறுநிலவு நாளன்று நிலவு புவிக்கு மிக தொலைவில் இருப்பதால் அன்று ஏற்படும் நிலவு மறைப்பு நீண்ட நேரம் நீடிக்கும். சான்றாக 21ம் நூற்றாண்டின் மிக நீண்ட மறைப்பான சூலை 27, 2018, நிலவு மறைப்பு ஒரு குறுநிலவு மறைப்பாகும்.\n\n"}
{"id": "201226", "url": "https://ta.wikipedia.org/wiki?curid=201226", "title": "தஞ்சாவூர் வான்படைத் தளம்", "text": "தஞ்சாவூர் வான்படைத் தளம்\n\nதஞ்சாவூர் வான்படைத் தளம் ( \"Thanjavur Air Force Station\") இந்திய மாநிலம் தமிழ்நாட்டிலுள்ள மாநகராட்சி நகரான தஞ்சாவூரில் அமைந்துள்ள ஓர் படைத்துறை வானூர்தி நிலையமாகும். 2006ஆம் ஆண்டில் இந்திய வான்படையால் கையகப்படுத்தப்பட்ட நிலத்தில் இந்த நிலையம் அமைக்கப்பட்டு வருகிறது. கையகப்படுத்தப்பட்டுள்ள நிலம் முன்னதாகவே ஒரு வானூர்தி நிலையமாக செயல்பட்டதால் ஓடுபாதைகளும் பிற கட்டமைப்புகளும் ஏற்கனவே உள்ளன. 2012 முதல் இது முதன்மையான வான்படைத் தளமாக இயங்கத் துவங்கும்..\n\n1990களில் தஞ்சாவூர் சென்னையுடன் வாயுதூத் சேவைகளால் இணைக்கப்பட்டிருந்தது; போதுமான ஆதரவில்லாமையால் இச்சேவைகள் நிறுத்தப்பட்டன. \n\nSection::::வசதிகள்.\nகடல் மட்டத்திலிருந்து 253 அடி உயரத்தில் இந்த வானூர்தி நிலையம் அமைந்துள்ளது. இங்கு இரண்டு ஓடுதளங்கள் காங்கிறீட்டினால் அமைக்கப்பட்டிருக்கின்றன: நீளமுள்ள 07/25 மற்றும் நீளமுள்ள 14/32. அண்மையில் வான்வழியே எடுக்கப்பட்ட படிமங்கள் ஓடுதளம் 07/25 மட்டுமே குறிக்கப்பட்டிருப்பதாகக் காட்டுகின்றன.\n\nதென்னிந்தியாவில் முதல் முறையாக முற்றிலும் போர் விமானங்களைக்கொண்ட புதிய விமானப்படைத் தளம் தமிழகத்தில் தஞ்சாவூரில் அமைக்கப்பட்டுள்ளது. இந்த விமானப்படைத்தளத்தை திங்களன்று தஞ்சாவூரில் நடை பெற்ற விழாவில் பாதுகாப்புத் துறை அமைச்சர் ஏ.கே.அந் தோணி திறந்து வைத்து, நாட் டிற்கு அர்ப்பணித்தார்.இந்திய விமானப்படையின் முதன்மைப் படைவரிசையில் இடம்பெற்றுள்ள சுகோய் ரக போர் விமானங்கள் இடம் பெற்றுள்ள ஒரே விமானப் படைத்தளமாக இந்தப் புதிய தளம் இருக்கும் என்று அறி விக்கப்பட்டுள்ளது. “தஞ்சாவூர் விமானப் படைத் தளமானது இந்திய விமானப்படையின் மற்று மொரு மிக முக்கிய கேந்திர மான தளமாக இருக்கும். இந்த தளத்தில் நமது விமானப்படை யின் முதன்மை வரிசையில் இடம்பெற்றுள்ள சுகோய் ரக போர் விமானங்களை நிலை நிறுத்துவதன் மூலம், இந்தியப் பெருங்கடல் பகுதியில் நாட் டின் பாதுகாப்பு நலன்களை காக்கும் பணியில் இந்திய விமானப்படை இன்னும் சீரிய முறையில் செயல்பட முடியும்” என்று, தளத்தை திறந்து வைத்த பின்னர் அமைச்சர் ஏ.கே.அந் தோணி கூறினார்.\n\nஇந்தியப் பெருங்கடல் மற்றும் இந்திய தீபகற்ப பிரதேசத்தின் புவி அரசியல் முக்கியத்துவம் அதி கரித்துவரும் பின்னணியில் தஞ்சாவூர் விமானப்படைத் தளம் மிக முக்கிய இடத்தைப் பெறுகிறது என்றும் அவர் கூறினார். கடற்கொள்ளை, பயங்கர வாதம் மற்றும் பாதுகாப்பு சார்ந்த பிரச்சனைகள் நமது நாட்டின் கடல் எல்லையைச் சுற்றிலும் அச்சுறுத்தலாக வளர்ந்து வருகின்றன எனக் குறிப்பிட்ட ஏ.கே.அந்தோணி, இந்தியா அமைதியை விரும் பும் ஒரு நாடு என்ற போதிலும், தேசிய பாதுகாப்பிற்கு குந்தகம் ஏற்படும் நிலையில் அதை எந்த நேரமும் எதிர்கொள்ள தயா ராக இருக்க வேண்டியது அவ சியம் என்றும் கூறினார். எதிர்காலத்தில் இன்னும் மேம்படுத்தப்படவுள்ள தஞ்சா வூர் விமானப்படைத் தளம், இந்தப்பிரதேசத்தில் அமைந் துள்ள அனைத்து கேந்திர முக் கியத்துவம் வாய்ந்த கட்ட மைப்புகளுக்கும் பாதுகாப்பு அளிக்கும் எனத் தெரிவித்த அந்தோணி, இங்கு சுகோய் ரக போர் விமானங்களை நிலை நிறுத்துவதன் மூலம் பாதுகாப் பை மேலும் உறுதிப்படுத்தி யிருக்கிறோம் என்றும் தெரி வித்தார். தஞ்சாவூர் விமானப்ப டைத் தளம் துவக்கப்பட்டதன் அடையாளமாக சுகோய் 30 ரகத்தைச் சேர்ந்த இரண்டு போர் விமானங்கள், படைத் தளத்தில் சாகசங்களை நிகழ்த்தின.\n\nஇந்திய விமானப்படையின் தெற்கு கமாண்டின் கட்டுப் பாட்டில் வரும் இந்த தளம் ஓரிரு ஆண்டுகளில் மேலும் மேம்படுத்தப்பட்டு, 2017-18ம் ஆண்டுவாக்கில் 16 முதல் 18 ஜெட் போர் விமானங்களை கொண்ட ஒரு முழுமையான படைத்தளமாக உருவாகும் என்று அதிகாரிகள் தெரிவித் தனர்.இந்திய விமானப்படையின் வசம் மொத்தம் 170 சுகோய் - 30 ரக போர் விமானங்கள் உள் ளன. இவை அனைத்தும் ரஷ் யாவிடமிருந்து வாங்கப்பட்ட வையாகும். ஏற்கனவே புனே, பரேலி ஆகிய விமானப்படைத் தளங் களில் தலா இரண்டு சுகோய் ரக போர் விமானங்கள் நிறுத் தப்பட்டுள்ளன. தேஜ்பூர், சகுவா, ஹல்வாரா மற்றும் ஜோத்பூர் ஆகிய விமானப் படைத் தளங்களில் தலா ஒரு சுகோய் ரக போர்விமானங்கள் நிறுத்தப்பட்டுள்ளன.\n\nSection::::விமான சேவை..\nசென்னை - தஞ்சாவூர் சேவைக்கு உடான் திட்டத்தின் கீழ் இயக்க ஸ்பைஸ் ஜெட் நிறுவனம் விருப்பம் தெரிவித்துள்ளது வரவேற்கத்தக்கது.  மேலும் 3 - 6 மாதங்களுக்குள் சேவை ஆரம்பம் ஆகலாம் என எதிர்பார்க்கப்படுகிறது. \n"}
{"id": "201229", "url": "https://ta.wikipedia.org/wiki?curid=201229", "title": "எருமை (கால்நடை)", "text": "எருமை (கால்நடை)\n\nஎருமை அல்லது நீர் எருமை (ஆங்கிலம்: \"buffalo\") என்ற விலங்கு, பாலூட்டிகளில் ஒன்றாகும். இவற்றிடையே பேரின, சிற்றின வேறுபாடுகள் உண்டு. இருப்பினும், எருமை என்ற சொல் பொதுவாக வீடுகளில் வளர்க்கப்படும் எருமையையே க் குறிக்கிறது. இந்த எருமையின் தாயகம் இந்தியா என பெரும்பான்மையான பரிணாம மரபியல் ஆய்வுகள் கூறுகின்றன. இவ்விலங்கின் கொழுப்பு நிறைந்த பாலுக்காகவும், உழவுக்கும், போக்குவரவுக்கும் இவ்விலங்கினம், மிகவும் உதவிகரமாக இருக்கிறது. அனைவரும் ஏற்றுக் கொள்ளத்தக்க உயிரியல் வகைப்பாடு இல்லை. இருப்பினும் பெரும்பாலோனோர், வலப்பக்கமுள்ள பெட்டியின் குறிப்புகளை ஏற்றுக்கொள்கின்றனர்.\n\nSection::::எருமைப்பால்.\nஎருமையானது கன்றை ஈன்றவுடன் சீம்பால் சுரக்கும். கன்று ஈன்ற முதல் மூன்று நாட்களில் எருமையானது சீம்பாலைச் சுரக்கும். இதில் கன்றுக்கு அவசியமான இம்யூனோ குளோபுலின் நோய் எதிர்ப்பொருளும், சாதாரண பாலில் உள்ளதை விட தாமிரம், இரும்புச்சத்துக்கள் அதிக அளவிலும் உள்ளன. பின்பு, சாதரணப்பால் சுரக்க ஆரம்பிக்கிறது. முதல் ஓரிரு வாரங்களில் கறக்கும் பாலிலிருந்து அந்த எருமையின் பாலின் தன்மையை அறிந்து கொள்ளலாம். 5-6 வாரங்களில் அதிக அளவு பால் தரும். இந்த அளவு சில வாரங்களில் வரை தொடர்ந்து, பின் குறைய ஆரம்பிக்கும். பின்பு கறவையின் பால் வற்ற ஆரம்பித்துவிடும்.\n\nஎருமைகள் நான்காவது கன்று ஈனும் போது அதன் பால் உற்பத்தி அதிகமாக இருக்கும். பின்பு குறைந்து விடும். பால் கறக்கும் கால அளவு தீவனம், பராமரிப்பு, பால் கறக்கும் இடைவெளி, நோய்த்தாக்கம் போன்ற காரணிகளைப் பொறுத்தது. பல்வேறு இன எருமைகளின் கறவைக்காலம் வேறுபடுகின்றன. முர்ரா இன எருமைகளில் பால் உற்பத்திக் காலம் 262-295 நாட்கள் வரை ஆகும்.\n\nSection::::பால் சுரப்பைத் தூண்டுதல்.\nகன்றை சிறிது நேரம் பால் ஊட்ட விடுவதன் மூலமோ அல்லது கையினால் காம்பினைத் தடவி விட்டோ காம்பானது பால் சுரப்பிற்குத் தூண்டிவிடப்படுகிறது. ஏனெனில் இவ்வாறு காம்பைத் தடவி விடுவதால் மடியின் கீழேயுள்ள ஆக்ஸிடோசின் ஹார்மோனைச் சுரக்கும் நாளங்கள் தூண்டப்பட்டு, பால் சுரப்பு அதிகரிக்கிறது. இந்த ஹார்மோன் ஆனது இரத்தத்தின் வழியாக மெமரி (Memory) சுரப்பிற்குக் கடத்தப்படுகிறது. ஏனெனில் ஹார்மோனும், நரம்பு நாளங்களும் பாலை வெளித் தள்ளுவதில் ஈடுபடுகின்றன. எனவே இவை நரம்பு ‘உட்சுரப்பு செயல்’ எனப்படுகிறது. ஆக்ஸிடோசின் ஆல்வியோலை குழாயை சுருங்கி விரியச்செய்கிறது. இதனால் குழாயிலுள்ள பால் வெளித்தள்ளப்பட்டு காம்பை வந்தடைகிறது.\n\nஇவ்வாறு அல்வியோலை வழியே வரும் பால் சுரப்பு குறைவாகவே இருக்கும். கன்றுக்குப் பாலூட்டும் போது மடியில் முட்டி மோதும் போதும், கையினால் மசாஜ் செய்வது போல் தடவும் போதும் இந்த ஹார்மோன் சுரப்பு அதிகமாக இருக்கும். அப்போது தான் பால் சுரப்பும் அதிகரிக்கும்.மேலும் கால்நடைகளில் பால்கறப்பதற்கு முன்பு அடர் தீவனமளிப்பது பால் சுரப்பையும், பால் தரும் நேரத்தையும் அதிகரிப்பதாக நிரூபிக்கப்பட்டுள்ளது.\n\nSection::::எருமைகளின் காம்பு, மடியின் அமைப்பு.\nஎருமையின் மடி, கால்நடையின் மடியை ஒத்திருந்தாலும் காம்புகள் அளவில் சற்று பெரியவை. நான்கிற்கும் மேற்பட்ட காம்புகள் இருப்பின் கன்று பிறந்த, ஓரிரு வாரங்களுக்குள் நீக்கிவிடவேண்டும். உருளை வடிவக் காம்புகளே பெரும்பாலும் முர்ரா இன மாடுகளில் காணப்படுகின்றன. முன் இரு காம்புகள் 5-8 செ.மீ, 6.4 செ.மீ வரை நீளமும் அதன் சுற்றளவு 2.5-2.6 செ.மீ வரையும் இருக்கும். இதே போன்று பின் இரு காம்புகளும் 6-9 - 7.8 செ.மீ மற்றும் 2.6 - 2.8 செ.மீ அளவு கொண்டுள்ளன.முன்பக்க மடியை விட பின்பக்கமானது சற்று அளவில் பெரியது. பாலும் இதில் அதிக அளவில் இருக்கும். கால்நடை அளவீட்டின் படி 60:40 என்ற அளவில் பின் மடி மற்றும் முன்மடியில் முறையே பால் அளவு இருக்கும். பால் அதிகம் இருப்பதால் பின்பாகத்தைக் கறந்து முடிக்க அதிக நேரம் ஆகும்.\n\nSection::::வேறுபாடுகள்.\nஎருமையின் காம்புகளில் பால் வரும் துளையைச் சுற்றியுள்ள தசைகளும், எபிதீலியத் திசுக்களும் சற்று தடிமனானவை. எனவே எருமையில் பால் கறக்க, மாட்டை விட சற்று அதிக விசையுடன் அழுத்தவேண்டும். கன்று ஊட்டிய பின்னர் இநத அழுத்தத்தின் அளவு சற்று குறையும்.\nமாடுகளில் அல்வியோலை என்ற தொகுக்கப்பட்ட பாலானது குழாய் போன்ற வெளியேற்றும் அமைப்புகளிலும், மெமரி (Memory) சுரப்பிகள் மற்றும் காம்புகளில் சேகரித்து வைக்கப்படுகிறது. ஆனால் எருமைகளில் அவ்வாறில்லாமல் பீய்ச்சும் போது உள்ளிருந்து வெளித்தள்ளப்படுகிறது. சீனாவின் மஞ்சள் மாடுகள் மற்றும் எருதுகளில் இவ்வாறு பாய்ச்சப்படுகிறது.எருமைகளில் குழாய் அமைப்புகளில் சேகரித்து வைக்கப்படாததால் காம்புகள் பால் கறக்கும் தருணத்தில் தளர்ச்சியாகவும், மென்மையாகவும் இருக்கும். ஆனால் மாடுகளில் அப்படி இருப்பதில்லை.\n\nSection::::பால் சுரப்பு தடைபடுதல்.\nஎருமைகள் பொதுவாகவே சுற்றுச்சூழல் மாற்றத்தைப் பொறுத்து எளிதில் பாதிப்படையக்கூடியவை. இவை பயந்தாலோ, ஏதேனும் வலி, மன அழுத்தம் ஏற்பட்டாலோ உடனே பால் சுரப்பு குறையும். ஏனெனில் மேற்கண்ட சூழ்நிலைகளின் போது அட்ரினலின் என்ற ஹார்மோன் சுரக்கும். இது இரத்த நாளங்களைச் சுருங்கச் செய்து மடிக்குச் செல்லும் ஆக்ஸிஜன் அளவைக் குறைக்கிறது. மேலும் இந்த அட்ரினல் ஆனது அல்வியோலையின் மையோஎபிதீலியல் செல்களின் மீது செயல்புரிந்து, அவை ஆக்ஸிடோசினை எடுத்துக் கொள்ள முடியாமல் அடைத்து விடுகிறது. இதனால் பால் சுரப்பு தடைபடுகிறது. எனவே வலி, மனஅழுத்தம் ஏற்படா வண்ணம் எருமைகளை நன்கு கண்காணித்து சிகிச்சை அளித்தல்வேண்டும். பால் கறக்கும் நேரத்தை மாற்றிக் கொண்டே இருத்தல், தவறான கறக்கும் முறையைக் கையாளுதல், பால் கறக்கும் எந்திரத்தை சரியாகப் பொறுத்தாமை போன்றவையும் பால் சுரப்புக் குறைவுக்குக் காரணங்களாகும்.\n\nSection::::பால் கறக்கும் முறை.\nமாட்டுடன் ஒப்பிடும் போது எருமையில் பால் கறப்பது கடினமான, மெதுவாகச் செய்யக்கூடிய செயலாகும். இதில் காம்புகள் சற்று தடிமனாக இருப்பதால் அதிக அழுத்தம் தேவைப்படுகிறது. பால் கறக்க எருமையில் ஆகும் நேரம் 2-10 நிமிடங்கள் ஆகும்.இதற்கு பல காரணங்கள் இருக்கின்றன. எருமையில் காம்பின் துளை சிறியது. அதிக ஆற்றல் செலுத்த வேண்டி இருக்கும். மாடுகளைப் போல் பால் முதலிலேயே குழாயில் சேகரித்து வைக்கப்பட்டிருக்காது. எனவே கறக்கும் போது தான் சிறிது சிறிதாக வெளிவரும்.\n\nபால் கறக்கும்போது கொடுக்கும் அழுத்தமானது சிறிது சிறிதாக அதிகரித்து பின்பு மெதுவாகக் குறைய வேண்டும். இந்த அழுத்தமானது கால்நடையைப் பொறுத்தும் பால் கறப்பவரைப் பொறுத்தும் வேறுபடுகிறது.சுரக்கும் பாலின் அளவு அதிகமாக இருக்கும் போது கறக்கும் வேகமும் அதிகரிக்கிறது. எனவே எருமை மாடுகள் வாங்கும் போது மடி, காம்பின் தன்மை போன்றவற்றைப் பார்த்து, கவனித்து வாங்குதல் வேண்டும்.\n\nமாட்டுடன் ஒப்பிடும் போது எருமையில் காம்புகள் சற்று வித்தியாசமானவை. எனவே, எருமையில் பால் கறக்க கொத்தாக உள்ள அதிக விசையுடன் கூடிய இயந்திரம் தேவை. இதன் எடை அதிகம். இந்தியாவில் இதன் தொகுப்பு எடையைக் குறைக்க ஆய்வுகள் மேற்கொள்ளப்பட்டு வருகின்றன.\n\nSection::::பால்மடி பாதுகாப்பு.\nபால் கறந்து முடித்த பின்பு, ஏதேனும் தொற்றி நீக்கி கலந்த நீரினால் மடியை சுத்தம் செய்யவெண்டும். காம்பின் துளையானது பால் கறந்து சில நிமிடங்கள் வரை மூடாமல் இருக்கும். அந்த நேரத்தில் ஏதேனும் பாக்டீரியா, வைரஸ் போன்ற நுண்ணுயிரிகள் உட்புகுந்து விடலாம். இதைத் தடுக்கவே தொற்று நீக்கிகளைப் பயன்படுத்துகிறோம். இது காம்பை சுத்தப்படுத்துவதோடு அதன் துளை மூடும் வரை அதில் அடைத்து நுண்ணுயிரிகள் உட்புகாமல் காக்கிறது. இந்தக் கரைசலில் ஏதேனும் எண்ணெய் சேர்த்துக் கொள்ளலாம். சில நேரங்களில், இந்தத் துளையானது அரைமணி நேரம் வரை மூடாமல் இருக்கும். அப்போது எருமை கீழே படுக்காமல் இருக்கத் தீவனம் அளிக்கவேண்டும். பால் கறக்க பயன்படுத்திய பாத்திரங்களை உடனக்குடனே நீரில் கழுவி உட்புறம், வெளிப்புறம் இரண்டும் சுத்தமாக இருக்குமாறு துடைத்து வைக்கவும். கை, மடிகளைக் கழுவப் பயன்படுத்தும் துணிகளும் ஒவ்வொரு முறையும் நன்கு துவைத்துக் காயவைத்த பின்னரே, மறு முறை பயன்படுத்தவேண்டும். இவைகளை கழுவக் குளோரின் கலந்த நீரைப் பயன்படுத்தலாம்.\n\nSection::::வகைகள்.\nநீர் எருமைகளை இந்திய நீர் எருமை மற்றும் சைனா நீர்காட்டு எருமை என இரு வகைகளாகக் பிரிக்கின்றனர்.இதில் இந்திய நீர் எருமைகள் 5000 வருடங்களாக இந்தியாவில் உள்ளன எனவும். சைனாவின் நீர்காட்டு எருமைகள் 4000 வருடங்களாக சைனாவில் உள்ளன என்றும் அறிவியலாளர்கள் தெரிவிக்கின்றனர்.\n\nSection::::எண்ணிக்கை.\nஉலகம் முழுவதும் 172 மில்லியன் நீர் எருமைகள் இருப்பதாக கணக்கெடுப்புகள் கூறுகின்றன.. அவற்றில் 95.8 சதவீதம் ஆசியாவில் காணப்படுகின்றன.\n\nSection::::பயன்கள்.\nவிவசாயம் மற்றும் பால் தவிர இவற்றின் கொம்புகளும் எலும்புகளும் அணிகலன்கள் செய்யப் பயன்படுகின்றன.\n\n\nSection::::எருமையை தாக்கும் நோய்கள்.\nகீழ்கண்ட நோய்கள் வீட்டு எருமைகளை அதிகம் தாக்குகின்றன என ஆய்வுகள் கூறுகிறது.\n\n"}
{"id": "201233", "url": "https://ta.wikipedia.org/wiki?curid=201233", "title": "சினைப் பெயர்", "text": "சினைப் பெயர்\n\nபொருள்களின் உறுப்புகளைக் குறிக்கும் பெயர் சினைப்பெயர் எனப்படும். சினை என்றால் உறுப்பு என்று பொருள்.\nஉயர்திணைப் பொருள்களின் உறுப்புகளையும் அஃறிணைப் பொருள்களின் உறுப்புகளையும் இது குறிக்கும்.\n\n(எ.கா) கை, கண், கிளை, இலை\n\nதமிழ் மொழி பெயர்களை ஆறு வகைகளாகப் பகுத்துக்கொண்டுள்ளது. இவற்றில் ஒன்று சினைப்பெயர். தொல்காப்பியம், நன்னூல் முதலான இலக்கண நூல்கள் இந்த முறையைப் பின்பற்றுகின்றன.\n\nபெயர்க்காரணம்\nசினைப்பெயர் விளக்கம்\nஎன்பன போல் சினைப்பெயர்களை விரித்துக்கொள்ளலாம்.\n\nமொழி மரபு\n\nமுதற்பெயர் நான்குஞ் சினைப்பெயர் நான்குஞ்\nசினைமுதற்பெயரொரு நான்குமுறை யிரண்டுந்\nதன்மை நான்கு முன்னிலை யைந்தும்\nஎல்லாந் தாந்தா னின்னன பொதுப்பெயர் (நன்னூல் 282)\n"}
{"id": "201235", "url": "https://ta.wikipedia.org/wiki?curid=201235", "title": "தமிழ் வலைப்பதிவு", "text": "தமிழ் வலைப்பதிவு\n\nதமிழ் மொழியில் எழுதப்பட்ட வலைப்பதிவு தமிழ் வலைப்பதிவு ஆகும். தமிழ்வலைப்பதிவுகளை திரட்டிகளின் மூலமாகவும், மின்னஞ்சல், ரீடர் போன்றவற்றில் சந்தாதாரராகியும் தமிழ் வாசகர்கள் தொடர்ந்து படித்து வருகிறார்கள். தமிழில் சிலரின் கருத்துக்கள், படைப்புகள், படங்கள் என்று சிலரால் வலைப்பதிவு செய்யப்படுகின்றது. தனியார் நிறுவனங்கள் இதற்கான வலைப்பதிவு இட வசதிகளை இலவசமாக வழங்கி வருகின்றது. தமிழில் செய்யப்படும் இந்த வலைப்பதிவுகளைத் தமிழ் வலைப்பூக்கள் (Tamil Blogs) என்கிறார்கள். இந்தத் தமிழ் வலைப்பூக்கள் தமிழர் வாழ்க்கையில் முக்கிய இடத்தைப் பெற்றுள்ளன. பூகோள ரீதியாக எந்தப் பிரச்சனையுமில்லாமல் தமிழர்கள் நண்பர்கள் வட்டம் அமைத்துக் கொள்கிறார்கள். நிறைய ஆக்கங்களைத் தமிழில் உருவாக்குகிறார்கள், பகிர்ந்து கொள்கிறார்கள். ஆனால் இந்த வலைப்பூக்களில் வலைப்பதிவர்கள் அவர்கள் விரும்பும்போது மட்டும் வலைப்பதிவு செய்யப்படுகின்றது. இருப்பினும் அவர்கள் கருத்துக்களை உலகளாவிய தமிழ் மொழி தெரிந்தவர்களுடன் இணையத்தின் வாயிலாகப் பகிர்ந்து கொள்ள முடிகிறது.\n\nSection::::வரலாறு.\nவலைப்பதிவுகள் 1990 களின் இறுதியில் தோற்றம் கண்டன. எளிதாக வலையில் தமது படைப்புக்களை பகிர்வதையும், பின்னூட்டங்கள் மூலம் வலைப்பதிவர்களிடம் தொடர்பாடலையும் ஏதுவாக்கி வலைப்பதிவுகள் மிக வேகமான வளச்சியைக் கண்டன. ஒருங்குறி மூலம் தமிழ் மொழியில் எழுதுவதும், படிப்பதும் இலகுவாகியது. புதுவை எழுதி, ஏ கலைப்பை மூலம் தமிழ்த் தட்டச்சு எளிதானது. தமிழில் வலைப்பதிவுகள் 2003 இல் முதலாவதாக எழுதப்படத் தொடங்கின. அப்போது வலையில் பரவலாக வாசிக்கப்பட்ட திசைகள் இதழிலும் வலைப்பதிவுகள் பற்றி பரந்த அறிமுகங்கள் நிகழ்ந்தன. இந்திய மொழிகளில் தமிழிலேயே முதன் முதலில் பரவலாக வலைப்பதிவுகள் எழுப்பட்டன. \n\nதமிழ் வலைப்பதிவுகள் பரவலாக எழுதப்படுவதை தொகுக்கும் முதல் முயற்சியாக தமிழ் வலைப்பதிவுகள் பட்டியல் 2003 உருவாக்கப்பட்டது. வலைப்பதிவர்களின் எண்ணிக்கை அதிகரிக்க, தமிழ் வலைப்பதிவுகளைத் திரட்டியாக தமிழ்மணம் வெளிவந்தது. \n\nSection::::எண்ணிக்கை.\nதற்போதைக்கு சுமார் 11000 தமிழ் வலைப்பதிவுகள் உள்ளன. மற்றும் 6000 மேற்பட்ட தமிழ் வலைப்பதிவர்கள் உள்ளார்கள். பெரும்பாலான தமிழ் வலைப்பதிவுகள் ப்ளாக்கர் இணைய தளங்களில் செயல்படுகின்றன.\n\nSection::::உள்ளடக்கம்.\nதமிழ் வலைப்பதிவுகளின் உள்ளடக்கம் பரந்துபட்டுள்ளது. குறிப்பாக தமிழ், ஆங்கில திரைப்படங்கள் பற்றியும் பொழுதுபோக்கு அம்சங்கள் பற்றிய வலைப்பதிவுகளும் இறைந்துள்ளன. இதே வேளை துறைசார் வலைப்பதிவுகளும் தற்போது வெற்றிகரமாக இயங்கிவருகின்றன. கணனி, திரைப்படம், நுட்பம் போன்ற துறைகளில் துறைசார் வலைப்பதிவுகள் பெருமளவில் உருவாகிவருகின்றன.\n\nSection::::இலவச இட வசதி.\nதமிழ் வலைப்பூக்கள் அமைக்க விரும்புபவர்கள் முதலில் அதற்கான தலைப்பைத் தேர்வு செய்து கொள்ள வேண்டும். இந்தத் தலைப்பு வலைப்பூ அமைக்க விரும்புபவரின் விருப்பத்திற்கேற்ப எப்படி வேண்டுமானாலும் இருக்கலாம். இந்தத் தலைப்புப் பெயரிலேயே இணைய முகவரிக்கான பெயராகவும் தேர்வு செய்து கொள்ளலாம். வலைப்பூக்கள் அமைப்பதற்கான இலவசச் சேவையை\n\n\nபோன்ற இணையச் சேவை நிறுவனங்கள் அதிகமாக வழங்கிக் கொண்டிருக்கின்றன. இவை தவிர வேறு சில இணையச் சேவை நிறுவனங்களும் குறிப்பிட்ட அளவு இடவசதியை அளித்து வருகின்றன. இவைகளில் ஏதாவது ஒன்றைத் தேர்வு செய்து அந்த நிறுவனங்களின் விதிமுறைகளுக்குக் கட்டுப்படுவதாக ஒப்புதல் அளித்து இலவச இடவசதியைப் பெற்றுக் கொள்ளலாம்.\n\nSection::::படிம அச்சுக்கள்.\nவலைப்பூ அமைப்பதற்கான பக்கங்களுக்கான வடிவமைப்பின் படிம அச்சுக்கள் (Template) இலவசமாக இணையத்தில் கிடைக்கிறது. இந்த சேவை அளிக்கும் நிறுவனத்திடம் இருந்து இதை இலவசமாகத் தரவிறக்கம் செய்து கொண்டு அப்படியே சிறு மாற்றங்கள் செய்து பயன்படுத்திக் கொள்ளலாம். இலவச படிம அச்சுக்கள் என்பதை ஆங்கிலத்தில் Free Template for web pages என்று தேடுபொறிகளில் (Search Engine) தேடினால் இச்சேவையை வழங்கும் பல நிறுவனங்கள் குறித்த தகவல்கள் கிடைக்கும். இத்தளங்களுக்குச் சென்று நாம் விரும்பும் வடிவத்தில் இலவச படிம அச்சுக்களுக்கான உரைநடையை (Script) எடுத்துப் பயன்படுத்திக் கொள்ளலாம்.\n\nSection::::வலைப்பூக்கள் அமைப்பு.\nதமிழ் எழுத்துருக்கள் பல இருந்தாலும் இன்று தரப்படுத்தப்பட்ட ஒருங்குறி தமிழ் எழுத்துருக்களைப் பயன்படுத்தி நம்முடைய கதை , கட்டுரை , கவிதை அல்லது எந்தக் கருத்துக்களையும் இந்தப் பக்கத்தில் இடுகையாக இடலாம். இந்த இடுகைகளைத் தொடர்ந்து வெளியிடலாம். இந்த இடுகைகளைப் பதிவு செய்த நாள், நேரம், இடுகையிட்டவர் போன்றவைகளை அளிக்கும் வசதிகளும் உள்ளன. இந்த இடுகைகளை மாதம் , வருடம் எனும் பிரிவின் கீழும் அல்லது தனித்தலைப்புகளின் கீழும் சேமிப்பு செய்து வைத்துக் கொள்ளும் வசதியும் உள்ளது. இது முந்தைய பதிவுகளைப் பார்க்க வசதியாக இருக்கிறது.\n\nஇந்த தமிழ் வலைப்பூக்களில் ஒவ்வொரு இடுகையின் கீழும் பின்னூட்டம் (Feedback) என்ற தலைப்பில் சொடுக்கினால் அந்த இடுகை குறித்த பார்வையாளர்களின் கருத்துக்களை வெளியிடும் வாய்ப்பும் செய்யப்பட்டிருக்கிறது. மேலும் இந்த வலைப்பூவில் வலைப்பதிவர் புகைப்படம் மற்றும் அவர் குறித்த சிறு தகவல்கள் சிறிய அளவில் வெளியிட்டு தனிப்பக்கத்தில் முழுமையாக அளிக்கும் வசதியும் செய்யப்பட்டிருக்கிறது.\n\nஒவ்வொரு வலைப்பூக்களிலும் அவர்களுக்குப் பிடித்தமான மற்ற தமிழ் வலைப்பூக்கள் மற்றும் இணைய இதழ்களுக்குச் செல்ல இணைப்பு வழங்கலாம். அதற்கான வசதி செய்யப்பட்டிருக்கிறது. மேலும் ”மிகை வாக்கியக் குறிப்பு மொழி” (HTML-Hyper Text Markup Language) எனும் தொழில்நுட்பம் தெரிந்தவர்கள் வலைப்பூக்களை மேலும் அழகூட்டவும் கூடுதல் வசதிகளை அளிக்கவும் வாய்ப்புகள் உள்ளன.\n\nSection::::வலைப்பூக்களின் பயன்கள்.\nதமிழ் மொழியில் வெளியிடப்படும் வலைப்பூக்கள் உலக அளவில் சாதி, மதம், நாடு எனும் எல்லைகளைக் கடந்து தமிழர் எனும் ஒரு இன உணர்வைத் தோற்றுவிப்பதுடன் அவர்களுக்குள் ஒரு புதிய நட்பு வட்டத்தை உருவாக்குகிறது. மேலும் தமிழ் மொழியின் வளர்ச்சிக்கும் உதவுகிறது. தனிமனிதக் கருத்துக்கள் கூட உலகம் முழுவதும் உள்ள தமிழர்களிடம் பகிர்ந்து கொள்ள வாய்ப்பு கிடைக்கிறது. இன்று தமிழ் வலைப்பூக்களின் எண்ணிக்கை நாளுக்குநாள் அதிகரித்து வருகிறது என்பது இங்கே குறிப்பிடத்தக்கது.\n\nSection::::திரட்டிகள்.\nவலைப்பூக்களில் வெளியாகும் சில சிறப்பான படைப்புகளைத் திரட்டித் தரும் சில தமிழ்த்தளங்கள் இருக்கின்றன. இவைகளில்\n\n"}
{"id": "201237", "url": "https://ta.wikipedia.org/wiki?curid=201237", "title": "இலங்கையின் பறவைகள்", "text": "இலங்கையின் பறவைகள்\n\nஇலங்கை, இந்தியத் துணைக்கண்டத்தின் தென் முனைக்கு அப்பாலுள்ள ஒரு வெப்ப மண்டலத் தீவு ஆகும். இத் தீவின் அளவுடன் ஒப்பிடும்போது இங்கு பறவையினங்கள் அதிக அளவில் உள்ளன. 443 பறவையினங்கள் வரை பதிவுசெய்யப்பட்டுள்ளன. இங்கேயே தங்கி வாழும் பறவைகள் தவிர குறிப்பிடத்தக்க அளவு எண்ணிக்கையிலான இடம்பெயர் பறவையினங்கள், தங்கள் வடகோளத்து வாழ்விடங்களின் குளிர் காலத்தைத் தவிர்ப்பதற்காக இலங்கைக்கு வருபவை.\n\n233 இனங்கள் இலங்கையிலேயே வசிப்பவை. இவற்றுள் 26 நாட்டுக்குரியவை. ஏனையவை அயலிலுள்ள இந்தியத் தலை நிலத்திலும் வாழ்பவை எனினும் அவற்றில் 80க்கு மேற்பட்டவை இலங்கைக்கேயுரிய விசேட குணாம்சங்களுடன் விருத்தியடைந்துள்ளன. இவற்றுட் சில இனங்கள் அவற்றின் இறகு இயல்புகளைப் பொறுத்தவரை தொடர்புடைய இந்திய இனங்களிலிருந்து மிகுந்த வேறுபாடுள்ளவையாக உள்ளன.\n\nஇலங்கையில் பறவையினங்களின் பரம்பல் நாட்டின் காலநிலை வலயங்களினால் பெரிதும் தீர்மானிக்கப் படுகின்றன. இலங்கையின் மூன்று காலநிலை வலயங்களில், நீண்ட, உலர்ந்த, வெப்பமான காலநிலையையும், மழை கொடுக்கும் ஒரேயொரு பருவப் பெயர்ச்சிக் காற்றையும் (வடகீழ்ப் பருவப் பெயர்ச்சிக் காற்று அக்டோபரிலிருந்து ஜனவரி வரை) மட்டுமே கொண்ட உலர்வலயப் பிரதேசமே பெரியது. இது நாட்டின் அரைப்பங்குக்கும் மேற்பட்ட பரப்பளவில் பரந்துள்ளது.\n\nஇரண்டு பருவப் பெயர்ச்சிக் காற்றுகளைக் கொண்ட ஈரவலயப் பிரதேசம் நாட்டின் தென்மேற்குப் பகுதியில் அமைந்துள்ளது. நாட்டின் மீந்துள்ள சில மழைக் காட்டுப் பிரதேசத்திலேயே உள்ளன.\n\nமத்திய மலைப் பிரதேசம் கடல் மட்டத்துக்கு மேல் 2450 மீட்டருக்கும் (8 – 10,000 அடிகள்) கூடுதலாக உயர்ந்து செல்கின்றது. 26 நாட்டுக்குரிய இனங்களில் பெரும்பாலானவை ஈர வலய, அல்லது மத்திய மலைப் பகுதிகளைச் சேர்ந்தவயே. மிகச் சிலவே உலர்வலயத்துள்ளும் வாழ்கின்றன.\n\nSection::::முக்குளிப்பான்கள்.\n</onlyinclude>\n\nSection::::மத்திய மற்றும் சிறிய அளவு கடற்பறவைகள்.\nவகை: \"Procellariiformes\". குடும்பம்: \"Procellariidae\"\n\nஉலகிலுள்ள 75 இனங்களில் 12 இனங்கள் இலங்கையில் காணப்படுகின்றன.\n\n</onlyinclude>\n\nSection::::புயல் கடற்பறவைகள்.\nஉலகில் காணப்படும் 22 இனங்களில் இலங்கையில் இரண்டு காணப்பட்டன.\n</onlyinclude>\n\nSection::::வெப்பமண்டலப் பறவைகள்.\nவகை: \"Pelecaniformes\". குடும்பம்: \"Tropicbird\"\n\nஉலகிலுள்ள 3 இனங்களில் 2 இனங்கள் இலங்கையில் காணப்படுகின்றன.\n</onlyinclude>\n\nSection::::கூழைக்கடா.\nவகை: \"Pelecaniformes\". குடும்பம்: \"Pelican\"\nஉலகில் காணப்படும் 8 இனங்களில் இலங்கையில் ஓன்று காணப்படுகின்றது.\nSection::::பேதை கடற்பறவைகள்.\nவகை: \"Pelecaniformes\". குடும்பம்: \"Sulidae\"\n\nஉலகிலுள்ள 9 இனங்களில் 3 இனங்கள் இலங்கையில் காணப்படுகின்றன.\nSection::::நீர்க்காகங்கள்.\nவகை: \"Pelecaniformes\". குடும்பம்: \"Cormorant\"\n\nஉலகிலுள்ள 38 இனங்களில் 3 இனங்கள் இலங்கையில் காணப்படுகின்றன.\nSection::::பாம்புத் தாராக்கள்.\nவகை: \"Pelecaniformes\". குடும்பம்: \"Darter\"\nஉலகிலுள்ள 4 இனங்களில் 1 இனம் இலங்கையில் காணப்படுகின்றது.\nSection::::கப்பற் பறவைகள்.\nவகை: \"Pelecaniformes\". குடும்பம்: \"Frigatebird\"\n\nஉலகிலுள்ள 5 இனங்களில் 3 இனங்கள் இலங்கையில் காணப்படுகின்றன.\nSection::::குருகு, நாரை, கொக்கு.\nவகை: \"Ciconiiformes\". குடும்பம்: \"Heron\"\n\nஉலகிலுள்ள 61 இனங்களில் 17 இனங்கள் இலங்கையில் காணப்படுகின்றன.\n\nSection::::நாரைக் கொக்குகள்.\nவகை: \"Ciconiiformes\". குடும்பம்: \"Stork\"\n\nஉலகிலுள்ள 19 இனங்களில் 7 இனங்கள் இலங்கையில் காணப்படுகின்றன.\n\nSection::::அரிவாள் மூக்கன், கரண்டிவாயன்/துடுப்பு வாயன்.\nவகை: \"Ciconiiformes\". குடும்பம்: \"Threskiornithidae\"\n\nஉலகிலுள்ள 36 இனங்களில் 3 இனங்கள் இலங்கையில் காணப்படுகின்றன.\nSection::::பூநாரை.\nவகை: \"Ciconiiformes\". குடும்பம்: \"Phoenicopteridae\"\nSection::::தாரா, வாத்து, அன்னம்.\nவகை: \"Anseriformes\". குடும்பம்: \"Anatidae\"\n\nஉலகிலுள்ள 131 இனங்களில் 18 இனங்கள் இலங்கையில் காணப்படுகின்றன.\n\nகழுகுப் பருந்துகள்\n\nGALLIFORMES\n\nTURNICIFORMES\n\nGRUIFORMES\n\nCHARADRIIFORMES\n\nCOLUMBIFORMES\n\nPSITTACIFORMES\n\nCUCULIFORMES\n\nSTRIGIFORMES\n\nCAPRIMULGIFORMES\n\nAPODIFORMES\n\nTROGONIFORMES\n\nCORACIIFORMES\n\nPICIFORMES\n\nஇது இலங்கையின் பசரீன் பறவைகளின் பட்டியலாகும். இலங்கையின் பறவைகள் பற்றிய பொதுவான குறிப்புகளுக்கு இலங்கையின் பறவைகளைப் பார்க்கவும். பார்க்கவும்.\n\nSection::::இனப் பட்டியல்.\nமரக்கிளைகளில் வந்து அமரும் இலங்கைப் பறவைகள்:\n\n\n\n"}
{"id": "201245", "url": "https://ta.wikipedia.org/wiki?curid=201245", "title": "கந்தையா வைத்தியநாதன்", "text": "கந்தையா வைத்தியநாதன்\n\nசேர் கந்தையா வைத்தியநாதன் (\"Kanthiah Vaithianathan\", 1896-1965) இலங்கைத் தமிழ் அரசியல்வாதியும், மேலவை உறுப்பினரும், அமைச்சரும் ஆவார்.\n\nSection::::அரசுப் பணி.\nவைத்தியநாதன் இலங்கையின் யாழ்ப்பாணத்தில் கோப்பாய் கிராமத்தில் பிறந்தவர்.யாழ் சம்பத்தரிசியார் கல்லூரியில் கல்வி பயின்றவர். இலங்கை அரசுப்பணியில் நீண்டகாலம் பணியாற்றியவர். 1947 ஆம் ஆண்டில் இவர் சுதந்திர இலங்கையின் வெளியுறவுத்துறை மற்றும் பாதுகாப்பு அமைச்சகத்தின் நிரந்தர செயலாளராக நியமிக்கப்பட்டார்.\n\nஅன்றைய டி. எஸ். சேனநாயக்கா அரசில் 1952 ஆம் ஆண்டில் வைத்தியநாதன் இலங்கை செனட் சபைக்குத் தேர்ந்தெடுக்கப்பட்டு, வீடமைப்பு மற்றும் சமூக சேவைகள் அமைச்சராக நியமிக்கப்பட்டார். 1953 ஆம் ஆண்டில் ஜி. ஜி. பொன்னம்பலம் அமைச்சர் பதவியில் இருந்து விலகியதை அடுத்து இவருக்குத் தொழிற்துறை அமைச்சுப் பதவியும் வழங்கப்பட்டது. இவருக்கு இங்கிலாந்து மன்னரால் \"சேர்\" பட்டம் வழங்கப்பட்டது.\n\nஅன்றைய ஆளும் ஐக்கிய தேசியக் கட்சி சிங்களம் மட்டும் தீர்மானத்தை 1953 இல் களனி மாநாட்டில் நிறைவேற்றியதற்கு எதிர்ப்புத் தெரிவிக்கும் முகமாக வைத்தியநாதன் அமைச்சுப் பதவிகளைத் துறந்தார். தனது பதவியை துறந்தபோது சேர் பட்டத்தையும் துறந்தார்.\n\nSection::::சமயப் பணி.\nஇறுதிக் காலத்தில் திருக்கேதீச்சரம் கோயில் புனருத்தாரண சபை தலைவராக இருந்து செயல்பட்டார். திருக்கேதீச்சரம் கோயில் புனருத்தாரண வேலைகளை அவரே நேரடியாக கவனித்தார். இதற்காக அவர் கோயிலுக்கு அருகாமையிலேயே \"கொட்டில்\" என ஒரு சிறிய வீடு கட்டி அங்கேயே பெரும்பாலும் தங்கியிருந்தார்.\n\nநாட்டில் உயர்ந்த பதவி வகித்தவராக இருந்தபோதும் கோயிலில் சாதாரணமாக ஒரு வேட்டியுடனும் துண்டுடனும் தொண்டரோடு தொண்டராக பணி செய்வார்.\n\nகோவிலைப் புனரமைத்ததுடன் அதன் அருகாமையில் ஒரு சமஸ்கிருத பாடசாலை ஆரம்பித்து அந்தண சிறுவர்கள் இலவசமாக சமஸ்கிருதம், வேதம் மற்றும் ஆகமங்கள் பயில ஏற்பாடு செய்தார். இதற்காக தமிழகத்திலிருந்து சுப்பிரமணிய பட்டர் என்ற சமஸ்கிருத பண்டிதரை குருவாக நியமனம் செய்தார்.\n\nதிருக்கேதீச்சர பணிகள் நடைபெற்ற காலப்பகுதியிலேயே (1950களின் நடுப்பகுதியில்) தனது சொந்த ஊரான கோப்பாயில் இருந்த வீரபத்திர சுவாமி கோயிலையும் ஊர் மக்களுடன் சேர்ந்து புனருத்தாரணம் செய்து உதவினார். அக்கோவிலில் 1955 ஆம் ஆண்டு தை மாதம் கும்பாபிடேகம் நடைபெற்றது.\n\nSection::::குடும்பம்.\nவைத்தியநாதனின் மகன் மகேன் வைத்தியநாதன் இலங்கை வெளிநாட்டுத் தூதராகப் பணியாற்றினார்.\n"}
{"id": "201246", "url": "https://ta.wikipedia.org/wiki?curid=201246", "title": "தில்லி முதல்வர்", "text": "தில்லி முதல்வர்\n\nஇந்தியக் குடியரசின் தில்லி மாநிலத்தின், அரசுத் தலைவர் முதலமைச்சர் என்றழைக்கபடுகிறார். தில்லி மாநில அரசின் செயலாட்சியர் பிரிவின் தலைவராக விளங்குகிறார். தற்போதைய தில்லி முதல்வர் அரவிந்த் கெஜ்ரிவால் ஆவார். இவர் 2015 ஆம் ஆண்டு பிப்ரவரி 14ஆம் நாளன்று பதவியேற்றார்.\n\nஓரவையான தில்லி சட்டமன்றத்தில் தனிப்பெரும் கட்சியாக விளங்கும் அரசியல் கட்சியின் சட்டமன்றத் தலைவரே பெரும்பாலும் இப்பதவியை ஏற்கிறார். \n\nSection::::தகுதி.\nஒருவர் முதல்வராக என்னென்ன தகுதிகள் வேண்டும் என்பதை இந்திய அரசமைப்புச் சட்டத்தின் 84வது பிரிவு தெரிவிக்கிறது. \nதில்லி முதலமைச்சர் ஆக:\n\nஇந்த பதவியில் இருக்க வேண்டும் எனில், அவர் வேறு இந்திய ஒன்றிய அரசு, மாநில அரசுகளில் பணியில் இருக்கக் கூடாது.\n\nSection::::தில்லி மாநில முதலமைச்சர்களின் பட்டியல்.\nதில்லி உருவாக்கப்பட்ட 1952 ஆம் ஆண்டில் இருந்து, தற்போது வரை தில்லி முதல்வராக இருந்தவர்களின் பட்டியல் கீழே தரப்பட்டுள்ளது.\n\n\n"}
{"id": "201249", "url": "https://ta.wikipedia.org/wiki?curid=201249", "title": "ரெஸ்ட் ஹவுஸ்", "text": "ரெஸ்ட் ஹவுஸ்\n\nரெஸ்ட் ஹவுஸ் என்பது 1969 ஆம் ஆண்டு வெளியான மலையாளத் திரைப்படம். இதை கே. பி. கொட்டாரக்கரை இயக்கியுள்ளார்.\n\n\n\n\n\n"}
{"id": "201250", "url": "https://ta.wikipedia.org/wiki?curid=201250", "title": "திருநெல்வேலி தாக்குதல், 1983", "text": "திருநெல்வேலி தாக்குதல், 1983\n\nதிருநெல்வேலி தாக்குதல் அல்லது போ போ பிராவோ (\"Four Four Bravo\") என்பது யூலை 23, 1983 அன்று கடமையில் இருந்த 15 பேர் கொண்ட இலங்கை இராணுவ சுற்றுக்காவல் செய்பவர்களின் அழைப்புக் குறியீடாகும். இச் சுற்றுக்காவல் மீது தமிழீழ விடுதலைப் புலிகள் பதுங்கியிருந்து தாக்கியதில் 13 பேர் கொல்லப்பட்டனர். இச் சம்பவம் கறுப்பு யூலை கலவரத்திற்கு அடிகோலி ஈழப்போரை ஆரம்பித்து வைத்ததென சிலரால் கருதப்படுகின்றது. கறுப்பு யூலை திட்டமிடப்பட்டு ஒருங்கிணைக்கப்பட்ட முறையும் அளவும் அதற்கு அரச தரப்பில் இருந்த ஆதரவும் அதனை வெறும் பழித் தாக்குதலாகக் கருத முடியாது. அதன் பாரிய விளைவுகளே ஈழப்போரின் ஒரு முக்கிய காரணம்.\n\nவிடுதலைப் புலிகளின் தலைவர் வே. பிரபாகரனும் புலிகளின் மூத்த உறுப்பினர்கள் பலரும் நேரடியாகவே பங்கேற்று நடத்திய முதலாவது மிகப் பெரிய தாக்குதல் இதுவாகும். இந்நிகழ்வு விடுதலைப் போராட்ட வரலாற்றில் பெரும் திருப்பு முனையை ஏற்படுத்தியது. இத்தாக்குதலில் 13 இராணுவத்தினர் கொல்லப்பட்டனர். இந்த தாக்குதலில் விடுதலைப் புலிகளின் தரப்பில் லெப்டினன்ட் செல்லக்கிளி அம்மான் கொல்லப்பட்டார்.\n\nSection::::வரலாறு.\nதமிழீழ விடுதலைப் போராட்ட வரலாற்றில் முதல் தடவையாக அதிக எண்ணிக்கையிலான படையினர் கொல்லப்பட்டது இத்தாக்குதலில் ஆகும். தமிழீழ விடுதலைப் புலிகளின் முதல் தாக்குதல் அணித் தளபதி லெப்டினன்ட் சீலன், ஆனந்த் ஆகியோர் இறந்த 8 ஆம் நாளில் இந்தத் தாக்குதல் நடத்தப்பட்டது. \n\nஇலங்கை இராணுவம் தனக்கு சிம்ம சொப்பனமாக இருந்து லெப்டினன்ட் சீலன் கொல்லப்பட்ட தாக்குதலை ஒரு பெரும் படை நடவடிக்கையாகவே மேற்கொண்டது. அப்போது யாழ்ப்பாணப் படைத் தலைமையகமாக இயங்கிய குருநகர் இராணுவ முகாமில் வைத்து அப்போதைய யாழ். சிறிலங்கா படைத் தளபதி பிரிகேடியர் பல்தசார் தலைமையில் இந்த நடவடிக்கை மேற்கொள்ளப்பட்டது. இதன்பின் அடுத்த தாக்குதல் இலக்கு குருநகரில் வைத்து திட்டமிடப்பட்டது.\n\nஇதன்படி பலாலிப் பகுதியில் இருந்து ஒரு இராணுவ அணியும் குருநகரில் இருந்து ஒரு இராணுவ அணியும் நகர்ந்து விடுதலைப் புலிகளைத் தாக்குவது அவர்களின் திட்டம். பலாலியில் இருந்து நகரும் அணிக்கு போ போ பிராவோ என்ற குறியீட்டுப்பேர் சூட்டப்பட்டது. \n\nகுருநகர் அணிக்கு 'போர் போர் சாளி' என்ற குறியீட்டுப்பேர் சூட்டப்பட்டது. இதில் போ போ பிராவோ அணி வாகனத்தில் வந்தபோது விடுதலைப் புலிகள் திருநெல்வேலி-பலாலி வீதியிலுள்ள தபால் பெட்டிச் சந்தியில் வைத்து கண்ணிவெடி மற்றும் துப்பாக்கிப் பிரயோகத் தாக்குதலை நடத்தினர். இதில் 13 இராணுவத்தினர் அந்த இடத்திலேயே கொல்லப்பட்டனர். \n\nஇந்தத் தாக்குதலில் வே. பிரபாகரன், லெப். கேர்ணல் கிட்டு, லெப். கேர்ணல் விக்டர், லெப். கேர்ணல் பொன்னம்மான், லெப் கேர்ணல் அப்பையா அண்ணை, மேஜர் கணேஸ் உட்பட மூத்த உறுப்பினர்கள் கலந்து கொண்டனர்.\n\nSection::::கறுப்பு ஜூலை.\nஇந்த தாக்குதலை சாட்டாக வைத்து ஏற்கனவே திட்டமிட்டப்பட்டிருந்தபடி கொழும்பிலும் ஏனைய சிங்களப் பகுதிகளிலும் தமிழ் மக்கள் மீதான வன்முறைகளை ஜே. ஆர். ஜெயவர்த்தனாவின் அரசு கட்டவிழ்த்துவிட்டது.\n\nSection::::வெலிக்கடை சிறைச்சாலைப் படுகொலைகள்.\nஅரசில் முக்கிய அமைச்சர்களாக இருந்த பலரே தமிழர்களுக்கு எதிரான தாக்குதல்களைத் தலைமையேற்று நடத்தினார்கள். வெலிக்கடைச் சிறையில் தடுத்துவைக்கப்பட்டிருந்த தமிழ் அரசியல் கைதிகள் கொடூரமாகப் படுகொலை செய்யப்பட்டனர். சிறைச்சாலை அதிகாரிகளின் ஆதரவுடன் நடத்தப்பட்ட இந்த கோரத் தாக்குதலில் 58 தமிழ்க் கைதிகள் கொல்லப்பட்டார்கள். \n\nஇந்த வன்முறைகள் தமிழர் வரலாறில் முதல் தடவையாக பாரிய இடப்பெயர்வை ஏற்படுத்தியது. இந்தியா அனுப்பிவைத்த கப்பல்களில் பெருந்தொகையான தமிழர்கள் தென்பகுதியிலிருந்து யாழ்ப்பாணத்துக்கு அகதிகளாக அனுப்பிவைக்கப்பட்டார்கள். \n\n"}
{"id": "201253", "url": "https://ta.wikipedia.org/wiki?curid=201253", "title": "முசாபர்நகர் கலவரம் 2013", "text": "முசாபர்நகர் கலவரம் 2013\n\nமுசாபர்நகர் கலவரம் உத்திரப் பிரதேசம் மாநிலத்தில், முசாபர்நகர் மாவட்டத்தில், 27 ஆகஸ்ட் 2013 அன்று தொடங்கி, மூன்று வாரங்களுக்கு இந்துக்களுக்கும் இஸ்லாமியர்களுக்கும் இடையே நடந்த கலவரத்தில் இதுவரை 60 பேர் உயிரிழந்தனர். மற்றும் 93 பேர் காயமடைந்தன. மூன்று வாரங்களுக்குப்பின் 17 செப்டம்பர் அன்று, ஊரடங்கு உத்தரவு திரும்பப் பெறப்பட்டது மற்றும் ராணுவம் வெளியேறியது.\n\nஉத்திரப் பிரதேசம் மாநிலம் முசாபர்நகர் மாவட்டம், கவால் கிராமத்தில் ஜாட் சமூகத்தைச் சார்ந்த ஒரு இளம் பெண்ணை 27-08-2013ஆம் தேதியில் இசுலாமிய இளைஞர்கள் கேலியும் கிண்டலும் செய்ததின் விளைவாக, ஷாநாவாஸ் குறைஷி என்பவரை, பாதிக்கப்பட்ட பெண்ணின் உறவினர்களான சச்சின்சிங் மற்றும் கௌரவ்சிங் அடித்துக் கொன்றனர். இதனால் ஆத்திரமடைந்த ஷாநாவாஷின் உறவினர்கள், சச்சின்சிங் மற்றும் கௌரவ்சிங்கை துப்பாக்கியால் சுட்டுக் கொன்றனர்.\nஇதனால் ஜாட் சமுக மக்களுக்கும் இசுலாமிய மக்களுக்கும் இடையே உண்டான தெருச்சண்டையில் இக்கிராமத்தைச் சார்ந்த மூன்று பேர் இறந்தனர். இதன் விளைவாக இரு சமுகத்திற்குமிடையே ஏற்பட்ட வன்முறை, முசாபர்நகர் மாவட்டத்திலும் அதன் அன்மை மாவட்டமான சாம்லியிலும் பரவியது. இவ்வன்முறையின் விளைவாக அறுபது நபர்கள் கொல்லப்பட்டனர். மேலும் நாற்பதாயிரம் மக்கள் அகதிகளாக வெளிமாவட்டங்களுக்கு புகழிடம் தேடிச் சென்றுள்ளனர்.\n\nகலவரத்தை மேலும் பரவும்படி தூண்டிவிட்டதாக பல்வேறு அரசியல் கட்சிகளை சார்ந்த பதினாறு சட்டமன்ற, நாடாளுமன்ற உறுப்பினர்கள் மற்றும் உள்ளூர் அரசியல்வாதிகள் மீது காவல்துறை வழக்கு பதிந்து நீதிமன்றத்தில் கைது ஆணை பெற்றுள்ளது. ஆனால் இதுவரை யாரும் கைது செய்யப்படவில்லை.\n\nஇக்கலவரம் தொடர்பாக செய்தி சேகரிக்க சென்ற ஏழு செய்தி நிருபர்கள் கலவரக்காரர்களால் கொல்லப்பட்டுள்ளனர்.\nஇக்கலவரத்தில் பொதுமக்கள் 43,000 பேர்கள் வீடிழந்தனர்.\n\nSection::::உச்சநீதிமன்ற கண்டனம்.\nஇந்தக் கலவரத்தில் இருதரப்பிலும் பாதிக்கப்பட்ட மக்கள் இருந்தபோதும் இஸ்லாம் குடும்பங்களுக்கு மட்டும் உதவித்தொகை வழங்கி உத்தரபிரதேச அரசு உத்தரவிட்டது.கலவரத்தில் பாதிக்கப்பட்ட இந்து சமுதாயத்தினரைப் புறக்கணிப்பது சரியல்ல என்று கூறி உச்சநீதிமன்றம் உத்தரபிரதேச அரசைக் கண்டித்தது.\n\n"}
{"id": "201255", "url": "https://ta.wikipedia.org/wiki?curid=201255", "title": "உத்தரகோசமங்கை", "text": "உத்தரகோசமங்கை\n\nஉத்தரகோசமங்கை தமிழ்நாடு மாநிலத்தில் இராமநாதபுரம் மாவட்டத்தில் அமைந்துள்ள ஊர். இங்கு மங்களேசுவரி சமேத மங்களேசுவரர் சிவன் கோவில் எனும் பிரபலமான இந்து கோவில் உள்ளது. ஐந்தரை அடி உயரம் - முழுவதும் விலை மதிப்பிட முடியாத மரகதத் திருமேனி. நடராசர் ஆண்டு முழுவதும் சந்தனக் காப்பில் காட்சியளிக்கிறார்.\n\nஇவ்வூர்க் கோயிலிலுள்ள சிவபெருமானைத் திருவாசகம் 38 இடங்களில் குறிப்பிட்டுள்ளது. தேவாரப் பாடல்கள் இதனைப் பாடவில்லை.\n\nஇக்கோயிலின் தலமரம் இலந்தை. ‘இலவந்திகை’ என்னும் சொல்லே மருவி ‘இலந்தை’ எனக் கருதுகின்றனர். இதனால் சங்ககால ‘இலவந்திகைப்பள்ளி’ இக்கால உத்தரகோசமங்கை எனக் கருதுகின்றனர். \n\nஇவ்வூர் சிவனுக்கு வழிபாட்டுக்கு உரியதல்லாமல் போன தாழம்பூவும் சாத்தப்படுகிறது. மண்டோதரி இவ்வூர் இறைவனை வழிபட்டு இராவணனைக் கணவனாகப் பெற்றதாக ஒரு கதை உண்டு.\n\nமதுரை - இராமநாதபுரம் தேசிய நெடுஞ்சாலையில்; பரமக்குடி, சத்திரக்குடி முதலியவற்றைத் தாண்டி, இராமநாதபுரத்திற்கு 10 கி.மீ. முன்பாகவே, வலப்புறமாக பிரிந்து செல்லும் தூத்துக்குடி - திருச்செந்தூர் சாலையில் சென்று, இவ்வூரை அடையலாம்.\n\nSection::::அமைவிடம்.\nவிக்கிமேப்பியா இணையதள வரைபடம்\n\n\n\nSection::::சிறப்பு.\nஆருத்திரா தரிசனம் இவ்வூரின் சிறப்பாகும். மார்கழித் திருவாதிரையில் அன்று ஒரு நாள் மட்டுமே நடராசருக்கு சந்தனக்காப்பு முழுவதும் களையப்பட்டு, இரவு அபிசேகங்கள் நடைபெறுகின்றன. உட்பிரகாரம் நுழையும் பொழுது அழகிய வேலைப்பாடுகளுடன் காணப்படும் யாழிகளில் இரண்டு யாளிகள் வாயில் கல்லால் ஆன பந்தைக் கொண்டுள்ளது. கையை நுழைத்து, இந்தப் பந்தை நகர்த்த முடியும். \n"}
{"id": "201259", "url": "https://ta.wikipedia.org/wiki?curid=201259", "title": "கும்பக்கரை அருவி", "text": "கும்பக்கரை அருவி\n\nகும்பக்கரை அருவி, இந்தியாவின் தமிழ் நாடு மாநிலத்தில், பெரியகுளத்துக்கு அண்மையில் அமைந்துள்ளது. பெரியகுளத்தில் இருந்து 9 கிலோமீட்டர் தொலைவில் உள்ள இப்பகுதி, இயற்கைச் சூழலிலுள்ள இந்தியாவில் சுற்றுலாத்துறைகளில் ஒன்றாக இப்பகுதி திகழ்கின்றது. கோடைக்கானல் மலையில் இருந்து உருவாகும் நீரூற்று மலையடிவாரத்தை அடைகிறது. இவ்விடம் கும்பக்கரை எனப்படுகின்றது.\n\nSection::::பெயர்க் காரணம்.\nஇப்பகுதியிலுள்ள மாட்சிநாயக்கன், வீரபுத்திரன், வைரவன், பூதநாட்சி, செழும்புநாட்சி, சோத்துமாயன், சின்ன அண்ணன், கருப்பணசாமி ஆகிய வன தெய்வங்கள் இங்குள்ள கரையில் கும்பலாகக் கூடுமாம். அதனால் இது கும்பல்கரை என்று முன்னர் அழைக்கப்பட்டதாம். இந்த கும்பல்கரையே இன்று கும்பக்கரை என்று மருவியதாக இப்பகுதி மக்கள் தெரிவிக்கின்றனர்.\n\nSection::::நீர்வீழ்ச்சியின் பகுதிகள்.\nகும்பக்கரை நீர்வீழ்ச்சிப் பகுதியில் இந்த நீர்வீழ்ச்சி தவிர தண்ணீர் செல்லும் தடங்களிலுள்ள வழுக்குப் பாறை, யானைக் கெஜம், உரல் கெஜம், பாம்பு கெஜம் என்று அழைக்கப்படும் பகுதிகளில் சுற்றுலாப் பயணிகள் நீராடி மகிழ்கின்றனர். இந்த தண்ணீர் தடப்பகுதிகளில் சில இடங்களில் குளிப்பது ஆபத்தானது என்று தடை விதிக்கப்பட்டிருக்கிறது.\n\nSection::::பயண வசதி.\nதேனி மாவட்டம் பெரியகுளம் நகரிலிருந்து எட்டு கிலோமீட்டர் தொலைவிலிருக்கும் இந்த நீர்வீழ்ச்சிக்கு குறிப்பிட்ட நேரங்களில் மட்டும் தமிழ்நாடு அரசுப் போக்குவரத்துக் கழகம் பேருந்துகளை இயக்குகிறது. \n\n\n"}
{"id": "201262", "url": "https://ta.wikipedia.org/wiki?curid=201262", "title": "தனுசு (சோதிடம்)", "text": "தனுசு (சோதிடம்)\n\nதனுசு (\"Sagittarius\"; ) என்பது தனுசு விண்மீன் தொகுப்பில் இருந்து தோற்றுவிக்கப்பட்ட இராசி மண்டலத்தின் ஒன்பதாவது சோதிட இராசி ஆகும். இது விண்ணின் 240 முதல் 270 பாகைகளை குறிக்கும் (240°≤ <270º).\n\nமேற்கத்திய சோதிடத்தில் சூரியன் நிலநடுக்கோட்டை கடந்துச் செல்லும் காலத்தின் அச்சு சுழற்சியின் விளைவாக விண்மீன் தொகுப்புடன் இந்த இராசி வரிசைப்படுத்தப்படவில்லை. தனுசு இராசியானது \"ஆண் தன்மை\" கொண்ட நேர்மறையான (பரந்த மனப்பான்மை கொண்ட) இராசியாகக் கருதப்படுகிறது. தனுசானது வியாழன் கோளினால் ஆளப்படுகிறது. இராசி மண்டலத்தின் ஒன்பதாவது இராசியாக இருப்பதால் இது சோதிடத்தின் ஒன்பதாவது வீட்டுடன் தொடர்புடையதாக இருக்கிறது. சூரியன் இந்த இராசியில் இருக்கும்போது பிறந்தவர்கள், தனுசு இராசியில் பிறந்தவர்கள் எனக் கருதப்படுவர்.\n\nSection::::மாதம்.\nமார்கழி மாதம் தனுசுக்கு உரிய மாதமாகும். எனவே இது கிரெகோரிய நாட்காட்டியின் டிசம்பர் மாத பிற்பாதியும், சனவரி மாத முற்பாதி வரையிலும் சூரியனின் தாக்கமுள்ள இடமாக கருதப்படுகிறது.\n\nSection::::மேற்கத்திய சோதிடம்.\nமேற்கத்திய சோதிட நூல்களின்படி நவம்பர் 22 முதல் டிசம்பர் 21 வரை (இரு நாட்களும் உட்பட) பிறந்தோரை சிலை ராசியினர் என்று அழைப்பர்.\n\nSection::::கோள்.\nஇந்த இராசிக்கான அதிபதி வியாழன் என்றும் உரைப்பர்.\n"}
{"id": "201264", "url": "https://ta.wikipedia.org/wiki?curid=201264", "title": "கன்னி (சோதிடம்)", "text": "கன்னி (சோதிடம்)\n\nகன்னி () (\"Virgo\"; ) என்பது இராசிச் சக்கரத்தின் ஆறாவது சோதிட இராசியாகும். மேற்கத்திய சோதிடத்தில் சூரியன் நிலநடுக்கோட்டை கடந்து செல்லும் காலத்தின் அச்சு சுழற்சியின் விளைவாக விண்மீன் தொகுப்புடன் இந்த இராசி வரிசைப்படுத்தப்படவில்லை. சோதிடத்தில், கன்னி ஒரு \"பெண்ணியல்பான\" எதிர்மறை (உள்முகச்சிந்தனை) இராசியாகக் கருதப்படுகிறது. கன்னியானது வழக்கமாக புதன் கிரகத்தால் ஆளப்படுகிறது. ஆனால் சில நவீன சோதிடர்களால் பல்வேறு பிற கிரகங்களும் கன்னியை ஆளுவதாக கூறப்பட்டுள்ளது. இராசி மண்டலத்தின் ஆறாவது இராசியாக இருப்பதால், சோதிடத்தின் ஆறாவது வீட்டுடன் கன்னி தொடர்புடையதாகக் கருதப்படுகிறது.\n\nஇது விண்ணின் 150 முதல் 180 பாகைகளை குறிக்கிறது (150°≤ <180º). சூரியன் இந்த இராசியில் இருக்கும்போது பிறந்தவர்கள் கன்னி இராசியில் பிறந்தவர்கள் எனக் கருதப்பட்டனர்.\n\nSection::::மாதம்.\nஒவ்வொரு மாதத்திற்கும் ஒவ்வொரு இராசி ஆட்சி செய்வதாக கூறுவர். இதில் புரட்டாசி மாதம் கன்னிக்கு உரிய மாதமாகும். எனவே இது கிரெகோரிய நாட்காட்டியின் செப்டம்பர் மாத பிற்பாதியும், அக்டோபர் மாத முற்பாதி வரையிலும் சூரியனின் தாக்கமுள்ள இடமாக கருதப்படுகிறது\n\nSection::::மேற்கத்திய சோதிடம்.\nமேற்கத்திய சோதிட நூல்கள் படி ஆகஸ்ட் 23 முதல் செப்டம்பர் 22 வரை (இரு நாட்களும் உட்பட) பிறந்தோரை கன்னி ராசியினர் என்று அழைப்பர்.\n\nSection::::கோள்.\nஇந்த இராசிக்கான அதிபதி புதன் என்றும் உரைப்பர்.\n"}
{"id": "201275", "url": "https://ta.wikipedia.org/wiki?curid=201275", "title": "இலண்டன் பல்கலைக்கழகக் கல்லூரி", "text": "இலண்டன் பல்கலைக்கழகக் கல்லூரி\n\nலண்டன் பல்கலைக்கழகக் கல்லூரி, லண்டனில் உள்ள பொது ஆராய்ச்சிப் பல்கலைக்கழகங்களில் ஒன்று. லண்டனில் உள்ள பழமையானதும், பெரியதுமான கல்லூரி இது. 1826 ஆம் ஆண்டு நிறுவப்பட்டு, இங்கிலாந்திலேயே முதன்முறையாக சுதந்திரமாக செயல்பட்ட கல்வி நிறுவனம் \n\n"}
{"id": "201278", "url": "https://ta.wikipedia.org/wiki?curid=201278", "title": "கோவை மகேசன்", "text": "கோவை மகேசன்\n\nகோவை மகேசன் (மகேஸ்வர சர்மா, மார்ச் 22 1938 - சூலை 4 1992) ஈழத் தமிழ் பத்திரிகையாளரும், அரசியல்வாதியும், எழுத்தாளரும் ஆவார். சுதந்திரன் வாரப் பத்திரிகை, மற்றும் சுடர் மாத இதழ் ஆகியவற்றின் ஆசிரியராகப் பணியாற்றியவர். ஈழத்தமிழின விடுதலையே இவரது உயிர் மூச்சாக இருந்தது. நாட்டுப் பற்றாளராக, இனப் பற்றாளராக தன் இறுதி மூச்சு உள்ளவரை பணியாற்றியவர். மகேஸ்வரசர்மா என்ற பெயரை மகேசன் எனவும், கோப்பாயைக் குறிக்க கோவை என்றும் சேர்த்துத் தனது பெயரைக் கோவை மகேசன் என எழுதினார்.\n\nSection::::வாழ்க்கைக் குறிப்பு.\nஇலங்கை யாழ்ப்பாணம் கோப்பாய் தெற்கில் 1938 மார்ச்சு 22 இல் பிறந்த கோவை மகேசனின் இயற்பெயர் மகேஸ்வர சர்மா. தந்தையார் பெயர் சோ. இரத்தினசபாபதி ஐயர். தாயார் பெயர் இரத்தினம்மா. மனைவி பெயர் விசாலாட்சி. சிறு வயதிலேயே தாயை இழந்தவர். தனது ஆரம்பக் கல்வியை கோப்பாய் சைவத் தமிழ் கலவன் பாடசாலையிலும் (நாவலர் பாடசாலை), மேற்படிப்பை கோப்பாய் கிறித்தவக் கல்லூரியிலும் கற்றார். சிரேட்ட தராதர (கலைப்பிரிவு) சோதனையில் சிறப்புத் திறமைகளுடன் சித்தியடைந்தார். சில காலம் யாழ்ப்பாணம் கச்சேரியில் தேர்தல் திணைக்களத்தில் பணியாற்றினார்.\n\nஇள வயதிலேயே தமிழ்ப்பற்று மிகுந்தவராக இருந்தார். பேரறிஞர் அண்ணாவின் எழுத்துக்களால் கவரப்பட்டார். தற்காலிக வேலை மூலம் கிடைத்த சொற்ப தொகையில் பெரும் பகுதியை புத்தகங்கள், பத்திரிகைகள் வாங்கவே செலவிட்டார். குடும்பத்தில் வசதிகள் குறைவாக இருந்தபோதிலும் அவரது தமிழ் பற்று அவ்வாறு செலவு செய்ய வைத்தது.\n\nSection::::அரசியலில்.\nஇவரது இளமைக்காலத்தில் இலங்கையில் தமிழ் அரசியல் உருவாகத் தொடங்கியது. தமிழ் பற்று மிக்க இவர் தமிழ் அரசியலால் கவரப்பட்டார். தந்தை செல்வா உருவாக்கிய இலங்கைத் தமிழரசுக் கட்சியுடன் தன்னை இணைத்துக் கொண்டார். 1956 ஆம் ஆண்டு கோப்பாய் தேர்தல் தொகுதியில் தமிழரசுக் கட்சி சார்பில் போட்டியிட்ட கு. வன்னியசிங்கத்துக்கு ஆதரவாகப் பிரச்சாரம் செய்தார்.\n\nகொழும்பில் தந்தை செல்வா நடத்தி வந்த சுதந்திரன் பத்திரிகையில் 1962 இல் சேர்ந்து 1965 இல் உதவி ஆசிரியராகவும், பின்னர் 1968இல் அதன் ஆசிரியராகவும் ஏற்றம் பெற்றார். அக்காலத்தில் விடுதலைப் போராட்டம் பற்றிய அவரின் எழுத்துக்கள் பாரதியின் பாடல்களைப் போல அதி தீவிர நடையில் அமைந்திருந்தன. கோவை மகேசனின் அரசியல் ஈடுபாடு எழுத்துத் துறை வாயிலாகவே அமைந்தது. அத்துடன் ஸ்ரீ எதிர்ப்புப் போராட்டம் போன்ற போராட்டங்களில் நேரடியாக ஈடுபட்டார்.\n\nஆரம்பத்தில் தமிழரசுக் கட்சி திருகோணமலையை மையப்படுத்தியே போராட்டங்களை திட்டமிட்டு வந்தது. அப்போது கோவை மகேசன் \"எங்கே பலமிருக்கிறதோ அங்குதான் போராட வேண்டும்\" என எழுதினார். அதன் பின்னரே யாழ்ப்பாணத்தில் போராட்டங்கள் தீவிரமடைந்தன.\n\nசுதந்திரன் பத்திரிகை கொழும்பு பண்டாரநாயகா வீதியிலிருந்த அதன் அச்சகத்திலிருந்து வெளியிடப்பட்டு வந்தது. 1970களின் பிற்பகுதியில் அரசு தரப்பிலிருந்தும் பாதுகாப்பு துறையிலிருந்தும் எழுந்த பிரச்சினைகளால் கோவை மகேசன் யாழ்ப்பாணத்திற்கு வந்து அங்கிருந்து சுதந்திரனை வெளியிட்டார். இதற்கிடையில் சிறிது காலம் சுடர் என்ற இலக்கிய இதழுக்கும் ஆசிரியராக பணியாற்றினார்.\n\nயாழ்ப்பாண மேயராக இருந்த எஸ். ஏ. தர்மலிங்கம் தமிழ் ஈழ விடுதலை முன்னணி என்ற கட்சியை ஆரம்பித்தபோது அவரின் செயலாளராகப் பணியாற்றினார். அக்கட்சி தடை செய்யப்பட்டது. இருவரும் சாவகச்சேரி காவல் நிலையத் தாக்குதலில் காயமடைந்தவர்களுக்கு உதவினார்கள் என்ற குற்றத்திற்காக சந்தேக நபர்களாக 1982ஆம் ஆண்டு நவம்பர் 20 ஆம் நாள் வெலிக்கடை சிறையில் தடுப்புக் காவலில் வைக்கப்பட்டனர். 1983 சூலையில் இடம்பெற்ற வெலிக்கடை சிறைச்சாலைப் படுகொலையில் மயிரிழையில் இவர் உயிர் தப்பினார். 1983 இன் பின்னர் புலம் பெயர்ந்து மனைவியுடன் தமிழ்நாடு சென்றவர் அங்கிருந்து சில காலம் \"வேங்கைகள்\" என்ற பெயரில் ஒரு பத்திரிகை வெளியிட்டார்.\n\nSection::::மறைவு.\nசென்னையில் சிறிது காலம் இரத்த அழுத்தம், முடக்குவாதம், நீரிழிவு போன்ற நோய்களால் பாதிக்கப்பட்டிருந்த கோவை மகேசன் 1992 யூலை 4 சனிக்கிழமை காலை 7.48 மணிக்குச் சென்னை மந்தவெளி, பி.எஸ்.எஸ் மருத்துவமனையில் காலமானார். அன்று மாலை 4 மணிக்கு ஊரூர் (அடையாறு) மயானத்தில் அவர் உடல் தகனம் செய்யப்பட்டது. இவரது இறுதி அஞ்சலி நிகழ்ச்சியில் பெருஞ்சித்திரனார், பழ. நெடுமாறன், பெருங்கவிக்கோ வா. மு. சேதுராமன் போன்ற பலர் கலந்து கொண்டு உரையாற்றினர்.\n\n"}
{"id": "201280", "url": "https://ta.wikipedia.org/wiki?curid=201280", "title": "ஜெரால்ட்", "text": "ஜெரால்ட்\n\nஜெரால்ட் என்ற பெயரில் உள்ள கட்டுரைகள்\n"}
{"id": "201283", "url": "https://ta.wikipedia.org/wiki?curid=201283", "title": "பெந்தம்-கூக்கர் வகைப்பாடு", "text": "பெந்தம்-கூக்கர் வகைப்பாடு\n\nபெந்தம்-கூக்கர் வகைப்பாடு என்பது ஒரு இயற்கை முறை தாவரவியல் வகைப்பாடு ஆகும். இதன்படி, ஒரு தாவரத்தின் பல முக்கிய பண்புகளை அடிப்படையாக கொண்டு வகைப்பாடு செய்யப்படுகிறது. இம்முறை இந்தியா, இங்கிலாந்து, பல காமன்வெல்த் நாடுகளில் பின்பற்றப்படுகிறது. குறிப்பாக உலகின் பல உலர் தாவரகங்களிலும், தாவரத் தோட்டங்களிலும் பின்பற்றப்படுகிறது.\n\nSection::::வகைப்பாட்டியல் தோற்றம்.\nதொடக்ககாலத் தாவரவியல் வகைப்பாட்டியல் அறிஞர்கள், பல்வேறு விதமான வகைப்பாடுகளைப் பின்பற்றினர். அவ்வகைப்பாடுகளை, 1) செயற்கை முறை, 2) இயற்கை முறை, 3) மரபுவழி முறை என மூன்று வகைகளாகப் பிரிக்கலாம். இங்கிலாந்து நாட்டைச் சேர்ந்த சியார்ச்சு பெந்தம் (1800-1884) மற்றும் சர் யோசப் டால்டன் கூக்கர் (1817-1911) ஆகிய இரு தாவரவியல் வல்லுநர்களால் இவ்வகைப்பாடு உருவாக்கப்பட்டது. இவர்களுடைய வகைப்பாடு, 'செனிரா பிளாண்டாரம்' என்ற மூன்று தொகுதிகள் (1862–1883) கொண்ட நூல்களாக வெளியிடப்பட்டது. இத்தொகுதிகளின் 202 துறைகளில், 97.205 சிற்றினங்கள் விரிவாக விவரிக்கப்பட்டுள்ளன.\n\nSection::::பெந்தம்-கூக்கர் வகைப்பாட்டு சுருக்கம்.\nஇதன்படி விதைத் தாவரங்கள், 1) 'டைகாட்டிலிடனே' (DICOTYLEDONE), 2) 'சிம்னோசுபெர்மே' (GYMNOSPERMEÆ), 3) 'மோனோ காட்டிலிடனே' (MONOCOTYLEDONE) என மூன்று வகுப்புகளாகப் பிரிக்கப்பட்டுள்ளன. தற்காலத்துறைகள், 'கோஅர்ட்டுகள்' (COHORS) எனவும், தற்காலக்குடும்பங்கள் 'துறைகள்' எனவும் வகைப்படுத்தப் பட்டிருந்தன.\n\n\n\n\n"}
{"id": "201284", "url": "https://ta.wikipedia.org/wiki?curid=201284", "title": "ஜெப்ரி", "text": "ஜெப்ரி\n\nஜெப்ரி அல்லது ஜெஃப்ரி என்ற பெயரில் உள்ள கட்டுரைகள்\n"}
{"id": "201287", "url": "https://ta.wikipedia.org/wiki?curid=201287", "title": "கற்பகம் (மரம்)", "text": "கற்பகம் (மரம்)\n\nகற்பக மரம் அல்லது கற்பக விருட்சம் (Kalpavriksha) (சமசுகிருதம்: कल्पवृक्ष), என்பது இந்து சமய நம்பிக்கைப்படி தேவ லோகத்தில் இருக்கும் மரமாகும். \"கல்ப தரு\", \"கல்ப விருட்சம்\", \"கற்பக விருட்சம்\" என்றும் அழைக்கப்பெருகிறது. இந்த மரத்தடியில் நின்றுகொண்டு என்ன வேண்டும் என்று நினைத்தாலும் அது உடனே கிடைக்கும் என நம்பினர். இந்த நம்பிக்கையை அடிப்படையாக வைத்துக்கொண்டு நீதிநூல்கள் பாடிய பிற்கால ஔவையார் பழவினையின் வலிமையை விளக்கும் பாடல் ஒன்றைப் பாடியுள்ளார்.\n\nதன் நெஞ்சுக்கு நீதி கூறுவதாக அந்தப் பாடல் அமைந்துள்ளது.\n\nநெஞ்சே! உன் தலையெழுத்துப்படிதான் எல்லாம் நடக்கும். நீ ஆசைப்பட்டதெல்லாம் உனக்குக் கிட்டாது. அரிதின் முயன்று கற்பக மரத்தடிக்குச் சென்று நீ ஏதேதோ ஆசைப்படும்போது அந்த மரம், உண்டால் சாகும் நச்சுத்தன்மை வாய்ந்த எட்டிக்காயை (காஞ்சிரங்காயை) தருமேயானால் அது நீ முற்பிறவியில் செய்த தீவினையின் பயன் என எண்ணிக்கொள்க.\n\nSection::::தோற்றம்.\nபாற்கடலை கடைந்து அமிர்தம் பெறுவதற்காக மேரு மலையை மத்தாகவும், வாசுகி பாம்பினை கயிறாகவும் கொண்டு அசுரர்கள் பாம்பின் தலையின்புறமும், தேவர்கள் வாலின் புறமும் நின்று இழுத்து கடைந்தார்கள். அப்பொழுது கற்பக மரம், பாரிஜாதம், ஹரிசந்தனம், சந்தனம், மந்தாரம் முதலிய ஐந்து மரங்கள் பாற்கடலிலிருந்து வெளிப்பட்டன. இவை பஞ்ச தருக்கள் என்று அழைக்கப்பெறுகின்றன.\n\nSection::::நம்பிக்கை.\nஇம்மரம் இந்திரனை அரசனாக் கொண்ட தேவ லோகத்தில் இருப்பதாகவும், இம்மரத்தின் கீழ் அமர்ந்து நினைப்பதெல்லாம் நடக்கும் என்ற நம்பிக்கை இந்துக்களிடம் உள்ளது. \n\nபூலோக கற்பக விருட்சம் என்று பனை மரம் அழைக்கப்படுகிறது.\n\n"}
{"id": "201290", "url": "https://ta.wikipedia.org/wiki?curid=201290", "title": "இந்தி இலக்கியம்", "text": "இந்தி இலக்கியம்\n\nஇந்தி இலக்கியம், இந்தி மொழியில் எழுதப்பட்ட கதை, கவிதை, வரலாறு உள்ளிட்டவற்றை உள்ளடக்கியது.\n\nசமஸ்கிருதத்தினை அடிப்படையாக கொண்டு வளர்ந்து பிற்பாடு பலவித மாறுபாடுகளுக்கு உட்பட்டு ஒரு பொதுவான மொழியாக வட இந்தியர்களால் ஏற்றுக்கொள்ளப்பட்ட ஒரு மொழி.\n\nஇந்தி இலக்கியம் நான்கு பிரிவுகளைக் கொண்டது.\n\n\nவீர்காதா கால் - இலக்கியங்கள் மன்னர்களின் புகழ்ச்சியை முதன்மையாகக் கொண்டு எழுதப்பட்ட காலம். கி.பி. 950 லிருந்து கி.பி. 1400 வரையிலான காலகட்டமே வீர்காதா கால் என கருதப்பட்டது.\n"}

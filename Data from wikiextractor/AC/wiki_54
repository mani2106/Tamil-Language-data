{"id": "177024", "url": "https://ta.wikipedia.org/wiki?curid=177024", "title": "ஓஹேர் பன்னாட்டு வானூர்தி நிலையம்", "text": "ஓஹேர் பன்னாட்டு வானூர்தி நிலையம்\n\nசிகாகோ ஓ'ஹேர் பன்னாட்டு வானூர்தி நிலையம் (\"Chicago O'Hare International Airport\", ) அல்லது ஓ'ஹேர் வானூர்தி நிலையம், ஓ'ஹேர் வான்தளம், சிகாகோ பன்னாட்டு வானூர்தி நிலையம், சுருங்க ஓ'ஹேர், ஐக்கிய அமெரிக்காவின் இலினொய் மாகாணத்தில் சிகாகோ நகரத்தின் வடமேற்கு மூலையில் அமைந்துள்ள ஓர் முக்கிய வானூர்தி நிலையம் ஆகும். இது சிகாகோ லூப் எனப்படும் மைய வணிகப் பகுதியிலிருந்து தொலைவில் உள்ளது. இதுவே சிகாகோ பகுதிக்கான முதன்மை வானூர்தி நிலையமாக விளங்குகிறது. லூப்பிலிருந்து தொலைவில் அருகாமையிலுள்ள சிகாகோ மிட்வே பன்னாட்டு வானூர்தி நிலையம் இரண்டாம்நிலை வானூர்தி நிலையமாக அமெரிக்கப் பெருநிலப்பரப்பினுக்குள்ளான பறப்புக்களுக்கு பயன்படுத்தப்படுகிறது. \n\nஓஹேரைப் பயன்படுத்தும் பயணிகளில் 45% பேர்கள் (யுனைட்டெட் எக்சுபிரசு உள்ளிட்ட) யுனைட்டெட் ஏர்லைன்ஸ் வான்போக்குவரத்து நிறுவனத்தைப் பயன்படுத்துகின்றனர். யுனைட்டெட் ஏர்லைன்சிற்கு \"ஹூஸ்டன்-புஷ் கண்டமிடை வானூர்தி நிலையத்திற்கு\" அடுத்த இரண்டாவது பெரிய முனைய மையமாக இது விளங்குகிறது. அமெரிக்கன் ஈகிள் உள்ளிட்ட அமெரிக்கன் எயர்லைன்ஸ் வான்போக்குவரத்து நிறுவனம் ஓஹேரைப் பயன்படுத்தும் இரண்டாவது பெரிய நிறுவனமாக உள்ளது; ஓஹேரின் 37.08% பயணிகள் இந்த வான்போக்குவரத்து நிறுவனத்தைப் பயன்படுத்துவோராகும். அமெரிக்கன் ஏர்லைன்சிற்கு \"டல்லசு-வொர்த் கோட்டை வானூர்தி நிலையத்தை\" அடுத்து இரண்டாவது பெரிய முனைய மையமாக இது விளங்குகிறது.\n\n"}
{"id": "177029", "url": "https://ta.wikipedia.org/wiki?curid=177029", "title": "மேரு (மலை)", "text": "மேரு (மலை)\n\nமேரு (சமஸ்கிருதம்: मेरु) என்பது இந்து தொன்மவியல் புராணங்களிலும், காவியங்களிலும் குறிப்பிடப்படும் ஒரு மலையாகும். மகாமேரு, மந்திர மலை என்றும் இம்மலை அழைக்கப்பெறுகிறது.\n\nதேவர்களும், அசுரர்களும் இணைந்து பாற்கடலை கடைவதற்கு இம்மலையை மத்தாக பயன்படுத்தினார்கள் என்கிறது கூர்ம புராணம்.\n\nசடைச்சங்க காலத்தில் குமரியாறு பஃறுளியாறு ஆகிய ஆறுகள் மேருமலையில் உற்பத்தியாகியமைக்கான சான்றுகள் சீன பழங்கதைகளில் (CHRONICLES)தென்படுகின்றன.\n\n\n"}
{"id": "177033", "url": "https://ta.wikipedia.org/wiki?curid=177033", "title": "லாசு ஏஞ்சலசு பன்னாட்டு வானூர்தி நிலையம்", "text": "லாசு ஏஞ்சலசு பன்னாட்டு வானூர்தி நிலையம்\n\nலாசு ஏஞ்சலசு பன்னாட்டு வானூர்தி நிலையம் (\"Los Angeles International Airport\", ) ஐக்கிய அமெரிக்காவின் மிகுந்த மக்கள்தொகை கொண்ட பெருநகரப் பகுதிகளில் இரண்டாவதாக விளங்கும் லாசு ஏஞ்சலசு பெருநகரப் பகுதியில் அமைந்துள்ள முதன்மையான வானூர்தி நிலையம் ஆகும். பெரும்பான்மையான நேரங்களில் இந்த நிலையம் இதன் [பன்னாட்டு வான் போக்குவரத்து சங்கக் குறியீடான LAX (எல்ஏஎக்ஸ்) என அழைக்கப்படுகிறது. இது லாசு ஏஞ்சலசு நகரத்தின் தென்மேற்கில் பசுபிக் பெருங்கடலின் கடற்கரையில் அமைந்துள்ளது. நகர மையத்திலிருந்து தொலைவிலுள்ள வெஸ்ட்செஸ்டரில் அமைந்துள்ளது. \n\n2011இல் 61,862,052 பயணிகள் பயன்படுத்திய இந்த நிலையம் ஹார்ட்ஸ்ஃபீல்ட்-ஜாக்சன் அட்லான்டா பன்னாட்டு விமான நிலையம், பெய்ஜிங் தலைநகர் பன்னாட்டு விமான நிலையம், இலண்டன் ஹீத்ரோ வானூர்தி நிலையம், ஓஹேர் பன்னாட்டு வானூர்தி நிலையம், மற்றும் தோக்கியோ அனேடா பன்னாட்டு வானூர்தி நிலையங்களை அடுத்து உலகின் ஆறாவது போக்குவரத்து மிக்க வானூர்தி நிலையமாக விளங்குகிறது. மேலும் 2011இல் \"உலகிலேயே மிகுந்த கிளம்புகின்ற மற்றும் வந்து சேர்கின்ற (O & D) வானூர்தி நிலையமாகவும்\" கருதப்படுகிறது. பயணிகள் மற்றும் சரக்கு போக்குவரத்து இரண்டிற்குமான தரவரிசையில் முதல் ஐந்து இடங்களில் உள்ள அமெரிக்க வானூர்தி நிலையங்களில் ஒன்றாகவும் உள்ளது.. கலிபோர்னியாவிலும் மேற்கு கடற்கரையோரங்களிலும் உள்ள வானூர்தி நிலையங்களில் பறப்புகள், பயணிகள், சரக்குப் போக்குவரத்து போன்றவற்றில் முதன்மை வகிப்பதால் இதனை \"பசிபிக் விளிம்பின் நுழைவாயில்\" என அழைக்கப்படுகிறது.\n\n"}
{"id": "177036", "url": "https://ta.wikipedia.org/wiki?curid=177036", "title": "தீபிகா பள்ளிக்கல்", "text": "தீபிகா பள்ளிக்கல்\n\nதீபிகா பள்ளிக்கல் ஒரு இந்திய ஸ்குவாஷ் விளையாட்டு வீரர் ஆவார். உலக மகளிர் ஸ்குவாஷ் போட்டி தரவரிசையில் முதல் 10 இடத்திற்குள் வந்த முதல் இந்திய விளையாட்டு வீரர் ஆவார். இவர் 2011-ம் ஆண்டு 3 WISPA பட்டங்களைப் பெற்று தன் விளையாட்டு வாழ்வில் சிறந்த தரவரிசை இடமாக 13-ம் இடம் பெற்றார். அதன் பின்னர்2012-ம் ஆண்டு அந்த தரவரிசை இடத்தையும் தாண்டி முதல் 10 இடத்திற்குள் வந்தார்.\n\nSection::::தனி வாழ்க்கை.\nதீபிகா பள்ளிக்கல் என்று அறியப்படும் தீபிகா ரெபக்கா பள்ளிக்கல் 21 செப்டம்பர் 1991-ம் ஆண்டு கேரளாவைச் சேர்ந்த சிரியன் கிறித்தவ பெற்றோருக்கு மகளாக சென்னையில் பிறந்தார். நவம்பர் 15, 2013 ஆம் ஆண்டு கிரிக்கெட் வீரர் தினேஷ் கார்த்திக் மற்றும் தீபிக்கா இருவரும் திருமண நிச்சயம் செய்து கொண்டனர். இவர் தனது முதல் பன்னாட்டு பந்தய விளையாட்டை லண்டனில் விளையாடினார்.\nஇதுவரை ஜெர்மன் ஓபன், டட்ச் ஓபன், பிரெஞ்சு ஓபன், ஆஸ்திரேலியன் ஓபன், ஸ்காட்டிஷ் ஓபன் ஆகியவற்றில் பட்டம் வென்றுள்ளார்.\n\nSection::::தொழில் வாழ்க்கை.\nதீபிகா பள்ளிக்கல் 2006-ம் ஆண்டு முதல் தொழில்முறை ஸ்குவாஷ் விளையாட்டு வீரரானார். தொடக்க காலத்தில் பல ஏற்றத் தாழ்வுகளுடன் இருந்த இவரது தொழில் வாழ்க்கை, 2011-ல் எகிப்தில் இவர் எடுத்துக்கொண்ட பயிற்சிக்குப் பிறகு சீரானதாகவும், பல வெற்றிகளுடையதாவும் மாறியது.\n\nSection::::தங்க பதக்கம்.\n2014ஆம் ஆண்டு நடந்த இங்கிலாந்தில் கிளாஸ்கோ நகரில் நடந்த காமன் வெல்த் போட்டியில் தங்கப்பதக்கம் வென்றார்.\n\nSection::::தேசிய ஸ்குவாஷ் சாம்பியன்ஷிப் புறக்கணிப்பு.\nதேசிய ஸ்குவாஷ் சாம்பியன்ஷிப் போட்டியில் ஆண்களுக்கும் பெண்களுக்கும் உள்ள பரிசு தொகை வேறுபாட்டை களைய வலியுறுத்தி தீபிக்கா பள்ளிக்கல் நான்காவது ஆண்டாக போட்டிகளில் பங்கேற்காமல் புறக்கணித்துள்ளார்..\n"}
{"id": "177037", "url": "https://ta.wikipedia.org/wiki?curid=177037", "title": "ஒளியிழை", "text": "ஒளியிழை\n\nஒளியிழை அல்லது ஒளிநார் அல்லது கண்ணாடி ஒளியிழை (\"optical fibre\" அல்லது \"optical fiber\") என்பது மயிரிழை போன்ற மெல்லிய நீளமான பொருளின் நடுவே அதன் அச்சுப்பகுதியில் மட்டுமே சென்று ஒளியைக் கடத்தும் இழை. இது ஓர் அலைநடத்தி போன்று தொழிற்பட்டு இழையின் இரு முனைகளுக்கிடையேயும் ஒளியைக் கடத்தும் தன்மையுடையது. பயன்பாட்டு அறிவியல், பொறியியல் ஆகிய நெறிகளில் ஒளியிழைகளின் வடிவமைப்பு மற்றும் பயன்பாடுகள் இழை ஒளியியல் (\"fiber optics\") என அழைக்கப்படுகின்றது. இதன் பயன்பாடு கணினியின் தரவுகளையும், தொலைபேசியின் குறிகைகளையும் (குறிப்பலைகளையும்) ஒளியின் பண்புகளில் மாற்றங்களாக ஏற்றி, நெடுந்தொலைவு கடத்திச் செல்ல இன்று மிகவும் பயன்படுகின்றது. ஒளியலைகளின் மீது ஏற்றப்பட்ட செய்தி, அல்லது தரவுக்குறிபலைகள், கடலடியே கண்டம் விட்டு கண்டம் தாண்டியும் செலுத்தப் பெறுகின்றன. அதே போல உடலின் உள்ளுறுப்புகளின் பகுதியைச் சோதனை செய்யவும், பிற கருவிகளின் உட்பகுதியைச் சோதனை செய்யவும் படம் எடுத்து அந்தத் தரவுகளை வெளிக்கொணரவும் பயன்படும் ஒளியிழைநோக்கி (fibrescope) போன்ற கருவிகளிலும் இந்த ஒளியிழை (ஒளிநார்) பயன்படுகின்றது.\n\nஒளியலைகள் மிகுந்த அதிர்வெண் கொண்டவை ஆகையால், கூடுதலான குறிகைகளை ஏற்றி செலுத்த இயலும். இதனால் ஒளியிழைகள் பெரும்பாலும் அதிக கற்றையகலம் (தரவு வேகம்) கொண்டதான, ஒளியிழை தொலைதொடர்புகளில் பயன்படுத்தப்படுகிறது. 2010 ஆம் ஆண்டில் கூகுள் நிறுவனம் ஒளியிழை தொலை தொடர்பு தொழில்நுட்பத்தைக்கொண்டு அதிவேக இணைய தொடர்புகள் (அதாவது 1 Gb/s தரவு வேக தொடர்புகள்) கொண்டுவர சில சோதனைகள் செய்துவருகிறது.\n\nஇங்கு செப்புக் கம்பிகள் போன்ற மாழைக் கம்பிகளுக்கு மாறாக கண்ணாடியிழைகள் பயன்படுத்தப்படுகிறன, ஏனென்றால் குறிகைகள் (\"signals\") இதனுள் பயணிக்கும் பொழுது அதன் ஆற்றல் குறைவாகவே இழக்கிறது; மேலும் இவை மின்காந்த விளைவுகள் தடுப்பு திறன் கொண்டவையாகும். இவை ஒளியூட்டுவதற்காகவும் பயன்படுத்துவார்கள்; கோவையாக சேர்த்து இவைகளை ஒரு ஒளியுருவுவை (பிம்பத்தை) கடத்தவும் பயன்படும். இதனை சிறப்பாக வடிவமைத்து தயாரித்தால் பல்வேறு பயன்பாடுகளில் இவை துணை புரியும், எடுத்துக்காட்டாக, ஒளியிழை உணரிகள் மற்றும் இழைச் சீரொளிகள்.\n\nஒளியிழைகள், முழு அக எதிரொளிப்பு கொண்டதான உள்ளகம் என்ற மையப்பகுதியில் தான் ஒளியை ஓரிடத்தில் இருந்து மற்றையிடங்களுக்கு கடத்தும். இதனாலேயே ஒளியிழைகள் அலைநடத்திகளாக செயலாற்றுகிறது. கண்ணாடி ஒளியிழைகளில் ஒளி பரவும் முறை பொருத்து அதை ஒருமுக பரவல் ஒளியிழைகள் என்றும், பன்முக பரவல் ஒளியிழைகள் என்றும் கூறலாம். பன்முக பரவல் ஒளியிழைகள் பெரும்பாலும் அதிக உள்ளக விட்டம் கொண்டதாகவும், சிறு தொலைவு தொடர்புகளுக்கு மட்டுமே பயன்படுத்துவதாகவும், உயர் ஆற்றலை கடத்துவதாகவும் அமைந்து உள்ளது. ஒருமுக பரவல் ஒளியிழைகள் நெடுதூர அதாவது 550 மீ (1800 அங்குலம்) அளவுக்கு மேற்பட்ட தூரத்திற்கு தகவல் (ஒளி) கடத்தும் பொருளாக பயன்படும்.\n\nஒளிவடங்களின் நீளத்தை சேர்ப்பது மின் கம்பிகளை காட்டிலும் மிக கடினமானது ஆகும். அதன் முனைகளை கவனமாக பிளவு செய்யவேண்டியதும், அவைகளை இணைப்பதற்கு மின்பாய்வினால் அதனை உருக்கவோ அல்லது வேறு இயந்திரங் கொண்டோ செய்தல் வேண்டும். களட்டக்கூடிய இணைப்புகளுக்கு தனி வட இணைப்பிகள் பயன்படுத்துவர்.\n\nSection::::வரலாறு.\nஒளியிழைகள் நவீன உலகில் விசாலமாக பயன்படுத்தினாலும், அது மிகவும் எளிதான தொழில்நுட்பம். 1840களின் ஆரம்பத்திலேயே ஒளியை ஒளிவிலகளால் வழிவகுக்குகையில், ஒளியிழை சாத்தியக் கூறுகளை முதலில் செய்து காட்டியவர்கள் டேனியல் கோள்ளடோன் மற்றும் சாக்கச் பபிநெட் ஆகிய இருவர். ஒரு பன்னிரண்டு ஆண்டுகள் கழிந்து, ஜான் டின்டால் என்பவர் இதனை லண்டன் பொதுச்சபை ஒன்றில் விவரித்தார். ஜான் டின்டால் 1870 ஆம் ஆண்டில் எழுதிய ஒளியின் இயல்பு குறித்த ஒரு அறிமுக நூலில் முழு அக எதிரொளிப்பின் தன்மையை விளக்கியவை பின்வருமாறு : \"ஒளியானது வாயுவில் இருந்து நீரினுள் கடக்கும் பொழுது , விலகிய ஒளிக்கதிர் செங்குத்தான பகுதியை நோக்கி வளையும் ... ஒளிக்கதிர் நீரில் இருந்து வாயுவினுள் கடந்து செல்லும் பொழுது , செங்குத்தான பகுதியில் இருந்து வளைந்து செல்லும் .\"\n\nஇருபதாம் நூற்றாண்டின் முற்பகுதியில் ஒளியிழைகள் நடைமுறை பயன்பாட்டில் இடம்பெற்றது , உதாரணமாக பல்மருத்துவம் செய்யும் பொழுது பயன்படுத்தப்படும் நெருக்கமான உட்புற ஒளியூட்டம் போன்றவை . கிளாரென்சு கான்செல் மற்றும் தொலைக்காட்சியின் முன்னோடி ஜான் லாகி பார்ட் ஆகியோர்களால் 1920 களில் குழாய் வழி பிம்ப பரிமாற்றமும் செயல்முறை செய்து காட்டப்பட்டது. இந்தக் கொள்கையை பிறகாலத்தில் ஹயின்றிச் லாம் என்பவர் உள்மருத்துவ தேர்வுகளில் பயன்படுத்தினார் . 1952 ஆம் ஆண்டில் நாரிந்தர் கப்பானி என்பவர் நடத்திய சோதனைகளின் விளைவாக ஒளியிழைகள் வடிவமைக்கப்பட்டது . அதன் பிற்காலத்தில் ஒளி ஊடுருவும் ஒளியுறைகளில் பொருத்தமான ஒளிவிலகல் குறிப்பெண் உடையனவாக இருப்பதற்காக கண்ணாடியிழைகளால் இந்த ஒளிவடங்களை பூசினார்கள் . இதன் வளர்ச்சி பின் பிம்ப பரிமாற்றங்களை நோக்கி சென்றது . 1956 ஆம் ஆண்டு , மிச்சிக்கன் பல்கலைக்கழகத்தின் ஆய்வாளர்கள் அரை வளைவுத்தன்மை கொண்ட முதல் கண்ணாடி ஒளியிழை ஒளிப்படக்கருவியை கண்டறிந்தனர் . இந்த கண்ணாடியிழை ஒளிப்படக்கருவியின் வளர்ச்சியில் கர்டிஸ் என்பவர் முதல் கண்ணாடியுறை ஒளியிழைகளை தயாரித்தார் ; வேறு முந்தைய ஒளியிழைகள் சோதிக்கா எண்ணெயகளினாலும் , மெழுகுகளினாலும் உருவாக்கப்பட்ட குறைந்த ஒளிவிலகல் குறிப்பெண் கொண்டனவாகும் . அதன் பின் பலதரப்பட்ட பிம்ப பரிமாற்ற பயன்பாடுகள் தொடர்ந்தன .\n\nகண்ணாடி ஒளியிழைகளை தொலைதொடர்பு தேவைகளுக்கு முதன்முதலில் மேற்கு ஐரோப்பாவில் 19 ஆம் நூற்றாண்டின் பிற்பகுதியிலும் இருபதாம் நூற்றாண்டின் முற்பகுதியிலும் பயன்படுத்தினார்கள் . அதாவது நோயாளிகளின் வயிற்றில் இருந்து படம் எடுத்து அதனை மருத்துவர்கள் ஆராய்வதற்காக வாகும் . மருத்துவ மற்றும் தொலைக்காட்சிகளின் பற்றாக்குறையினால் 20 ஆம் நூற்றாண்டின் தொடக்கத்தில் பிம்ப பரிமாற்றங்கள் வெகுவாக வளர்ந்து வந்தது.\n\nதொகொகூ பல்கலைக்கழக்கத்தில் சப்பானிய ஆராட்சியாளர் ஒருவர் 1963 ஆம் ஆண்டில் தொலைதொடர்புகளுக்கு கண்ணாடியிழைகளை பயன்படுத்துவது பற்றி வெளியிட்டுள்ளார் என்று 2004 ஆம் ஆண்டில் இந்தியாவில் வெளிவந்த அவரது புத்தகத்தில் குறிப்பிடப்பட்டுள்ளது .\n\nSection::::பயன்கள்.\nSection::::ஒளியிழை தொடர்பு.\nஒளியிழை என்பது கணினி வலையிணைப்பு களிலும், தொலைதொடர்புத் துறைகளிலும் ஒரு ஊடகமாக பயன்படுகிறது, ஏனென்றால் இவை எளிய முறையில் ஒளிவடம் செய்வதாகவும் உள்ளது. இது குறிப்பாக வெகு தூர கடத்திகளாக பயன்படுத்தப்படுகிறது. ஏனென்றால் இவை ஒளியை கடத்தும் பொழுது மின்சார வடத்தினை காட்டிலும் சிதறல்கள் (ஆற்றல் குறைதல்) குறைவாகவே உள்ளது. இவை குறைந்த மீட்டுருவாக்கிகளை கொண்டே வெகு தொலைவு ஒளியை கடத்த பயன்படுகின்றன . இதனோடு , ஒளியிழைகளில் பரவிய ஒற்றை-புகுபாதை ஒளிக் குறிகைகள் கடத்து வீதத்தை உயர்வான 111 Gbps வரை வீச்ச மாற்றங்கள் (modulation) செய்யமுடியும் என்று நிப்பான் தொலைத்தந்தி மற்றும் தொலைபேசி நிறுவனம் குறிப்பிட்டுள்ளது . ஆயினும் 10 அல்லது 40 Gbps உள்ள ஒரு தொடர்பு குறிப்பாக பிரித்த அமைப்புகளாகும் . ஒவ்வொரு ஒளியிழையிலும் எத்தனை புகுபாதைகளை (channels) வேண்டுமானாலும் அமைக்கலாம் ; ஒவ்வொன்றும் வெவ்வேறு ஒளி அலைநீளத்தை பயன்படுத்தும் ( அலைநீள பகு பன்னமைப்பு (Wavelength-division Mutiplexing)) . ஒற்றை புகுபாதை தரவு விகிதம் FEC Overhead குறைத்து , புகுபாதையின் எண்ணிக்கையை பெருக்குவது ஒரு ஒளியிழையின் சராசரி தரவு விகிதம் ஆகும் . பெல் ஆய்வகத்தில் நடக்கும் நடப்பு ஆய்வக ஒளியிழை தரவு விகிதம் 155 புகுபாதைகளை அமைத்து சுமார் 7000 கி.மீ தொலைவை 100 Gb/s வேகம் கொண்டதாக உள்ளது .\n\nசிறு தொலைவு பயன்பாடுகளில் , அதாவது ஒரு அலுவலகத்திக்குள் உருவாக்கும் வலையிணைப்பு போன்றவற்றில் , ஒளியிழை வட அமைப்பானது வட நாளங்களின் இடத்தை சேமிப்பதற்காக பயன்படுத்தப்படுகிறது . இது எதனால் என்றால் , நாளிணை காட்-5 ஈத்தர்நெட் வட அமைப்பு போன்று , ஒரு ஒளியிழை மின் வடங்களை காட்டிலும் பன்மடங்கு தரவுகளை எடுத்துச்செல்லும். மேலும் இவை மின்சார விளைவுகள் தடுப்பு திறன் கொண்டவை ; வெவ்வேறு வடங்களின் குறிகைகளுக்கிடையில் குறுக்கு பரிமாற்றங்கள் ஏற்படாது ; சூழல் சத்தம் குறிக்கிடாது .\n\nSection::::ஒளியிழை உணரிகள்.\nஒளியிழை உணரிகள் வெப்பம், அழுத்தம், முதலியவற்றை உணரக்கூடிய கருவியாகும் . அவ்வாறு உணரும் தன்மையை வைத்து நாம் உணர்ந்தவையை அளக்கப் பயன்படுத்துகிறோம் . இவ்வகையான ஒளியிழை பெரிதும் ஒளியினை உணர்கின்றன . ஆகையால் இதைக்கொண்டு தரவுகளை , பிம்பங்களை உணரும் அறியும் ஒரு கருவியாக பயன்படுகின்றன .\n\nSection::::வேறு பயன்பாடுகள்.\nஒளியிழைகளை பல்வேறு துறைகளில் பல்வேறு பயன்பாடுகளில் பயன்படுத்துகின்றனர் . இயற்கை மற்றும் செயற்கை மரங்களுக்கு ஒளியூட்டமாகவும் பயன்படுத்துகின்றனர் . பாதுகாப்பு சாதனமாகவும் , தரவு சரிபார்ப்புகளுக்கும் இதனை பயன்படுத்துகின்றனர் . மின்னூலகத்தில் இதன் பயன்பாடு அலாதியாகும் .\n\nSection::::செயல்முறை கொள்கை.\nகண்ணாடி ஒளியிழை என்பது மொத்த உட்புற எதிரொளிப்பினால் ஒளியை தனது நேரச்சில் கடத்தும் உருளையான மின்காப்பு அலைநடத்தி ஆகும் . ஒளியிழை மின்காப்பு பொருளினால் உருவாக்கிய அச்சுள்ளையும் , அதை சுற்றிய மின்காப்பு அச்சுறையையும் கொண்டிருக்கும் . ஒளிக் குறிகையை ஒளியிழையின் அச்சுள்ளிற்குள்ளேயே வைத்திருக்க வேண்டுமென்றால் , அச்சுறையை விட அச்சுள்ளிற்கு ஒளிவிலகல் குறிப்பெண் அதிகமாக இருக்க வேண்டும் . அச்சுளிற்கும் அச்சுறைக்கும் இடையில் உள்ள எல்லைப்பகுதி படிமாற்று ஒளியிழையில் உள்ளார்ப்போல் படிப்படியாகவும் ,சீர்மாற்று ஒளியிழையில் உள்ளார்ப்போல் சீராகவும் இருக்கலாம் .\n\nSection::::ஒளிவிலகல் குறிப்பெண்.\nஒளிவிலகல் குறிப்பெண் என்பது ஒரு பொருளில் ஊடுருவும் ஒளியின் வேகத்தை கணிப்பதற்கான வழி ஆகும் . ஒளி வெற்றிடத்தில் தான் வேகமாக செல்ல முடியும் . வெற்றிடத்தில் ஒளியின் வேகம் நொடிக்கு சுமார் 300,000 கி.மீ இருக்கும் . ஒளியிழையின் அச்சுள்ளில் செல்லும் ஒளியானது அச்சுறையின் சுவர்களில் முன்னும் பின்னுமாக மோதி மோதிச்செல்லும் . அவ்வாறு செல்லும் ஒளியானது தனது எல்லையை சரியாக கடக்க வேண்டும் ஆனால் ஒளியானது மாறுநிலைக் கோணத்தை விட அதிகளவு கோணத்தில் செலுத்தப்படவேண்டும் . இல்லையேல் அவ்வொளி கசிந்து வேறு எல்லைக்கு சென்று விடும் . இந்த குறிப்பிட்ட கோணங்களுக்கு இடையில் உள்ளப் பகுதியை ஏற்புக்கூம்பு என்றழைக்கப்படும் .\n\nSection::::மொதத் உட்புற எதிரோளிப்பு.\nஒளி அதிக அடர்த்தி பொருளில் இருந்தது குறைந்த அடர்த்தி பொருளுக்கு செல்லும் போது ஒளி விலகல் ஏற்படுகிறது. இந்த ஒளி விலகல் ஒளி விழும் கோணத்தை (Angle of Incidence) பொருத்து வேறுபடுகிறது. இந்த கோணம் அதிகரிக்க அதிகரிக்க விலகு கோணமும் அதிகரிகின்றது. ஒரு குறிபிட்ட விழும் கோணத்திற்கு விலகு கோணம் 90 டிக்ரி அடைகிறது. அதற்கு மேல் விழும் கோணம் அதிகரிக்கும் பொழுது ஒளி அதே ஊடகத்தினுள் எதிரொளிகப்படுகிறது. இதை மொதத் உட்புற எதிரோளிப்பு (Total Internal Reflection) எனபடுகிறது.\n\n"}
{"id": "177038", "url": "https://ta.wikipedia.org/wiki?curid=177038", "title": "ஒளிமின்னழுத்தியம்", "text": "ஒளிமின்னழுத்தியம்\n\nஒளிமின்னழுத்தியம் (\"Photovoltaics\" அல்லது \"PV\") என்பது சூரியக் கதிரை நேரடியாக மின்சாரமாக மாற்றும் ஒளிமின்கலங்களைப் பற்றியும் அவற்றை இணைத்து மின்னாற்றலை வழங்கும் கலை, தொழில், ஆய்வைப் பற்றியும் குறிக்கும். கதிரவனில் இருந்து கதிரொளி நாளும் கிடைப்பதால், வற்றாத ஆற்றல்வாயாக இது கருதப்படுகின்றது. நகரும் பொருள்கள் ஏதும் இன்றியும், சூழலுக்குக் கேடுதரும் வெளிக்கழிவுகள் ஏதும் இல்லாமலும் நேரடியாக மின்னாற்றல் உருவாக்கப்படுவதால் இவை வரவேற்கப்படுகின்றன. மின்னாற்றலைத் தனியாக ஓரிடத்தில் உருவாக்கி மற்ற இடங்களுக்கு கம்பி வழியாக செலுத்தி வழங்க வேண்டிய தேவை இல்லாமல் எங்கு வேண்டுமோ அங்கு தனித்து இயங்கி மின்னாற்றல் பெறமுடியும் ஆகையால் இவற்றின் பயன்பாடு, படகுகளிலும், தீவுகளிலும் கூடக் காணக்கூடியது. மின் ஆற்றல் பற்றாக்குறை கூடுவதால், அண்மைக் காலமாக கதிரொளி மின்கலங்களின் உற்பத்தியும், கதிரொளி படல்களின் உற்பத்தியும் உயர்ந்துள்ளது.\n\nஒளிமின்னழுத்தியத் தயாரிப்பு ஒவ்வொரு இரண்டு ஆண்டுகளுக்கும் இருமடங்காக உயர்வதினால், அதில் 2002 ஆம் ஆண்டு முதல் ஒவ்வோர் ஆண்டும் சராசரியாக 48 விழுக்காடாக உயருவதால், இதுவே உலகில் மிக விரைவாக உயர்ந்த மின்னாற்றல் தொழில்நுட்பமாக உருவாகி உள்ளது.\n\nSection::::மேற்கண்ணோட்டம்.\nகுறிப்பிட்ட அலைநீளம் கொண்ட ஒளி ஒரு குறைக்கடத்தியின் மீது விழுந்தால் அக்குறைக்கடத்தியில் உள்ள அணுக்களைப் பிணைத்திருக்கும் எதிர்மின்னிகள் விடுபட்டு மின்னோட்டம் அல்லது மின்னழுத்தம் ஏற்படும். நேர்வகை-எதிர்வகைக் குறைக்கடத்தி இணைப்பால் உருவான இருமுனையம் என்னும் ஈரி ஒன்றில் ஒளிக்கதிர் விழுந்தால், அக்கருவியில் மின்னழுத்தம் ஏற்படுகின்றது. ஒளியின் ஆற்றலால் அக் குறைக்கடத்தி ஈரியில் விடுபடும் எதிர்மின்னிகளும், நேர்மின்மம் உடைய புரைமின்னிகளும் (holes) அந்த ஈரியின் இணைப்பு முகத்தை ஒட்டி இருக்கும் பகுதியில் உள்ள மின்புலப் பகுதியை அடைந்து அங்கே பிரிக்கப்படுகின்றன. ஆகவே இருமுனைகளுக்கும் இடையே மின்னழுத்தம் ஏற்படுகின்றது. இவ்விளைவு ஒளிமின்னழுத்திய விளைவு( photovoltaic effect) எனப்படுகின்றது. ஒளியால் தூண்டப்பட்டு ஓர் ஈரியில் மின்னோட்டம் பாயும் கருவியை ஒளிமின் ஈரி அல்லது ஒளிமின் இருமுனையம் (photodiode) என்று அழைப்பர். ஆனால் இந்த ஒளிமின் ஈரிகளுக்குத் தனியாக வெளியிருந்து மின்னழுத்தம் தருவது வழக்கம். கதிரொளி மின்னழுத்தியக் கருவியில் தனியாக வெளியிருந்து மின்னழுத்தம் ஏதும் தரவேண்டியதில்லை. ஒளியின் தூண்டுதலாக் தோன்றும் மின்னழுத்தமே இக்கருவியை இயக்கி மின்னோட்டம் தருகின்றது. இதனால் சில நேரங்களில் கதிரொளி மின்கலத்தை புற மின்னழுத்தச் சாய்வுதராத ஒளிமின் ஈரி (இருமுனையம்) என்பர்.\n\nSection::::தற்போதைய மேம்பாடு.\nஒளிமின்படலங்களின் (solar panels) மிக முக்கிய இடுவு என்னவென்றால் முதலீட்டு தொகை ( பொருத்துதல் மற்றும் மூலப்பொருட்களுக்கான தொகை ).\n"}
{"id": "177047", "url": "https://ta.wikipedia.org/wiki?curid=177047", "title": "சத்ய லோகம்", "text": "சத்ய லோகம்\n\nஇந்து தொன்மவியலின் அடிப்படையில் சத்ய லோகம் அல்லது சத்திய லோகம் என்பது பிரம்மனின் உலகமாகும். பிரம்ம லோகம் என்றும் இந்த உலகம் அழைக்கப்பெறுகிறது. இங்கு பிரம்மன் தனது தொழிலான படைக்கும் தொழிலினை செய்கிறார். கலைமகளான சரஸ்வதி தேவி வீணையை மீட்டி இசையில் திளைக்கிறார்.\n\nஇங்கு இறப்பினை கடந்த முனிவர்களும், ரிசிகளும் தவமியற்றுவதாகவும் நம்பப்படுகிறது.\n\n"}
{"id": "177052", "url": "https://ta.wikipedia.org/wiki?curid=177052", "title": "மதுராந்தகம் ஏரி", "text": "மதுராந்தகம் ஏரி\n\nமதுராந்தகம் ஏரி என்பது செங்கல்பட்டு மாவட்டத்தில் உள்ள மதுராந்தகம் நகராட்சியில் உள்ள ஏரியாகும். இதுவே செங்கல்பட்டு மாவட்டத்தின் பெரிய ஏரியாகும். \n\nSection::::கட்டுமானம்.\nஇது உத்தம சோழன் காலத்தில் கட்டப்பட்டது. ஆங்கிலேயர் ஆட்சி காலத்தில் மாவட்ட ஆட்சியர் லியோனலால் 1798 ஆம் ஆண்டு கரைகள் வலுப்படுத்தப்பட்டது..\n\nSection::::அளவுகள்.\nஇதன் வரப்பின் (கரையின் நீளம் 12,960 அடிகள், மற்றும் இது 2908 ஏக்கர்கள் பரப்பளவு கொண்டது. நீர் 2231.48 ஏக்கர்கள் பரவியும், 609 மெட்ரிக் கன அடிகள் கொள்ளளவும் கொண்டது.\n"}
{"id": "177054", "url": "https://ta.wikipedia.org/wiki?curid=177054", "title": "வேட்டைக்காரர்", "text": "வேட்டைக்காரர்\n\nவிலங்குகளை வேட்டையாடிப் புசிப்போர் வேட்டைக்காரர்.\nவேறு :\n\n"}
{"id": "177060", "url": "https://ta.wikipedia.org/wiki?curid=177060", "title": "மே 2013 சந்திர கிரகணம்", "text": "மே 2013 சந்திர கிரகணம்\n\nபகுதியான சந்திர கிரகணம் அல்லது நிலவு மறைப்பு என்பது 2013-ம் ஆண்டில் மே 25-ஆம் நாள் நடைபெரும். இது முழு நிலவு மறைப்பாக இல்லாததனால் வெறும் நிழல் மட்டும் புவியில் பட்டு, சரிவர தெரியாமல் போகக்கூடும்.\n\nSection::::3 கிரகணங்கள்.\n2013 ஏப்ரல் மற்றும் மே மாதங்களின் சிறப்பு (30 நாட்களிடையே) 3 கிரகணங்கள் தெரியும். \nதொடர்ந்து வரக்கூடிய இரு சந்திர கிரகணங்களில் இது இரண்டாவதாகும்.\n\nSection::::வரைபடம்.\nSection::::சரோஸ் தொடர்.\nஇது சரோஸ் 150 தொடரின் முதல் சந்திர கிரகணமாகும்.\n"}
{"id": "177061", "url": "https://ta.wikipedia.org/wiki?curid=177061", "title": "சௌந்தரிய லகரி உரை", "text": "சௌந்தரிய லகரி உரை\n\nசௌந்தரிய லகரி உரை என்னும் உரைநூலானது சௌந்தர்ய லகரி என்னும் நூல் தோன்றிய 16 நூற்றாண்டிலேயே எழுதப்பட்டது. இந்த உரையின் சிறப்புப் பாயிரப் பாடலில் இந்த உரையாசிரியரின் பெயர் தாழைநகர் எல்லான் எனக் குறிபிடப்பட்டுள்ளது. இந்த எல்லானே எல்லப்ப நாவலர் என அறிஞர் மு. அருணாசலம் குறிப்பிட்டுக் காட்டுகிறார். \n\nசௌந்தரியம் என்பது இங்குத் தேவியின் அழகினைக் குறிக்கும். \nசௌவுந்தரிய லகரி எல்லப்ப நாவலர் உரை என்னும் பெயரோடு இந்த உரைநூல் 1897 ஆம் ஆண்டு நல்லூர் ஆறுமுக நாவலரால் பரிசோதிக்கப்பட்டதை, சென்னை இட்டா பார்த்தசாரதி நாயுடு அவர்களால் தமது ஸ்ரீ பதமநாப விலாச அச்சகத்தில் பதிப்பிக்கப்பட்டது. 1907 அனவரதம்பிள்ளை பதிப்பு இதன் சிறப்பான பதிப்பு.\n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, மூன்றாம் பாகம், பதிப்பு 2005\n"}
{"id": "177062", "url": "https://ta.wikipedia.org/wiki?curid=177062", "title": "ஸ்ரீ சாரதா வித்யாலயா பெண்கள் மேனிலைப் பள்ளி", "text": "ஸ்ரீ சாரதா வித்யாலயா பெண்கள் மேனிலைப் பள்ளி\n\nஸ்ரீ சாரதா வித்யாலயா பெண்கள் மேனிலைப் பள்ளி என்பது தமிழ்நாட்டின் சேலம் மாவட்டத்தில் உள்ள புகழ் பெற்ற பள்ளி ஆகும். சாரதா கல்லூரிச் சாலையில் அமைந்துள்ள இப்பள்ளி ராமகிருஷ்ண மடத்தினரால் நிருவாகிக்கப்பட்டு வருகின்றது.\n"}
{"id": "177064", "url": "https://ta.wikipedia.org/wiki?curid=177064", "title": "அயன் மேன் 3", "text": "அயன் மேன் 3\n\nஅயன் மேன் 3 (\"Iron Man 3\") என்பது 2013 ஆம் ஆண்டு வெளியான அமெரிக்க திரைப்படம். மார்வெல் காமிக்ஸ்\nநிறுவனத்தின் வரைகதைகளில் தோன்றும் அயன் மேன் என்ற கதாபாத்திரத்தை மையமாகக் கொண்டு எடுக்கப்பட்டது. இது ஏப்ரல் 25, 2013 அன்று வெளியிடப்பட்டது. இப்படத்தை தமிழிலும் வெளியிட்டுள்ளனர். ஷேன்பிளாக் இயக்கியுள்ளார். ராபர்ட் டவுனி ஜூனியர் மூன்றாவது தடவையாக அயன்மேன் கேரக்டரில் நடித்துள்ளார்.\n\n\n\nSection::::தமிழில்.\nஏப்ரல் 26 ஆம் திகதி ஆங்கிலத்தில் மட்டுமன்றி தமிழும் வெளியானது. ஆங்கிலத்தில் 30 திரையரங்குகளில் 3D இலும், தமிழில் 100 திரையரங்களில் 2D இலும் வெளியானது.\n\n"}
{"id": "177065", "url": "https://ta.wikipedia.org/wiki?curid=177065", "title": "சக்ராயுதம்", "text": "சக்ராயுதம்\n\nஇந்து தொன்மவியலின் அடிப்படியில் சக்ராயுதம் என்பது விஷ்ணுவின் ஆயுதமாகும். இந்த ஆயுதத்தினை சக்கரத்தாழ்வார் என வடிவமிட்டு வைணவர்கள் வணங்குகிறார்கள்.\n\nசுதரிசனம்,சுதர்சனம் என பல பெயர்களில் இவ்வாயுதம் வழங்கப்படுகிறது.\n\nSection::::சக்கரத்தினை தந்த சிவன்.\nசிவபெருமானை திருவீழிமிழலை தலத்தில் விஷ்ணு ஆயிரம் தாமரைப் பூக்களை கொண்டு தினம் அர்ச்சனை செய்து வந்தார். ஒருநாள் ஆயிரம் தாமரைப் பூக்களில் ஒன்று குறைந்தது காணப்பட்டது. அதனை அர்ச்சனையின் போது அறிந்த விஷ்ணு தன் கண்களில் ஒன்றினை தாமரையாக்கி ஆயிரம்பூவாக முழுமையான பூஜை செய்தார். அதனால் சிவபெருமான் மகிழ்ந்து சக்ராயுதத்தினை விஷ்ணுவிக்கு வழங்கினார் என்று திருவீழிமிழலை தலபுராணம் கூறுகிறது.\n"}
{"id": "177074", "url": "https://ta.wikipedia.org/wiki?curid=177074", "title": "திருநெல்லி மகாவிஷ்ணு கோயில்", "text": "திருநெல்லி மகாவிஷ்ணு கோயில்\n\nதிருநெல்லி மகா விஷ்ணு கோயில் என்பது கேரளத்தில் அமைந்துள்ள பழைமையான விஷ்ணு கோயில்களில் ஒன்று. இது பிரம்மகிரி மலைக்குன்றை அடுத்த திருநெல்லியில் அமைந்துள்ளது. \n\n"}
{"id": "177076", "url": "https://ta.wikipedia.org/wiki?curid=177076", "title": "பிரம்மகிரி", "text": "பிரம்மகிரி\n\nபிரம்மகிரி மலைத்தொடர் மேற்குத் தொடர்ச்சி மலையில் உள்ளது. இது கர்நாடகத்தின் குடகு மாவட்டத்திற்கும், கேரளத்தின் வயநாடு மாவட்டத்திற்கும் உள்ள எல்லையில் அமைந்துள்ளது. இதன் மேற்பகுதியில் அதிகளவிலான மரங்கள் உள்ளன. வனவாழ் உயிரினங்களும் மிகுந்து காணப்படுகின்றன.\nSection::::சுற்றுலாவுக்கான இடங்கள்.\nதிருநெல்லி கோவில் என்னும் திருமால் கோவில் இம்மலையின் கேரளப் பகுதியில் அமைந்துள்ளது.\n"}
{"id": "177077", "url": "https://ta.wikipedia.org/wiki?curid=177077", "title": "திருநெல்லி", "text": "திருநெல்லி\n\nதிருநெல்லி என்பது கேரளத்தின் வயநாடு மாவட்டத்தில் அமைந்துள்ளது. இங்குள்ள திருநெல்லி மகாவிஷ்ணு கோயில்‎ பழைமையான விஷ்ணு கோயில்களில் ஒன்றாகும்.\n"}
{"id": "177084", "url": "https://ta.wikipedia.org/wiki?curid=177084", "title": "மரீசி", "text": "மரீசி\n\nமரீசி என்பவர் இந்து தொன்மவியலின் அடிப்படையில் பிரம்மாவின் குமாரன் ஆவார். மரீசி மகரிஷியின் மனைவிக்கு கலை என்று பெயர். இவர்களுக்கு காசிபர் என்ற மகனும், பூர்ணிமா என்ற மகளும் உள்ளனர். மேலும் மரீசி சப்த ரிஷிகள் எனப்படும் ஏழு பெரும் ரிசிகளுள் ஒருவரும், பிரம்மாவின் படைப்பு தொழிலை செய்ய உருவாக்கப்பெற்ற பிரஜாபதிகளுள் ஒருவருமாவார்\n\nSection::::தோற்றம்.\nபிரம்மா தன் படைப்புத் தொழிலுக்கு உதவியாக இருக்க சனத்குமாரர் முதலிய சனகாதி முனிவர்கள் ஆகியோரைத் தோற்றுவித்தார். ஆனால், அவர்கள் சிவபெருமானை நோக்கி தவமிருந்து மெய்ஞானத்தினை அடையச் சென்றதால், நாரதர், தட்சன், வசிட்டர், பிருகு, கிரது, புலஸ்தியர், அங்கரிசர், அத்திரி, மரீசி ஆகியோரை பிரம்மா தோற்றுவித்து தனக்கு உதவியாக இருக்கும்படி செய்தார்.\n\nSection::::மானசரோவர் ஏரி தோற்றம்.\nஒரு முறை மரீசி சிவபெருமானை 12 ஆண்டுகள் தாந்திரீக முறைப்படி வணங்க முடிவுசெய்தார். ஆனால் கையிலை முழுவதும் நீர்நிலைகள் பனியாக உறைந்து நின்றன. தாந்திரீக முறைப்படி குளித்து ஈர உடையுடனே வழிபடவேண்டும் என்ற நியதியுள்ளதால் மரீசியால் சிவபெருமானை வணங்க இயலவில்லை. எனவே தனது தந்தையான பிரம்மாவிடம் அபயம் வேண்டினார். \n\nபிரம்மாவும் கைலாயம் மலையிலுள்ள பனிக்கட்டிகளை உருகச் செய்து அதிலிருந்து மானசரோவர் என்ற ஏரியை உருவாக்கி தந்தார்.\n\n"}
{"id": "177104", "url": "https://ta.wikipedia.org/wiki?curid=177104", "title": "ஆனந்தம் ஆனந்தமே...", "text": "ஆனந்தம் ஆனந்தமே...\n\nசீத்தம்மா வகிட்லோ சிரிமல்லே செட்டு என்பது 2013 ஆம் ஆண்டில் வெளியான தெலுங்குத் திரைப்படம் ஆகும். இதை ஸ்ரீகாந்து அடலா என்பவர் இயக்கியுள்ளார். வெங்கடேஷ் (நடிகர்), மகேஷ் பாபு, அஞ்சலி, சமந்தா ஆகியோர் முதன்மை வேடங்களில் நடித்துள்ளனர். பிரகாஷ்ராஜ், ஜெயசுதா ஆகியோர் துணை வேடங்களில் நடித்துள்ளனர். இது ஜனவரி 11, 2013 அன்று வெளியானது.\n\nஇது தமிழில், ஆனந்தம் ஆனந்தமே என்ற பெயரில் வெளியாகவுள்ளது.\n"}
{"id": "177108", "url": "https://ta.wikipedia.org/wiki?curid=177108", "title": "பி. ஜி. வுட்ஹவுஸ்", "text": "பி. ஜி. வுட்ஹவுஸ்\n\nசர் பெல்ஹம் கிரென்வில் வுட்ஹவுஸ் (15 அக்டோபர் 1881 - 14 பிப்ரவரி 1975) ஓர் ஆங்கில நகைச்சுவை எழுத்தாளர். அவருடைய எழுத்துகளில் புதினங்கள், சிறுகதைகள், நாடகங்கள், கவிதைகள், பாடல்கள், கட்டுரைகள் உட்பட்ட அனைத்தும் அடங்கும். எழுபது ஆண்டு காலம் தொடர்ந்து எழுதியவர். அவர் எழுத்துகள் இன்றும் பரவலாக வாசிக்கப்படுகின்றன. அரசியல் ரீதியாகவும், சமுதாய ரீதியாகவும் பல தடுமாற்றங்களைத் தன் வாழ்வில் சந்தித்ததால், ஃபிரான்சிலும் அமெரிக்காவிலும் அவர் மிகுதியான வாழ்க்கையைக் கழித்தார். ஆனாலும் இவரது முக்கிய எழுத்துக்களம், பிறப்பு, படிப்பு, இளமைகாலம் என இவரது வாழ்க்கையைப் பிரதிபலிக்கும் வகையில், முதலாம் உலகப்போருக்கு முன்னும் பின்னும் இருந்த ஆங்கிலேய மேல்தட்டு மக்கள் வாழ்க்கையைச் சார்ந்ததாக இருந்தது.\n\nஓர் அங்கீகரிக்கப்பட்ட ஆங்கில உரைநடை விற்பன்னரான வுட்ஹவுஸ், அவருடைய சமகாலத்தவர்களான ஹிலாய்ரெ பெல்லாக், எவெலைன் வாக் மற்றும் ரட்யார்ட் கிப்ளிங் அவர்களிடையேயும், அண்மைய எழுத்தாளர்களான ஸ்டீபன் ஃபிரை, டக்லஸ் ஆடம்ஸ், ஜே. கே. ரௌலிங் மற்றும் ஜான் லெ கர்ரே போன்றோரிடையேயும் நன்மதிப்பு பெற்றவர்.\n\nஇன்று ஜீவ்ஸ் மற்றும் பிலான்டிங்ஸ் காஸ்ட்ல் புதினங்களாலும், சிறுகதைகளினாலும் அறியப்படுபவர். வுட்ஹவுஸ் மேலும் ஒரு நாடககர்த்தாவும், பாடலாசிரியரும் ஆவார். அவர் பதினைந்து மேடை நாடகங்களுக்கு பகுதி எழுத்தாளர் ஆவார். முப்பது இசை-நகைச்சுவை நாடகங்களில், இருநூற்றைம்பது பாடல்களில் பங்குகொண்டிருக்கிறார். இவை பெரும்பாலும் ஜெரோம் கெர்னும் கய் போல்டனும் தயாரித்த நாடகங்களாகும். அவர் கோல் போர்ட்டருடன் \"எனிதிங் கோஸ்\"(1934) என்ற இசை நாடகத்தில் பணிபுரிந்திருக்கிறார். கெர்ன்ஸ் இசையில் புகழ்பெற்ற \"ஷோ போட்\" இசை நாடகத்தில் வரும் \"பில்\" பாடல் வரிகளை எழுதியிருக்கிறார். கெர்ஷ்வின் - ராம்பர்க் அவர்களின் நாடகமான \"ரோசலி\"யில்(1928), சிக்மன்ட் ராம்பர்க் இசைக்கு வரிகள் புனைந்திருக்கிறார். ருடால்ஃப் ஃப்ரிம்லுடன் அவருடைய இசைநாடகமான \"தி த்ரீ மஸ்கெட்டியர்சில்\" (1928) பணிபுரிந்திருக்கிறார். அவர் பாடலாசிரியர்களின் காட்சியகத்தில் இடம் வகிக்கிறார்.\n"}
{"id": "177118", "url": "https://ta.wikipedia.org/wiki?curid=177118", "title": "கந்தர்வர்", "text": "கந்தர்வர்\n\nகந்தர்வர்கள் என்போர் இந்து தொன்மவியலின் அடிப்படையில் பதினான்கு கணங்களில் ஒரு இனக்குழுவாவர்.\n\nஇவர்கள் கந்தவர் லோகத்தில் வசிக்கின்றார்கள்.\n\nஇவர்கள் மனிதர்களுக்கும், தேவர்களுக்கும் தொடர்பாக இருப்பவர்கள். இவர்கள் எப்பொழுதும் மகிழ்வாக பாடிக்கொண்டும், ஆடிக்கொண்டும் இருப்பார்கள். ஆடல் கலையில் வல்லவர்களாகவும், யாழ் போன்ற இசைக்கருவிகளை மீட்கும் சக்தி படைத்தவர்களாகவும் கருதப்படுகின்றனர். சித்தரம், நடனம், இசை போன்ற கலைகள் கந்தர்வ வேதம் என்று அழைக்கப்பெற இவர்களே காரணமாகும். அரம்பையர்கள், கந்தவர்களுடன் ஆடல் பாடல்களில் ஈடுபடுவர்.\n\n\n"}
{"id": "177119", "url": "https://ta.wikipedia.org/wiki?curid=177119", "title": "ஆர். எஸ். சுபலட்சுமி", "text": "ஆர். எஸ். சுபலட்சுமி\n\nசகோதரி சுபலட்சுமி (\"R. S. Subbalakshmi\", ஆகத்து 18, 1886 - திசம்பர் 20, 1969) என்றழைக்கப்பட்ட ஆர். எஸ். சுபலட்சுமி பெண்ணியத்திற்காகப் பாடுபட்ட சமூக சீர்திருத்த சிந்தனையாளரும் தென்னகத்தின் முதல் பட்டதாரிப் பெண்மணியுமாவார்..\n\nSection::::வாழ்க்கை.\nசென்னையில் மயிலாப்பூரில் ஒரு பிராமணக் குடும்பத்தில் பிறந்தவர். இவருடைய தந்தை சுப்பிரமணிய அய்யர். அரசுப் பொதுப்பணித்துறையில் பொறியாளராகப் பணியாற்றியவர். தாயார் விசாலாட்சி. இவர்களது முதல் குழந்தையாகப் பிறந்தவர் சுபலட்சுமி. இவரது குடும்பம் தஞ்சை வைகளத்தூர் என்ற ஊரைச் சேர்ந்த பிராமணக் குடும்பமாகும். சைதாப்பேட்டையில் தனது ஆரம்பக்கல்வியைப் பயின்றார் 1898 இல் சுபலட்சுமியின் 11 ஆவது வயதில் இவர்களது குலமுறைப்படி திருமணம் நடைபெற்றது. ஆனால் உடனே தனது கணவனை இழந்தார். கல்வியின் மீதுள்ள ஆர்வத்தால் எழும்பூரிலிருந்த பிரசிடென்சி மேல்நிலை மற்றும் பயிற்சிப்பள்ளியில் தனது கல்வியைத் தொடர்ந்தார். 1905 மெட்ரிகுலேசன் தேர்வில் எல்லாப்பாடங்களிலும் ( முதலாவதாத் தேறினார். கல்வி மட்டுமின்றி வீணை மீட்டுவதிலும் பயிற்சியெடுத்துக் கொண்டார். 1898 இல் பின்னர் ஜார்ஜ் டவுனிலிருந்த பிரசன்டேசன் கான்வென்டில் எப். ஏ வகுப்பில் சேர்ந்தார். 1908 இல் பி. ஏ வகுப்பில் சேர்ந்து 1911 ஆம் வருடம்முதல் பிராமணக் குடும்பத்துப் பட்டதாரியாகவும் தென்னகத்தின் முதல் பட்டதாரிப் பெண்மணியாகவும் தேர்வு பெற்றார்.\n"}
{"id": "177123", "url": "https://ta.wikipedia.org/wiki?curid=177123", "title": "கணங்கள்", "text": "கணங்கள்\n\nகணங்கள் என்போர் இந்து தொன்மவியலின் அடிப்படையில் பதினெட்டு இனக்குழுக்கள் ஆவர்.\n\nஇவர்களை பதினெண் கணங்கள் என்பர். இவர்களுக்கு அதிபதியான காரணத்தினால் சிவமைந்தனான விநாயகர் \"கணபதி\" என்று அழைக்கப்பெறுகிறார்.\n\n\n\n"}
{"id": "177129", "url": "https://ta.wikipedia.org/wiki?curid=177129", "title": "தி. த. சரவணமுத்துப்பிள்ளை", "text": "தி. த. சரவணமுத்துப்பிள்ளை\n\nதி. த. சரவணமுத்துப்பிள்ளை (1865 - 1902) ஈழத்து எழுத்தாளர், தமிழறிஞர். தமிழின் முதல் வரலாற்றுப் புதினமான மோகனாங்கி என்ற புதினத்தை 1895 ஆம் ஆண்டில் எழுதி வெளியிட்டவர்.\n\nஇலங்கையின் திருகோணமலையைப் பிறப்பிடமாகக் கொண்ட சரவணமுத்துப்பிள்ளை, தனது 15வது அகவையில் சென்னை சென்று பச்சையப்பன் கல்லூரியிலும், சென்னை மாநிலக் கல்லூரியிலும் கல்வி கற்றார். மோகனாங்கி, தத்தைவிடு தூது என்ற பெண் விடுதலைச் செய்யுள்களையும் எழுதினார்\n\n"}
{"id": "177130", "url": "https://ta.wikipedia.org/wiki?curid=177130", "title": "தேசிங்கு", "text": "தேசிங்கு\n\nஇராஜா தேசிங்கு அல்லது இராஜா தேஜசிங் என்பவர் சொருப்சிங்கின் வீரமகன் ஆவார். பொந்தில் ராஜ்புத் வம்சாவளியான இவர் கி.பி. 1714 ஆம் ஆண்டில் செஞ்சியை ஆட்சி செய்தார்.\n\nSection::::போர்.\nஇவர் ஆற்காடு நவாபின் மேலதிகாரத்தை ஏற்க மறுத்து, அவருக்குக் கப்பம் கட்டவில்லை. இதனால் ஆற்காடு நவாப் சதயத் உல்லாகான்-I கி.பி. 1714 ஆம் ஆண்டு செஞ்சி மீது படையெடுத்தார். செஞ்சி நகருக்கு அருகில் ஒரு முக்கிய போர் நடந்தது. தேசிங்குராஜன் வீரமாக அவருடைய \"நீலவேணி\" என்னும் குதிரையுடன் போரிட்டார். அவருக்கு முகமது கான் என்ற நண்பர் தன்னுடைய \"பஞ்ச கல்யாணி\" என்ற குதிரையுடன் உதவினார். நவாப்பின் 85,000 குதிரைவீரர்களை கொண்ட படையை எதிர்த்து தேசிங்கின் 350 குதிரைவீரர்கள் கொண்ட படை போரிட்டது.\n\nSection::::மரணம்.\nஅப்போது பீரங்கி குண்டுகள் பொழிய, நடந்த போரில் \"நீலவேணிக்குதிரை\" கால் வெட்டப்பட்டு கொல்லப்பட்டது. தன்னை எப்படியும் கொன்றுவிடுவார்கள், முதுகில் குண்டு பாய்ந்து இறந்தால் புறமுதுகுகாட்டி ஓடிய மன்னன் என வரலாறு சொல்லும் என கருதிய ராஜா தேசிங்கு, தன் வாளை வானத்தில் எறிந்து மார்பைக்காட்டி வீரமரணம் அடைந்தார். 18 வயதேயான தேசிங்குராஜன் போரில் மரணமடைந்து அவரது குறுகிய கால ஆட்சி வீழ்ந்தது. ஆற்காடு நவாப் செஞ்சியைக் கைப்பற்றினார். தேசிங்கின் புதிதாய் திருமணமான மனைவி ராணிபாய் உடன் கட்டையேறினார். அவ்வரசியின் வீரத்தைப் பாராட்டி ஆற்காடு நவாப் இராணிப்பேட்டை என்ற ஊரை ஆற்காட்டுக்கு அருகில் உண்டாக்கினார்.\n\nSection::::உடல் நல்லடக்கம்.\nவீரமரணம் அடைந்த ராஜா தேசிங்குவின் உடலை அப்படியே விட்டுவிட்டு செல்லாத ஆற்காடு நவாப் சதயத் உல்லாகான், செஞ்சிக்கு கொண்டு வந்து அரசு மரியாதையுடன் அடக்கம் செய்தார்.\n\nSection::::திரைப்படம்.\nஇம்மன்னனின் கதையை மையமாகக் கொண்டு 1936 ஆம் ஆண்டு \"ராஜா தேசிங்கு\" என்னும் தமிழ்த் திரைப்படம் வெளியானது. ராஜா சந்திரசேகர் இயக்கத்தில் வெளிவந்த இத்திரைப்படத்தில் டி. கே. சுந்தரப்பர், வி. எஸ். மணி மற்றும் பலரும் நடித்துள்ளனர்.\n"}
{"id": "177133", "url": "https://ta.wikipedia.org/wiki?curid=177133", "title": "ராஜா தேசிங்கு (1960 திரைப்படம்)", "text": "ராஜா தேசிங்கு (1960 திரைப்படம்)\n\nராஜா தேசிங்கு 1960 ஆம் ஆண்டு வெளிவந்த தமிழ்த் திரைப்படமாகும். டி. ஆர். ரகுநாத் இயக்கத்தில் வெளிவந்த இத்திரைப்படத்தில் எம். ஜி. இராமச்சந்திரன், எஸ். எஸ். ராஜேந்திரன், பி. பானுமதி மற்றும் பலரும் நடித்திருந்தனர். இப்படம் வரலாற்று வீரர் தேசிங்கு ராஜாவை பற்றியது. இதே கதையினை ஒட்டி 1936-ஆம் ஆண்டும் இதே தலைப்பில் \"ராஜா தேசிங்கு\" என்ற படம் வெளியாயிற்று.\n\n"}
{"id": "177140", "url": "https://ta.wikipedia.org/wiki?curid=177140", "title": "அலெப்போ", "text": "அலெப்போ\n\nஅலெப்போ (\"Aleppo\", / \"ஹலப்\"), சிரியாவின் வடமேற்குப் பகுதியில் திமிஷ்கிலிருந்து 310 கிலோமீட்டர்கள் (193 மைல்கள்) தொலைவிலுள்ள ஓர் பெரிய நகரமாகும். சிரியாவின் மிகுந்த மக்கள்தொகை உள்ள ஆளுநகரகமான (மாநிலம்) அலெப்போ ஆளுநகரத்தின் தலைநகரமாகவும் விளங்குகிறது. 2,132,100 (2004 கணக்கெடுப்பு) மக்கள்தொகை உள்ள இந்தநகரம் \"பெரிய சிரியா\" அல்லது \"சாம்\" என அழைக்கப்படும் இப்பகுதியிலேயே மிகப் பெரிய நகரமாகவும் உள்ளது.பண்டைய அலெப்போ நகரம் பல நூற்றாண்டுகளாகவே பெரிய சிரியாவின் மிகப்பெரும் நகரமாகவும் உதுமானியப் பேரரசில் இசுதான்புல், கெய்ரோ அடுத்து மூன்றாவது பெரிய நகரமாகவும் இருந்து வந்துள்ளது.\n\n"}
{"id": "177142", "url": "https://ta.wikipedia.org/wiki?curid=177142", "title": "திரையக் காணம்", "text": "திரையக் காணம்\n\nதிரையக் காணம் என்பது ஒரு சோதிட நூல். இதன் காலம் 10 ஆம் நூற்றாண்டு. யாப்பருங்கல விருத்தி உரையிலும், பெருந்தேவனார் எழுதிய வீரசோழிய உரையிலும் திரையக்காணப் பாடல்கள் என்னும் குறிப்போடு ஆறு பாடல்கள் உள்ளன. அந்தப் பாடல்களுக்கான சிறு விளக்கங்களும் அந்தந்த உரைகளில் உள்ளன. இந்தப் பாடல்கள் அந்த உரைநூலில் நிரல்நிறை அணிக்கு எடுத்துக்காட்டுகளாகத் தரப்பட்டுள்ளன. \n\nஎடுத்துக்காட்டு பாடல்கள் \n\nசேய் புகர் பால் மதி ஆளும் முன் நாளினைக்\nகாய் கதிர் மால் பகர் சேயிடை நாளினை\nமாசறு பொன் சனி காரி பொன்னாம் கடை\nஆசறு நாள்களை அஞ்சக ஓணே \n\nசெவ்வாய் புகர் புத்தி திங்கள் கதிர் புத்தி\nசெவ்வாய் பொன் காரி சனி மந்த்ரி செவ்வாய் – வெவ் வாயும்\nமேடம் முதல் ஈர் ஆறு வீட்டுக்கு இறை என்று\nநீடு ஆய்ந்து சொன்னார் நிலத்து. \n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பத்தாம் நூற்றாண்டு, பதிப்பு 2005\n"}
{"id": "177143", "url": "https://ta.wikipedia.org/wiki?curid=177143", "title": "அலெப்போ பெரிய பள்ளிவாசல்", "text": "அலெப்போ பெரிய பள்ளிவாசல்\n\nஅலெப்போ பெரிய பள்ளிவாசல் ( \"Jāmi‘ Halab al-Kabīr\") அல்லது அலெப்போ உமாய்யது பள்ளிவாசல் ( \"Jāmi‘ al-Umawi al-Kabīr\") சிரியாவின் அலெப்போ நகரத்தில் உள்ள மிகப்பெரிய மற்றும் தொன்மையான பள்ளிவாசல் ஆகும். உலகப் பாரம்பரியக் களமான இந்தப் பள்ளிவாசல் அலெப்போ பழைய நகரத்தில் அல்-ஜலோம் மாவட்டத்தில் அல்-மதீனா சவுக்கிற்கு நுழைவாயிலில் அமைந்துள்ளது. இந்தப் பள்ளிவாசலில் திருமுழுக்கு யோவானின் தந்தையான செக்காரியாவின் உடலடக்கம் செய்யப்பட்டுள்ளதாக அறியப்படுகிறது. துவக்கத்தில் 8ஆம் நூற்றாண்டில் கட்டப்பட்டிருந்தாலும் தற்போதைய கட்டடம் 11வதிலிருந்து 14ஆம் நூற்றாண்டு வரை கட்டப்பட்டுள்ளது. 1090இல் கட்டப்பட்ட மினார், சிரியா உள்நாட்டுப் போரின் போது ஏப்ரல் 24, 2013இல் அழிக்கப்பட்டது.\n\n"}
{"id": "177144", "url": "https://ta.wikipedia.org/wiki?curid=177144", "title": "பஞ்சகன்னிகை", "text": "பஞ்சகன்னிகை\n\nஇந்து தொன்மவியலில் ஐந்து புராணப் பெண்கள் பஞ்சகன்னிகைகள் (சமஸ்கிருதம்:पञ्चकन्या, pañcakanyā, பஞ்சகன்னியா) என்று அழைக்கப்பெறுகின்றார்கள். இவர்களே மிகச்சிறந்த தர்மப்பத்தினிகளாகவும், இல்லற வழிகாட்டிகளாகவும் குறிக்கப்பெறுகிறார்கள்.\n\nஇவர்கள் அகலிகை, துரோபதை, சீதை, தாரை, மண்டோதரி என்பவர்களாவர். இவர்களில் அகலிகை, சீதை,தாரை மற்றும் மண்டோதரி ஆகியோர் இராமயாண காலத்தில் வாழ்ந்தவர்கள். துரோபதி மகாபார காலத்தில் வாழ்ந்தவர். \n\nஇவர்களைத்தவிற குந்தி தேவிக்கும் பஞ்சகன்னிகள் பட்டியலில் இடமளிக்கின்றனர்.\n\n\nSection::::அகலிகை.\nதிருமாலின் மோகினி அவதாரத்தினை அறிந்த பிரம்மன், மோகினையைப் போன்ற அழகுடைய பெண்ணை படைக்க எண்ணினார். அழகில் எவருக்கும் ஈடு இணை இல்லாத அகலியை அவர் தோற்றுவித்தார். பின் அவளை கௌதம மகரிஷிக்கு திருமணம் செய்துவைத்தார். அழகில் மிக உயர்ந்தவளான அகலிகை மீது இந்திரன் மோகம் கொண்டார்.\n\nஅதனால் சேவலாக மாறி கூவி கௌதமரை ஆற்றங்கரைக்கு அனுப்பிவைத்து அகலியை வன்புணர்வு செய்தார். அந்நேரம் குடிலுக்கு திரும்பிய கௌதமர், அகலிகையை கல்லாக மாற சாபமிட்டார். இவ்வாறு கல்லாக மாறிய அகலியை ராமனின் கால்பட்டதால் மீண்டும் மனிதவுருவம் பெற்றதாக இந்து சமய நூல்கள் பல சொல்லுகின்றன.\n\nSection::::திரௌபதி.\nதிரௌபதி இதிகாசமான மகாபாரதத்தின் கதைநாயகியாவர். இவர் பாண்டவர்களான தர்மன் (யுதிஷ்டிரன்), பீமன், அர்ஜூனன், நகுலன், சகாதேவன் ஆகியோருக்கு பொதுவான மனைவியாவர். கௌரவர்களின் அரண்மனையில் தருமரும் சகுனியும் ஆடிய சூதாட்டத்தில் தருமன் நாடு, நகரம், அரண்மனை என அனைத்தையும் இழந்துவிட்டபின் திரௌபதியை வைத்து சூதாடினார். அப்பொழுதும் தோல்வியடைந்தமையால் திரௌபதி கௌரவர்களின் அரசனான துரியோதனால் ஆடை களையப்பெற்றார்.\n\nஅதனால் அவமானமடைந்த திரௌபதி கௌரவர்களை அழித்து முடித்தப்பின்பே தன் கூந்தலை முடிவது என்று சபதமேற்றார். இதனை பாஞ்சாலி சபதம் என்பர். இதுவே பாரதப் போருக்கு மூலமாக அமைந்தது.\n\nSection::::சீதை.\nஇராமயண இதிகாசத்தின் நாயகி சீதை. மிதிலை மன்னனான ஜனகர், குழந்தை சீதையை பூமியில் புதைந்திருந்த பெட்டியிலிருந்து கண்டெடுத்து வளர்த்தார். இதனால் சீதை பூமாதேவியின் புதல்வியாகக் கருதப் படுகிறார். சீதை வயதுக்கு வந்தவுடன் அவரை மணமுடித்துக் கொடுக்க சுயம்வரம் நடத்திய ஜனகர், தனக்கு சிவனால் வழங்கப்பட்ட வில்லில் வெற்றியுடன் நாண் ஏற்றுபவருக்கு சீதையை திருமணம் செய்து வைப்பதாக அறிவித்தார். இந்த சுயம்வரத்தில் இராமர் உட்பட பல ராஜகுமாரர்கள் கலந்து கொண்டனர். எவராலும் அசைக்கக்கூட முடியாத வில்லை இராமர் நாணேற்ற முற்படும் போது பெரும் ஓசையுடன் வில் முறிந்தே விட்டது. இதனால் சீதை இராமரின் மனைவியானார்.\n\nஇராமனுடன் வனவாசம் சென்ற சீதையை, இராவணன் கவர்ந்து சென்றார். அவரை மீட்க இராமன், அனுமன் மற்றும் வானரப்படையுடன் இலங்கை சென்றார். இராவணனுடன் போரிட்டு சீதையை மீட்டார். அதன்பின் இராவணனுடன் இருந்த சீதையின் கற்பில் சந்தேகம் கொண்டு இலக்குவனை விட்டு சீதையை காட்டில் விடச் செய்தார். காட்டில் சீதை லவன், குசன் இரு மைந்தர்களை பெற்றார். அதன்பின் அவர்களை இராமரிடன் ஒப்படைத்து பூமாதேவியை சரணடைந்தார்.\n\nSection::::தாரை.\nதாரா இராமாயணக் கதையின் படி வாலியின் மனைவி. இவர்களது மகன் அங்கதன். இவர் வானர மருத்துவர் சுசேனரின் மகள் என்றும் கூறப்படுகிறார்.\n\nSection::::மண்டோதரி.\nமண்டோதரி ராவணனின் மனைவி. பேரழகு படைத்தவள். இலங்கைக்கு சென்ற அனுமன், முதலில் இவளை பார்த்து சீதை என்றே நினைத்து விடுகிறார். இந்திரசித்தன் இவளது மகன். சம்சுகிருதத்தில் மண்டோதரி என்ற சொல்லுக்கு “மெல்லிய வயிறாள்” என்று பொருள்\n\nSection::::காண்க.\nவேதகாலப் பெண்கள்\n"}
{"id": "177151", "url": "https://ta.wikipedia.org/wiki?curid=177151", "title": "தேசிகமாலை", "text": "தேசிகமாலை\n\nதேசிக மாலை என்னும் பெயர் கொண்ட நூல் ஒன்று இருந்தது என்பதை உரைநூல்கள் குறிப்பிடுகின்றன. இது 10 ஆம் நூற்றாண்டில் தோன்றியது.\n\nஇந்த நூலின் பாடல்கள் அந்தாதித் தொடையால் அமைந்திருந்தன. \nஇந்த நூலின் பாடல்கள் பஃறொடை வெண்பாக்களால் ஆனவை. \nSection::::கருவிநூல்.\nமு. அருணாசலம், தமிழ் இலக்கிய வரலாறு, பத்தாம் நூற்றாண்டு, பதிப்பு 2005\n"}
{"id": "177153", "url": "https://ta.wikipedia.org/wiki?curid=177153", "title": "மோகினி", "text": "மோகினி\n\nமோகினி (சமஸ்கிருதம்:मोहिनी, மோஹினி) என்பது இந்து சமயக் கடவுள் விஷ்ணு எடுத்த பெண் அவதாரமாகும். மோகினி என்ற பெயருக்கு மோகனத்தினால் மயக்கும் வல்லமையுடையவள் என்று பொருள்.\n\nமோகினி அவதாரம் பற்றி மகாபாரதம் மற்றும் பாகவதம் ஆகிய நூல்களில் குறிப்பு உள்ளது. பாற்கடலில் இருந்து கிடைத்த அமுதத்தினை தேவர்களுக்கு மட்டும் பிரித்து தருவதற்காகவும், பிட்சாடனுடருடன் இணைந்து தருகாவன ரிசிகளின் ஆணவம் அழிக்கவும், பசுமாசுரனை அழிக்கவும் எனப் பல முறை விஷ்ணு, மோகினியாக அவதாரம் எடுத்ததாக புராணங்கள் கூறுகின்றன.\n\nமோகினி, சிவனுடன் உடலுறவில் ஈடுபட்டு ஐயப்பன் என்ற குழந்தையைப் பெற்றெடுத்ததாகவும் கூறப்படுகிறது. கிருஷ்ணர், மகாபுாரதத்தில் கூறப்படும் அரவான் என்பவரின் வரத்தை நிறைவேற்ற மோகினி அவதாரம் எடுத்து அரவானை மணந்து கொண்டதாகவும் நாட்டுப்புற வழக்கில் கூறப்படுகிறது.\n\nSection::::அமுதம் பகிர்ந்தளித்தல்.\nதேவர்களும், அசுரர்களும் இணைந்து மேரு மலையை மத்தாகவும், வாசுகி பாம்பினை கயிறாகவும் கொண்டு பாற்கடலை கடைந்தார்கள். அந்நிகழ்வில் வெளிபட்ட ஆலகாலத்தினை சிவன் உண்டபின்பு, பாற்கடலிருந்து, லட்சுமி, அரம்பையர்கள், ஐராவதம், உச்சைசிரவம் போன்றவை தோன்றின. இறுதியாக அமுதம் தோன்றியது.\n\nஅமுதம் இறவாமையை தரவல்லது என்பதால் அசுரர்கள் அருந்துவதைத் தடுக்க விஷ்ணு மோகினியாக அவதாரம் எடுத்தார். தன் அழகில் மயக்கி அசுரர்களை ஏமாற்றிய மோகினி, தேவர்களுக்கு அமுதத்தை வழங்கினார். இதற்கிடையில் தேவர்கள் போல் வேடமிட்டு இருந்த ஒரு அசுரன் அமிர்தத்தை பருகியதை அறிந்த சூரிய-சந்திரர்கள், இவ்விடயத்தை மோகினியிடம் கூறினர். உடனே மோகினி தன் சக்ராயுதத்தால் அந்த அசுரனின் தலையை உடலில் இருந்து துண்டித்தார். இதனால் அவ்வசுரனின் தலை இராகுவாகவும், உடல் கேதுவாகவும் மாறியது.\n\nSection::::பஸ்மாசுரன் வதம்.\nவிஷ்ணு புராணத்தில் மோகினி பஸ்மாசுரனை அழித்தமை பற்றி கூறப்பட்டுள்ளது.\n\nஅசுரர்களின் அரசனான பஸ்மாசுரன் என்பவர் சிவபெருமானை நோக்கி தவமியற்றி, தான் யார் தலையில் கைவைத்தாலும் அவர்கள் சாம்பல் ஆகும்படி வரம் கேட்டுப் பெற்றார். அதனை சிவபெருமானிடம் சோதிக்க எண்ணி அவரை துரத்தினார்.\n\nஅந்நேரத்தில் விஷ்ணு மோகினி அவதாரம் எடுத்து பஸ்மாசுரனை தனது அழகினால் மயக்கி மோகம் கொள்ளச் செய்தார். மோகம் கொண்ட பஸ்மாசுரனை தன்னுடன் ஆடும் படி மோகினி கூறினார். அவளுடைய நடன முறைகளை பின்பற்றி ஆடிய பஸ்மாசுரன் தான் பெற்ற வரத்தினை மறந்து தன் தலையிலேயே கைவத்தார். ஆகவே சிவபெருமான் தந்த வரத்தின்படி பஸ்மாசுரன் சாம்பலானார்.\n\nSection::::சிவபெருமானுடன் உறவு.\nபாற்கடல் அமுதம் கடைந்து அதை தேவர்களுக்கு மோகினி உருவத்தில் இருந்த விஷ்ணு பகிர்ந்தளித்த லீலையின் போது சிவபெருமான் ஆழ்ந்த யோகத்தில் இருந்ததால் அந்த மோகினி அவதாரத்தினை தரிசிக்க இயலாமல் போனது. பின்னர் யோகம் களைந்து எழுந்த பொழுது சிவபெருமான் விஷ்ணுவின் அந்த மோகினி அவதாரத்தை தரிசிக்க வேண்டினார்.\n\nகாண்போரை மோகத்தில் ஆழ்த்தும் வல்லமையுடைய மோகினி அவதாரத்தினை விஷ்ணு மீண்டும் எடுத்தார். அத்துடன் ஒரு வனத்தில் சென்று மறைந்தார். மோகினியினை காண சென்ற சிவபெருமான் வனத்தின் ஒரு மரத்தில் விளையாடிக்கொண்டிருந்த மோகினியை கண்டார். அவருக்கும் மோகம் வந்தது. உடனிருக்கும் பார்வதியை மறந்து மோகினி அடைய எண்ணினார். அப்பொழுது சிவனும் மோகினியும் உடலுறவு கொண்டார்கள். அவர்களுக்கு பிறந்தவரே ஐயப்பன் ஆவார்.\n\nSection::::நாட்டுப்புற மரபுகளில்.\nமகாபாரதத்தில் கூறப்படும் அரவான் என்பவர், கிருஷ்ணரிடம் மூன்று வரங்கள் கேட்டதாக நாட்டுப்புற மரபில் கூறப்படுகிறது. அதில் மூன்றாவது வரம் பற்றி கூவாக மரபில் மட்டுமே கூறப்படுகிறது. அதன்படி அரவான், தான் இறப்பதற்கு முன்பு திருமணம் செய்து கொள்ள வேண்டும் என்று வரம் கேட்டதாகவும் அதற்கு கிருஷ்ணர் மோகினி அவதாரம் எடுத்து அரவானை மணந்து கொண்டதாகவும் கூறப்படுகிறது. \n\n"}
{"id": "177163", "url": "https://ta.wikipedia.org/wiki?curid=177163", "title": "அப்துல் ரசாக் உசேன்", "text": "அப்துல் ரசாக் உசேன்\n\nஅப்துல் ரசாக் உசேன் (\"Abdul Razak bin Hussein Al-Haj\", மார்ச் 12, 1922 — ஜனவரி 14, 1976) என்பவர் மலேசியாவின் இரண்டாவது பிரதமர். 1970 லிருந்து 1976 வரை பிரதமர் பதவியை வகித்தவர். மலேசியாவின் \"மேம்பாட்டுத் தந்தை\" (\"Father of Development\", ) என்று பாராட்டப்படுகிறவர்.\n\nஇவர் பகாங் மாநில அரச நகரமான பெக்கான் நகரில், புலாவ் கெலாடி எனும் கிராமத்தில் 1922 பிப்ரவரி 12ஆம் தேதி பிறந்தவர். மலேசியாவில் வாழும் பல இன மக்களின் பொருளாதார, சமூகவியலைச் சமப்படுத்தும் வகையில் 1971ஆம் ஆண்டு புதிய பொருளாதாரக் கொள்கையை உருவாக்கியவர்.\n\nபுறநகர் வாழ்மக்களின் வாழ்க்கைத் தரத்தை உயர்த்துவதற்கும், வறுமை நிலையை அகற்றுவதற்கும், 1974ஆம் ஆண்டு மலேசிய பச்சைப் புத்தகத் திட்டத்தைத் தொடங்கியவர். மலேசியாவில் பெல்டா, பெல்க்ரா திட்டங்களை அறிமுகப்படுத்தியவர். கிராமப்புறங்களிலும், உட்புறப் பகுதிகளிலும் வாழும் மக்களின் வாழ்க்கைத் தரத்தை மேம்படுத்துவதற்கு அயராது உழைத்த பிரதமர் என்று புகழப்படுகின்றார்.\n"}
{"id": "177164", "url": "https://ta.wikipedia.org/wiki?curid=177164", "title": "பியூ திங்க்ஸ் லெப்ட் அன்செட்", "text": "பியூ திங்க்ஸ் லெப்ட் அன்செட்\n\nபியூ திங்க்ஸ் லெப்ட் அன்செட் (\"Few Things Left Unsaid\") என்பது எழுத்தாளரும், பொறியியலாளருமான சுதீப் நகர்க்கர் என்பவரால் எழுதப்பட்டு 2011-ம் ஆண்டு வெளிவந்த நாவலாகும். சுதீப்பிற்கு தினந்தோறும் நாட்குறிப்பு எழுதும் பழக்கம் உண்டு. அவருடைய தோழர் அதை வாசித்துவிட்டு, புத்தகமாக வெளியிட வேண்டுகோள் விடுத்தார்.\n\nஇப்புத்தகமானது, 2011-ம் ஆண்டு சூலை 13-ம் நாள் இந்திய மத்திய அமைச்சர் சுரேஷ் செட்டியால் வெளியிடப்பட்டது. சுதீப், ஸ்டேக் யுவர் ரேக் மாதாந்த்திர இதழிலும் ரேடியோ மிர்ச்சி பண்பலையிலும் நேர்காணல் அளித்துள்ளார்.\n\nடைம்ஸ் ஆப் இந்தியா இப்புத்தகம் ஒரே நாளில் 8,000-க்கும் மேற்பட்ட பிரதிகள் விற்பனையானதை குறிப்பிட்டிருந்தது.\n\nSection::::கதைக்கரு.\nஆதித்யா, ரியா என்ற இருவருக்கும் நடக்கும் உறவுப்போராட்டத்தினை மையமாக வைத்து இப்புத்தகம் எழுதப்பட்டுள்ளது. இருவருக்கும் நடக்கும் ஊடல்கள், அதன் பிறகு வரும் பிரச்சனைகள், என இக்கதை நகர்கின்றது. இருவரும் இறுதியில் பிரிகின்றனர். இக்கதை தன்னுடைய வாழ்க்கையில் நடந்த கதை என இப்புத்தகத்தின் ஆரம்பத்தில் சுதீப் தெரிவித்துள்ளார்.\n\n\n"}
{"id": "177166", "url": "https://ta.wikipedia.org/wiki?curid=177166", "title": "கூறிட்டு கதிர்மருத்துவம்", "text": "கூறிட்டு கதிர்மருத்துவம்\n\nகூறிட்டு கதிர்மருத்துவம் (Fractionated RT ) என்பது, கதிர்மருத்துவம் ஒரு முழுமையான மருத்துவ அறிவியல் பகுதியாக நிலைபெற்ற போது 6 வாரத்திற்கு, வாரம் 5 நாட்கள் வீதம் தினமும் 2 கிரே அளவில் மொத்தம் 60 கிரே 42 நாட்களில், 30 கூறுகளாக ,மருத்துவம் மேற்கொள்ளப்பட்டது. இது பொதுவாக எல்லா மருத்துவ மனைகளிலும் நடைமுறையில் உள்ளது. இதுவே கூறிட்டு கதிர்மருத்துவம் மேற்கொள்ளும் முறையாகும். சில சமயங்களில் ஆய்விற்காக ஒரே நாளில் 2 அல்லது 3 கூறுகளாக மருத்துவம் மேற் கொள்ளப்படுகிறது. இது அதிகரித்த கூறுகளுடன் கதிர்மருத்துவம். (Hyperfractionated RT ) எனப்படும். அதுபோல் வாரத்திற்கு 5 கூறுகளுக்குப் பதில் 6 கூறுகளுடன் மருத்துவம் செய்யப்படும் போது அது விரைந்த கதிர் மருத்துவம் (Accelerated RT ) எனப்படுகிறது. அது மேலும் வரிவுபடுத்தி, இடைவெளி இல்லாமல் தொடர்ந்து ஒரு வாரத்தில் 7 நாட்களும் மருத்துவம் கொடுக்கும் போது அது தொடர் கதிர்மருத்துவம் (Continuous RT ) எனப்பட்டது. இம்முறைகள் அனைத்தும் இணைத்து மருத்துவம் மேற்கொள்ளும் போது அம்முறை 'சார்ட்' (CHART_ continuous hyperfractionated accelerated RT ) எனப்படுகிறது. இம்முறைகள் எல்லா மருத்துவ மனைகளிலும் பின்பற்றப்படுவதில்லை. வசதியைப் பொறுத்தும் ஆய்விற்காகவும் மேற்கொள்ளப்படுகிறன.."}
{"id": "177167", "url": "https://ta.wikipedia.org/wiki?curid=177167", "title": "இருக்கு வேத கால முனிவர்கள்", "text": "இருக்கு வேத கால முனிவர்கள்\n\nஇருக்கு வேத கால முனிவர்கள் கிமு 1500 - 1100↑ கால கட்டத்தில் வாழ்ந்த ரிஷிகள் ஆவர். இவர்களின் எண்ணிக்கை 350க்குச் சற்று அதிகமாக உள்ளது. இருக்கு வேத கால ரிஷிகள் 10647 இருக்குகள், 2024 வர்க்கங்கள், 1028 சூக்தங்கள், 85 அனுவாகம், 64 அத்தியாயம் மற்றும் 10 மண்டலங்கள் கொண்ட ரித் வேதத்தைப் படைத்துள்ளனர். மரீசியின் மகன் காசியபரும் தலா எட்டு சூக்தங்களைப் படைத்துள்ளனர். ‘அபாலா’ என்ற பெண் முனி ஒரு சூக்தம் படைத்துள்ளார். முனிவர்களின் முன்னோர்களான வருண புத்திரன் பிருகு, இசிரத்தின் மகன் குசிக் தலா ஒரு சூக்தம் படைத்துள்ளனர்.\n\nSection::::சில முனிவர்களின் தலைமுறைகள்.\nவசிட்டரின் தந்தை மித்ரவர்ணன், சகோதரர் அகத்தியர், மகன் சக்தி. விசுவாமித்ரரின் தந்தை காத்தி, தாத்தா குஷிகர், கொள்ளுத்தாத்தா இசிரத். பிருகுவின் தந்தை வருணன். பரத்துவாசரின் தந்தை பிரகசுபதி, தாத்தா லோகநாமா. கண்வரின் தந்தை கோரர், தாத்தா அங்கிரஸ் ஆவார்.காசிபரின் தந்தை மரீசி. கோதமரின் தந்தை ரகூகன். ரிக்வேதத்தில் குறிப்பிட்டுள்ள வசிட்டர், விசுவாமித்திரர், கண்வர் அகத்தியர், வாமதேவர் மற்றும் பாரத்துவாசர் இதிகாச, புராணங்களில் வரும் முனிவர்கள் அல்ல.\n\nSection::::ரிஷிகளின் பணிகள்.\nவேதம் ஓதுதல், ஓதுவித்தல், வேள்விகள் செய்தல், செய்வித்தல், தவம் செய்தல், தானம் பெறுதல், அரசனுக்கு குருவாக இருந்து அரசியல், குடிமக்கள், எதிரி நாட்டு மன்னர்கள் விசயங்களில் ஆலோசனை சொல்லுதல், மற்றும் வர்ணாசிரம தர்மத்தைக் காத்தல், வரி விதித்தல், சட்டங்கள் இயற்றுவது தொடர்பாக அரசனுக்கு ஆலோசனை கூறுதல் மற்றும் புரோகிதம் செய்தல் ஆகியன ரிஷிகளின் கடமைகள் ஆகும்.\n\nSection::::வசிட்டர்.\nஇருக்கு வேதத்தின் ஏழாவது மண்டலத்தைச் சேர்ந்தவர் வசிட்டர்.இவர் மற்ற ரிஷிகளை விட அதிகமாக, 103 சூக்தங்கள் இயற்றியுள்ளார். இவரின் தந்தை மித்ரவர்ண தேவர். இவரது மகன்களான சக்தி, சித்ரமகா, ம்ருலீக், கெளரவீதி, மற்றும் பேரன் பராசரர் ரிக் வேத கால ரிஷிகளே.\n\nவசிட்டரின் சூக்தங்களால் ரிக்வேதகாலத்திய வரலாறு, நிலவியல், தெளிவாகத் தெரிகிறது. இவருக்கு விருப்பமான வாக்கியம்: ‘நீ மங்கள ஆசியுடன் எப்போதும் எங்களை காப்பாற்றும்’ என்று இந்திரன், வருணன், மித்திரன், சூரியன், அக்னி, விசுவதேவர், அஸ்வித்வய, உஷா, சரசுவதி ஆகிய தேவர்களை வேண்டுகிறார். வசிட்டர் வாழ்வில் நடந்த மாபெரும் நிகழ்ச்சியும், வெற்றியும் பத்து அரசர்களின் போரில் மன்னன் சுதாசின் வெற்றியால் சப்தசிந்து பகுதியில் சிதறி கிடந்த ஆரிய மக்களை ஒன்று படுத்தியதாகும். (ரிக்வேதம் 7-33-107).\n\nSection::::விசுவாமித்திரர்.\nவிசுவாமித்திரர் காயத்திரி மந்திரத்தை இயற்றியவர். இவர் காத்தியரின் மகன், குசிகரின் பேரன், இசிரத்தின் கொள்ளுப்பேரன். இவர் இந்திரன், வருணன், பிரகசுபதி, பூசா, சவிதா, சோமதேவன், மித்திரன் ஆகிய தேவர்களை துதி செய்து சூக்தங்கள் இயற்றியுள்ளார். 33 கோடி தேவர்கள் அல்ல, 33 தேவர்கள் மட்டுமே என இவர் முதன் முதலில் குறிப்பிட்டுள்ளார் (ரிக்வேதம் 3-9-90). ரிக்வேதத்தில் 48 மந்திரங்களை செய்தவர்.\n\nSection::::பரத்துவாசர்.\nபாரத்துவாசர் பிரகஸ்பதியின் மகன். ரிக்வேதத்தில் 60 சூக்தங்கள் செய்தவர். ஆன்மீக சக்தியை ஆதரிப்பவர் அல்ல. “எங்கள் உடல் பாறையைப் போன்று இருக்கட்டும்! என வேண்டுகிறார் (ரிக்வேதம் 6-75-12). இவர் ரிக்வேத கால மன்னர்களான திவோதாசு மற்றும் சுதாசு ஆகியவர்களின் புரோகிதர். திவோதாசின் மகன் சுதாசுவின் மூலம் வசிட்டரைக் கொண்டு அசுவமேதயாகத்தை செய்வித்தார். (ஐதரேய பிரமாணம் 8-4-21). இதுவே அசுவமேதயாகத்தைப் பற்றிய மிகப் பழைய குறிப்பாகும். இவரது சூக்தங்கள் மூலம் அக்காலத்தில் வேள்விகளும், பசு தானமும் அதிக அளவில் செய்யப்பட்டது என்றும் மக்கள் அதிகமான குதிரைகளையும், பசுக்களையும் விரும்பினர் என்றும், மன்னன் திவோதாசு அளித்த சோமபான அரங்கங்களில் தான் கலந்து கொண்டதாக பரத்துவாசர் ரிக்வேதம் 6-16-5 ல் குறிப்பிட்டுள்ளார். மன்னன் திவோதாசு 60,000 அசுரர்களை கொன்றதையும், மன்னர் புரு அசுரர்களின் எழு கோட்டைகளை நாசமாக்கியதை ரிக்வேதம் 6-20-10இல் குறிப்பிட்டுள்ளார்.\n\nSection::::வாமதேவர்.\nகோதம முனிவரின் மகன் வாமதேவர். ரிக்வேதத்தில் 55 சூக்தங்கள் இயற்றியவர். வசிட்டர், விசுவாமித்திரர் ஆகியவர்களுக்கு பிந்தைய தலைமுறையை சேர்ந்தவர். இவரின் புகழ் அவர்களுக்கு குறைந்தது அல்ல. விசுவாமித்திரரின் சூக்தங்களை பரவச் செய்தவர். மன்னன் திவோதசு மற்றும் அவன் மகன் சுதாசுவின் வெற்றிகளை விவரிக்கிறார். ‘திவோதசு,அசுரர்களின் நூறு புரங்களை (கோட்டைகள்) வெற்றி கொண்டார் (ரி.வே.4-26-3); இந்த நூறு கோட்டைகளும் தாமிரத்தால் கட்டப்பட்டவை (ரி.வே.4-27-1). திவோதசுக்காக நூறு மலைக்கோட்டைகளை இந்திரன் வெற்றி கொண்டார் (4-30-20). போரில் முப்பதாயிரம் அடிமைகள் மயக்கம் அடைந்தனர். (4-22-2).ஐம்பதாயிரம் கிருஷ்ணர்கள் (கறுப்பு அசுரர்கள்கள்) கொல்லப்பட்டதாகவும் வாமதேவர் குறிப்பிடுகிறார். (ரி.வே.4-16-13). வாமதேவரின் சகோதரன் நோதா, தந்தை கோதமர், பாட்டனார் ரகூகண். வாமதேவரின் மகன்கள் மூர்த்தன்வா, பிரகத்திவ், பிரகதுக்த ஆகியவர்களும் முனிவர்களே.\n\nSection::::அகத்தியர்.\nஅகத்தியர், மித்ரவருணரின் மகனும் வசிட்டரின் சகோதரரும் ஆவார். ரிக்வேதத்தில் 26 சூக்தங்களை இயற்றியவர். இவரது மனைவியின் பெயர் லோபாமுத்திரை. இவர் தினை மாவு, பயனளிக்கும் தானியங்கள், விசம் தோய்ந்த அம்புகள், தர்ப்பைப்புல் ஆகியவைகள் பற்றி கூறியுள்ளார் (ரிக்வேதம் 1-189-10; 1-191-30)\n\nSection::::தீர்க்கதமஸ்.\nவத்சயன் - மமதாவின் மகனான தீர்க்கதமஸ் [ரி.வே.1-158-1]. பிறவியிலேயே பார்வை அற்றவர். ரிக் வேதத்தில் 25 சூக்தங்களை செய்துள்ளார். வேள்விகளில் பலி இடப்படும் குதிரைகள் சாவதில்லை, சுவர்க்கத்திற்கு செல்கிறது [ரி.வே. 1-162-1]. இவரும் அடிமைகளைப் பற்றி ரி.வே. 1-158-5 ல் கூறுகிறார்.\n\nSection::::கௌதமர்.\nரிக்வேதத்தில் 20 சூக்தங்களைச் செய்துள்ளார். இவர் முனிவர் இரகூகனின் மகன் ஆவார்.\n\nSection::::கிரத்சமத்.\nசௌனகரின் மகன். ரிக்வேதத்தில் 10 சூக்தங்களை இயற்றி உள்ளார். திவோதாசு-சம்பராசுரன் ஆகியவர்களுக்கிடையே நடந்த போரைப் பற்றி வர்ணித்துள்ளார் [ரி.வே.2-8-5]. சம்பரன் என்ற அசுரனின் 99 கோட்டைகளையும், நூறு நகரங்களை திவோதாசு அழித்தான் என்று ரி.வே.2-19-6 மற்றும் 2-14-6&7ல் குறிப்பிட்டுள்ளார். சம்பரனைத் தவிர சுவசுன, சூஷ்ண, அசுசு, வியன்சு, பிங்கு, நமுசி, சுமுரி, துனி, குயவ், போன்ற அடிமை மன்னர்களை இவர் குறிப்பிடுகிறார் [ரி.வே. 2-14-15].\n\nSection::::மேதாதிதி.\nரிக்வேதத்தில் 20 சூக்தங்கள் படைத்தவர். கண்வ முனிவரின் மகன்.பாட்டன் கோரர். முப்பாட்டன் அங்கிரா. தம் வழித்தோண்றலகளை இவர் ’கண்வரின் மக்கள்’ என்று நினைவு கூறுகிறார்.\n\nSection::::சியாவாசுவ.\nரிக்வேதத்தில் 15 சூக்தங்களைப் படைத்தவர். அத்திரி முனிவரின் மகன். இவர் அழகான தானம் அளிப்பதற்கு ‘அர்ஹத்’ எனும் சொல்லை பயன்படுத்தினார் ரி.வே.5-25-5. ’அர்ஹத’ எனில் அழகிய மூக்கை உடையவன் என்று பொருள். இவர் சப்தசிந்து பள்ளத்தாக்கு பகுதிக்கு கிழக்கே ஓடும் யமுனை நதியைப் பற்றி குறிப்பிட்டுள்ளார் (ரி.வே.5-52-17). சப்த சிந்துவின் வடக்கு பகுதியில் பாயும் குபா [காபுல்], கிரமு [குர்ரம்], சரயு, ஆகிய நதிகளைப்பற்றி ரிக்வேதத்தில் குறிப்பிட்டுள்ளார்.அத்திரி முனிவரின் வம்சத்தவரில் இவர் மற்ற எல்லோரையும் விட பெரிய முனிவர் ஆவர்.\n\nSection::::மதுசந்தா.\nஇவர் விசுவாமித்திரரின் மகன். ரிக்வேதத்தில் 10 சூக்தங்களைப் படைத்தவர். [முஷ்டி ஹத்யா] எனும்\n’முழங்கையால் கொல்லுதல்’ என்ற சொல்லை பயன்படுத்தி உள்ளார். (ரி.வே. 1-8-2) அத்துடன் சோம பானத்தை குறிப்பிடுகிறார் (ரி.வே. 9-1-1) இவருக்கு ஜேதா, அகமர்சணன் என்ற இரண்டு முனி குமாரர்கள் இருந்தனர்.\n\nSection::::அபாலா, பெண் முனி.\nரிக்வேதத்தில் காணப்படும் ஒரே பெண் முனிவர் இவர், ரிக்வேதத்தில் ஒரு சூக்தம் மட்டுமே படைத்துள்ளார். அபாலாவின் வேண்டுதலுக்கு இரங்கி தேவர்கள் அவரது தோல் நோய்யை அகற்றி ஒளிரச் செய்தனர்.\n\nSection::::அசுடகர்.\nஇவர் விசிவாமித்திரரின் மகன். ரிக்வேத்தில் ஒரே சூக்தம் மட்டுமே படைத்துள்ளார். ரி.வே. 1-0-104. சப்தசிந்துவின் எழு நதிகளும், ஒன்பது கிளை நதிகளும், தொண்னூறு கால்வாய்களும் குறிப்பிட்டுள்ளார் ரி.வே.10-104-8.\n\nSection::::கட்சிவான்.\nஇவர் தீர்க்கதமா-அவுசத்யாவின் மகன். இவரும் மன்னன் திவோதசுவைப் பற்றி குறிப்பிடுகிறார். [ரிக்வேதம் 1-116-15,16,18]. இவர் நூறு கட்டைகள் கொண்ட ஓடம் பற்றி குறிப்பிட்டுள்ளார் [ரி.வே.1-116-5]. இதிலிருந்து அக்காலத்தில் கடலில் செல்லும் கப்பல்களும் சப்தசிந்து பகுதிகளில் இருந்ததாக தெரியவருகிறது. விசுபலா, கோசா, போன்ற மேதாவி பெண்களையும் குறிப்பிடுகிறார் [ரி.வே.1-117-7,11]. மன்னர் ‘பாவ்யா’ புரோகிதருக்கு எவ்வளவு பொருட்கள் தானம் அளித்தார் என்று ரி.வே.1-126-14ல் குறிப்பிடுகிறார். ’காந்தார செம்மறி ஆடுகள்’ பற்றி 1-126-7ல் குறித்துள்ளார்.\n\nSection::::குத்ச.\nரிக்வேதத்தில் 15 சூக்தங்களை இயற்றிய இவர், முனி அங்கிராவின் மகன். இவரும் ‘அர்கத்’ [தானம்] என்ற சொல்லை [1-195-1] பயன்படுத்தியதுடன், அசுர மன்னர்களில் சுஷ்ண, பிப்ரு, விருத்திரசூரன், சம்பராசூரன் போன்றவர்களின் பெயர்களை தம் சூக்தங்களில் கூறியுள்ளார்ரி. (ரி. வே.1-103-8).\n\nSection::::பிரசுகண்வர்.\nகண்வ ரிஷியின் மகன். ரிக்வேதத்தில் பத்து சூக்தங்களைச் செய்துள்ளார். துர்வசுக்களுக்கும், யது குலத்தவர்களுக்கும் கண்வ முனிவரும், பிரசுகண்வரும் புரோகிதர்களாக இருந்துள்ளனர். துர்வசு--யது இன மக்களுக்கும், மன்னன் சுதாசுக்கும் இடையே நடந்த போர் பற்றி தனது மந்திரங்களில் \nகுறிப்பிட்டுள்ளார்.\n\nSection::::ரிக்வேதகால பெண் ரிஷிகள்.\nகோஷை, கோதை, விசுவவரஸ், அபாலை, உபநிஷதை, மைத்ரேயி,\nநிசதை, பிரமாஜயை, அதிதி, இந்திராணி, சராமை, ரோமஸை, ஊர்வசி, லோபாமுத்திரை, நதிகள், யமி,\nஸ்ரீ, இலக்க்ஷை, ரஜினி, வாக்தேவி, சிரத்தா, மேதை, தட்சினை, இராத்திரி மற்றும் சூரிய சவிதா.\n\n"}
{"id": "177169", "url": "https://ta.wikipedia.org/wiki?curid=177169", "title": "ஞான சாரம்", "text": "ஞான சாரம்\n\nஞான சாரம் என்னும் பெயரில் பல நூல்கள் உள்ளன. வேதாந்தம், வைணவம், வீரசைவம் சமயம் சார்ந்த நூல்கள் அவை.\nஇவை இரண்டும் வேதாந்த நூல்கள்\n\nஇவை 15 ஆம் நூற்றாண்டில் வாழ்ந்த ஆசிரியரும் மாணாக்கரும் செய்தவை. ஆசிரியர் கண்ணுடைய வள்ளல்.. இவரோடு கருத்து மாறுபாடு கொண்டு இவரிடமிருந்து விலகி நூல் செய்தவர் இவரது மாணாக்கர் ‘திருநெறி விளக்குடையார்’ என்பவர்.\nஇந்த நூல். 118 கட்டளைக் கலித்துறைப் பாடல்களைக் கொண்டது. இந்த நூல் சிவப்பிரகாசர் இயற்றிய நூலின் அமைப்பினை ஒத்துள்ளது. நூலின் பெரும்பகுதி மாணக்கன் வினாவுதலுக்கு ஆசிரியர் விடை கூறுவது போல அமைந்துள்ளது. \n\nபாடல் எடுத்துக்காட்டு \n\nமிக்க வேதாந்த சைவ மெய்ப்பொருள் பயனாய் மூவர்\nதொக்க செந்தமிழ் சேர் வாய்மைச் சுருக்கமாய் வாதவூர-\nருக்கு நின்றோதும் உண்மைக்கு உரியதாய்இந்த நூற்குத்\nதக்கது ஓர் உரைக்கின் ஞான சாரமாம் பெயரது ஆமே.\n\nபொய்கைச் சாருவாகன் புகழ் சிவாத்துவிதி சிவ அத்துவிதி ஈறாய்\nஉய்பொருள் இது என்று எண்ணி இன்றளவு உணர ஒண்ணா\nமெய் தரு பொருளாய் இன்ப வீட்டில் வேதாந்தமான\nசைவ அத்துவிதம் தன்னைத் தமிழினால் சாற்றலுற்றாம்\nகண்ணுடைய வள்ளல் தன்னைத் ‘திருநெறிக் காவலன்’ என் கூறிக்கொண்டார். இதனை ஏற்றுக்கொள்ள மனமில்லாத இவரது மாணவர் ஆசிரியர் இயற்றிய ‘ஞானசாரம்’ என்னும் நூலைக் குறை சொல்ல முடியாமல் ‘திருநெறி விளக்கம்’ என்னும் பெயரில் ஞானசார நூல் இயற்றியுள்ளார். \n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினைந்தாம் நூற்றாண்டு, பதிப்பு 2005\n"}
{"id": "177170", "url": "https://ta.wikipedia.org/wiki?curid=177170", "title": "வகையுளி", "text": "வகையுளி\n\nவகையுளி என்பது ஒரு செய்யுளிலக்கணக் குறியீடு. \n\nசெய்யுளில் தளை தட்டுப்படாமல் இருக்கச் ஒரே சொல்லைப் பிரித்துச் சீர்நிலை ஆக்கிக்கொள்ளும் முறைமைக்கு வகையுளி என்று பெயர். \n\nபிறவிப் பெருங்கடல் நீந்துவர் நீந்தார்\nஇறைவன் அடிசேரா தார். \n\nபடரும் பனைஈன்ற மாவும் சுடர்இழை\nநல்கியாள் நல்கி யவை \n\nஒன்றிரண்டு மூன்றுநான் கைந்தாறு வேழெட்டு\nஒன்பது பத்துப் பதினோன்று - பன்னி\nரண்டுபதின் மூன்றுபதின் நான்குபதி னைந்துபதி\nனாறுபதி னேழுபதி னெட்டு. \n"}
{"id": "177176", "url": "https://ta.wikipedia.org/wiki?curid=177176", "title": "துப்புரவு", "text": "துப்புரவு\n\nதுப்புரவு (Sanitation) என்பது கழிவுகளையும், பேரிடர் பொருள்களையும் முறையாக மேலாண்மை செய்து நலத்தை ஊக்குவிக்கப் பயன்படும் செயலேற்பாடுகள் ஆகும். மலம், சிறுநீர், கழிவு நீர், திடக்கழிவு போன்றவற்றை அகற்றி தூய்மிப்புச் செய்வது பல்வேறு வகை நோய்கள் நலக் கேடுகள் உருவாவதையும், பரவுவதையும் தடுக்கும். இது அடிப்படை மனிதத் தேவைகளில் ஒன்றாகக் கருதப்படுகிறது.\n\nஒருவருக்கு நோய் தொற்றுகிறது என்றால் அங்கு நோய்க்காரணி, ஓம்புயிர், சுற்றுச்சூழல் ஆகியவற்றிடையே இடைவினை நிகழ்ந்திருக்கிறது என்று பொருளாகும். நோய்க்காரணி இடம் பெயர்வதற்கு முக்கியமான காரணம் சுற்றுச்சூழல் எனலாம். எனவே, சுற்றுச்சூழலை ஆரோக்கியமாக வைத்திருப்பது தேவையாகிறது.\n"}
{"id": "177179", "url": "https://ta.wikipedia.org/wiki?curid=177179", "title": "உரப்படுத்தல் மலசலகூடம்", "text": "உரப்படுத்தல் மலசலகூடம்\n\nஉரப்படுத்தல் மலசலகூடம் (ஆங்கிலம்: Composting toilet) என்பது ஒர் உலர் கழிவறை ஆகும். இது உயிர்வளி செயலாக்க முறையில் (aerobic processing system) உடற் கழிவை திண்ம திரவமாகப் பிரித்து, திண்மத்தை சிதைத்து உரமாக்கும்.\n\n\n"}
{"id": "177180", "url": "https://ta.wikipedia.org/wiki?curid=177180", "title": "சார்லசு டிகால் வானூர்தி நிலையம்", "text": "சார்லசு டிகால் வானூர்தி நிலையம்\n\nபாரிசு சார்லசு டிகால் வானூர்தி நிலையம் (\"Paris Charles de Gaulle Airport\", , ), மேலும் ருவாய்சி வானூர்தி நிலையம் (அல்லது பிரான்சியத்தில் சுருக்கமாக \"ருவாய்சி\") என அறியப்படும் இந்த வானூர்தி நிலையம் பிரான்சின் மிகப்பெரும் வானூர்தி நிலையமும் உலகின் முதன்மை வான்வழி மையங்களில் ஒன்றும் ஆகும். இது ஐந்தாவது பிரெஞ்சு குடியரசின் நிறுவனரும் \"கட்டற்ற பிரெஞ்சுப் படை\"யின் தலைவருமான சார்லஸ் டி கோல் (1890–1970) நினைவாகப் பெயரிடப்பட்டுள்ளது. இது பாரிசின் வடகிழக்கே தொலைவில் அமைந்துள்ளது. ஏர் பிரான்சின் முதன்மை முனைய நடுவமாக சேவையாற்றுகிறது. \n\n2012இல் இந்த நிலையம் 61,556,202 பயணிகளையும் 497,763 வானூர்தி இயக்கங்களையும் கையாண்டுள்ளது. உலகின் ஏழாவது போக்குவரத்து மிக்க வானூர்தி நிலையமாகவும் ஐரோப்பாவில் இலண்டன் ஹீத்ரோ வானூர்தி நிலையத்தை அடுத்து இரண்டாவது போக்குவரத்து மிக்க வானூர்தி நிலையமாகவும் விளங்குகிறது. வானூர்தி இயக்கங்களை அடிப்படையாகக் கொண்ட தரவரிசையில் உலகின் பத்தாவதாகவும் ஐரோப்பாவில் முதலாவதாகவும் விளங்குகிறது. 2011இல் சரக்கு போக்குவரத்தில் 2,087,952 மெட்றிக் டன்களை கையாண்ட இந்த நிலையம் உலகளவில் ஐந்தாவதாகவும் ஐரோப்பாவில் பிராங்க்புர்ட் வானூர்தி நிலையத்தை அடுத்து இரண்டாவதாகவும் உள்ளது.\n\n"}
{"id": "177187", "url": "https://ta.wikipedia.org/wiki?curid=177187", "title": "பனிவரகு", "text": "பனிவரகு\n\nபனிவரகு (\"Panicum Miliaceum\") ஒரு புன் செய் தானியம். இதில் ஈரப்பதம், புரதம், கொழுப்பு, நார்ச்சத்து, தாது உப்புக்கள் மற்றும் மாவுச்சத்து போன்ற ஊட்டச்சத்துகள் அடங்கியுள்ளன. முறுக்கு, சீடை, அதிரசம் போன்ற தின்பண்டங்களை பனிவரகால் செய்யலாம். பனிவரகு உடலில் சர்க்கரை அளவினை குறைக்கிறது.\n\nSection::::சாகுபடி முறை.\nசிறுதானியங்களில் மிகவும் குறைந்த வயதுடையது பனிவரகு. இது 65 நாட்களில் மகசூல் கொடுத்துவிடும்.\n"}
{"id": "177192", "url": "https://ta.wikipedia.org/wiki?curid=177192", "title": "ஞானப்பிரகாச மாலை", "text": "ஞானப்பிரகாச மாலை\n\nஞானப்பிரகாச மாலை என்பது 16 ஆம் நூற்றாண்டில் வாழ்ந்த குருஞான சம்பந்தர் இயற்றிய நூல். குருஞான சம்பந்தரின் ஆசிரியர் கமலை ஞானப்பிரகாசர். இது ஆசிரியரைப் போற்றி மாணாக்கர் எழுதிய நூல். இந்த நூலுக்குப் பண்டாரக் கலித்துறை என்னும் பெயரும் உண்டு. \n\nஇது 46 கட்டளைக் கலித்துறைப் பாடல்களைக் கொண்ட நூல். இது நூலாசிரியர் தம் குருவாசிரியரைப் போற்றி அவ்வப்போது கானப்பட்ட பாடல்களின் தொகுப்பு. \n\n\nஆரார் பகைக்கினும் ஆரார் நகைக்கினும் ஆவதென்ன\nசீரார் கமலையுள் ஞானப்ரகாசன் என் சிந்தையுள்ளே\nபேரா(து) இருந்து சிவானுபவம் தரப் பெற்றுளனால்\nவாராது சென்மமும் போகாது பேரின்ப வாரியுமே.\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005\n"}
{"id": "177193", "url": "https://ta.wikipedia.org/wiki?curid=177193", "title": "பத்மா சுப்ரமணியம்", "text": "பத்மா சுப்ரமணியம்\n\nபத்மா சுப்ரமணியம் (பிறப்பு: 4 பிப்ரவரி 1943, சென்னை) தமிழ்நாட்டைச் சேர்ந்த பரத நாட்டியக் கலைஞர் ஆவார். பரதநாட்டியத்தில் ஆய்வு செய்து முனைவர் பட்டம் பெற்றுள்ள இவர், நடன அமைப்பாளர், இசையமைப்பாளர், எழுத்தாளர், ஆசிரியர் என பல துறைகளிலும் பங்களித்து வருகிறார். இவர் இந்தியாவைப் போன்றே உலக நாடுகளிலும் மிகப் பிரபலமானவர்; இவருடைய சிறப்பைக் குறிக்கும் வகையிலும், மரியாதையின் பொருட்டும் ரஷ்யா, ஆஸ்திரேலியா மற்றும் ஜப்பான் போன்ற நாடுகள் இவர் குறித்து ஆவணப்படங்கள், குறும்படங்கள் எடுத்துள்ளன.\n\nSection::::வாழ்க்கை வரலாறு.\nபத்மா சுப்ரமணியம் தமிழ்த் திரைப்பட இயக்குனர் கே. சுப்ரமணியம் - மீனாட்சி தம்பதியினரின் மகளாவார். இவரது தாயார் மீனாட்சி ஒரு இசையமைப்பாளர், தமிழ் மற்றும் சமஸ்கிருதத்தில் பாடல் எழுதக்கூடியவர். பத்மா, வழுவூர் பி. இராமையா பிள்ளையிடம் பரதம் பயின்றார்.\n\nSection::::கல்வி.\nபத்மா இசையில் இளங்கலையும், மரபிசையியலில் (Ethno-Musicology) முதுகலைப் பட்டமும், நாட்டியத்தில் ஆராய்ச்சி செய்து முனைவர் பட்டமும் பெற்றுள்ளார். இவர் பரதம் குறித்து பல புத்தகங்கள், கட்டுரைகள், ஆய்வுக் கட்டுரைகள் பலவும் எழுதியுள்ளார். மேலும், கல்வி மற்றும் கலாச்சாரத்திற்கான இந்தியத் துணைக்கண்டக் குழுவில்(Indo-Sub-Commision) அதிகாரப்பூர்வமற்ற (Non-Official) உறுப்பினராகவும் இருந்துள்ளார்.\n\n\n"}
{"id": "177195", "url": "https://ta.wikipedia.org/wiki?curid=177195", "title": "வானகம் (பண்ணை)", "text": "வானகம் (பண்ணை)\n\nவானகம் என்பது தமிழ்நாட்டில் கரூர் மாவட்டத்தின் கடவூர் வட்டத்தில் சுருமான்பட்டி எனும் ஊரில் அமைந்துள்ள ஒரு தன்னார்வ மாதிரி பண்ணை ஆகும். இது இயற்கை வேளாண் அறிவியலாளர் நம்மாழ்வாரின் வழிகாட்டலில் செயற்படுத்தப்படுகிறது. வறண்ட பாறை நிலப்பரப்பை மூன்று ஆண்டுகளில் இயற்கை வேளாண் முறைகளைப் பயன்படுத்தி பல்லுயிர் வாழும் கானகமாக மாற்றியுள்ளனர்.\n\n\nSection::::பயிற்சி.\nவானகம் தன்னார்வளர்களுக்கு தங்க இடமும், உணவும் தந்து இயற்கை வேளாண்மையை கற்றுக் கொடுக்கின்றது. உடன் இருநாள் பயிற்சி, நான்கு நாள் பயிற்சி, மூன்று மாத பயிற்சி ஆகியவற்றை நன்கொடைப் பெற்றுக் கொண்டும் நடத்தி வருகிறது.\n\n"}
{"id": "177197", "url": "https://ta.wikipedia.org/wiki?curid=177197", "title": "முத்துமல்லா", "text": "முத்துமல்லா\n\nமுத்துமல்லா ரெட்டியார் (1910? - 2013) என்பவர் தமிழ்நாட்டின் அறியப்பட்ட வேளாண்மையாளர், வேளாண் செயற்பாட்டளார் ஆக விளங்கியவர். இவர் காஞ்சிபுரம் மாவட்டத்திலுள்ள வறண்ட புலம்பாக்கம் என்ற ஊரில் குமரன் பண்ணை என அறியப்படும் ஒரு பசுமையான பாலையை உருவாக்கினார். இவரது செயற்பாடுகளுக்காக இவர் \"வேளாண்மைச் செம்மல்\" என்று தமிழக அரசால் பாராட்டப் பெற்றார். இவரது பண்ணையை \"பாலையில் ஒரு பசுஞ்சோலை\" என்று ஐ.நா உலக தொழிலாளர் நிறுவனம் பாராட்டியுள்ளது.\n\n"}
{"id": "177206", "url": "https://ta.wikipedia.org/wiki?curid=177206", "title": "ஞானாமிர்தம்", "text": "ஞானாமிர்தம்\n\nஞானாமிர்தம் என்னும் நூல் 12 ஆம் நூற்றாண்டில் வாழ்ந்த வாகீச முனிவர் என்பவரால் எழுதப்பட்டது. சைவ சித்தாந்தக் கொள்கைகளை விளக்கும் நூல். இந்நூல் சைவ சித்தாந்த சாத்திரங்கள் அல்லது மெய்கண்ட சாத்திரங்கள் தோன்றுவதற்கு முன்பே சைவ சித்தாந்த மெய்ப்பொருளியல் கொள்கைகளை விளக்குகின்ற வகையில் எழுதப்பட்டது. \n\nஇந்த நூலில் 75 அகவல் பாடல்கள் உள்ளன. அவை 4 முதல் 56 அடிகள் கொண்ட பாடல்களால் ஆனவை. சில பதிப்புகளில் விநாயகரைப் போற்றும் 2 வெண்பாக்கள் முகப்புப் பாடல்களாக அமைந்துள்ளன. பாயிரப் பாடல்களை அடுத்து இந்த நூலில் 8 பகுதிகள் உள்ளன. \n\n\nஎன்பன அவை\n\n<poem>இருள்தீர் காட்சி அருளொடு புணர்தல்\nஅரும்பொறை தாங்கல், பிறர் பொருள் விழையாமை,\nசெய்த நன்று அறிதல், கைதவம் கடிதல்,\nபால் கோடாது பகலில் தோன்றல்\nமானம் மதாணி ஆணிற் தாங்கல்\nஅழுக்காறு இன்மை அவாவின் தீர்தல், \nஅருந்துயர் உயிர்கட்கு இருந்தகாலை\nஅழல் தோய்வு அன்னர் ஆகி ஆனாக் \nகழலும் நெஞ்சிற் கையற்று இனைதல் \nபன்னரும் சிறப்பின் மன்னுயிர்த் தெகைகட்கு\nஅறிவும் பொறியும் கழிபெருங் கவினும்\nபெறற்கு அரு துறக்கம் தம்மின் ஊங்கு\nஇறப்ப வேண்டும் என்று எண்ணரும் பெருங்குணம் </poem>\n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பன்னிரண்டாம் நூற்றாண்டு, இரண்டாம் பாகம், பதிப்பு 2005\n"}
{"id": "177210", "url": "https://ta.wikipedia.org/wiki?curid=177210", "title": "வாகீச முனிவர்", "text": "வாகீச முனிவர்\n\nவாகீச முனிவர் சைவ சித்தாந்தக் குருமார்களில் ஒருவர். 12 ஆம் நூற்றாண்டில் வாழ்ந்தவர். ஞானாமிர்தம் என்னும் நூலை இயற்றியவர். பரமானந்தர் இவரது ஞானாசிரியர். பரமானந்தர் கோடம்பாகை என்னும் ஊரில் வாழ்ந்துவந்தார். இவ்வூர் வேதாரணியத்துக்கு அருகில் உள்ளது. வாகீசரின் இளமைப்பெயர் ‘அருண்மொழித் தேவன்’.\n\nபாகை முனிவர், ஞானாமிர்த ஆசிரியர் என்றெல்லாம் இவரை வழங்குவர். வாகீசரின் குடிப்பெயர் அம்பர் கிழான்.\n\nஇவர் திருவொற்றியூர் சென்று சில காலம் வாழ்ந்துவந்தார். இவர் இங்கு வாழ்ந்தபோது ‘சோம சித்தாந்தம்’ என்னும் புதிய கோட்பாட்டைக் கூறி வளர்த்துவந்தார்.\n\nபின்னர் திருநெல்வேலி நாட்டுக்குத் திருவாலீச்சுரம் சென்று அங்கிருந்த ‘கோளகி’ மடத்தில் சில காலம் வாழ்ந்தார்.\n"}
{"id": "177212", "url": "https://ta.wikipedia.org/wiki?curid=177212", "title": "சுகர்ணோ-ஹத்தா பன்னாட்டு வானூர்தி நிலையம்", "text": "சுகர்ணோ-ஹத்தா பன்னாட்டு வானூர்தி நிலையம்\n\nசுகர்ணோ-ஹத்தா பன்னாட்டு வானூர்தி நிலையம் (\"Soekarno–Hatta International Airport\",) , சுருக்கமாக SHIA அல்லது சொயேட்டா இந்தோனேசியாவின் சாவகத் தீவில் ஜகார்த்தா பெருநகரப்பகுதியின் முதன்மையான வானூர்தி நிலையம் ஆகும். இந்த வானூர்தி நிலையம் இந்தோனேசியாவின் முதல் அரசுத்தலைவராக இருந்த சுகர்னோ மற்றும் துணைத் தலைவராக இருந்த மொகமது ஹத்தா ஆகியோரின் நினைவாகப் பெயரிடப்பட்டுள்ளது. இதன் ஐஏடிஏ குறியீடான, சிஜிகே, நகரின் வடமேற்கேயுள்ள செங்கரெங் மாவட்டப் பெயரிலிருந்து பெறப்பட்டுள்ளது. இந்தோனேசியர்கள் இந்த நிலையத்தை பொதுவாக செங்கரெங் வானூர்தி நிலையம் என்றே அழைத்தாலும், டாங்கெரெங் நிர்வாகப் பகுதியிலேயே உள்ளது.\nஜகார்த்தாவின் மேற்கே 20 கிமீ தொலைவில் அமைந்துள்ள இந்த வானூர்தி நிலையம் 1985ஆம் ஆண்டில் திறக்கப்பட்டது; அதுவரை உள்நாட்டு பறப்புக்களுக்கு மத்திய ஜகார்த்தாவிலிருந்த \"கெமயோரன் வானூர்தி நிலையமும்\" கிழக்கு ஜகார்த்தாவிலிருந்த அலிம் பெர்டனகுசும பன்னாட்டு வானூர்தி நிலையமும் பயன்படுத்தப்படு வந்தன. கெமயோரன் வானூர்தி நிலையம் பொதுவிடமாக மாற்றப்பட்டது. அலிம் பெர்டனகுசும நிலையம் இன்னமும் இயக்கத்தில் உள்ளது; பெரும்பாலும் மிக முக்கியமான நபர்கள், ஒப்பந்த வானூர்திகள் மற்றும் படைத்துறை இயக்கங்களுக்குப் பயன்படுத்தப்படுகிறது. 1992இல் இரண்டாவது முனையமும் 2009இல் மூன்றாவது முனையமும் திறக்கப்பட்டன. ஆனால் 2010இல் திட்டமிடப்பட்ட 38 மில்லியன்களை விட மொத்த பயணிகளின் தொகை 43.7 மில்லியனை எட்டியது. 2012இல் பயணிக்கும் மக்கள்தொகை 57.8 மில்லியன் பயணிகளாக உயர்ந்து உலகின் ஒன்பதாவது போக்குவரத்து மிக்க வானூர்தி நிலையமாக விளங்கியது.\n"}
{"id": "177213", "url": "https://ta.wikipedia.org/wiki?curid=177213", "title": "ஞானாமிர்த உரை", "text": "ஞானாமிர்த உரை\n\nஞானாமிர்த உரை 16 ஆம் நூற்றாண்டில் எழுதப்பட்டது. இது 12 ஆம் நூற்றாண்டில் எழுதப்பட்ட ஞானாமிர்தம் என்னும் நூலுக்கு எழுதப்பட்ட உரை. இதனை எழுதியவர் இன்னார் எனத் தெரியவில்லை. இவர் ஞானாமிர்தம் நூல் எழுதிய வாகீசர் பரம்பரையில் வந்து உபதேசம் பெற்ற ஒரு ‘பக்குவி’ எனலாம்.\n\nSection::::உரை பற்றிய சில குறிப்புகள்.\nஇவரது உரை கடினமான இலக்கிய நூல்நடையை விளங்கிக்கொள்ளுமாறு எழுதப்பட்டுள்ளது. ஞானாமிர்த நூலை இந்த உரை ‘தமிழாகமம்’ என்று குறிப்பிடுகிறது. தானம் தரும் பொருள் என இந்த உரை குறிப்பிடுவன: சுவைநீர், குதிரை, ஒளிதரும் விளக்கு, ஆடை, அணிகலன், வட்டமான விசிறி, பொன், நெல், போர்வை முதலானவை.\n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பன்னிரண்டாம் நூற்றாண்டு, இரண்டாம் பாகம், பதிப்பு 2005\n"}
{"id": "177243", "url": "https://ta.wikipedia.org/wiki?curid=177243", "title": "சீமாறு", "text": "சீமாறு\n\nசீமாறு என்பது வீட்டில் உள்ள குப்பைகளைக் கூட்ட அல்லது பெருக்கப் பயன்படுத்தும் ஒரு பொருள் ஆகும். இதனை விளக்குமாறு, துடைப்பம் என்றும் கூறுவர். தமிழகத்தில் உள்ள வெவ்வேறு வட்டார மொழிகளில் வெவ்வேறு சொற்களை பயன்படுத்துகின்றனர். விளக்கமாறு என்ற சொல்லை விளக்கமாத்து எனவும், துடைப்பம் என்ற சொல்லை தொடப்பம் எனவும் பேச்சுத் தமிழில் மாற்றி மொழியப்படுகிறது.\n\nசீமாறை தயாரிக்கப் பயன்படுத்தப்படும் மூலப்பொருளான புல்லை சீமாறு புல் அல்லது சீமாற்றுப் புல் என அழைப்படுகிறது. \n\nபவானி வட்டம், பர்கூர் மலை, கடம்பூர் மலை, தாளவாடி உள்ளிட்ட பகுதிகளில் இரண்டு லட்சத்துக்கும் மேற்பட்ட மலைவாழ் மக்கள் வாழ்கின்றனர். இம்மலைப்பகுதிகளில் சோளகா, ஊராளி, மலையாளி இனத்தவர்கள் அதிகம் வசிக்கின்றனர். மலைவாழ் மக்களின் நலன் கருதி, கடந்த, 2006ல் சிறு வனப் பொருட்களை சேகரித்து விற்பனை செய்திட, மத்திய அரசு அனுமதி வழங்கியது. இதனால் இம்மக்கள் இந்த சீமாறு புல்லை பறிக்கும் தொழில் புரிந்து வருகின்றனர் என்பது குறிப்பிடத்தக்கது.\n\nஇதே பொருளைக்கொண்ட வேறு பக்கங்கள் பின்வருமாறு:\n\n"}
{"id": "177252", "url": "https://ta.wikipedia.org/wiki?curid=177252", "title": "படுகத் திரைப்படத்துறை", "text": "படுகத் திரைப்படத்துறை\n\nபடுகத் திரைப்படத்துறை என்பது படுக மொழியில் வெளியாகும் திரைப்படங்களையும் அதைச் சார்ந்த தொழில்துறையையும் குறிக்கிறது. இதன் தலைமையகம் தமிழ்நாட்டில் உள்ள ஊட்டியில் உள்ளது. படுகர்கள் ஊட்டியிலும் அதைச் சார்ந்த மலைப்பகுதிகளிலும் அதிகம் வாழ்கிறார்கள். இதை படக சினிமா என்றும் அழைப்பர். இதுவரை நான்கு திரைப்படங்கள் வெளியாகியுள்ளன.\n\n\n"}
{"id": "177254", "url": "https://ta.wikipedia.org/wiki?curid=177254", "title": "சுதர்சன் தேவநேசன்", "text": "சுதர்சன் தேவநேசன்\n\nசுதர்சன் தேவநேசன் என்பவர் கனடாவில் வசிக்கும் இந்திய மருத்துவரும் கல்வியாலரும் ஆவார். இவர் பெங்களூரில் உள்ள காட்டன் பாய்சு பள்ளியில் படித்தார்.பின்னர் மெட்ராசு கிறிஸ்தவக் கல்லூரியிலும், சென்னைப் பல்கலைக்கழகத்திலும், வேலூரில் உள்ள கிறிஸ்தவ மெடிக்கல் கல்லூரியில் பயின்றார். சில காலம், தமிழ்நாட்டிலும், இராஜஸ்தானிலும் மருத்துவராகப் பணியாற்றினார்.\nபின்னர், 1972 ஆம் ஆண்டில் கனடாவிற்கு குடிபெயர்ந்தார். நியுபவுண்ட்லாண்டில் உள்ள ஜேன்வே குழந்தைகள் மருத்துவமனையிலும் பணியாற்றினார். பின்னர் ரொறன்ரோவிற்கு குடிபெயர்ந்து குடும்ப மருத்துவராகத் தொடர்ந்தார். இவர் ஆர்டர் ஆஃப் கனடா என்ற கனடாவின் அமைப்பில் உறுப்பினராக உள்ளார்.\n"}
{"id": "177256", "url": "https://ta.wikipedia.org/wiki?curid=177256", "title": "பசுந்தாள் உரப்பயிர்கள்", "text": "பசுந்தாள் உரப்பயிர்கள்\n\nமண்ணில் கனிமச் சத்தினைச் சேர்ப்பதற்காக, தமிழக உழவர்கள் பயறுவகைப்பயிர் குடும்பத்தைச்சார்ந்த பயிர்களை வயலில் விதைத்து, அவை நன்கு வளர்ந்தவுடன், பூப்பதற்கு முன், வயலில் நன்கு மடக்கி உழப்படும் பயிர்களே பசுந்தாள் உரப்பயிர்கள் எனப்படும்.\n\nSection::::பசுந்தாள் உரப்பயிரின் நன்மைகள்.\nபசுந்தாள் உரப்பயிரின் வேரிலுள்ள வேர்முடிச்சுகள் வளிமண்டிலத்திலுள்ள கிட்டா நிலையிலுள்ள நைட்ரஜனை, கிட்டும் நிலையிலான நைட்ரஜனாக மாற்றி இயற்கை வேளாண்மைக்கு உறுதுணை செய்கின்றது .\n\nSection::::தமிழகப் பசுந்தாள் உரப்பயிர்கள்.\nதமிழகத்தில் இயற்கை வேளாண்மை செய்பவர்கள் சங்குப்பூ, சணப்பை, அகத்தி, சூபாபுல் ஆகிய பசுந்தாள் உரப்பயிர்களை மண்ணிற்கு வளம் சேர்க்க பயன்படுத்துகின்றர். உளுந்து, பாசிப்பயறு,காராமணி, துவரைஆகியவற்றையும் விதைத்து மண்ணில் கனிமச்சத்தினைச்சேர்க்கும் உத்தியை தமிழக உழவர்கள் பின்பற்றி வருகின்றனர்.\n"}
{"id": "177277", "url": "https://ta.wikipedia.org/wiki?curid=177277", "title": "தத்தினேனி பிரகாஷ் ராவ்", "text": "தத்தினேனி பிரகாஷ் ராவ்\n\nதத்தினேனி பிரகாஷ் ராவ் என்பவர் இந்தியத் திரைப்படத்துறையில் பல திரைப்படங்களை இயக்கியவர். இவர் தமிழ், தெலுங்கு, இந்தி ஆகிய மொழிகளில் திரைப்படங்களை இயக்கியுள்ளார்.\n\n"}
{"id": "177282", "url": "https://ta.wikipedia.org/wiki?curid=177282", "title": "பிரான்சிஸ்கன் சபை", "text": "பிரான்சிஸ்கன் சபை\n\nபிரான்சிஸ்கன் சபை புனித அசிசியின் பிரான்சிசினால் 1209 ஆம் ஆண்டு இத்தாலியில் தோற்றுவிக்கப்பட்ட கத்தோலிக்க திருச்சபையில் ஒரு மாபெரும் துறவற சபையாகும். எளிய துறவிகளின் சபை என்ற பெயரில் தொடங்கப்பட்டது பின்னாளில் தூய அசிசி பிரான்சிசின் பெயரால் பிரான்சிஸ்கன் சபை என அழைக்கப்படுகிறது. புனித பிரான்சிசால் தொடங்கப்பட்ட இச்சபை பிரான்சிஸ்கன் அப்செர்வன்ட்ஸ் (பிரான்சிஸ்கன் சபை), பிரான்சிஸ்கன் கன்வென்ட்சுவெல்ஸ் மற்றும் பிரான்சிஸ்கன் கப்புச்சின் சபை என்று இன்று மூன்று தனி சபைகளாக உள்ளது ஆனால் பிரான்சிஸ்கன் குடும்பம் என்ற ஒற்றை குடையின் கீழ் இயங்குகிறது. பிரான்சிஸ்கன் சபை என்றால் அது நேரடியாக பிரான்சிஸ்கன் அப்செர்வன்ட்ஸ் சபையையே குறிக்கும்.\n\nSection::::சபையின் தோற்றம்.\nஇத்தாலி நாட்டில் அசிசி நகரில் மிகவும் வசதியான குடுமபத்தில் பிரான்சிஸ் 1182 இல் பிறந்தார். தாய் பீக்காவின் புனித வளர்ப்பில் பிரான்சிஸ் ஏழை இயேசுவின் ஊழியனாக உருவெடுத்தார். சமூகத்தில் அடித்தட்டு மக்களோடு தோழமைக்கொண்டு திருச்சபையில் கிறிஸ்துவின் நற்செய்தி வாழ்வை புதுப்பித்தார். தன்னுடன் இணைந்த சக நண்பர்களை கொண்டு எளிய துறவிகள் சபையை 1209 இல் தோற்றுவித்தார். ஏழைகள், தொழுநோயாளிகள் மற்றும் சமூகத்தில் ஒதுக்கப்பட்ட மக்களின் வாழ்வுக்கு இயேசுவின் பெயரால் தங்கள் வாழ்வை அர்ப்பணித்தனர். ஐரோப்பா முழுவதும் பிரான்சிசின் புகழ் பரவியதால் ஏராளமான இளையோர் இணைந்தனர், பெண்களும் இணைய அவர்களுக்கு புனித அசிசி கிளாரா உதவியுடன் ஒரு துறவற சபையை ஆரம்பித்தார்.திருமணமான ஆண்களும் பெண்களும் குடும்பத்தில் நற்செய்தி வாழ்வை வாழ புனித பிரான்சிசை நாட அவர்களுக்கும் ஒரு சபையை ஆரம்பித்தார் அதுவே இன்று பிரான்சிஸ்கன் மூன்றாம் சபை அல்லது பிரான்சிஸ்கன் பொதுநிலையினர் இயக்கம் என்று அழைக்கப்படுகிறது.\n\nSection::::பிரான்சிஸ்கன் குடும்பம்.\nபுனித பிரான்சிசால் ஆரம்பிக்கப்பட்ட எளிய துறவிகள் சபை அவரது இறப்பிற்குப் பிறகு பல குழுக்களாக செயல்பட்டது அதை அனைத்தையும் 1517 இல் திருத்தந்தை பத்தாம் சிங்கராயர் பிரான்சிஸ்கன் அப்செர்வன்ட்ஸ் மற்றும் பிரான்சிஸ்கன் கன்வென்ட்சுவெல்ஸ் ஆகிய இரு குழுக்களில் இணைத்து தனி சபைகளாக அங்கீகரித்தார். பிரான்சிஸ்கன் சபையில் மறுமலர்ச்சியாக உருவெடுத்த கப்புச்சின் சபையை திருத்தந்தை ஏழாம் கிளமென்ட் 1528 இல் பிரான்சிஸ்கன் சபையின் மூன்று பிரிவுகளில் ஒன்றாக அங்கீகரித்து தனி சபையாக இயங்கிட அனுமதித்தார். பெண்களுக்கான உருவான சபை மற்றும் பொதுநிலையினர்க்கான ஒழுங்குகளை நூற்றுக்கணக்கான பல புதிய துறவற சபைகள் பின்பற்றி புனித பிரான்சிசின் ஆன்மிகத்தில் இணைந்தனர் இச்சபைகள் அனைத்தும் பிரான்சிஸ்கன் குடும்பம் என்ற ஒரு குடையின் கீழ் இயங்குகின்றன. திருச்சபையில் அதிகமான துறவிகளை கொண்ட துறவற குடும்பமாக இயங்குவது பிரான்சிஸ்கன் சபையாகும். இக்குடும்பத்தில் புகழ்பெற்ற பல புனிதர்கள் உண்டு அவர்களில் குறிப்பிடத்தக்கவர்கள் புனித அசிசியின் பிரான்சிசு, அசிசியின் புனித கிளாரா, புனித பதுவை நகர அந்தோனியார் புனித பொனவெந்தூர், புனித ஹங்கேரியின் எலிசபெத், புனித சீயன்னா பெர்னார்டின், புனித சிக்மரிங்ஞன் பிதேலிஸ், புனித பிரின்டிசி நகர லாரன்சு, புனித வெரோனிக்கா ஜூலியானி, புனித லியோபோல்டு மேன்டிக், புனித மாக்சிமிலியன் கோல்பே, புனித பியட்ரல்சினாவின் பியோ ஆகியோர் ஆவர். \n\nSection::::உலகெங்கும் பிரான்சிஸ்கன் சபை.\nகிறிஸ்துவின் நற்செய்தியை உலகெங்கும் எடுத்துச் சென்ற முதல் துறவற சபை என்ற பெருமை பிரான்சிஸ்கன் சபைக்கே உண்டு. புனித பிரான்சிஸ் தனது சகோதரர்களை மொராக்கோ நாட்டுக்கு அனுப்பி நற்செய்தி அறிவிப்பு பணியை தொடங்கி வைத்தார். ஆசிய, ஆப்ரிக்கா, இலத்தின் அமெரிக்கா, வட அமெரிக்கா, ஆஸ்திரேலியா என அணைத்து கண்டகளுக்கும் கிறிஸ்துவின் நற்செய்தியை முதலில் எடுத்து சென்று விதைத்த பெருமை பிரான்சிஸ்கன் துறவற குடும்பத்துக்கு உண்டு. இன்று ஒரு இலட்சத்திற்கும் மேலான இருபால் பிரான்சிஸ்கன் துறவியர் உலகின் பல இடங்களில் இயேசுவின் புனித பணியை எளிய பிரான்சிசின் வழியில் செய்து வருகின்றனர்.\n\nSection::::இந்தியாவில் பிரான்சிஸ்கன் சபையினர்.\nஜான் மோந்தே கொர்வினோ என்ற பிரான்சிஸ்கன் துறவி சீனாவின் பெக்கிங்க் முதல் ஆயராக நியமிக்கப்பட்டார். சீனாவிற்கு செல்லும் வழியில் 1291-1292 ஆகிய ஆண்டுகளில் மயிலையில் தங்கி பல இடங்களுக்குச் சென்று பலருக்கு திருமுழுக்கு தந்தார். இந்தியாவிற்கு வாஸ் கோடாகாமா வருகைக்கு பிறகு 1500 இல் சில போர்த்துக்கீசிய பிரான்சிஸ்கன் துறவிகள் கோவா வருகை தந்து கிறிஸ்தவத்தை போதித்தனர். இந்தியாவில் முதன் முதலில் கால் பதித்த துறவற சபை பிரான்சிஸ்கன் சபையினர் ஆவர். போர்த்துக்கீசியர் இந்தியாவில் நிறுவிய அனைத்து குடியிருப்புகளின் ஆன்மிக பணியை இவர்களே ஏற்றனர், இந்தியாவில் புனித பதுவை அந்தோனியார் பக்தியை வளர்த்த பெருமைகுரியவர்களும் பிரான்சிஸ்கன் துறவிகளே ஆவர். பிரான்சிஸ்கன் கப்புச்சின் சபையினர் 1632 முதல் இந்தியாவில் மறைப்பணி ஆற்றி வருகின்றனர், மேலும் 20ம் நூற்றாண்டின் இறுதியில் பிரான்சிஸ்கன் கன்வென்ட்சுவல் துறவிகளும் இந்தியாவில் துறவற இல்லங்களை அமைத்து ஆன்மீகப் பணியாற்றுகின்றனர். பிரான்சிஸ்கன் கன்னியர் மற்றும் பிரான்சிஸ்கன் பொதுநிலையினர் என ஏராளமானயோர் புனித பிரான்சிசின் வழியில் இறைப்பணி ஆற்றுகின்றனர். இந்தியாவை சேர்ந்த புனித கொன்சாலோ கார்சியா மற்றும் புனித அல்ஃ‌போன்சா ஆகிய இருவரும் பிரான்சிஸ்கன் சபையை சேர்ந்தவர்கள் ஆவர்.\n\nSection::::தமிழகத்தில் பிரான்சிஸ்கன் துறவிகள்.\nபோர்த்துக்கீசியர் மயிலாப்பூரில் வணிகத்தளம் அமைத்தவுடன் முதலில் குடியேறி துறவற இல்லம் அமைத்தவர்கள் போர்த்துக்கீசிய பிரான்சிஸ்கன் துறவிகள். சாந்தோம் அருகில் புனித பிரகாச அன்னையின் (லஸ் சர்ச்) பெயரால் ஆலயம் நிறுவி மறைப்பரப்பு பணியை 1526 களில் தமிழ் மண்ணில் தொடங்கினர். பின் கடலூர், நாகப்பட்டினம், வேளாங்கண்ணி, மணப்பாடு, தூத்துக்குடி என தமிழக கடற்கரையோரங்களில் முதலில் கிறித்தவப்பணியை தொடங்கியவர்கள். தென்கோடி தமிழகத்தில் வாழும் பரதவர் இன மக்களை முதலில் கிறிஸ்தவத்திற்கு கொண்டு வந்தவர்கள் பிரான்சிஸ்கன் துறவிகளே ஆவர். புனித ஆரோக்கிய அன்னை காட்சி தந்த வேளை நகர் எனப்படும் வேளாங்கண்ணியின் முதல் மறைப்பணியாளர்கள், இங்கு அன்னையின் பக்தியை புகழை முதலில் பரப்பியவர்களும் இவர்களே ஆவர், 300 ஆண்டுகளுக்கு மேலாக தூய ஆரோக்கிய அன்னை திருத்தலம், வேளாங்கண்ணி பங்கின் பொறுப்பை ஏற்று திருத்தலமாக உயர உழைத்தவர்களும் இவர்களே. பிரான்சிஸ்கன் கப்புச்சின் சபையினர் 1632 முதல் தமிழ் மண்ணில் மறைபரப்பு பணியாற்றி புதுச்சேரி,சென்னை மற்றும் செங்கல்பட்டு மறைமவட்டங்களுக்கு கிறிஸ்தவ அடித்தளம் அமைத்தனர். இன்று 300 கப்புச்சின் தமிழ் துறவிகள் பல்வேறு புனித பணிகளை மேற்கொண்டுள்ளனர். பல பிரான்சிஸ்கன் கன்னியர் சபைகள் கல்விப் பணி, மருத்துவப்பணி தமிழகம் எங்கும் செய்து வருகின்றனர். பிரான்சிஸ்கன் பொதுநிலையினரும் தமிழத்தின் அணைத்து மறைமாவட்டங்களில் பிரான்சிசின் எளிய வாழ்வை மேற்கொண்டுள்ளனர். பிரான்சிஸ்கன் மூன்றாம் சபையை சேர்ந்த ஜோசப் தம்பி மற்றும் பரதேசி பீட்டர் ஆகியோர் திருச்சபையில் இறையடியார் நிலைக்கு உயர்த்தப்பட்டுள்ளனர் என்பது குறிப்பிடத்தக்கது.\n"}
{"id": "177283", "url": "https://ta.wikipedia.org/wiki?curid=177283", "title": "பழம் வீதி ஞான வைரவர் ஆலயம்", "text": "பழம் வீதி ஞான வைரவர் ஆலயம்\n\nபழம் வீதி ஞான வைரவர் ஆலயம் யாழ்ப்பாணத்திற்கு வடக்கே அமைந்துள்ள கந்தர்மடம் என்ற இடத்தில் உள்ள ஒரு வைரவர் ஆலயமாகும். இது பல காலங்களாக ஒரு குடிசையில் வைத்து ஊர் மக்களால் குல தெய்வமாக வணங்கப்பட்டு வந்தது. பின் அடியார்களின் விருப்பத்திற்கேற்ப ஒரு கோயிலாக கட்டியெழுப்பப்பட்டது. பரிவாரதெய்வங்களாக முருகன், பிள்ளையார், காளி ஆகியவற்றையும் அமைத்துள்ளனர். \n"}
{"id": "177287", "url": "https://ta.wikipedia.org/wiki?curid=177287", "title": "அனந்த பத்மநாப நாடார்", "text": "அனந்த பத்மநாப நாடார்\n\nஅனந்த பத்மநாப நாடார் கன்னியாகுமரி மாவட்டத்தில் வேர்கிளம்பிக்கு அருகில் உள்ள தச்சன்விளை என்ற ஊரில் பிறந்தார். இவரது காலம் கி.பி. 1698-1750 ஆகும். இவர் திருவிதாங்கூர் மன்னன் மார்த்தாண்ட வர்மா அரியணை ஏற உதவியர். மார்த்தாண்ட வர்மா ஆட்சியில் முதன்மை தளபதியாக பணியாற்றியுள்ளார். 1741-இல் குளச்சலில் நடைபெற்ற குளச்சல் சண்டையில் மார்த்தாண்டவர்மா அரசுக்கும் - டச்சுப் படைக்கும் இடையே நடைபெற்ற போரில் டச்சுக்காரர்களைத் தோற்கடித்து அவர்களின் படைத்தலைவன் டிலனாயைக் கைது செய்தார். இப்போரில் அனந்த பத்மநாப நாடார் தலைமையில் அன்றைய காலகட்டத்தில் வாழ்ந்த 108 நாடார் ஆசான்களின் துணைக் கொண்டு டச்சுப் படையினரை தோற்கடித்தார். தனது ஆட்சியைக் காப்பாற்றிய அனந்த பத்மநாபன் நாடாருக்கு, மார்த்தாண்டவர்மா ஏராளமான ஊர்களையும், விளை நிலங்களையும், ஏலாக்களையும் வழங்கியதற்கான செப்புப்பட்டயங்கள் பல உள்ளது.\n\nSection::::நினைவிடங்கள்.\nகுளச்சல் சண்டையில் வெற்றி பெற்றதற்காக அவரை பாராட்டி அவர் பெயரில் பல நினைவிடங்களை அமைத்த மன்னன் மார்த்தாண்ட வர்மன், பல ஊர்களுக்கு அனந்த பத்மநாபனின் பெயரைச் சூட்டினார். குமரி மாவட்டத்தில் உள்ள பத்மநாபபுரம் அரண்மனையின் பெயர் இவரை கவுரவிக்கும் விதமாக சூட்டப்பட்டது. பின்னர் வந்த திருவிதாங்கூர் மன்னர்கள் வருணாசிரம கோட்பாட்டை நிலை நாட்டுவதற்காக கொண்டு வந்த தீண்டாமை, காணாமை, நடவாமை போன்ற தீட்டுகளை நாடார் மக்களின் மீது திணித்தனர். இதில் “சாணார்(நாடார்) அல்லது ஈழவ இனத்தைச் சார்ந்த ஒருவன் பிராமனிடமிருந்து 36 அடி தொலைவிற்கப்பாலும், நாயரிடமிருந்து 12 அடி தூரத்திற்கப்பாலுமே நிற்க வேண்டும் என்ற கட்டுப்பாடுகள் உருவாக்கப்பட்டது. மேலும் நாடார் பெண்கள் மார்பகத்தை திறந்து போடுவதுதான், உயர் சாதியினருக்குத் தரும் மரியாதை என்று திருவாங்கூர் நாடு ஒரு நடைமுறையை வகுத்ததின் காரணமாக நாடார்களுக்கும், நாயர்களுக்கும் இடையே பெரும் கலவரம் மூண்டது. இதில் வெற்றி பெற்ற நாயர்கள் அனந்த பத்மநாப நாடாரின் நினைவை சுமந்து கொண்டிருந்த கட்டிடங்கள் அனைத்தையும் அழித்தனர் என்பது பெரும்பாலானோர் கூற்று. பெண்கள் உயர் சாதி என்று கருதப்பட்ட மக்கள் முன் மேலாடை அணியக்கூடாது என்ற சட்டம் நடைமுறைக்கு வந்தது.\n\nSection::::வேலு தம்பி தளவாய்.\nஅனந்த பத்மநாப நாடாருக்கு பின் வந்த வேலுதம்பி தளவாய், நாடார் வீழ்ச்சிக்கு முக்கிய காரணமாக இருந்தவர். அனந்த பத்மநாப நாடாருக்கு பின் திருவிதாங்கூர் ஆட்சியின் தளபதியாக பொறுப்பு வகித்த இவர் 1809 ஆம் ஆண்டில் 3 ஆயிரத்திற்கும் மேற்பட்ட நாடார்களை வெட்டிப் படுகொலை செய்து கடலில் வீசினார். நாடார்களுக்கான வரியை இரட்டிப்பாக்கி கொடுமைப் படுத்தினார். வீரபாண்டிய கட்டபொம்மனை வீழ்த்த ஆங்கிலேயர்களுக்கு உதவி செய்தார். இவர் காலத்தில் அனந்த பத்மநாப நாடாரின் வரலாறு திரித்தல் மற்றும் நினைவிடங்கள் சிதைத்தல் நடைபெற்றது.\n\nSection::::இராமதாஸ் அறிக்கை.\nஏப்ரல் 16,2013 அன்று நாளேடுகளில் வெளியிட்ட அறிக்கையில் அனந்த பத்மநாப நாடாருக்கு தச்சன்விளையில் நினைவுச்சின்னம் அமைக்க வேண்டும் என்று கோரிக்கை விடுத்துள்ளார்.\n\n\n"}
{"id": "177292", "url": "https://ta.wikipedia.org/wiki?curid=177292", "title": "ஐக்கிய பாசோக்மோமோகான் கடாசான் மூருட் அமைப்பு", "text": "ஐக்கிய பாசோக்மோமோகான் கடாசான் மூருட் அமைப்பு\n\nஐக்கிய பாசோக்மோமோகான் கடாசான் மூருட் அமைப்பு \"(United Pasokmomogun Kadazandusun Murut Organisation)\", (), என்பது கிழக்கு மலேசியா, சபாவைச் சேர்ந்த கடாசான், டூசுன், மூருட் இன மக்களையும் தீபகற்ப மலேசியாவில் பூர்வீக மக்களையும் பிரதிநிதிக்கும் ஓர் அரசியல் கட்சியாகும்.\n\n\"யுப்கோ\" என்று அழைக்கப்படும் இந்தக் கட்சி டான் ஸ்ரீ பெர்னர்ட் டொம்போக் என்பவரால், 1964 இல் தோற்றுவிக்கப்பட்டது. சபாவில் வாழும் கடாசான், டூசுன், மூருட் இன மக்களின் உரிமைகளுக்காகவும், அவர்களின் மேம்பாட்டிற்காகவும் அந்தக் கட்சி அமைக்கப்பட்டது.\n\nஅண்மைய காலங்களில் இக்கட்சி தீபகற்ப மலேசியாவிலும் கிளைகளைத் திறந்துள்ளது. பாரிசான் நேசனல் கூட்டணியின் உறுப்புக் கட்சியாக இருக்கும் இந்தக் கட்சிக்கு, மலேசிய நாடாளுமன்றத்தில் நான்கு இடங்கள் உள்ளன.\n\n"}
{"id": "177305", "url": "https://ta.wikipedia.org/wiki?curid=177305", "title": "பசுமாசுரன்", "text": "பசுமாசுரன்\n\nஇந்து தொன்மவியலின் அடிப்படையில் பசுமாசுரன் (சஸ்கிருதம்:भस्मासुर, பஸ்மாசுரன்) என்பவர் சிவனிடம் வரம் பெற்ற அரக்கனாவார்.\n\nSection::::வரலாறு.\nவிஷ்ணு புராணத்தில் மோகினி பஸ்மாசுரனை அழித்தமை பற்றி கூறப்பட்டுள்ளது. \n\nஅசுரர்களின் அரசனான பஸ்மாசுரன் என்பவர் சிவபெருமானை நோக்கி தவமியற்றி, தான் யார் தலையில் கைவைத்தால் அவர்கல் சாம்பல் ஆகும் வரம் பெற்றார். அதனை சிவபெருமானிடம் சோதிக்க எண்ணி அவரை துரத்தினார். \n\nஅந்நேரத்தில் திருமால் மோகினி அவதாரம் எடுத்து பசுமாசுரனை தனது அழகினால் மயக்கி காமம் கொள்ளச் செய்தார். மோகம் கொண்ட பஸ்மாசுரனை தன்னுடன் ஆடும் படி கூறி, மோகினி ஆடினாள். அவளுடைய நடன முறைகளை பின்பற்றி ஆடிய பஸ்மாசுரன் தான் பெற்ற வரத்தினை மறந்து தலையில் கைவத்தார். சிவபெருமான் தந்த வரத்தின்படி பஸ்மாசுரன் அழிந்தார்.\n"}
{"id": "177324", "url": "https://ta.wikipedia.org/wiki?curid=177324", "title": "ஞானாவரண விளக்கம்", "text": "ஞானாவரண விளக்கம்\n\nஞானாவரண விளக்கம என்பது ஒரு உரைவிளக்க நூல். இது தோன்றிய காலம் 16 ஆம் நூற்றாண்டு. நூலாசிரியர் குருஞான சம்பந்தர். சிவஞான சித்தியார் என்னும் நூலை இது ‘ஞானாவரணம்’ எனக் குறிப்பிட்டுக்கொண்டு உரை எழுதுவதால் இந்த உரைநூலுக்கு இப் பெயர் அமைந்தது. இது பொருளுரையும் விரிவுரையுமாக அமைந்துள்ளது. சிவஞான சித்தியார் நூலில் உள்ள பரபக்கம், சுபபக்கம் என்னும் இரு பகுதிகளுக்கும் இந்த உரைவிளக்கம் உள்ளது. இந்த உரைவிளக்க நூல் முழுமையும் கிடைக்கவில்லை. சில சில பகுதிகள் மட்டுமே கிடைத்து அச்சிடப்பட்டுள்ளன. \n\nஇந்த நூல் இரண்டு பிரிப்பாக அச்சிடப்பட்டுள்ளது. \n\nஇதில் சிவஞான சித்தியார் பாடல்களை விளக்க இந்த விளக்கவுரையின் ஆசிரியர் சில பாடல்களைத் தாமே இயற்றி இணைத்துள்ளார். \n\nஇந்த விளக்கவுரைக்கு உரையாக வெள்ளியம்பலத் தம்பிரான் என்பவர் ‘அரும்பத விவேகம்’ என்னும் பெயரில் மேலும் ஒரு உரை எழுதியுள்ளார். இவர் ஞானாவரண விளக்கம் என்னும் நூலை ‘ஞானாவரண தீபிகை’ என்றும், தமது உரையை ‘அஸ்பஷ்ட பத போதனீயம்’ என்றும் குறிப்பிடுகிறார். திருவாரூர் நிர்மலமணி தேசிகரிடம் இவர் அருட்பேறு பெற்று இந்தப் பதவுரை நூலைச் செய்தாராம். \n\nஞானாவரண விளக்கத்தில் 1161 செய்யுடகளுக்கு விளக்கங்கள் தரப்பட்டுள்ளன. விளக்கங்களின் ஊடே அருள்நமச்சுவாயர் செய்த ஞானபூசைத் திருவிருத்தம், தத்துவப் பிரகாசம், திருவாய்மொழிப் பாடல் ஆகியவை மேற்கோள் பாடல்களாகச் சேர்க்கப்பட்டுள்ளன. \n\n\nகருது உயிர் அசத்தனுந்தான் கணிசம் என்பவரைப் போலத்\nதரும் உயிர், சிவன் போல், என்று சைவம் ஓரிடத்தில் சொல்லும்,\nபொருளை முற்றுவமை ஆக்கிப் புகல்பவர்க்கு என்றும் ஈசன்\nஅருள் செயான், அவரைக் கண்டால், அம்ம நாம் அஞ்சுமாறே. \n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005\n"}
{"id": "177326", "url": "https://ta.wikipedia.org/wiki?curid=177326", "title": "பகற்கனவு", "text": "பகற்கனவு\n\nபகற்கனவு (\"Daydream\") என்பது சுற்றுச் சூழல் மற்றும் உண்மை நிலையிலிருந்து தெளிவற்ற தொடர்பு, மிகுபுனைவு தன்மையுடன் கூடிய நோக்கு மூலம் குறுகிய கால தொடர்பற்றிருக்கும் நிலையாகும். இது பொதுவாக மகிழ்ச்சி, இனிமையான சிந்தனைகள், நம்பிக்கைகள், கற்பனையாக ஒரு விடயத்தைக் கடத்தல் போன்றவற்றை விழித்திருக்கும்போதே அனுபவிப்பதாகும்.\n\nபல வகையாக பகற்கனவுகள் உள்ளன. உளவியளாலர்களிடையேல் அவற்றுக்கும் குறிப்பிடத்தக்க பொதுவாக விளங்கங்களும் இல்லை. ஆயினும், பண்புகள் மேலோட்டமான ஆளுமைச் சிதைவுவின் பொது வடிவங்களாகவுள்ளன.\n\n"}
{"id": "177330", "url": "https://ta.wikipedia.org/wiki?curid=177330", "title": "டாலசு- வொர்த் கோட்டை பன்னாட்டு வானூர்தி நிலையம்", "text": "டாலசு- வொர்த் கோட்டை பன்னாட்டு வானூர்தி நிலையம்\n\nடாலசு/வொர்த் கோட்டை பன்னாட்டு வானூர்தி நிலையம் (\"Dallas/Fort Worth International Airport\", ) டாலஸ் நகருக்கும் வொர்த் கோட்டை நகருக்கும் இடையில் அமைந்துள்ள டெக்சஸ் மாநிலத்தின் மிகுந்த போக்குவரத்துடைய வானூர்தி நிலையமாகும். இது பொதுவாக டாலசு–வொர்த் கோட்டை பெருநகரப் பகுதிகள் இணைந்த கூட்டு நகரப் பகுதிக்கு சேவை வழங்குகிறது.\n\nடிஎஃப்டபுள்யூ என்ற ஆங்கிலச் சுருக்கத்தினால் அறியப்படும் இந்த வானூர்தி நிலையம் உலகின் வானூர்தி இயக்கப் போக்குவரத்து மிகுந்த நிலையங்களில் நான்காவதாக உள்ளது. பயணிகள் போக்குவரத்தின் அடிப்படையில் இது உலகின் எட்டாவது போக்குவரத்து மிகுந்த வானூர்தி நிலையமாக விளங்குகிறது. அமெரிக்கன் எயர்லைன்ஸ் நிறுவனத்தின் மிகப்பெரும் முனைய மையமாக விளங்குகிறது. \n\nடிஎஃப்டபுள்யூ நிலையம் ஒரு வானூர்தி நிலைய நகரம் எனக் கருதப்படுகிறது. தனியான அஞ்சலக சுட்டெண்ணைக் கொண்ட இந்நிலையத்தின் பொதுச்சேவைகளுக்கு தனி அமைப்பு உள்ளது. ஐக்கிய அமெரிக்க அஞ்சல்துறை இதற்கெனத் தனியாக \"டிஎஃப்டபுள்யூ ஏர்போர்ட், டிஎக்ஸ்\" என்ற அடையாளத்தை வழங்கியுள்ளது.\n\nஇந்த வானூர்தி நிலையத்தின் நிர்வாகத்தை டிஎஃப்டபுள்யூ வானூர்தி நிலைய வாரியம் மேற்கொள்கிறது. இதன் வாரிய உறுப்பினர்களை இந்த நிலையத்தின் \"உரிமையாளர் நகரங்களான\" டாலசும் வொர்த் கோட்டையும் நியமிக்கின்றன. இந்த வானூர்தி நிலையம் நான்கு புறநகர் பகுதிகளில் அமைந்துள்ளதால், ஆளுமை குறித்த பல சட்டபூர்வ வழக்குகள் எழுந்துள்ளன. தனது அண்மைப் பகுதிகளுடன் சுமுக உறவை மேற்கொள்ள நிலைய வாரியம் இர்விங், யூலெசு, கிரேப்வைன், கொப்பல் புறநகர்ப் பகுதிகளிலிருந்து வாக்களிக்க உரிமை இல்லா உறுப்பினர்களை ஏற்றுள்ளது.\n\n"}
{"id": "177333", "url": "https://ta.wikipedia.org/wiki?curid=177333", "title": "ரேணிகுண்டா", "text": "ரேணிகுண்டா\n\nரேணிகுண்டா என்பது திருப்பதியின் புறநகர் பகுதியாகும். இந்த பகுதியையும் அருகில் உள்ளவற்றையும் இணைத்து, ரேணிகுண்டா மண்டலம் உருவாக்கப்பட்டது. இதை திருப்பதியின் வாயிலாகக் கருதுகின்றனர்.\n\nSection::::வரலாறு.\nஇது முற்காலத்தில் ஒரு தொடர்வண்டி இணைப்பாக திருப்பதிக்கு வரும் மக்கள் நெருக்கடியை தவிர்க்க கிழக்குப் பகுதியின் தொடர்வண்டி நிலையமாக இருந்தது. பின்னர் 1970-களில், திருப்பதி விமானத்தளம் நிருவப்பெற்றது. இது முதலில் உருவாக்கப்பட்ட தொடர்வண்டி இணைப்பு (ஆந்திர பிரதேசத்தின் புடி என்ற பகுதியுடன் இணைப்பு) என்பதால் இதனை ஆங்கிலேயர் ஒரு வணிகத்தளமாகவும் உபயோகித்தனர்.\n\nSection::::மக்கள்.\nஇங்கு 78000 மக்கள் வசிக்கின்றனர். இதில் ஆண்கள் 52 சதவிகிதமும், பெண்கள் 48 சதவிகிதமும் உள்ளனர். \n\nஇவர்களில் சராசரியாக 77 சதவிகிதம் மக்கள் கல்வியறிவு பெற்றுள்ளனர். இது நாட்டின் மொத்தன் சராசரியான 59.5% விட அதிகம். ஆண்களின் கற்றோர் விகிதம் 83%, பெண்களில் 70 சதவிகிதமாகவும் உள்ளது. 11 சதவிகித மக்கள் 6 வயதிற்குட்பட்டவர்கள்..\n\nSection::::ஆட்சி.\nஇந்த மண்டலத்தின் எண் 12. இது ஆந்திர சட்டமன்றத்திற்கு ஸ்ரீகாளஹஸ்தி சட்டமன்றத் தொகுதியிலும், இந்திய பாராளுமன்றத்திற்கு திருப்பதி மக்களவைத் தொகுதியிலும் உட்படுத்தப்பட்டுள்ளது.\n\nSection::::ஊர்கள்.\nரேணிகுண்டா மண்டலத்தில் 31 ஊர்கள் உள்ளன. \n\n\n"}
{"id": "177335", "url": "https://ta.wikipedia.org/wiki?curid=177335", "title": "கரும்புச்சாறு", "text": "கரும்புச்சாறு\n\nகரும்புச்சாறு என்றும் கருப்பஞ்சாறு என்றும் கரும்புப்பால் என்றும் வழங்கப்படும் சாறு கரும்பினை பிழிவதினால் வெளிப்படும் இனிமையான தாகத்தினை தணிக்கும் சாறாகும்.\n\nSection::::பயன்பாடுகள்.\nகரும்புச்சாற்றினை காய வைத்துவிட்டால் சக்திமிக்க குளுக்கோஸ் மற்றும் ஃப்ரக்டோஸ் போன்றவை கிடைக்கும். சத்துக்கள் அருதியாக இருப்பினும் இது சக்கரையின் அளவினை ஒத்த சக்தியினை அளிக்கிறது.\n"}
{"id": "177336", "url": "https://ta.wikipedia.org/wiki?curid=177336", "title": "பிராங்க்ஃபுர்ட் வானூர்தி நிலையம்", "text": "பிராங்க்ஃபுர்ட் வானூர்தி நிலையம்\n\nபொதுவாக பிராங்ஃபுர்ட் வானூர்தி நிலையம் (\"Frankfurt Airport\") எனப்படும் பிராங்ஃபுர்ட் அம் மைன் வானூர்தி நிலையம் (\"Frankfurt am Main Airport\", ,இடாய்ச்சு மொழி:\"Flughafen Frankfurt am Main\" அல்லது \"Rhein-Main-Flughafen\") செருமனியின் பிராங்க்ஃபுர்ட்டில் அமைந்துள்ள முதன்மையான பன்னாட்டு வானூர்தி நிலையம் ஆகும்.\n\nபிராபோர்ட் போக்குவரத்து நிறுவனத்தால் நிர்வகிக்கப்படும் இந்த வானூர்தி நிலையம் செருமனியின் மிகுந்த பயணிகள் போக்குவரத்தைக் கொண்ட வானூர்தி நிலையமாக உள்ளது. பயணிகள் போக்குவரத்தில் 2012இல் ஐரோப்பாவில் இலண்டன் ஹீத்ரோ வானூர்தி நிலையம், சார்லசு டிகால் வானூர்தி நிலையங்களை அடுத்து மூன்றாவதாகவும் உலகளவில் 11வதாகவும் விளங்குகிறது. 2012இல் இந்த வானூர்தி நிலையத்தை பயன்படுத்திய பயணிகளின் எண்ணிக்கை 57.5 மில்லியனாக இருந்தது. இங்கிருந்து உலகிலேயே மிகக் கூடுதலாக 113 நாடுகளிலுள்ள 264 சேரிடங்களுக்கு வான்வழிச் சேவைகள் இயக்கப்படுகின்றன. 2012இல் இந்த நிலையம் 2.07 மில்லியன் மெட்றிக் டன்களை கையாண்டுள்ளது. \n\nபிராங்புர்ட் வானூர்தி நிலையம் சருமனியின் தேசிய வான் போக்குவரத்து நிறுவனமான லுஃப்தான்சா, மற்றும் கேண்டர் பிளுக்டின்ஸ்ட் நிறுவனங்களின் முனைய நடுவமாக உள்ளது. இங்குள்ள இட நெருக்கடியால் லுஃப்தான்சா தனது இரண்டாவது முனைய நடுவத்தை மியூனிக் வானூர்திநிலையத்தில் அமைத்துள்ளது. \n\n1936ஆம் ஆண்டில் துவக்கப்பட்ட இந்நிலையம் பலமுறை விரிவாக்கப்பட்டுள்ளது. தற்போது இங்கு இரண்டு பெரிய முனையங்கள் (முனையம் 1 மற்றும் முனையம் 2) உள்ளன. நான்கு ஓடுபாதைகளுடன் ஆண்டுக்கு 65 மில்லியன் பயணிகளை ஏற்கும் அளவுத்திறன் கொண்டதாக விளங்குகிறது. அண்மையில் புதிய ஏர்பஸ் ஏ380 வந்து செல்வதற்கேற்ப கட்டமைப்புப் பணிகள் மேற்கொள்ளப்பட்டன. ஏ380 வானூர்திகளுக்கான பராமரிப்பு மையமும் அமைக்கப்பட்டுள்ளது. அக்டோபர் 20, 2011 அன்று நான்காவது ஓடுபாதையும் செயலாக்கத்திற்கு விடப்பட்டது. இதன்மூலம் 2020ஆம் ஆண்டுவாக்கில் எதிர்பார்க்கப்படும் 700,000 வானூர்தி இயக்கங்களின் தேவையை நிறைவேற்ற இயலும். 2020இல் எதிர்பார்க்கப்படும் 90 மில்லியன் பயணிகளுக்காக, முனையம் 1இன் விரிவாக்கமாக 6 மில்லியன் பயணிகளுக்கான புதிய முனைய விரிவாக்கம் அண்மையில் கட்டப்பட்டு அக்டோபர் 10, 2012இல் திறக்கப்பட்டது. 2013இலிருந்து 25 மில்லியன் பயணிகளுக்கான புதிய முனையம் 3 கட்டப்படுவது துவங்கும்.\n"}
{"id": "177340", "url": "https://ta.wikipedia.org/wiki?curid=177340", "title": "மோபியஸ் நாடா", "text": "மோபியஸ் நாடா\n\nமோபியஸ் நாடா அல்லது மோபியஸ் பட்டை (UK /ˈmɜrbiəs/ or US /ˈmoʊbiəs/; German: [ˈmøːbi̯ʊs]) என்பது ஒரு பக்கம் மட்டுமே இருக்கும் ஒருவகை பட்டையாகும். இது எப்பக்கம் ஆரம்பித்து தொடர்ந்தாலும் இது முடிவில்லா தன்மை உடையதென காணலாம்.\n\nSection::::கண்டுபிடிப்பு.\nஇது தனித்தனியாக செருமனி சார்ந்த கணிதவியல் நிபுனர்களான ஆகஸ்ட் ஃபெர்டிணாண்டு மோபியஸ் (August Ferdinand Möbius) மற்றும் ஜோஹான் பெனடிக்டு லிஸ்கிங்கு (Johann Benedict Listing) என்பவர்களால் கண்டறியப்பட்டதாகும்\n. எனினும் மோபியஸ் அவர்களின் பெயரினையே இதற்கு சூட்டியுள்ளனர்.\n\nSection::::உருவாக்கம்.\nஇதனை எளிதில் உருவாக்கலாம். ஒரு காகித நாடாவினை எடுத்துக்கொண்டு, ஒரு முனையினை திருப்பி பின் மறு முனையோடு இணைத்தால் மோபியஸ் நாடா உருவாகிவிடும்.\n"}
{"id": "177341", "url": "https://ta.wikipedia.org/wiki?curid=177341", "title": "எலுமிச்சைச்சாறு", "text": "எலுமிச்சைச்சாறு\n\nஎலுமிச்சைச்சாறு என்பது எலுமிச்சையைப் பிழிவதினால் வெளிப்படும் தாகத்தினை தணிக்கும் சாறாகும். இதில் புளிப்புத்தன்மை மிகுதியாக இருக்கும்.\n\nSection::::மருத்துவப் பயன்கள்.\nபல நன்மைகளை மனித உடலுக்கு எலுமிச்சைச்சாறு அளிக்கிறது. சில பின்வருமாறு:\n\n"}
{"id": "177342", "url": "https://ta.wikipedia.org/wiki?curid=177342", "title": "டென்வர் பன்னாட்டு வானூர்தி நிலையம்", "text": "டென்வர் பன்னாட்டு வானூர்தி நிலையம்\n\nடென்வர் பன்னாட்டு வானூர்தி நிலையம் (\"Denver International Airport\", ) டென்வர், கொலராடோவில் அமைந்துள்ள ஓர் வானூர்தி நிலையம் ஆகும். பரப்பளவில் அமைந்துள்ள இந்த வானூர்தி நிலையமே ஐக்கிய அமெரிக்க நாட்டில் பரப்பளவில் மிகப் பெரிய வானூர்தி நிலையமாக உள்ளது. உலகளவில் மன்னர் ஃபாட் பன்னாட்டு வானூர்தி நிலையத்தை அடுத்து இரண்டாவது பெரிய வானூர்தி நிலையமாக விளங்குகிறது. இங்குள்ள ஓடுபாதை 16R/34L தான் ஐக்கிய அமெரிக்காவில் பொதுப் பயன்பாட்டிற்கான மிக நீளமான ஓடுபாதையாகும். 2012இல் உலகின் 13வது பயணிகள் போக்குவரத்து மிக்க வானூர்தி நிலையமாக உள்ளது; 53,156,278 பயணிகள் இதன் வழியாகப் பயணித்துள்ளனர்.\n\n"}
{"id": "177345", "url": "https://ta.wikipedia.org/wiki?curid=177345", "title": "தொண்டை", "text": "தொண்டை\n\nதொண்டை(Throat) என்பது தலையினையும் உடலினையும் இணைக்கும் கழுத்தின் முன்புற பகுதியாகும்.\n\nதொண்டைக்குழி என்பது தொண்டையின் அடிப்பகுதி, அதாவது மார்பின் மேற்பகுதியை குறிக்கிறது.\n\n"}
{"id": "177350", "url": "https://ta.wikipedia.org/wiki?curid=177350", "title": "கழுத்து", "text": "கழுத்து\n\nகழுத்து என்பது தலை மற்றும் உடலை இணைக்கும் பகுதியாகும்.\n\nSection::::உடற்கூறு.\nமுதுகுநாணிகளில் C-1 முதல் C-7 வரையிலான முதல் 7 முதுகெலும்புகள் கழுத்தில் உள்ளன. சிறு எலி முதல் மிகவும் நீளமான கழுத்தினை உடைய ஒட்டகச்சிவிங்கிக்கும் இவ்விதி பொருந்தும். மூளைக்கும் உடலிற்கும் இடையேயான பரிமாற்றங்கள் இதன் வழியே நடைபெறுகின்றன.\n\n"}
{"id": "177355", "url": "https://ta.wikipedia.org/wiki?curid=177355", "title": "மூச்சுக்குழாய் (முதுகுநாணி)", "text": "மூச்சுக்குழாய் (முதுகுநாணி)\n\nமூச்சுக்குழாய், மூச்சுப்பாதை அல்லது காற்றுக்குநாய் என்பது மூக்கின் அடிப்பகுதியினையும், நுரையீரலையும் இணைக்கும் பாதையாகும்.\n"}
{"id": "177356", "url": "https://ta.wikipedia.org/wiki?curid=177356", "title": "ரோதை முனி", "text": "ரோதை முனி\n\nரோதை முனி என்பது இலங்கையில் மலையகத் தேயிலைத் தோட்டங்களில் வழிபடப்படும் சிறு தெய்வமாகும். தேயிலைத் தோட்டங்களில் பணியாற்றும் தமிழ்த் தொழிலாளர்களால் நீண்டகாலமாக இச்சிறுதெய்வம் வழிபடப்பட்டு வருகிறது.\n\nSection::::பெயர்க் காரணம்.\nரோதை என்பது \"சில்லு\" என்ற பொருளில் தமிழில் வழங்கும் ஒரு திசைச் சொல்லாகும். பிரித்தானியக் குடியேற்றக் காலத்தில் தேயிலைத் தொழிற்சாலைகளில் பயன்படுத்தப்பட்ட அரைக்கும் பொறிகளும் ஏனைய பொறிகளும் பாதுகாப்பற்றனவாக இருந்தன. இதனால் தொழிற்சாலைத் தொழிலாளர்கள் அடிக்கடி விபத்துக்குள்ளாகி வந்தனர். இவ்வாறான விபத்துக்களைத் தவிர்க்கும் முகமாக, தொழிற்சாலையில் தொழிலைத் தொடங்குவதற்கு முன்னர், பொறிகளின் சில்லுகளையும் வெட்டும் சுழற்பொறிகளையும் உருவகப்படுத்தும் ரோதை முனியை வழிபடும் வழக்கம் ஏற்பட்டது. \n\nSection::::சடங்குகள்.\nவிடுமுறைக்குப் பின்னர் தொழிற்சாலையைக் கழுவிச் சுத்தப்படுத்தி புதிதாகப் பணிகளைத் தொடங்குவதற்கு முன்னர் ரோதை முனிக்கு படையல் வைக்கும் வழக்கம் இருந்து வந்ததாக அறியப்படுகிறது.\n\n"}
{"id": "177361", "url": "https://ta.wikipedia.org/wiki?curid=177361", "title": "இலை சுருட்டி", "text": "இலை சுருட்டி\n\nஇலை சுருட்டி அல்லது இலை சுருட்டி வண்டு (Leaf-Rolling Weevil Beetle or Leaf Roller) என்பது சிவப்பு உடல் கொண்ட வண்டினம்.\n\nSection::::இனப்பகுப்பு.\nஇவற்றின் இனப்பகுப்பு பின்வருமாறு:\nSection::::உணவு.\nஇவை இலைகளின் சாறினை உண்ணும். ஒருவகை படரும் தாவரத்தினை மட்டும் உண்கின்றன என்பதால் இவற்றின் முழுமையான வாழ்வும் அச்செடிகளிலேயே நடைபெறுகிறது.\n\nSection::::இனப்பெருக்கம்.\nஇனப்பெருக்கத்தின் போது ஆண் ஒரு இலையினை தேர்ந்தெடுக்க பெண் அதன் மீது வந்து அமரும். இனப்பெருக்கத்திற்கு பின் பெண் இலையும் தண்டும் சேரும் இடத்தில் முட்டைகள் வைக்கும். ஆண் இலை சுருட்டி வண்டு அவ்விலையினை சுருட்டி வெற்றிலை போன்று உருளை வடிவமைக்கும்.\n\n"}
{"id": "177371", "url": "https://ta.wikipedia.org/wiki?curid=177371", "title": "திருக்குற்றால மாலை", "text": "திருக்குற்றால மாலை\n\nதிருக்குற்றால மாலை என்பது திரிகூடராசப்பரின் பதினான்கு படைப்புகளில் ஒன்றாகும். \n\nSection::::காப்பு.\nஎன்று காப்பினை கொண்டு தொடங்கும் இந்நூல் திருக்குற்றாலநாதரை பாராட்டி பாட அவரின் இரு பிள்ளைகளான கணபதியையும், முருகனையும் பாடியிருக்கிறார்.\n\nSection::::நூலின் அமைப்பு.\nஇதில் 100 செய்யுள்கள் கலித்துறையால் இயற்றப் பெற்றுள்ளன. நெடிலடி அடியளவில் புனையப்பட்டு நான்கடிகளில் எதுகைத்தொடை கொண்டுள்ள எல்லா பாடல்களும் \"குற்றாலத் துறைபவனே\" என்று முடிகின்றன.\n\n"}
{"id": "177379", "url": "https://ta.wikipedia.org/wiki?curid=177379", "title": "தொழில்துறை கதிரியல்", "text": "தொழில்துறை கதிரியல்\n\nதொழில்துறை கதிரியல் (Industrial radiology) என்பது எக்சு மற்றும் காமா கதிர்களின் பண்புகளைப் பயன்படுத்தி தொழில்துறையில் உற்பத்திப் பொருட்களின் உள்ளே காணப்படும் பழுதுகளை எந்தவித சேதமுமில்லாமல் (Non destructive testing) கண்டறியும் முறையும் முடிந்த நிலையில் பெறும் பொருட்கள் ஒரே கனமுடன் உள்ளதா என காணவும் கன அளவுகளைக் கட்டுப்படுத்தவும் பயன்படும் கதிரியல் துறையாகும். இத்துறையிலும் கதிரியல் காப்பு நடவடிக்கைகள் எடுக்கப்பட வேண்டும்\n"}
{"id": "177380", "url": "https://ta.wikipedia.org/wiki?curid=177380", "title": "ஆம்ஸ்டர்டம் வானூர்தி நிலையம் ஸ்கைபோல்", "text": "ஆம்ஸ்டர்டம் வானூர்தி நிலையம் ஸ்கைபோல்\n\nஆம்ஸ்டர்டம் வானூர்தி நிலையம் (\"Amsterdam Airport Schiphol\" ) நெதர்லாந்தின் முதன்மை பன்னாட்டு வானூர்தி நிலையம் ஆகும். ஆம்ஸ்டர்டம் நகரின் தென்மேற்கில் 20 நிமிடங்கள் () தொலைவில் ஹார்லெம்மர்மீர் நகராட்சியில் அமைந்துள்ளது. இந்த வானூர்தி நிலையம் கேஎல்எம், ஏர்கேபிளை, கொரென்டன் டச்சு ஏர்லைன்ஸ், மார்ட்டின் ஏர், டிரான்சாவியா போன்ற வான் போக்குவரத்து நிறுவனங்களுக்கு முனைய நடுவமாக அமைந்துள்ளது. மேலும் டெல்டா ஏர்லைன்சிற்கு ஐரோப்பிய முனைய நடுவமாகவும் விளங்குகிறது. இது ஒரு வானூர்தி நிலைய நகரம் எனக் கருதப்படுகிறது.\n\n"}
{"id": "177384", "url": "https://ta.wikipedia.org/wiki?curid=177384", "title": "இணைக்கணம்", "text": "இணைக்கணம்\n\n\"G\" ஒரு குலம்; அதன் ஒரு உட்குலம் \"H\" ; \"g\" என்பது \"G\" இன் ஒரு உறுப்பு எனில்:\n\n\"H\" இன் ஒவ்வொரு இடது இணைக்கணமும் அதன் வலது இணைக்கணத்துடன் பொருந்தினால், \"H\" இயல்நிலை உட்குலமாகும். உட்குலத்திலிருந்து வரையறுக்கப்பட்டாலும் வலது மற்றும் இடது இணைக்கணங்கள் \"G\" இன் உட்குலங்களாக இல்லாமல், உட்கணங்களாக மட்டுமே இருக்கும். \"G\" இன் எந்தவொரு உட்குலத்தின் வலது இணைக்கணம் அல்லது இடது இணைக்கணமானது பொதுவில் இணைக்கணம் என அழைக்கப்படுகிறது.\n\nஇதில் இடப்புறமானது \"H\" இன் வலது இணைக்கணமாகவும், வலப்புறமானது \"H\" இன் இணையிய உட்குலமான \"g\"\"Hg\" ) இன் இடது இணைக்கணமாகவும் இருக்கிறது. எனவே ஒரு உட்குலத்தின் வலது இணைக்கணம், வேறொரு உட்குலத்தின் இடது இணைக்கணமாகவும் இருக்கலாம். ஒரே உட்குலத்தின் ஒவ்வொரு வலது இணைக்கணமும் அதன் இடது இணைக்கணத்துக்குச் சமமாக இருப்பின் அந்த உட்குலம் இயல்நிலை உட்குலமாகும். அத்தகைய இணைக்கணங்கள் அனைத்தும் அடங்கிய குலம் காரணி குலம் எனப்படும்.\n\nமுற்றொருமை உறுப்பு ஏதாவதொரு வலது அல்லது இடது இணைக்கணத்தில் இருக்க வேண்டும். \"H\" உட்குலமாகையால் முற்றொருமை உறுப்பு \"H\" இல் இருக்கும். எனவே \"H\" தனக்குத்தானே ஒரு இடது மற்றும் வலது இணைக்கணமாக அமையும்.\n\n\n\nSection::::எடுத்துக்காட்டுகள்.\n\"G\" இல் \"H\" இன் \"m\" இணைக்கணங்கள்: \n\nஇங்கு, \n\n\"mZ+\"m\" = \"m\"(Z+1) = \"mZ என்பதால் \"m\" இணைக்கணங்களுக்கு மேல் கிடையாது. இணைக்கணம் \"m\"Z+\"a\" , \"a\" மாடுலோ \"m\" இன் சமானத் தொகுப்பு.\n\n\nதிசையன் வெளி \"V\", அதன் உள்வெளி \"W\", \"V\" இன் ஒரு குறிப்பிட்ட திசையன் \"a\" எனில் கீழ்க்காணும் கணம் \"V\" இல் \"W\" இன் இணைக்கணங்களைத் தரும்:\n\nSection::::இரட்டை இணைக்கணங்கள்.\nகுலம் \"G\" இன் இரு உட்கணங்கள் \"H\" , \"K\" எனில், \"G\" இல் \"H\" மற்றும் \"K\" இன் இரட்டை இணைக்கணங்கள்:\n\nஇவை \"h\" = 1; \"k\" = 1 எனும்போது, \"K\" இன் இடது இணைக்கணங்களாகவும் \"H\" இன் வலது இணைக்கணங்களாகவும் அமைகின்றன.\n\nSection::::குறியீடு.\nகுலம் \"G\" இன் இரு உட்கணங்கள் \"H\" , \"K\" எனில்:\n\n\n\n\nSection::::உட்குலத்தின் குறியெண்.\n\"H\" இன் இடது இணக்கணங்கள் மற்றும் வலது இணைக்கணங்கள் ஒவ்வொன்றின் உறுப்புகளின் எண்ணிக்கையும் \"H\" -இன் உறுப்புகளின் எண்ணிக்கைக்குச் சமமாகும். மேலும் \"H\" இன் இடது இணக்கணங்களின் எண்ணிக்கையும் வலது இணைக்கணங்களின் எண்ணிக்கையும் சமம். அந்த எண் \"G\" இல் \"H\" இன் குறியெண் என அழைக்கப்படுகிறது. இக்குறியெண்ணின் குறியீடு: [\"G\" : \"H\" ]. \"G\" , \"H\" இரண்டும் முடிவுறு குலங்களாக இருந்தால் லாக்ராஞ்சியின் தேற்றம் மூலம் பின்வரும் வாய்ப்பாட்டால் இக்குறியெண்ணைக் காணலாம்:\n\nSection::::இணைக்கணங்களும் இயல்நிலையும்.\n\"G\" இல் \"H\" இன் ஒவ்வொரு இடது இணைக்கணமும் அதன் வலது இணைக்கணத்திற்குச் சமமாக இருந்தால் \"H\" இயல்நிலை உட்குலம் எனப்படும். \nஅதாவது \"G\" இன் ஒரு உட்குலம் \"N\" எனில்: \nஎன இருந்தால், இருந்தால் மட்டுமே \"N\" ஒரு இயல்நிலை உட்குலமாக இருக்க முடியும்.\n\nஇந்நிலையில் அனைத்து இணைக்கணங்களின் கணம், (\"aN\" )∗(\"bN\" ) = \"abN\" என வரையறுக்கப்படும் ஈருறுப்புச் செயலியிடன் சேர்ந்து ஒரு குலமாக அமையும். அக்குலம் (\"G\" / \"N\") காரணி குலம் என அழைக்கப்படும். ஒவ்வொரு வலது இணைக்கணமும் இடது இணைக்கணமாகவும் உள்ளபடியால் வலது, இடது இணைக்கணங்களென வேறுபடுத்திச் சொல்ல வேண்டிய அவசியம் இல்லை.\n\n\n"}
{"id": "177386", "url": "https://ta.wikipedia.org/wiki?curid=177386", "title": "திரிகூடராசப்பர்", "text": "திரிகூடராசப்பர்\n\nதிரிகூடராசப்பர் அல்லது திரிகூடராசப்பக் கவிராயர் என்பவர் திருக்குற்றாலக் குறவஞ்சி என்ற இசை நாடகத்தின் ஆசிரியர் ஆவார்.\n\nSection::::தோற்றம்.\nதிரிகூடராசப்பர் திருநெல்வேலி மாவட்டத்தில் தென்காசியை அடுத்துள்ள மேலகரம் என்னும் ஊரில் ஏறக்குறைய 18ஆம் நூற்றாண்டில் பிறந்தவராவார்.\n\nSection::::குலம்.\nஇவர் சைவ வேளாளர் குலம் என்றும்; திருவாவடுதுறை ஆதீன மடத்தின் தலைவராக இலகியிருந்த மறைத்திரு சுப்பிரமணிய சுவாமிகளின் மரபு வழியினர் என்றும் செப்பேடுகள் மூலம் அறியப்படுகிறது.\n\nSection::::இளமை.\nஇவர் தம் இளம் பருவத்திலேயே தமிழ்க்கல்வி பயின்று அதில் நன்கு தேர்ச்சி பெற்றார்; செய்யுள் இயற்றும் திறனும் கைவரப் பெற்றார்; அவற்றுள், மடக்கு திரிபு சிலேடை முதலிய சொல்லணிகளும், உவமை முதலிய பொருளணிகளும் சிறப்பப் பாடுதலில் வல்லுநர். விரைந்து பாடும் பேராற்றலும் கொண்டவர். திருக்குற்றாலத்தில் எழுந்தருளியிருக்கின்ற திருக்குற்றால நாதராகிய திரிகூடராசப் பெருமான் மீது பதினான்கு நூல்கள் பாடினார்.\n\n"}
{"id": "177388", "url": "https://ta.wikipedia.org/wiki?curid=177388", "title": "எஸ். எம். ஆர். வி மேல்நிலைப் பள்ளி", "text": "எஸ். எம். ஆர். வி மேல்நிலைப் பள்ளி\n\nஎஸ். எம். ஆர். வி மேல்நிலை பள்ளி (\"S. M. R. V. Higher Secondary School\", \"சிறீ மூலம்திருநாள் இராம வர்மா மேல்நிலைப் பள்ளி\") கன்னியாகுமரி மாவட்டத் தலைநகர் நாகர்கோவிலின் வடசேரி பகுதியில் இயங்கிவரும் ஒரு அரசு உதவிபெறும் மேல்நிலைப் பள்ளியாகும். இப்பள்ளி 1919ம் ஆண்டு இப்பகுதியில் உள்ள சாலியர் சமுதாயத்தைச் சார்ந்தவர்களால் ஆரம்பிக்கப்பட்டது.\n\n1985-ல் மாநில அளவில் முதல் மாணவியை உருவாக்கிய பெருமைக்குரிய பள்ளியாகும் இது.\n\nஅப்பகுதி மக்கள் மிகுந்த அரசபக்தி உடையவர்கள். தங்களை ஆதரித்த அரசர் சிறீ மூலம் திருநாள் இராம வர்மா பெயரில் இப்பள்ளியை தொடங்கினார்கள். 2011 ஆம் ஆண்டில் மாநில அளவில் மூன்றாவது த்ரம் பெற்ற பள்ளிக்கூடமிது. பிரசிடன்ட் நாயனார், போன்றவர்களின் பெருமுயற்சியால் தொடங்கப்பட்டது.\n\nSection::::மேற்கோள்கள்.\nவ.ந.இ.வ.சா.அ.நிதியின் நூற்றாண்டு விழா சிறப்பிதழ் 2008\n"}
{"id": "177389", "url": "https://ta.wikipedia.org/wiki?curid=177389", "title": "திருக்குற்றால நாதர் உலா", "text": "திருக்குற்றால நாதர் உலா\n\nதிருக்குற்றால நாதர் உலா என்னும் நூல் திரிகூடராசப்பரின் பதினான்கு படைப்புகளில் ஒன்றாகும். \n\nSection::::இலக்கிய வகை.\nதிருக்குற்றால நாதர் உலா என்பது சிற்றிலக்கிய வகைகளில் ஒன்றான \"உலா\" என்ற வகையில் பாடப்பெற்றுள்ளது. பாட்டுடைத் தலைவர் வீதியில் உலா வருகையில் அவரைக்காணப்பெறும் பெண்கள் அவர் மீது மையல் கொண்டு அவரது அழகினையும், புகழினையும், தன் காதலை அவர் உணராது தமக்கு பசலை நோய் வரும் தன்மையினையும் பாடுவதாக இருக்கும்.\n\nSection::::நூலின் அமைப்பு.\nஇந்நூலின் பாட்டுடைத் தலைவரான குற்றாலத்தில் எழுந்தருளியிருக்கும் திருக்குற்றால நாதர் உலா வருகிறார். இதை கட்டியக்காரன் பறை சாற்றி அறிவிக்கிறான். அவரைக் கண்ட பெண்டிர் அவர் மீது காதல் கொண்டு தன் நிலையினை உரைப்பது போலவும், அவர்கள் அவர்பால் பசலை கொள்வது போன்றும் செய்யுள் நடையில் இயம்பியுள்ளார் ஆசிரியர் .\n\nSection::::செய்யுள் வகை.\nஇதில் பல பா வகைகளினை எளிய நடையில் திரிகூடராசப்பர் கையாண்டுள்ளார்.\n"}
{"id": "177390", "url": "https://ta.wikipedia.org/wiki?curid=177390", "title": "அவசரச் சட்டம் (இந்தியா)", "text": "அவசரச் சட்டம் (இந்தியா)\n\nஅவசரச் சட்டம் என்பது இந்திய நாடாளுமன்றம், மாநில சட்டமன்றங்கள் நடைபெறாத நேரங்களில் குடியரசுத் தலைவராலோ அல்லது மாநில ஆளுநராலோ பிறப்பிக்கப்படும் சட்டமாகும். இச்சட்டங்கள் நாடாளுமன்றம் மற்றும் சட்டமன்றங்களால் பிறப்பிக்கப்படும் சட்டத்தைப் போன்றவை. ஆனால் இச்சட்டங்களுக்கு 6 வாரத்திற்குள் அல்லது 60 நட்களுக்குள் நாடாளுமன்றம் அல்லது மாநில சட்டமன்றங்களின் ஏற்பைப் பெற வேண்டும். \n\nSection::::மோதி அரசின் அவசரச் சட்டங்கள்.\nஇந்தியாவில் மே 26, 2014 முதல் நரேந்திர மோதி தலைமையிலான அரசு செயல்படத் தொடங்கியது. 20 சனவரி , 2015 வரை , 8 முறைஅவசரச் சட்டங்கள் பிறப்பிக்கப்பட்டுள்ளன.அவற்றுள் சில \n"}
{"id": "177391", "url": "https://ta.wikipedia.org/wiki?curid=177391", "title": "கன்னொருவ போர்", "text": "கன்னொருவ போர்\n\nகன்னொருவ போர் (\"Battle of Gannoruwa\") என்பது போர்த்துக்கேயருக்கும் இலங்கையின் கண்டி இராச்சியத்திற்கும் இடையில் நிகழ்ந்த போராகும். போர்த்துக்கேயர் கி. பி. 1638 இல் தியோகோ த மெலோ கஸ்ரோ தலைமையில் கண்டி இராச்சியத்தை ஆக்கிரமித்தனர். கன்னொருவவில் ஏற்பட்ட போரில் போர்த்துக்கேயர் தோல்வியடைந்ததுடன் தியோகோ த மெலோ கஸ்ரோவும் கொல்லப்பட்டார். இதுவே போர்த்துக்கேயரால் கண்டி மீது மேற்கொள்ளப்பட்ட இறுதிப் போராகும்.\n"}
{"id": "177394", "url": "https://ta.wikipedia.org/wiki?curid=177394", "title": "கனேடிய அவசரச் சட்டம்", "text": "கனேடிய அவசரச் சட்டம்\n\nகனேடிய அவசரச் சட்டம் என்பது கனேடிய பாராளுமன்றத்தால் நிறைவேற்றப்பட்ட சட்டம். இது கனடாவின் பாதுகாப்பினை உறுதிப்படுத்த தேவையான செயற்பாடுகளை செய்யவும், மேலும் சட்டங்கள் வகுக்கவும் துணை புரிகிறது. இது ஜூலை21, 1988 அன்று பாராளுமன்றத்தில் ஏற்பு பெற்றது\n\n"}
{"id": "177409", "url": "https://ta.wikipedia.org/wiki?curid=177409", "title": "பூசாரிக் கைச்சிலம்பு", "text": "பூசாரிக் கைச்சிலம்பு\n\nபூசாரிக் கைச் சிலம்பாட்டம் அல்லது கைச்சிலம்பு ஆட்டம் என்பது இரண்டு சிலம்புகளை வைத்துக்கொண்டு ஆடும் தமிழக நாட்டுப்புற ஆட்டமாகும். மாரியம்மன் திருவிழாக்களிலும், கிராமிய தேவதைகளின் முன்பும் இவ்வாட்டம் ஆடப்படுகிறது. 'சக்தி கரகம்' எடுத்து வரும்பொழுது மாரியம்மன் தாலாட்டுப் பாடல்களைப் பாடிக்கொண்டே இச்சிலம்பாட்டம் ஆடி வருவர். மூன்று பம்பைகள், ஒரு உடுக்கை, நான்கு ஆட்டக்காரர்கள் இவை மூன்றும் சேர்ந்தே இந்தக் கூத்துவர், இதில் எது குறைந்தாலும் கூத்து நடக்காது. கையில் \"பூசாரிக் கைச்சிலம்பு\" என்ற இரண்டு வெண்கலத்தால் செய்யப்பட்ட சிலம்பு இசைக்கருவியை வைத்து ஆட்டுவர். காலில் சதங்கையும் கட்டியிருப்பர். பம்பை இசைக்கும், தவில் நாதசுர இசைக்கும் கூட இவர்கள் சிலம்பாட்டம் ஆடுகின்றனர். குருவின் துணையுடன் நையாண்டி, நடநையாண்டி போன்ற மெட்டுகளுக்கு ஏதுவாக ஆடுவர். சிலம்பின் ஒலியும், கால்களின் சதங்கை ஒலியும் நாட்டுப்புற பாடலின் இசையுடன் இணைந்து காண்பவரை ஈர்க்கும் தன்மையுடையது பூசாரி கைச் சிலம்பாட்டமாகும்.\n\n"}
{"id": "177414", "url": "https://ta.wikipedia.org/wiki?curid=177414", "title": "குடீ பாடவா", "text": "குடீ பாடவா\n\nகுடீ பாடவா என்பது மராத்தியரின் பண்டிகைகளில் ஒன்று. பத்வா என்ற சொல் சமசுகிருதத்தின் பிரதிபாத் என்ற சொல்லில் இருந்து தோன்றியது. பிரதிபாத் என்றால், நிலவு ஆண்டின் முதல் நாள். கயானா, திரினிடாட் போன்ற நாடுகளில் ஹோலி பண்டிகையை பக்வா என்று அழைக்கின்றனர்.\nகுதி என்றால் வெற்றிக் கம்பம் என்று பொருள். இந்து நாட்காட்டியின் சித்திரை மாதத்தின் முதல் நாள் (பெரும்பாலும் இந்நாள் மார்ச்சு மாதத்தில் வருகிறது) மராத்தியர்களின் புத்தாண்டின் முதல் நாளாக கொண்டாடப்படுகிறது. (இந்த நாள் தான் கன்னட, தெலுங்கு வருடப் புத்தாண்டு நாள் யுகாதியும் ஆகும்.) மராத்தியர்களின் வழக்கப்படி இந்த நாளில் இராமர் இராவணனைக் கொன்று சீதையுடன் அயோத்தி திரும்பினார். அயோத்தி மக்கள் இராமனின் வரவை குதி (வெற்றி கம்பம்) நட்டுக் கொண்டாடியதாகவும் கருதகின்றனர்.. ஆனால் வட இந்தியாவில் இந்நிகழ்ச்சி, தீபாவளி அன்று நடைபெற்றதாகக் கூறுவர். இந்த நாளில் மக்கள் புதுத் துணிகள், நகைகள் வாங்குவர். புதிய செயல்களைத் தொடங்க நன்னாளாக இந்நாள் உள்ளது. இந்நாளில் குழந்தைகள் சரசுவதிக்குப் பூசை செய்வர். இந்த நாளில் பிரம்மன் உலகைப் படைத்ததாகவும் நம்புகின்றனர். இந்நாளில் புரான் போலி, புந்து பாக் போன்ற சிறப்பு இனிப்புகளும் செய்யப்படுகின்றன.\n\n\n"}
{"id": "177421", "url": "https://ta.wikipedia.org/wiki?curid=177421", "title": "சோம சூக்தப் பிரதட்சணம்", "text": "சோம சூக்தப் பிரதட்சணம்\n\nசோம சூக்தப் பிரதட்சணம் என்பது பிரதோச நாளில் சிவாலயத்தினை வலம் வரும் முறையாகும். \n\nSection::::ஆலகாலம் துரத்துதல்.\nஅமுதம் வேண்டி தேவர்களும் அசுரர்களும் பாற்கடலை கடைய திட்டமிட்டார்கள். அதற்காக மேரு மலையை மத்தாகவும் வாசுகி பாம்பினை கயிறாகவும் உபயோகம் செய்து பாற்கடலை கடைந்தார்கள். ஒரு கட்டத்தில் வலி பொறுக்க இயலாத வாசுகி பாம்பு ஆலகாலம் எனும் விசத்தினை கக்கியது.\n\nஅந்த ஆலகாலம் தேவர்களையும், அசுரர்களையும் துரத்தியது. சிவபெருமான் இருக்கும் இமயமலையை தேவர்கள் வலமாக சுற்றும் போது ஆலகாலம் வழிமறைத்தது. அதனால் தேவர்கள் வந்த வழியே திரும்பி சுற்ற இம்முறை ஆலகாலம் இடப்புறம் வந்து எதிர்த்தது. இவ்வாறு வலமும் இடமுமாக மாறி மாறி பயமுருத்திய ஆலகாலத்தினை சிவபெருமான் உண்டு தேவர்களை காத்தார். \n\nஆலகாலம் துரத்த தேவர்கள் கையிலாயத்தினை சுற்றிய விதத்தினை சோம சூக்தப் பிரதட்சணம் என்கிறார்கள் சைவர்கள். \n\nSection::::காண்க.\nபாற்கடல்\n"}
{"id": "177427", "url": "https://ta.wikipedia.org/wiki?curid=177427", "title": "நாகராஜ சோழன் (திரைப்படம்)", "text": "நாகராஜ சோழன் (திரைப்படம்)\n\nநாகராஜ சோழன் எம்.ஏ, எம்.எல்.ஏ மணிவண்ணன் இயக்கத்தில் வெளிவந்த தமிழ்த்திரைப்படமாகும். 1994 ஆம் ஆண்டில் வெளிவந்து பெரும் வரவேற்பைப் பெற்ற அமைதிப்படை திரைப்படத்தின் இரண்டாம் பாகமாக இப்படம் வெளிவந்தது, இது மணிவண்ணன் இயக்கிய 50வது திரைப்படமாகும். இதில் சத்யராஜ், மணிவண்ணன், சீமான், ரகு மணிவண்ணன், கோமல் சர்மா, வர்ஷா ஆகியோர் முன்னணி வேடங்களில் நடித்துள்ளனர். படத்திற்கு ஜேம்ஸ் வசந்தன் இசையமைக்க, வி ஹவுசு புரொடக்சன்சு சார்பில் எஸ். ரவிச்சந்திரன், கே. சுரேஷ் ஆகியோர் படத்தை தயாரித்தனர்.\n\n"}
{"id": "177436", "url": "https://ta.wikipedia.org/wiki?curid=177436", "title": "மேரி அன்னிங்", "text": "மேரி அன்னிங்\n\nமேரி அன்னிங் (Mary Anning) (1799 மே 21 - 1847 மார்ச்சு 21) என்பவர் பிரித்தானிய ஆய்வாளரும் தொல்பொருள் ஆய்வாளரும் ஆவார். இவர் பல புதைபடிவங்களைச் சேகரித்துள்ளார். புவியின் வரலாற்றைப் பற்றியும், முற்கால வரலாறு பற்றியும் நிறைய தெரிவித்துள்ளார்.\n\nஇவர் பெண்ணாக இருந்தமையினாலும், வறுமையான குடும்பத்தில் பிறந்தவர் என்பதாலும், இவரால் ஆய்வுகளில் வெகுவாகப் பங்கேற்க முடியவில்லை. பின்னர், இவரது ஆய்வுகளின் மூலம், பிரித்தானியா, ஐரோப்பா, அமெரிக்கா ஆகிய இடங்களில் இருந்து பல்வேறு ஆய்வாளர்கள் புதைபடிவங்க்ள் பற்றிய சந்தேகங்களைக் கேட்டுத் தெளிந்தனர். இவரது இறப்பிற்கு 163 ஆண்டுகளுக்குப் பின்னர், பிரித்தானியாவில் அறிவியல் வளர்ச்சிக்குப் பாடுபட்ட பத்து பெண்களின் பட்டியலில் இவரது பெயரும் சேர்க்கப்பட்டுள்ளது.\n"}
{"id": "177442", "url": "https://ta.wikipedia.org/wiki?curid=177442", "title": "குவாங்சோ பையுன் பன்னாட்டு வானூர்தி நிலையம்", "text": "குவாங்சோ பையுன் பன்னாட்டு வானூர்தி நிலையம்\n\nகுவாங்சோ பையுன் பன்னாட்டு வானூர்தி நிலையம் (\"Guangzhou Baiyun International Airport\", ) சீனாவின் குவாங்டோங் மாகாணத்தின் தலைநகர் குவாங்சோவின் முதன்மை வானூர்தி நிலையமாகும். இதன் இரண்டு நிலையக் குறியீடுகளும் முன்பிருந்த பழைய வானூர்தி நிலையத்தினுடையதாகும். இரண்டும் உரோமானியப் பெயரான \"கன்டன்\" என்பதைப் பிரதிபலிக்கிறது. இந்த வானூர்தி நிலையம் சீனா சதர்ன் ஏர்லைன்ஸ் நிறுவனத்திற்கு முனைய நடுவமாக விளங்குகிறது. \n\n2011ஆம் ஆண்டுத் தரவுகளின்படி குவாங்சோ பையுன் பன்னாட்டு வானூர்தி நிலையம் சீனாவின் இரண்டாவது போக்குவரத்து மிகுந்த வானூர்தி நிலையமாகவும் உலகின் 19வது போக்குவரத்து மிகுந்த நிலையமாகவும் விளங்குகிறது; இங்கு பயணித்தவர்களின் எண்ணிக்கை 45,040,340 ஆக இருந்தது. சரக்குப் போக்குவரத்தில் இந்த வானூர்தி நிலையம் சீனாவில் மூன்றாவதாகவும் உலகில் 21வதாகவும் உள்ளது. இயக்கப்படும் வானூர்திகளில் இது சீனாவில் இரண்டாமிடத்தில் உள்ளது.\n\n"}
{"id": "177447", "url": "https://ta.wikipedia.org/wiki?curid=177447", "title": "பூமாதேவி", "text": "பூமாதேவி\n\nபூமாதேவி என்பது புவியைத் தாயாகக் கருதி வணங்கும் உருவத்தைக் குறிக்கிறது. இவரை பூமிதேவி, பூதேவி என்றும் அழைக்கின்றனர். இந்து புராணங்களின் படி, இவர் திருமால் வராக அவதாரம் எடுத்த போது அவருக்கு மனைவியாக ஆனார். நரகாசுரனின் தாய். சத்தியபாமா, பூமாதேவியின் இன்னொரு வடிவமாகக் கருதுகின்றனர். சீதையின் தாயாகவும் கருதுவர்.\n\n"}
{"id": "177449", "url": "https://ta.wikipedia.org/wiki?curid=177449", "title": "இயற்பியலின் விந்தை எண்கள்", "text": "இயற்பியலின் விந்தை எண்கள்\n\nமந்திரஎண்கள் அல்லது விந்தைஎண்கள் \"(Magic numbers)\" என்று அணுக்கரு இயற்பியலில் 2,8,20,28,50,82 மற்றும் 126 போன்ற சில எண்கள் குறிப்பிடப்படுகின்றன. அணுகருவிலுள்ள புரோட்டான்கள் அல்லது நியூட்ரான்களின் எண்ணிக்கை இந்த எண்களில் ஏதாவது ஒன்றுக்குச் சமமாக இருந்தால் அவ்வணு அதிக நிலைத்தன்மைப் பெற்று இருக்கிறது என கண்டுபிடிக்கப்பட்டுள்ளது. எனவே இவ்வெண்கள் இயற்பியலின் விந்தை எண்கள் எனப்படுகின்றன. இவ்வேழு எண்கள் மட்டுமே பரவலாக அங்கீகரிக்கப்பட்ட மந்திர எண்களாகும். இவை தவிர மேலும் புரோட்டான்களுக்கு 114,122,124 மற்றும் 164 எண்களும் நியூட்ரான்களுக்கு 184,196, 236 மற்றும் 318 என்ற எண்களும் மந்திர எண்களாக இருக்கும் என்றும் கணிக்கப்பட்டுள்ளது.\n"}
{"id": "177451", "url": "https://ta.wikipedia.org/wiki?curid=177451", "title": "மூர்த்தி", "text": "மூர்த்தி\n\nமூர்த்தி என்பது தெய்வீக சக்தியைக் குறிக்கப் பயன்படும் உருவம் ஆகும். மூர்த்தம் என்றால் உருவம் அளித்தல் என்று பொருள். கல், மரம், உலோகம் போன்றவற்றின் வழியாக இறையை வணங்க முடியும் என்பது இந்து சமயத்தவரின் நம்பிக்கை. மூர்த்தி என்ற சமசுகிருதச் சொல்லுக்கு, வேறு வடிவம் என்று பொருள். இந்துக்கள் இறைவனுக்கு மனித, விலங்கு உருவங்களைக் கொண்டு வழிபடுகின்றனர். மனித உடலையும் தெய்வீகமாகக் கருதுவதால், உடலைத் தூய்மையாக வைத்திருப்பதும் செயற்பாடுகளைச் செம்மையாகவும் வைத்திருக்க வேண்டும் என்பதும் நம்பிக்கை.\n"}
{"id": "177452", "url": "https://ta.wikipedia.org/wiki?curid=177452", "title": "நெய்வேத்தியம்", "text": "நெய்வேத்தியம்\n\nநைவேத்தியம் (நெய்வேத்தியம்) (Naivedhya) என்பது இறைவனுக்கு படைக்கப்படும் உணவு. உணவு உண்ணும் முன், இந்துக்கள் இறைவனுக்குப் உணவு படைப்பதை வழக்கமாகக் கொண்டுள்ளனர். எனவே கடவுளுக்குப் படைப்பதற்கான உணவைத் தயாரிக்கும் சமயத்திலும், காணிக்கை செலுத்தும் சமயத்திலும் அவ்வுணவை உண்ணுதல் தவறான பண்பாடு. இறைவனுக்கு அளித்து, தங்களின் கோரிக்கைகளை மந்திரங்கள் கூறி வேண்டுவர். நைவேத்தியம் என்ற சொல் இறைவனுக்கு அளிக்கப்படுவது என்று பொருள் தரும். அது உணவாக இருக்க வேண்டும் என்பது கட்டாயமில்லை. நைவேத்தியம் என்பது பிரசாதத்தில் இருந்து வேறுபடுகிறது. பிரசாதம் என்பது கடவுளிடம் இருந்து நாம் பெறுவது.\n\n"}
{"id": "177453", "url": "https://ta.wikipedia.org/wiki?curid=177453", "title": "தேவி", "text": "தேவி\n\nதேவி என்பது இறைத்தன்மையை பெண்ணாகப் போற்றும் வடிவம். ஆணாகப் போற்றும் வடிவத்தை தேவன் என்பர். தேவி வழிபாடும் இந்து சமய வழிபாட்டின் அங்கமாக உள்ளது. இந்து சமயத்தின் பிரிவான சாக்தத்தில் பெண்ணான சக்தியை முதன்மை தெய்வமாக வழிபடுவர்..\n\nSection::::வடிவங்கள்.\nஇந்துக்கள் போற்றும் பெண் தெய்வங்கள்\n\n\n"}
{"id": "177454", "url": "https://ta.wikipedia.org/wiki?curid=177454", "title": "இசுதான்புல் அத்தாதுர்க் வானூர்தி நிலையம்", "text": "இசுதான்புல் அத்தாதுர்க் வானூர்தி நிலையம்\n\nஇசுதான்புல் அத்தாதுர்க் வானூர்தி நிலையம் (\"Istanbul Atatürk Airport\",) துருக்கியின் இசுதான்புல்லில் அமைந்துள்ள இரு பன்னாட்டு வானூர்தி நிலையங்களில் முதன்மையானதும் பயணிகள் போக்குவரத்தில் துருக்கியின் மிகப்பெரும் வானூர்தி நிலையமும் ஆகும். நகரின் ஐரோப்பியப் பகுதியான யெசில்கோயில் 1924 இல் திறக்கப்பட்ட இந்த வானூர்தி நிலையம் நகர மையத்திலிருந்து மேற்கே தொலைவில் அமைந்துள்ளது. 1980இல் துருக்கியின் முதல் அரசுத்தலைவரும் நிறுவனருமான முஸ்தாபா கெமால் அத்தாதுர்க் நினைவில் இது அத்தாதுர்க் பன்னாட்டு வானூர்தி நிலையம் எனப் பெயரிடப்பட்டது. 2012 தரவுகளின்படி ஆண்டுக்கு 45 மில்லியன் பயணிகள் வந்துசெல்லும் இது உலகின் 20வது போக்குவரத்து மிக்க வானூர்தி நிலையமாக உள்ளது. பன்னாடுப் பயணிகளின் போக்குவரத்தில் (உள்ளூர்ப் பயணிகளைத் தவிர்த்த) உலகின் 14வது நிலையில் உள்ளது. ஐரோப்பாவில் ஆறாவது பயணிகள் போக்குவரத்து மிகுந்த நிலையமாகவும் விளங்குகிறது.\n\nதுருக்கியின் குடிசார் பொறியாளர்களின் அவை பட்டியலிட்டுள்ள 50 பொறியியல் சாதனைகளில் இந்த வானூர்தி நிலையக் கட்டமைப்பும் இடம் பெற்றுள்ளது.\n\n"}
{"id": "177464", "url": "https://ta.wikipedia.org/wiki?curid=177464", "title": "அஞ்சலி", "text": "அஞ்சலி\n\n"}
{"id": "177467", "url": "https://ta.wikipedia.org/wiki?curid=177467", "title": "மிதவை விதிகள்", "text": "மிதவை விதிகள்\n\nமிதவை விதிகள் (Laws of floatation ) 1- மிதக்கும் பொருளின் அடர்த்தி அது எந்த பாய்மத்தில்- நீர்மத்தில்- மிதக்கிறதோ அதன் அடர்த்தியை விட குறைவாக இருக்கும்.\n\n2- மிதக்கும் பொருளின் நிறை அதனால் விலக்கப்படும் நீர்மத்தின் நிறைக்குச் சம்மாகும்.\n\n3-மிதக்கும் பொருளின் ஈர்ப்பு மையமும் மிதக்கும் பொருளால் விலக்கப்படும் நீர்மத்தின் ஈர்ப்பு மையமும் ஒரே செங்குத்துக் கோட்டில் அமைந்திருக்கும். \n\nபாட பத்தகம்"}
{"id": "177468", "url": "https://ta.wikipedia.org/wiki?curid=177468", "title": "இளையர் (குடி)", "text": "இளையர் (குடி)\n\nஇளையர் என்பவர் சங்க காலக் குடிகளில் ஒருவர். ஆதன், அழிசி மற்றும் சேந்தன் ஆகியோர் இளையர் குடியில் தோன்றியவர்கள். சேந்தனின் தந்தை அழிசியும், அழிசியின் தந்தை ஆதனும் ஆவர். இந்த இளையர் குடியினர் வெல்போர் சோழர் என்ற சோழரின் கிளைக் குடியினர் ஆவர்.\n\nSection::::ஆட்சிப்பகுதி.\nஇவர்கள் ஆர்க்காடு என்னும் நாட்டை ஆண்டுவந்தனர். இந்த ஆர்க்காட்டை இளையர் குடியில் தோன்றிய அழிசி ஆண்டதால் இக்காட்டை \"அழிசியம் பெருங்காடு\" என்றும் அழைப்பர். இக்காட்டில் நெல்லிமரங்கள் அதிகம். இப்பகுதியை பற்றி குறிக்கும் சங்க இலக்கியங்கள் இந்நாட்டை நீர் வளம் (கழனி), நெல்லி மரங்கள், சோழர் குடியாட்சி போன்றவற்றொடு இணைத்துக் காட்டுவதால் இது தஞ்சை மாவட்டத்தின் ஆர்க்காட்டுக் கூற்றமே அன்றி வட தமிழக ஆர்க்காடு இல்லை என அறியலாம்.\n\n\nSection::::பாண்டியர் தொடர்பு.\nஒல்லையூர் தந்த பூதப்பாண்டியன் அவையில் ஆதன் அழிசி என்ற ஒருவன் இருந்தான். இளையர் குடி அழிசி காவிரி ஆற்றின் மருதமரக் கரையில் கட்டி வைக்கப்பட்டான் என்ற செய்தியும் உள்ளது. இந்த இரணடையும் இணைத்துக் காட்டி இருவரும் ஒருவரே என்றும் அழிசி சோழரோடு பகைமை கொண்டு ஒல்லையூர் தந்த பூதப்பாண்டியன் அவையில் இருந்ததால் அதை எதிர்க்கவே ஒல்லையூர் தந்த பூதப்பாண்டியன் மீது எதிரிகள் படை எடுத்தனர் என்று மயிலை சீனி. வேங்கடசாமி கூறுவார். அதனாலேயே சோழ நாட்டு கரையில் அழிசியும் கட்டி வைக்கப்பட்டான் என்றும் கூறுவர்.\nSection::::இளையர் யார்.\nமேலே காட்டப்படுள்ள மேற்கோள் சான்றுகள் அனைத்தும் இளையர் என்போரை வாட்போர் வீரர் எனவே காட்டுகின்றன. \n"}
{"id": "177471", "url": "https://ta.wikipedia.org/wiki?curid=177471", "title": "தக்கயாகப்பரணி உரை", "text": "தக்கயாகப்பரணி உரை\n\nதக்கயாகப்பரணி உரை 16 ஆம் நூற்றாண்டில் தோன்றிய உரைநூல். 12 ஆம் நூற்றாண்டில் தோன்றிய தக்கயாகப் பரணி என்னும் நூலுக்கு எழுதப்பட்ட உரை இந்த நூல். இந்த உரைநூலின் ஆசிரியர் இன்னார் எனத் தெரியவில்லை.\n\nஉரைக் குறிப்புகள்\nஇந்த உரையைச் சாமிநாதையர் பாராட்டியுள்ள பாடல்:\n\nபாரும் விசும்பும் புகழ் தக்கயாகப் பரணியின் பால்\nஆரும் சுவை பல ஆரும் தெளிய அணி உரை செய்\nசீரும் சிறப்பும் உடையோய் இருமொழிச் செல்வ நின்றன்\nபேரும் தெரிந்திலன் என் செய்குவேன் இந்தப் பேதையனே. \nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினைந்தாம் நூற்றாண்டு, பதிப்பு 2005\n"}
{"id": "177487", "url": "https://ta.wikipedia.org/wiki?curid=177487", "title": "திருவாங்கூர் ஸ்டேட் வங்கி", "text": "திருவாங்கூர் ஸ்டேட் வங்கி\n\nதிருவாங்கூர் ஸ்டேட் வங்கி (SBT) கேரளாவில் நிறுவப்பட்ட ஸ்டேட் வங்கி குழுமத்தைச் சேர்ந்த வங்கியாகும். இந்த வங்கிக்கு கேரள மாநிலத்தில் உள்ள கிளைகள் மற்றும் இந்தியாவின் பிற 16 மாநிலங்களில் உள்ள கிளைகள் உட்பட மொத்தம் 1013 கிளைகள் உள்ளன. \n\nதமிழ்நாடு மாநிலத்தில் மேலும் கிளைகள் தொடங்கி வங்கிச் சேவையை விரிவாக்கம் செய்யவிருக்கும் திருவாங்கூர் ஸ்டேட் வங்கி அதன் மண்டல அலுவலகத்தை மதுரையில் திறக்கவிருக்கிறது. தமிழ்நாடு மாநிலத்தில் நடைபெறவிருக்கும் பணிகளை ஒருங்கிணைப்பதற்கென்றே புதிதாக பொது மேலாளரும் நியமிக்கப்பட்டுள்ளார். \nSection::::ஒன்றிணைப்பு.\n2016 ஆம் ஆண்டில், திருவாங்கூர் ஸ்டேட் வங்கி உள்ளிட்ட ஐந்து பொதுத்துறை வங்கிகளான பிகானீர் மற்றும் ஜெய்ப்பூர் ஸ்டேட் வங்கி, ஐதராபாத் ஸ்டேட் வங்கி, பாட்டியாலா ஸ்டேட் வங்கி, ஸ்டேட் பேங்க் ஆஃப் திருவிதாங்கூர், மைசூர் ஸ்டேட் வங்கி ஆகிய வங்கிகள், பாரத ஸ்டேட் வங்கியுடன் ஒன்றிணைக்க திட்டமிடப்பட்டது, இதற்கு இந்திய அரசு 2017 பிப்ரவரி 15 ஆம் தேதி ஒப்புதல் அளித்தது. இறுதியாக 2017 மார்ச் 31 அன்று பாரத ஸ்டேட் வங்கியுடன் இணைக்கப்பட்டன.\n"}
{"id": "177490", "url": "https://ta.wikipedia.org/wiki?curid=177490", "title": "சக்கையாட்டம்", "text": "சக்கையாட்டம்\n\nசக்கையாட்டம் அல்லது சக்கை குச்சி ஆட்டம் என்பது ஒரு தமிழர் நாட்டுப்புறக் ஆடற்கலை ஆகும். நான்கு தேக்கு மரத்துண்டுகளை விரல்களுக்கிடையே வைத்துக்கொண்டு அடித்து ஒலி எழுப்பியபடி ஆடும் ஆட்டம் ஆகும்.\" சக்கை என்ற மரத்துண்டுகளை, விரல்களுக்கிடையில் வைத்து ஒலி எழுப்பியபடி ஆடுவதால், இது சக்கையாட்டம் எனப் பெயர் பெற்றது. இந்த ஆட்டம் பாண்டிச்சேரி, தஞ்சாவூர், திருச்சி ஆகிய மாவட்டங்களில் உள்ள மாரியம்மன், முருகன் கோவில்களில் நிகழும் பெரிய விழாக்களிலும், சிறிய விழாக்களிலும் நிகழ்த்தப்படுகிறது. இந்த ஆட்டத்திற்குரிய இசைக்கருவிகள், குந்தளம், ஜால்ரா ஆகியனவாகும்.\n\nSection::::ஆட்டமுறை.\nமேலும் இரண்டரை அடி நீளத்தில் மூங்கில் கம்புகளை இரண்டு கைகளிலும் வைத்து அடித்துக் கொண்டு ஆடுகின்றனர். ஆட்டமுறை இணைகோடான நிலையிலும் வட்ட நிலையிலும் ஆடப்படுகின்றது. இந்த ஆட்டத்தை கோயில் சார்ந்த நிகழ்வுகளில் ஆண்கள் மட்டுமே ஆடுகின்றனர். எட்டு அல்லது அதற்குமேல் கலைஞர்கள் பங்குபெறுவர். சக்கை குச்சியின் நீளம் 16 செ.மீட்டரும் அகலம் 2 செ.மீட்டர் அளவும் கொண்டதாய் இருக்கும். சக்கைகள் நான்கும் மெல்லிய நூலால் கோர்க்கப்பட்டிருக்கும்.\n\n"}
{"id": "177501", "url": "https://ta.wikipedia.org/wiki?curid=177501", "title": "மாக்சுவெல்லின் தக்கை திருகு விதி", "text": "மாக்சுவெல்லின் தக்கை திருகு விதி\n\nஒரு மின் கடத்தியில் மின்சாரம் பாயும்போது கடத்தியின் அருகாமையில் ஒரு காந்தப் புலம் தோற்று விக்கப்படுகிறது. இந்த காந்தப் புலத்தின் திசையினைக காண மாக்சுவெல்லின் தக்கை திருகு விதி (Maxwell's cork screw law) பயன்படுகிறது.\n\nவலமாகச் சுழன்று முன்செல்லும் திருகியில், திருகு முனைச் செல்லும் திசையில் மின்சாரம் பாய்வதாகக் கொண்டால், ஒரு புள்ளியில் தோன்றும் காந்தப் புலத்தின் திசை திருகியின் சுழல் திசையால் குறிக்கப்படும்.\n"}
{"id": "177504", "url": "https://ta.wikipedia.org/wiki?curid=177504", "title": "ஆம்பியர் நீச்சல் விதி", "text": "ஆம்பியர் நீச்சல் விதி\n\nநேரான மின்கடத்தியில் மின்சாரம் பாயும் போது, கடத்தியினை அடுத்து ஒரு காந்தப் புலம் தோன்றுகிறது. கிடைமட்டத்தில் எளிதில் சுழலுமாறுள்ள ஒரு காந்த முள்ளின் பக்கத்தில் மின்சாரம் பாயும் கடத்தியை கொண்டுவந்தால் காந்தமுள் விலக்கமுறும் திசையினை ஆம்பியர் நீச்சல் விதியுடன் தெரிந்து கொள்ளலாம்.\n\n\"ஆம்பியரின் நீச்சல் விதி\":\n\nகாந்த முள்ளினைப் பார்த்து நீந்திக் கொண்டு இருக்கும் ஒருவனின் திசையில் மின்னோட்டம் பாய்வதாகக் கொண்டால் அவனது இடக்கை பக்கம் காந்த முள்ளின் வடமுனைத் திரும்பும்.\n"}
{"id": "177505", "url": "https://ta.wikipedia.org/wiki?curid=177505", "title": "சூரியமானம்", "text": "சூரியமானம்\n\nசூரியமானம் என்பது சூரியனின் இயக்கத்தினை அடிப்படையாக கொண்டு இந்துக் காலக் கணிப்பு முறையாகும். இக் கணிப்பு முறை பூர்ணமாசம் என்பதிலிருந்து தொடங்குகிறது.\n\nஇக்காலக் கணிப்புமுறையில் சூரியன் மேச ராசியில் உதிக்கும் காலத்தினை புத்தாண்டாக கொண்டாடுகிறார்கள். முதல் மாதம் சித்திரை என்று அழைக்கப்பெறுகிறது. இராசிசக்கரத்தில் சூரியன் ராசியில் பயணிப்பதை மற்ற மாதங்களாக கூறுகிறார்கள். இதனை சூரிய மாதங்கள் எனலாம்.இம் முறை தமிழகத்திலும், கேரளத்திலும் உள்ளது. தமிழ் வருடப்பிறப்பு இதன் அடிப்படையிலேயே கொண்டாடப்படுகிறது.\n"}
{"id": "177516", "url": "https://ta.wikipedia.org/wiki?curid=177516", "title": "ஈநாடு", "text": "ஈநாடு\n\nஈநாடு என்பது இந்திய மாநிலமான ஆந்திராவில் அதிகம் விற்பனையாகும் தெலுங்கு மொழி நாளேடு. புதிய தொழில் நுட்பங்களும், பதிப்பு முறைகளையும் இந்த செய்தித் தாள் ஏற்றுக் கொண்டுள்ளது. நாளொன்றுக்கு 17 லட்சம் பிரதிகள் விற்கப்படுகின்றன. இந்திய மொழிகளில் வெளியாகி அதிக வாடிக்கையாளர்களைக் கொண்டுள்ள நாளேடுகளில் இதுவும் ஒன்று. இது 1974-ல் விசாகபட்டிணத்தில் ராமோஜீ ராவால் தொடங்கப்பட்டது.\n\nSection::::பதிப்புகள்.\nசென்னை, மற்றும் ஆந்திராவின் தெலுங்கு பேசும் பகுதிகளான விசாகபட்டினம், ஐதராபாத், விஜயவாடா, திருப்பதி, அனந்தபூர், கரீம்நகர், ராஜமுந்திரி, சூரியாப்பேட்டை, குண்டூர், நெல்லூர், ஸ்ரீகாகுளம், கர்னூல், தாடேபல்லிகூடெம், வாரங்கல், கடப்பா, நிசாமாபாத், கம்மம், ஒங்கோல், மகபூப்நகர், மற்றும் பெங்களூர், மும்பை, தில்லி ஆகிய இடங்களில் ஈநாட்டின் பல்வேறு பதிப்புகள்அச்சாகிறது.\n\nSection::::வரலாறு.\nSection::::ஆரம்ப நாட்களில்.\nவிசாகப்பட்டினம் நகரில் தொடங்கப்பட்டபோது ஆரம்பத்தில், நாட்டின் விற்பனை குறைவாகவே இருந்தது. வாரத்திற்கு 3,000 பிரதிகள்கூட விற்க முடியவில்லை. ஈநாடு ஒரு தினசரி வெளியீடாக மாற போராடியது. இருப்பினும், இது அப்பகுதிகளில் பிரபலமாக இப்பாத்திக்கை இருந்தது மேலும் போட்டி ஒரு பிரச்சினையாக இருந்தது. ஈநாடு முக்கிய முடிவு எடுத்தது. அதன் நிர்வாகக் குழுவின் ஒரு பகுதியாக புதிய இயக்குநர்களை நியமித்தது, அக்குழு இப்பகுதியில் பெரும்பாலும் அதிக அளவில் புழக்கத்தில் விடப்படும் செய்தித்தாள் என்ற இன்று இருப்பதை நோக்கி அதை வழி நடத்தியது: .\n\nபிரியா ஊறுகாய் மற்றும் மார்கதர்சி நிதி நிறுவனம் போன்ற பல வெற்றிகரமான தொழில் நிறுவனங்களை நடத்தி வரும் ஒரு தொழிலதிபரான ராமோஜி ராவ் என்பவரால் 1974 ஆகஸ்ட் 10 ஆம் தேதி விசாகப்பட்டினத்தில் இருந்து ஈநாடு தொடங்கப்பட்டது. அந்த நேரத்தில், இந்தியன் எக்ஸ்பிரஸ் குழுமத்திற்கு சொந்தமான \"ஆந்திர பிரபா\" ஒரு முன்னணி பிராந்திய செய்தித்தாளாக இருந்தது.\n\nஈநாடு 4,000 பிரதிகள் கொண்ட அச்சு விற்பனையுடன் தொடங்கியது, வேறொரு அச்சகத்திலிருந்து வெறப்பட்ட கையால் இயற்றப்படும் அச்சகத்தைப் பயன்படுத்தி செய்தித்தாள் தயாரிக்கப்பட்டது. ஆனால் 1976 ஆம் ஆண்டில் இது தணிக்கை பணியகத்தில் சேர்க்கப்பட்ட நேரத்தில், அதன் விற்பனை ஏற்கனவே 48,000 வாசகர்களை எட்டியது. 1978 மூலம், \"ஈநாடு\" 1995 ம் ஆண்டு வாக்கில் \"ஆந்திர பிரபாவின்\" விற்பனையை முறியடித்தது, மற்ற இரண்டு போட்டியாளர்களான \"ஆந்திரப் பத்ரிகா\" மற்றும் \"உதயம்\" ஆகியவற்றையும் விற்பனையில் முந்தியது.\n\n1975 ஆம் ஆண்டில் \"ஈநாடு\" ஐதராபாத்திற்கு தன்து அலுவலகத்தை விரிவாக்கிய போது, அது நகரத்தை இலக்கு பகுதிகளாகப் பிரித்து, வினியோகம் செய்யும் சிறுவர்களை மூன்று மாதங்களுக்கு முன்பே பணியில் சேர்த்துக் கொண்டது மற்றும் ஒரு வாரத்திற்கு செய்தித்தாள்களை இலவசமாகக் கொடுத்தது. 1980 களில், தொழில்நுட்பத்தால் இயக்கப்பட்ட \"ஈனாடு\" முக்கிய நகரங்களைத் தவிர பெரிய பகுதிகளிலும் பரவியது. முன்னதாக, 1970 களின் மூன்று பதிப்புகளை (விசாகப்பட்டினம், விசயவாடா மற்றும் ஐதராபாத் பதிப்புகள்) கூட நிர்வகிப்பது கடினம், ஏனென்றால் அந்த நேரத்தில் வெளியீட்டிற்கு கிடைத்த ஒரே தகவல் தொடர்பு வசதிகள் தந்தி, தொலைபேசி மற்றும் டெலிபிரிண்டர் மட்டுமே. ஆனால் ஆஃப்செட் அச்சிடுதல், புகைப்ப்டங்களை இணைத்தல் போன்றவற்றிக்குமென்பொருள் மற்றும் கணினிகள் அறிமுகப்படுத்தப் பட்டதன் மூலம், \"ஈநாடு\" 1982 இல் திருப்பதி போன்ற சிறிய நகரங்களில் கூட பதிப்புகளைத் தொடங்க முடிந்தது. 1980 களில் இருந்து, \"ஈநாட்டின்\" செய்தி ஆசிரியர், தனது ஐதராபாத் அலுவலகத்திலிருந்து, உள்ளூர் அடிப்படையிலான செய்தி சேகரிப்பு மற்றும் பரப்புதல் அமைப்பை மேற்பார்வையிட்டார்.\n\nஇருப்பினும், 1980 களின் முடிவில், கணிசமான ஆறு தெலுங்கு நாளிதழ்கள் இயங்கி வந்தன, மேலும் வணிகம் மிகவும் போட்டித்தன்மையுடன் இருந்தது. ராஜமுந்திரி, கரீம்நகர், குண்டூர் மற்றும் ஆதிலாபாத் போன்ற மாவட்ட நகரங்களுக்கு மட்டுமல்லாமல், \"தாலுகா\" நகரங்களான சூர்யாபேட்டை மற்றும் ததேபள்ளிகுட போன்ற இடங்களுக்கும் அதன் இருப்பைக் கொண்டு செல்ல 1989 ஆம் ஆண்டில் \"ஈநாடு\" \"மாவட்ட நாளிதழ்களை\" ( செய்தித்தாள் வடிவம்) அறிமுகப்படுத்தியது. ஒவ்வொரு வெளியீட்டு மையத்திற்கும் அதன் அச்சகங்களை இயக்க நாற்பது பொறியாளர்கள் தேவை பட்டனர். \"ஈநாடு\" மாவட்டத்தில் நாளிதழ் வாசகர்களின் புதிய குழுக்கள் உருவாக்கவும் மற்றும் விளம்பர வருவாய் ஊக்கமளிக்கவும் சந்தை ஆராய்ச்சி அடிப்படையாகக் கொண்டிருந்தன. தற்போது, மாவட்ட நாளிதழ்கள் இப்பகுதியில் உள்ள ஒவ்வொரு முக்கிய இடங்களுக்கும் உள்ளூர் செய்திகளை அச்சிடுகின்றன, இதன்மூலம் எந்தவொரு தனி உள்ளூர் தினசரி தேவையையும் மறுக்கின்றன. வாரத்தின் ஒவ்வொரு நாளும் சில சிறப்பு பிரிவுகள் வெளியிடப்படுகின்றன.\n\n"}
{"id": "177574", "url": "https://ta.wikipedia.org/wiki?curid=177574", "title": "புளியங்கூடல்", "text": "புளியங்கூடல்\n\nபுளியங்கூடல் (\"Puliyankoodal\") இலங்கையின் யாழ்ப்பாண மாவட்டத்தின் தெற்கே உள்ள வேலணைத் தீவில் ஊர்காவற்றுறை தொகுதியில் அமைந்துள்ள ஒரு கிராமம். இக்கிராமம் முற்று முழுதும் இந்துக்களையே பூர்வீகமாகக் கொண்டது.\n\nமுன்பு புளிய மரங்களும், நாவல் மரங்களும் நிறைந்து காணப்பட்ட இக்கிராமம் காலப்போக்கில் அவை இருந்தமைக்கான அடையாளமே தெரியாமல் அருகி விட்டது. புளியமரங்கள் நிறைந்து கூடலாக காணப்பட்டதால் இக்கிராமத்திற்கு புளியங்கூடல் என்ற காரணப்பெயர் வந்திருக்கலாம் என்றும் சொல்லப்படுகிறது. வேலணை, சரவணை, சுருவில், நாரந்தனை மக்களுக்கெல்லாம் பொது வணிக நிலையமாக புளியங்கூடல் சந்தியே விளங்கி வருகிறது. விவசாயத்திற்கு தேவையான நீரை கிராஞ்சி, குளுவந்தனை ஆகிய குளங்களில் இருந்து பெற முடிகிறது.\n\nSection::::பாடசாலைகள்.\nபுளியங்கூடல் மாணவர்களுக்கான பாடசாலையாக நடராசா வித்தியாலயம் விளங்கி வருகிறது. நடராசா வாத்தியார் என்பவரினால் தொடர்ந்த இப்பாடசாலை இன்று நூறாண்டுகளை கடந்து தனது கல்விச்சேவையை தொடர்கிறது.\n\nSection::::விளையாட்டு.\nவிளையாட்டுத் துறையில் மிகுந்த ஈடுபாடு கொண்ட இவ்வூர் மக்கள் அதற்கென புதுவெளி எனும் மைதானத்தை அமைத்து ஆண்டுதோறும் மாட்டு வண்டில் சவாரி, சைக்கிள் ஓட்டம், மரதன் ஓட்டம், வினோத உடைப்போட்டி, கயிறு இழுத்தல், சாக்கு ஓட்டம் என இன்னும் பல விளையாட்டுக்களை நடத்தி வருகின்றனர்.\n\n\n"}
{"id": "177577", "url": "https://ta.wikipedia.org/wiki?curid=177577", "title": "விஜய் சேதுபதி", "text": "விஜய் சேதுபதி\n\nவிஜய் சேதுபதி (16 சனவரி 1978) தமிழ் திரைப்பட நடிகர். தமிழ்நாடு இராசபாளையத்தில் பிறந்த இவர் தன் தொழில் வாழ்க்கையை கணக்காளராகத் தொடங்கினார். கணக்காளர் பணி பிடிக்காததால் நடிப்புப் பணியை தேர்ந்தெடுத்தார். 2010இல் தென்மேற்கு பருவக்காற்று திரைப்படத்தில் முன்னணி கதை மாந்தராக நடிக்கும் வரை 5 ஆண்டுகளுக்கும் மேலாக இவர் சிறு வேடங்களில் நடித்தார். இவர் பீட்சா (2012), நடுவுல கொஞ்சம் பக்கத்த காணோம் (2012) போன்ற திரைப்படங்களில் கதாநாயகனாக நடித்துள்ளார். தற்போது சன் தொலைக்காட்சியில் நம்ம ஊரு ஹீரோ இன்னும் ஒரு நிகழ்ச்சியை தொகுத்து வழங்கிக் கொண்டிருக்கிறார்\n\nSection::::வாழ்க்கைக் குறிப்பு.\nSection::::தொடக்ககால வாழ்க்கை.\nவிருதுநகர் மாவட்டம், இராஜபாளையத்தில் பிறந்த இவர் தன் படிப்பை விருதுநகர் மாவட்டத்திலும், சென்னையிலும் மேற்கொண்டார். பள்ளியில் தான் சராசரிக்கும் கீழான மாணவன் என்றும் விளையாட்டிலும் பாடத்திட்டம் சாரா நிகழ்வுகளிலும் தனக்கு நாட்டம் இருந்ததில்லை என்றும் அவர் கூறியுள்ளார். இளநிலை வணிகவியலில் பட்டம் பெற்று 3 ஆண்டுகள் துபாயில் கணக்காளராக பணி புரிந்தார். அவ்வேலை பிடிக்காததால் 2003இல் இந்தியாவுக்குத் திரும்பினார். நிழல்படக்காரர் ஒருவர் இவரின் முகம் நிழல்படங்களில் அழகாக தெரியக்கூடிய ஒன்று என்று சொன்னது இவர் நடிப்புத்துறையை தேர்ந்தெடுக்க உந்துதலாக இருந்தது என்று கூறியுள்ளார்.\n\nSection::::திரை வாழ்க்கை.\nஇவர் கூத்துப்பட்டறையில் கணக்காளராக பணியில் சேர்ந்தார். அங்கு நடிகர்களை அருகில் இருந்து அவதானிக்கும் வாய்ப்பு கிடைத்ததாக கூறியுள்ளார். இவர் பெண் என்ற தொலைக்காட்சித் தொடரிலும் நடித்தார். கலைஞர் தொலைக்காட்சியின் நாளைய இயக்குநர் நிகழ்ச்சிக்காக பல குறும்படங்களில் நடித்துள்ளார். பீட்சா பட இயக்குநர் கார்த்திக் சுப்புராஜுடன் இணைந்து பல குறும்படங்களில் பணியாற்றியுள்ளார். சிறந்த நடிகருக்கான விருதை நார்வே குறும்பட தமிழ்த் திரைப்பட விழாவில் பெற்றார்.\n\nஇயக்குநர் செல்வராகவன் புதுப்பேட்டை படத்துக்கு திறன் தேர்வு வைத்ததில் கலந்து கொண்டு தனுசுக்கு நண்பனாக நடிக்கும் வாய்ப்பை பெற்றார். அதைத்தொடர்ந்து தமிழ்-கன்னட இரு மொழிப்படமான அகண்ட என்பதின் தமிழ் பதிப்பில் முன்னணி கதை மாந்தராக நடித்தார், கன்னட பதிப்பில் எதிர்மாறான கதை மாந்தராக நடித்தார். இப்படம் திரைக்கு வரவில்லை. பின்பு பிரபு சாலமனின் லீ திரைப்படத்திலும் சுசீந்திரனின் வெண்ணிலா கபடிக் குழு, நான் மகான் அல்ல என்ற திரைப்படங்களில் சிறு வேடங்களில் நடித்தார். இயக்குநர் சுசீந்திரனே முதன்மையான கதாபாத்திரத்தில் நடிக்க வைத்து தன் கனவு மெய்ப்பட காரணமாக இருந்தவர் என்று கூறினார். சுசீந்திரன் இவரை தென்மேற்கு பருக்காற்று இயக்குநர் சீனு இராமசாமியிடம் அறிமுகப்படுத்தினார். பின்பு, சீனு ராமசாமி விஜய் சேதுபதிக்கு அப்படத்தில் முன்னணி கதாப்பாத்திரம் வழங்கினார்.\n\n2012ல் இவர் நடித்த மூன்று திரைப்படங்களும் வணிகரீதியாக பெருவெற்றி பெற்றன. சுந்தரபாண்டியனில் இவர் கதைநாயகனுக்கு எதிரியாக நடித்திருந்தார். கார்த்திக் சுப்புராஜின் பீட்சா படத்திலும் பாலாஜி தரணிதரனின் \"நடுவுல கொஞ்சம் பக்கத்த காணோம்\" படத்திலும் முன்னணி கதை மாந்தராக நடித்தார். நளன் குமரசாமியின் சூது கவ்வும் என்ற படத்திலும் முன்னணி கதை மாந்தராக நடித்தார். பண்ணையாரும் பத்மினியும் என்ற படத்தில் நடித்துள்ளார்.\n\nதர்மதுரையில் ‘மக்க கலங்குதப்பா’ நடனம், எப்பொழுது டிவியில் ஒளிபரப்பப் பட்டாலும் பார்க்கிற ரசிகர்கள் ஏராளம். அத்தனை எதார்த்தமாக, தனது பாணியில் ஆடியிருப்பார்.\n\n\nSection::::வெளியிணைப்புகள்.\nமைக்கேல், கைலாசம், பாண்டி... எந்தக் கதாபாத்திரத்திலும் கலக்கும் விஜய் சேதுபதி!\n"}
{"id": "177581", "url": "https://ta.wikipedia.org/wiki?curid=177581", "title": "பாவை விளக்கு (சிற்பம்)", "text": "பாவை விளக்கு (சிற்பம்)\n\nபாவை விளக்கு என்பது இந்து சமய கோவில்களில் காணப்படும் ஒரு வகை விளக்காகும். இந்த விளக்கின் வடிவமைப்பானது பொதுவாக பெண்ணின் கைகளில் விளக்கு ஏந்தியதைப் போல அமைந்திருக்கின்றன. அரிதாக சில இடங்களில் ஆண் பாவை விளக்குகளும் உள்ளன. \n\nமையிலாப்பூர் கபாலிசுவரர் கோவிலின் மூலவர் சந்நிதியில் ஆண் பாவை விளக்கும், அம்மன் சந்நிதியில் பெண் பாவை விளக்கும் உள்ளன.\n\nமுல்லைப் பாட்டில் பாவை விளக்கு எரிதல் பற்றிய குறிப்புகள் காணக்கிடைக்கின்றன. \n\nபாவை விளக்குகள் பொதுவாக உலோகங்களால் அமைக்கப்பெறுகின்றன. \n\n"}
{"id": "177585", "url": "https://ta.wikipedia.org/wiki?curid=177585", "title": "சபா இராகி", "text": "சபா இராகி\n\nசபா இராகி எனும் சபா. இராமகிருட்டிணன் மலேசியத் தமிழ் எழுத்தாளர். சிங்கை, மலேசிய நாளிதழ்களில் 50க்கும் மேற்பட்ட சமூகச் சீர்திருத்தச் சிறுகதைகளை எழுதியவர். மலேசியத் தமிழ்மொழிச் சார்ந்தவர்களுக்கு விழிப்புணர்வு தொடர்பான கருத்துகளைப் பரப்புரை செய்து வருகின்றார். மலேசியத் தாளிகைகளில் பல சீர்திருத்தக் கருத்துக்களையும் பகுத்தறிவுக் கட்டுரைகளையும் எழுதியவர்.\n\nமலேசியத் தமிழ் எழுத்தாளர்கள் பலரின் எழுத்துப் படிவங்களைத் தொகுப்புகளாகவும், நூல்களாகவும் அச்சிட்டு வெளியிட்டுள்ள இவர், சொந்தமாக அச்சு நிறுவனத்தையும் நடத்தி வருகிறார். குறைந்த செலவில் தமிழ் எழுத்தாளர்களின் நூல்களை அச்சிட்டு வெளியிடுவதில் ஆர்வம் காட்டி வருகிறார்.\n\nSection::::டாக்டர் மு. வரதராசன் இலக்கியப் பயணம்.\n1962 இல் டாக்டர் மு. வரதராசன் அவர்கள் மலேசியா தைப்பிங் வருகை தந்த போது, அவருடன் சபா இராகிக்கு இலக்கியத் தொடர்புகள் ஏற்பட்ட்டன.\n\nமலேசியாவில் தமிழ்வேள் கோ. சாரங்கபாணி ஏற்பாடு செய்த தமிழர் திருநாள் இலக்கியப் பயணத்தில் டாக்டர் மு. வரதராசன் அவர்களுடன் இணைந்து ஈப்போ, சித்தியவான், பட்டர்வொர்த், பினாங்கு போன்ற நகரங்களில் இலக்கியச் சொற்பொழிவு நிகழ்ச்சிகளில் கலந்து கொண்டு சிறப்பு செய்துள்ளார்.\n\nSection::::எழுத்துத் துறை ஈடுபாடு.\n1962 தொடக்கம் இவர் மலேசியா தமிழ் எழுத்துத்துறையில் ஈடுபட்டுவருகின்றார். பெரும்பாலும் சிறுகதைகள், சீர்திருத்தக் கட்டுரைகள் போன்றவற்றை எழுதி வருகின்றார். இவரின் ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.\n"}
{"id": "177594", "url": "https://ta.wikipedia.org/wiki?curid=177594", "title": "சாங்காய் புடோங் பன்னாட்டு வானூர்தி நிலையம்", "text": "சாங்காய் புடோங் பன்னாட்டு வானூர்தி நிலையம்\n\nசாங்காய் புடோங் பன்னாட்டு வானூர்தி நிலையம் (\"Shanghai Pudong International Airport\", , ) சாங்காயின் முதன்மை வானூர்தி நிலையம் ஆகும். ஆசியாவின் முதன்மையான வான்போக்குவரத்து மையங்களில் ஒன்றாகவும் விளங்குகிறது. சாங்காயின் மற்றொரு பெரிய வானூர்தி நிலையமான ஹோஞ்சியோ, பெரும்பாலும் உள்நாட்டு போக்குவரத்திற்கே பயன்படுத்தப்படுகிறது. புடோங் வானூர்தி நிலையம் நகர மையத்திலிருந்து கிழக்கே ஏறத்தாழ தொலைவில் கடற்கரைக்கு அண்மித்து பரப்பளவில் கிழக்கு புதோங் புதுப்பகுதியில் அமைந்துள்ளது.\n\nஇந்த வானூர்தி நிலையம் சீனா ஈஸ்டர்ன் ஏர்லைன்ஸ் மற்றும் சாங்காய் ஏர்லைன்சு நிறுவனங்களின் முனையநடுவமாக செயல்படுகிறது. மேலும் ஏர் சீனாவிற்கு முக்கிய பன்னாட்டு முனையநடுவமாகவும் விளங்குகிறது. மேலும் தனியார் நிறுவனங்களான யுனெயோ ஏர்லைன்சு, இசுபிரிங் ஏர்லைன்சுக்கும் சரக்கு வான்போக்குவரத்து நிறுவனங்களான யுபிஎஸ் ஏர்லைன்சு, டிஎச்எல் வான்போக்குவரத்து நிறுவனங்களுக்கும் முனைய நடுவமாக உள்ளது.\n\nபுடோங் நிலையத்தில் இரண்டு முதன்மை பயணியர் முனையங்கள் உள்ளன; இவற்றின் இரு புறங்களிலுமாக ஒன்றுக்கொன்று இணையான மூன்று ஓடுபாதைகள் அமைக்கப்பட்டுள்ளன. 2015இல் மூன்றாம் பயணியர் முனையம் ஒன்றும் துணை முனையமும் இரண்டு கூடுதல் ஓடுபாதைகளும் திட்டமிடப்பட்டுள்ளன. இவற்றைக் கட்டிய பிறகு இதனால் ஆண்டுக்கு 60 முதல் 80 மில்லியன் பயணிகளையும் ஆறு மில்லியன் டன் சரக்குகளையும் கையாளும் திறன் கிடைக்கும்.\n\n2010இல் 3,227,914 மெட்ரிக் டன் சரக்குகளின் போக்குவரத்தில் ஈடுபட்டு உலகின் மூன்றாவது மிகுந்த சரக்குக் போக்குவரத்துள்ள வானூர்தி நிலையமாக விளங்கியது. மேலும் 2010இல் 40,578,621 யணிகள் பயன்படுத்திய இந்த வானூர்தி நிலையம் சீனாவின் மூன்றாவது போக்குவரத்து மிகுந்த நிலையமாகவும் உலகளவில் 20வது நிலையமாகவும் விளங்கியது. 2011ஆம் ஆண்டுத் தரவுகளின்படி புடோங் வானூர்தி நிலையத்திலிருந்து 87 வான்போக்குவரத்து நிறுவனங்கள் 194 சேரிடங்களுக்கு சேவைகள் வழங்கியுள்ளன.\n\nபுடோங் வானூர்தி நிலையம் சாங்காயின் விரைவுத் தொடருந்துப் பிணையத்துடன் இரண்டாம் எண் தொடருந்துப் பாதையாலும் சாங்காய் காந்தத்தூக்கல் தொடருந்தினாலும் இணைக்கப்பட்டுள்ளது. \n\n"}
{"id": "177604", "url": "https://ta.wikipedia.org/wiki?curid=177604", "title": "கம்பன் கழகம்", "text": "கம்பன் கழகம்\n\nகம்பன் கழகம் என்னும் அமைப்பு கம்பன் எழுதிய இராமாயணத்தில் உள்ள இலக்கிய அழகையும் நுட்பத்தையும் தமிழர்களிடையே பரப்புகிறது. அந்நோக்கை அடைய இலக்கிய நிகழ்ச்சிகள், போட்டிகள் ஆகியவற்றை நடத்துகிறது.\n\nSection::::வரலாற்றுப் பின்னணி.\n1937 ஆம் ஆண்டில் முதன்முறையாக, அன்றைய, சென்னை மாகாணத்தில் இராசகோபாலாச்சாரி தலைமையில் இந்திய தேசிய காங்கிரசு ஆட்சிப் பொறுப்பேற்றது. 1938 ஆம் ஆண்டில் அவ்வரசாங்கம் மாணவர்கள் அனைவரும் கட்டாயம் இந்தி படிக்க வேண்டும் என ஆணை பிறப்பித்தது. அதனை எதிர்த்து தமிழறிஞர்களும் பெரியார் ஈ.வே.இரா. போன்ற சமூகச் செயற்பாட்டாளர்களும் போராடினர். அப்போராட்டத்தில் வடமொழி – வடபுலம் - வடவர் பண்பாட்டு ஆதிக்கம் ஆகியவற்றை எதிர்த்து “திராவிடர்நாடு திராவிடர்க்கே” என்னும் சிந்தனை மேலோங்கியது. அச்சிந்தனையின் ஒரு பகுதியாக, இராமாயணம் வடவர் பண்பாட்டை முன்மொழிகிறது எனக்கூறி, பெரியார் தலைமையிலான சுயமரியாதை இயக்கத்தினர் இராமாயணத்தை எரிக்கும் முயற்சியில் ஈடுபட்டனர். அந்நிலையில் கம்பனது இலக்கிய ஆளுமையை தமிழர்களிடையே பரப்புவதற்காக காரைக்குடி சா. கணேசன் கம்பன் கழகம் என்னும் அமைப்பை உருவாக்கினார்.\n\nSection::::தொடக்கம்.\nசா. கணேசன் 1939 ஏப்ரல் 2, 3 ஆகிய நாள்களில் இரசிகமணி டி. கே. சிதம்பரநாத முதலியார் தலைமையில் காரைக்குடியில் கம்பன் விழாவை நடத்தி, கம்பன் கழகத்தைத் தொடங்கினார்.\n\nகம்பன், தான் இயற்றிய இராமகாதையை பங்குனி மாதம் அத்தத் திருநாளில் கவியரங்கேற்றினார் எனக்கூறும் தனிப்பாடல் ஒன்றைச் சான்றாகக் கொண்டு, கி.பி. 886 பிப்ரவரி 23 ஆம் நாளில்தான் அவ்வரங்கேற்றம் நிகழ்ந்திருக்க வேண்டும் என சா. கணேசன் கணித்தார். எனவே ஒவ்வோராண்டும் பங்குனி மாதம் அத்தத் திருநாளில் சிவகங்கை மாவட்டம் நாட்டரசன் கோட்டையில் உள்ள கம்பன் சமாதி கோயிலில் கம்பன் விழாவின் நிறைவு நாளும் அந்நாளுக்கு முந்தைய பங்குனி மகம், பூரம், உத்திரம் ஆகிய நாள்களில் காரைக்குடியில் கம்பன் விழா தொடக்க நாளும் தொடரும் நாள்களும் காரைக்குடி கம்பன் கழகத்தால் கொண்டாடப்படுகிறது.\n\nSection::::தொடர்ச்சி.\nசா. கணேசனால் 1939 ஆம் ஆண்டில் காரைக்குடியில் கம்பன் கழகம் தொடங்கப்பட்ட பின்னர், அக்கழகத்தின் நோக்கத்தை தமிழகத்தின் பிறபகுதிகளிலும் நிறைவேற்றுவதற்காக சென்னை, கோயமுத்தூர், திருநெல்வேலி, மதுரை ஆகிய ஊர்களில் கம்பன் கழகம் தொடங்கப்பட்டு , தொடர்ந்து பணியாற்றி வருகின்றன.\n\n"}
{"id": "177618", "url": "https://ta.wikipedia.org/wiki?curid=177618", "title": "ராமாச்சாரி கே. வி", "text": "ராமாச்சாரி கே. வி\n\nராவ் சாகிப் கே. வி. ராமாச்சாரி என்பவர் (1861-1926) இந்திய விடுதலை இயக்கத்தில் தீவிரமாகப் பங்காற்றியவர். சென்னை மாகாண அளவில் சௌராட்டிர சமூகத்தின் முதல் பட்டதாரியான இவர், கல்வியில் பின்தங்கிய சௌராட்டிர சமூகத்தில் \"சௌராட்டிர பிராமண\" என்ற பெயரைச் சேர்த்திடச் செய்தார்.\n\nSection::::அரசியல் பங்களிப்பு.\nராவ் சாகிப் கே. வி. ராமாச்சாரி 1910ல் மதுரை நகர் மன்றத்தின் தலைவர் ஆனார். பின்னர் சென்னை மாகாண சட்டமன்றத்திற்கு மதுரைத் தொகுதியில் இருந்து தேர்ந்தெடுக்கப்பட்டு 1921-1926 காலகட்டத்தில் சட்டமன்ற உறுப்பினராகப் பணியாற்றினார்.\n\n"}
{"id": "177623", "url": "https://ta.wikipedia.org/wiki?curid=177623", "title": "செந்தட்டி", "text": "செந்தட்டி\n\nசெந்தட்டி அல்லது சிறுகாஞ்சொறி எனப்படுவது ஒரு தாவரம் ஆகும். இது களைகளாக விளைநிலங்களில் காணப்படுகின்றது.\n\nSection::::பண்புகள்.\nஇதன் இலை மற்றும் காய்கள் மனிதனின் தேகத்தில் பட்டவுடன் அரிப்பு மற்றும் நமைச்சலை உண்டாக்கும் தன்மை உடையது.\n"}
{"id": "177631", "url": "https://ta.wikipedia.org/wiki?curid=177631", "title": "சூபா புல்", "text": "சூபா புல்\n\nசூபா புல் அல்லது இபில்-இபில் (Leucaena leucocephala) மரவகை தீவனப் பயிராகும். சவுண்டல் அல்லது கூபா புல் என்றும் அழைக்கப்படும் இது சிறிய, விரைவான வளர்ச்சியைக் கொண்ட தொட்டாச்சுருங்கிக் குடும்பத்தைச் சேர்ந்த தாவரமாகும். கால்நடைகளுக்குத் தீவனமாகப் பயன்படுத்தப்படுகிறது. சூபா புல், வறட்சியைத் தாங்கி வளரக்கூடிய மரமாகும் நீர்ப்பாசனம் இருக்கும் இடங்களில், தூய சூபாபுல் ரகம் ஒரு எக்டேரில் 80-100 டன் அளவிற்கு பசுந்தீவனத்தினைக் கொடுக்கும்.\n\nஇது தெற்கு மெக்சிக்கோ மற்றும் வடக்கு நடு அமெரிக்கா, (பெலீசு மற்றும் குவாத்தமாலா) ஆகிய நாடுகளைத் தாயகமாகக் கொண்டது. ஆயினும் அயனமண்டல நாடுகள் எங்கனும் இயற்கையாக வளர்கின்றது. இது white leadtree, \"jumbay\", மற்றும் white popinac. எனப் பல பெயர்களால் அழைக்கப்படுகின்றது இது கிரெக்க மொழியில் யில் இருந்து வருவிக்கப்பட்ட பெயரான λευκό, \"வெள்ளை\" என்ற பொருளையும் κέφαλος, \"தலை\", என்றும் பொருள் தருவதாக இதன் மலர் அழைக்கப்படுகின்றது. இந்தியாவில் 'சுபாபூல்' என வழங்கப்படுகின்றது. இபில்-இபில் விறகு, நார் மற்றும் விலங்குத் தீனி ஆகவும் பயன்படும்.\n\nSection::::பயன்கள்.\n1970-1980களில் பன்முகப் பயன்பாடுகொண்ட அதிசயமான தாவரமாக இது அறிமுகமானது. இது காலநடைகளுக்கான தீனியாக முன்னேற்றப்பட்ட அதே வேளை இது சில இடங்களில் களை போல பல்கிப் பெருகியதால் முரண்பாடான தாவரமாகவும் பார்க்கப்பட்டது.\n"}
{"id": "177634", "url": "https://ta.wikipedia.org/wiki?curid=177634", "title": "எல். கே. துளசிராம்", "text": "எல். கே. துளசிராம்\n\nராஷ்ட்ரபந்து துளசிராம் (L. K. Thulasiram) (14 சனவரி 1870 - 4 சனவரி 1952) சௌராட்டிர சமூகத்தில் லகுடுவா. குப்பைய்யர்-மீனாட்சி அம்மாள் தம்பதியருக்கு 14-01-1870இல் பிறந்தார். பள்ளிக் கல்வியை மதுரையில் முடித்து, கல்லூரிக்கல்வியை, சென்னை கிறித்துவக் கல்லூரியில் பயின்று 1983ஆம் ஆண்டில் பட்டம் பெற்றார். சௌராட்டிரர் சமுகத்தில் கே. வி. இராமாச்சாரிக்கு அடுத்தபடியாக துளசிராம் இரண்டாவது பட்டதாரி ஆவார். சட்டம் பயின்றவர். சென்னை மாகாண சட்டமன்ற உறுப்பினராகப் பணியாற்றியவர். ஆத்திகம், அரசியல், சட்டத்துறை, சமூகசேவை, தொழில், கல்வி ஆகிய பல்வேறு துறைகளில் புகழீட்டியவர். சௌராட்டிர சமுக மக்களுக்கு கல்வி மற்றும் அரசியலின் முக்கியத்துவத்தை உணர்த்தி அவர்களுக்குப் பயிற்சியளித்தவர்.\n\n\n\n\n\n\n\n\n"}
{"id": "177635", "url": "https://ta.wikipedia.org/wiki?curid=177635", "title": "என். எம். ஆர். சுப்பராமன்", "text": "என். எம். ஆர். சுப்பராமன்\n\nஎன். எம். ஆர். சுப்பராமன் (பிறப்பு: 14.08.1905- இறப்பு:25.01.1983) காந்தியவழியில் இந்திய விடுதலைப் போராட்டத்தில் கலந்துகொண்டவர். மதுரையில் நாட்டாண்மை மல்லி குடும்பத்தில், இராயலு அய்யர்-காவேரி அம்மாள் தம்பதியருக்கு இரண்டாவது மகனாக பிறந்தவர். இவரது மனைவி பெயர் பர்வதவர்தனி. காந்தியவழியில் இந்திய விடுதலை போராட்டத்தில் ஈடுபட்டதால் ”மதுரை காந்தி“ என மதுரை மக்களால் அன்பாக அழைக்கப்பட்டவர்.\nSection::::இந்திய விடுதலைப் போராட்டத்தில் பங்களிப்பு.\nதேசியக் கவி இரவீந்திரநாத் தாகூர் கல்கத்தாவில் நடத்திக்கொண்டிருந்த சாந்திநிகேதன் கல்விக்கூடத்தில் இரண்டு ஆண்டு காலம் கல்வி பயின்றார். சுப்பராமன் செல்வக்குடும்பத்தில் பிறந்தாலும், இந்திய விடுதலைப் போராட்டத்தில் தீவிர பங்கேற்று கடுஞ்சிறை கண்டவர். சிறைவாசத்தின் போது இவருக்கு கிடைத்த அருமையான நண்பர்களான கோவை தி. சு. அவினாசிலிங்கம் செட்டியார் மற்றும் வேதாரண்யம் சர்தார். அ. வேதரத்தினம் ஆகியவர்களுடன் இணைந்து காங்கிரசு பேரியக்கத்தில் தீவிரமாக ஈடுபட்டார். சர்வோதயத் திட்டங்களிலும் பணிகளிலும் தீவிரமாக ஈடுபட்டார்.\n\nSection::::நிலக்கொடை இயக்கம்.\nதமது நிலங்களைப் சர்வோதய சங்க தலைவர் வினோபா பாவே வகுத்த திட்டப்படி தனது நூறு ஏக்கர் விளைநிலங்களை பூதானம் (பூமி தானம்) மூலம், ஏழை எளிய மக்களுக்கு வழங்கிய சர்வோதயத் தொண்டர்.\n\nSection::::அரசியல் இயக்கம்.\n1923ல் காக்கிநாடாவில் நடைபெற்ற அகில இந்திய காங்கிரஸ் கட்சி மாநாட்டுக்கு, மதுரை நகர் பிரதிநிதியாக கலந்து கொண்டார். இதனால் இவரது இந்திய விடுதலை வேட்கை அதிமாக்கியது. 1930ல் மதுரை மாவட்ட காங்கிரசு கட்சியின் தலைவராக தேர்ந்தெடுக்கப் பட்டார். 1934ல் மகாத்மா காந்தி நாடு முழுவதும் தீண்டாமைக்கு எதிரான பிரசாரம் மேற்கொண்டார். அவரது பயணத்தில் காந்தியடிகள் மதுரை வருகையின் போது, என். எம். ஆர். சுப்பராமன் வீட்டில் இரண்டு நாட்கள் தங்கி இருந்தார். மகாத்மா காந்தி சுப்பராமனின் குடும்ப நண்பராக விளங்கினார்.\n\nமதுரை நகராட்சியின் தலைவராக 1935-1942 வரை பதவியில் இருந்தார். மேலும் 1937ஆம் ஆண்டு மற்றும் 1946ஆம் ஆண்டு ஆகிய முறை சென்னை மாநில சட்டப்பேரவையில் உறுப்பினர் பதவியில் இருந்து மக்கள் பணி ஆற்றினார். ”வெள்ளையே வெளியேறு” என்று காந்தியடிகள் தொடங்கி வைத்த போராட்டத்தில் கலந்து கொண்டு கடுஞ்சிறைவாசம் அனுபவித்தார்.\n\nஇந்தியா 1947ல் விடுதலை பெற்ற பின்பும் சுப்பராமன் மக்கள் பணியை தொடந்து ஆற்றினார். நாடாளுமன்ற மக்களவை உறுப்பினராக 1962-1967 வரை தொடந்தார்.\n\nSection::::தீண்டாமை ஒழிப்பு இயக்கம்.\nகாந்தீய கொள்கைகளில், அரிசன முன்னேற்றத்தை தேர்ந்தேடுத்து இதற்காகவே தம்மை அர்பணித்துக் கொண்டவர். \n1939ஆம் ஆண்டில் தாழ்த்தப்பட்டவர்கள் மதுரை மீனாட்சியம்மன் கோயிலுக்குள் நுழையும் போராட்டத்தில் மதுரை. அ. வைத்தியநாதய்யருடன் சுப்பராமன் துணையாக போராடியதுடன் கக்கன் போன்றவர்களையும் தன்னுடன் அழைத்துச் சென்றார். தாழ்த்தப்பட்ட மக்களின் கல்வி மேம்பாட்டிற்காக உறைவிடப்பள்ளிகள் நிறுவினார். நரிக்குறவப் பெண் குழந்தையைத் தத்தெடுத்து வளர்த்து திருமணம் செய்துவைத்தார்.\n\n\nSection::::காந்தியப் பணியில்.\n”அகில இந்திய காந்தி நினவு நிதி” அமைப்பு துவக்கப்பட்ட போது, சுப்பராமன், தமிழ்நாட்டில் அதன் அமைப்புச் செயலராகவும், பின் அதன் தலைவராகவும் 1981ஆம் ஆண்டு வரை பணியாற்றினார்.\n\nSection::::கொடைத்திறன்.\nஆன்மீகத்தில் மிகவும் பற்றுக் கொண்ட இவர் கீதா பவனம் கட்டி பகவத்கீதை பாராயணம் நடத்த வழி வகுத்தார். சௌராட்டிர சமூக பெண்கள் கல்வி முன்னேற்றத்திற்காக, மதுரையில் சௌராட்டிர பெண்கள் மேல்நிலைப் பள்ளி, இவர் முயற்சியால் துவக்கப்பட்டது.\n\nதன் இல்லத்தில் இருந்த நூல்களை மதுரை சௌராட்டிரக் கல்லூரி நூலகத்திற்கு நன்கொடையாக வழங்கினார். மதுரையில் பல கூட்டுறவு சங்கங்களை நிறுவி, கூட்டுறவு இயக்கத்தை வளர்த்தவர்களில் இவர் முக்கியமானவர். தாம் மதுரை சொக்கிக்குளத்தில் வாழ்ந்த மாளிகையை மதுரை காமராசர் பல்கலைக் கழகத்தின் ”காந்தியியல்” (Gandhian Thought) துறைக்கு நன்கொடையாக வழங்கினார்.\n\nSection::::மறைவுக்குப்பின் அரசு செலுத்திய மரியாதை.\nசுப்பராமனின் பொதுநலத் தொண்டினை பாராட்டும் விதமாக, சுப்பராமனின் நூற்றாண்டு பிறந்த நாளில், (2005ஆம் ஆண்டில்) சுப்பராமானின் நினைவு தபால் தலையை இந்திய அரசின் அஞ்சல் துறை வெளியிட்டது.\n\nமதுரை மாநகராட்சி இவர் பெயரில் பூங்கா ஒன்று மதுரையில் அமைத்ததுடன், மதுரை மாநகர், தெற்குவாசல்-வில்லாபுரத்தை இணைக்கும் மேம்பாலத்தின் திறப்பு விழாவின் போது (11-08-1989), என். ஆர். சுப்பராமனின் நினைவை போற்றும் விதமாக அந்த மேம்பாலத்திற்கு ’என். எம். ஆர். சுப்பராமன் மேம்பாலம்’ என்று பெயரிட்டார், அன்றைய தமிழக முதல்வர் மு. கருணாநிதி.\n\nதமக்கு சொந்தமான இடத்தை மதுரை மாநகராட்சிக்கு தானமாக அளித்து அதில் மகப்பேறு மருத்துவமனை கட்ட உதவினார். மதுரை மாநகராட்சி நிர்வாகம் இந்த மருத்துவமனைக்கு, சுப்பராமனின் தந்தை இராயலு அய்யர் நினைவாக என். எம். இராயலு அய்யர் மகப்பேறு மருத்துவமனை எனப்பெயர் சூட்டி கெளரவித்தது. (இந்த மகப்பேறு மருத்துவமனையை காந்தி பொட்டல் ஆசுபத்திரி என்று இப்பகுதி மக்கள் அழைப்பர். மேலும் இந்த மகப்பேறு மருத்துவமனை முன்பாக, மகாத்மா காந்தியின் முழு உருவச்சிலை பொதுமக்களால் நிர்மாணிக்கப்பட்டுள்ளது.\n\n"}
{"id": "177636", "url": "https://ta.wikipedia.org/wiki?curid=177636", "title": "பி. எஸ். ஏ. கிருட்டிணய்யர்", "text": "பி. எஸ். ஏ. கிருட்டிணய்யர்\n\nபி.எஸ்.ஏ. கிருட்டிணய்யர் (1899-1953) சௌராட்டிரரால் நன்கறியப்பட்ட தலைவர்களுள் ஒருவர்.\n\nSection::::வாழ்க்கைக் குறிப்பு.\nகிருட்டிணய்யரின் தகப்பனார் பாதே. அனுமந்தய்யர், ஸ்ரீ நடனகோபாலநாயகி சுவாமிகளின் சீடர் ஆவர். மதுரை சௌராட்டிர மேல்நிலைப் பள்ளியின் நிர்வாகக் குழுவில் பல ஆண்டுகள் (1946-1952) கல்விப்புரவலராக இருந்தார். சௌராட்டிர மைய சபையின்\nதலைவராக இருந்தார். அழகர்கோவில் தேவஸ்தான அறங்காவலராக இருந்தவர். மதுரை சௌராட்டிர சபையின் தலைவராக இருந்தார். சமூகப்பணி, மொழி, இலக்கியம், கலாசார முன்னேற்றத்திற்கு ஒரு நிரந்தர அமைப்பை ஏற்படுத்தினார். பல ஊர்களில் சிதறிக் கிடந்த சௌராட்டிர மொழி, இலக்கிய ஏட்டுச் சுவடிகளையும் அரும்பொருட்களையும் சேகரித்தார். இதற்காக மதுரை சௌராட்டிர சபையில் அருங்காட்சியகம் மற்றும் சாகித்திய குழ நிறுவினார். வாலாசப்பேட்டை ஸ்ரீவேங்கடரமண பாகவதரின் வழித்தோன்றல்கள் பாதுகாத்து வந்த தியாகராஜர் மற்றும் வேங்கடரமணரின் பாதுகைகள், பூசை பாத்திரங்கள், சங்கீத, சோதிட, இலக்கிய, வைத்திய ஏட்டுச்சுவடிகள், தியாகராஜர் சுவாமிகள் பாராயணம் செய்த போதனா பாகவதம் முதலியவைகளை 1943ல் மதுரைக்குக் கொண்டுவந்து வரச் செய்தார். மதுரை சௌராட்டிர கிருஷ்ணன் கோயிலில் உள்ள ஸ்ரீதியாகராச வேங்கடரமண மந்திரத்தில் பாதுகைகளை வைத்துப் பூசை செய்ய தனி சந்நதி ஏற்படுத்தினார். இதனால் மதுரை சௌராட்டிர சபையின் புகழ் இசை உலகில் பரவியது. வாலாசாப்பேட்டை பொக்கிசத்திலிருந்த ஏட்டுச்சுவடிகளை ஆராய்ந்து நூலகள் அச்சடித்து வெளியிடும் பணியைத் துவக்கினார். முதலில் சௌராட்டிரர்களின் கோத்திரங்களும் குடும்பப் பெயர்களும் என்ற நூலை 1951ல் வெளியிட்டார். வேங்கட சூரி சுவாமிகள் சமற்கிருத மொழியில் இயற்றிய நெளகா வரலாற்று நூல் 1941ல் வெளியிட்டார். தான் பிறந்த ’பாதே’ குடும்பப் பெயர் பற்றி ’பதென்’ வம்சாவளி (Lineology of Bhathe Families) என்ற நூலை 1936ல் வெளியிட்டார்.\n\n\n\n"}
{"id": "177637", "url": "https://ta.wikipedia.org/wiki?curid=177637", "title": "சி. எஸ். ராமாச்சாரி", "text": "சி. எஸ். ராமாச்சாரி\n\nசி. எஸ். இராமாச்சாரி என்பவர் ஒரு தொழிலதிபர் சௌராட்டிர சமுகத்தைச் சேர்ந்த இவர் முதலில் மதுரை திருநகரில் சீதாலட்சுமி நூற்பாலை எனும் பெயரில் ஒரு நூற்பாலையைத் தொடங்கி நடத்தி வந்தார். அதன் பின்னர் தேனி, மானாமதுரை, நாங்குநேரி, இராமநாதபுரம் போன்ற ஊர்களில் நலிவடைந்த நிலையிலிருந்த சில நூற்பாலைகளைப் பெற்று அதைத் தன் நிருவாகத் திறமையின் மூலம் சிறப்பாகக் கொண்டு வந்தவர்.\n\nSection::::ஆற்றிய சமுகப் பணிகள்.\nஇவர் ‘சீதாஇலக்குமி அறக்கட்டளை’ எனும் பெயரில் ஒரு அறக்கட்டளையை உருவாக்கி, மதுரை, திருநகரில் சீதாஇலக்குமி பெண்கள் மேல்நிலைப் பள்ளி தொடங்கி வைத்தார். மருத்துவமனை போன்றவைகளைத் தொடங்கி நடத்திடச் செய்தார். மதுரையிலிருக்கும் சௌராட்டிர மேல்நிலைப்பள்ளி யில்” கூட்ட அரங்கம்” ஒன்றைக் கட்டிக் கொடுத்தார். மதுரை சௌராட்டிர கல்லூரியை நிறுவத் தேவையான பணம் அளித்ததுடன், கல்லூரிக்கான பல புதிய கட்டிடங்களையும் கட்டிக் கொடுத்தார். தஞ்சாவூர், மானம்புச்சாவடியில் உள்ள சௌராட்டிர தொடக்கப் பள்ளிக்கு கட்டிட நன்கொடை வழங்கினார்.\n\n"}
{"id": "177638", "url": "https://ta.wikipedia.org/wiki?curid=177638", "title": "என். எம். ஆர். கிருட்டிணமூர்த்தி", "text": "என். எம். ஆர். கிருட்டிணமூர்த்தி\n\nஇராவ் பகதூர் என். எம். ஆர். கிருட்டிணமூர்த்தி (1910-) செளராட்டிர சமூகத் தலைவர்களுள் குறிப்பிடத்தக்கவர்.\n\nSection::::பிறப்பு.\nகிருட்டிணமூர்த்தி மதுரையில் புகழ் பெற்ற ’இராயலு’ குடும்பத்தில் நாட்டாமை மல்லி. என். எம். இராயலு அய்யருக்கு 1910ல் பிறந்தார். காந்தீயத் தலைவர் என். எம். ஆர். சுப்பராமனின் இளைய சகோதரர் ஆவர்.\n\nSection::::ஆற்றிய சமுகப் பணிகள்.\nசௌராட்டிர சமூகத்தில் இராவ் பகதூர். (கோபுளா) கே. எம். எஸ். இலக்குமணய்யருக்கு அடுத்தபடியாக பெருந்தலைவராக மதிக்கப்பட்டார். சௌராட்டிர மத்திய சபையின் சோதனையான காலகட்டங்களில் திருச்சி. சுப்பைய்யருடன் மிகவும் திறமையாக நடத்திச் சென்றார். கால் நூற்றாண்டாக நடைபெறாமல் இருந்த சௌராட்டிர மத்திய சபையின் மாநாட்டை 1981ல் மதுரையில் நடத்தி சௌராடடிர மக்கள் அனைவரின் பாராட்டைப் பெற்றவர். மதுரை சௌராட்டிர கல்லூரி கட்டிட நிதிக்காக தமிழ்நாடு முதல்வர் எம் ஜி ஆரை சந்தித்து தேவையான உதவிகள் பெற்று வந்தார். இவரது முயற்சியால் தற்போதைய முதல்வர் செயலலிதா சௌராட்டிர கலை கல்லூரி கட்டிட நிதிக்காக பரதநாட்டியம் நிகழ்ச்சி நடத்தி இலட்சக்கணக்கில் நன்கொடை வசூலித்து வழங்கினார். மதுரை மீனாட்சியம்மன் கோவில் ”தக்கார்” ஆக இருந்தபோது மீனாட்சியம்மன் பட்டாபிசேகத்தின் போது செங்கோல் ஏந்தினார். சௌராட்டிர மத்திய சபையின் அலுவலகம் இவருடைய சொந்த கட்டிடத்தில் வாடகையின்றி இயங்குவதற்கு இறுதிவரைக்கும் அனுமதி கொடுத்தார்.\n\nSection::::வகித்த பதவிகள்.\nசௌராட்டிர மேல்நிலைப் பள்ளி, மதுரை, சௌராட்டிர கலைக் கல்லூரி, நடனகோபாலநாயகி மந்திர், கீதாபவனம், மதுரை-இராமநாதபுரம் வணிகர்கள் சங்கம், யூனியன் கிளப், முதலிய சமூக நிறுவனங்களில் தலைவர் உட்பட பல பதவிகள் வகித்தவர்.\n\nSection::::தொழில்.\nதிரைப்படத் தயாரிப்பு, திரைப்பட அரங்க நிர்வாகம் முதலிய கலைத்துறைகளில் புகழ் பெற்றவர்.\n\n\n"}
{"id": "177647", "url": "https://ta.wikipedia.org/wiki?curid=177647", "title": "நிலையாற்றல்", "text": "நிலையாற்றல்\n\nஇயற்பியலில் ஒரு பொருளின் நிலை ஆற்றல் (potential energy) என்பது அப்பொருளின் நிலையைப் பொறுத்து அதனுள் அடங்கியுள்ள ஆற்றலைக் குறிக்கும்.\n\nm திணிவுள்ள (தமிழக வழக்கு: திணிவு --> நிறை) ஒரு பொருள் h உயரத்தில் ஓய்வில் இருப்பின், தரையில் இருந்து அப்பொருளை h உயரத்திற்கு எடுத்துச் செல்வதற்காக செய்யப்பட்ட வேலை அப்பொருளின் நிலையாற்றல் ஆகும். இது அப்பொருளின் \"புவியீர்ப்பு நிலையாற்றல்\" என்றும் அழைக்கப்படும். அப்பொருள் தரையில் விழுந்தால் அதே அளவு ஆற்றலை நாம் அதிலிருந்து பெற முடியும்.\n\nஅப்பொருளை தரையில் இருந்து மேனோக்கித் தூக்குவதற்கு mg என்ற அதனுடைய எடையை எதிர்த்து வேலை செய்யப்படுகிறது.\n\nபொருளின் மீது செய்யப்பட்ட வேலை:\n\nஇங்கு,\n\nஎனவே நிலையாற்றல் = mgh ஆகும். இதன் அலகு எஸ்.ஐ. அலகுகளில் ஜூல் ஆகும்.\n\nஇச்சமன்பாட்டின்படி நிலையாற்றல் திணிவுக்கும் உயரத்திற்கும் நேர்விகித சமனாக உள்ளது. உதாரணமாக, இரண்டு ஒரே மாதிரியான பொருட்களை உயரே கொண்டு செல்ல, அல்லது ஒரே பொருளை இரண்டு மடங்கு உயரத்திற்கு கொண்டு செல்வதற்கு இரு மடங்கு ஆற்றல் தேவைப்படுகிறது.\n\nஇந்த \"mgh\" சமன்பாடு புவியீர்ப்பு ஆர்முடுகல், g, மாறாமல் இருக்கும் போது மட்டுமே பொருந்தும். புவியின் மேற்பரப்பில் அல்லது அதற்குக் கிட்டவாக இவ்வார்முடுகல் மாறாமல் இருக்கும். ஆனால், பூமியின் மேற்பரப்புக்கு மிக அதிக தூரத்தில் உள்ள ஒரு பொருளுக்கு, எ+கா: செய்மதி (தமிழக வழக்கில்-துணைக்கோள்), விண்கல் போன்றவற்றிற்கு, இச்சமன்பாடு பொருந்தாது.\n"}
{"id": "177650", "url": "https://ta.wikipedia.org/wiki?curid=177650", "title": "ஜானகிராம் கே. எல். என்", "text": "ஜானகிராம் கே. எல். என்\n\nகே. எல். என். ஜானகிராம் (1913 - 1997) ஒரு தொழிலதிபர். சௌராட்டிர சமூகத்தவர்களுள் குறிப்பிடத்தக்கவர்.\n\nSection::::வாழ்க்கைக் குறிப்பு.\nஜானகிராம் மதுரையில் புகழ்படைத்த ’மிசினுக் குடுவான்’ குடும்பத்தில் கே. எல். நாகசாமியின் மகனாகப் பிறந்தார். படிப்பு குறைவாக இருந்த போதிலும், இவர் விடாமுயற்சியால் படிப்படியாக உயர்ந்து இரும்பு வார்ப்படத்தொழிலில் நிபுணர் ஆனார். இரும்பு வார்படத்தொழில் மூலம் இரும்பு தளவாடங்கள் உற்பத்தி தொழிலை மதுரையில் முதலில் தொடங்கியவரானார். 1978ல் இரும்பு தளவாட இயந்திரங்கள் உற்பத்திக்காக தங்கப் பதக்கம் பெற்றவர்.\n\nநீண்ட காலம் ரிஷிகேஷ், அரித்வார் போன்ற ஆன்மீக இடங்களில் வாழ்ந்தார். அங்கிருந்தபடியே மதுரையில் உள்ள தமது நாகசாமி இரும்பு தளவாட இயந்திரங்கள் உற்பத்தி தொழிற்சாலையை நிர்வகித்து வந்தார். தன் தகப்பனார் கே. எல். நாகசாமி அறக்கட்டளை மற்றும் தன்னுடைய பெயரில் உள்ள அறக்கட்டளைகளை நிர்வகித்து வந்தார். சிருங்கேரி சங்கராச்சாரியார் இவருக்கு ’ஆத்மஞானி’ என்ற பட்டத்தை வழங்கினார்.\n\nமதுரை சௌராட்டிர மேல்நிலைப் பள்ளியில் புகழ் பெற்ற ‘ஜானகிராம் ஹால்’ என்ற பெயரில் பெரிய கூட்ட அரங்கு கட்டிடத்தை கட்டிக் கொடுத்தார். மதுரை சௌராட்டிர கல்லூரிக்காக, தொழில் அதிபர் சி. எஸ். இராமாச்சாரியின் துணையுடன் 12 இலட்சம் ரூபாய் நிதி திரட்டி தந்தார். தாமும் பல இலட்சங்கள் நன்கொடை வழங்கினார். இவருக்கு மகரிசியோகி சுத்தானந்த பாரதி ‘தியானயோகி’ எனும் பட்டத்தை வழங்கி ஆசிர்வதித்தார். ஏழை மக்கள் பயன்பாட்டுக்காக தமது பெயரில் ‘ஜானகிராம் திருமண மண்டம்’ கட்டிக்கொடுத்தார். மேலும் பிற ஊர் சௌராட்டிர மக்கள் மதுரைக்கு வரும் போது தங்குவதற்கு தர்ம சத்திரம் கட்டிக்கொடுத்தார். சௌராட்டிர பெண்கள் மேல்நிலைப் பள்ளியில் தமது மனைவியின் பெயரில் ஒரு கட்டிடத்தை நிர்மாணித்து கொடுத்தார். மதுரை சௌராட்டிர கல்லூரிக்கு வகுப்பறைகள் கட்டிக்கொடுத்தார்.\n\nமயிலை இராமகிருட்டிண மடம், மதுரை சித்தாச்ரமம் மற்றும் வண்டியூர் சௌராட்டிர மருத்துவமனை ஆகிய நிறுவனங்களுக்கு நன்கொடை வழங்கினார். மதுரை சௌராட்டிர பெண்கள் மேல்நிலைப்பள்ளி மாணவிகள் நலனுக்கு இரண்டு பேருந்துகள் வாங்க நன்கொடை வழங்கினார்.\n\n\n"}
{"id": "177651", "url": "https://ta.wikipedia.org/wiki?curid=177651", "title": "மரியம் சோங்", "text": "மரியம் சோங்\n\nசீமாட்டி மரியம் சோங் அல்லது சோங் ஆ மேய் () என்பவர் மலேசியப் பிரதமர் துங்கு அப்துல் ரகுமான் அவர்களின் முதல் மனைவியாவார். துங்கு \"மலேசியத் தந்தை\" என்று அன்பாக அழைக்கப்படுகிறவர். மரியம் சோங் இஸ்லாமிய சமயத்தைத் தழுவிய பின்னர் அவருடைய பெயர் மரியம் சோங் அப்துல்லா என பெயர் மாற்றம் கண்டது.\n\nசீமாட்டி மரியம் சோங் அப்துல்லாவின் தந்தையாரின் பெயர் \"சோங் ஆ யோங்\" (). இவர் கெடா, அலோர் ஸ்டாரில் ஈய வணிகராகவும் செல்வந்தராகவும் இருந்தார். 1933 இல், துங்குவைத் திருமணம் செய்து கொண்டதும் இஸ்லாமிய சமயத்தைத் தழுவினார்.\n\nசீன சயாமிய இரத்தக் கலவையைக் கொண்ட மரியம் சோங், திருமணத்திற்குப் பின்னர் மரியம் சோங் அப்துல்லா () என தம் பெயரை மாற்றிக் கொண்டார்.\n\nSection::::வாழ்க்கை குறிப்புகள்.\nதுங்கு அப்துல் ரகுமான், கூலிமில் துணை மாவட்ட அதிகாரியாகப் பணியாற்றத் தொடங்கிய போது மரியம் சோங் அப்துல்லாவைச் சந்தித்தார். துங்குவின் தாயார் செ மஞ்சரேலா தான், மரியம் சோங் அப்துல்லாவை மருமகளாகத் தேர்வு செய்தார் என்று சில வரலாற்று ஆவணங்களில் சொல்லப்படுகிறது.\n\nதுங்கு மறுப்பு தெரிவித்தும், அவர் பலவந்தப்படுத்தப்பட்டு திருமணம் செய்து வைக்கப்பட்டார் என்றும் சொல்லப்படுகிறது. இருப்பினும், அரச வழக்கப்படி, கெடா அரண்மனையில் அவர்களுக்கு திருமணம் செய்து வைக்கப்பட்டது.\n\nஇவர்களுக்கு இரு பிள்ளைகள். மூத்தவர் துங்கு கத்திஜா. அடுத்தவர் துங்கு அகமட் நெராங். துங்குவிற்கு 1935 இல் பாடாங் தெராப் வட்டாரத்தின் மாவட்ட அதிகாரியாக பதவி உயர்வு வழங்கப்பட்டது. பாடாங் தெராப் மலேரியா நோயினால் மிகவும் மோசமாகப் பாதிக்கப்பட்ட இடமாகும். இங்குதான் மரியம் சோங் அப்துல்லா, தம்முடைய இரண்டாவது குழந்தை துங்கு அகமட் நெராங்கை ஈன்றெடுத்தார்.\n\nSection::::மலேரியா காய்ச்சல்.\nகோலா நெராங் பகுதியில் மாவட்ட அதிகாரியாக துங்கு பணிபுரிந்ததின் தாக்கத்தினால் தன்னுடைய மகனுடைய பெயரிலும் நெராங் எனும் சொல்லை துங்கு இணைத்துக் கொண்டார். இரண்டாவது குழந்தை துங்கு அகமட் நெராங்கை ஈன்றெடுத்த 33வது நாளில், சீமாட்டி மரியம் சோங் அப்துல்லாவிற்கு, மிக மோசமான மலேரியா காய்ச்சல் கண்டது.\n\nஅவருக்கு பினாங்கில் சிறப்பான மருத்துவ சிகிச்சைகள் அளிக்கப்பட்டன. அப்போது, அலோர் ஸ்டாருக்கு வருகை புரிந்த ஓர் ஆங்கிலேய மருத்துவரும் மரியம் சோங் அப்துல்லாவிற்கு மருத்துவ சிகிச்சைகள் செய்தார். அந்த மருத்துவர் நீர்ப்பு இல்லாத குயினைன் மருந்தை மரியம் சோங் அப்துல்லாவின் உடலுக்குள் செலுத்தியதால் அவர் உயிர் துறந்தார் என்று சொல்லப்படுகிறது.\n\nதம் மனைவியின் இறப்பைப் பற்றி துங்கு அதிகாரப்பூர்வமாக குற்றப் பத்திரிகை எதையும் சமர்ப்பிக்கவில்லை. அதற்குப் பதிலாக, கோலா நெராங் பகுதியில் மலேரியா கொசு ஒழிப்பு திட்டத்திற்கு நிதி ஒதுக்கித் தருமாறு மாநிலச் செயலகத்தைக் கேட்டுக் கொண்டார்.\n\nமுன்பு துங்கு நிதியுதவி கேட்ட போது மறுக்கப்பட்டது. சீமாட்டி மரியம் சோங் அப்துல்லாவின் இறப்பிற்குப் பின்னர்தான், துங்குவின் கோரிக்கை நியாயப்படுத்தப்பட்டு கோலா நெராங் பகுதியில் மலேரியா கொசு ஒழிப்பு திட்டம் தீவிரமாகச் செயல் படுத்தப்பட்டது.\n\n"}
{"id": "177656", "url": "https://ta.wikipedia.org/wiki?curid=177656", "title": "மியூனிக் வானூர்தி நிலையம்", "text": "மியூனிக் வானூர்தி நிலையம்\n\nமியூனிக் வானூர்தி நிலையம் \"Munich Airport\", , ) செருமனியின் மியூனிக் நகரத்திலிருந்து வடகிழக்கே தொலைவில் அமைந்துள்ள பன்னாட்டு வானூர்தி நிலையம் ஆகும். இது லுஃப்தான்சா நிறுவனத்திற்கும் இசுடார் அல்லையன்சில் உறுப்பினராக உள்ள வான்வழிப் போக்குவரத்து நிறுவனங்களுக்கும் முனைய நடுவமாக விளங்குகிறது. தொன்மையான பிரைசெங் நகரில் அமைந்துள்ள இந்த நிலையம் முன்னாள் பவேரிய பிரதமராக இருந்த பிரான்சு யோசஃப் இசுட்ராசு நினைவாகப் பெயரிடப்பட்டுள்ளது. இது நான்கு நகராட்சிகளின் பகுதிகளில் அமைந்துள்ளது.\n\n1995இல் 15 மில்லியனாக இருந்த பயணிகள் போக்குவரத்து 2006இல் 30 மில்லியனாக இரட்டித்துள்ளது. 1996இல் இது செருமனியின் இரண்டாவது போக்குவரத்து மிகுந்த வானூர்தி நிலையமாக உயர்ந்தது. லுஃப்தான்சா நிறுவனத்திற்கு பிராங்க்ஃபுர்ட்டிற்கு அடுத்து இரண்டாவது முனைய நடுவமாக உள்ளது. 2012இல் ஐரோப்பாவில் 38,360,604 பயணிகள் பயன்படுத்திய இந்நிலையம் ஐரோப்பாவில் ஏழாவதாகவும் உலகில் 30ஆவதாகவும் விளங்குகிறது.\n\n"}
{"id": "177663", "url": "https://ta.wikipedia.org/wiki?curid=177663", "title": "குமட்டிக்காய்", "text": "குமட்டிக்காய்\n\nகுமட்டிக்காய் அல்லது குமிட்டிகாய் எனப்படும் இது ஒரு படர்கொடி தாவரம். இதை ஆற்றுத்தும்மட்டி, கொம்மட்டி, வரித்தும்மம், பேய்கும்மட்டி என்ற வேறு பெயர்களிலும் அழைப்பர். இவை களைகளாய் விளைநிலங்களில் காணப்படுகின்றன. இதன் தாயகம் மெடட்ரேனியன் மற்றும் ஆசியா. ஆப்பிரிக்கா, இஸ்ரேல் பாலஸ்தீனத்தில் அதிகம் காணப்படுகிறது. தமிழகமெங்கும் மணற்பாங்கான இடங்களில் வளர்கிறது. மிகவும் வெட்டப்பட்ட இலைகளையுடைய தரையோடு வேர்விட்டுப் படரும் கொடி.\nSection::::பண்புகள்.\nஇதன் காய்கள் மிகுந்த கசப்பு சுவையுடையது. பச்சை, வெள்ளை நீள வரிகளையுடைய காய்களாகும். இதன் காய்கள் சிறிய பந்து போல் இருக்கும். ஆரஞ்சு மற்றும் எலுமிச்சை வண்ணத்திலும் இருக்கும். இதில் அமிலத்தன்மை அதிகம் இருக்கும். விதைகள் மூலம் இனப்பெருக்கம் செய்யப்படுகிறது.\nSection::::பயன்கள்.\nசித்த மருத்துவத்திலும், வேளாண்மையில் தாவர பூச்சிவிரட்டியாகவும் பயன்படுகின்றது. இலை, காய், வேர் ஆகியவை மருத்துவப் பயனுடையவை. புழுவெட்டினால் மயிர் கொட்டும் இடங்களில் காயை நறுக்கி தேய்த்து வரப் புழு வெட்டு நீங்கும்.\n\n"}
{"id": "177666", "url": "https://ta.wikipedia.org/wiki?curid=177666", "title": "அசுபால்ட்டு", "text": "அசுபால்ட்டு\n\nஅசுபால்ட்டு (\"asphalt\", அல்லது அல்லது ) மாற்றுச்சொல் பிற்றுமின் (\"bitumen\", ), என்பது பாறை எண்ணெயின் ஒட்டிக்கொள்ளும் கருநிற உயரிய பிசுக்குமைத் தன்மையுடைய நீர்ம அல்லது குறை திண்ம ஒரு வடிவம் ஆகும். இது இயற்கையாகவும் காணப்படுவதுண்டு; அல்லது தூய்மைப்படுத்தப் பட்ட நிலையிலும் பெறலாம். இது கரிப்பிசினின் வகைகளில் ஒன்றாகக் கருதப்படுகிறது. இதனை அசுபால்லடம் என்றும் தார் என்றும் அழைப்பதுண்டு.\n\nஅசுபால்ட்டு/பிற்றுமின்னின் முதன்மைப் பயன்பாடு சாலை கட்டமைப்பாகும். இதனை சாலையிடப் பயன்படுத்தப்படும் சல்லிக்கற்களை பிணைக்கும் பிசினாகப் பயன்படுத்தி அசுபால்ட்டு பைஞ்சுதை உருவாக்கப்படுகிறது. அடுத்து சாய் கூரைகளின் இணைப்புக்கள், சமநிலை மேற்கூரைகளின் தளங்களில் நீர்புகா கட்டமைப்புக்களுக்கு அசுபால்ட்டு பயன்படுத்தப்படுகிறது.\n\nஇயற்கையில் கிடைக்கும் அசுபால்ட்டு/பிற்றுமின் சிலநேரங்களில் \"கச்சா பிற்றுமின்\" எனப்படுகிறது. இதன் பிசுக்குத்தன்மை குளிர்ந்த கரும்புப்பாகு போன்றுள்ளது பாறை எண்ணெயை ]க்கு காய்ச்சி வடித்த பிற்றுமின் \"தூய்மித்த பிற்றுமின்\" எனப்படுகிறது.\n\n"}
{"id": "177675", "url": "https://ta.wikipedia.org/wiki?curid=177675", "title": "உலக பத்திரிகை சுதந்திர நாள்", "text": "உலக பத்திரிகை சுதந்திர நாள்\n\nஉலக பத்திரிகை சுதந்திர நாள் (\"World Press Freedom Day\") என்பது பத்திரிகை சுதந்திரத்தைப் பரப்பும் நோக்கிலும் \"மனித உரிமைகள் சாசனம்\" பகுதி 19 இல் இடம்பெற்றுள்ள பேச்சுரிமைக்கான சுதந்திரத்தை உலக நாடுகளின் அரசுகளுக்கு நினைவூட்டவும் ஐக்கிய நாடுகள் அவையினால் சிறப்பு நாளாகப் பிரகடனப்படுத்தப்பட்டது.\n\n1993 ஆம் ஆண்டில் இடம்பெற்ற ஐக்கிய நாடுகள் பொதுச் சபைக் கூட்டத்தில் ஏற்றுக்கொள்ளப்பட்ட தீர்மானத்தின்படி ஒவ்வோர் ஆண்டும் மே 3 ஆம் நாளன்று பத்திரிகை சுதந்திர நாளாக ஏற்றுக்கொள்ளப்பட்டது. ஆபிரிக்கப் பத்திரிகைகளால் கூட்டாக 1991 ஆம் ஆண்டு இந்நாளிலேயே \"பத்திரிகை சுதந்திர சாசனம்\" (\"Declaration of Windhoek\") முன்வைக்கப்பட்டது. இது 1991 ஆம் ஆண்டு யுனெஸ்கோ (UNESCO) அமைப்பினால் நடாத்தப்பட்ட பொதுக் கூட்டத்தின் 26 ஆம் அமர்வில் சிபாரிசு செய்யப்பட்ட ,'உலகின் சகல பிராந்தியங்களிற்குமான பேச்சு மற்றும் கருத்து வெளியீட்டுச் சுதந்திரத்திற்கானதும், ஊடகச் சுதந்திரத்தினதும் பாதுகாப்பிற்கும் மேம்படுத்தலிற்குமான ஆணை' என்ற தொனிப் பொருளில் பரிந்துரைக்கப்பட்ட கட்டளையின் நிமித்தமாக உருவானது.\n\nஇந்நாளில் ஊடக சுதந்திரத்துக்காகப் பங்களிப்பு செய்யும் ஒருவருக்கு ஆண்டுதோறும் யுனெஸ்கோ நிறுவனத்தினர் யுனெஸ்கோ/கிலெர்மோ கானோ உலக பத்திரிகை சுதந்திர விருது வழங்கிக் கௌரவிக்கின்றனர். இவ்விருது கொலம்பியப் பத்திரிகையாளர் கிலெர்மோ கானோ இசாசா என்பவரின் நினவாக வழங்கப்பட்டு வருகிறது. இவர் 1986 ஆம் ஆண்டு டிசம்பர் 17 இல் அவரது அலுவலகம் முன்பாக வைத்துப் படுகொலை செய்யப்பட்டிருந்தார். அவரின் கொலையின் பின்னரே பத்திரிகை சுதந்திரம் தொடர்பான பேச்சு வலுப்பெற்றது.\n\nஇந்நாள் அன்று, உலக அமைதிக்காகவும், பேச்சுச் சுதந்திரத்திற்காகவும் மற்றும் பத்திரிக்கை தர்மத்தினூடாகவும் பல இன்னல்களைத் தாண்டிப் போராடிய பத்திரிகை எழுத்தாளர் ஒருவருக்கு 25,000 டொலர் பெறுமதியான பரிசு வழங்கப்படுகின்றது. சுமார் 14 நபர்களைக் கொண்ட குழுவால் குறிப்பிட்ட இத்தெரிவு நடைபெறுகிறது.\n\n\n"}
{"id": "177676", "url": "https://ta.wikipedia.org/wiki?curid=177676", "title": "யுனெஸ்கோ/கிலெர்மோ கானோ உலக பத்திரிகை சுதந்திர விருது", "text": "யுனெஸ்கோ/கிலெர்மோ கானோ உலக பத்திரிகை சுதந்திர விருது\n\nயுனெஸ்கோ/கிலெர்மோ கானோ உலக பத்திரிகை சுதந்திர விருது (\"UNESCO/Guillermo Cano World Press Freedom Prize\"), என்பது உலக அமைதிக்காகவும், பேச்சுச் சுதந்திரத்திற்காகவும் மற்றும் பத்திரிக்கை தர்மத்தினூடாகவும் பல இன்னல்களைத் தாண்டிப் போராடிய பத்திரிகையாளர், அமைப்பு, அல்லது ஒரு நிறுவனத்திற்கு ஆண்டுதோறும் வழங்கப்படும் யுனெஸ்கோ விருதாகும். இவ்விருது 1997 ஆம் ஆண்டு முதல் வழங்கப்பட்டு வருகிறது.\n\nஅமெரிக்க டாலர் 45,000 பரிசு உலகப் பத்திரிகை சுதந்திர நாளான மே 3 ஆம் நாள் ஆண்டு தோறும் எல் எசுப்பட்டாடோர் என்ற கொலம்பிய நாளிதழின் ஆசிரியர் கிலெர்மோ வானோ இசாசா என்பவரின் நினைவாக வழங்கப்படுகிறது. இவர் 1986 டிசம்பர் 17 ஆம் நாள் பொகொட்டாவில் உள்ள அவரது அலுவலகத்தில் வைத்து சுட்டுக் கொல்லப்பட்டார். இவர் கொலொம்பியாவில் போதைப் பொருள் கடத்துவோருக்கு எதிராகப் பலமாகக் குரல் கொடுத்து வந்தவர்.\n\nஆண்டு தோறும், யுனெஸ்கோ நிறுவனத்தினால் தேர்ந்தெடுக்கப்பட்ட 14 சுயாதீன நபர்களைக் கொண்ட குழு ஒன்று அரச சார்பற்ற அமைப்புகளினாலும், யுனெஸ்கோ உறுப்பு நாடுகளினாலும் பரிந்துரைக்கப்படும் நபர்கள் அல்லது அமைப்புகளில் இருந்து வெற்றியாளரைத் தேர்ந்தெடுக்கின்றது.\n\n\n\n"}
{"id": "177677", "url": "https://ta.wikipedia.org/wiki?curid=177677", "title": "தசமணிமாலை", "text": "தசமணிமாலை\n\nதசமணி மாலை என்னும் நூல் 16 ஆம் நூற்றாண்டில் தோன்றிய நூல்களில் ஒன்று. இதன் ஆசிரியர் ‘மதுரைவாசி நிரம்ப அழகிய தேசிகர்’ என்று இந்நூலின் பதிப்பு ஒன்று கூறுகிறது. \n\nஇந்த நூல் 10 முதல் 14 சீர்கள் கொண்ட விருத்தப்பாடல்களால் ஆன நூல். இதன் பாடல்கள் நாதாந்த குருவே, திகாந்த குருவே, கமலை ஞானசம்பந்த குருவே, என்றெல்லாம் முடிகின்றன. பதிப்பு-நூல் குறிப்பிடும் அழகிய தேசிகரும், ஞானசம்பந்த குருவும் [[கமலை ஞானப்பிரகாசர்|கமலை ஞானப்பிரகாசரின் மாணாக்கர்கள் என்றும் இரு மாணாக்கர்களில் ஒருவர் மற்றொருவர்மீது நூல் பாடினார் என்னும் கருத்து பொருந்தாது என்றும் [[மு. அருணாசலம்]] குறிப்பிடுகிறார். இந்த நூல் [[திருஞான சம்பந்தர்]]மீது பாடப்பட்ட நூல் என அவர் கருதுகிறார். \n\nஇந்நூலிலுள்ள பாடல்களில் ஒரு பாடலில் வரும் ஓர் அடி:\nஎடுத்துக்காட்டு \n\nஞானப்ர காசகுரு குருவே எனக்கூறி\nபொருள்நோக்கில் சொற்பிரிப்பு செய்யப்பட்டுள்ள இந்த அடி\n\nஞானப்ரகாச குரு குருவே எனக் கூறி\n\nSection::::கருவிநூல்.\n[[மு. அருணாசலம்]], தமிழ் இலக்கிய வரலாறு, பதினாறாம் நூற்றாண்டு, முதல் பாகம், பதிப்பு 2005\nSection::::அடிக்குறிப்பு.\n[[பகுப்பு:16 ஆம் நூற்றாண்டுத் தமிழ் நூல்கள்]]"}
{"id": "177680", "url": "https://ta.wikipedia.org/wiki?curid=177680", "title": "வர்சா அசுவதி", "text": "வர்சா அசுவதி\n\nவர்ஷா அசுவதி ஓர் தமிழ்த்திரைப்பட நடிகை, 2009 ஆண்டில் பேராண்மை திரைப்படத்தின் மூலமாக நடிப்புலகினுள் நுழைந்தார், நீர்ப்பறவை திரைப்படத்தில் இவரின் நடிப்பிற்காக சிறந்த துணை நடிகைக்கான தேசிய விருதுக்கு பரிந்துரைக்கப்பட்டார்.\n\nSection::::ஆரம்ப வாழ்க்கை.\nவர்ஷா மேற்கு வங்கத்தில் பிறந்தவர், அவருக்கு நான்கு வயதாக இருக்கும் போது தமிழ்நாட்டிலுள்ள தூத்துக்குடிக்கு குடும்பத்துடன் வந்து குடியேறினர், அவருடைய தந்தை கப்பல் பொறியியலாளர்.\n"}
{"id": "177682", "url": "https://ta.wikipedia.org/wiki?curid=177682", "title": "ராஜா ஹரிஸ்சந்திரா", "text": "ராஜா ஹரிஸ்சந்திரா\n\nராஜா ஹரிஸ்சந்திரா (\"Raja Harischandra\") என்பது இந்தியாவில் தயாரிக்கப்பட்டு 1913 ஆம் ஆண்டில் வெளியிடப்பட்ட ஊமைப்படம் ஆகும். பிரபல இந்தியத் திரைப்படத் தயாரிப்பாளர் தாதாசாகெப் பால்கேயின் இயக்கத்திலும் தயாரிப்பிலும் வெளிவந்த இத்திரைப்படம் இந்தியாவில் வெளியிடப்பட்ட முதலாவது முழுநீளத் திரைப்படம் ஆகும். இந்தியத் தொன்மக் கதைத்தலைவர்களில் ஒருவனான அரிச்சந்திரன் பற்றிய கதையைத் தழுவி இத்திரைப்படம் படமாக்கப்பட்டது. இது 1913 ஆம் ஆண்டு மே 3 ஆம் நாள் வெளிவந்தது.\n\nஒரேயொரு பிரதி மட்டுமே தயாரிக்கப்பட்டு மும்பை கொரொனேசன் சினிமா மண்டபத்தில் முதன் முதலில் காண்பிக்கப்பட்டது. வணிக ரீதியில் வெற்றி பெற்று, இவ்வகையான மேலும் பல திரைப்படங்களை உருவாக்க இத்திரைப்படம் வழிவகுத்தது.\n\n"}
{"id": "177688", "url": "https://ta.wikipedia.org/wiki?curid=177688", "title": "ஒரிசா பாலு", "text": "ஒரிசா பாலு\n\nஒரிசா பாலு என்ற பெயரில் அதிகம் அறியப்படும் சிவ பாலசுப்ரமணி (பிறப்பு: ஏப்ரல் 7, 1963) தமிழக ஆய்வாளர். தமிழ் தொன்மையை உலகளவில் கடல் வழியாகத் தேடி வருபவர். தமிழர் வரலாற்றை புவியியலை அடிப்படையாகக் கொண்டு நவீன தொழில்நுட்பங்களுடன் பண்டைய மரபுசார் அறிவை பின்புலமாகக் கொண்டு ஆய்வு செய்து வருபவர்.\n\nSection::::வாழ்க்கைக் குறிப்பு.\nசிவ பாலசுப்பிரமனி திருச்சி உறையூரில் பிறந்தவர். பின் தமிழகத்தின் விழுப்புரம், புதுவை நெய்வேலி சென்னை போன்ற பல இடங்களில் வளர்ந்து இயற்பியலில் தேர்ச்சி பெற்று சுரங்கம் மற்றும் வெளி நாட்டு கருவிகளை பழுது பார்க்கும் வேலைகள் தொடர்பான பொறியியல் துறையில் பல ஆண்டுகள் ஒரிசாவில் பணிபுரிந்து அங்கு இருந்து இந்தியா முழுவதும் சுற்றி வந்தவர்.\n\nSection::::பணி.\nதற்போது ஆர். ஏ. ஆர். என்ற பனாட்டு நிறுவனத்தில் உயிரி மருந்தியல் மற்றும் மாற்று எரிபொருள் துறையில் இயக்குநராக பணிபுரிந்து வருகிறார். ஒருங்கிணைந்த பெருங்கடல் பண்பாட்டு ஆய்வு நடுவத்தை நடத்தி வருகிறார். ஒரிசாவில் கனிம வள கண்டுபிடிப்பு ஆய்விற்காக ஆஸ்திரேலிய புவி இயற்பியல் நிறுவனத்தின் செய்மதிகளின் உதவியுடன் விமான மூலமான ஆய்வுகளில் தேர்ச்சி பெற்று அந்த ஆய்வுகளை கள ஆய்வுகளின் மூலம் உறுதி செய்யும் குழுவில் பணி புரிந்தவர். தமிழர்களின் கடல்சார்தொன்மை தொடர்பான ஆய்வுகளை தொடர்ந்து செய்து வருபவர், ஒரிசா புபனேஸ்வர் தமிழ் சங்கத்தில் துவக்க உறுப்பினராகச் சேர்ந்து, பல பொறுப்புகளில் இருந்து 2002-2003 செயலர் ஆக பணியாற்றி தமிழர்களை ஒரிசாவில் ஒருங்கிணைத்தார். அவர்களை உலக ஏனைய தமிழ் மக்களோடு நெருங்கி பழக வைத்தவர், உலக தமிழ் அமைப்புகளை ஒன்று சேர்க்க ஆர்வம் காட்டி வருபவர்.\n\nகலிங்க தமிழ் தொடர்புகள், தமிழ் - கலிங்க தென் கோசல, ஒட்டர தொடர்பான தமிழியல் ஆய்வுகளை மேற்கொண்டார்.\n\nஅதே போல் இனப் பெருக்கத்திற்கு தமிழக ஒரிசா கடற்கரையில் வரும் கடல் ஆமைகள் தொடர்பான இடங்கள் பிற்காலத்தில் துறைமுகங்களாய் மாற்றப்பட்டதையும், ஆமைகள் தம் கடற்கரைகளை தேடி கடல் நீரோட்டத்தில் வரும் வழிகளை பின்பற்றியே தமிழ் கடலோடிகள் உலகம் முழுவதையும் வலம் வந்தனர் என்ற ஆய்வு கருத்தையும் முன்வைத்தார். ஆமைகள் தொடர்ப்பான இடங்கள் நான்கு ஆயிரத்திற்கு மேற்பட்டு தமிழ் பெயராலேயே விளங்குவதை ஆய்வுகள் செய்து உறுதி செய்து வருபவர். அந்த இடங்களில் தமிழ் மொழி மற்றும் பண்பாடுகள் இன்றும் இருப்பதை நிருபித்து வருபவர். கடலோடிகளை மீனவர்களை வெறும் பாய் மரத்தில், மீன்பிடிப்பவர்களாக மட்டும் பார்க்காமல் கடல் சுற்று சூழல் அறிவு பெற்றவர்களாக பார்ப்பவர். கடல் வள மேலாண்மையின் உலக நடப்புகளை மீனவர்களுக்கு பயிற்சி தந்து வருகிறார்\n\nதமிழர்கள் கடல் சார் மரபு மற்றும் சுற்று சூழலை காக்க வேண்டி, தமிழகம் முழுவதும் காணொளி காட்சிகள் நடத்தி வருகிறார். முகநூல் மூலமாகவும் விழிப்புணர்வு செய்து வருகிறார்.\n\nகடலார் என்ற மீனவர்கள் சார்ந்த மாத இதழுக்கு ஆலோசகராய் பணிபுரிபவர். மீன் வளம், பாய்மரக் கப்பல், நீர்மூழ்கிகள் , மானுடவியல், விலங்கு மற்றும் தாவரம், கடல் சார் தொல்லியல், வரலாறு, பண்பாடுகள், ஆமைகள் பற்றிய ஆய்வு, பாறை ஓவியங்கள், இயற்கை சார்ந்த புவி சுழற்சி தொடர்பாக செய்மதி குழுமம், கடல் சார் குழுமம் மற்றும் ஏனைய அமைப்புகளில் உறுப்பினராக உள்ளார். தற்சமயம் சென்னையில் வசித்து வரும் இவர் ஒருங்கிணைந்த பெருங்கடல் பண்பாட்டு ஆய்வு நடுவத்தை துவங்கி உலக மக்களுக்கு தமிழருடைய தீபகற்ப கடல் சார் மேலாண்மை தொடர்பாக விழிப்புணர்வை ஏற்படுத்த இயங்கி வருபவர். இதுவரை 500 இடங்களுக்கு மேலாக சொற்பொழிவுகள் ஆற்றி இருக்கிறார்.\n\nSection::::குமரிக்கண்டம் நோக்கிய ஆய்வு.\nகுமரிக்கண்டம் மற்றும் லெமூரியா கடல் ஆய்வுகளில் ஈடுபட்டார். அதன் தொடர்ச்சியாக மீன்கள் இனபெருக்கம் செய்யும் இடங்கள் கடலில் மக்கள் வாழ்ந்த நில பகுதிகள் என்று செய்மதி, நவீன கடல் சார் தொழில் நுட்ப ஒருங்கிணைப்பு மற்றும் கடலில் கள ஆய்வு செய்து லெமுரியா குமரிகண்டம், கடல் கொண்ட தென்னாடு, தென் புலத்தார் போன்ற கருதுகோள்களை தமிழ் இலக்கியம் சொன்ன கடல்கோள்கள் செய்திகளின் மூலம் ஒப்பிட்டு கடலில் ஆய்வுகள் பல செய்து அவையின் அடிப்படை உண்மைகள் என்ன என்று கடலில் கள ஆய்வுகள் மூலம்நிருபித்து வருகிறார். குமரிக்கடலில் கடலாய்வு செய்து அவையின் அடிப்படை உண்மைகள் என்ன என கள ஆய்வுகள் மூலம் நிரூபித்து வருகிறார். கடலில் மூழ்கிய தீவுகள் மூழ்கியுள்ள இடிபாடுகள் இன்று மீன்களின் இனப்பெருக்க இடமாய் மாறிவருவதைக் கண்டு தமிழ்நாட்டு மீனவர்களுக்கு பலன் கிடைக்கும் வண்ணம்.\n\n"}
{"id": "177690", "url": "https://ta.wikipedia.org/wiki?curid=177690", "title": "சரப்ஜித் சிங்", "text": "சரப்ஜித் சிங்\n\nசரப்ஜித் சிங் (Sarabjit Singh) இவர் ஒரு இந்தியாவின் அமிர்தசரஸ் பகுதியை சார்ந்த விவசாயி.\n1990 ல் பாகிஸ்தானில் நிகழ்ந்த தொடர் குண்டுவெடிப்பு வழக்கில் குற்றம் சாட்டப்பட்டு தூக்கு தண்டனை விதிக்கப்பட்டு பாகிஸ்தான் சிறையில் 22 ஆண்டுகள் அடைக்கப்பட்டு இருந்தார்.\n\nSection::::கருணை மனு.\nஇந்திய - பாகிஸ்தான் எல்லையை கடந்து தவறுதலாக பாகிஸ்தானுக்குள் நுழைந்த அவர் எந்தவித குற்றமும் அற்றவர் என குடும்பத்தார் கோரிய கருணை மனு நிராகரிக்கப்பட்டது.\n\nSection::::மரணம்.\nஅஃப்சல் குரு இந்தியாவில் மரண தண்டனை விதிக்கப்பட்ட சூழலில், பாகிஸ்தான் சிறையில் சரப்ஜித் சிங்குக்கு இருந்த மிரட்டல்களை அடுத்து சிறையில் சக கைதிகளால் தாக்கப்பட்டு சிகிச்சை பலனின்றி மே 2 2013 ல் மரணம் அடைந்தார்.\n\nSection::::துக்க நிவாரணம்.\nசரப்ஜித்தின் மரணத்தையொட்டி பஞ்சாபில் மூன்று நாள்கள் துக்கம் என அறிவிக்கப்பட்டுள்ளது. \nசரப்ஜித் சிங்கின் குடும்பத்துக்கு பஞ்சாப் அரசு சார்பாக ரூ.1 கோடி நிவாரணத் தொகையும், இந்திய பிரதமர் நிவாரண நிதியிலிருந்து ரூ. 25 லட்சம் ரொக்கமும் அளிக்கப்படும் அரசு அறிவித்துள்ளது.\n"}
{"id": "177692", "url": "https://ta.wikipedia.org/wiki?curid=177692", "title": "அகடம் (திரைப்படம்)", "text": "அகடம் (திரைப்படம்)\n\nஅகடம் (Agadam) என்பது முற்றிலும் புதுமுக நடிகர்களை வைத்து தயாரிக்கப்பட்ட தமிழ்த் திரைப்படம். இத்திரைப்படத்தை ஒரே வீச்சில் தயாரிக்கப்பட்டது என்பதால், இது கின்னஸ் உலக சாதனைகள் பட்டியலில் இடம்பெற்றுள்ளது. ஒரே ஷாட்டில் எடுக்கப்பட்டு கின்னஸ் சாதனை புரிந்த படம் 'அகடம்'. அறிமுக இயக்குனர் லாஸ்ட் பெஞ்ச் பாய்ஸ் புரொடக்சன் சார்பில் தயாரிக்கப்பட்ட இத் திரைப்படம் ஒரே முறையில் தொடர்ச்சியாக 2 மணி 3 நிமிடங்கள் 30 வினாடிகள் நடாத்தப்பட்டுள்ளது. பின்னர் செம்மையாக்கம் கூடச் செய்யப்படவில்லை.\n\nSection::::கதை சுருக்கம்.\nநண்பர்களான அசோக், சஞ்சய் ஆகிய இருவரும் பிணக்கிடங்கில் இருந்து ஒரு பெண் பிணத்தை தமிழ் என்றவரின் துணையோடு தூக்கி வந்து ஒரு வீட்டுக்குள் புதைக்கிறார்கள். அப்போது தனது முதலாளி அனுப்பிய ஆள் என்று ஜான் அங்கு வருகிறார். அவரிடம் நண்பர்கள் இருவரும் போலி மருந்து விற்பனைக்கான ஒப்பந்தத்தில் கையெழுத்து வாங்கிக் கொள்கிறார்கள்.\n\nஒப்பந்தம் கையெழுத்தான நிலையில் நண்பர்களிடம் ஜான் பார்ட்டி கேட்க, ஒரு பெண்ணை கூட்டி வருகிறேன் என்று சொல்லி சஞ்சய் வெளியே கிளம்புகிறார். இந்நிலையில், முதலாளியிடமிருந்து போன் ஒன்று வருகிறது. அப்போது அவர் பேசுகையில், மார்ச்சுவரியில் இருந்து பிணத்தை கொண்டுவர உதவி செய்த தமிழை தீர்த்துக்கட்டும்படி ஜானுக்கு உத்தரவு பிறப்பிக்கிறார்.\n\nஇதையடுத்து ஜானும், அசோக்கும் சேர்ந்து உதவி செய்த இளைஞரை பேய் போல் பயமுறுத்தி கொல்ல முயற்சிக்கிறார்கள். ஆனால், இவர்களால் அந்த வீட்டுக்குள் புதைக்கப்பட்ட பெண்ணின் ஆவி இவர்களை பழிதீர்க்க பார்க்கிறது. இறுதியில், அந்த ஆவி இவர்களை பழிவாங்கியதா? அல்லது உதவி செய்த இளைஞரை அவர்கள் கொன்றார்களா? என்பதே மீதிக்கதை.\n"}
{"id": "177694", "url": "https://ta.wikipedia.org/wiki?curid=177694", "title": "உடனடிவிளைவும் தாமத விளைவும்", "text": "உடனடிவிளைவும் தாமத விளைவும்\n\nஉடனடிவிளைவும் தாமத விளைவும் (Immediate effect and delayed effect); அயனியாக்கும் கதிர்கள் உயிர் வாழ்வனவற்றில் பல வேண்டப்படாத விளைவுகளையும் தோற்றுவிக்கின்றன. இவ்விளைவுகள் ஏற்றுக் கொண்ட கதிர் ஏற்பளவினைப் பொறுத்து இருக்கின்றன. குறுகிய காலத்தில் அதிகக் கதிர்ஏற்பளவு உடனடி விளைவுகளைத் தோற்றுவிக்கின்றன. வாந்தி, குமட்டல், குருதி எண்ணிக்கைகளில் மாற்றம், முடி உதிர்தல், மலட்டுத்தன்மை முதலிய விளைவுகளை உண்டாக்குகின்றன. குறைந்த அல்லது கொஞ்சம் கொஞ்சமாக தொடர்ந்து ஒருவர் பெறும் ஏற்பளவு இரத்தப் புற்று, பிற இடங்களில் புற்று, கண்புரை போன்ற நோய்களைத் தோற்றுவிக்கலாம். இது காலம் தாழ்ந்து தோன்றுவதால் தாமத விளைவு எனப்படும்.\n\n"}
{"id": "177695", "url": "https://ta.wikipedia.org/wiki?curid=177695", "title": "சீமைக் கிளுவை", "text": "சீமைக் கிளுவை\n\nசீமைக் கிளுவை பேவேசியேக் குடும்பத்தைச் சேர்ந்த பூக்கும் தாவரமாகும். இது சிறிய அழகுக்கு வளர்க்கப்படும் மர வகையைச் சேர்ந்தது. இது ஏப்ரல், மே மாதத்தில் இலைகளை உதிர்த்து பூக்கும் இயல்பை உடையது. ஏறக்குறைய 2 cm நீளம் கொண்ட வெள்ளை முதல் மங்கிய ஊதா நிறங்கொண்ட கொத்துக்களாகக் காணப்படும்.\n"}
{"id": "177702", "url": "https://ta.wikipedia.org/wiki?curid=177702", "title": "ராப்பா நூயி மொழி", "text": "ராப்பா நூயி மொழி\n\nராப்பா நூயி மொழி (\"Rapa Nui\") என்பது ஈசுட்டர் தீவு எனவும் அழைக்கப்படும் ராப்பா நுயி தீவில் பேசப்படும் ஒரு கிழக்குப் பொலினீசிய மொழி ஆகும். \n\n4000 பேருக்கும் குறைவான மக்கள்தொகையைக் கொண்ட இத்தீவு சிலி நாட்டின் ஒரு சிறப்பு ஆட்சிப்பகுதி ஆகும். மக்கள்தொகைப் புள்ளிவிபரங்களின் படி இத்தீவில் வாழ்பவர்களும், சிலித் தலை நிலத்தில் தம்மை ராப்பா நுயி இனத்தவராகக் கூறிக்கொள்பவர்களுமாகச் சேர்த்து மொத்த மக்கள் தொகை 3700 ஆகும். இம்மக்களிடையே, இவர்களுடைய முதல் மொழி, பேச்சு மொழி என்பன குறித்த புள்ளி விபரங்கள் இல்லை. ஆனாலும், இம்மொழியை முறையாகப் பேச வல்லவர்கள் ஏறத்தாழ 800 பேர் மட்டுமே எனத் தெரியவருகிறது. \n"}
{"id": "177713", "url": "https://ta.wikipedia.org/wiki?curid=177713", "title": "நீலகண்ட சோமயாஜி", "text": "நீலகண்ட சோமயாஜி\n\nநீலகண்ட சோமயாஜி (\"Nīlakaṇṭa Sōmayāji\", மலையாளம்: നീലകണ്ഠ സോമയാജി, 1444 - 1545) கேரள (சேர நாட்டு) அறிஞர். இவர் தந்திர சங்கிரகா என்னும் நூலையும், ஆர்யபாட்டிய பாசியம் என்னும் நூலையும் எழுதியுள்ளார். மாதவரின் கேரளப் பள்ளி. பிரம்ம சூத்திரத்திற்கு விளக்கமும் எழுதியுள்ளார்.\n"}
{"id": "177731", "url": "https://ta.wikipedia.org/wiki?curid=177731", "title": "தமிழீழ தேசிய விடுதலை முன்னணி", "text": "தமிழீழ தேசிய விடுதலை முன்னணி\n\nதமிழீழ தேசிய விடுதலை முன்னணி (National Liberation Front of Tamil Eelam, NLFT) என்பது ஈழ இயக்கங்களில் ஒன்றாக ஆயுதப் போராட்டத்தில் ஈடுபட்ட ஒரு இயக்கமாகும். 1983 செப்டம்பரில் இவ்வியக்கம் ஆரம்பிக்கப்பட்டது.\n\nSection::::வரலாறு.\n1970களின் நடுப்பகுதியில் தேசிய இனப்பிரச்சனை கூர்மையடைந்ததை தொடர்ந்து இடதுசாரி இயக்கங்களிலிருந்த பலரும் தேசிய இனப்பிரச்சனை பற்றி சிந்திக்கத் தலைப்பட்டனர். இக்கட்டத்தில் இலங்கை கம்யூனிஸ்ட் கட்சி (மா-லெ-) இல் இருந்த தோழர்களிடையேயும் தேசிய இனப்பிரச்சனையின் பால் கவனம் திரும்பியது. தமிழ் மக்களுக்குத் தனியான ஓர் அமைப்பு உருவாகுவதும், அதன் வழிகாட்டலில் தமிழ் மக்களின் உரிமைக்கான போராட்டம் முன்னெடுக்கப்படுவதும் காலத்தின் தவிர்க்கமுடியாத தேவையென்னும் கருத்து மறைந்த தோழர் கார்த்திகேசனால் 1975 இறுதியில் முன்வைக்கப்பட்டது. 1975 செப்டம்பரில் இலங்கை கம்யூனிஸ்ட் கட்சி (மா-லெ)யிலிருந்து தோழர்கள் யாழ்ப்பாணத்தில் கூடி தேசிய இனப்பிரச்சனை பற்றி ஆராய்ந்தனர். தமிழ் மக்கள் மீதான ஒடுக்கு முறைக்கெதிராக போராட வேண்டுமெனவும் பிரிவினையை எதிர்ப்பதெனவும் தீர்மானிக்கப்பட்டது. தனிநாட்டுக் கோரிக்கை அந்நிய நாடுகள் தலையிட வாய்ப்பளிக்கும் எனவே இக்கோரிக்கை பிற்போக்கானது என்னும் கருத்து பிரிவினையை எதிர்ப்பதற்கு காரணமாக முன்வைக்கப்பட்டது. இவ்விதம் கூடி முடிவுகள் எடுக்கப்பட்டாலும் குறிப்பிடத்தக்க செயற்பாடுகள் எதுவும் இருக்கவில்லை. ஒரு சில கருத்தரங்குகள் மட்டும் நடத்தப்பட்டன. 1977 தேர்தலுக்கு அண்மித்த காலத்தில் \"தமிழ்மக்கள் ஜனநாயக முன்னணி\" எனும் பெயரில் சில நடவடிக்கைகளை மேற்கொண்டனர். ஆங்காங்கே சில கருத்தரங்குகள் நடத்தப்பட்டன. சில சுவரொட்டிகள் ஒட்டப்பட்டன. 1977ம் ஆண்டு ஆவணி இனக்கலவரத்தின் பின் தோழர் கார்த்திகேசன் மறைந்ததுடன் தமிழ்மக்கள் ஜனநாயக முன்னணியின் செயற்பாடுகள் இடைநிறுத்தப்பட்டன. \n\n1979 முதற் பகுதியில், தமிழ்மக்கள் ஜனநாய முன்னணி அமைப்பைக் கூட்டி வேலைகளை முன்னெடுக்க வேண்டுமென ஒரு குழு உருவாக்கப்பட்டது. 1979 இல் வடபகுதியில் அவசரகால சட்டம் பிரகடனப்படுத்தப்பட்டு இளைஞர்கள் பலர் படுகொலை செய்யப்பட்டதைத் தொடர்ந்து தமிழ்மக்கள் ஜனநாயக முன்னணியை அமைப்பதற்கான அமைப்புக் குழு செயலிழந்தது. இந்நிலையில் 1979 புரட்டாதியில் சில தோழர்கள் கல்முனையில் ஒன்று கூடி சில தீர்மானங்களை எடுத்தனர். தேசிய ஒடுக்குமுறைக்கு எதிராகப் போராடும் தனித்துவமும் சுதந்திரமும் கொண்ட ஒர் அமைப்பாக தமிழ் மக்கள் ஜனநாயக முன்னணி என்னும் பெயரில் தொடர்ந்து செயல்படவேண்டுமென தீர்மானிக்கப்பட்டது. முன்பே தமிழ் மக்கள் ஜனநாயக முன்னணியெனும் பெயர் பாவிக்கப்பட்டாலும் 1979 புரட்டாதியில் தான் தமிழ் மக்கள் ஜனநாயக முன்னணி அமைப்பாக பிரகடனப்படுத்தப்பட்டது.\n"}
{"id": "177733", "url": "https://ta.wikipedia.org/wiki?curid=177733", "title": "கிழக்குப் பொலினீசிய மொழிகள்", "text": "கிழக்குப் பொலினீசிய மொழிகள்\n\nகிழக்குப் பொலினீசிய மொழிகள் என்பன பசிபிக் தீவுகளில் வடக்கே அவாயில் இருந்து தென்மேற்கில் நியூசிலாந்து வரையும், தென்கிழக்கில் ஈசுட்டர் தீவு வரையும் உள்ள பகுதிகளில் பேசப்படும் 12 மொழிகளை ஒருங்கே குறிக்கும். இம்மொழிக் குழுவில், அவாய் மொழி, மார்க்கெசான் மொழி, துவாமோட்டு மொழி, தாகித்திய மொழி, நியூசிலாந்து மாவோரி மொழி, குக் தீவு மாவோரி மொழி, ராப்பா நூயி மொழி என்பன அடங்குகின்றன.\n\nபேசுகின்ற மக்கள்தொகை அடிப்படையில் தாகித்திய மொழியும் மாவோரி மொழியும் இக்குழுவில் உள்ள இரண்டு முக்கியமான மொழிகள். தாகித்தியம் சொசைட்டி தீவுகளின் முதன்மை மொழியாக இருப்பதுடன் பிரெஞ்சு பொலினீசியாவின் பெரும்பகுதியில் தொடர்பு மொழியாகவும் காணப்படுகின்றது. அதே வேளை மாவோரி நியூசிலாந்தில் குறிப்பிடத்தக்க அளவு சிறுபான்மையினரால் பேசப்படுவதுடன், ஆங்கிலம், நியூசிலாந்து சைகை மொழி ஆகியவற்றுடன் ஒரு உத்தியோக மொழியாகவும் உள்ளது.\n"}
{"id": "177734", "url": "https://ta.wikipedia.org/wiki?curid=177734", "title": "சியோல் இங்கியோன் பன்னாட்டு வானூர்தி நிலையம்", "text": "சியோல் இங்கியோன் பன்னாட்டு வானூர்தி நிலையம்\n\nஇங்கியோன் பன்னாட்டு வானூர்தி நிலையம் (I\"ncheon International Airport\", IIA) () தென் கொரியாவின் மிகப்பெரும் வானூர்தி நிலையமும் தலைநகரப் பகுதியான சியோலின் முதன்மை வானூர்தி நிலையமும் ஆகும். 2005ஆம் ஆண்டிலிருந்து 2012 வரை ஏழு ஆண்டுகளாகத் தொடர்ந்து உலகளவில் மிகச் சிறந்த நிலையமாக வானூர்தி நிலையங்களின் பன்னாட்டுக் குழுவால் தரப்படுத்தப்பட்டுள்ளது. மேலும் உலகின் புகழ்பெற்ற வான்போக்குவரத்து ஆய்வு நிறுவனமான இசுக்கைடிராக்சு நிறுவனம் வழங்கும் ஐந்து நட்சத்திர தரத்தை எட்டிய உலகின் மூன்று பன்னாட்டு வானூர்தி நிலையங்களில் ஒன்றாகவும் விளங்குகிறது. இந்த வானூர்தி நிலையத்தில் குழிப்பந்தாட்டம்|குழிப் பந்தாட்ட மைதானம்]], குளியல் நீருற்றுக்கள், தனிப்பட்ட உறங்கும் அறைகள், பனிச்சறுக்கு அரங்கம், சூதாட்டரங்கம், உள்ளரங்கப் பூங்காக்கள், கொரியப் பண்பாட்டு அருங்காட்சியகம் ஆகியன உள்ளன. வானூர்தி நிலையத் தரவுகளின்படி சராசரி உட்செல்லல் 19 நிமிடங்களும் (உலக சராசரி 60 நிமிடங்கள்) வெளியேற்றம் 12 நிமிடங்களும் (உலக சராசரி 45 நிமிடங்கள்) எடுப்பதாக கோரப்படுகிறது. இது உலகளவில் சுங்கச்சோதனைகளுக்கான சாதனையாகவும் கருதப்படுகிறது. இங்குள்ள சுங்கமில்லா அங்காடி மையம் தொடர்ந்து மூன்றாண்டுகளாக உலகில் மிகச் சிறந்ததாக பிசினஸ் டிராவெல்லர் மதிப்பிடுகிறது. Incheon International Airport also claims that it has only a 0.0001% baggage mishandling rate.\n\nசியோல் நகரத்தின் மேற்கே தொலைவில் அமைந்துள்ள இந்த வானூர்தி நிலையம் ஏசியானா எயர்லைன்ஸ், கொரியன் ஏர், ஜேஜு ஏர், போலார் ஏர் கார்கோ போன்ற வான் போக்குவரத்து நிறுவனங்களின் முனைய நடுவமாக விளங்குகிறது. இது ஆசியாவின் எட்டாவது பயணிகள் போக்குவரத்து மிகுந்த நிலையமாகவும் சரக்குப் போக்குவரத்தில் உலகின் நான்காவது நிலையமாகவும் உள்ளது. 2011இல் 35,062,376 பயணிகள் இந்நிலையத்தைப் பயன்படுத்தி உள்ளனர்.\n\n"}
{"id": "177742", "url": "https://ta.wikipedia.org/wiki?curid=177742", "title": "அணுக்கரு மருத்துவம்", "text": "அணுக்கரு மருத்துவம்\n\nஅணுக்கரு மருத்துவம் (Nuclear medicine) என்பது காப்பிடப்படாத கதிர் ஐசோடோப்புக்களை நேரடியாக மருந்தாகவும் நோய் அறிதலிலும் பயன்படுத்தும் மருத்துவப் பிரிவாகும். அயோடின் 131, தைராய்டு சுரப்பியின் நிலையினைக் காணவும் அதில் புற்று நோயிருந்தால் அதன் மருத்துவத்திலும் பயன்படுகின்றது. அதுபோல் குருதி செவ்வணு புற்றுநோய்க்கு கதிரியக்கமுடைய பாசுபரசு 32 பயன் படுத்தப்படுகிறது. இதுபோல் பல ஐசோடோப்புக்கள் உள்ளன. மாறாக தொலைகதிர் மருத்துவத்திலும் (Teletherapy) அண்மைகதிர் மருத்துவத்திலும் (Brachytherapy) அவைகள் காப்பிடப்பட்டு பயன்படுத்தப் படுகின்றன.\n"}
{"id": "177745", "url": "https://ta.wikipedia.org/wiki?curid=177745", "title": "இராச நாகம்", "text": "இராச நாகம்\n\nஇராச நாகம் (\"King Cobra\") அல்லது கருநாகம் () என்பது தென்கிழக்கு ஆசிய பகுதிகளில் வசிக்கும் ஒரு பாம்பு இனம் ஆகும். இதுவே உலகில் மிக நீளமான நச்சுப்பாம்பு ஆகும். இது சுமார் 6.7 மீட்டர் (22 அடி) வரை வளரவல்லது. பொதுவாக அடர்ந்த காட்டுப்பகுதிகளிலேயே வாழும் இந்த வகை பாம்புகள், மற்ற பாம்புகளையே பெரும்பாலும் உணவாகக் கொள்கின்றன. இதன் நஞ்சின் கடுமை ஒரே கடியிலேயே ஒரு மனிதனைக் கொல்லவல்லது. இதன் கடியால் இறப்பு நேரிடும் வீதம் 75% வரை இருக்கும்\n\nSection::::அமைப்பு.\nபொதுவாக இந்த பாம்புகள் 12 முதல் 13 அடி நீளம் வரை வளருகின்றன. 6 கிலோ வரை எடை கொண்டதாக இருக்கின்றன. இவற்றில் தென் தாய்லாந்து நாட்டில் உள்ள நக்கோன்-சி-தம்மாரத் மலையில் பிடிபட்ட ஒரு பாம்பு 18.5 அடி நீளம் இருந்தது. இதற்கு மேலாக லண்டன் உயிரினக்காட்சி சாலையில் இருந்த ஒரு பாம்பு 18.8 அடி நீளம் இருந்ததாகவும் கூறப்படுகின்றது. இவை பெரும்பாலும் மஞ்சள் கலந்த பளுப்பு அல்லது பாசியின் பச்சை நிறத்திலான உடலில் மஞ்சள் கலந்த வெள்ளை நிறத்தினால பட்டைகளுடன காணப்படுகின்றன. இப்பாம்புகள் மிகப்பெரிய கண்களுடன் வட்டவடிவத்திலன கட்பார்வை கொண்டவையாகும். கருநாகத்தின் தோலில் பாம்புச் செதில்கள் காணப்படும். பாம்புகளில் இச்செதில்களின் எண்ணிக்கையும் மற்றும் வடிவமும் ஒரு இனத்திலிருந்து மற்றொரு இனத்தை வேறுபடுத்திக் கண்டறிய உதவுகிறது. இந்த நிற அமைப்பு இளம் பருவத்தில் மிகவும் சற்று வெளிச்சமாக காணப்படும்.ஆண் இனம் பெண்ணை விட அதிக நீளமாகவும், தடிமனாகவும் இருக்கின்றன. இவற்றின் வாழ்நாள் 20 ஆண்டுகள் ஆகும்.\n\nSection::::பழக்கவழக்கங்கள்.\nஇவை தென்கிழக்கு ஆசிய நாடுகளில் பரவலாக காணப்படுகின்றன. இந்தியாவின் மேற்கு தொடர்ச்சி மலை காடுகளில் காணப்படுகின்றன. தமிழ் நாட்டில் திருநெல்வேலி மாவட்ட மாஞ்சோலை மலைக்காடுகளிலும் காணப்படுகின்றன.பெரும்பாலும் அடர்ந்த காட்டுப்பகுதிகளிலேயே வசிக்கும் இவை, நீர் நிறைந்த பகுதிகளை ஒட்டியே தனது வாழ்விடத்தை அமைத்துக்கொள்கின்றன. பெருகிவரும் காடுகளை ஆக்கிரமிக்கும் முறைகளால் இவ்வினம் அழிவை சந்தித்துக்கொண்டு வருகின்றது. இருப்பினும் இவ்வினம் பன்னாட்டு இயற்கை பாதுகாப்பு சங்கத்தின் அழிந்துவரும் உயிரினங்களுக்கான 'சிகப்பு பட்டியலில்' சேர்க்கப்படவில்லை.\n\nSection::::வேட்டையாடும் முறை.\nஇந்த இனமானது, மற்ற பாம்புகளைப் போலவே தனது இரையை அதன் மணத்தைக் கொண்டே அறிகின்றது. இதன் இரட்டை நாக்குகளில் மணம் தரும் வேதிப்பொருள்களை உணரும் நுகரணுக்கள் உள்ளன. இவற்றில் இருந்து வரும் செய்தியை வாயின் மேல் அண்ணத்தில் உள்ள யாக்கோப்சன் உறுப்பு என்னும் நுகர்பொறி உணர்கின்றது. தன் இரையின் மணத்தை உணர்ந்தபின் இரட்டை நாக்கை அசைத்து, இருகாது கேள்விபோல் (stereo) உணர்ந்து துல்லியமாய் இரை எங்குள்ளது என்று உணர்கின்றது இதன் நுண்ணிய பார்வைத்திறன், 300 அடிக்கு அப்பால் உள்ள இரையின் சிறு அசைவைக்கூட அறியும் திறன் கொண்டது. மற்ற பாம்புகளை போலவே இவற்றிற்கும் நான்கு புறமும் வாய்த்தசைகள் விரியும் அமைப்பு உள்ளது. இதன் மூலம் இவை முழு இரையையும் ஒரே முறையில் விழுங்கிவிடுகின்றன. மேலும் இதன் வாய்த்தசைகள், இதன் தலையை விட பெரியதாக விரியும் தன்மை கொண்டவை. பெரும்பாலும் நாள் முழுவதும் வேட்டையாடும் இவற்றை, இரவில் காண்பது அரிது.\n\nஇவை ஒரு முறை உணவை உட்கொண்டால், அதன் பிறகு பலநாட்கள் உணவு இல்லாமல் உயிர் வாழும் தன்மை கொண்டவை.\n\nSection::::தற்காப்பு முறைகள்.\nபொதுவாக இவ்வகை பாம்புகள் தனது இரையைத் தவிர மற்றவர்களை தாக்குவதில்லை. தனது வழியிலேயே செல்கின்றன. இதை தவிர்த்து எதிரிகள் இதன் வழியில் குறிக்கிடும் பொழுது, தன்னை தற்காத்துக்கொள்ளும் பொருட்டு இவை தனது உடலை, தரையில் இருந்து பல அடி எழுந்து உயர்த்தி காட்டுகின்றன. பின் படம் எடுத்து காட்டுகின்றன. மேலும் 'ஸ்ஸ்ஸ்' என்று காற்றொலி எழுப்புகின்றன. தனது சக்தியை, எதிரிகளுக்கு காட்டும் பொருட்டே இவை இவ்வகையான செயல்களில் ஈடுபடுகின்றன. இதையும் தாண்டி எதிரி தன்னை நெருங்கும்பொழுதே, இவை அவற்றை தாக்கி அதன் உடலில் நஞ்சைப் பாய்ச்சுகின்றன.\n\nSection::::நஞ்சு.\nகருநாகத்தின் நஞ்சானது மிகவும் கொடியது. இது தனது ஒரே கடியில் மனிதனை கொல்ல வல்லது. இது கடித்த சில நிமிடங்களிலேயே மனிதன் கோமா நிலைக்கு சென்று மரணத்தை தழுவிவிடுவான். மேலும் ஆசிய யானைகளும் இது கடித்த 3 மணி நேரத்தில் இறந்து விடும். இதன் நஞ்சானது ஆப்பிரிக்க கறுப்பு மாம்பா பாம்புகளை விட 5 மடங்கு அதிகமானது.\n\nஉண்மையில் இதன் நஞ்சானது குறைந்த அளவு நச்சு தன்மையே கொண்டதுதான். ஆனால் இவ்வகை கருநாகங்கள் ஒரு முறை எதிரியைக் கடிக்கும் பொழுது, ஏறத்தாழ 6 முதல் 7 மில்லி அளவு நஞ்சை அதன் உடலில் செலுத்தவல்லது. இதன் காரணமாகவே இதன் எதிரிகள் உடனடியாக மரணத்தை தழுவுகின்றன.\n\nஇதன் நஞ்சை முறிக்க இதுவரை இரண்டு மருந்துகளே கண்டுபிடிக்கப்பட்டுள்ளன. முதலாவது தாய்லாந்து நாட்டில் இயங்கும் செஞ்சிலுவை சங்கம் கண்டுபிடித்தது. மற்றது இந்திய மத்திய ஆராய்ச்சி மையம் கண்டுபிடித்தது. ஆனால் இவை இரண்டும் பரவலாக கிடைக்காத காரணத்தால், இதன் கடி பட்ட பலரும் இறந்து விடுகின்றனர்.\n\nபொதுவாக எல்லா விஷப் பிராணி மற்றும் ஜந்துக்களுக்கும் விஷத்தை உற்பத்தி செய்யும் பிரத்யேகச் சுரப்பி அமைந்துள்ளதைப் போன்றே நல்லப் பாம்பிற்கும் அதன் தலைப்பகுதியில் விஷச்சுரப்பி அமைந்துள்ளது. இதன் வாயின் மேற்பரப்பில் இதன் விஷ-பை (venom sac) அமைந்துள்ளது. இந்த விஷ-பையுடன் இணைந்த குழாய் உட்புறம் முற்றிலும் துளையுடைய முன்புற பற்களுடன் இணைக்கப்பட்டுள்ளன. இந்த முன்புறப் பற்களின் முனை மிகக் கூர்மையாகவும் துளையுடையதாகவும் அமைந்துள்ளது. இவை தங்களின் எதிரிக்கு காயத்தை ஏற்படுத்துவதற்காகவே தீண்டுகிறது. அதன் பிறகு வாயின் உட்புறம் அமைந்த கடைவாய் பற்களைக் கொண்டு அதன் மேற்புறத்தில் அமைந்த விஷ-பையை அழுத்துவதன் மூலம் வெளியேறும் விஷம் அதனுடன் இணைக்கப் பட்ட குழாய் மூலம் வெளியேறி துளையுடைய முன்பற்களை அடைகின்றது. அப்பொழுது தீண்டியதால் ஏற்பட்ட காயத்தின் மூலம் விஷம் இரத்த ஓட்டத்தில் கலந்தவுடன் முதலில் மத்திய நரம்பு மண்டலத்திற்கு பாதிப்பை ஏற்படுத்துகின்றது. இதுக் தீண்டியவுடன் பொதுவாக மரண பயம் ஏற்பட்டு விடுவதனால் இதயம் மிக வேகமாக துடிக்க ஆரம்பிக்கின்றது. இதன் மூலமும் இரத்தம் விரைவுப் படுத்தப்பட்டு விரைவாக விஷம் உடல் முழுதும் பரவி ஆபத்தையும் விரைவுப் படுத்துகின்றது.\n\nபாம்பின் விஷம் செரிந்த புரோட்டீன்களினால் (highly protin) ஆன பொருளாகும். இது நியூக்ரோ டாக்ஸிஸ் என்று அழைக்கப்படுகின்றது. புரதம் என்ற ஒரு சத்துப் பொருள் மனிதன் உயிர்வாழ மிகவும் அத்தியாவசியமான ஒன்றாகும். நாம் உண்ணக்கூடிய மாமிசம் மற்றும் தாவர எண்ணெய் போன்றவற்றில் புரதங்கள் அடங்கியுள்ளன. இருப்பினும் நம் உடல் அமைப்பை பொருத்தவரை புரதமோ, வைட்டமின்களோ, அல்லது தாதுப் பெருள்களோ நம் வாயின் மூலம் உட்கொள்ளப்பட்டு வயிற்றில் செரிமானம் செய்யப்பட்டு நம் உடலுக்குத் தேவையான மற்றொருப் பொருளாக மாற்றப்பட்டு (metabolism) தேவையற்றவை அகற்றப்பட்டு அதன் பிறகுதான் இரத்தில் கலக்க இயலும். ஆனால் பாம்பு கடிப்பதனால் விஷம் (highly protin) இரத்தத்தில் நேரடியாக கலப்பதனாலும் நம் உடலின் இயல்பிற்கு மாற்றமாக இருப்பதனாலும் நம் உடலின் திசுக்களும் கல்லீரலும் நரம்பு மண்டலங்களும் பாதிப்படைந்து மரணத்திற்கு வழி வகுக்கின்றது. பாம்பின் விஷம் பல விதமான மருத்துவத்திற்கு பயனாகின்றது. பாம்பு கடிக்கான மருந்து தயாரிப்பிலும் (anti venom) வலி நிவாரணம், மூட்டுதசை மற்றும் கேன்சர் நோய்க்கான மருத்துவத்திலும் பயன்படுத்தப்படுகின்றது. கிராம் நல்ல பாம்புடைய விஷம் 50-க்கும் மேற்பட்ட மனிதர்களை கொல்ல போதுமானதாகும். ஒரு முறை இவை கொட்டுவதனால் பிரயோகம் செய்யப்படும் விஷம் (ஏழு டன் எடைக் கொண்ட ) மிகப்பெரிய யானையையே சில மணித்துளிகளில் மரணிக்க செய்ய போதுமானதாகும். மற்றுமொரு அம்சம் முட்டையிலிருந்து வெளிவந்த சிறிய பாம்புடைய விஷம் வீரியம் மிக்கப் பெரிய பாம்பின் விஷத்தை போன்றே எந்த விதத்திலும் குறையாத வீரியம் மிக்கதாகும். இதிலிருந்து முட்டையிலிருந்து வெளிவந்த குட்டிப் பாம்பு கூட மரணத்தை விளைவிக்கும் ஆற்றலுடன் தான் பிறக்கின்றது\n\nSection::::இனப்பெருக்கம்.\nஇந்த இனம் முட்டை இட்டு குஞ்சு பொரிக்கின்றது. தாய் கருநாகமானது தனது நீள உடல் முழுவதையும் மலையடுக்கு போல வட்டமாக சுருட்டிக்கொண்டு அதன் உள்ளே முட்டைகளை இடுகின்றது. ஒரே நேரத்தில் 20 முதல் 30 முட்டைகள் வரை இடும். தாய் தான் இட்ட முட்டைகளை வேறு விலங்குகளிடம் இருந்து பாதுகாக்கவும், அதற்குள்ளே இருக்கும் வெப்பம் சீராக மாறாமல் இருக்குமாறும், காய்ந்த இலைகளைக் குவித்து அதனுள் முட்டைகளை வைத்திருக்கும். இதைப் போன்ற தொரு கூட்டை, இப்பாம்பைத்தவிர, எந்த சோதனைச்சாலைகளில் முயற்சிகள் எடுத்தும் கட்ட இயலவில்லை என்பது குறிப்பிடத்தகுந்த செய்தியாகும். பெரிய விலங்குகள் அருகில் வந்தாலொழிய இவை, அடைக்காப்பதை விட்டு விலகுவதில்லை. இவ்வினத்தின் இனச்சேர்க்கை சனவரியிலிருந்து மார்சு மாதம் வரை நடக்கும், பின் ஏப்ரலிலிருந்து மே மாதம் வரையில் பெண் முட்டைகளை இடும்.\n\n\n"}
{"id": "177749", "url": "https://ta.wikipedia.org/wiki?curid=177749", "title": "1984 ஆம் ஆண்டு சீக்கியர்களுக்கு எதிரான வன்முறை", "text": "1984 ஆம் ஆண்டு சீக்கியர்களுக்கு எதிரான வன்முறை\n\n1984 ஆம் ஆண்டு சீக்கியர்களுக்கு எதிரான வன்முறை (1984 anti-Sikh riots) இது இந்தியாவில் 1984 ஆம் ஆண்டு நிகழ்ந்த சீக்கியர்களுக்கு எதிரான கலவரத்தை குறிப்பதாகும்.\n\nSection::::பின்னணி.\nஅமிர்தசரஸ் பொற்கோயில் மீதான ராணுவத் தாக்குதலையடுத்து, அக்டோபர் 31, 1984 அன்று இந்திரா காந்தியை அவருடைய சீக்கிய பாதுகாவலர்கள் சுட்டுக் கொன்றனர், படுகொலை செய்யப்பட்டதைத் தொடர்ந்து பல ஆயிரம் சீக்கியர்கள் இந்தியா முழுவதும் பல்வேறு இடங்களில் காங்கிரஸாரால் தாக்கப்பட்டனர்.\n\nSection::::தாக்கம்.\nஇந்த வன்முறையில் கொல்லப்பட்ட மற்றும் கடுமையாக பாதிக்கப்பட்ட சீக்கியர்கள் எண்ணிக்கை 35 ஆயிரம். சீக்கியர்கள் பலர் உயிருடன் கொளுத்தப்பட்டனர், பெண்கள் பாலியல் வன்முறைக்கு உள்ளாயினர். இந்த கலவரத்தில் டில்லியின் திரிலோக்புரி, மங்கோல்புரி, டிரான்ஸ்-யமுனா காலனிகள், சுல்தான்புரி, பாலம் காலனி பகுதி மக்கள் அதிகம் பாதிக்கப்பட்டனர். இந்த வன்முறை காங்கிரஸ் பிரமுகர்களின் உதவியுடன் நடத்தப்பட்டன என்று குற்றம் சாட்டப்பட்டது.\n\nSection::::கருத்து.\nகலவர சமயத்தில், நாஜி ஜெர்மனியில் இருந்த ஒரு யூதரைப் போல சொந்த நாட்டிலேயே தான் அகதியாக உணர்ந்ததாக பிரபல எழுத்தாளரும், 1984 கலவர சமயத்தில் மாநிலங்களவை உறுப்பினராக இருந்தவருமான குஷ்வந்த் சிங் குறிப்பிட்டார். \n\nஅப்போதைய குடியரசுத் தலைவர் கியானி ஜெயில் சிங் தம் வீட்டை விட்டு வெளியே வரவே அஞ்சும் அளவு கலவரத்தின் தாக்கம் இருந்ததை பஞ்சாப், ஹரியானா உயர் நீதிமன்றத்தின் முன்னாள் தலைமை நீதிபதி ஆர்.எஸ். நருலா குறிப்பிட்டுள்ளார்.\n\nSection::::தொடர்புடைய நீதிமன்ற வழக்குகள்.\nசீக்கியர்களுக்கு எதிரான இந்தக் கலவரத்தின் போது தல் சிங், தாக்குர் சிங், குர்சரண் சிங் என்ற மூன்று சீக்கியர்கள் காங்கிரசின் முக்கிய பிரமுகரான ஜகதிஷ் டைட்லரின் தூண்டுதலால் கொல்லப்பட்டதாக ஜகதீஷ் டைட்லர் மீது வழக்கு பதிவு செய்யப்பட்டது. போதிய ஆதாரம் இல்லாததால் வழக்கை முடித்துக் கொள்வதாக சி.பி.ஐ 2010 ஆம் ஆண்டு கூறியது. 2013 ஆம் ஆண்டு இந்த வழக்கை மீண்டும் விசாரிக்க தில்லி நீதிமன்றம் உத்தரவிட்டது. \n"}
{"id": "177758", "url": "https://ta.wikipedia.org/wiki?curid=177758", "title": "திமிரி", "text": "திமிரி\n\nதிமிரி (ஆங்கிலம்:Timiri), இந்தியாவின் தமிழ்நாடு மாநிலத்தில் அமைந்துள்ள வேலூர் மாவட்டத்தின் ஆற்காடு வட்டத்தில் இருக்கும் ஒரு பேரூராட்சி ஆகும். \n\nதிமிரி ஊராட்சி ஒன்றியத்தின் வட்டார வளர்ச்சி அலுவலகம் திமிரியில் இயங்குகிறது. இவ்வூரில் உள்ள பாஷாண லிங்கேஸ்வரர் கோயிலில் பாஷாணத்தால் ஆன லிங்கம் உள்ளது. இப்பேரூராட்சிக்கு அருகில் உள்ள குமரகிரி மலையில் உள்ள சுப்பிரமணிய சுவாமிக்கு காவடி எடுத்து வந்து பிராத்தனை செலுத்துவர். இங்கு முக்கியத் தொழில் விவசாயம், நெசவு, நவீன அரிசி ஆலைகள் ஆகும்.\n\nSection::::அமைவிடம்.\nசென்னை – ஆரணி வழித்தடத்தில், ஆற்காட்டிலிருந்து 9 கி.மீ தொலைவில் திமிரி பேரூராட்சி அமைந்துள்ளது. இதன் மேற்கே வேலூர் 28 கிமீ; கிழக்கே ஆற்காடு 9 கிமீ; தெற்கே ஆரணி 22 கிமீ தொலைவில் உள்ளது. இதனருகே உள்ள தொடருந்து நிலையம், 32 கிமீ தொலைவில் உள்ள காட்பாடியில் உள்ளது. \n\nSection::::பேரூராட்சியின் அமைப்பு.\n6.47 சகிமீ பரப்பும், 15 பேரூராட்சி மன்ற உறுப்பினர்களையும், 161 தெருக்களையும் கொண்ட இப்பேரூராட்சி ஆற்காடு (சட்டமன்றத் தொகுதி) மற்றும் அரக்கோணம் மக்களவைத் தொகுதிக்குட்பட்டதாகும். \n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 3,878 வீடுகளும், 16,246 மக்கள்தொகையும், கொண்டது. மேலும் இப்பேரூராட்சியின் எழுத்தறிவு 81.76% மற்றும் பாலின விகிதம் ஆயிரம் ஆண்களுக்கு, 1024 பெண்கள் வீதம் உள்ளனர்.\n"}
{"id": "177760", "url": "https://ta.wikipedia.org/wiki?curid=177760", "title": "திரிசடை", "text": "திரிசடை\n\nதிரிசடை அல்லது முச்சடையாள் இராமாயண காவியம் குறிப்பிடும் அரக்கர் குல இராவணன் தம்பி வீடணனின் மகளாவார். இராவணால் சிறைபிடிக்கப்பட்ட சீதை , இலங்கையின் அசோக வனச் சிறையில் இருந்த போது, சீதைக்கு மிகவும் உற்றவளாக இருந்தார். \n\n"}
{"id": "177762", "url": "https://ta.wikipedia.org/wiki?curid=177762", "title": "மறுபிறப்பு", "text": "மறுபிறப்பு\n\nமறுபிறப்பு (\"reincarnation\") என்பது உயிர் அல்லது ஆன்மா பற்றிய சமயக் கொள்கை அல்லது தத்துவமாகும். உயிர் அல்லது ஆன்மா உடலைத் துறந்த பின் அது முற்பிறவியில் செய்த பாவ புண்ணியங்களுக்கேற்ப மனிதனாகவோ, விலங்காகவோ அல்லது மற்ற உயிரினமாகவோ மறுபிறப்பு எடுக்கின்றது என்பது இதன் அடிப்படையாகும். இந்து, புத்தம் போன்ற இந்திய சமயங்கள் அனைத்திலும் இது முக்கிய கொள்கையாகும். இது டியூரிசம், ஆன்மீகம், தியாசபி மற்றும் ஏக்காங்கர் முதலான சமயங்களிலும் சைபீரியா, மேற்கு ஆப்பிரிக்கா, வட அமெரிக்கா மற்றும் ஆஸ்திரேலியா முதலான இடங்களில் வாழும் பழங்குடியின மக்களிடையே உள்ள நம்பிக்கையாகவும் உள்ளது. \n\nSection::::இந்து சமயத்தில் மறுபிறப்பு.\nஇந்து சமயத்தின்படி அவரவரின் கர்மபலன்களுக்கு ஏற்ப பிறப்பின் தன்மை அமைகிறது. இந்த பிறவிச்சுழற்சியில் (சம்சாரம்) இருந்து விடுபெற வீடுபேறு அடைய வேண்டும். இந்தக் கதையாடலில் ஒரு உயிர் ஏன் முதன் முதலில் பிறந்தது என்று கூறப்படவில்லை.\n\nSection::::யஜுர் வேதம்.\nஇந்து சமயத்தின் முக்கியமான நம்பிக்கைகளில் ஒன்று மறுபிறவி. \n\n- என்கிறது யஜுர் வேதம், பிரகதாரண்ய உபநிடதம் 4.4.6\nமறுபிறவியானது 'பிறப்பு - இறப்பு - மறுபிறப்பு' எனும் இயற்கையான பிறவிச்சுழற்சியின் ஒரு பகுதியாகும். இறப்பிற்குப்பின், ஒருவர் அவருடைய உடலை விட்டுவிட்டு, அவரது உள் உலகங்களில் அடுத்த நிலைகளை அடைகிறார். அதன்பின் மறுபிறவியில் ஓர் உடலை அடைகிறார். \n\nஒருவருடைய பாவ-புண்ணியங்கள் (கர்மங்கள்) முழுதும் தீருமாயின், பிறவிச்சுழற்சி முடிவடைந்து, அவர் அதன்பின் மறுபிறவி எடுப்பதில்லை. இந்த மறுபிறவி இல்லா நிலை மோட்சம் அல்லது முக்தி அல்லது விடுதலை எனப்படுகிறது.\n\nSection::::இயான் ஸ்டீவனன்சனின் கண்டுபிடிப்பு.\nஇயான் ஸ்டீவன்சன் கனடாவைச் சேர்ந்த உயிர் வேதியியலாளர் மற்றும் மனநோயியல் பேராசிரியர் ஆவார். தன்னுடைய மறுபிறவி குறித்த அறிவியல் பூர்வமான ஆராய்ச்சிகளுக்காக இவர் பெரிதும் அறியப்படுகிறார். மறுபிறவிக் கோட்பாடானது நவீன மருத்துவத்தில் மரபியல், மனித நடத்தை பற்றி மேலும் அறிய உதவும் என ஸ்டீவன்சன் நம்பினார். 40 ஆண்டு காலம் அவர் உலகின் பல்வேறு இடங்களுக்குப் பயணித்து மறுபிறவியோடு தொடர்புடைய 3000 குழந்தைகள் குறித்து ஆய்வு செய்தார். இந்தியாவுக்கு வந்து ஆய்வு செய்ததில் மறுபிறவி நினைவுள்ள குழந்தைகள் பலர் இருப்பதை இயான் கண்டார். மனிதரில் காணப்படும் பிறவிக்குறைபாடு மற்றும் பிறவிக்குறிகளுள் 35 விழுக்காடு முற்பிறவியில் அந்த மனிதனுக்கு ஏற்பட்ட காயங்களோடு தொடர்புடையவையாய் இருப்பதைக் கண்டார். நாற்பதுக்கும் மேற்பட்ட நபர்களில் பழைய மருத்துவ ஆவணங்களை ஆய்வு செய்ததில் இயானின் ஆய்வு உண்மையென நிறுவப்பட்டது. முன்பிறவி நினைவுகள் குழந்தைப் பருவத்திலேயே பெரும்பாலும் ஏற்படுகின்றன என்று இயான் கண்டார். இரண்டு முதல் ஐந்து வயது வரையிலான குழந்தைகள் தங்கள் முன்பிறவி நினைவுகளை நன்கு நினைவு கூர்வதையும் அக்குழந்தைகளின் பேச்சு மற்றும் நடத்தை வயது மற்றும் அவற்றின் குடும்பத்திற்கு ஒவ்வாததாயும் ஆனால் அக்குழந்தையும் முன்பிறப்போடு ஒத்துப் போவதையும் இயான் கண்டார். நாட்கள் செல்லச் செல்ல குழந்தைகள் இவற்றை மறந்து விடுவதையும் இயான் கண்டார்.\n"}
{"id": "177773", "url": "https://ta.wikipedia.org/wiki?curid=177773", "title": "குவாங்சௌ", "text": "குவாங்சௌ\n\nகுவாங்சௌ , (Guangzhou) அல்லது கன்ரன் அல்லது குவாங்சூ, சீனாவின் மாநில நகரங்களில் ஒன்றாகும். அந்நாட்டின் குவாங்டாங் மாநிலத்தின் தலைநகராக உள்ளது. சீனாவின் ஐந்து தேசிய மைய நகரங்களில் ஒன்றாக விளங்குகிறது. தென் மத்திய சீனத்தில் பவள நதிக்கரையோரம் ஹாங்கொங்கிலிருந்து 120 கி.மீ. (75 மைல்) தொலைவில் அமைந்துள்ளது. இந்நகரம் முக்கிய போக்குவரத்து மையமாகவும் வணிகத் துறைமுகமாகவும் விளங்குகிறது.\n\nகுவாங்சௌ சீனத்தின் மூன்றாவது பெரிய நகரமாகும். 2000ஆம் ஆண்டு கணக்கெடுப்பின்படி நகரத்தின் மக்கள் தொகை 6 மில்லியனாகவும் புறநகரத்தின் பரப்பளவில் 11.85 மில்லியனாகவும் உள்ளது.\n\n16வது ஆசிய விளையாட்டுப் போட்டிகள் 2010ஆம் ஆண்டு நவம்பர் 12 முதல் 27 வரை இங்கு நடைபெற்றது.\n\n"}
{"id": "177777", "url": "https://ta.wikipedia.org/wiki?curid=177777", "title": "மியாமி பன்னாட்டு வானூர்தி நிலையம்", "text": "மியாமி பன்னாட்டு வானூர்தி நிலையம்\n\nமியாமி பன்னாட்டு வானூர்தி நிலையம் (\"Miami International Airport\", ஐக்கிய அமெரிக்காவின் புளோரிடா மாகாணத்தில் தெற்கு மியாமி பெருநகரப் பகுதிக்கான முதன்மை வானூர்தி நிலையம் ஆகும். மேலும் MIA என்றும் வரலாற்றில் வில்காக்ஸ் ஃபீல்டு என்றும் அறியப்படும் இந்த வானூர்தி நிலையம் மியாமி-டேடு கவுன்ட்டியில் மியாமி நகர்மையத்திலிருந்து வடமேற்கே எட்டு மைல்கள் (13 கிமீ) தொலைவில் அமைந்துள்ளது. இது மயாமி, ஹியாலே, டோரல், மயாமி இசுபிரிங்சு ஆகிய நகரங்களுக்கு இடையே அமைந்துள்ளது.\n"}
{"id": "177783", "url": "https://ta.wikipedia.org/wiki?curid=177783", "title": "கூட்டவழி மூலம் பெறுதல்", "text": "கூட்டவழி மூலம் பெறுதல்\n\nகூட்டவழி மூலம் பெறுதல் (Crowdsourcing) என்பது ஒரு கூட்டம் அல்லது கும்பலிடம் இருந்து உள்ளடக்கத்தை, கருக்களை, வளங்களை அல்லது சேவைகளை பெறும் முறை ஆகும். இணையச் சமூகம் ஊடாகப் பெறுவதை இது சிறப்பாகச் சுட்டுகிறது. அதாவது பரந்துபட்ட மக்கள் வளங்களில் இருந்து சிறிது சிறிதாக உள்ளீடுகளைப் பெற்று, ஒன்றுசேர்த்து ஒரு பெரிய விளைச்சலைப் பெறுதலே கூட்டுவழி மூலம் பெறுதல் ஆகும். \n\nகூட்டுவழிச் செயற்திட்டம் வெற்றி பெற என்ன செய்யப்பட வேண்டும், யார் செய்வார்கள், ஏன் செய்வார்கள், எப்படிச் செய்வார்கள் போன்ற கேள்விகளுக்கான பதிலகள் திறமையா வடிவமைக்கப்பட வேண்டும்.\n\n"}
{"id": "177792", "url": "https://ta.wikipedia.org/wiki?curid=177792", "title": "கே. ஆர். சேதுராமன்", "text": "கே. ஆர். சேதுராமன்\n\nகே. ஆர். சேதுராமன் ஓமியோபதி மருத்துவர். (குட்டின்) கே. கே. இராமாச்சாரி-கிருட்டிணாமணி அம்மாள் தம்பதியருக்கு 1939ல் மதுரையில் பிறந்தவர். இவர் நூலகர், சிறந்த சமூக வரலாற்று ஆசிரியர் மற்றும் எழுத்தாளர். சௌராட்டிர மொழி வளர்ச்சிக்காக 2006இல் சாகித்திய அகாதமியின் பாஷா சம்மான் விருது பெற்றவர்.\n\nSection::::கல்வி.\nநூற்றாண்டு விழா கொண்டாடிய மதுரை சௌராட்டிர உயர்நிலைப் பள்ளியில் 1956ல் பள்ளி இறுதி படிப்பு முடித்தவர். தமிழ் உணர்வை ஊட்டி வளர்க்கும் மதுரை தியாகராசர் கலைக்கல்லூரி, மதுரையில் இளங்கலை விலங்கியல் கல்வியை 1960ல் முடித்தவர். மதுரை காமராசர் பல்கலைக்கழகத்தில் எம்.ஏ., முதுகலை பட்டம் பெற்று, சென்னைப் பலகலைக்கழகத்தில் இளங்கலை மற்றும் முதுகலை நூலக அறிவியல் பட்டம் பெற்றார்.\n\n\n\nSection::::சாகித்திய அகாதமி விருது.\nஇந்தியாவில் சிறுபான்மை இனமக்கள் பேசும் மொழிவளர்ச்சிக்காக வழங்கப்படும், பாஷா சம்மான் விருதை கே. ஆர். சேதுராமனுக்கும், தாடா. சுப்பிரமணியனுக்கும் கூட்டாக, 2006இல் சௌராட்டிர மொழி வளர்ச்சிக்கு பாடுபட்டதை பாராட்டி சாகித்திய அகாதமி வழங்கிப் பாராட்டியுள்ளது.\n\n\n\n"}
{"id": "177797", "url": "https://ta.wikipedia.org/wiki?curid=177797", "title": "கோதுமைத்தளிர்", "text": "கோதுமைத்தளிர்\n\nகோதுமைத்தளிர் (Wheatgrass) ஒரு வாழும் இலை பச்சயம் ஆகும். இதன் சிறப்பு என்னவென்றால் இதில் 19 வகையான அமினோ அமிலங்கள் உள்ளன. நச்சிக் கொல்லியாகவும் முடியை வளரச்செய்யவும் முடிஉதிர்வதைத் தடுக்கவும் செய்கிறது. இதில் அதிக அளவில் உயிர்சத்து ஏ யும் சி யும் உள்ளன. இளமையைத் தக்கவைக்கவும் முதுமையைத் தள்ளிப்போடவும் உதவுகிறது.\n\nமுக்கியமாக கதிர்வீச்சின் தீயவிளைவுகளைக் கட்டுப்படுத்துகிறது. கதிரியல் துறை பணியாளர்கள் பயன் பெறலாம். செவ்வணுப் புரதம் -ஈமோகுளோபின்- உற்பத்திக்கு துணையாகிறது.\n"}
{"id": "177798", "url": "https://ta.wikipedia.org/wiki?curid=177798", "title": "வெல்கம் ஹோம் (2004 திரைப்படம்)", "text": "வெல்கம் ஹோம் (2004 திரைப்படம்)\n\nவெல்கம் ஹோம் (\"Welcome home\") என்பது ஆஸ்திரியாவில் தயாரிக்கப்பட்ட ஒரு நகைச்சுவைத் திரைப்படம் ஆகும். அன்ரஸ் க்ரூபர் இயக்கத்தில் 2004 ஆம் ஆண்டில் வெளிவந்தது. 98 நிமிடங்கள் ஓடும் இத்திரைப்படம் 27வது மாஸ்கோ சர்வதேசத் திரைப்பட விழாவில் பங்குபெற்றது.\n"}
{"id": "177801", "url": "https://ta.wikipedia.org/wiki?curid=177801", "title": "நீராவி இழுவை இயந்திரம்", "text": "நீராவி இழுவை இயந்திரம்\n\nநீராவி இழுவை இயந்திரம் (\"steam tractor\") என்பது நீராவிப் பொறியால் இயங்கும் ஓர் இழுவை இயந்திரம் ஆகும்.\n\nஇது வட அமெரிக்காவில், 19 ஆம் நூற்றாண்டின் பிற்பகுதி மற்றும் 20 ஆம் நூற்றாண்டின் முற்பகுதியில் வேளாண்மைத் தேவைகளுக்காகப் பயன்படுத்தப்பட்டது.\n\nபெரிய பிரித்தானியாவில், இவ்வகை இயந்திரங்கள் ஏழு தொன்னுக்குக் குறைவான நிறையுள்ள சிறிய வகை இழுவை இயந்திரங்களுக்காக வடிவமைக்கப்பட்டன.\n"}
{"id": "177815", "url": "https://ta.wikipedia.org/wiki?curid=177815", "title": "சான்-சார்லஸ் கான்டின்", "text": "சான்-சார்லஸ் கான்டின்\n\nசான்-சார்லஸ் கான்டின் (\"Jean-Charles Cantin\", பிப்ரவரி 17, 1918 - பிப்ரவரி 5, 2005) ஒரு கனடிய அரசியல்வாதி ஆவார். 1962 - 1968 கியூபெக் தென் பகுதிகளில் வெற்றி பெற்றார். 1968 முதல் 1972 வரை லூயிஸ்-ஹெபெர்ட் பகுதிகளில் வெற்றி பெற்றார். இவர் கனடா லிபரல் கட்சி உறுப்பினராவார். அரசியலில் நுழைவதற்கு முன், இவர் கியூபெக் நகரத்தில் வழக்கறிஞராகப் பணியாற்றினார்.\n"}
{"id": "177842", "url": "https://ta.wikipedia.org/wiki?curid=177842", "title": "ஜான் கில்லிஸ்", "text": "ஜான் கில்லிஸ்\n\nஜான் கில்லிஸ் (\"John Gillies\", MD, 1792 - 24 நவம்பர் 1834) ஸ்காட்லாந்தைச் சேர்ந்த ஒரு தாவரவியல் அறிஞர். முதலில் ஸ்காட்டியக் கடற்படையில் பணியாற்றினார். எடின்பரோ பல்கலைக்கழகத்தில் படித்த அவர், நெப்போலியப் போர்களின் போது போது பிரித்தானிய ரோயல் கடற்படையில் பணியாற்றினார். நாடுகாண் பயணியான இவர் தென்னமெரிக்காவுக்குப் பலமுறை சென்றுள்ளார்.\n\nகாச நோயால் பீடிக்கப்பட்ட கில்லிசு தனது உடல் நிலை தேறுவதற்கு தென்னமெரிக்காவின் காலநிலை உதவும் என எண்ணி தனது 28 வயதில் அர்கெந்தீனா சென்றார். பல போர்கள், உள்நாட்டுக் குழப்பங்கள் மத்தியில் 8 ஆண்டுகள் வரை அங்கு தங்கியிருந்தார். 1828 ஆம் ஆன்டில் நாடு திரும்புவதற்கு முன்னர் இவர் கியூ தாவரவியற் பூங்காவிற்கு பல தாவரங்களை அனுப்பியுள்ளார். 42 வது அகவையில் 1834 நவம்பர் 24 இல் எடின்பரோவில் காலமானார்.\nபல தாவரங்களுக்கு இவரது நினைவாகப் பெயர் சூட்டப்பட்டுள்ளன:\n"}
{"id": "177852", "url": "https://ta.wikipedia.org/wiki?curid=177852", "title": "ஜெசிகா ஆண்டர்சன்", "text": "ஜெசிகா ஆண்டர்சன்\n\nஜெசிகா ஆண்டர்சன் என்பவர் ஓர் அமெரிக்க நடிகை ஆவார். இவர் பேஷன்ஸ், தி பிளேபுக் ஆகியவற்றில் நடித்துப் புகழடைந்தார். இவர் கிஸ் கிஸ் பேங் பேங் மற்றும் பிக் மம்மாஸ் ஹவுஸ் 2 ஆகிய திரைப்படங்களில் சிறிய வேடங்களில் நடித்துள்ளார்.\n"}
{"id": "177856", "url": "https://ta.wikipedia.org/wiki?curid=177856", "title": "வோல்ட்டு லெட்டிங்கம்", "text": "வோல்ட்டு லெட்டிங்கம்\n\nவோல்ட்டு லெட்டிங்கம் (Walt Ledingham) ஒரு தொழில்முறை பனி வளைகோல் பந்தாட்ட வீரர். இவர் அக்டோபர் 26, 1950 அன்று பிறந்தார். தேசிய ஹாக்கிப் போட்டியில் 15 முறை விளையாடியுள்ளார் . அவர் பிளாக் ஹாக் மற்றும் மன்ஹாட்டன் ஆகியவற்றில் விளையாடியுள்ளார்.\n"}
{"id": "177860", "url": "https://ta.wikipedia.org/wiki?curid=177860", "title": "யானைச் சுறா", "text": "யானைச் சுறா\n\nயானைச் சுறா, \"Callorhinchus milii\", எனும் விலங்கியல் பெயர் கொண்டவகுப்பு Chondrichthyes க்குரிய சுறா வகைக்குரிய மீனாகும். இது ஆவுஸ்திரேலிய பேய்ச்சுறா, வெள்ளை மீன், யானைமீன், மகோரேப்பு எனப் பல பெயர்களில் அழைக்கப்படுகின்றது.\n\nஇது தெற்கு ஆஸ்திரேலியா, கிழக்குக் கேபேயின் தென் பகுதி மற்றும் நியூசிலாந்து, பகுதிகளில் 200 - 500மீட்டர் ஆழத்தில் வாழக்கூடியது. இது 60-120 சென்டிமீட்டர் வரை நீளமுடையது. ஆண் விலங்கு 65 சதம மீட்டர் வரை வளரக்கூடியது.\n"}
{"id": "177876", "url": "https://ta.wikipedia.org/wiki?curid=177876", "title": "இதிகாசம்", "text": "இதிகாசம்\n\nஇதிகாசம் எனப்படுவது கடவுள், கடவுள் அவதாரம் அல்லது பெரும் வீரர்கள் நிகழ்த்திய அரும்பெரும் வீரச் செயல்களையும், நீதிநெறிகளையும் விவரிக்கும் புராண வரலாறாகும்(Pre-historic Period). இதி-ஹ-ஆஸ என்பதற்கு இப்படி உண்மையில் இருந்தது என்று அர்த்தமாகும். இந்தியாவைப் பொறுத்தளவில் இராமாயணமும், மகாபாரதமும் இதிகாசங்கள் என்றழைக்கப்படுகின்றன.\n\nநில உடமைச் சமுதாயம் ஒரு காலகட்டம் வரை இருந்து அடுத்த கட்டத்திற்கு மாறி செல்லும்போது அதன் பரிணாமங்கள், நிகழ்வுகள், மாறுதல்கள்,அனைத்தும் வாய்மொழியாக ஒருகாலகட்டம் வரையிலும் குருவின் மூலமாக சீடர்களுக்கு சொல்லி வைக்கப்பட்டு, செவி வழிச் செய்தியாக சில காலம் வரையிலும் இருந்து சமுதாய பரிணாம வளர்ச்சியை தனதாக்கிக்கொண்டு பல ஆயிரம் ஆண்டுகள் கால ஓட்டத்தையும், அதன் சமூக நியதிகளை இதிலிருந்து எடுத்து மேற்கோள்கள் காட்டிடவும், நீதி சொல்லவும், சமுதாய சட்டங்களாகவும் காலத்தை கடந்தும், தெளிவாகவும், எளிமையாகவும், சிக்கலான, நெருடலான, மனிதகுலச் சிந்தனைகளை உள்வாங்கி, உயர்ந்து நிற்கிற வரலாற்றுப் பெட்டகமே இதிகாசமாகும்.\n\nSection::::மகாபாரதம்.\nஒரு மகன் தன் தந்தை மறுமணம் செய்து கொள்ள வேண்டி தனது சிற்றின்ப நுகர்வையும்,அரசாளும் உரிமையையும் தியாகம் செய்கிறான் (பீஷ்மர்). ஒரு கணவன் தன் மனைவியை இன்னொருவன் மூலமாகக் கருத்தரிக்கச் செய்கிறான் (பாண்டு). ஒரு பெண் தன் கணவன் பார்வையிழந்த நிலைக்காக தானும் கண்களை கட்டிக்கொள்கிறாள் (காந்தாரி). ஓர் ஆணின் ஆண்தன்மை ஓராண்டுக்குப் பயனற்றுப்போக வைக்கப்படுகிறது (அருச்சுனன்) பெண் ஒரு சபையின் நடுவில் துகில் உரியப்படுகிறாள் (திரௌபதி). ஒரு மாணவன் (ஏகலைவன்) சாதியின் காரணமாய் கல்வி மறுக்கப்படுகிறது. தகுதி இருந்தும் (கர்ணன்) போட்டிக்கு அனுமதியும் மறுக்கப்படுகிறது. சொத்துக்காக ஒரு குடும்பம் (கௌரவர், பாண்டவர்) பிரிந்தும், புதிய நகரை உருவாக்க மிகப்பெரிய(காண்டவப்பிரஸ்தம்)காடு அழிக்கப்படுகிறது. ஓர் அரசன் தன் இராச்சியத்தையே சூதாட்டத்தில் இழக்கிறான்,(தர்மன்). ஓர் அரசி, யயாதியின் அரண்மனையில் பணிப்பெண்ணாக சேவை செய்கிறாள்.(அசுரர்களின் அரசனான விருஷபர்வனின் மகள் சர்மிஷ்டை) தோற்றவர்கள் சொர்க்கத்துக்குச் செல்கிறார்கள் (கௌரவர்). வென்றவர்கள் தங்கள் குழந்தைகளை இழக்கிறார்கள் (பாண்டவர்). நிலம் இரத்தத்தால் குளிப்பாட்டப்படுகிறது (குருச்சேத்திரப் போர்). கடவுள் ஒரு பெண்ணால் சபிக்கப்படுகிறார்(கிருட்டிணன்), அருச்சனனின் அறியாமையை நீக்க போர்ககளத்தில் பிறக்கிகிறது பகவத் கீதை, மகாபாரதக்கதையை சிறப்பு செய்வது கதைமாந்தர்கள் பலர் செய்யும் சபதங்களும், முனிவர்கள் கதைமாந்தர்களுக்கு விடும் சாபங்களுமே.\n"}
{"id": "177884", "url": "https://ta.wikipedia.org/wiki?curid=177884", "title": "சான் பிரான்சிஸ்கோ பன்னாட்டு வானூர்தி நிலையம்", "text": "சான் பிரான்சிஸ்கோ பன்னாட்டு வானூர்தி நிலையம்\n\nசான் பிரான்சிஸ்கோ பன்னாட்டு வானூர்தி நிலையம் (\"San Francisco International Airport\", ) ஐக்கிய அமெரிக்காவின் கலிபோர்னியா மாநிலத்தில் சான் பிரான்சிஸ்கோ நகர மையத்திலிருந்து தெற்கே அமைந்துள்ள பெரிய பன்னாட்டு வானூர்தி நிலையம் ஆகும். இது அரசமைப்பு இல்லாத சான் மாத்தியோ கவுன்ட்டியில் மில்பிரே நகருக்கும் சான் புருனோ நகருக்கும் இடையே அமைந்துள்ளது. இது பொதுவாக அமெரிக்கரால் SFO (\"San FranciscO\" என்பதில் இருந்து) எனக் குறிப்பிடப்படுகிறது. இங்கிருந்து வட அமெரிக்காவின் அனைத்து இடங்களுக்கும் வான்பறப்புகள் உள்ளன. ஐரோப்பா மற்றும் ஆசியாவிற்கான நுழைவாயிலாகவும் இது விளங்குகிறது. \n\nசான் பிரான்சிஸ்கோ வளைகுடாப் பகுதியில் மிகப் பெரும் வானூர்தி நிலையமாக விளங்கும் இது கலிபோர்னியாவில் லாசு ஏஞ்சலசு பன்னாட்டு வானூர்தி நிலையத்தை அடுத்த இரண்டாவது போக்குவரத்து மிக்க நிலையமாகவும் உள்ளது. 2009இல் இந்த நிலையம் ஐக்கிய அமெரிக்காவி்ன் பத்தாவது போக்குவரத்து மிக்க நிலையமாக விளங்கியது.உலகளவில் இருபதாவது நிலையில் இருந்தது. வெர்ஜின் அமெரிக்காவின் முதன்மைத் தளமாகவும் இது விளங்குகிறது. யுனைட்டெட் ஏர்லைன்சின் ஒரே பராமரிப்புத் தளமாகவும் உள்ளது. \n\nபயணிகளின் வசதிக்காக இந்த வானூர்தி நிலையத்தில் பலவித உணவு மற்றும் பானங்கள் வசதிகளும், அங்காடிகளும்,பொது குளியலறைகளும், சாமான் வைப்பிடங்களும்,மருத்துவ மனையும் உள்ளன. வழிதவறிய அல்லது தனித்து விடப்பட்ட பயணிகளுக்காகவும் படைத்துறைப் பயணிகளுக்காகவும் சேவை மையங்கள் ஏற்படுத்தப்பட்டுள்ளன. இங்கு லூயி ஏ.டுர்பென் வான்போக்குவரத்து அருங்காட்சியகம், நிலைய நிர்வாக ஆணையத்தின் நூலகம் மற்றும் தற்காலிக/நிரந்தர கலைக் காட்சிக்கூடங்கள் அமைக்கப்பட்டுள்ளன. பொதுமக்களுக்கு இலவச ஒய்-ஃபை வசதியும் பெரும்பாலான முனையங்களில் வழங்கப்பட்டுள்ளன.\n\nசான் மாத்தியோ கவுன்ட்டியில் அமைந்திருந்தாலும் இதன் உரிமையாளராக சான் பிரான்சிஸ்கோ நகர மற்றும் கவுன்ட்டி உள்ளது. இந்த நகரமைப்பின் சான் பிரான்சிஸ்கோ வானூர்தி நிலைய ஆணையத்தால் உருவாக்கப்பட்ட \"எஸ்எஃப்ஓ என்டர்பிரைசஸ்\" இதன் வணிகமய கையகப்படுத்துதல்களையும் அவ்வாறு பெற்ற சொத்துக்களை நிர்வகிப்பதையும் மேற்கொள்கிறது. எடுத்துக்காட்டாக இந்த நிறுவனம் ஹொண்டுராசின் வானூர்தி நிலையங்களின் உரிமையாளராகவும் பராமரிப்பாளராகவும் உள்ளது.\n\n"}
{"id": "177891", "url": "https://ta.wikipedia.org/wiki?curid=177891", "title": "சார்லட் டக்ளஸ் பன்னாட்டு வானூர்தி நிலையம்", "text": "சார்லட் டக்ளஸ் பன்னாட்டு வானூர்தி நிலையம்\n\nசார்லட் டக்ளஸ் பன்னாட்டு வானூர்தி நிலையம் (\"Charlotte Douglas International Airport\", ) ஐக்கிய அமெரிக்காவின் வட கரொலினா மாநிலத்தில் சார்லட்டில் அமைந்துள்ள குடிசார்-படைசார் கூட்டு பன்னாட்டு வானூர்தி நிலையம் ஆகும். 1935இல் சார்லட் நகராட்சி வானூர்தி நிலையமாக நிறுவப்பட்ட இந்த நிலையம் 1954இல் சார்லட் மேயராக இருந்த பென் எல்பெர்ட் டக்ளஸ் நினைவாக டக்ளஸ் நகராட்சி வானூர்தி நிலையமாக பெயர் மாற்றப்பட்டது. 1982இல் இதன் தற்போதைய பெயருக்கு மாற்றப்பட்டது. இது யுஎஸ் ஏர்வேசின் மிகப்பெரும் முனைய நடுவமாக விளங்குகிறது. 2008இல் இங்கிருந்து 175 சேரிடங்களுக்கு உள்ளூர் மற்றும் பன்னாட்டு சேவைகள் இயக்கப்பட்டன. 2009இல் ஐக்கிய அமெரிக்க நாட்டில் 9வது போக்குவரத்து மிகுந்த நிலையமாக இருந்தது. 2012இல் உலகின் 23வது மிகுந்த பயணிகள் போக்குவரத்து உடைய வானூர்தி நிலையமாக இருந்தது.\n\n"}
{"id": "177897", "url": "https://ta.wikipedia.org/wiki?curid=177897", "title": "கரிணாம்பட் ஊராட்சி", "text": "கரிணாம்பட் ஊராட்சி\n\nகரிணாம்பட் ஊராட்சி (\"Karnambut Gram Panchayat\"), தமிழ்நாட்டின் வேலூர் மாவட்டத்தில் உள்ள காட்பாடி வட்டாரத்தில் அமைந்துள்ளது. இந்த ஊராட்சி, காட்பாடி சட்டமன்றத் தொகுதிக்கும் அரக்கோணம் மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 15831 ஆகும். இவர்களில் பெண்கள் 8291 பேரும் ஆண்கள் 7540 பேரும் உள்ளனர்.\n\nSection::::அடிப்படை வசதிகள்.\nதமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.\nSection::::சிற்றூர்கள்.\nஇந்த ஊராட்சியில் அமைந்துள்ள சிற்றூர்களின் பட்டியல்:\nSection::::கோயில்.\nகார்ணாம்பட்டு, காட்பாடிக்கு 8 கி.மீ தொலைவில் அமைந்துள்ளது. இங்கு தர்மசம்வர்த்தினி சமேத கைலாசநாதர் கோயில் உள்ளது. இது பிற்காலச் சோழர் காலத்தைச் சேர்ந்ததாகக் கருதப்படுகிறது. இங்குள்ள முகப்பு மண்டபம், நந்தி தேவர், கொடி மரம், விமானம் ஆகியன சோழர் கட்டடக்கலையை நினைவுபடுத்துகின்றன.\n"}
{"id": "177900", "url": "https://ta.wikipedia.org/wiki?curid=177900", "title": "லட்சுமி ராமகிருஷ்ணன்", "text": "லட்சுமி ராமகிருஷ்ணன்\n\nலட்சுமி ராமகிருஷ்ணன் என்பவர் இந்தியாவைச் சேர்ந்த திரைப்பட நடிகையும், இயக்குனரும் ஆவார். 2006 ஆம் ஆண்டில் மலையாளத்தில் அறிமுகமானார். தமிழ் திரைப்படத் துறையில் துணை வேடங்களில் நடித்து வருகிறார்.\n\nSection::::பணி.\nஇவர் ஆடை வடிவமைப்பாளரும், நிகழ்வு மேலாளரும் ஆவார். இவர் திரைப்படத்துறையில் தடம் பதிக்க முன்னர் 1992 ஆம் ஆண்டி முதல் 2001 ஆம் ஆண்டு வரை ஓமானில் மஸ்கட் நகரில் அவரது நிகழ்வு மேலாண்மை வணிகத்தை நடத்தி வந்தார்.\n\nSection::::திரைப்படத் துறையில்.\nஇந்தியாவிற்கு திரும்பிய பின்னர் திரைப்படங்களில் நடிக்கவும், இயக்குனராகவும் பணியாற்றத் தொடங்கினார். 2006 ஆம் ஆண்டில் சக்கரமுத்து என்ற மலையாளத் திரைப்படத்தில் துணை வேடத்தில் நடித்தார். 2008 ஆம் ஆண்டில் கரு. பழனியப்பனின் திரைப்படமான பிரிவோம் சந்திப்போம் என்ற திரைப்படத்தில் சினேகாவின் தாயாராக நடித்தார். இதுவே இவரது முதல் தமிழ்த் திரைப்படம் ஆகும். பிரனயகாலம், சூலை 4, நவல் ஆகிய மலையாளத் திரைப்படங்களில் 2006 - 2008 வரையான காலப்பகுதியில் நடித்தார். 2008 ஆம் ஆண்டில் பொய் சொல்லப் போறோம், எல்லாம் அவன் செயல் ஆகிய திரைப்படங்களில் நடித்தார். 2009 ஆம் ஆண்டில் திரு திரு திரு, ஈரம், நாடோடிகள், சிரித்தால் ரசிப்பேன், வேட்டைக்காரன், ஆதவன் ஆகிய திரைப்படங்களில் துணை வேடங்கள் ஏற்றார். 2010 ஆம் ஆண்டில் விண்ணைத் தாண்டி வருவாயா, ஆண்மைத் தவறேல், ராவணன், நான் மகான் அல்ல, பாஸ் என்கிற பாஸ்கரன், கனிமொழி ஆகிய தமிழ்த் திரைப்படங்களிலும், யே மாயா சேசாவே என்ற தெலுங்கு திரைப்படத்திலும் நடித்தார். 2011 ஆம் ஆண்டில் மிஸ்கின் இயக்கிய யுத்தம் செய் என்ற திரைப்படத்தில் தன் மகளின் இறப்பிற்கு பழிவாங்க துடிக்கும் கோபமான தாயாக சித்தரிக்கப்பட்டார். மேலும் 2012 ஆம் ஆண்டில் ஏக் தீவானா தா என்ற இந்தி திரைப்படத்திலும் லீலை, விளையாட வா ஆகிய தமிழ் திரைப்படங்களிலும் நடித்தார். 2013 ஆம் ஆண்டில் சுட்ட கதை, விடியும் முன், நெருங்கி வா முத்தமிடாதே, பியானிஸ்ட் ஆகியவற்றிலும், 2016 ஆம் ஆண்டில் கதகளி, அம்மணி ஆகியவற்றிலும் 2018 ஆம் ஆண்டில் இரவுக்கு ஆயிரம் கண்கள், திமிரு புடிச்சவன் ஆகிய திரைப்படங்களிலும் நடித்துள்ளார். லட்சுமி ராமகிருஷ்ணன் தொலைக்காட்சி நிகழ்ச்சிகளிலும் பணியாற்றியுள்ளார்.\n\nSection::::தொலைக்காட்சியில்.\n2008 ஆம் ஆண்டில் தி ஆபிசர் என்ற மலையாள நாடகத்தொடரிலும், ஸ்டார் விஜய் தொலைக்காட்சியின் அவள் என்ற தொலைக்காட்சி தொடரிலும் நடித்துள்ளார ஜீ தமிழ் தொலைக்காட்சியின் சொல்வதெல்லாம் உண்மை என்ற ரியாலிட்டி நிகழ்ச்சியில் 1500 அத்தியாயங்களை தொகுத்து வழங்கினார். மேலும் இவர் 25  இற்கும் மேற்பட்ட தொலைக்காட்சி விளம்பரங்களில் நடித்துள்ளார்.\n\nSection::::இயக்குனராக.\n2012 ஆம் ஆண்டில் ஆரோகணம் என்ற திரைப்படத்தை இயக்கினார். அத்திரைப்படம் இயக்குனாராக இவரது முதல் திரைப்படம் ஆகும். உளநோய் தொடர்பான இப்படத்திற்காக பாராட்டப்பட்டார். இந்த படம் 7 வது விஜய் விருதுகளில் சிறப்பு ஜுரி விருதை வென்றது. மேலும் நெருங்கி வா முத்தமிடாதே, அம்மணி, ஹவுஸ் ஓனர் ஆகிய திரைப்படங்களை இயக்கியுள்ளார்.\n\nSection::::விருதுகளும் பரிந்துரைகளும் (திரைப்படங்கள்).\n2007 ஆம் ஆண்டில் ஆசிநெட் திரைப்பட விருதுகளில் சிறந்த குணச்சித்திர நடிகைக்கான பரிந்துரை பெற்றார். 2011 ஆம் ஆண்டில் உச்சிதனை முகர்ந்தால் திரைப்படத்தின் துணை நடிகைக்கான தமிழ்நாட்டு மாநில விருதை வென்றார். 2012 ஆம் ஆண்டில் எடிசன் விருதை வென்றதுடன், விஜய் விருதுகளில் துணை நடிகைக்கான பரிந்துரையைப் பெற்றார். 2017 ஆம் ஆண்டில் சாகோபினேட் சுவர்கராஜ்யம் என்ற மலையாள திரைப்படத்தில் துணை வேடத்தில் நடித்தமைக்காக ஆசிநெட் திரைப்பட விருதுகள், பிலிம்பேர் விருதுகளிலும் பரிந்துரைகளைப் பெற்றதோடு 6வது இந்திய பன்னாட்டுத் திரைப்பட விருதுகளில் துணை நடிகைக்கான விருதை வென்றார்.\n"}
{"id": "177905", "url": "https://ta.wikipedia.org/wiki?curid=177905", "title": "தமிழ்த் திரைப்படங்களின் பட்டியல், 2014", "text": "தமிழ்த் திரைப்படங்களின் பட்டியல், 2014\n\n2014 ஆம் ஆண்டில் வெளிவந்த தமிழ்த் திரைப்படங்கள் அகர வரிசையில் இங்கு பட்டியலிடப்படுகின்றன.\n\nSection::::பெரும் வரவேற்பைப் பெற்ற திரைப்படங்கள்.\nSection::::வசூல் சாதனை புரிந்த திரைப்படங்கள்.\n2015, சனவரி மாதம் சிஃபி இணையதளம் வெளியிட்ட 2014ம் ஆண்டில் வெளியான சில நாட்களில் படத்தின் தயாரிப்பாளர், வெளியீட்டாளர், திரையரங்க உரிமையாளர், வெளி மாநில மற்றும் வெளிநாட்டு வருவாய், சாட்டிலைட் உரிமம் மற்றும் வெளியிட உரிமை பெற்றோர்களுக்கு பெரும் வருவாய் ஈட்டித்தந்த முதல் ௧௦ திரைப்படங்களின் பட்டியலை வெளியிட்டது.\n\n௧. கத்தி<br>\n௨. வேலையில்லா பட்டதாரி<br>\n௩. ஜில்லா<br>\n௪. அரண்மனை<br>\n௫. மான் கராத்தே<br>\n௬. மஞ்சப்பை<br>\n௭. யாமிருக்க பயமே<br>\n௮. மெட்ராஸ்<br>\n௯. ஜிகர்தண்டா<br>\n௧௦. பிசாசு\n\nSection::::வெளிநாடுகளில்.\n2014 திசம்பர் மாதம் பிகைன்டுவுட்ஸ் இணையதளம் ரென்டிராக் எனும் உலகளாவிய நிறுவனத்தின் மூலம் 2014ம் ஆண்டில், வெளிநாடுகளில் அதிக வருவாய் ஈட்டிய திரைப்படங்களின் பட்டியலை வெளியிட்டது.\n\nSection::::விமர்சனங்கள்.\nSection::::தி இந்து.\n2014ம் ஆண்டின் சிறந்த 20 திரைப்படங்களின் பட்டியலை தி இந்து (தமிழ் நாளிதழ்) வெளியிட்டது.\n\n௧. ஜீவா<br>\n௨. மெட்ராஸ்<br>\n௩. பொறியாளன்<br>\n௪. அப்புச்சி கிராமம்<br>\n௫. அரிமா நம்பி<br>\n௬. பர்மா<br>\n௭. கோலி சோடா<br>\n௮. இனம்<br>\n௯. ஜிகர்தண்டா<br>\n௧௦. கதை திரைக்கதை வசனம் இயக்கம்<br>\n௧௧. நெடுஞ்சாலை<br>\n௧௨. நெருங்கி வா முத்தமிடாதே<br>\n௧௩. ஒரு கன்னியும் மூணு களவாணிகளும்<br>\n௧௪. பிசாசு<br>\n௧௫. பூவரசம் பீப்பீ<br>\n௧௬. சைவம்<br>\n௧௭. தெகிடி<br>\n௧௮. திருடன் போலீஸ்<br>\n௧௯. வாயை மூடி பேசவும்<br>\n௨௦. வேலையில்லா பட்டதாரி\nSection::::சிஃபி இணையதளம்.\n2014ம் ஆண்டின் சிறந்த 15 திரைப்படங்களின் பட்டியலை சிஃபி இணையதளம் வெளியிட்டது.\n\n௧. கோலி சோடா<br>\n௨. தெகிடி<br>\n௩. குக்கூ<br>\n௪. இனம்<br>\n௫. ஒரு கன்னியும் மூணு களவாணிகளும்<br>\n௬. வாயை மூடி பேசவும்<br>\n௭. முண்டாசுப்பட்டி<br>\n௮. சைவம்<br>\n௯. சதுரங்க வேட்டை<br>\n௧௦. ஜிகர்தண்டா<br>\n௧௧. கதை திரைக்கதை வசனம் இயக்கம்<br>\n௧௨. மெட்ராஸ்<br>\n௧௩. ஜீவா<br>\n௧௪. காவியத் தலைவன்<br>\n௧௫. பிசாசு\nSection::::இந்தியா கிளிட்ஸ்.\n2014ம் ஆண்டின் சிறந்த 12 திரைப்படங்களின் பட்டியலை இந்தியா கிளிட்ஸ் வெளியிட்டது.\n\n௧. அரண்மனை<br>\n௨. அரிமா நம்பி<br>\n௩. கோலி சோடா<br>\n௪. ஜிகர்தண்டா<br>\n௫. கத்தி<br>\n௬. மெட்ராஸ்<br>\n௭. முண்டாசுப்பட்டி<br>\n௮. நாய்கள் ஜாக்கிரதை<br>\n௯. சதுரங்க வேட்டை<br>\n௧௦. தெகிடி<br>\n௧௧. வேலையில்லா பட்டதாரி<br>\n௧௨. யாமிருக்க பயமே\n"}
{"id": "177906", "url": "https://ta.wikipedia.org/wiki?curid=177906", "title": "சூது கவ்வும்", "text": "சூது கவ்வும்\n\nசூது கவ்வும் (நாளைய இயக்குநர்) எனும் தொலைக்காட்சி நிகழ்ச்சி மூலம் அறிமுகமான நலன் குமாரசாமி என்பவரது இயக்கத்தில் 2013 ஆம் ஆண்டு வெளிவந்த தமிழ்த் திரைப்படம். இந்தத் திரைப்படத்தில் விஜய் சேதுபதி, சஞ்சிதா ஷெட்டி, அசோக் செல்வன், சிம்ஹா, ரமேஷ் திலக், கருணாகரன், ராதாரவி மற்றும் எம். எஸ். பாஸ்கர் ஆகியோர் முக்கிய வேடங்களில் நடித்த இத்திரைப்படம் 2013 ஆம் ஆண்டு மே 1 அன்று வெளிவந்தது.\n\n\nSection::::கதைச் சுருக்கம்.\nதனக்கென ஒரு கொள்கை வைத்துக் கொண்டு சின்னச் சின்ன கடத்தல் வேலைகளைச் செய்து வருபவர் விஜய் சேதுபதி. அவருடன் 3 இளைஞர்களும் சேர்கிறார்கள். ஒருநாள் ஒரு அமைச்சரின் மகனைக் கடத்த ஒப்புக் கொள்கிறார்கள். அதில் ஒரு திருப்பமாக, கடத்தப்பட்ட அமைச்சர் மகனே இவர்களுடன் பங்காளியாகிறான். ஆனால் கடத்தல் வேன் விபத்துக்குள்ளாகிறது. கடத்தல் திட்டம் கவிழ்ந்துவிடுகிறது. இந்தக் கும்பலைப் பிடிக்க ஒரு நேர்மையான போலீஸ் அதிகாரி வருகிறார். அவர் துரத்த, இந்த கடத்தல் கும்பல் ஓட நகைச்சுவை விறுவிறுப்பும் கலந்த முடிவுடன் படம் முடிவுறுகிறது.\n\nSection::::மறுதயாரிப்புகள்.\nஇந்தத் திரைப்படம் ஹிந்தி, தெலுங்கு, கன்னடம் மற்றும் மலையாளம் மொழிகளில் மறுதயாரிப்பு செய்யப்படுகின்றது.\n"}
{"id": "177932", "url": "https://ta.wikipedia.org/wiki?curid=177932", "title": "தேசியத் தகவல் மையம் (இந்தியா)", "text": "தேசியத் தகவல் மையம் (இந்தியா)\n\nதேசியத் தகவல் மையம் என்பது இந்திய நடுவண் அரசின் அமைப்புகளுள் ஒன்று. இது இந்திய அரசின் தொலைத்தொடர்புத் துறையின் கீழ் இயங்குகிறது.\nநடுவண் அரசின் இணையதளங்களும், மாநில அரசின் இணையதளங்களும் இந்த அமைப்பினால் வடிவமைக்கப்படுகின்றன.\n"}
{"id": "177937", "url": "https://ta.wikipedia.org/wiki?curid=177937", "title": "மெக்காரன் பன்னாட்டு வானூர்தி நிலையம்", "text": "மெக்காரன் பன்னாட்டு வானூர்தி நிலையம்\n\nமெக்காரன் பன்னாட்டு வானூர்தி நிலையம் (\"McCarran International Airport\", ) ஐக்கிய அமெரிக்காவின் நெவாடா மாநிலத்திலுள்ள லாஸ் வேகஸ் மற்றும் கிளார்க் கவுன்ட்டி பகுதிகளுக்கு சேவை வழங்கும் முதன்மை வணிகமய வானூர்தி நிலையம் ஆகும். இந்த வானூர்தி நிலையம் லாஸ் வேகஸ் நகரின் மையத்திலிருந்து ஐந்து மைல்கள் (8 கிமீ) தெற்கில் கிளார்க் கவுன்ட்டியில் உள்ள அரசமைப்பில்லா \"பாரடைஸ்\" பகுதியில் அமைந்துள்ளது. பரப்பளவில் விரிந்துள்ள இந்த நிலையத்தில் நான்கு ஓடுபாதைகள் உள்ளன. மெக்காரன் நிலையத்தின் உரிமையாளராக கிளார்க் கவுன்ட்டி உள்ளது; கிளார்க் கவுன்ட்டி வான்போக்குவரத்து துறையால் (DOA) இயக்கப்படுகிறது. இந்த வானூர்தி நிலையம் பெப்ரவரி 2012 இலிருந்து இசுபிரிட் ஏர்லைன்சின் பராமரிப்பு தளமாக உள்ளது. முன்னாள் நெவாடா செனட்டர் பேட் மெக்காரன் நினைவாக இந்த வானூர்தி நிலையம் பெயரிடப்பட்டுள்ளது.\n\n2012இல் மெக்காரன் பயணிகள் போக்குவரத்தில் உலகின் 24வதாகஉள்ளது. இந்த நிலையம் வழியே 2012இல் 40,799,830 பயணிகள் பயணித்துள்ளனர். 527,739 வானூர்தி ஏற்றங்களையும் இறக்கங்களையும் கையாளும் இது வானூர்தி போக்குவரத்தின் அடிப்படையில் உலகின் 8வது போக்குவரத்து மிகுந்த வானூர்தி நிலையமாக விளங்குகிறது. மெக்காரன் தனது நிதித்தேவைகளை தானே சம்பாதித்துக் கொள்வதால் கவுன்ட்டியின் பொதுநிதியிலிருந்து எந்த மானிய உதவியும் பெறுவதில்லை.\n\n"}
{"id": "177939", "url": "https://ta.wikipedia.org/wiki?curid=177939", "title": "ஆச்சார்ய கிருபளானி", "text": "ஆச்சார்ய கிருபளானி\n\nஆச்சார்ய கிருபளானி என்று அறியப்படும் ஜீவிதராம் பகவன்தாஸ் கிருபளானி (நவம்பர் 11, 1888 – மார்ச்சு 19, 1982) இந்திய விடுதலைப் போராட்ட வீரர் மற்றும் அரசியல்வாதி ஆவார். இந்திய விடுதலையின் போது காங்கிரசு கட்சியின் தலைவராக இருந்தவர். பிரதமர் பதவிக்கான நபரைத் தேர்ந்தெடுக்கும் பொருட்டுக் காங்கிரசு கட்சிக்குள் நடத்தப்பட்ட தேர்தலில் சர்தார் வல்லப்பாய் படேல் அவர்களுக்கு அடுத்தபடியாக இரண்டாம் அதிகபட்ச வாக்குகளை இவர் பெற்றிருந்தார். எனினும் மோகன்தாசு கரம்சந்த் காந்தி ஜவகர்லால் நேருவைப் பிரதமராக்கினார்.\n\n1970களின் நெருக்கடி நிலைக்குப் பின்னர் இவரது அரசியல் பங்களிப்பு குறைந்து போனது.\n\nSection::::ஆரம்ப காலம்.\nஜீவத்ராம்(ஜீவாத்ராம்) பகவன்தாஸ் கிருபளானி 1888 ஆம் ஆண்டு ஐதராபாத்தில் உள்ள சிந்து மாகாணத்தில் பிறந்தார். பூனேயில் உள்ள ஃபெர்குசன் கல்லூரியில் பட்டப்படிப்பு முடித்தவுடன் பள்ளியில் ஆசிரியராக பணி புரிந்தார். பின்னர் காந்தி தென் ஆப்ரிக்காவிலிருந்து வந்த பிறகு விடுதலை இயக்கத்தில் சேர்ந்தார். அவர் காந்திஜியிடம் மிகவும் நெருக்கமாக இருந்து ஒரு காலத்தில் அவரின் முக்கிய சீடராகவும் திகழ்ந்தார். அவர் 1970 இல் நடந்த அவசரகால பிரகடனத்திற்கு அதிருப்தி தெரிவித்தவர்களில் முக்கியமானவராக இருந்தார்.\n\nகிருபளானி ஒத்துழையாமை இயக்கத்தில் பங்கேற்றதுடன் காந்தியின் குஜராத், மகாராஷ்டிரா ஆசிரமங்களில் சமுக சீர்திருத்தங்கள் மற்றும் கல்வி சம்பந்தப்பட்ட பணிகளில் ஈடுபட்டிருந்தார். பிறகு பிஹார் மற்றும் வடக்கிந்தியாவிற்கு சென்று புது ஆசிரமங்கள் அமைக்க எற்பாடு செய்தார்.\n"}
{"id": "177951", "url": "https://ta.wikipedia.org/wiki?curid=177951", "title": "நிஷி மக்கள்", "text": "நிஷி மக்கள்\n\nநிஷி மக்கள் இந்தியாவின் அருணாசலப் பிரதேச மாநிலத்தில் பெரும்பான்மையினராய் வாழும் ஒரு பழங்குடி இனக்குழுவினர். \n\nஅருணாச்சலப் பிரதேசத்தின் பபும் பரே மாவட்டம், கிழக்கு காமெங் மாவட்டம்கீழ் சுபன்சிரி மாவட்டம், குருங் குமே மாவட்டம், மற்றும் மேல் சுபன்சிரி மாவட்டத்தின் சில பகுதிகளிலும் அசாம் மாநிலத்தின் சோனித்பூர், வடக்கு இலட்சிமிபூர் மாவட்டங்களிலும் இவ்வின மக்கள் வசிக்கின்றனர்.\n\n2001 ஆம் ஆண்டு மக்கள் தொகைக்கணக்கெடுப்பின் படி இவர்களின் மக்கள் தொகை 300,000 ஆகும். இவர்களின் மொழி சீன-திபெத்திய மொழிக் குடும்பத்தைச் சேர்ந்ததாகும்.\nபலமனைவி மணம் இவ்வினத்தினரிடையே பரவலாய்க் காணப்படும் ஒன்றாகும்.\n"}
{"id": "177968", "url": "https://ta.wikipedia.org/wiki?curid=177968", "title": "காவன்தீசன்", "text": "காவன்தீசன்\n\nகாவன்தீசன் அல்லது காகவண்ண தீசன் (கி.மு. 205 -167) (காகத்தை போல் நிறம் உள்ளவன்) என்பவன் இலங்கையின் உருகுணை பகுதியை ஆண்டவன். எல்லாளன் வடக்கு இலங்கையை ஆண்டபோது காவன்தீசன் தெற்கு மற்றும் தென்கிழக்கு இலங்கையை இணைத்த உருகுணை பிரதேசத்தை ஆண்டான். காகவண்ண தீசனுக்கும் அவனுடைய இரண்டாவது மனைவியான விகாரமாதேவிக்கும் பிறந்தவனே துட்டகைமுனு. துட்டகைமுனு காகவண்ண திச்சனிடம் இலங்கையை ஆண்ட தமிழ் மன்னனான எல்லாளன் என்பவன் மீது போர் தொடுக்க வற்புறுத்தினான். எல்லாளன் மீதுள்ள மக்கள் பலம் மற்றும் படை பலம் கருதி காகவண்ண தீசன் எல்லாளன் மீது போர் தொடுக்க அச்சமுற்றான். இதை ஏளனப்படுத்தி பெண்களின் அணிகலன்களை தந்தைக்கு பரிசாக அனுப்பி வைத்தான் துட்டகைமுனு. இந்த வருத்தத்தால் காகவண்ண தீசன் இறந்தான். துட்டகைமுனுவிற்கு காவன்தீசன் எல்லாளன் மீது படை எடுக்க உதவாவிட்டாலும் அவனுடைய தாயான விகாரமாதேவி உதவினாள்.\n\nSection::::பத்துத் தளபதிகள்.\nகாவன்தீசனின் பத்துத் தளபதிகள் எனப்படுபவர்கள் இலங்கையின் காவன்தீச மன்னனால் தனது படையில் சேர்த்துக் கொள்ளப்பட்ட பலம் வாய்ந்த விசேட திறமைகள் கொண்ட பத்து இளைஞர்களாவர். அங்கம்போர என்ற இலங்கையின் தற்காப்புக்கலை வல்லுநர்கள். காவன்தீச மன்னன் இந்தப் பத்துத் தளபதிகளையும் நியமித்து அவர்கள் ஒவ்வொருவரின் கீழும் ஆயிரம் இளைஞர்கள் பணி புரியும் வண்ணம் தனது படை ஒழுங்கமைத்தான்.\n\n"}
{"id": "177969", "url": "https://ta.wikipedia.org/wiki?curid=177969", "title": "பீனிக்சு இசுக்கை ஆர்பர் பன்னாட்டு வானூர்தி நிலையம்", "text": "பீனிக்சு இசுக்கை ஆர்பர் பன்னாட்டு வானூர்தி நிலையம்\n\nபீனிக்சு இசுக்கை ஆர்பர் பன்னாட்டு வானூர்தி நிலையம் (\"Phoenix Sky Harbor International Airport\", மாற்று ஒலிபெயர்ப்பு: ஃபீனிக்ஸ் ஹார்பர் பன்னாட்டு வானூர்தி நிலையம், ஐக்கிய அமெரிக்காவின் அரிசோனா மாநிலத்தில் மரிகொப்பா கவுன்ட்டியில் பீனிக்சு நகரத்தின் மைய வணிகப் பகுதியிலிருந்து தென்கிழக்கே தொலைவில் அமைந்துள்ள பொதுத்துறை குடிசார்-படைத்துறை கூட்டு வானூர்தி நிலையம் ஆகும். இது அரிசோனாவிலுள்ள மிகப்பெரியதும் போக்குவரத்து மிக்கதுமான வானூர்தி நிலையமாகும். \n\n2011இல் இந்த நிலையத்தை 40,591,948 பயணிகள் பயன்படுத்தி உள்ளனர்; ஐக்கிய அமெரிக்காவில் ஒன்பதாவது போக்குவரத்து மிக்க வானூர்தி நிலையமாக விளங்குகிறது. வானூர்தி இயக்கங்களில் உலகளவில் 15வது இடத்தில் உள்ளது.நாளும் 90 மில்லியன் பெறுமான பொருளியல் தாக்கத்தை ஏற்படுத்துகிறது. ஒவ்வொரு நாளிலும் 1,266 வானூர்திகள் வந்து செல்கின்றன; 111,210 பயணிகளையும் 828 டன்கள் சரக்குகளையும் கையாள்கிறது. கூட்டரசு வான்போக்குவரத்து நிர்வாகம் (FAA) பதிவுகளின்படி 2010இல் 19,225,050 வணிகப் பயணிகளும் 2011இல் 20,213,897 பயணிகளும் வானேற்றம் செய்துள்ளனர்.\n\nஇந்த வானூர்தி நிலையம் மெக்சிகன் மற்றும் அவாய் வானூர்தி நிலையங்களுக்கு மண்டல நடுவமாக விளங்குகிறது. யுஎஸ் ஏர்வேஸ் இந்த நிலையத்தின் பெரும் பயனாளர் ஆகும்.\n\n"}
{"id": "177973", "url": "https://ta.wikipedia.org/wiki?curid=177973", "title": "தனித்தியங்கும் ஆற்றல் ஒருங்கியம்", "text": "தனித்தியங்கும் ஆற்றல் ஒருங்கியம்\n\nதனித்தியங்கும் ஆற்றல் ஒருங்கியம் (stand-alone power system (SAPS or SPS)) என்பது ஒரு பெரிய மின் வலைப்பின்னலோடு இணைக்கப்படாத ஆற்றல் வழங்கல் ஒருங்கியம் ஆகும். ஒரு வீட்டின், கட்டிடத்தின் அல்லது சிறு குமுகத்தின் ஆற்றல் தேவைகளை தனியாக பூர்த்தி செய்வதற்காக அமைக்கப்பட்டு இருக்கும். பொதுவாக ஒன்றுக்கும் மேற்பட்ட ஆற்றல் உற்பத்தி, சேமிப்பு, சீராக்கும் முறைகளை இது கொண்டிருக்கும்.\n\nSection::::மின் உற்பத்தி முறைகள்.\nமின்சாரம் பொதுவாக பின்வரும் முறைகளைப் பயன்படித்தி உற்பத்தி செய்யப்படும்:\n\nSection::::மின் சேமிப்பு.\nதனித்தியங்கும் ஆற்றல் ஒருங்கியங்களில் மின்சாரச் சேமிப்பு ஒரு முக்கிய சிக்கலாகும். சூரிய ஒளி, காற்று போன்றவை முழு நேரமும் கிடைக்கக் கூடிய வளங்கள் இல்லை. அவை அதிகம் கிடைக்கும்போது அவற்றைச் மின்கலங்கள் கொண்டு சேமித்து பயன்படுத்தக் கூடியவாறான கட்டமைபு கூடிய பொருட் செலவை இந்த ஒருங்கியங்களுக்கு ஏற்படுத்துகின்றன.\n"}
{"id": "177975", "url": "https://ta.wikipedia.org/wiki?curid=177975", "title": "ஆரண்ய காண்டம் (திரைப்படம்)", "text": "ஆரண்ய காண்டம் (திரைப்படம்)\n\nஆரண்ய காண்டம் (ஆங்கிலத் தலைப்பு: \"Anima and Persona\") என்பது 2011-இல் வெளிவந்த தமிழ்த் திரைப்படம் ஆகும். இந்த திரைப்படம் தியாகராஜன் குமாரராஜா என்னும் இயக்குனரால் இயக்கப்பட்டது. ஆரண்ய காண்டம் தியாகராஜன் குமாரராஜாவின் முதல் திரைப்படம் ஆகும். இந்த திரைப்படம் 'நியோ நோயேர்' வகையில் வெளிவந்த முதல் தமிழ் திரைப்படமாக கருதப்படுகிறது. நியோ ந்வார் (Neo Noir) வகை என்பது குற்றங்கள், கொலை மற்றும் வன்முறை ஆகியவற்றை பெருமளவில் வெளிக்காட்டும் திரைப்படங்கள் ஆகும்.\n\nஇந்த படத்தின் கருவானது ஆறு பேரின் ஒருநாள் வாழ்க்கையை சொல்லும் வகையில் அமைக்கப்பட்டதாகும். ஜாக்கி செராப், ரவி கிருஷ்ணா, சம்பத் ராஜ் மற்றும் புது முகங்களான யாஸ்மின் பொன்னப்பா, சோமசுந்தரம் மற்றும் மாஸ்டர் வசந்த் ஆகியோர் நடித்துள்ளனர். இந்த படத்தை எஸ்.பி.பி சரணின் கேபிடல் பிலிம் ஒர்க்ஸ் தயாரித்தது. யுவன் சங்கர் ராஜா இசையமைத்திருந்தார். இந்தப் படத்தில் பாடல்கள் இல்லாத போதும், யுவனின் பின்னணி இசை கவனத்தைப் பெற்றது.\n\nஇந்த படம் 18 டிசம்பர், 2008-இல் ஆரம்பிக்கப்பட்டு, 2009-இல் நிறைவடைந்தது. தணிக்கையில் அனுமதி கிடைக்காததனால் படம் வெளியாவதில் தாமதம் ஏற்பட்டது. பின்னர் 52-காட்சிகள் வெட்டப்பட்டு 10 ஜூன் 2011 இல் வெளியிடப்பட்டது. இந்த படம், சிற‌ந்த பட‌த்தொகு‌ப்பு‌க்கான தே‌சிய ‌விருதைப் பெ‌ற்று‌ள்ளது.\nSection::::கதை.\nசிங்கம் பெருமாள் ஒரு வயதான தாதா. அவரிடம் பசுபதி மற்றும் சில ரவுடிகள் வேலை பார்க்கிறார்கள். அவர் தன் வீட்டிலேயே சுப்பு என்ற பெண்ணை கட்டாயப்படுத்தி வைத்திருக்கிறார். கஜேந்திரன் என்னும் தாதாவிற்கு வரும் பொருளை வாங்குமாறு பசுபதி சிங்கம்பெருமாளிடம் சொல்கிறான். அதன் வாக்குவாத முடிவில் ஐம்பது லட்சம் கொடுத்து பொருளை வாங்க பசுபதிக்கு சம்மதம் தெரிவிக்கிறான். பசுபதியையும் மேலும் சிலரையும் அனுப்பி வைத்து விட்டு தன்னிடம் வேலை பார்க்கும் சப்பை என்பவனிடம் சுப்புவை வெளியே அழைத்து செல்ல சொல்கிறான் சிங்கம் பெருமாள். இதற்கிடையில் பொருளை கொண்டு வந்திருக்கும் குருவி பாவா லாட்ஜ் என்னுமிடத்தில் தங்கி இருக்கிறான். அவனது அறையில் கொடுக்காபுளி என்ற சிறுவனும் அவனது அப்பா காளையனும் தங்கியிருக்கிறார்கள். சேவற்சண்டையில் வென்று கடனை அடைப்பதற்காக நகரம் வந்திருப்பதாக அவர்கள் சொல்லுகிறார்கள். பின் சேவற்சண்டையில் கலந்து கொள்கிறார்கள். அங்கே வரும் சிங்கம் பெருமாளின் சேவல் காளையனின் சேவலிடம் தோற்று விடுகிறது. அந்தக் கோபத்தில் சிங்கம் பெருமாள் காளையனின் சேவலை வெட்டி விடுகிறான். வேறு வழி இல்லாமல் காளையனும் கொடுக்காப்புளியும் திரும்பி பாவா லாட்ஜ் வருகிறார்கள். அதே வேளையில் இன்னொரு பக்கம் பசுபதியும் மற்ற அடியாட்களும் பாவா லாட்ஜிற்கு வரும் வழியில் சிங்கம் பெருமாள் ஒரு அடியாளிற்கு தொலைபேசி மூலமாக பசுபதியை கொன்று விடுமாறு கூறுகிறான். அது அங்குள்ள ஒலிபெருக்கி மூலமாக அனைவரும் அறிகிறார்கள். காவலர்கள் அங்கு வர அவர்களை வேண்டுமென்றே எதிர்த்து பேசி அடியாட்களிடம் இருந்து தப்பிக்கிறான் பசுபதி. காவலர்கள் அழைத்துச் செல்லும்முன் ஒரு அடியாள் வந்து, \"நாங்கள் சென்று உன் மனைவி கஸ்தூரியை அழைத்துச் செல்லுகிறோம்\" என்று கூறும்போது தான் பசுபதி தன் தவறை உணர்கிறான். பாவா லாட்ஜிற்கு திரும்பி வரும் காளையனும் கொடுக்காப்புளியும் குருவி இறந்து கிடப்பதை பார்க்கிறார்கள். பிறகு பொருளை எடுத்துக்கொண்டு ஓடி விடுகிறார்கள். அதற்குள் பொருளைத் தேடி வரும் கஜேந்திரனின் ஆட்கள் காளையனைத் துரத்துகிறார்கள். காளையனும் கொடுக்காப்புளியும் தப்பித்து விடுகிறார்கள். காவலர்களிடம் இருந்து தப்பிக்கும் பசுபதி நேராக வீட்டிற்கு செல்கிறான். அங்கே கஸ்தூரியைக் காணவில்லை. அடியாட்கள் ஏற்கனவே வந்து கஸ்தூரியை அழைத்துச் சென்று விடுகிறார்கள். கஸ்தூரியைக் காரிலேயே வைத்திருக்குமாறும், அவளை ஒன்றும் செய்யக்கூடாது என்றும் சிங்கம் பெருமாள் தொலைபேசியில் அடியாட்களிடம் சொல்லுகிறான். வீட்டில் யாரையும் காணாது பசுபதி தவித்துக்கொண்டு இருக்கும் வேளையில் கஜேந்திரனின் அடியாளான முள்ளு என்பவன் பசுபதியின் தலையில் துப்பாக்கி வைத்து பொருள் எங்கே என்று கேட்கிறான். பிறகு பசுபதியை அவர்கள் துரத்துகிறார்கள். ஒரு குப்பை மேட்டின் இடையில் வைத்து முள்ளுவைத் துப்பாக்கி முனையில் வைத்துத் தப்பிக்கிறான் பசுபதி. காளையனும் கொடுக்காபுளியும் தங்கள் கையிலிருக்கும் சீட்டில் இருக்கும் போன் நம்பருக்கு போன் செய்கிறார்கள். அது சிங்கம் பெருமாளுக்குப் போகிறது. சிங்கம் பெருமாளின் ஆட்கள் வந்து காளையனைத் தூக்கிக்கொண்டு போய்விடுகிறார்கள். கொடுக்காப்புளி தப்பித்து விடுகிறான். கொடுக்காப்புளியிடம்தான் இப்போது சரக்கு இருக்கிறது. இதற்கெல்லாம் இடையில் வேறொரு பக்கம் சப்பைக்கும் சுப்புவுக்கும் உடலுறவு நடக்கிறது. அதன்பின் இருவரும் ஊர் சுற்ற கிளம்பி விடுகிறார்கள். அங்கு வைத்து இருவரும் சிங்கம் பெருமாளிடம் இருந்து தப்பித்து விடத் திட்டமிடுகிறார்கள். இருவரும் வீடு திரும்பும்போது அங்கே காளையனைச் சித்திரவதை செய்து கொண்டு இருக்கிரார்கள். அதை கண்டு இருவரும் பயந்து விடுகிறார்கள். இருப்பினும் தப்பித்து போவதில் சப்பை உறுதியாக இருக்கிறான். தன் தந்தையை காணாமல் அழுது கொண்டு இருக்கும் கொடுக்கப்புளி தன்னிடம் உள்ள சீட்டிலிருக்கும் இரண்டாம் எண்ணிற்கு அழைக்கிறான். அதை பசுபதி எடுக்கிறான். பொருள் கொடுக்காப்புளியிடம் இருப்பதை அறிந்து கொண்டு அவனை தன்னிடம் வர சொல்கிறான். சரக்கு தன்னிடம் வந்ததும் தனக்கு தெரிந்த ஒரு காவலர் மூலமாக முள்ளுவைத் தன்னிடம் அழைக்க்கிறான். ஆனால் தன்னிடம் வரும் முள்ளுவிடம் எதையும் கூறாமல் திருப்பி அனுப்பி வைத்து விடுகிறான். அதை அறிந்து கொள்ளும் கஜேந்திரன் தன்னைச் சுற்றி ஏதோ சதி நடப்பதாக உணர்கிறான். அந்தக் கோபத்தில் முள்ளுவை கொன்றும் விடுகிறான். அதற்குள் பசுபதி, கஜேந்திரனையும் சிங்கம்பெருமாளின் ஆட்களையும் ஒரே இடத்திற்கு வரச் சொல்கிறான். அங்கே கூடும் கஜேந்திரனின் கண் முன்னே அவன் தம்பி கஜபதியைக் கொல்கிறான் பசுபதி. உடனே துரத்தல் தொடர்கிறது. வேறொரு பக்கத்தில் நிற்கும் சிங்கம் பெருமாளின் ஆட்களிடம் அவர்களை அழைத்து செல்கிறான். தங்களை நோக்கி வரும் பசுபதியையும் கஜேந்திரனையும் அவன் ஆட்களையும் பார்க்கும் சிங்கம் பெருமாளின் ஆட்கள் குழம்புகிறார்கள். கஜேந்திரனும், ஆட்களும் எதிரில் சிங்கம் பெருமாளின் ஆட்களைப் பார்த்து இது சிங்கம் பெருமாளின் திட்டம் என்று தவறாக நினைக்கிறார்கள். எதையும் தெளிவாக யோசிக்கும் நேரத்திற்குள் சண்டை ஆரம்பமாகிறது. சண்டையின் முடிவில் பசுபதி தவிற மற்ற அனைவரும் மரணமடைகிறார்கள். வீட்டில் சித்திரவதையை முடித்து விட்டுப் படுக்கையறைக்கு வருகிறான் சிங்கம் பெருமாள். அங்கே சப்பையையும் சுப்புவையும் பார்த்து விட்டு குளிக்க செல்கிறான். குளிப்பதற்குள் பீரோவில் இருந்து ஐம்பது இலட்சம் பணத்தை எடுத்துச் சப்பையிடம் கொடுத்து அதை அருகிலிருக்கும் கடையில் கொடுக்கச் சொல்கிறாள் சுப்பு, கூடவே ஒரு துப்பாக்கியையும் கொடுக்கிறாள். குளித்து விட்டு வரும் சிங்கம் பெருமாள் பணத்தை காணாமல் கோபமடைகிறான். அங்கே நடக்கும் சண்டையில் சப்பை சிங்கம் பெருமாளை கொன்று விடுகிறான். தொடர்ச்சியாக சப்பையை கொன்று விடுகிறாள் சுப்பு. அதற்குள் அங்கே வரும் பசுபதி சுப்புவை கண்டு சிங்கம் பெருமாள் சப்பையை சுட்டதாகவும் அதற்காக சுப்பு சிங்கம் பெருமாளை சுட்டதாகவும் நினைத்து சுப்புவை அங்கிருந்து போய்விடுமாறு கூறுகிறான். பிறகு கஸ்தூரியை வைத்திருக்கும் அடியாட்களை போன் செய்து சிங்கம் பெருமாள், கஜேந்திரன், கஜபதி எல்லோரையும் கொன்று விட்டதாகவும், இனிமேல் எல்லாம் நான் தான் என்றும் சொல்கிறான். சிறிது நேரத்தில் கஸ்தூரியை அழைத்துக்கொண்டு அவர்கள் வருகிறார்கள். அடிபட்டு கிடக்கும் காளையனை மருத்துவ மனைக்கு அழைத்து செல்லுமாறு கூறி விட்டு கொடுக்காப்புளிக்குப் பணம் கொடுக்கிறான் பசுபதி. ஆனால் அந்த் ஐம்பது இலட்சம் எங்கே போனதென்று யாருக்கும் தெரியவில்லை. சுப்பு அருகிலிருக்கும் கடைக்கு சென்று பணத்தை எடுத்துக்கொண்டு தப்பித்து செல்லுவதோடு படம் முடிவடைகிறது. மொத்த கதையும் நான் லீனியர் முறையில் எழுதப்பட்டுள்ளது.\n"}
{"id": "177978", "url": "https://ta.wikipedia.org/wiki?curid=177978", "title": "ஜார்ஜ் புஷ் கண்டமிடை வானூர்தி நிலையம்", "text": "ஜார்ஜ் புஷ் கண்டமிடை வானூர்தி நிலையம்\n\nஜார்ஜ் புஷ் கண்டமிடை வானூர்தி நிலையம் , (\"George Bush Intercontinental Airport\", ) ஐக்கிய அமெரிக்க நாட்டின் நான்காவது மக்கள்தொகை மிக்க நகரமான ஹியூஸ்டனுக்கும் ஐந்தாவது பெரிய பெருநகரப் பகுதியான \"ஹியூஸ்டன்-த வுட்லாந்து-சுகர்லாந்து\"க்கும் சேவை புரிகின்ற வானூர்தி நிலையம் ஆகும். ஹியூஸ்டன் மையப்பகுதியிலிருந்து சுமார் வடக்கே அமைந்துள்ள ஜார்ஜ் புஷ் கண்டமிடை வானூர்தி நிலையத்திலிருந்து உள்ளூர் சேரிடங்களுக்கும் பன்னாட்டு சேரிடங்களுக்கும் வானூர்திகள் இயக்கப்படுகின்றன. இந்த வானூர்தி நிலையம் ஐக்கிய அமெரிக்காவின் 41வது குடியரசுத் தலைவராக இருந்த ஜார்ஜ் ஹெர்பெர்ட் வாக்கர் புஷ் நினைவாகப் பெயரிடப்பட்டுள்ளது. \nஜார்ஜ் புஷ் கண்டமிடை வானூர்தி நிலையத்தை 2011இல் 40,187,442 பயணிகள் பயன்படுத்தி உள்ளனர்; வட அமெரிக்காவில் பத்தாவது பயணிகள் போக்குவரத்து மிகுந்த நிலையமாக உள்ளன.\n\n"}
{"id": "178013", "url": "https://ta.wikipedia.org/wiki?curid=178013", "title": "பாரிய திறந்த இணைப்பு வகுப்பு", "text": "பாரிய திறந்த இணைப்பு வகுப்பு\n\nபாரிய திறந்த இணைப்பு வகுப்பு (\"Massive open online course\") என்பது பெருந்தொகை மாணவர்கள் இணையம் ஊடாக வகுப்புக்களை எடுப்பதற்கான ஒர் ஏற்பாடு ஆகும். இவை பாட உள்ளடக்கங்கள், திட்டங்களை மட்டும் அல்லாமல் மாணவர் சேர்ந்து கற்க, மதிப்பீடுகளை, சான்றிதழ்களைப் பெறுவதற்கான வசதியைக் கொண்டவை. கோர்செரா (coursera.org), யுடாசிற் (udacity.com), எட்.எக்சு (edx.org) போன்வை பாரிய திறந்த இணைப்பு வகுப்புகளுக்கு எடுத்துக்காட்டுக்கள் ஆகும்.\n\nஇந்த திட்டங்களில் வழங்கப்படும் வகுப்புகளுக்குப் பிற கல்லூரிகளில் போன்று மாணவர்கள் சேர முடியும். பின்னர் மாணவர்கள் அந்த வகுப்பின் உள்ளடக்கத்தை, விரிவுரைகளை, பயிற்சிகளை பிற மாணவர்களுடன் சேர்ந்து கற்றுக் கொள்ள வேண்டும். புதிர்களையும் (quiz) சோதனைகளையும் (tests) பயன்படுத்தி தமது முன்னேற்றத்தை மதிப்பீடு செய்து கொள்ளலாம். தற்போதைய மாதிரியின் படி அதிகாரபூர்வமாக மதிப்பீடு செய்து சான்றிதழ் வழங்குவதற்கு மட்டுமே கட்டணம் அறவிடுகிறார்கள்.\n\n2011 இல் கோர்செரா அறிமுகப்படுத்தப்பட்ட போது சுமார் 100 000 க்கும் மேற்பட்ட மாணவர்கள் ஒவ்வொரு வகுப்புகளையும் எடுத்தார்கள். 2012 இல் அதே மாதிரி பாரிய மாணவர் தொகையுடன் இம் மூன்று தளங்களிலும் பாடங்கள் நடத்தப்படுகின்றன. வழமையாக பல்கலைக்கழகங்களில் ஒரு வகுப்புக்கு அதிக பட்சம் 400-1000 வரையான மாணவர்களே பங்கேற்பார்கள் என்பதை இங்கு ஒப்பிட்டால், கல்வியை அனைவருக்கும் எடுத்துச் செல்வதில் இத் தளங்கள் ஒரு முக்கிய பங்கை வகிக்கும் என்பதை உணரலாம்.\n"}
{"id": "178015", "url": "https://ta.wikipedia.org/wiki?curid=178015", "title": "பாலிவுட் திரைப்படங்களின் பட்டியல், 2013", "text": "பாலிவுட் திரைப்படங்களின் பட்டியல், 2013\n\n2013 ஆம் ஆண்டில் வெளிவந்த பாலிவுட் திரைப்படங்கள் தேதிப்படி வரிசையில் இங்கு பட்டியலிடப்படுகின்றன.\n"}
{"id": "178019", "url": "https://ta.wikipedia.org/wiki?curid=178019", "title": "தியாகராச லீலை", "text": "தியாகராச லீலை\n\nதியாகராச லீலை என்னும் வடமொழி நூலை 16 ஆம் நூற்றாண்டில் வாழ்ந்த கமலை ஞானப்பிரகாசர் இயற்றினார் என முத்துத் தாண்டவராய பிள்ளை குறிப்பிடுகிறார். இந்தக் குறிப்பைத் தவிர இந்த நூலைப் பற்றி வேறு சான்று எதுவும் கிடைக்கவில்லை.\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005\n"}
{"id": "178020", "url": "https://ta.wikipedia.org/wiki?curid=178020", "title": "மிதிவண்டி பகிர்வுத் திட்டம்", "text": "மிதிவண்டி பகிர்வுத் திட்டம்\n\nமிதிவண்டி பகிர்வுத் திட்டம் (\"bicycle-sharing system\") என்பது பல பெரும் நகரங்களில் மிதிவண்டிகளை ஒரு குறுகிய காலத்துக்குப் பயன்படுத்தக் கூடியதற்கான ஒர் ஏற்பாடு ஆகும். மிதி வண்டிகள் பயனர்கள் பெரிதும் கூடும் இடங்களில் வைக்கப்பட்டு இருக்கும். ஒருவர் ஒரு தரிப்பிடத்தில் இருந்து எடுத்துச் சென்று பிறதொரு இடத்தில் தரிப்பிட வேண்டும். பெரும்பாலும் உறுப்பினர் கட்டணம் செலுத்தி அல்லது ஒரு சிறு கட்டணத்துக்கு இவ்வாறு மிதிவண்டிகளைப் பயன்படுத்த முடியும். பல நகரங்களில் இலாபகரமாக இத் திட்டங்கள் முன்னெடுக்கப்பட்டுள்ளன.\n"}
{"id": "178021", "url": "https://ta.wikipedia.org/wiki?curid=178021", "title": "விதைப் பகிர்வகம்", "text": "விதைப் பகிர்வகம்\n\nவிதைப் பகிர்வகம் எனப்படுவது விதைகளைப் பகிரும் அல்லது அளிக்கும் ஒரு நிறுவனம் ஆகும். இது விதை வங்கிகளில் இருந்து மாறுபட்ட முறையில் விதைகளைப் பாதுகாக்கின்றன. அதாவது விதைகளைப் பகிர்வதன் மூலம் அவை பயிரிடப்பட்டு, இனவிருத்தி பெற்று, மேலும் பகிர்வையும் அவற்றின் பாதுகாப்பையும் ஊக்கிவிக்கும். விதை வங்கிகள் பெரும்பாலும் தன்னார் அல்லது இலாப நோக்கமற்ற நிறுவனங்களாக இயங்குகின்றன.\n"}
{"id": "178023", "url": "https://ta.wikipedia.org/wiki?curid=178023", "title": "ரொறன்ரோ பகிர்வகங்கள்", "text": "ரொறன்ரோ பகிர்வகங்கள்\n\nநூலகம் போன்று பல்வேறு வகையான பொருட்களை அல்லது சேவைகளை பகிரும் அல்லது அளிக்கும் நிறுவனம் பகிர்வகம் எனப்படுகிறது. இப் பக்கத்தில் ரொறன்ரோ நகரில் இருக்கும் பகிர்வகங்கள் பட்டிலிடப்படுகின்றன. பகிர்வகங்கள் அரச சேவையாக, இலாப நோக்கமற்ற நிறுவனமாக, வணிகமாக அமையலாம். \n\n\n\n\n\n\n\n\n"}
{"id": "178024", "url": "https://ta.wikipedia.org/wiki?curid=178024", "title": "தண்டியலங்கார உரை", "text": "தண்டியலங்கார உரை\n\nதண்டியலங்கார உரை 16 ஆம் நூற்றாண்டில் தோன்றியது. தண்டியலங்காரம் என்னும் நூல் 12 ஆம் நூற்றாண்டில் தோன்றியது. தொல்காப்பியம் உவம இயலில் சொல்லப்பட்ட செய்திகளோடு வடமொழியில் உள்ள அலங்காரச் செய்திகள் இணைக்கப்பட்டு இந்த நூல் உருவாக்கப்பட்டது. இந்த நூலாசிரியர் அணிகளை விளக்கும் நூற்பாக்களை இயற்றி அவற்றை விளக்கும் எடுத்துக்காட்டுப் பாடல்களையும் அவரே பாடித் தண்டியலங்காரம் என்னும் அணிநூலை உருவாக்கியுள்ளார்.\n\nதண்டியலங்கார உரையைப் ‘பழைய உரை’ எனக் குறிப்பிடுகின்றனர். சில பிரதிகளில் சுப்பிரமணிய தேசிகர் உரை என்னும் குறிப்பும் காணப்படுகிறது.\n\nஉரையின் பாங்கு\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005\n"}
{"id": "178025", "url": "https://ta.wikipedia.org/wiki?curid=178025", "title": "இணை உழைப்பு", "text": "இணை உழைப்பு\n\nஇணை உழைப்பு (ஆங்கிலம்: Coworking) ஒரு பகிரப்பட்ட சூழலில் அலுவலகத்தில் இருந்து பணியாற்றுதலாகும். பெரும்பாலும் இது ஒரு பகிரப்பட்ட அலுவலகமாக, கூட்ட இடம், இணையத் தொடர்பு போன்ற வளங்களுடன் இருக்கும். வழமையான அலுவலகம் போல் அல்லாமல் இவ்விடங்களில் வேலை செய்பவர்கள் ஒரு நிறுவனத்துக்கு வேலை செய்பவர்களாக இருக்க மட்டார்கள். இந்த ஏற்பாடு வீட்டிலிருந்து வேலை செய்பவர்கள், அதிகம் பயணம் செய்பவர்கள், சுதந்திரமான ஒப்பந்தத் தொழிலாளர்கள் போன்றவர்களுக்கு கூடிய பொருத்தமாக அமைகிறது.\n"}
{"id": "178035", "url": "https://ta.wikipedia.org/wiki?curid=178035", "title": "கவிஞர்", "text": "கவிஞர்\n\nகவிஞர் \"(Poet)\" என்பவர் கவிதையை உருவாக்கும் நபர் ஆவார். இவர்கள் புலவர்கள் என்றும் அழைக்கப்பட்டனர். கவிஞர் தன்னை தானே கவிஞர் என்று வர்ணித்துக் கொள்ளலாம் அல்லது மற்றவர்களால் இவர் கவிஞரென்று விவரிக்கப்படலாம். ஒரு கவிஞர் வெறுமனே கவிதை எழுத்தாளராக மட்டும் இருக்கலாம் அல்லது பார்வையாளர்களுக்கென்றே அவர் தன் கவிதை கலையை வெளிப்படுத்துபவராகவும் இருக்கலாம். \nஒரு கவிஞரின் பணி அடிப்படையில் தகவல்தொடர்புகளில் ஒன்றாக இருக்கும். கவிஞர் தன்னுடைய எண்ணங்களை அல்லது, சிந்தனைகளை இலக்கிய உணர்வோடு வெளிப்படுத்துவார். ஒரு குறிப்பிட்ட நிகழ்வு அல்லது இடம் அவருடைய மையக் கருத்தாக இருக்கும். கவிஞர் தான் சொல்லப் புகுந்த ஒரு பொருளை கற்பனையோடு அல்லது உருவகத்தோடு ஒரு படைப்பாக வெளிப்படுத்துகிறார், கவிஞர்கள் பழங்காலத்திலிருந்தே கிட்டத்தட்ட எல்லா மொழிகளிலும் எல்லா காலங்களிலும் இருந்துள்ளனர். வெவ்வேறு கலாச்சாரங்கள் மற்றும் வெவ்வேறு காலகட்டங்களில் இவர்கள் பெரிதும் மாறுபடும் படைப்புகளை உருவாக்கியுள்ளனர். ஒவ்வொரு நாகரிகம் மற்றும் மொழி வரலாறு முழுவதும் கவிஞர்கள் இலக்கிய வரலாற்றின் போக்கில் அவ்வப்போது மாறியுள்ள பல்வேறு பாணிகளைப் பயன்படுத்தி கவிதைகள் எழுதியுள்ளனர். இதன் விளைவாக கவிஞர்களின் வரலாறும் அவர்கள் உருவாக்கிய இலக்கியங்களைப் போலவே வேறுபட்டது.\n\nSection::::வரலாறு.\nபண்டைய ரோமில் தொழில்முறை கவிஞர்கள் பொதுவாக புரவலர்கள், பிரபுக்கள் மற்றும் இராணுவ அதிகாரிகள் உட்பட பணக்கார ஆதரவாளர்களால் நிதியுதவி செய்யப்பட்டனர் . உதாரணமாக, சீசர் அகசுடசின் நண்பரான கயசு சில்னியசு மேசெனாசு, ஓரேசு மற்றும் விர்கில் உள்ளிட்ட அகசுடன் கவிஞர்களுக்கு ஒரு முக்கியமான புரவலராக இருந்தார். இசுலாமியத்திற்கு முந்தைய அரபு சமுதாயத்தில் கவிஞர் அல்லது சாயர் என அழைக்கப்பட்டவர்கள் வரலாற்றாசிரியர், இராசதந்திரி மற்றும் பிரச்சாரகர் போன்ற முக்கியமான பதவிகளில் அமர்ந்திருந்ததன் மூலம் கவிஞர்கள் அரசாட்சியில் ஒரு முக்கிய பதவியை வகித்துள்ளனர். கிதா பழங்குடியினரைப் புகழ்ந்து பேசும் சொற்களும் மற்றும் இச்சா பழங்குடியினரை இழிவுபடுத்தும் வசைபாடல்களும் ஆரம்பகால கவிதைகளின் மிகவும் பிரபலமான வடிவங்களாக இருந்தன. சாயர் அரேபிய தீபகற்பத்தில் இருக்கும் ஒவ்வொரு தனிப்பட்ட பழங்குடியினரின் கவுரவத்தையும் முக்கியத்துவத்தையும் பிரதிநிதித்துவப்படுத்தினார், மேலும் கவிதை அல்லது சாயல் எனப்படும் போலி போர்கள் உண்மையான போர்களுக்குப் பதிலாக நிற்கும் என்றும் எடுத்துக்கூறினார். மெக்காவிலிருந்து வெகு தொலைவில் இல்லாத சந்தை நகரமான உகாசுவில் வழக்கமான கவிதை திருவிழா நடக்கும். சாயர்களின் படைப்புகள் அவ்விழாவில் காட்சிக்கு வைக்கப்படும்.\n\nஉயர் இடைக்காலத்தில் டிரௌபதோர் எனப்பட்டவர்கள் முக்கியமான கவிஞர்களாக இருந்தனர். மேலும் அவர்கள் பல்வேறு பின்னணியிலிருந்து வந்தவர்கள் ஆவர். அவர்கள் பல்வேறு இடங்களில் வாழ்ந்து வந்தனர். நாடு முழுவதும் பயணம் செய்தனர், அவர்கள் கவிஞர்களாகவும் நடிகர்களாகவும் அல்லது இசைக்கலைஞர்களாகவும் சமூகத்தால் பார்க்கப்பட்டனர். அவர்கள் பெரும்பாலும் செல்வந்தர்களின் ஆதரவின் கீழ் இருந்தனர், ஆனால் பலர் விரிவாக பயணம் செய்தனர்.\n\nமறுமலர்ச்சி காலத்தில் கவிஞர்களுக்கான ஆதரவு உரிமைப் பங்காக தொடர்ந்தது. இருப்பினும், பல கவிஞர்களுக்கு பிற வருமான ஆதாரங்கள் இருந்தன. இத்தாலியர்களான டான்டே அலிகேரி, கியோவானி போகாசியோ மற்றும் பெட்ராச் உள்ளிட்டவர்கள் மருந்தாளுநர் குழுவில் பணிபுரிந்தனர். சேக்சுபியரின் நாடகத்தில் சிலர் நடித்தனர்.\n\nகாதல் காலத்திலும் அதற்குப் பின்னரும், பல கவிஞர்கள் தனித்துவமான எழுத்தாளர்களாக இருந்தனர், அவர்கள் தங்கள் வேலையின் மூலம் தங்களுக்கான வாழ்க்கையை உருவாக்கிக் கொண்டனர், பெரும்பாலும் அவை மற்ற தொழில்களிலிருந்தோ அல்லது குடும்பத்தினரிடமிருந்தோ கிடைத்து வந்த வருமானத்தோடு கூடுதல் வருமானமாக இருந்தன . வில்லியம் வேர்ட்சுவொர்த் மற்றும் ராபர்ட் பர்ன்சு போன்ற கவிஞர்களும் இதிலடங்குவர்.\n\nSection::::கல்வி.\nமுந்தைய கால கவிஞர்கள் பெரும்பாலும் நன்கு படித்தவர்களாகவும், உயர் கல்வி கற்றவர்களாகவும் இருந்தனர். மற்றவர்கள் பெருமளவில் சுயகல்வி கற்றவர்களாக இருந்தனர். கோவர், மில்டன் போன்ற ஒரு சில கவிஞர்கள் ஒன்றுக்கு மேற்பட்ட மொழிகளில் கவிதைகள் எழுதினர். சில போர்த்துகீசிய கவிஞர்கள் போர்த்துக்கீசியம் மட்டுமின்றி எசுப்பானிய மொழியிலும் கவிதை படைத்தனர். கவிஞர்களில் பலர் மொழிபெயர்ப்பாளர்களாகவும் இருந்தனர்.\n"}
{"id": "178036", "url": "https://ta.wikipedia.org/wiki?curid=178036", "title": "இடையர்", "text": "இடையர்\n\nஇடையர் () என்பவர் ஆடு, பசு, எருமை போன்ற விலங்குகளை பராமரிப்பவர்களைக் குறிக்கும்.\n\nSection::::பெயர்க்காரணம்.\nநிலத்தினை ஐந்து வகைகளாக பண்டைய தமிழ் சமூகம் பகுத்துள்ளது. இவற்றில் குறிஞ்சி என்பது மலையும் மலை சார்ந்த இடம் எனவும்; மருதம் என்பது வயலும் வயல்கள் சார்ந்த இடத்தினையும்; முல்லை என்பது காடும், காடு சார்ந்த இடங்களும் குறிக்கும். முல்லை என்பது பொதுவாக குறிஞ்சிக்கும் மருதத்திற்கும் இடையில் இருப்பதால் இங்கு வாழ்பவர்களை இடையர் என்று அழைக்கும் பழக்கம் உருவானது.\n\n\n"}
{"id": "178037", "url": "https://ta.wikipedia.org/wiki?curid=178037", "title": "பதினோராம் நாள் போர் (குருச்சேத்திரப் போர்)", "text": "பதினோராம் நாள் போர் (குருச்சேத்திரப் போர்)\n\nவீடுமர் போரிட இயலாத சூழலில் பல மாற்றங்கள் கவுரவ படையில் ஏற்பட்டன.\n\nSection::::கர்ணனின் வருகை.\nகுருச்சேத்திரப் போரின் பதினோராம் நாளன்று வீடுமர் தொடர முடியாத நிலையில் கர்ணன் போர்க்களத்தில் குதித்தான். இது துரியோதனனுக்கு பெரிதும் மகிழ்ச்சி அளித்தது. \n\nSection::::துரோணர் தலைவராகுதல்.\nதுரியோதனன் தன் குருவான துரோணரை படைகளின் தலைமை ஏற்கச் செய்தான்.\n\nSection::::யுதிட்டிரனை கைப்பற்ற திட்டம்.\nதருமனை உயிரோடு பிடிக்க கர்ணனும் துரோணரும் விரும்பினர். தருமனின் இறப்பு பாண்டவர்களை பெருங்கோபம் கொள்ள வைக்கும். ஆனால் அவரை பிடிப்பின் பணயக்கைதியாக உபயோகிக்கலாம் என்றெண்ணி திட்டம் தீட்டினர். துரோணர் தருமனை போர்புரிய அழைத்து போரிட்டு அவனின் வில்லை முறிக்க, பாண்டவ சேனைகள் பயம்கொள்ளலாயினர். \n\nSection::::அர்ச்சுனனின் திறன்.\nஇதைக் கண்ட அருச்சுனன் அவரிடம் சென்று பல அம்புகளை எய்தி துரோணரை பின்வாங்க செய்து தன் அண்ணனைக் காப்பாற்றினான்.\n"}
{"id": "178038", "url": "https://ta.wikipedia.org/wiki?curid=178038", "title": "பன்னிரண்டாம் நாள் போர் (குருச்சேத்திரப் போர்)", "text": "பன்னிரண்டாம் நாள் போர் (குருச்சேத்திரப் போர்)\n\nபன்னிரண்டாம் நாளன்று அருச்சுனனை வீழ்த்த செய்த கௌரவர் படைகளின் செயல்களைக் காணலாம். \n\nSection::::அருச்சுனனின் மீது கோபம்.\nதருமரை பிடிக்க தாம் போடும் திட்டங்கள் யாவும் அருச்சுனன் இருப்பின் கைகூடாது என கௌரவர் படைகள் அறிந்தன. எனவே அருச்சுனனை எப்படியாவது தன் வழியிலிருந்து நீக்க வேண்டும் என விரும்பினர்.\n\nSection::::சுசர்மனின் சபதம்.\nஇந்நிலையில் திகர்த்த தேசத்தை சார்ந்த சுசர்மன் என்பவனும், அவனது 3 சகோதரர்களும், 35 மகன்களும் அருச்சுனனை அழிப்போம், அல்லது போரிட்டு அழிவோம் என்று சூளுரைத்து அருச்சுனனை தாக்கினர்.\n\nSection::::சகோதரர்களின் இறப்பு.\nவீரத்துடன் போரிட்ட அருச்சுனின் தாக்குதலை தாங்க இயலாமல் சகோதரர்கள் இறந்தனர். \n\nSection::::துரோணரின் திட்டம்.\nதுரோணர் தொடர்ந்து தருமனை சிறை பிடிக்க முயன்றும் இயலாமல் போனதோடு மட்டுமின்றி, பாண்டவர் படைகள் மிகத் தீவிரமாக போரிட்டு கௌரவர் படைகளில் பலத்த சேதத்தினை செய்தனர்.\n"}
{"id": "178039", "url": "https://ta.wikipedia.org/wiki?curid=178039", "title": "பதின்மூன்றாம் நாள் போர் (குருச்சேத்திரப் போர்)", "text": "பதின்மூன்றாம் நாள் போர் (குருச்சேத்திரப் போர்)\n\nகுருச்சேத்திரப் போரின் பதின்மூன்றாம் நாள் போரில் பாண்டவர் குடும்பத்தில் முதல் பலியான அபிமன்யுவின் மரணம் குறித்தும், சக்கர வியூகம் பற்றியும், அபிமன்யு இறந்ததால் அருச்சுனன் பட்ட துயரம்,அருச்சுனன் செய்த சபதம், போர் விதி முறைகள் மீறப் பட்டது பற்றியும், கூறுகின்றன.\n\nSection::::துரோணரின் திட்டம்.\nபன்னிரண்டாம் நாள் போரில் பீஷ்மரை செயலிழக்கச் செய்த பின் அதுவரை போரில் நுழையாத கர்ணன் இப்போது போரில் குதித்திருந்தான்.பாண்டவர் படையில் சொல்லிக் கொள்ளும்படியான ஒருவன் அருச்சுனன் தான்,அவனை தோற்கடித்தால் கௌரவர் வெற்றி எளிதாகும் என்பதால் கர்ணனின் இலக்கு அருச்சுனனாக இருந்தான்.வில் வித்தையில் அருச்சுனனுக்கு நிகரானவன் கர்ணன் அவனிடமிருந்த தெய்வீக வேல் அது ஒருபோதும் குறி தப்பாது இலக்கை அழிக்கும் வல்லமை கொண்டது,தேவேந்திரனால் கர்ணனுக்கு வழங்கப்பட்டது.அருச்சுனனுக்கு எதிராக பயன் படுத்த நினைத்திருந்தான் கர்ணன். இதை ஞானத்தால் அறிந்த கிருட்டிணன் கர்ணனின் பார்வையில் படாதபடி பார்த்துக் கொண்டார். கர்ணனை பார்த்துவிட்டால் கிருட்டிணன் அருச்சுனனை இன்னொரு முனைக்கு அழைத்துச் செல்வார் என்று துரோணர் யூகித்து சக்கர வியூகம் அமைத்து போரிட திட்டம் வகுத்தார். சக்கரவியூகத்தை உடைத்து உள்ளே செல்லவும்,வெளியே வரவும் தெரிந்த ஒரே ஆள் அருச்சுனன் மட்டுமே, சக்கரவியூகத்திற்குள் மாட்டிக்கொள்ளும் பாண்டவரை காப்பாற்ற அருச்சுனனை அனுமதிக்கக் கூடாது,இன்று ஒரு பாண்டவரையேனும் பலியிட வேண்டும் என்று முடிவு செய்து தனது படைக்கு சக்கரவியூகம் அமைத்துப் போரிட கட்டளையிட்டார்.\n\nSection::::சக்கரவியூகம்.\nபோர் நடக்கும் பல கட்டங்களில் தலைமைத் தளபதி தன் படைகளைப் பல வியூகங்களாக அமைப்பார். ஒவ்வொரு வியூகத்திற்கும் ஒவ்வொரு குறிப்பிட்ட பணி உண்டு. சில வியூகம் பாதுகாப்புக்கு, சில வியூகம் தாக்குதலுக்கு எனப் பிரிந்து போர்க்களத்தில் செயல்படும். ஒவ்வொரு வியூகத்திற்கும் பலமும் உண்டு, பலவீனமும் உண்டு. சில வியூகங்கள் கீழே.\nசக்கர வியூகத்தில் படை வீரர்கள் எதிரியை வட்டமிட்டு சுற்றி வளைத்து விடுவார்கள், உள் வட்டத்தினுள் சிக்கிய எதிரிகள் எண்ணிக்கை குறைவாயும் தாக்குபவர்கள் மிகுந்தும் இருப்பார்கள்.வெளி வட்டத்திலுள்ள வீரர்கள் சக்கர வியூகத்தினுள் உள்ளவர்களை காப்பாற்றவிடாமல் தடுத்துவிடுவார்கள். இப்படிபட்ட சக்கர வியூகத்தை அமைத்து உக்கிரமாய் போர் நடத்தினார். சக்கர வியூகத்தின் உட்புகவும்,வெளிவரவும் தெரிந்த அருச்சுனனை வெகு தொலைவு அனுப்ப வேண்டுமானால் கர்ணனை அருச்சுனனுடன் போர்புரிய கட்டளையிட்டார்.ஆனால் கிருட்டிணனுக்கு தெரியும் கர்ணனுடன் போர்புரிந்தால் அருச்சுனன் மடிவான். கர்ணனிடம் இந்திரன் கொடுத்த வேல் (பிரம்மாஸ்திரம்) குறி தப்பாமல் அழித்துத் தான் திரும்பும், அதிலிருந்து அருச்சுனனை காக்க வேறு முனைக்கு கொண்டு சென்றார் கிருட்டிணன்.அதனால் பாண்டவ வீரர்கள் பலரும்,(யுதிஸ்டிரன்)தருமனும் சிக்கிக் கொண்டனர்,கௌரவப்படை திடீரென சூழ்ந்து கொண்டதால் இந்த வியூகத்தை உடைத்துக்கொண்டு எப்படி வெளியே வருவது என்று உதவி கேட்டு தருமர் கதறினார்.தருமர் கதறும் சத்தம் அருச்சுனன் கேட்காத வண்ணம் கிருட்டிணன் தனது சங்கை எடுத்து ஊதினார். \nSection::::அபிமன்யு மரணம்.\nதருமரின் கதறலைக் கேட்ட அபிமன்யு \"நீங்கள் தப்பிக்கும் அளவுக்கு சக்கர வியூகத்தைத் தகர்த்து வழி செய்யத் தெரியும்\".தருமர் \" அது உனக்கு எப்படித் தெரியும்\", \"நான் என் தாயின் கருவிலிருக்கும் போது என் தந்தை அவளுக்கு விளக்கியதை கேட்டிருக்கிறேன்,ஆனால் சக்கர வியூகத்தின் உள்ளிருந்து தப்பித்து வெளியே வரத்தெரியாது,ஆகவே நீங்கள் மீண்டும் சீக்கிரமாக வந்து என்னை மீட்க வேண்டும் எச்சரிக்கை\" என்றான் அபிமன்யு.ஒப்புக்கொண்டார் தருமர்,சொல்லியபடியே சக்கரவியூகத்தை தகர்த்து வழி செய்து உள்ளே சென்று அபிமன்யு உக்கிரமாய் போர்செய்தான்.வழி கிடைத்தவுடன் தருமர் வெளியேறினார்,ஆனால் துரோணர்,கர்ணன்,துச்சாதனன்,அசுவத்தாமன் ஆகியோர் சந்தர்ப்பத்தை எதிர்பார்த்தவர்கள் மீண்டும் சக்கரவியூகத்தை வழியை அடைத்து உள் புகுந்தனர் 16 வயது சிறுவனை போர் விதிகள் அனைத்தையும் மீறி அவனது கைகள்,கால்கள்,தலை என ஒவ்வொன்றாய் துண்டித்து கொன்றனர்.\n\n"}
{"id": "178113", "url": "https://ta.wikipedia.org/wiki?curid=178113", "title": "குதிரையாறு", "text": "குதிரையாறு\n\nகுதிரையாறு (Kuthiraiyar) திண்டுக்கல் மாவட்டம், கொடைக்கானல் மலைப்பகுதியில் கூக்கால் பகுதியில் உருவாகும் சிற்றாறு ஆகும். ஆண்டிப்பட்டி கிராமத்தில் சிற்றருவியாக விழுந்து குதிரையாறு அணையில் தேங்கி அங்கிருந்து வடக்கு நோக்கி பாப்பம்பட்டி, ரெட்டையம்பாடி கிராமங்களின் வழியாக, சுமார் 10 கி.மீ.ஓடி, திருப்பூர் மாவட்டம், மடத்துக்குளம் வட்டம், கொழுமம் கிராமம் அருகில் அமராவதி ஆற்றோடு கலக்கிறது.\n\nSection::::பழங்காலப் பெயர்.\nசங்ககாலத்திற்குப் பின் இந்த ஆற்றுக்கு அசுவநதி என பெயர் வழங்கி வந்துள்ளது. (அசுவம்( வடமொழி) = குதிரை) இந்த அசுவநதி கொழுமம், அருகில் அமராவதி ஆற்றுடன் இணைந்து வடக்காக சென்று காவிரி ஆற்றுடன் இணைகிறது.\n"}
{"id": "178126", "url": "https://ta.wikipedia.org/wiki?curid=178126", "title": "சத்திரபதி சிவாஜி பன்னாட்டு வானூர்தி நிலையம்", "text": "சத்திரபதி சிவாஜி பன்னாட்டு வானூர்தி நிலையம்\n\nசத்திரபதி சிவாஜி பன்னாட்டு வானூர்தி நிலையம் (\"Chhatrapati Shivaji International Airport\", CSIA, ) முன்பாக சாகர் பன்னாட்டு வானூர்தி நிலையம் (\"Sahar International Airport\") மும்பையில் உள்ள முதன்மை பன்னாட்டு வானூர்தி நிலையம் ஆகும். இது 17வது நூற்றாண்டின் மராத்தா பேரரசர், சத்திரபதி சிவாஜி போசுலேயின் நினைவாகப் பெயரிடப்பட்டுள்ளது. இதன் ஐஏடிஏ குறியீடான – \"BOM\", என்பது மும்பையின் முந்தையப் பெயரான பம்பாய் என்பதிலிருந்து பெறப்பட்டுள்ளது. \n\nஇந்தியாவில் உள்ள வானூர்தி நிலையங்களில் மொத்தப் பயணிகள் போக்குவரத்தில் இரண்டாவது போக்குவரத்து மிக்க வானூர்தி நிலையமாக விளங்குகிறது. இந்த வானூர்தி நிலையத்தில் ஐந்து முனையங்கள் செயற்பாட்டில் உள்ளன. பரப்பளவில் கட்டமைக்கப்பட்டுள்ள சத்திரபதி சிவாஜி நிலையம் 2011-12 நிதியாண்டில் 30.74 மில்லியன் பயணிகளையும் 656,369 டன்கள் சரக்குகளையும் கையாண்டுள்ளது. இதுவும் தில்லியின் இந்திரா காந்தி பன்னாட்டு வானூர்தி நிலையமும் தெற்கு ஆசியாவின் 50%க்கும் கூடுதலான வான் போக்குவரத்தை கையாள்கின்றன. 2010இல் இந்த வானூர்தி நிலையம் 671,238 டன்களை கையாண்டு சரக்கு போக்குவரத்தில் உலகின் 30வது போக்குவரத்து மிக்க வானூர்தி நிலையமாக விளங்குகிறது. 2011ஆம் ஆண்டு வானூர்தி நிலையங்களின் பன்னாட்டுக் குழு வெளியிட்ட 25–40 மில்லியன் பயணிகள் புழங்கும் வானூர்தி நிலையங்களின் தரவரிசையில் மூன்றாவது சிறந்த வானூர்தி நிலையமாக இருந்தது. மேலும் 2011இல் 30,439,122 பயணிகள் பயன்படுத்திய இந்த நிலையம் உலகளவில் 44வது போக்குவரத்து மிகுந்த நிலையமாக இருந்தது.\n\nநகரத்தின் மாநகராட்சிப் பகுதிக்குள் இருக்கும் உலகின் சில வானூர்தி நிலையங்களில் ஒன்றான சத்திரபதி சிவாஜி பன்னாட்டு வானூர்தி நிலையம் அந்தேரியின் சிறுநகரப்பகுதிகளான சான்டா குரூஸ் மற்றும் சாகர் பகுதிகளில் அமைந்துள்ளது. தனியார் நிறுவனமான ஜிவிகே இன்டஸ்ட்ரீசு, இந்திய வானூர்தி நிலைய ஆணையம் மற்றும் பிட்வெஸ்ட் இவற்றின் கூட்டுத் தாபனமான \"மும்பை பன்னாட்டு வானூர்தி நிலையம் லிமிடெட்\", 2006இல் இந்த வானூர்தி நிலையத்தை நவீனப்படுத்த நியமிக்கப்பட்டது. இந்தத் திட்டப்பணி 2013ஆம் ஆண்டின் இறுதியில் நிறைவேற்றப்பட இருப்பினும் ஒரு ஆண்டு தாமதமாக 2014இல் முடிவுறும் என எதிர்பார்க்கப்படுகிறது. இத்திட்டம் முடிவடைந்த பிறகு சத்திரபதி சிவாஜி வானூர்தி நிலையம் ஆண்டுக்கு 40 மில்லியன் பயணிகளையும் 1 மில்லயன் மெட்ரிக் டன் சரக்குகளையும் கையாளக்கூடியத் திறன் உடையதாக இருக்கும். இந்த வானூர்தி நிலையத்தை \"மேற்கத்திய விரைவு நெடுஞ்சாலை\"யுடன் இணைக்க ஆறு தடம் கொண்ட சாலை ஒன்று கட்டமைக்கப்பட்டு வருகிறது. \n\n"}
{"id": "178147", "url": "https://ta.wikipedia.org/wiki?curid=178147", "title": "சுவாமி குருபரானந்தர்", "text": "சுவாமி குருபரானந்தர்\n\nசுவாமி குருபரானந்தர் மரபு நெறிப்படி அத்வைத வேதாந்த சாத்திரங்களை கற்பிக்கும் ஆசிரியர். இவர் சுவாமி பரமார்த்தனந்த சரசுவதியின் சீடர். தம் குருநாதரிடம் முறைப்படி வேதாந்த சாத்திரங்களைப் பயின்றவர். சுவாமி தயானந்த சரசுவதி அவர்களிடம் துறவற தீட்சை பெற்றவர்.\n\nSection::::ஆன்மிகப் பணிகள்.\nசுவாமி குருபரானந்தர் உபநிடதங்கள் மற்றும் வேதாந்த சாத்திரங்களைத் தமிழில் எடுத்துரைக்கிறார். 1992ஆம் ஆண்டு முதல் சுவாமி குருபரானந்தர் சென்னையில் வேதாந்த வகுப்புகள் நடத்தி வருகிறார். சமூகத்தின் அனைத்துப் பிரிவினரும் இவருடைய வேதாந்த வகுப்புக்களை கேட்கின்றனர். மேலும் சுவாமி குருபரானந்தரின் வேதாந்த உரைகளை நேரில் கேட்க இயலாதவர்கள் பூர்ணாலயம் என்ற இணையதளத்தில் கேட்கலாம்.\n\nவேதாந்த நூல்கள் எடுத்துரைக்கும் மனிதன், உலகம், கடவுள் பற்றிய விளக்கங்களை சுவாமி குருபரானந்தர் விளக்குகிறார். சுவாமி குருபரானந்தர், உத்திரமேரூர் அருகில் உள்ள கட்டியாம்பந்தல் என்ற கிராமத்தில் \"பூர்ணாலயம்\" என்ற பெயரில் அமைந்துள்ள ஆசிரமத்தில், குருகுல முறையில் மாணவர்களுக்கு வேதாந்தக் கல்வியை புகட்டி வருகிறார்.\n\n\n"}
{"id": "178149", "url": "https://ta.wikipedia.org/wiki?curid=178149", "title": "7வது ஆண்டு விஜய் விருதுகள்", "text": "7வது ஆண்டு விஜய் விருதுகள்\n\n7வது ஆண்டு விஜய் விருதுகள் விழா, சென்னையில் உள்ள ஜவஹர்லால் நேரு விளையாட்டரங்கத்தில் மே 11, 2013 அன்று நடைபெற்றது. இந்த விருதுக்குப் பரிந்துரைக்கப்பட்டவர்களுக்கு விஜய் தொலைக்காட்சி சார்பாக ஓவியத்துடன் அழைப்பிதழ் கொடுக்கப்பட்டது. இவ்விழாவை கோபிநாத்தும் மாதவனும் தொகுத்து வழங்கினர்.\n"}
{"id": "178150", "url": "https://ta.wikipedia.org/wiki?curid=178150", "title": "தர்க்க பரிபாடை", "text": "தர்க்க பரிபாடை\n\nதர்க்க பரிபாடை என்னும் பெயரில் தமிழில் ஒரு நூல் இருந்தது. இது ஒரு அளவை நூல். வினாவிடைப் பாங்கில் இந்த நூல் இருந்தது என்பதை நூலின் பெயரால் உணரமுடிகிறது. நூலின் காலம் 16 ஆம் நூற்றாண்டு. \n\nஎன்றிருந்த இந்த நூலின் பகுதியைச் சிவஞான சித்தியார் உரையில் மறைஞான சம்பந்தர் எடுத்துக்காட்டுகிறார். மேலும் இந்த நூலின் ஆசிரியர் காலிங்கராயர் எனவும் அந்த உரை குறிப்பிடுகிறது. \n\nSection::::கருவிநூல்.\nமு. அருணாசலம், தமிழ் இலக்கிய வரலாறு, பதினாறாம் நூற்றாண்டு, மூன்றாம் பாகம், பதிப்பு 2005\n"}
{"id": "178151", "url": "https://ta.wikipedia.org/wiki?curid=178151", "title": "தமிழ்நெறி விளக்க உரை", "text": "தமிழ்நெறி விளக்க உரை\n\nதமிழ்நெறி விளக்க உரை என்னும் நூலும் நூலாசிரியராலேயே செய்யப்பட்டது. இப்படி நூலும் உரையும் சேர்த்தே எழுதிய ஆசிரியர்களில் இந்த உரைநூலே காலத்தால் முந்தியதாகக் காணப்படுகிறது. இதன் காலம் 9 ஆம் நூற்றாண்டு. \n\nஇந்த உரைநூலின் பாங்கு\n\nSection::::கருவிநூல்.\nமு. அருணாசலம், தமிழ் இலக்கிய வரலாறு, ஒன்பதாம் நூற்றாண்டு, முதல் பாகம், பதிப்பு 2005\n"}
{"id": "178155", "url": "https://ta.wikipedia.org/wiki?curid=178155", "title": "மறிமான்", "text": "மறிமான்\n\nமறிமான் (\"Antelope\") என்பது ஆப்பிரிக்கா மற்றும் ஐரோவாசியா பிராந்தியங்களில் காணப்படும் இரட்டைப்படைக் குளம்பி ஆகும். இது மாட்டுக் குடும்பத்தைச் சேர்ந்தது. மறிமான்கள் கூட்டம் \"மந்தைக் கூட்டம்\" என அழைக்கப்படுகின்றது.\n\n"}
{"id": "178158", "url": "https://ta.wikipedia.org/wiki?curid=178158", "title": "வெள்ளை மறிமான்", "text": "வெள்ளை மறிமான்\n\nஆப்பிரிக்கமான் (\"Addax\", \"Addax nasomaculatus\"), வெள்ளை மறிமான் அல்லது திருக்குக்கொம்பு மறிமான் எனப்படுவது சகாரா பாலைவனத்தில் வாழும் ஆப்பிரிக்க மான் இனத்தின் மறிமான் ஆகும். இது முதன் முதலில் கென்றி டி பிளய்ன்விலே என்பவரால் 1816 இல் குறிப்பிடப்பட்டது. \n\n"}
{"id": "178159", "url": "https://ta.wikipedia.org/wiki?curid=178159", "title": "காட்டுமான்", "text": "காட்டுமான்\n\nகாட்டுமான் (\"elk\", \"wapiti\", (\"Cervus canadensis\")) என்பது உலகிலுள்ள மான் இனங்களில் பெரியவற்றில் ஒன்றும், தென் அமெரிக்கா மற்றும் கிழக்கு ஆசியாவில் தரையிலுள்ள பெரிய பாலூட்டியும் ஆகும். ஐரோப்பிய சிவப்பு மானின் துணையினமென நம்பப்பட்டது. ஆனால் 2004 இல் மேற்கொள்ளப்பட்ட ஆய்வு இரண்டும் வெவ்வேறானவை என சுட்டிக்காட்டியது.\n\n"}
{"id": "178160", "url": "https://ta.wikipedia.org/wiki?curid=178160", "title": "நேரம் (திரைப்படம்)", "text": "நேரம் (திரைப்படம்)\n\nநேரம், நகைச்சுவை மற்றும் பரபரப்பு பாணியில் அல்போன்சு புதரன் இயக்கி, 2013ல் வெளிவந்த தென்னிந்தியத் திரைப்படம் ஆகும். இது ஒரே நேரத்தில் தமிழிலும், மலையாளத்திலும் படமாக்கப்பட்டது. இதில் நிவின் பவுலி, நஸ்ரியா நசீம், சிம்கா, நாசர், தம்பி ராமையா ஆகியோர் நடித்துள்ளனர்.\n\nஇந்தப் படமே நிவின் பாலிக்கு முதல் தமிழ்த் திரைப்படம் ஆகும்.\n\nSection::::கதைச் சுருக்கம்.\nவேலையில்லாத மென்பொருளாளர் தங்கையின் திருமணத்திற்காக வட்டி ராஜாவிடம் வாங்கிய கடன் தவணைக்கு கடைசி நாள், அந்த நேரம் பார்த்து காதலி வீட்டில் பிரச்சனை, அவள் வேறு வீட்டை விட்டு ஓடி வந்துவிடுகிறாள். சரி ப்ரச்சனையை பார்ப்போம் என்றால், காதலியின் கழுத்து செயின் திருடு போய்விடுகிறது. இப்படி கவனக்குறைவாக இருப்பியா? என்று கேட்டுக் கொண்டிருக்கும் போதே நண்பனிடமிருந்து வட்டி ராஜாவுக்கு கொடுக்கப் போன பணம் திருடு போக, பெண்ணின் அப்பா காவல்துறையில் புகார் செய்திருக்க, முடிவாக என்ன ஆனது என்பதை இயக்குனர் திருப்பங்களுடன் சொல்லியிருக்கிறார்.\n\n"}
{"id": "178161", "url": "https://ta.wikipedia.org/wiki?curid=178161", "title": "நேதாஜி சுபாசு சந்திரபோசு பன்னாட்டு வானூர்தி நிலையம்", "text": "நேதாஜி சுபாசு சந்திரபோசு பன்னாட்டு வானூர்தி நிலையம்\n\nநேதாஜி சுபாசு சந்திர போசு பன்னாட்டு வானூர்தி நிலையம் (வங்காள மொழி: নেতাজি সুভাষচন্দ্র বসু আন্তর্জাতিক বিমানবন্দর; \"Netaji Subhas Chandra Bose International Airport\", ) இந்தியாவின் மேற்கு வங்காளத்தில் கொல்கத்தா பெருநகரப் பகுதியில் அமைந்துள்ள ஓர் பன்னாட்டு வானூர்தி நிலையம் ஆகும். இது கொல்கத்தாவின் மையப்பகுதியிலிருந்து ஏறத்தாழ தொலைவில் அமைந்துள்ளது. புகழ்பெற்ற இந்திய விடுதலை வீரர் நேதாஜி சுபாசு சந்திர போசின் நினைவாகப் பெயர் மாற்றம் பெறுமுன்னர் இது டம் டம் வானூர்தி நிலையம் என அறியப்படலாயிற்று. 1670 ஏக்கர் பரப்பளவில் கட்டப்பட்டுள்ள இந்த நிலையம் கிழக்கு இந்தியாவில் மிகப் பெரியதாகும். மேற்கு வங்காளத்தில் செயற்பாட்டில் உள்ள இரு பன்னாட்டு வானூர்தி நிலையங்களில் இது ஒன்றாக உள்ளது; மற்றது பாக்டோக்ரா ஆகும். இந்திய வானூர்தி நிலையங்களில் பயணிகள் போக்குவரத்து மிகுந்தவற்றில் ஐந்தாவதாக உள்ளது. வடகிழக்கு இந்திய மாநிலங்களுக்குச் செல்வதற்கு இதுவே நுழைவாயிலாக உள்ளது. வங்காளதேசம், தென்கிழக்காசியாவில் உள்ள வானூர்தி நிலையங்களுக்குச் செல்லவும் மையமாக உள்ளது. புதுப்பிக்கப்பட்ட கொல்கத்தா வானூர்தி நிலையம் மார்ச்சு 2013இல் 233,000 சமீ (2,510,000 ச அடி) வணிக கட்டமைப்புக் கொண்ட புதிய முனையத்தை திறந்துள்ளது. \n\n"}
{"id": "178166", "url": "https://ta.wikipedia.org/wiki?curid=178166", "title": "இலங்கைப் புள்ளிமான்", "text": "இலங்கைப் புள்ளிமான்\n\nஇலங்கை புள்ளிமான் (\"Sri Lankan axis deer\", \"Axis axis ceylonensis\") என்பது இலங்கையில் வாழும் புள்ளிமானின் ஓர் இனமாகும். இவ்வினம் துணையினமற்ற ஓர் இனமாகும்.\n"}
{"id": "178198", "url": "https://ta.wikipedia.org/wiki?curid=178198", "title": "இராசிவ் காந்தி பன்னாட்டு வானூர்தி நிலையம்", "text": "இராசிவ் காந்தி பன்னாட்டு வானூர்தி நிலையம்\n\nஇராசிவ் காந்தி பன்னாட்டு வானூர்தி நிலையம் (\"Rajiv Gandhi International Airport\",) அல்லது ஐதராபாத்து பன்னாட்டு வானூர்தி நிலையம், இந்தியாவின் ஐதராபாத்தின் நகர்மையத்திலிருந்து தெற்கே தொலைவில் சம்சாபாத்தில் அமைந்துள்ள பன்னாட்டு வானூர்தி நிலையம் ஆகும். இது முன்னாள் பிரதமர் ராஜீவ் காந்தி நினைவாகப் பெயரிடப்பட்டுள்ளது.\n\nஇதற்கு முன்னதாக ஐதராபாத்தின் பன்னாட்டு வானூர்தி நிலையமாக இருந்த பேகம்பேட் வானூர்தி நிலையத்திற்கு மாற்றாக இது திட்டமிடப்பட்டு கட்டமைக்கப்பட்டது. தனியார் துறையும் அரசுத்துறையும் கூட்டாக கட்டமைக்கத் தொடங்கிய இந்திய வானூர்தி நிலையங்களில் இது இரண்டாவது முயற்சியாகும். முன்னதாக கொச்சி பன்னாட்டு வானூர்தி நிலையம் இவ்வாறான கூட்டு முயற்சியில் உருவானது. மார்ச்சு 23, 2008இல் இது வணிக செயலாக்கத்திற்கு திறந்து விடப்பட்டது. ஐதராபாத் நகரத்தை இந்தப் பன்னாட்டு விமானநிலையத்துடன் இணைக்க 11.6கிமீ நீளமுள்ள உயர்ந்த நிலையில் உள்ள பி.வி. நரசிம்மராவ் உயர் விரைவுப்பாதை அக்டோபர் 19,2009 அன்று திறக்கப்பட்டது. இதன்பின்னர் 30 கிமீ தொலைவில் சம்சதாபாத்தில் உள்ள பன்னாட்டு விமானநிலையத்தை அடைய 45 நிமிடங்களே எடுக்கின்றது.\n\n2010–11 நிதியாண்டில் இது இந்தியாவின் ஆறாவது பயணிகள் போக்குவரத்து மிக்க வானூர்தி நிலையமாக விளங்கியது.\n\nஉலகின் சிறந்த வானூர்தி நிலையங்களை மதிப்பிடும் ஐக்கிய இராச்சியத்தின் இசுக்கைட்டிராக்சு நிறுவனம் இந்திய வானூர்தி நிலையங்களில் முன்னணி நிலையங்களில் ஒன்றாக இதனை மதிப்பிட்டுள்ளது. இந்த நிலையத்தை தங்கள் போக்குவரத்து மையமாக ஸ்பைஸ் ஜெட், லுஃப்தான்சா கார்கோ மற்றும் புளூடார்ட் ஏவியேசன் நிறுவனங்கள் பயன்படுத்துகின்றன. மேலும் ஏர் இந்தியா, ஜெட் ஏர்வேஸ், ஜெட்லைட் நிறுவனங்கள் இங்கிருந்து பல பறப்புகளை மேற்கொள்கின்றன. மேலும் குவைத் , கத்தார் , துபாய் , அபுதாபி , ஷார்ஜா , பஹ்ரைன் , மஸ்கட் , சவூதி அரேபியா போன்ற அரபு நாடுகளிருந்து நேரடி விமான சேவையும் , லண்டன் , ஆங்காங் , தாய்லாந்து  , மலேசியா , சிங்கப்பூர் , ஸ்ரீலங்கா போன்ற நாடுகளிருந்து நேரடி சேவையும் உண்டு...\n"}
{"id": "178201", "url": "https://ta.wikipedia.org/wiki?curid=178201", "title": "இலங்கை மரை", "text": "இலங்கை மரை\n\nஇலங்கை மரை (\"\"Sri Lankan sambar deer\"\", \"Rusa unicolor unicolor\") அல்லது இலங்கை கடமான் என்பது கடமானின் இலங்கையிலுள்ள துணையினமாகும். இவ்வினம் கடமான்களில் பெரியவற்றில் ஒன்றும் அளவிலும் உடல் சம அளவிலும் பெரிய கொம்புக்கிளை உடையதும் ஆகும். பெரிய ஆண் 270-280 கிலோ கிராம் எடையினை உடையது. இலங்கை மரை தாழ்வான வரட்சியான காடுகளிலும், மலைப்பகுதிக் காடுகளிலும் வாழும். பெரியளவிலான மரைக் கூட்டம் ஓட்டன் சமவெளி தேசிய வனத்தில் வாழ்கின்றன\n"}
{"id": "178204", "url": "https://ta.wikipedia.org/wiki?curid=178204", "title": "நீதித் துறை நடுவர்", "text": "நீதித் துறை நடுவர்\n\nமாஜிஸ்டிரேட் என்னும் பெயர் மாநிலத்தின் முதன்மை அதிகாரியைக் குறிக்கும். பின்னாளில்,நீதித்துறையைச் சார்ந்தவரைக் குறித்தது. நீதித் துறை நடுவர் என்பவர் வட்டார அளவிலான நீதிபதி ஆவார். இவருக்கு குற்றவாளிக்கு அபராதம் விதிக்கும் அதிகாரம் உண்டு. \n\nSection::::நாடுவாரியாக நீதித் துறை நடுவர்.\nSection::::இந்தியா.\nஇந்திய நீதித் துறையில் நான்கு வகையான நடுவர்கள் உள்ளனர். ஒவ்வொரு அமர்வு நீதிமன்றங்களிலும், \n"}
{"id": "178208", "url": "https://ta.wikipedia.org/wiki?curid=178208", "title": "வழக்கு (நீதித் துறை)", "text": "வழக்கு (நீதித் துறை)\n\nவழக்கு என்பது பிரச்சனையைத் தீர்க்க நீதிமன்றத்தில் அலுவல் பூர்வமாகத் தாக்கல் செய்வது ஆகும். குற்றத்தின் தன்மையைப் பொறுத்து, ஒரு நாள் முதல் சில ஆண்டுகள் வரை வழக்கு விசாரணை நடைபெறும். குற்றத்தின் தன்மையைப் பொறுத்து குற்றவாளிக்கு அபராதமோ, சிறைத் தண்டனையோ, மரண தண்டனையோ தீர்ப்பாக வழங்கப்படும்.\n"}
{"id": "178215", "url": "https://ta.wikipedia.org/wiki?curid=178215", "title": "குருவிகுளம்", "text": "குருவிகுளம்\n\nகுருவிகுளம் (Kuruvikulam) இந்தியாவின் தமிழ்நாடு மாநிலத்தில் அமைந்துள்ள தென்காசி மாவட்டம், திருவேங்கடம் வட்டம், குருவிகுளம் ஊராட்சி ஒன்றியத்தில் இருக்கும் ஒரு சிற்றூர் ஆகும்.\n"}
{"id": "178217", "url": "https://ta.wikipedia.org/wiki?curid=178217", "title": "இரட்டை இணைக்கணம்", "text": "இரட்டை இணைக்கணம்\n\nகுலம் \"G\" இன் இரு உட்குலங்கள் \"H\" மற்றும் \"K\" எனில், இரட்டை இணைக்கணம் (\"double coset\") (\"H\",\"K\") என்பது \"G\" இல் வரையறுக்கப்பட்ட பின்வரும் சமான உறவு ~ -க்குரிய ஒரு சமானப் பகுதியாகும்.\n\nஇச் சமான உறவு ~ :\n\n\"G\" இன் எவையேனும் இரு உறுப்புகள் \"x\", \"y\" எனில்\n\nஒவ்வொரு இரட்டை இணைக்கணமும் \"HxK\" வடிவில் இருக்கும். \"G\" இன் இரட்டை இணைக்கணங்கள் ஒவ்வொன்றும் வலது இணக்கணங்கள் \"Hy\" மற்றும் இடது இணைக்கணங்கள் \"zK\" ஆகியவற்றின் ஒன்றிப்பாக இருக்கும். இரட்டை இணைக்கணங்களின் கணம்:\n\n\"G\" இன் ஒவ்வொரு உறுப்பும் அதன் ஒரேயொரு இரட்டை இணைக்கணத்தின் உறுப்பாக இருக்கும். ஒரு குலத்தின் வலது மற்றும் இடது இணைக்கணங்கள் ஒவ்வொன்றும் சம எண்ணிக்கையிலான உறுப்புகளைக் கொண்டிருக்கும். ஆனால் இரட்டை இணைக்கணங்கள் அவ்வாறு சம எண்ணிக்கையிலான உறுப்புகளுடையவையாக இருக்காது.\n\n\"H\" இயல்நிலை உட்குலம் மற்றும் \"K\" மிகஎளிய உட்குலம் எனில் அவற்றின் இரட்டை இணைக்கணங்கள் \"H\" இன் வலது இணைக்கணங்களாகவும், \"K\" இயல்நிலை உட்குலம் மற்றும் \"H\" மிக எளிய உட்குலம் எனில் அவற்றின் இரட்டை இணைக்கணங்கள் \"K\" இன் இடது இணைக்கணங்களாகவும் அமைகின்றன.\n"}
{"id": "178236", "url": "https://ta.wikipedia.org/wiki?curid=178236", "title": "தோக்ளா", "text": "தோக்ளா\n\nதோக்ளா (மராத்தி:ढोकळा) என்பது இந்திய நாட்டின் குசராத் மாநிலத்தில் உருவான ஓர் உணவு வகை. சைவ உணவான இது காலை உணவாகவோ சிற்றுண்டியாகவோ உட்கொள்ளப்படுகிறது. பொதுவாக இது இனிப்புக் கடைகளில் கிடைக்கும். அரிசி மாவு 4 பங்கும் பொட்டுக்கடலை மாவு 1 பங்கும் கலந்து இது தயாரிக்கப்படுகிறது. \n\nஇட்லி தோக்ளா, பருப்பு தோக்ளா, வெண்ணெய் தோக்ளா எனப் பலவகை தோக்ளாக்கள் உள்ளன.\n"}
{"id": "178239", "url": "https://ta.wikipedia.org/wiki?curid=178239", "title": "கர்நாடக சங்கீதம் - தரம் 1,2,3 (நூல்)", "text": "கர்நாடக சங்கீதம் - தரம் 1,2,3 (நூல்)\n\nகர்நாடக சங்கீதம் சார்ந்த இப் புத்தகம் வட இலங்கைச் சங்கீத சபையால் நடாத்தப்படுகின்ற அறிமுறை,செயன்முறை போன்ற பரீட்சைகளுக்குத் தோற்றும் மாணவர்களுக்காக இசைக்கலைமணி திருமதி. கலாராணி சிறீஸ்கந்தராஜா அவர்களால் சிறப்பாக தயாரிக்கபட்டது. இதன் முதல் பதிப்பு இரண்டாயிரத்து பதினொராம் ஆண்டில் வெளியிடப்பட்டது.இரண்டாம் பதிப்பு இரண்டாயிரத்து பதின்மூன்றாம் ஆண்டு வெளியிடபட்டது.\n"}
{"id": "178256", "url": "https://ta.wikipedia.org/wiki?curid=178256", "title": "நூல் வகை", "text": "நூல் வகை\n\nநூல் என்னும் சொல்லால் தொல்காப்பியமும், நன்னூலும் இலக்கண நூல்களைக் குறிப்பிடுகின்றன. \n\nSection::::மொழியியல் பாங்கு.\nதொல்காப்பியம் நூலை மொழியியல் பாங்கில் பார்க்கிறது. \n\nSection::::வரலாற்றுப் பார்வை.\nதொல்காப்பியமும், நன்னூலும் நூலை நூல் தோன்றிய வரலாற்றுக் கோணத்திலும் அணுகுகின்றன. நன்னூல் அத்துடன் அதில் நேரும் நிறை, குறை, உத்தி முதலான கண்ணோட்டத்திலும் அணுகுகிறது. \nநூல் அமையவேண்டிய பாங்கை நன்னூல் விளக்குகிறது.\n"}
{"id": "178257", "url": "https://ta.wikipedia.org/wiki?curid=178257", "title": "நாகராஜ சோழன் எம்ஏ, எம்எல்ஏ", "text": "நாகராஜ சோழன் எம்ஏ, எம்எல்ஏ\n\nநாகராஜ சோழன் எம்ஏ, எம்எல்ஏ, என்பது வெளிவரவிருக்கும் அரசியல் தமிழ்த் திரைப்படம். இப்படம் மே 10, 2013 அன்று வெளியாக இருக்கிறது. இப்படத்திற்கு தமிழ்த் திரைப்பட தணிக்கைக் குழு 'யு' சான்றிதழ் அளித்துள்ளது.\n"}
{"id": "178258", "url": "https://ta.wikipedia.org/wiki?curid=178258", "title": "சுரா பானம்", "text": "சுரா பானம்\n\nசுரா பானம் வேதகாலத்தில் வாழ்ந்த அசுரர்களும், கிராதர்களும் (மலைவாழ் மக்கள்) மற்றும் தஸ்யூக்கள் என்ற மக்களும் அரிசி, பார்லி மற்றும் தினை மாவுகளிருந்து தயாரிக்கப்பட்ட சுரா பானம் (சாராயம்) அருந்தியதாக இருக்கு வேதம் கூறுகிறது. ஆனால் ஆரிய மக்கள் இந்த சுரா பானத்தை பருகுவதில்லை. வசிட்டமுனிவரும் சுரா பானத்தை விரும்பவில்லை என்பதை ரிக்வேதம் 7-86-6 ல் ”வருணரே! என்னால் அல்ல, சாராயம், கோபம், சூது, வாது மற்றும் அறியாமையால் தவறுகள் நேர்கிறது. மேலும் சாராயம், பெரியவர், சிறியவர் அனைவரையும் பாவத்தை நோக்கி இழுத்துச் செல்கிறது என்று வசிட்டர், சுரா பானம் என்ற சாராயத்தின் தீதினை எடுத்துச் சொல்கிறார்.\n\n"}
{"id": "178264", "url": "https://ta.wikipedia.org/wiki?curid=178264", "title": "மன்னார் கத்தோலிக்கர் படுகொலைகள்", "text": "மன்னார் கத்தோலிக்கர் படுகொலைகள்\n\nமன்னார் கத்தோலிக்கர் படுகொலைகள் எனப்படுவது 16 ஆம் நூற்றாண்டில் யாழ்ப்பாணத்து முதலாம் சங்கிலி மன்னாரில் போத்துக்கீசரின் தூண்டலால் கிறித்தவ சமயத்துக்கு மாறிய நூற்றுக் கணக்கான, பெரும்பாலும் பரதவர் சமூகத்தவரை படுகொலை செய்த நிகழ்வாகும். இந்தப் படுகொலைகளில் சுமார் 600 – 700 பேர் கொல்லப்பட்டார்கள்.\n\nஇந்தப் படுகொலைகளுக்குப் பின்னர் சமய, அரசியல், காலனித்துவ எதிர்ப்பு காரணங்கள் இருந்தன.\n"}
{"id": "178266", "url": "https://ta.wikipedia.org/wiki?curid=178266", "title": "இந்து விதவைகள் மறுமணச் சட்டம், 1856", "text": "இந்து விதவைகள் மறுமணச் சட்டம், 1856\n\nஇந்து விதவைகள் மறுமணச் சட்டம், 1856 பிரிவு XV என்பது 25 சூலை 1856 அன்று இந்தியாவின் அனைத்து பகுதிகளிலும் இந்து விதவைகளின் மறுமணத்தைச் சட்டச் செல்லுபடியாக்கியது. இச் சட்டம் அக் காலத்தில் இந்தியாவை ஆண்ட பிரித்தானிய கிழக்கிந்திய நிறுவனத்தால் கொண்டுவரப்பட்டது.\n\nஇந்து சமயத்தில் விதவைகள் ஒதுக்கப்பட்டவர்களாகவும், விதவைகள் மறுமணம் புறக்கணிக்கப்பட்டதாகவும் இருந்து நெடுங்காலமாக இருந்து வந்தது. குறிப்பாகக் குடும்பத்தின் கௌரவத்தையும், சொத்தையும் பேணவும் இது அவசியம் என்று இந்துக்களால் கருதப்பட்டது. இச் சட்டம் கொண்டுவரப்பட்ட ஈஸ்வர சந்திர வித்யாசாகர் அவர்களின் பங்களிப்பு முக்கியமானது.\n"}
{"id": "178268", "url": "https://ta.wikipedia.org/wiki?curid=178268", "title": "நடுவுல கொஞ்சம் பக்கத்த காணோம்", "text": "நடுவுல கொஞ்சம் பக்கத்த காணோம்\n\nநடுவுல கொஞ்சம் பக்கத்த காணோம் என்பது 2012ல் வெளிவந்த திரைப்படமாகும். இதை இயக்கியவர் பாலாஜி தரணீதரன். இவர் இயக்கும் முதல் திரைப்படம் இது. இதில் விஜய் சேதுபதி , காயத்தரி, விக்னேசுவரன், பகவதி பெருமாள், இராஜ்குமார் ஆகியோர் முன்னனி பாத்திரத்தில் நடித்துள்ளார். இப்படத்தின் ஒளிப்பதிவாளர் பிரேம் குமாரின் வாழ்க்கையில் நடந்த நிகழ்வை அடிப்படையாக வைத்து நகைச்சுவையுடன் இத்திரைப்படம் எடுக்கப்பட்டது. இப்படத்தின் இசையமைப்பாளர் வேத் சங்கர் என்ற போதிலும் பின்னனி இசையமைத்தவர் சித்தார்த் விபின் ஆவார்.\n\nSection::::கதை.\nபிரேம்குமாருக்கு (விஜய் சேதுபதி) இரு நாட்களில் தன் காதலியுடன் இரு வீட்டார் அனுமதியுடன் திருமணம். அவர் தன் நண்பர்களின் அறைக்கு செல்கிறார் அவர்களின் விருப்பப்படி அவர்களுடன் இணைந்து கிரிக்கெட் விளையாடும் போது கால் தவறி கீழே விழும் அவருக்கு பின் மண்டையில் அடிபட்டு தற்காலிக மறதி ஏற்படுகிறது. அவர் தனக்கு திருமணம் நடைபெற உள்ளது என்பதையும் தன் காதலி தனலட்சுமியையும் (காயத்திரி) மறந்து விடுகிறார். இதனால் அதிர்ச்சியடையும் அவர் நண்பர்கள் அவருக்கு மீண்டும் நினைவு திரும்ப மருத்துவமனைக்கு கூட்டிச்செல்கிறார்கள். அங்கு மருத்துவர் இவருக்கு எப்போது வேண்டுமானாலும் நினைவு திரும்பி விடும் என்கிறார். பிரேம் குமாரின் திருமணம் இதனால் தடைபடக்கூடாது என்று நினைக்கும் நண்பர்கள் பிரேம் குமாரின் பெற்றோர்களுக்கும் யாருக்கும் தெரியாமல் பிரேமுக்கும் தனலட்சுமிக்கும் திருமணம் நடைபெற உதவுகிறார்கள். இதற்காக நடக்கும் செயல்கள் நகைச்சுவையுடன் எடுக்கப்பட்டிருக்கின்றன.\n\n"}
{"id": "178269", "url": "https://ta.wikipedia.org/wiki?curid=178269", "title": "ஆ. பு. வள்ளிநாயகம்", "text": "ஆ. பு. வள்ளிநாயகம்\n\nஆறுமுகம் புஷ்பம்மாள் வள்ளிநாயகம் (1953 ஆகத்து 19 – 2007 மே 19) என்னும் ஏ. பி. வள்ளிநாயகம் விளிம்புநிலை வரலாற்று வரைவாளர்; சமநீதி எழுத்தாளர்; இதழாளர்; அரசியல் ஆசிரியர்; சமூகச் சீர்திருத்தக்காரர். இவர் 1965 ஆம் ஆண்டில் தமிழ்நாட்டில் நடைபெற்ற இந்தி எதிர்ப்புப் போராட்டத்தில் ஈடுபட்டது முதல் தனது இறுதிநாள் வரை அரசியற் செயற்பாட்டாளாராகப் பணியாற்றினார். ஆதிக்க எதிர்ப்பு, சாதி மறுப்பு, பொதுவுடைமை ஏற்பு ஆகியன அவருடைய அரசியற் கொள்கைகளாக இருந்தன.\n\nSection::::பிறப்பு.\nஆ. பு. வள்ளிநாயகம் தூத்துக்குடி மாவட்டத்தில் உள்ள ஆறுமுகநேரி என்னும் ஊரில் ஆறுமுகம் – புஷ்பம்மாள் இணையருக்கு தலைமகனாக 1953 ஆகத்து 19 ஆம் நாள் பிறந்தார்.\n\nSection::::கல்வி.\nவள்ளிநாயகம் தந்தை ஆறுமுகம் தஞ்சாவூர் மாவட்டத்தில் கல்வித் துறையில் பணியாற்றினார். அதனால் வள்ளிநாயகம் தஞ்சை மாவட்டத்தில் உள்ள பள்ளிகளில் தொடக்க, இடைநிலை கல்வியையும் கும்பகோணம் அரசுக் கல்லூரியில் கல்லூரிக் கல்வியையும் பெற்றார்.\n\nSection::::அரசியல் வாழ்க்கை.\nவள்ளிநாயகம் பள்ளி மாணவராக இருந்தபொழுதே அரசியலில் ஈடுபாடு கொண்டிருந்தார். திராவிடர் கழகம் தொடங்கி தமிழ்நாடு மாற்றுப் பத்திரிக்கையாளர் எழுத்தாளர் பேரவை வரை பல்வேறு சமூக – அரசியல் அமைப்புகளோடு தொடர்புகொண்டிருந்தார்.\n\nSection::::இந்தி எதிர்ப்புப் போர்.\nவள்ளிநாயகம் பள்ளியில் படிக்கும்பொழுது, தன்னுடைய பன்னிரண்டாவது வயதில், 1965ஆம் ஆண்டில் தமிழ்நாட்டில் நடைபெற்ற இந்தி எதிர்ப்புப் போராட்டத்தால் பொதுவாழ்க்கைக்கான் உந்து உணர்ச்சியைப் பெற்றார்.\n\nSection::::திராவிடர் கழகத்தில்.\nவள்ளிநாயகம் 1970 ஆம் ஆண்டுகளின் தொடக்கத்தில் பெரியார் ஈ. வே. இராவின் தலைமையை ஏற்று திராவிடர் கழகத்தில் இணைந்து செயற்படத் தொடங்கினார். கும்பகோணம் அரசுக் கல்லூரியில் பயின்றபொழுது அக்கல்லூரியின் திராவிடர் மாணவர் கழகத் தலைவராகவும் தஞ்சை மாவட்ட திராவிடர் மாணவர் – இளைஞர் அணிச் செயலாளராகவும் தஞ்சை மண்டல திராவிடர் மாணவர் – இளைஞர் அணிச் செயலாளராகவும் பணியாற்றினார். அப்பொழுது திராவிடர் கழகத்தின் பொதுச் செயலாளராக இருந்த கி. வீரமணியோடு இணைந்து தமிழகம் முழுவதும் பரப்புரைப் பயணம் மேற்கொண்டார்.\n\n1980ஆம் ஆண்டுகளில் தமிழகத்தில் வீச்சோடு இயங்கிய ஈழ ஆதரவுப் பணியில் தன்னை இணைத்துக்கொண்டார். தமிழீழப் போராட்ட அமைப்புகளில் ஒன்றான ஈழமக்கள் புரட்சிகர விடுதலை முன்னணியை (Elem People Revolutionary Liberation Front - EPRLF) ஆதரித்தார். அதன் தலைவரான பத்மநாபனின் நெருங்கிய நண்பராகத் திகழ்ந்தார்.\n\nபின்னர் கி. வீரமணியோடு ஏற்பட்ட கருத்துவேறுபாட்டால் திராவிடர் கழகத்திலிருந்து விலகி, கோவை இராமகிருட்டிணனைப் பொதுச் செயலாளராகக் கொண்டு இயங்கிய திராவிடர் கழகம் (இரா) என்னும் அமைப்பில் இணைந்தார். அவ்வமைப்பின் துணை அமைப்பான திராவிடர் கழகத் தொழிலாளர் அணியின் மாநிலச் செயலாளராகச் சிலகாலம் பணியாற்றினார்.\n\nSection::::தமிழக மக்கள் முன்னணியில்.\nமார்க்சிய லெனினிய மாவோயிசக் கோட்பாட்டின் அடைப்படையில் தமிழக மக்கள் முன்னணி என்னும் வெகுமக்கள் அமைப்பு உருவாக்கப்பட்டது. அவ்வமைப்பை உருவாக்குவதற்கான களப்பணியை சிலகாலம் மேற்கொண்டிருந்தார்.\n\nSection::::சமூக நீதி மன்றம்.\nவள்ளிநாயகம் 1990 ஆம் ஆண்டில் தனது சொந்த ஊரான திருச்செந்தூருக்குத் திரும்பினார். அங்கே சமூக நீதிமன்றம் என்னும் அமைப்பை உருவாக்கினார். அவ்வமைப்பின் வழியாக இளைஞர்களுக்கு அரசியல் வகுப்புகள் நடத்தினார்.\n\nSection::::பாட்டாளி மக்கள் கட்சியில்.\n1990 ஆம் ஆண்டுகளின் தொடக்கத்தில் பாட்டாளி மக்கள் கட்சியின் பெரியாரிய அம்பேத்கரிய மார்க்சிய தத்துவ அணிக்கு மாநிலத் தலைவராக ஏழு ஆண்டுகள் பணியாற்றினார். அப்பொழுது தமிழர் வாழ்வுரிமை மாநாட்டினை நடத்திய பொறுப்பாளர்களில் ஒருவராகப் பணியாற்றினார்.\n\nSection::::சகோதரத்துவ இயக்கம்.\n1992ஆம் ஆண்டில் அயோத்தில் இருந்த பாபர் மசூதி இடிக்கப்பட்டபொழுது கொடிக்கால் ஷேக் அப்துல்லா, எஸ். நடராஜன் ஆகியோருடன் இணைந்து சகோதரத்துவ இயக்கம் (Brotherhood Movement) என்னும் அமைப்பை ஆ. பு. வள்ளிநாயகம் உருவாக்கினார். தலித் – முசுலீம் இணைவை தனது நோக்கமாகக் கொண்ட அவர், இவ்வமைப்பின் வழியாக் மசூதி இடிப்பிற்கு எதிராகப் பரப்புரை நிகழ்த்தினார்.\n\nSection::::தாத்தா இரட்டைமலை சீனிவாசன் பேரவையில்.\nவள்ளிநாயகம் 2000 ஆம் ஆண்டில் எஸ். நடராசனுடன் இணைந்து தாத்தா இரட்டைமலை சீனிவாசன் பேரவை என்னும் அமைப்பை உருவாக்கி, அதனுடைய பொதுச் செயலாளராகப் பணியாற்றினார். .\n\nவாச்சுபாயை பிரதமராகக் கொண்டு பாரதிய சனதா கட்சியின் தலைமையில் நடைபெற்ற ஆட்சியில் இந்தியா முழுவதும் தலித் மக்களிடையே திட்டமிட்டு உருவாக்கப்பட்ட இந்து மதவெறி உணர்வை எதிர்த்தும் தமிழ்நாட்டில் செயலலிதாவை முதல்வராகக்கொண்டு அரசாங்கம் இயற்றிய சட்டத்தை எதிர்த்தும் நாங்கள் இந்துகள் அல்ல என்னும் ஊர்திப் பயணத்தைச் சென்னை முதல் குமரி வரை ஒருங்கிணைத்துத் தலித் மக்களிடையே விழிப்புணர்வை ஏற்படுத்தியவர். .\n\nSection::::பேராசிரியப் பணி.\nவள்ளிநாயகம், மதுரை தலித் ஆதார மையமானது மதுரை காமராசர் பல்கலைக் கழகத்தின் ஏற்போடு நடத்தும் அம்பேத்கர் கல்வி மையத்தில் வருகைதரு பேராசிரியராகப் பணியாற்றினார். அப்பொழுது அப்பேத்கர் சிந்தனைகளை அம்மையத்தின் மாணவர்களுக்குக் கற்பித்தார்.\n\nSection::::எழுத்தாளர் பேரவை.\nஆ. பு. வள்ளிநாயகம் 2006 ஆம் ஆண்டில் தமிழ்நாடு மாற்றுப் பத்திரிகையாளர் எழுத்தாளர் பேரவை என்னும் அமைப்பை உருவாக்குவதற்கான அடிப்படைப் பணிகளை முன்னின்று செய்தார்.\n\nSection::::இதழ்ப் பணி.\nவள்ளிநாயகம் தனது கருத்துகளையும் தான் சார்ந்திருந்த அமைப்புகளின் கருத்துகளையும் மக்களிடம் பரப்புவதற்காக 1980ஆம் ஆண்டுகளில் சங்கமி என்னும் இதழிற்கும் 1990 ஆம் ஆண்டுகளில் அலைகள் என்னும் திங்கள் இதழிற்கும் ஆசிரியராகப் பணியாற்றினார். .\n\nSection::::எழுதிய நூல்கள்.\nவள்ளிநாயகம் 1993 ஆம் ஆண்டு முதல் 2007 ஆம் ஆண்டு வரை பின்வரும் நூல்களை எழுதினார்:\nவள்ளிநாயகம் எழுதி, ஆனால் இதுவரை நூலாக வெளிவராத படைப்புகள்\nSection::::விருதுகள்.\nவள்ளிநாயகத்திற்கு மதுரை தலித் ஆதார மையம் 2005 ஆம் ஆண்டில் விடுதலை வேர் என்னும் விருதினை வழங்கியது. 2007 ஆம் ஆண்டில் மரணத்திற்குப் பின் விருதாக அவருக்குத் தலித் முரசு – பாலம் கலை இலக்கிய விருது வழங்கப்பட்டது.\n\nSection::::குடும்பம்.\nவள்ளிநாயகம் திராவிடர் கழகத்தில் செயற்பட்டுக்கொண்டிருந்தபொழுது, அவரும் அவ்வியக்கத்தைச் சார்ந்தவரான ஓவியா என்பவரும் காதலித்து சாதிமறுப்புத் தம்மானத் திருமணம் செய்துகொண்டனர். இவர்கள் ஜீவசகாப்தன் என்னும் மகனை ஈன்றனர். அவர் முசுலீம் பெண்ணை ஒருவரைக் காதலித்தார். அவர்கள் இருவரும் சாதி, மத மறுப்புத் திருமணம் செய்துகொண்டனர்.\n\nSection::::மறைவு.\nவள்ளிநாயகம் 2007 மே 19 ஆம் நாள் இரவு 8 மணிக்குச் சென்னையில் மாரடைப்பால் காலமானார். பின்னர் அவரது உடல் மதுரைக்கு எடுத்துச் செல்லப்பட்டு எரியூட்டப்பட்டது.\n\nSection::::நினைவேந்தல்.\nஆ. பு. வள்ளிநாயகத்தின் நினைவைப் போற்றும் வகையில் டாக்டர் அம்பேத்கர் மய்யம் சார்பில் நடைபெறும் தலித் முரசு நூலகத்திற்கு சமநீதி எழுத்தாளர் ஏபி. வள்ளிநாயகம் நினைவு நூலகம் எனப் பெயரிடப்பட்டு உள்ளது.\n\n"}
{"id": "178271", "url": "https://ta.wikipedia.org/wiki?curid=178271", "title": "சடாரி", "text": "சடாரி\n\nசடாரி அல்லது சடகோபம் என்பது திருமாலின் திருப்பாதம் பொறிக்கப்பெற்ற கிரீடமாகும். இந்த சடாரி வைணவ கோவில்களில் இறை தரிசனத்திற்கு பிறகு, பெருமாளின் திருவடிகளாக பாவித்து, பக்தர்களின் தலையில் வைத்து எடுக்கப்படுகிறது. \n\nசடகோபன் என்பவர் நாலாயிரதிவ்யபிரபந்த பாடல்களை பாடியதால் நம்மாழ்வாராக அறியப்பெறுகிறார். வைணவர்கள் நம்மாழ்வாரே, திருமாலின் திருவடியாக இருப்பதாக நம்புகிறார்கள். அதனால் திருமால் திருவடி சடகோபம் என்று அழைக்கப்பெறுகிறது.\n\nவானமாமலை தலத்தில் மட்டும் சடாரியில் நம்மாழ்வாரின் உருவம் பொறிக்கப்பட்டுள்ளது.\n\n"}
{"id": "178275", "url": "https://ta.wikipedia.org/wiki?curid=178275", "title": "நூலின் அழகமைதி", "text": "நூலின் அழகமைதி\n\nநூல கருத்துக்களைக் கூறும் பாங்கில் சில நல்லியல்புகளைக் கொண்டிருக்கும். அவை நூலுக்கு அழகு. இந்த அழகமைதிகள் 10 என நன்னூல் காட்டுகிறது.\nகாண்க\n"}
{"id": "178276", "url": "https://ta.wikipedia.org/wiki?curid=178276", "title": "நூலின் குற்றங்கள்", "text": "நூலின் குற்றங்கள்\n\nநூலின் குற்றங்கள் எனப் பிற்கால நன்னூல் குறிப்பிடுவதை முற்காலத் தொல்காப்பியம் நூலின் சிதைவு எனக் காட்டுகிறது.\n\nநூல் கருத்துக்களைக் கூறும் பாங்கில் எத்தகைய குற்றங்கள் வரக்கூடாது என நன்னூல் தொகுத்துக் காட்டுகிறது. அவை 10 என அது வரையறை செய்கிறது. இது அந்த நூலாசிரியர் கணக்கிட்டுப் பார்க்கும் சில உண்மைகள்.\n\nகாண்க\n"}
{"id": "178281", "url": "https://ta.wikipedia.org/wiki?curid=178281", "title": "ராஜீவ் காந்தி பன்னாட்டுத் துடுப்பாட்ட அரங்கம்", "text": "ராஜீவ் காந்தி பன்னாட்டுத் துடுப்பாட்ட அரங்கம்\n\nராஜீவ் காந்தி பன்னாட்டு துடுப்பாட்ட அரங்கம் (Rajiv Gandhi International Cricket Stadium) என்பது தெலங்கானாவின் ஐதராபாத்தில் அமைந்துள்ள முதன்மையான துடுப்பாட்ட அரங்கமாகும். இது ஐதராபாத் துடுப்பாட்ட அணிக்கும் சன்ரைசர்சு ஐதராபாத் அணிக்கும் உள்ளக அரங்கமாக விளங்குகிறது. இது ஐதராபாத்தின் கிழக்குப் புறநகர்ப் பகுதியான உப்பலில் அமைந்துள்ளது. பரப்பளவில் கட்டப்பட்டுள்ள இந்த அரங்கத்தில் 55,000 பார்வையாளர்கள் இருக்க இயலும். இதன் இரு முனைகளும் அணிக்கூடார முனை, வடக்கு முனை என அழைக்கப்பட்டு வந்தன. ஐதராபாத்தின் முன்னணி துடுப்பாட்ட வீரர் விவிஎஸ் லட்சுமண் ஆடுவதிலிருந்து ஓய்வு எடுத்துக்கொண்ட பின்னர் ஐதராபாத் துடுப்பாட்டச் சங்கம் வடக்கு முனைக்கு அவர் நினைவாகப் பெயரிட்டுள்ளது. \n\n"}
{"id": "178285", "url": "https://ta.wikipedia.org/wiki?curid=178285", "title": "மதம் (நூல்)", "text": "மதம் (நூல்)\n\nநூல் மதம் என்பது நூல் எழுதுதலின் கோட்பாடு. இது சமயக் கோட்பாடு அன்று. நூல் கோட்பாடு. நாலாசிரியரின் உத்திக் கோட்பாடு. இந்தக் கோட்பாட்டை நன்னூல் 7 வகையினதாகப் பகுத்துக் காட்டுகிறது.\n\nஅவை:\nஎன்பன அந்த நூல் கோட்பாடுகள். \n"}
{"id": "178287", "url": "https://ta.wikipedia.org/wiki?curid=178287", "title": "மௌனமாக்கப்பட்ட குரல்கள் (ஆவணப் படம்)", "text": "மௌனமாக்கப்பட்ட குரல்கள் (ஆவணப் படம்)\n\nமௌனமாக்கப்பட்ட குரல்கள் (\"Silenced Voices - Tales of Sri Lankan Journalists in Exile\") என்பது இலங்கையில் ஊடக அடக்குமுறை பற்றியும், இலங்கையில் தமிழ், சிங்கள ஊடகவியலாளர்களின் நிதர்சன வாழ்வு, நெருக்கடிகள், ஆகியவற்றையும் எடுத்துக்காட்டும் ஆவணப்படம் ஆகும். இதனை நோர்வே நாட்டின் ஆவணப்படத் தயாரிப்பாளர் பியட்டா அர்னெஸ்டாட் ஆங்கிலத்தில் தயாரித்துள்ளார். இது முதன் முதலாக 2012 பெப்ரவரியில் நோர்வே நாட்டில் வெளியிடப்பட்டது.\n\nஇலங்கையில் இருந்து தப்பித்து வெளியேறிய இரண்டு சிங்கள ஊடகவியலாளர்களின் கதைகளையும், ஒரு தமிழ் ஊடகவியலாளரின் கதையையும் உள்ளடக்கிய ஆவணப்படமாக இது வெளிவந்திருக்கிறது.\n\nSection::::லோகீசன் அப்புத்துரை.\nஇலங்கையில் ஆதாரங்கள் மறைக்கப்பட்டுத் தமிழ் மக்கள் மீது இலங்கை அரசு நடத்திய போரை சர்வதேசத்திற்கு வெளிப்படுத்தியவர் தமிழ்நெற் இணையத்தளத்தின் போர்க்காலச் செய்தியாளார் லோகீசன் அப்புத்துரை. போர்க் காலத்தில் அவர் ஆற்றிய பணியையும், போரின் பின்னர் இலங்கையை விட்டு பாதுகாப்பான இடத்திற்கு சென்றடைவதையும் இந்த ஆவணப்படம் விபரிக்கிறது. குறித்த ஆவணத்திரைப்படத்தின் மூலம் இலங்கைத்தீவில் இடம்பெற்ற யுத்தின் முக்கிய சாட்சிகளில் ஒருவரான லோகீசன் அவர்கள் வெளி உலகிற்கு வெளிப்படுத்தப்பட்டிருக்கிறார். அவர் வன்னியிலிருந்து ஆற்றிய பணியின் பயங்கரத்தைச் சுருக்கமாக ஆனால் மிகவும் வலுவாக வெளிப்படுத்துகிறது இந்த ஆவணப்படம்.\n\nSection::::பாசன அபயவர்தனா.\nபோர்க்குற்றக் காணொளியை சேனல் 4 இற்குக் கையளித்து வெளிக்கொணர்ந்தவர் சிங்கள ஊடகவியலாளரான பாசன அபயவர்தனா. செருமனியில் வசித்துவரும் இவர் தராக்கி சிவராம், லசந்த விக்கிரமதுங்க ஆகியோரின் படுகொலையின் பின் இலங்கையை விட்டு வெளியேறி மேற்குலக நாட்டில் தஞ்சமடைந்த இவரின் மனநிலையை இந்த ஆவணப் படம் மூலம் விளக்குகிறார் பியட்டா. தமிழ் மக்கள் மீது சிறிலங்கா அரசு மேற்கொண்ட யுத்தத்தின் மறுபக்கத்தை உலக அரங்கின் கண்களில் முன்னால் எடுத்துரைக்கும் பணிகளில் ஈடுபடும் சிங்கள இனத்தைச் சேர்ந்த ஒருவர்.\n\nSection::::சொனாலி விக்கிரமதுங்க.\nதென்னிலங்கையின் பிரபல பத்திரிகை ஆசிரியரும், படுகொலை செய்யப்பட்டவருமான லசந்த விக்கிரமதுங்கவின் மனைவியும், ஊடகவியலாளருமான சொனாலி விக்கிரமதுங்க தனது கணவரின் படுகொலையின் பின் நாட்டை விட்டு வெளியேறி தனது கணவனுக்கு இழைக்கப்பட்ட கொடுமை குறித்து சர்வதேசப் பரப்பில் மனித உரிமை, ஊடக சுதந்திரம் குறித்துச் செயற்படுகிறார். இவரும் இந்த ஆவணப் படத்தின் மூல பாத்திரங்களில் ஒருவராவார்.\n\n"}
{"id": "178289", "url": "https://ta.wikipedia.org/wiki?curid=178289", "title": "ஆப்பிரிக்க மறிமான்", "text": "ஆப்பிரிக்க மறிமான்\n\nஆப்பிரிக்க மறிமான் (\"Oryx\") என்பது நான்கு பெரிய மறிமான் இனங்கள் உள்ள ஓர் இனமாகும். இவற்றில் மூன்று ஆப்பிரிக்காவை இருப்பிடமாகக் கொண்டது. மற்றையது அராபிய தீபகற்பத்தை இருப்பிடமாகக் கொண்டது. இவற்றின் மயிர் பழுப்பு நிறத்தையும் வேறுபட்ட கருமையான அடையாளங்களை முகத்திலும் காலிலும் கொண்டுள்ளன. இவற்றின் கொம்புகள் பொதுவாக நிமிர்ந்து காணப்படும். \"கொடுவாள் ஆப்பிரிக்க மறிமான்\" காலில் கருமையான அடையாளத்தைக் குறைவாகக் கொண்டு, தலையில் மங்கலான கடும் வண்ண அடையாளத்துடனும், தொண்டையில் மஞ்சட்காவி நிறமும், வளைவற்ற கொம்புகளைக் கொண்டும் காணப்படும். \n\n"}
{"id": "178298", "url": "https://ta.wikipedia.org/wiki?curid=178298", "title": "வனப்புமிக்க சிறுமான்", "text": "வனப்புமிக்க சிறுமான்\n\nவனப்புமிக்க சிறுமான் (\"gazelle\") என்பது மறிமான் வகைகளில் உள்ள ஓர் இனமாகும். இதில் ஆறு இனங்கள் இரண்டு வகைகளைக் கொண்டு காணப்படுகின்றன. \n\nவனப்புமிக்க சிறுமான்கள் வேகமாக ஓடும் விலங்குகளில் ஒன்றாகும். இவற்றின் உச்ச வேகத்தில் மணிக்கு 60 மைல் வேகத்தில் (97 கிலோமீட்டர்) ஓடக்கூடியது. \n\n"}
{"id": "178299", "url": "https://ta.wikipedia.org/wiki?curid=178299", "title": "கும்ப தீபம்", "text": "கும்ப தீபம்\n\nகும்ப தீபம் என்பது இந்துக் கோவில்களில் இறைவனுக்கு காட்டப்பெறுகின்ற தீபாராதனைகளில் ஒன்றாகும். இந்த தீபம் தீபாரதனையின் இறுதியில் இறைவனுக்கு காட்டப்பெறுகிறது. \n\nசதாசிவ தத்துவம் என்பது பிரளைய காலத்தில் சதாசிவத்திற்குள் அனைத்தும் அடங்கும் என்பதாகும். இந்த கும்ப தீபம் சதாசிவ தத்துவத்தை குறிப்பதால் தீபாராதனையின் இறுதியில் இறைவனுக்கு காட்டப்பெறுகிறது. \n"}
{"id": "178303", "url": "https://ta.wikipedia.org/wiki?curid=178303", "title": "ஒரு முக தீபம்", "text": "ஒரு முக தீபம்\n\nஒரு முக தீபம் அல்லது ஒற்றைத் தீபம் என்பது இந்துக் கோவில்களில் இறைவனுக்கு காட்டப்பெறுகின்ற தீபாரதனைகளில் ஒன்றாகும். இந்த ஒற்றைத் தீபம் சரசுவதியையும், சுவாகாதேவியையும் குறிப்பதாகும்.\n\nஇவ்வகையான ஒற்றைத்தீபம் ஏற்றுவது மத்திமப் பலன் அளிப்பதாகவும் நம்பப்படுகிறது.\n\n"}
{"id": "178304", "url": "https://ta.wikipedia.org/wiki?curid=178304", "title": "தொம்சன் சிறுமான்", "text": "தொம்சன் சிறுமான்\n\nதொம்சன் சிறுமான் (\"\"Thomson's gazelle\"\", \"Eudorcas thomsonii\") என்பது வனப்புமிக்க சிறுமான்களில் சிறப்பாக அறியப்பட்ட ஒன்று. இது ஆய்வாளர் ஜோசப் தொம்சன் என்பவரின் பெயரைப் பெற்றுள்ளது. சிலவேளை இது \"டொமி\" எனவும் அழைக்கப்படுகின்றது. \n\n"}
{"id": "178307", "url": "https://ta.wikipedia.org/wiki?curid=178307", "title": "சாமணத்தம்", "text": "சாமணத்தம்\n\nசாமநத்தம் என்பது மதுரை மாவட்டம், தமிழ்நாடு இல் உள்ள ஒரு பஞ்சாயத்துக் கிராமம் ஆகும். இது திருப்பரங்குன்றம் வருவாய் வட்டத்தில் அமைந்துள்ளது. மதுரை நகரத்திலிருந்து 8 கி. மீ., தொலைவில் உள்ளது. நின்றசீர்நெடுமாறன் எனும் மன்னன் மதுரையை ஆண்ட காலத்தில் சமணர்கள் நாயன்மார்களில் ஒருவரான திருஞான சம்பந்தரிடம் வாதத்தில் தோற்று கழுவேறினார்கள் என்று பெரியபுராணம் நூலில் உள்ள குறிப்புகள் மூலமாக அறிய முடிகிறது. \n"}
{"id": "178309", "url": "https://ta.wikipedia.org/wiki?curid=178309", "title": "பெர்னார்ட் மோண்ட்கோமரி", "text": "பெர்னார்ட் மோண்ட்கோமரி\n\nபெர்னார்ட் மோன்ட்கோமெரி (\"Bernard Montgomery\") என்பவர் ஓர் பிரித்தானிய இராணுவ அதிகாரி ஆவார். இவர் முதலாம் உலகப் போர், ஆங்கில-ஐரியப் போர், இரண்டாம் உலகப் போர், பாலஸ்தீனத்தில் அரபுப் புரட்சி ஆகியவற்றிலும் பங்கு கொண்டுள்ளார். பிரித்தானியப் பிராந்திய அரசுகளின் விருதுகளைப் பெற்றுள்ளார்.\n"}
{"id": "178311", "url": "https://ta.wikipedia.org/wiki?curid=178311", "title": "தருமை ஆதீனம்", "text": "தருமை ஆதீனம்\n\nதருமபுரம் ஆதீனம் அல்லது தருமை ஆதீனம் என்பது சைவ மடங்களுள் ஒன்றாகும். தமிழ்நாட்டில் மயிலாடுதுறையில் இம்மடம் அமைந்துள்ளது. 1987 இல் சுமார் 27 சிவாலயங்கள் இதனுடைய கட்டுப்பாட்டின் கீழ் இருந்தன.\n\nஇவ்வாதீனம் சமயம் சார்ந்த பணிகளோடு, மயிலாடுதுறையில் மகப்பேறு நிலையம் அமைத்தும், சிங்கிப்பட்டி காசநோய் மருத்துவமனை, அடையார் புற்றுநோய் மருத்துவமனை(அடையாறு கான்சர் இன்ஸ்டிடியூட்) போன்ற பொது நிறுவனங்களுக்கு பெருந்தொகை வழங்கியும், ஏழை மாணவர்களுக்கு கல்வி கற்க கட்டண உதவி புரிந்தும் சமூகப் பணிகளிலும் ஈடுபட்டு வருகின்றது.\n\n\n"}
{"id": "178312", "url": "https://ta.wikipedia.org/wiki?curid=178312", "title": "நம்பித்தலைவன் பட்டயம்", "text": "நம்பித்தலைவன் பட்டயம்\n\nநம்பித்தலைவன் பட்டயம் (Nambithalaivanpattayam) இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம், நாங்குநேரி வட்டம், களக்காடு ஊராட்சி ஒன்றியத்தில் இருக்கும் ஒரு ஊர் ஆகும்.\n\n"}
{"id": "178321", "url": "https://ta.wikipedia.org/wiki?curid=178321", "title": "தாராபாத்திரம்", "text": "தாராபாத்திரம்\n\nதாராபாத்திரம் என்பது சிவாலயங்களில் மூலவருக்கு மேல் தொங்கவிடப்படுகின்ற குடம் போன்ற பாத்திரமாகும். இப்பாத்திரம் குவிந்த அடிப்பாகமுடையது. இதில் தண்ணீர் அல்லது பால் நிரப்பி மூலவரான சிவலிங்கத்தின் மீது சிறிய துளிகளாக விழும் படி செய்யப்படுகிறது. இவ்வாறான அபிசேகத்திற்கு தாராபிஷேகம் என்று பெயர். \n\nஅக்னி நட்சத்திர காலங்களில் இவ்வபிசேகம் சிவாலயங்களில் இரவும் பகலும் தொடர்ந்து செய்யப்பெறுகிறது.\n"}
{"id": "178323", "url": "https://ta.wikipedia.org/wiki?curid=178323", "title": "தாக்குதல் (இயற்பியல்)", "text": "தாக்குதல் (இயற்பியல்)\n\nமரபார்ந்த விசையியலில் , தாக்குதல் (இயற்பியல்) அல்லது கணத்தாக்கம்(impulse) என்பது (குறியீடு: J அல்லது Imp))செயல்படும் விசைக்கும் மற்றும் நேர இடைவெளிக்கும் இடையேயுள்ள தொகையீடாகும். இதில் விசை திசையன் அளவாகும், அதனால் அதன் திசையிலே கணத்தாக்கமும் செயல்படுகிறது.\n\nதாக்குதல் (impulse) என்பது பெரும விசை குறுகிய காலத்தில் செயல்படும் பொழுது, விசையின் மதிப்பு. காலம் ஆகியவற்றின் பெருக்கல் பலனாக இருக்கும். சுத்தியலின் மூலம் சுவரில் ஆணியடிப்பதும் தாக்குதலே ஆகும். இவ்வகை விசையில் பயன் தருவதும் (சுத்தியலால் ஆணி அறைதல்) பாரதூரமான விளைவுகளை ஏற்படுத்துவதும் உண்டு (வாகன விபத்துக்கள்). இதனை இலங்கை வழக்கில் \"கணக்காய்வு விசை\" எனவும் சொல்வதுண்டு.\n\nஒரு பொருளின் மீது செயல்படும் கணத்தாக்கமானது, அதே திசையில் நேர் கோட்டில் செயல்படும் உந்தத்தில் ஏற்படும் மாற்றத்திற்கான திசையன் அளவுக்குச் சமம். அனைத்துலக முறை அலகுகளின் படி கணத்தாக்கத்தின் அலகு நியூட்டன் வினாடி (N⋅s) ஆகும். \nபரிமாணப்பகுப்பின் படி (dimensional analysis) உந்தம் மற்றும் கணத்தாக்கத்தின் பரிமாணம் கிலோகிராம் மீட்டர் வினாடி (kg⋅m/s) ஆகும். ஆங்கில பொறியியல் அலகுகளின் (English engineering units) படி கணத்தாக்கத்தின் அலகு பவுண்டு-விநாடி (lbf⋅s) அல்லது சிலக்கு-அடி-வினாடி (Slug-foot per second) (slug⋅ft/s) ஆகும்.\n\nஒரு பொருளின் மீது தொகுபயன் விசை (resultant force) செயல்படும் வரை முடுக்கம் மற்றும் திசைவேக மாற்றம் ஆகியவை ஏற்படுகிறது.\nதொகுபயன் விசை அதிக நேரம் செயல்படும் போது ஏற்படும் உந்தம், குறைந்த நேரம் செயல்படும் விசையினால் ஏற்படும் உந்தத்தை விட அதிகம்.\nஅதாவது ஒரு பொருளின் மீது செயல்படும் உந்தத்தில் ஏற்படும் மாற்றம், சராசரி விசை மற்றும் காலத்தின் பெருக்கல் தொகைக்குச் சமம். சிறிய விசை அதிக காலம் ஒரு பொருளின் மீது செயல்படும் போது உண்டாகும் உந்தம் மற்றும் கணத்தாக்கம், அதிக விசை குறைந்த காலம் செயல்படுவதற்குச் சமம்.\n\nகணத்தாக்கம் என்பது செயல்படும் நேரத்தைப் பொறுத்து மாறுபடும் தொகுபயன் விசையின் (\"F\") தொகையீடாகும்.\n\nSection::::மாறாத நிறை கொண்ட ஒரு பொருளின் கணத்தாக்கத்திற்கான கணக்கீடு.\n\"t\" காலத்திலிருந்து \"t\" காலம் வரை, ஒரு பொருளின் மீது செயல்படும் J என்ற கணத்தாக்கத்தின் அளவு:\n\nஇதில் F என்பது தொகுபயன் விசை \"t\" காலத்திலிருந்து \"t\" காலம் வரை செயல்படுகிறது.\n\nநியூட்டனின் இரண்டாம் விதியின் அடிப்படையில், விசையும் உந்தமும், கீழ்க்கண்ட சமன்பாட்டால் தொடர்புபடுத்தப்படுகின்றன.\n\nஎனவே,\n\nஇதில் Δ\"'p\" 'என்பது \"t\" காலத்திலிருந்து \"t\" காலம் வரை செயல்படும், உந்தத்தில் ஏற்படும் மாற்றம் ஆகும். இதையே கணத்தாக்க-உந்த தேற்றம் என்கிறோம்.\n\nமுடிவாக, தொகுபயன் விசை ஒரு பொருளின் மீது செயல்படும் போது, அதன் உந்தத்தில் ஏற்படும் மாற்றம் கணத்தாக்கம் ஆகும். நிறை மாறாமல் இருக்கும் போது கணத்தாக்கம் கீழ்க்கண்ட சமன்பாட்டால் விளக்கப்படுகிறது.\n\nஇதில்\n\nஉந்தமும் கணத்தாக்கமும் ஒரே அலகு மற்றும் பரிமாண வாய்பாட்டையும் பெற்றுள்ளது. அவை அனைத்துலக முறை அலகுகளின் படி ஆங்கில பொறியியல் அலகுகளின் படி கணத்தாக்கத்தின் அலகு பவுண்டு-விநாடி (lbf⋅s) அல்லது சிலக்கு-அடி-வினாடி (slug⋅ft/s) ஆகும்.\n\nகணத்தாக்கம் என்பது வேகமாகச் செயல்படும் விசை என வரையறுக்கப்படுகிறது. அதாவது கொடுக்கப்பட்ட விசையால் கால மாறுபாடு இல்லாமல் உந்தத்தில் ஏற்படும் மாற்றமே கணத்தாக்கம் ஆகும். இவை இயற்பியல் இயந்திரங்களின் செயல்பாட்டை கணக்கிட பயன்படுகிறது.\n\nSection::::மாறும் நிறை கொண்ட ஒரு பொருளின் கணத்தாக்கத்திற்கான கணக்கீடு.\nநியூட்டனின் இரண்டாம் விதியின் அடிப்படையில், மாறுபடும் நிறை கொண்ட தாரை உந்துகை மற்றும் ஏவூர்தி ஆகியவற்றின் உந்தம் மற்றும் கணத்தாக்கம் கணக்கிடப்படுகிறது. இவ் வகை கணத்தாக்கம், தன் கணத்தாக்கம் எனப்படுகிறது.\n\n\n\n"}
{"id": "178325", "url": "https://ta.wikipedia.org/wiki?curid=178325", "title": "கொச்சி பன்னாட்டு வானூர்தி நிலையம்", "text": "கொச்சி பன்னாட்டு வானூர்தி நிலையம்\n\nகொச்சி பன்னாட்டு வானூர்தி நிலையம் (Cochin International Airport, ) கொச்சி மற்றும் அதன் அண்மையிலுள்ள மாவட்டங்களுக்கான பன்னாட்டு வானூர்தி நிலையம் ஆகும். இந்த வானூர்தி நிலையம் கேரளத்தின் எர்ணாகுளம் மாவட்டத்தின் வடகிழக்கில் ஏறத்தாழ தொலைவிலுள்ள நெடும்பாச்சேரி (உள்ளூர் உச்சரிப்பு:நெடும்பாஸ்ஸேரி) என்னுமிடத்தில் கட்டப்பட்டுள்ளது. முன்னதாக வெல்லிங்டன் தீவில் செயல்பட்டு வந்த வானூர்தி நிலையம் பெரிய வானூர்திகளுக்காக விரிவாக்கபட தேவையான நிலப்பரப்பை கொண்டிராததாலும் கப்பற்படைக்கு உரிமையானதாக இருந்ததாலும் மாற்று வானூர்தி நிலையமாக இது திட்டமிடப்பட்டது. அதுநாள் வரை முற்றிலும் அரசுநிதியிலிருந்தே கட்டமைக்கப்பட்டுவந்த திட்டங்களுக்கு மாற்றாக இது இந்தியாவில் முதன்முதலாக அரசு-தனியார் கூட்டு முயற்சியாக எடுத்துக்கொள்ளப்பட்டது.30 நாடுகளிலிருந்து 10,000 வெளிநாடு வாழ் இந்தியர்கள் முதலீடு வழங்கி உள்ளனர்.\n\nகேரளாவின் வானூர்தி நிலையங்களில் இதுவே மிகவும் போக்குவரத்து மிக்க வானூர்தி நிலையமாக விளங்குகிறது. 2011-12 நிதியாண்டில் 4,717,650 பயணிகள் பயன்படுத்திய இது இந்தியாவின் ஏழாவது போக்குவரத்து மிக்க வானூர்தி நிலையமாக விளங்கியது. பன்னாட்டுப் பயணிகளை மட்டும் கருத்தில் கொண்டால் 2,586,658 பன்னாட்டுப் பயணிகள் வந்தசென்ற இந்த வானூர்தி நிலையம் இந்தியாவின் நான்காவது நிலையமாக உள்ளது. ஏர் இந்தியா எக்சுபிரசு இதனைத் தனது முதன்மை முனைய நடுவமாகக் கொண்டுள்ளது; ஏர் இந்தியா, கோஏர், இன்டிகோ, ஜெட் ஏர்வேஸ், ஜெட்லைட் மற்றும் ஸ்பைஸ் ஜெட் இங்கிருந்து பல இடங்களுக்கு சேவைகள் வழங்கி வருகின்றன.\n\n"}
{"id": "178330", "url": "https://ta.wikipedia.org/wiki?curid=178330", "title": "தூண்டாமணி விளக்கு", "text": "தூண்டாமணி விளக்கு\n\nதூண்டாமணி விளக்கு என்பது இந்துக் கோவில்களின் கருவறையில் காணப்பெறுகின்ற ஒரு வகை விளக்காகும். இவ்விளக்கினை \"தூங்காமணி விளக்கு\", \"நந்தா விளக்கு\" என்றும் அழைக்கின்றார்கள். இவ்விளக்கினை, \"திருநுந்தா விளக்கு\" என்று முதலாம் இராஜேந்திரன் கல்வெட்டில் குறிப்பிட்டுள்ளார்கள். \n\nநுந்துதல் என்பதற்கு தூண்டுதல் என்று பொருள். இவ்விளக்கின் சிறப்பு அமைப்பின் காரணமாக திரியை தூண்டுதல் அவசியமற்று இருப்பதால் நுந்தா விளக்கு என்றும் தூண்டாமணி விளக்கு என்றும் அழைக்கப்பெறுகிறது. நுந்தா விளக்கு என்பது திரிந்து நந்தா விளக்கு என்றும், தூண்டாமணி விளக்கு என்பது திரிந்து தூங்காமணி விளக்கு என்றும் அறியப்பெறுகிறது. \n"}
{"id": "178335", "url": "https://ta.wikipedia.org/wiki?curid=178335", "title": "நட்சத்திர தீபம்", "text": "நட்சத்திர தீபம்\n\nநட்சத்திர தீபம் என்பது இந்துக் கோவில்களில் இறைவனுக்குக் காட்டப்பெறுகின்ற தீபாராதனைகளில் ஒன்றாகும். இந்த தீபம் நட்சத்திரங்கள் இறைவனை பூஜித்து ஒளியைப் பெறுகின்ற என்ற விளக்குவதற்காக காட்டப்பெறுகின்றன. \n\nஇருபத்தி ஏழு நட்சத்திரங்களை குறிப்பதற்காக இருபத்தியேழு தீபங்கள் ஏற்றிவைக்கும் வகையில் இந்த நட்சத்திர தீபம் அமைந்துள்ளது. இதனை நட்சத்திர ஆராத்தி என்றும் அழைப்பர்.\n"}
{"id": "178338", "url": "https://ta.wikipedia.org/wiki?curid=178338", "title": "பெருமங்கலம்", "text": "பெருமங்கலம்\n\nபெருமங்கலம் என்பது சிற்றிலக்கியங்கள் என்னும் பிரபந்தங்களில் ஒன்றாகும். அரசன் ஒருவன் தனது பிறந்தநாளில் தன் குடிகளுக்கு அருளுவதைப் பற்றிப் பாடும் இலக்கியமே பெருமங்கலம் எனப்படும்.\n"}
{"id": "178343", "url": "https://ta.wikipedia.org/wiki?curid=178343", "title": "பிரம்மாண்ட புராணம்", "text": "பிரம்மாண்ட புராணம்\n\nபிரம்மாண்ட புராணம் என்பது மகாபுராணங்களில் இறுதியானதாகும். இப்புராணம் பூர்வபாகம், மத்யம பாகம், உத்தர பாகம் என்ற மூன்று பிரிவுகளையும், 12,000 ஸ்லோகங்களை கொண்டுள்ளது. மேலும் இப்புராணம் பிரம்மாவை புகழும் ராஜசிக புராண வகையினைச் சார்ந்தது. \n\n"}
{"id": "178344", "url": "https://ta.wikipedia.org/wiki?curid=178344", "title": "ராஜசிக புராணம்", "text": "ராஜசிக புராணம்\n\nராஜசிக புராணம் என்பது பிரம்மாவை புகழும் மகா புராணங்களாகும். பிரம்ம வைவர்த்த புராணம், மார்க்கண்டேய புராணம், பவிசிய புராணம், வாமன புராணம், பிரம்ம புராணம் மற்றும் பிரம்மாண்ட புராணம் ஆகிய புராணங்கள் இவ்வகைச் சார்ந்தவை.\n\nஇப்புராணங்களில் உலகம் உருவாவது முதல் பிரளைய காலத்தில் உலகம் அழிவது வரை அனைத்தும் படைப்பின் கடவுளான பிரம்மாவால் நடைபெருகிறது என்ற வகையில் கூறப்பட்டுள்ளது. \n\n"}
{"id": "178345", "url": "https://ta.wikipedia.org/wiki?curid=178345", "title": "பவிசிய புராணம்", "text": "பவிசிய புராணம்\n\nபவிசிய புராணம் என்பது மகாபுராணங்களில் ஒன்பதாவது புராணமாகும். பவிஷ்யம் என்றால் வருங்காலம் என்று பொருளாகும். சூரிய பகவான் மனுவிற்கு முன்கூட்டியே நடக்கவிருக்கும் நிகழ்வுகளை எடுத்துரைப்பதாக இப்புராணம் உள்ளது. மேலும் இப்புராணம் 15,500 சுலோகங்களை உள்ளடக்கியது.\n\nதிருமால் வருங்காலத்தில் எடுக்கும் கல்கி அவதாரம் குறித்து பவிசிய புராணத்தில் குறிப்புகள் உள்ளது. \n\n"}
{"id": "178346", "url": "https://ta.wikipedia.org/wiki?curid=178346", "title": "மார்க்கண்டேய புராணம்", "text": "மார்க்கண்டேய புராணம்\n\nமார்க்கண்டேய புராணம் என்பது மகாபுராணங்களில் ஒன்றாகும். இப்புராணம் 90,000 ஸ்லோகங்களை கொண்டதாகும். மேலும் இந்த புராணம் வியாசரின் சீடர்களில் ஒருவர் ஜைமினி துரோணரின் புதல்வர்களான நான்கு பறவைகளிடம் மகாபாரதத்தில் ஏற்பட்ட ஐயங்களை வெளியிட்டு விடைப்பெற்றுக் கொண்டமையாகும்.\n\n"}
{"id": "178353", "url": "https://ta.wikipedia.org/wiki?curid=178353", "title": "இந்து சமயம் தொடர்புடைய கட்டுரைகளின் பட்டியல்", "text": "இந்து சமயம் தொடர்புடைய கட்டுரைகளின் பட்டியல்\n\n\n\n\n"}
{"id": "178355", "url": "https://ta.wikipedia.org/wiki?curid=178355", "title": "கிராதர்கள்", "text": "கிராதர்கள்\n\nகிராதர்கள் ரிக் வேதத்தில் குறிப்பிடப்பட்டுள்ள மலைவாழ் இனத்தவர் ஆவர்.\n\nSection::::ரிக் வேதம் தரும் செய்திகள்.\nஒரு காலத்தில் இமயமலை முழுவதும் மலைக்கோட்டைகள் கட்டி அதில் நகரங்கள் அமைத்து, கிராத இனத்தவர்கள் வாழ்ந்தனர். இவர்களின் நிறம் மற்றும் முகச்சாடை மங்கோலிய இன மக்களின் சாயலுடன் ஒத்திருக்கும். இவர்கள் ரிக்வேத கால ஆரியர்களின் முதன்மையான பகைவர்கள்.\nSection::::கிராதர்களின் வாழ்விடம்.\nசமஸ்கிருத மொழியில் ‘கிராதர்’ எனப்படுவோரை தற்கால அறிஞர்கள் மோன்-க்மேர் என்பர். கிழக்கு நோபாளத்தை இன்றும் கிராத இராச்சியம் என்றே அழைக்கின்றனர். கிராதர்கள் சீன, மங்கோலியா, திபெத்திய இனங்களுடன் தொடர்பு உள்ளவர்களாகக் கருதப்படுகிறார்கள்\n\nSection::::ஆரியர்களின் பகைவர்கள்.\nஇமயமலைவாசிகளான கிராதர்களின் மலைக்கோட்டைகளை, \"புரங்கள்\" என்றும் நகரங்களை \"புரி\" என்றும் அழைப்பர். இந்த புரங்களையும், புரிகளைகளையும் ஆரியர்கள் கைப்பற்றி அழித்த சான்றுகள் ரிக் வேதத்தில் அதிகமான செய்யுட்களில் விவரிக்கப்படுகிறது. ரிக்வேத கால முனிவர்களான பாரத்துவாசர், வசிட்டர், விசுவாமித்திரர் போன்றவர்கள் கிராதர்களை போரில் வெல்ல ஆரிய அரசர்களுக்கு அனைத்து வகைகளிலும் உதவி புரிந்தனர். மேலும் கிராதர்களை போரில் வெல்ல ஆரிய அரசர்கள் ரிக்வேத கால கடவுளர்களிடம் வேண்டிக் கொண்டனர். ஆரிய அரசர்களால் வெற்றி கொள்ள முடியாத, நூறு கற்கோட்டைகளுடைய நகரங்கள் கொண்ட சம்பரான் என்ற கிராதர் இன அரசனை, புரு வம்சத்து \"திவோதசு\" என்ற ஆரிய அரசன் அழித்தான். திவோதசு, புரு வம்சத்தை சார்ந்த கிளை இனமான பரதன் வம்சத்தை சார்ந்தவன். திவோதசு ஆண்ட பகுதி மேற்கில் ராவி ஆறும், கிழக்கில் யமுனை ஆறு வரை ஆகும்.\n\n"}
{"id": "178356", "url": "https://ta.wikipedia.org/wiki?curid=178356", "title": "எம். எசு. பாசுகர்", "text": "எம். எசு. பாசுகர்\n\nஎம். எஸ். பாஸ்கர் (மு. சோ. பாசுகர் ) என்பவர் ஒரு தமிழ் நடிகரும் பின்னணிக் குரல் கொடுப்பவரும் ஆவார். இவரது தந்தை முத்துப்பேட்டை சோமுத் தேவர், தாயார் சத்தியபாமா. இவரது தந்தை நிலக்கிழார் ஆவார். இவருக்கு இரண்டு அக்காக்கள் உள்ளனர். முதலாமவர் ஹேமாமாலினி சென்னையில் பின்னணிக் குரல் கொடுப்பவராகவும் இரண்டாமவர் தாரா மும்பையில் பின்னணிக் குரல் கொடுப்பவராகவும் உள்ளனர். இவருக்கு தம்பி ஒருவர் உள்ளார்.\n\nஇவரது தந்தை முத்துப்பேட்டையைச் சேர்ந்தவராக இருந்தாலும், இவர் பிறந்து வளர்ந்தது நாகப்பட்டினம். நாகப்பட்டினத்திலும் சென்னையிலும் பள்ளிப் படிப்பை முடித்த இவர் சென்னை பச்சையப்பா கல்லூரியில் கல்லூரிப் படிப்பை முடித்தார். இவர் தொலைக்காட்சித் தொடர்களான சின்னப் பாப்பா பெரியப் பாப்பா, செல்வி, திரைப்படங்கள் சிவகாசி, மொழி போன்றவற்றால் பெரிதும் அறியப்பட்டார். இவர் மொழி திரைப்படத்திற்காக தமிழக அரசின் சிறந்த குணச்சித்திர நடிகர் விருது பெற்றார். இவர் 75 படங்களுக்கு மேல் நடித்துள்ளார்.\n\nஇவர் பற்பசை நிறுவனத்தில் விற்பனையாளாகவும் ஆயுள் காப்பீட்டுக் கழகத்தில் முகவராகவும் பணி செய்துள்ளார். காமராஜ் படத்தில் காமராஜ் பாத்திரத்துக்கும் சேது படத்தில் நாயர் இராமன் பாத்திரத்துக்கும் பின்னணிக் குரல் கொடுத்துள்ளார்.\n"}
{"id": "178358", "url": "https://ta.wikipedia.org/wiki?curid=178358", "title": "சார்புநூல்", "text": "சார்புநூல்\n\nநூலின் வகைகளை வரலாற்றுக் கோணத்தில் பார்க்கும்போது முதன்முதலில் தோற்றுவிக்கப்பட்ட நூல் முதல்நூல் என்றும், அதன் வழியைப் பின்பற்றி அதனை விரித்தோ, தொகுத்தோ இயற்றப்பட்ட நூல்கள் வழிநூல் என்றும் தொல்காப்பியம் குறிப்பிடுகிறது. நன்னூல் அவற்றுடன் சார்புநூல் என்னும் மற்றொரு வகையினையும் காட்டுகிறது.\n\nமுதல்நூல், வழிநூல் ஆகிய இரண்டனுள் ஒன்றையோ, இரண்டனையுமோ ஒருபுடை ஏற்றுக்கொண்டு, ஏற்காத பகுதியை விளக்கமாகச் சொல்லி உருவாக்கப்படும் இலக்கண நூல் சார்புநூல் ஆகும். இதனைப் புடைநூல் என்றும் நன்னூல் ஆசிரியர் குறிப்பிடுகிறார்.\n"}
{"id": "178362", "url": "https://ta.wikipedia.org/wiki?curid=178362", "title": "சமணத்தில் அகிம்சை", "text": "சமணத்தில் அகிம்சை\n\nஎந்தவொரு உயிருக்கும் எந்த வகையிலும் தீங்கு செய்யாமை, வன்முறையைப் பயன்படுத்தாமை அகிம்சை எனப்படுகிறது. சமண அறக் கோட்பாட்டில் அகிம்சை ஒரு முதன்மைக் கொள்கையான அமைகிறது. மரக்கறி உணவு, வாயுக்கு முகமூடி அணிதல், நடக்கும் போது சிறு பூச்சிகளை அகற்றி நடத்தல் போன்ற பல்வேறு நடத்தைகளுக்கும் சடங்குகளுக்கும் இந்த அகிம்சைக் கொள்கை அடிப்படையாக அமைகிறது. \n\nகாந்தியின் அறப்போராட்ட வடிவம் சமண சமயத்தின் இந்த அறக் கொள்கையின் பாதிப்பில் அமைந்தது. அகிம்சை பற்றிய சமணக் கருத்துக்களை காந்தி அவரது நண்பரான சிறீமத் ரவிச்சந்திரா ஊடாகப் பெற்றுக் கொண்டார்.\n"}
{"id": "178366", "url": "https://ta.wikipedia.org/wiki?curid=178366", "title": "ஓத்து", "text": "ஓத்து\n\nஓத்து என்பது இலக்கண நூல்களில் அமைந்து கிடக்கும் பாகுபாடுகளில் ஒன்று. ஓரினப்பட்ட செய்திகளை ஒருமிக்கச் சொல்வது ஓத்து. நூலின் படிவடுக்குகளாகத் தொல்காப்பியம் சூத்திரம், ஓத்து, படலம், பிண்டம் என்னும் நான்கினைக் குறிப்பிடும்போது இதனைத் தெளிவுபடுத்துகிறது.\n\nநன்னூல் நூலின் படியடுக்குகளைக் குறிப்பிடும்போது வெறுமனே 'ஓத்து' எனக் குறிப்பிடுகிறது. தவல்காப்பிய இலக்கண நூலில் இந்த 'ஓத்து' என்னும் சொல்லை 'இயல்' என்னும் சொல்லால் வழங்கிவருகின்றனர். நன்னூல் குறிப்பிடும் 'படலம்' என்னும் சொல்லும் 'அதிகாரம்' என்று வழங்கப்படுகிறது.\n\nஓத்து என்னும் சொல்லுக்கு இயல் என்று பொருள் கூறியுள்ளனர்.\n\n"}
{"id": "178367", "url": "https://ta.wikipedia.org/wiki?curid=178367", "title": "கொண்டை நீர்க்காகம்", "text": "கொண்டை நீர்க்காகம்\n\nகொண்டை நீர்க்காகம் (\"Indian Cormorant\", \"\"Phalacrocorax fuscicollis\"\") என்பது நீர்க்காக குடும்பத்திலுள்ள ஓர் இனமாகும். இது பொதுவாக இந்திய துணைக்கண்ட நில உட் பகுதி நிர்நிலைகளில் காணப்படும் இது கிழக்கே தாய்லாந்து, கப்போடியா வரை காணப்படுகின்றது. கூடிவாழும் இவ்வினம் சின்ன நீர்க்காகம் அளவை ஒத்திருப்பினும் அதனுடைய நீலக் கண், சிறிய தலை, சரிவான நெற்றி நீண்ட மெல்லிய அலகின் முடிவில் கொளுக்கி முனை ஆகியவற்றின் மூலம் வேறுபட்டுக் காணப்படுகின்றது.\n"}
{"id": "178370", "url": "https://ta.wikipedia.org/wiki?curid=178370", "title": "பெரிய நீர்க்காகம்", "text": "பெரிய நீர்க்காகம்\n\nபெரிய நீர்க்காகம் (\"\"Great Cormorant\"\", \"Phalacrocorax carbo\") எனவும் பெரிய கருப்பு நீர்க்காகம் எனவும் அறியப்படும் பறவை அவுத்திரேலியாவில் கருப்பு நீர்க்காகம் எனவும், பெரிய நீர்க்காகம் என இந்தியாவிலும் கருப்புப் பறட்டை என நியூசிலாந்திலும் அழைக்கப்படுகின்றது. இது ஒர் நீர்க்காகக் கடற்பறவைக் குடும்பத்தைச் சேர்ந்த ஓரு பறவையாகும்.\n\n"}
{"id": "178380", "url": "https://ta.wikipedia.org/wiki?curid=178380", "title": "ரஞ்சிக் கோப்பை", "text": "ரஞ்சிக் கோப்பை\n\nரஞ்சிக் கோப்பை என்பது இந்தியாவின் பிராந்திய மற்றும் மாநில துடுப்பாட்ட வாரியங்களைப் பிரதிநிதித்துவப்படுத்தும் பல அணிகளுக்கு இடையே உள்நாட்டில் விளையாடும் முதல் தர துடுப்பாட்ட வாகைத் தொடர் ஆகும். இத்தொடரில் தற்போது உள்ள 37 அணிகளில் இந்தியாவின் 29 மாநிலங்களும், 7 ஒன்றியப் பகுதிகளில் இரண்டு பகுதிகளும் குறைந்தது ஒரு பிரதிநிதித்துவத்தைக் கொண்டுள்ளன. பன்னாட்டுத் துடுப்பாட்டத்தில் விளையாடிய முதல் இந்திய வீரரான \"ரஞ்சி\" என்று அழைக்கப்படும் ரஞ்சித்சிங்ஜி நினைவாக இத்தொடருக்குப் பெயரிடப்பட்டுள்ளது.\n\n1934ம் ஆண்டு முதல் நடந்து வரும் ரஞ்சிக் கோப்பை தொடரில், இதுவரை மும்பை அணி மட்டும் 41 முறை வாகைப் பட்டம் வென்று, மிகப்பெரிய சாதனையை தன் வசம் வைத்துள்ளது. அதிலும், தொடர்ச்சியாக 15 ஆண்டுகள், ரஞ்சிக் கோப்பையை வென்ற ஒரே அணி மும்பை தான். 1958 முதல் 1973 வரை தொடர்ச்சியாக கோப்பையை கைப்பற்றி, அந்தச் சாதனையை படைத்தது. இதற்கு அடுத்தபடியாக கர்நாடக அணி 8 முறை வாகைப் பட்டம் வென்றுள்ளது. நாக்பூரின் விதர்பா துடுப்பாட்ட வாரிய அரங்கில் நடைபெற்ற 2018–19 தொடரின் இறுதி ஆட்டத்தில் சவுராட்டிரா அணியை 78 ஓட்டங்கள் வித்தியாசத்தில் வென்ற விதர்பா அணியின் வசம் தற்போது ரஞ்சிக் கோப்பையின் வாகைப் பட்டம் உள்ளது. \n\n"}
{"id": "178383", "url": "https://ta.wikipedia.org/wiki?curid=178383", "title": "வாமன புராணம்", "text": "வாமன புராணம்\n\nவாமன புராணம் என்பது மகாபுராணங்களில் திருமாலின் வாமன அவதாரத்தினை விளக்கும் புராணமாகும். இது ராஜசிக புராண வகையினைச் சார்ந்தது. இதில் பத்தாயிரம் ஸ்லோகங்களும், தொண்ணூற்றைந்து அத்தியாயங்களும் உள்ளன. அரக்கர் குல அரசன் மகாபலி சக்கரவர்த்தியை அழிக்கவும், துந்து என்ற அரக்கனை அழிக்கவும் திருமால் இருமுறை வாமன அவதாரம் எடுத்தாக இப்புராணம் கூறுகிறது. \n\nSection::::வெளி இணைப்புகள்.\nhttp://temple.dinamalar.com/news_detail.php?id=11017 வாமன புராணம் பகுதி 1\nhttp://temple.dinamalar.com/news_detail.php?id=11018 வாமன புராணம் பகுதி 2\n"}
{"id": "178384", "url": "https://ta.wikipedia.org/wiki?curid=178384", "title": "உரைவீச்சு", "text": "உரைவீச்சு\n\nஉரைவீச்சு இலக்கியம் சார்ந்தோ, சமய இலக்கியம் சார்ந்தோ, தங்கு தடையின்றி சொல்லாட்சி நடாத்தி, பார்வையாளர்களை, பேச்சை கேட்க வந்தவர்களை, ஒரு கட்டுக்குள் நிறுத்தி வைப்பது 1990கள் வரை இருந்தது. 1990களுக்குப் பிறகு, அது சமூகம் சார்ந்தோ, சமூக அவலங்களை சார்ந்தோ, சமூக ஒடுக்கு முறையை எதிர்த்தோ, அல்லது ஓர் இனம் சார்ந்தோ, ஓர் இனத்தின் அடக்கு முறைக்கு எதிராக வெகுண்டு எழுந்தோ, கேட்பவர்களின் உணர்வுகளை கண நேரத்தில் சூடேற்றுகிற கனல் தெரிக்கும் பேச்சு தான் உரைவீச்சு என்று அறியப்படுகிறது.\n\n\n\n\nSection::::உரைவீச்சு தலைப்பு.\nஇது போன்ற இன்ன பிற தலைப்புகளில் பேச்சாளர்களால் மேடைகளில் பேசப்படுகிறது.\n"}
{"id": "178385", "url": "https://ta.wikipedia.org/wiki?curid=178385", "title": "சவாய் மான்சிங் விளையாட்டரங்கம்", "text": "சவாய் மான்சிங் விளையாட்டரங்கம்\n\nசவாய் மான்சிங் விளையாட்டரங்கம் (Sawai Mansingh Stadium, ) இந்தியாவின் இராச்சசுத்தான் மாநிலத்தின் செய்ப்பூர் நகரில் உள்ள ஓர் துடுப்பாட்ட விளையாட்டரங்கம் ஆகும். இது செய்ப்பூரின் மகாராசா சவாய் மான் சிங் II காலத்தில் கட்டப்பட்டதால் அவரது பெயர்ச்சுருக்கத்தைக் கொண்டு எஸ்எம்எஸ் (SMS) விளையாட்டரங்கம் எனப்படுகிறது. இது இராம்பாக் வட்டத்தின் ஒரு முனையில் அமைந்துள்ளது. 30,000 பார்வையாளர்கள் அமரக்கூடிய இந்த விளையாட்டரங்கம் 2006இல் புதுப்பிக்கப்பட்ட பிறகு இநிதயாவின் சிறந்த துடுப்பாட்ட விளையாட்டரங்கங்களில் ஒன்றாக விளங்குகிறது. \nSection::::ஆட்டங்கள்.\nஇங்கு ஒரே ஒரு தேர்வுத் துடுப்பாட்டம்|தேர்வுத் துடுப்பாட்டமே நடந்துள்ளது; இந்திய அணிக்கும் பாக்கித்தான் அணிக்கும் இடையே பெப்ரவரி 21, 1987இல் நடந்த அந்தத் தேர்வின் இரண்டாம் நாள் ஆட்டத்தைக் காண அந்நாளைய பாக்கித்தான் அதிபர் ஜெனரல் சியா-உல்-ஹக் எல்லை கடந்து வந்தார். இது அவரது \"அமைதிக்காக துடுப்பாட்டம் \" என்ற முனைப்பின் அங்கமாக இருந்தது. இந்த தேர்வாட்டத்தின் சிறப்பங்கமாக 17 ஆண்டுகளாக விளையாடாமல் இருந்த யூனிஸ் அஹ்மத் விளையாடத் திரும்பியதும் சுனில் காவஸ்கர் ஒரு தேர்வாட்டத்தில் முதல் பந்திலேயே வெளியேற்றபட்ட நிகழ்வும் அமைந்திருந்தன. மூன்றாம் நாள் ஆட்டம் மழையால் கைவிடப்பட்ட நிலையில் அடுத்தநாள் ஆட்டத் துவக்கத்தில் ஆடுகளத்தில் மரத்தூள் தூவியதற்கு பாக்கித்தான் எதிர்ப்பு தெரிவித்ததால் சர்ச்சை எழுந்தது. இதனையடுத்து ஆட்டம் சமனாக முடிவடைந்ததாக அறிவிக்கப்பட்டது. \n\nஇந்த விளையாட்டரங்கத்தில் முதல் ஒருநாள் பன்னாட்டுத் துடுப்பாட்டமும் இந்த இரு அணிகளுக்கிடையே அக்டோபர் 2, 1983 அன்று துவங்கியது. தங்களது முதல் உலகக் கிண்ணத்தை வென்றிருந்த இந்திய அணி இந்த ஆட்டத்தை எளிதில் வென்றது. 1987 மற்றும் 1996ஆம் ஆண்டுகளில் இந்தியாவில் நடைபெற்ற உலகக் கிண்ணப் போட்டிகளின்போது இந்த விளையாட்டரங்கிலும் ஆட்டங்கள் விளையாடப்பட்டன. ஒருநாள் துடுப்பாட்டங்களில் இந்த மைதானத்தில் தனி மட்டையாளர் அடித்த மிகக் கூடிய ஓட்டங்களை,183 (வெளியேறாது) மகேந்திர சிங் தோனி அடித்துள்ளார்.\n"}
{"id": "178386", "url": "https://ta.wikipedia.org/wiki?curid=178386", "title": "வராக புராணம்", "text": "வராக புராணம்\n\nவராக புராணம் என்பது மகாபுராணங்களில் திருமாலின் அவதாரத்தினை விளக்கும் புராணமாகும். இப்புராணம் 24,000 ஸ்லோகங்களை கொண்டதும், திருமாலின் பெருமைகளை எடுத்துரைக்கும் சாத்துவிக புராண வகையைச் சார்ந்ததும் ஆகும். \n\nபாதாளத்திற்கு சென்ற பூமாதேவியை மீட்க திருமால் வராக அவதாரம் எடுத்தார். அவ்வாறு மீட்கபட்ட பின்பு பூமாதேவியின் கேள்விகளுக்கு வராக அவதாரக் கோலத்திலேயே திருமால் அளித்த பதில்களின் தொகுப்பே இந்நூலாகும். வராக அவதாரத்தில் காசியப முனிவருக்கும், அவருடைய மனைவியான திதி்க்கும் பிறந்த இரணியாகசனை திருமால் அழித்தார்.\n\nஇப்புராணத்தில் திதிகள், விரதங்கள், தீர்த்தங்கள், பாவங்கள், பாவங்களுக்கான பரிகாரங்கள் ஆகியவையும் கூறப்பெற்றுள்ளன.\n\n"}
{"id": "178388", "url": "https://ta.wikipedia.org/wiki?curid=178388", "title": "மு. இராகவையங்கார்", "text": "மு. இராகவையங்கார்\n\nமுத்துசுவாமி இராகவையங்கார் (1878 சூலை 26 – 1960 பிப்ரவரி 2) என்னும் மு. இராகவையங்கார் தமிழ், வடமொழி, ஆங்கிலம் ஆகிய மும்மொழிகளிலும் புலமை பெற்றவர். இவர் தமிழ் ஆய்வாளர்; பதிப்பாசிரியர்; இதழாசிரியர்; சொற்பொழிவாளர்; கவிஞர்.\n\nSection::::பிறப்பு.\nஇராமநாதபுரத்தில் சேதுபதி அவைப்புலவராக விளங்கிய முத்துசுவாமி ஐயங்காருக்கு மகனாக 1878 சூலை 26 ஆம் நாள் இராகவையங்கார் பிறந்தார். இவர் இளமையிலேயே தம் தந்தையை இழந்துவிட்டார். அதன் பின்னர் பாண்டித்துரைத் தேவர் இவரை வளர்த்துக் கல்வி புகட்டினார்.\n\nSection::::அவைக்களப் புலவர்.\nமு. இராகவையங்கார் இளம் வயதிலேயே தமிழ் இலக்கண, இலக்கியங்களில் தேர்ச்சி பெற்றார். இதனால் 1896 ஆம் ஆண்டில் தம்முடைய பதினெட்டாம் வயதிலேயே பாண்டித்துரைத் தேவரின் அவைக்களப் புலவர் ஆனார்.\n\nSection::::தமிழாசிரியர்.\nபாண்டித்துரைத் தேவரால் 1901 ஆம் ஆண்டில் மதுரைத் தமிழ்ச் சங்கம் தொடங்கப்பட்டது. இதன் ஓர் உறுப்பான செந்தமிழ்க் கல்லூரியில் 1901 ஆம் ஆண்டில் மு. இராகவையங்கார் தமிழாசிரியராகப் பணியாற்றத் தொடங்கினார். அப்பணியை 1912 ஆம் ஆண்டு வரை ஆற்றினார்.\n\n1944 ஆம் ஆண்டில் சென்னை இலயோலாக் கல்லூரியில் கீழ்த்திசை மொழியியல் இளவர் (பி. ஓ. எல்.) பட்ட வகுப்புத் தொடங்கப்பட்ட பொழுது, மு. இராகவையங்கார் அத்துறையில் பேராசிரியராகப் பணியாற்றினார்.\n\n1945 ஆம் ஆண்டில் திருவனந்தபுரம் பல்கலைக் கழகத்தில் இராம. அழகப்பச் செட்டியார் வழங்கிய நன்கொடையால் தமிழ் ஆராய்ச்சித் துறை தொடங்கப்பட்டது. மு. இராகவையங்கார் அத்துறையின் தலைவராக அவ்வாண்டிலேயே பொறுப்பேற்றார். 1951 ஆம் ஆண்டு வரை அப்பணியை ஆற்றினார்.\n\nSection::::இதழாசிரியர்.\nமதுரை தமிழ்ச் சங்கத்தின் மற்றோர் உறுப்பான செந்தமிழ் இதழில் 1901 ஆம் ஆண்டு முதல் 1904 ஆம் ஆண்டு வரை உதவியாசிரியராக இருந்தார். பின்னர் 1904 ஆம் ஆண்டில் ஆசிரியப் பொறுப்பை ஏற்றார். 1912 ஆம் ஆண்டு வரை அப்பணியை செவ்வனே ஆற்றினார். இவருக்கு முன்னர் 1901 – 03 ஆம் ஆண்டுகளில் மு. இராகவையங்காரின் மாமா மகன் இரா. இராகவையங்கார் அவ்விதழுக்கு ஆசிரியராக இருந்தார். இவருக்கு பின்னர் 1912 ஆம் ஆண்டு முதல் 1947 ஆம் ஆண்டு வரை அ. நாராயண ஐயங்கார் அவ்விதழுக்கு ஆசிரியராக இருந்தார்.\n\nபின்னாளில் தமிழர் நேசன், கலைமகள், ஸ்ரீவாணி விலாசினி, கலைக்கதிர், அமுதசுரபி ஆகிய இதழ்களின் ஆசிரியராகவும் பணியாற்றினார்.\n\nSection::::தமிழ்ப் பேரகராதிக் குழுவின் தலைமை தமிழ்ப் பண்டிதர்.\nசெந்தமிழ்க் கல்லூரி ஆசிரியப் பணியையும் செந்தமிழ் இதழின் ஆசிரியப் பணியையும் 1912ஆம் ஆண்டில் இறுதியில் துறந்த மு. இராகவையங்கார் 1913 ஆம் ஆண்டு முதல் 1939 ஆம் ஆண்டு வரை சென்னை பல்கலைக் கழகத்தின் தமிழ்ப் பேரகராதிக் குழுவில் தலைமைத் தமிழ்ப் பண்டிதராகப் பணியா,ற்றினார். அப்பணியைப் பாராட்டி அப்பொழுதைய அரசாங்கம் இராவ் சாகிப் என்னும் விருதினை வழங்கியது.\n\nSection::::பதிப்பாசிரியர்.\nஅண்ணாமலை பல்கலைக் கழகம் கம்பராமயாணத்தை உரையோடு பதிப்பிக்க விழைந்தது. எனவே 1951 ஆம் ஆண்டில் பதிப்பாசிரியர் குழுவை உருவாக்கியது. அக்குழுவில் மு. இராகவையங்கார் இடம்பெற்றார். கம்பராமாயணத்தின் சிலபகுதிகளை பாடபேத ஆராய்ச்சிக் குறிப்பும் விளக்கவுரையும் எழுதி பதிப்பித்தார். இந்நூல் தவிர பின்வரும் நூல்களையும் பதிப்பித்திருக்கிறார்.\nSection::::நூல்கள்.\nமு. இராகவையங்கார் தன்னுடைய கருத்துகளை நூல்களாக எழுதி வெளியிட்டார். அவை வருமாறு:\nSection::::சொற்பொழிவாளர்.\nமு. இராகவையங்கார் சிறந்த சொற்பொழிவாளராகவும் திகழ்ந்தார். அவர் ஆற்றிய சொற்பொழிவுகள் சில நூல்களாகவும் வெளிவந்தன. அவர் ஆற்றிய புகழ்பெற்ற சொற்பொழிவுகள் சில:\n\nSection::::மறைவு.\nமு. இராகவையங்கார் தன்னுடைய 18ஆம் அகவை முதல் 82ஆம் அகவை வரை தமிழ்த் தொண்டாற்றி 1960 பிப்ரவரி 2 ஆம் நாள் மானாமதுரையில் தன் மகன் வீட்டில் மரணமடைந்தார்.\n\n"}
{"id": "178389", "url": "https://ta.wikipedia.org/wiki?curid=178389", "title": "பெருந்தொகை", "text": "பெருந்தொகை\n\nபெருந்தொகை என்னும் நூல் 2200 தனிப்பாடல்களின் திரட்டு ஆகும். 1936 ஆம் ஆண்டில் வெளிவந்த இந்நூலைத் தொகுத்தவர் மு. இராகவையங்கார் ஆவார். இந்நூலில் உள்ள பாடல்கள் (1) கடவுள் வாழ்த்தியல், (2) அறிவியல், (3) பொருளியல் என்னும் முப்பெரும் பிரிவுகளாகப் பகுக்கப்பட்டுள்ளன. \n"}
{"id": "178396", "url": "https://ta.wikipedia.org/wiki?curid=178396", "title": "அலீயா பட்", "text": "அலீயா பட்\n\nஅலீயா பட் (Alia Bhatt, பிறப்பு: 9 மார்ச் 1993) இவர் இந்தி திரைப்படங்களில் நடிக்கும் ஓர் இந்திய நடிகையாவார். கரண் ஜோஹர் இயக்கிய ஸ்டூடண்ட் ஆஃப் த இயர் என்ற திரைப்படத்தில் கதாநாயகியாக நடித்தார். அதை தொடர்ந்து ஹைவே, 2 ஸ்டேட்ஸ், அம்டி சர்மா கி துல்ஹனியா போன்ற திரைப்படங்களில் நடித்துள்ளார். இப்படங்களின் மூலம் தன்னை இந்தி சினிமாவின் முன்னனி நடிகையாக அறிமுகபடுத்திக்கொண்டார்.\n\nSection::::ஆரம்பகால வாழ்க்கை.\nஅலீயா 9 மார்ச் 1993 ஆம் ஆண்டு இந்தியாவின், மகாராஷ்டிரா மாநிலம், மும்பையில் பாலிவுட் இயக்குனர் மகேஷ் பட் மற்றும் சோனி ரஸ்டான் ஆகிய தம்பதியினருக்கு மகளாகப் பிறந்தார்.\n"}
{"id": "178403", "url": "https://ta.wikipedia.org/wiki?curid=178403", "title": "சலந்தராகரர்", "text": "சலந்தராகரர்\n\nசலந்தராகரர் அல்லது சலந்தரவத மூர்த்தி சிவபெருமான் அரக்கனான சலந்தரனை அழிக்க எடுத்த உருவமாகும். இத்திருவுருவம் 64 சிவத் திருமேனிகளுள் ஒன்றாகக் கருதப்பெறுகிறது.\n\nSection::::திருவுருவ கதை.\nகையிலாயத்தில் சிவதரிசனத்திற்கு சென்ற இந்திரனை, வழியில் இடைமறித்து நின்றார் மாறுஉருவம் கொண்ட சிவபெருமான். அவரை அறியாத இந்திரன் பல கேள்விகள் கேட்டு கோபமடைந்து இறுதியில் வஜ்ஜிராயுதத்தினால் தாக்கினார். வஜ்ஜிராயுதம் அழிந்து போனது. அந்நேரம் சிவபெருமான் கோபம் கொண்டார், இந்திரன் தன் தவறினை உணர்ந்ததமையால் சிவனின் கோபம் தனிந்தது. எனினும் கோபத்தினால் உண்டான வியர்வைத்துளிகள் கடலில் விழுந்தன. அவை ஒன்றினைந்து அரக்கனான \"சலந்தரன்\" என்பவர் தோன்றினார். \n\nசலந்திரன் மிகவும் வலிமைமிக்கவராக இருந்தமையினால் திருமாலிடம் இரண்டாயிரம் ஆண்டுகள் சண்டையிட்டு பாராட்டு பெற்றார். இறுதியில் சிவபெருமான் முதியவர் வேடமிட்டு சலந்திரனை சந்தித்தார். சலந்திரனுடன் பேசி தந்திரமாக புதியதாக உருவாக்கிய சக்கரத்தை அவன் தலையில் வைக்கச் செய்தார். அந்த சக்கரம் சலந்திரனை இரண்டாகப் பிளந்தது. \n"}
{"id": "178404", "url": "https://ta.wikipedia.org/wiki?curid=178404", "title": "நர்கிசு", "text": "நர்கிசு\n\nநர்கிஸ் தத் (\"Nargis Dutt\", நர்கிஸ் தத், , ; 1 ஜுன் 1929 – 3 மே 1981), ஒரு புகழ்பெற்ற பாலிவுட் (இந்தி) நடிகை ஆவார். இவர் பிரபல இந்தி நடிகர் அன்வர் ஹுசைனின் சகோதரி ஆவார். 1935ஆம் ஆண்டில் குழந்தை நட்சத்திரமாக நடிக்க ஆரம்பித்த இவர் கதாநாயகியாக அறிமுகமான படம் \"தமன்னா\". முதன்முதலில் ஆஸ்கர் விருதுக்கு பரிந்துரை செய்யப்பட்ட இந்திய திரைப்படமான \"மதர் இந்தியா\" படத்தில் நடித்த பெருமை இவருக்கு உண்டு. இந்தப் படத்தில் நடித்ததற்காக சிறந்த நடிகைக்கான ஃபிலிம்ஃபேர் விருதினைப் பெற்றார். நடிகர் சுனில் தத்தை மணந்த இவர் திருமணத்திற்குப் பிறகு நடித்து வெளிவந்த \"ராத் ஆர் தின்\" படத்திற்காக சிறந்த நடிகைக்கான தேசிய விருதினைப் பெற்றார். கணையத்தில் ஏற்பட்ட புற்று நோயால் பாதிக்கப்பட்ட இவர் 1981ஆம் ஆண்டு இயற்கை எய்தினார். இந்திய அரசு இவருக்கு பத்மஶ்ரீ விருதை வழங்கி கௌரவித்தது. நர்கிஸை கௌரவிக்கும் பொருட்டு இந்திய அரசு \"சிறந்த ஒருமைப்பாட்டிற்கான\" தேசிய திரைப்பட விருதினை 'நர்கிஸ் விருது' என இவர் பெயரில் வழங்கி வருகிறது.\n"}
{"id": "178407", "url": "https://ta.wikipedia.org/wiki?curid=178407", "title": "யாழ்ப்பாணத் தமிழ்ச் சங்கம்", "text": "யாழ்ப்பாணத் தமிழ்ச் சங்கம்\n\nயாழ்ப்பாணத் தமிழ்ச் சங்கம் 1900 ஆம் ஆண்டில் யாழ்ப்பாணத்தில் த. கைலாசபிள்ளை என்பவரால் ஆரம்பிக்கப்பட்டது. இச்சங்கத்தில், ஆரம்பத்தில் கொக்குவில் சி. சபாரத்தின முதலியார் செயலாளராகவும், சுன்னாகம் அ. குமாரசாமிப் புலவர் தலைமைப் பரீட்சகராகவும் மற்றும் சிறப்பு ஆலோசகராகவும், ஆ. முத்துத்தம்பிப்பிள்ளை, வட்டுக்கோட்டை ஆறுமுக உபாத்தியாயர், ஊரெழு சு. சரவணமுத்துப் புலவர், நல்லூர் வே. கனகசபாபதி ஐயர் முதலியோர் உறுப்பினராகவும் இடம்பெற்றனர்.\n\n2012 ஆம் ஆண்டில் பேராசிரியர் அ. சண்முகதாசின் முயற்சியினால் யாழ்ப்பாணத் தமிழ்ச் சங்கம் மீளவும் ஆரம்பிக்கப்பட்டு செயற்பட்டு வருகின்றது.\n\n"}
{"id": "178408", "url": "https://ta.wikipedia.org/wiki?curid=178408", "title": "கொடிமரம்", "text": "கொடிமரம்\n\nகொடிமரம் என்பது இந்துக் கோவில்களில் பலிபீடத்திற்கு அருகே அமைக்கப்பெறுகின்ற கொடியேற்றுகின்ற மரமாகும். இதற்கு துவஜஸ்தம்பம் என்ற சமஸ்கிருதப் பெயரும் உண்டு. சிவாலயங்களில் கொடி மரம், நந்தி மற்றும் பலிபீடம் ஆகியவை மூலவரை நோக்கியே அமைக்கப்பெறுகின்றன. \n\nஅடிப்பகுதியான சதுரம், அதற்கு மேல் எண்கோணவேதி அமைப்பு மற்றும் தடித்த உருளை பாகம் என இந்துக் கோவில் கொடிமரம் மூன்று பாகங்களை உடையன. இதில் சதுரப்பகுதி பிரம்மாவினையும், எண்கோணவேதி அமைப்பு திருமாலையும், உருளையமைப்பு சிவனையும் குறிப்பதாக நம்பப்படுகிறது.\nஇறைவனுக்கு ஏற்றப்பட வேண்டிய கொடியின் சின்னம் குறித்து சூரிய புராணத்தில் கூறப்பட்டுள்ளது. அவற்றின் அட்டவணை கீழே.\n\n"}
{"id": "178415", "url": "https://ta.wikipedia.org/wiki?curid=178415", "title": "சித்தராமையா", "text": "சித்தராமையா\n\nகே. சித்தராமையா (பிறப்பு: ஆகத்து 12, 1948) இவர் ஒரு வழக்கறிஞரும், அரசியல்வாதியும் கருநாடக மாநில முன்னாள் முதலமைச்சரும் ஆவார்.\n\nSection::::வாழ்க்கை.\nமைசூர் மாவட்டம், வருணா ஒன்றியத்தில் உள்ள சித்தராமனஹுன்டி என்ற கிராமம் இவரது சொந்த ஊர்.\nSection::::அரசியல் பங்களிப்பு.\nஇவர் 1978 ல் அரசியல் தனது பங்களிப்பை துவக்கினார், ஜனதா கட்சி, மற்றும் இந்திய தேசிய காங்கிரசு கட்சியில் முக்கிய பொறுப்பு வகித்தவர். 1999 - 2004 வரை கர்நாடக ஜனதா தளம் கட்சித் தலைவராக இருந்தார்.\nஇவர் கருநாடக சட்டசபைக்கு ஐந்து முறை தேர்ந்தெடுக்கப்பட்டார்.\nஇவர் இருமுறை கருநாடக மாநில துணை முதல்வராக இருந்தார்.\n\nSection::::முதலமைச்சர்.\n2013 ல் நடைபெற்ற கர்நாடக சட்டமன்ற தேர்தலில், காங்கிரஸ் கட்சியின் சார்பாக தேர்ந்தெடுக்கப்பட்டார், இவர் கர்நாடக மாநிலத்தின் 28 வது முதல்வராக காங்கிரஸ் கட்சியின் சார்பாக ஏகமனதாக தேர்வு செய்யப்பட்டு அறிவிக்கப்பட்டார்.\n\nSection::::மேற்கோள்கள்.\n \n"}
{"id": "178418", "url": "https://ta.wikipedia.org/wiki?curid=178418", "title": "சந்திர மாதம்", "text": "சந்திர மாதம்\n\nபல்வேறு உலக நாடுகளிலும் சந்திரனின் சுழற்சியை அடிப்படையாகக் கொண்டு சந்திர மாதங்கள் கணிக்கப்படுகின்றன. இவை வெவ்வேறு சமயங்களின் அல்லது பண்பாடுகளின் முக்கிய கூறுகளாகின்றன.\n\nSection::::இசுலாம்.\nபண்டைய அரபுக்களிடத்தில் சந்திர மாதங்களைக் குறிக்க ஒரு நாட்காட்டியும் சூரிய மாதங்களைக் குறிக்க மற்றுமொரு நாட்காட்டியும் இருந்தன. இசுலாத்தில் நோன்பு, ஹஜ், ஸக்காத் போன்ற சமய வழிபாடுகளுக்காக சந்திர மாதங்களே கணக்கிற் கொள்ளப்படுகின்றன. ஆயினும் இதிற் கருதப்படும் சந்திர மாதங்களைக் கொண்ட நாட்காட்டி முறை இசுலாத்துக்கு முன்னரே அரபியரிடம் இருந்த வழக்கமாகும். இச்சந்திர மாதங்களாவன:\n\n\nSection::::இந்து சமயம்.\nஇந்துக் காலக் கணிப்பு முறையான சந்திர மானத்தின் அடிப்படையில் சந்திர மாதம் என்பது ஒரு ராசியைக் கடக்க எடுத்துக் கொள்கின்ற காலமாகும். ஒரு மாதத்திற்கு வளர்பிறையான சுக்கிலபட்ச 15 நாட்களையும், தேய்பிறையான கிருஷ்ண பட்ச 15 நாட்களையும் சேர்த்து 30 நாட்களாக கணக்கிடப்படுகிறது.\n\nபூர்ணிமாந்தா என்றும் அமாந்தா என்றும் சந்திர மாதம் வட இந்தியாவில் அழைக்கப்பெறுகிறது. \n\nசந்திர மாதங்கள்\n\n\n\nSection::::பௌத்தம்.\nஇலங்கை வாழ் சிங்கள பௌத்தரிடையே சந்திர மாதங்களைக் கணிக்கும் முறையே பண்டைக் காலந் தொட்டு நடைமுறையில் இருந்து வருகிறது. ஆயினும் பண்டைய முறைக்கும் தற்கால முறைக்குமிடையே வித்தியாசங்கள் காணப்படுவதாகக் கருதப்படுகிறது. அம்மாதங்களாவன:\n\n\n"}
{"id": "178426", "url": "https://ta.wikipedia.org/wiki?curid=178426", "title": "இயேசுவின் விண்ணேற்றம்", "text": "இயேசுவின் விண்ணேற்றம்\n\nஇயேசுவின் விண்ணேற்றம் என்பது விவிலியத்தில் காணப்படும் கிறித்துவ நம்பிக்கைகளுள் ஒன்றாகும். இயேசு உயிர்த்தெழுந்து 40 நாட்களுக்கு பிறகு தனது உடலோடு, 11 திருத்தூதர்களின் முன்னிலையில் விண்ணேற்றம் அடைந்தார் என விவிலியம் கூறுகின்றது. இதன் முடிவில், வெண்ணுடை அணிந்த இருவர் தோன்றி, சீடர்களிடம் இயேசு எப்படி விண்ணேற்றமடைந்ததாரோ அவ்வாறே அவர் மீண்டும் வருவார் என்றனர்.\n\nநற்செய்தி நூல்களில் இன்நிகழ்வு இருமுரையும், (லூக்கா 24:50-53 மற்றும் மாற்கு 16:19). திருத்தூதர் பணிகள் 1:9-11இலும் விவரிக்கப்பட்டுள்ளது.\n\nநைசின் விசுவாச அறிக்கை மற்றும் திருத்தூதர்களின் நம்பிக்கை அறிக்கையில் இந்த நிகழ்வு ஒரு அடிப்படை கிறித்தவ நம்பிக்கையாக அறிக்கையிடப்பட்டது. இயேசுவின் விண்ணேற்றம், இயேசு தனது உடலோடு விண்ணகம் சென்றார் என எடுத்தியம்புவதால், அவர் தனது இறை இயல்போடு சேர்த்து மனித இயல்போடும் விண்ணகம் சென்றார் என்பதனை உறுதிபடுத்துகின்றது.\n\nபல திருச்சபைகளில் இந்த நிகழ்வு, உயிர்ப்பு ஞாயிறுக்குப்பின் வரும் 40ஆம் நாளில் விழாவாகக் கொண்டாடப்படுகின்றது. கத்தோலிக்க திருச்சபையில் இது ஒரு கடன் திருநாளாகும். இந்தியா உட்பட சில நாடுகளில், இவ்விழா அடுத்த ஞாயிறுக்கு தள்ளி வைக்கப்பட்டுள்ளது. இவ்விழா நான்காம் நூற்றாண்டு முதலே கொண்டாடப்பட்டு வருவதற்கு சான்றுகள் உள்ளன.\n\nஇந்த நிகழ்வு, இயேசுவின் திருமுழுக்கு, தோற்றம் மாறுதல், சிலுவைச் சாவு மற்றும் உயிர்த்தெழுதலேடு சேர்த்து ஐந்து மிக முக்கிய நகழ்வுகளுள் ஒன்றாகக் கருதப்படுகின்றது.\n\nஇந்த நிகழ்வு நடந்ததாக நம்பப்படும் இடத்தில் இப்போது விண்ணேற்றச் சிற்றாலயம் உள்ளது.\n"}
{"id": "178427", "url": "https://ta.wikipedia.org/wiki?curid=178427", "title": "யோவான் (நற்செய்தியாளர்)", "text": "யோவான் (நற்செய்தியாளர்)\n\nநற்செய்தியாளரான புனித யோவான் (יוחנן எபிரேயம் \"Yoḥanan\", பொருள் \"யாவே இரக்கமுள்ளவர்\", கிரேக்கம்: Εὐαγγελιστής Ἰωάννης) என்பவர் பாரம்பரியப்படி யோவான் நற்செய்தியின் ஆசிரியராவார். இவரே \"யோவான் எழுதிய மூன்று திருமுகங்களின்\" ஆசிரியராகவும் நம்பப்படுகின்றார். ஒருசாரார் திருவெளிப்பாட்டினை எழுதியவரும் இவரே என்கின்றனர். மேலும் யோவான் நற்செய்தியில் குறிக்கப்படும் \"இயேசுவால் அதிகம் அன்பு செய்யப்பட்டவர்\" இவரே என்கின்றது பாரம்பரியம். இயேசுவின் உருமாற்றம் உட்பட ஒரு சில சிறப்பான நிகழ்வுகளில் பங்கேற்ற பெருமை இவருக்கு உண்டு. இவர் அதிக ஆண்டுகள் வாழ்ந்து, அப்போஸ்தலர்களிலேயே இறுதியாக இறந்தார் எனச் சொல்லப்படுகிறது.\n"}
{"id": "178428", "url": "https://ta.wikipedia.org/wiki?curid=178428", "title": "மா. இளையபெருமாள்", "text": "மா. இளையபெருமாள்\n\nமாணிக்கவாசகம் இளையபெருமாள் (1924 பிப்ரவரி 29 – 1984, இந்தியா, தாழக்குடி) என்னும் மா. இளையபெருமாள் தமிழ், மலையாளம், ஆங்கிலம் ஆகிய மூன்று மொழிகளிலும் வல்லவர். தமிழ்ப் பேராசிரியர். கவிஞர், மொழிபெயர்ப்பாளர்.\n\nSection::::பிறப்பு.\nமா. இளையபெருமாள் தமிழ்நாட்டின் தென்முனையில் உள்ள கன்னியாகுமரி மாவட்டத்தில் அமைந்திருக்கும் தாழக்குடி என்னும் ஊரில் மாணிக்கவாசகம் – மாரியம்மாள் இணையருக்கு மகனாக 1924 பிப்ரவரி 29 ஆம் நாள் பிறந்தார்.\n\nSection::::கல்வி.\nஇவர் தனது உயர்நிலைக் கல்வியை சே. இ. பா. உயர்நிலைப் பள்ளியில் பெற்றார். திருநெல்வேலியில் அமைந்துள்ள மதுரை திரவியம் தாயுமானவர் இந்து கல்லூரியில் இடைநிலை வகுப்புப் (Intermediate) பயின்றார். சிதம்பரத்தில் உள்ள அண்ணாமலை பல்கலைக் கழகத்தில் தமிழிலக்கியத்தில் சிறப்பு கலை இளவர் (B.A Honours) பட்டம் பெற்றார். பின்னர் கேரளப் பல்கலைக்கழகத்தில் ஆராய்ச்சி செய்து 1954 ஆம் ஆண்டில் முனைவர் பட்டம் பெற்றார்.\n\nSection::::பணி.\nமா. இளையபெருமாள் முனைவர் பெற்ற உடனேயே கேரளப் பல்கலைக்கழகத்தில் ஆராய்ச்சி உதவியாளராகப் பணியாற்றத் தொடங்கினார். பின்னர் விரிவுரையாளர், பேருரையாளர், பேராசிரியர் எனப் படிப்படியாக உயர்ந்து 1984 ஆம் ஆண்டில் ஓய்வு பெற்றார்.\n\nSection::::மொழிபெயர்ப்பு.\nமும்மொழி அறிஞரான மா. இளையபெருமாள் தமிழிலக்கண நூல்களான தொல்காப்பியம், நன்னூல், வீரசோழியம், நேமிநாதம் ஆகியவற்றை மலையாளத்தில் மொழிபெயர்த்து இருக்கிறார்.\n\nமலையாள இலக்கியங்களான லீலாதிலகம், கேரளபாணினீயம், முனைவர் கெர்மன்குட் எழுதிய மலையாள மொழி இலக்கணம் – சொற்றொடர் காண்டம், நாராயணகுரு அடிகளாரின் தேவாரப் பாடல்கள், வள்ளத்தோள் படைப்புகள் ஆகியற்றை தமிழில் மொழிபெயர்த்திருக்கிறார்.\n\nSection::::படைப்புகள்.\nமா. இளையபெருமாள் 150க்கும் மேற்பட்ட கவிதைகளை இயற்றி இருக்கிறார். இக்கவிதைகள், வாழ்க்கை வண்ணம் என்னும் கவிதைத் தொகுப்பாக வெளிவந்துள்ளன.\nSection::::பொறுப்புகள்.\nதமிழ்ப் பேராசிரியரான மா. இளையபெருமாள் பணிவழிப் பொறுப்பாக பாரதிய ஞானபீட விருது தேர்வுக்குழு, தென்னாட்டுப் பல்கலைக் கழகப் பாடத்திட்டக் குழு, திராவிட மொழியியல் கழகம், இந்தியப் பல்கலைக் கழகத் தமிழாசிரியர் மன்றம் ஆகியவற்றில் உறுப்பினராக இருந்தார்.\n\nSection::::மறைவு.\nமா. இளையபெருமாள் தனது 60ஆம் அகவையில் 1984 ஆம் ஆண்டில் மரணமடைந்தார்.\n\n"}
{"id": "178435", "url": "https://ta.wikipedia.org/wiki?curid=178435", "title": "கர்நாடகா சட்டமன்ற தேர்தல், 2013", "text": "கர்நாடகா சட்டமன்ற தேர்தல், 2013\n\n2013 கர்நாடகா சட்டமன்ற தேர்தல் மே 5, 2013 அன்று நடந்தது. மொத்தம் உள்ள 224 தொகுதிகளில் 223 தொகுதிகளுக்கு நடந்த தேர்தலில் காங்கிரசு 121 தொகுதிகளில் வென்று பெரும்பான்மையுடன் ஆட்சி அமைக்கிறது. ஆளும் பாஜக 40 தொகுதிகளில் மட்டுமே வென்றது. மதசார்பற்ற ஜனதா தளம் 40 தொகுதிகளில் வென்றது.\n\nபிரியபட்டணா தொகுதியில் பாஜக வேட்பாளர் மரணமடைந்ததால் அங்கு தேர்தல் மே 28 அன்று நடைபெறும் . \n\nகருநாடகத்தின் 4.18 கோடி வாக்காளர்களுக்கு 50,446 வாக்குச்சாவடிகள் அமைக்கப்பட்டது. 223 தொகுதிகளில் மே 5 அன்று நடந்த தேர்தலில் 70.23% வாக்குப்பதிவு நடந்தது. \n\n"}
{"id": "178457", "url": "https://ta.wikipedia.org/wiki?curid=178457", "title": "மரியாவின் விண்ணேற்பு", "text": "மரியாவின் விண்ணேற்பு\n\nதூய கன்னி மரியாவின் விண்ணேற்பு என்பது கத்தோலிக்க திருச்சபை, கிழக்கு மரபுவழி திருச்சபை முதலிய பல திருச்சபைகளின் நம்பிக்கையின் படி மரியாள் தனது உலகவாழ்வின் முடிவுக்குப்பின் விண்ணகத்திற்கு உடலோடு எடுத்துக்கொள்ளப்பட்டார் என்னும் நம்பிக்கையினைக்குறிக்கும்.\n\n1950இல் பன்னிரண்டாம் பயஸ் மரியா விண்ணேற்பு அடைந்ததை கிறித்தவ விசுவாச உண்மையாக அதிகாரப்பூர்வமாக அறிவித்தார்.\n\nகத்தோலிக்க திருச்சபையில் இது பெருவிழாவும், கடன்திருநாளும் ஆகும். இவ்விழாவானது ஆண்டுதோறும் ஆகஸ்ட் 15-ஆம் நாள் கொண்டாடப்படுகிறது.\n\n\n"}
{"id": "178460", "url": "https://ta.wikipedia.org/wiki?curid=178460", "title": "படலம்", "text": "படலம்\n\nபடலம் என்பது நூல்களில் அமைக்கப்படும் பாகுபாடுகளில் ஒன்று. தொல்காப்பியம் இதனை இலக்கண நூலில் காணப்படும் சூத்திரம், ஓத்து, படலம், பிண்டம் என்னும் நான்கு உள்ளடுக்குப் படிகளில் ஒன்றாகக் குறிப்பிடுகிறது. முறையில்லாமல் (கொடி போல்) ஓடிச் பல்வகைச் செய்திகள் படர்வது படலம் எனத் தொல்காப்பியம் குறிப்பிடுகிறது. \n"}
{"id": "178461", "url": "https://ta.wikipedia.org/wiki?curid=178461", "title": "கொத்தர்வெளி", "text": "கொத்தர்வெளி\n\nகொத்தர்வெளி அல்லது ஆக்கர்வெளி எனப்படுவது கணினி, தானியங்கியல், மரவேலை, உற்பத்தி போன்ற தொழிற்கலைகள், தொழில்நுட்பம், அறிவியல் துறைகளில் ஈடுபாடு உள்ளவர்களுக்கான ஒரு பொதுவிடம் ஆகும். தன்னார்வலர்கள் பழகவும் ஒன்றுசேர்ந்து இயங்கவும் இந்த இடங்கள் பயன்படுகின்றன. பெரும்பாலும் குமுகத்தால் இயக்க வைக்கப்படும் இந்த இடங்களில் பலதரப்பட்ட கருவிகள், கணினிகள், முப்பரிமாண அச்சுப்பொறிகள், மூலப் பொருள்கள், வேலை மேசைகள் போன்றவை இருக்கும். \n\n"}
{"id": "178463", "url": "https://ta.wikipedia.org/wiki?curid=178463", "title": "பிண்டம்", "text": "பிண்டம்\n\nபிண்டம் என்பது நூல்களில் அமைக்கப்படும் பாகுபாடுகளில் ஒன்று. தொல்காப்பியம் இதனை இலக்கண நூலில் காணப்படும் சூத்திரம், ஓத்து, படலம், பிண்டம் என்னும் நான்கு உள்ளடுக்குப் படிகளில் ஒன்றாகக் குறிப்பிடுகிறது. பிண்டத்தை விளக்கும்போது சூத்திரம், ஓத்து, படலம் ஆகிய மூன்று உறுப்புகளும் அடங்கியது பிண்டம் என்று அது குறிப்பிடுகிறது. \n\nஉணவுப் பிண்டம்\n"}
{"id": "178465", "url": "https://ta.wikipedia.org/wiki?curid=178465", "title": "நியாய வணிகம்", "text": "நியாய வணிகம்\n\nநியாய வணிகம் என்பது வளர்ச்சியடைந்துவரும் நாட்டு உற்பத்தியாளர்களுக்கு மேம்பட்ட வணிகச் சூழலை வழங்குவதையும், அவர்களிடம் பேண்தகுவியலை ஊக்குவிப்பதையும் நோக்கமாகக் கொண்ட ஒரு சமூக இயக்கம் ஆகும். பொதுவாக நியாய வணிக சான்றளிப்பு வணிகங்கள் உற்பத்தியாளர்களிடம் இலாபத்தை மட்டும் நோக்காக் கொண்ட வணிகங்ளையும் விட கூடிய விலையில் பொருட்களைக் கொள்வனவும் செய்வார்கள். இதனூடாக உற்பத்தி தொழிலாளர்களுக்கு மேம்படுத்தப்பட்ட ஊதியத்தையும் பணிச் சூழலையும் வழங்குகிறார்கள். மேலும் உயர்ந்த சமூக சூழலிய சீர்தரங்களையும் இவர்கள் வேண்டி நிற்பார்கள்.\n"}
{"id": "178466", "url": "https://ta.wikipedia.org/wiki?curid=178466", "title": "கொல்லாமை", "text": "கொல்லாமை\n\nகொல்லாமை சமண சமயத்தவரின் தலையாய அறம். கொல்லாமையில் நான்கு படிநிலைக் கோட்பாடுகள் உள்ளன. எந்த உயிரையும் கொல்லாமை, புலால் உண்ணாமை, அகிமசை, சீவகாருண்யம் என்பன அவை. \n"}
{"id": "178475", "url": "https://ta.wikipedia.org/wiki?curid=178475", "title": "சத்திரங்கொண்டான்", "text": "சத்திரங்கொண்டான்\n\nசத்திரங்கொண்டான் தமிழ்நாட்டில் திருநெல்வேலி மாவட்டம், சங்கரன்கோயில் வட்டத்தில் உள்ள ஒரு சிற்றூர். இது சங்கரன்கோவில் சட்டமன்றத் தொகுதிக்கும் தென்காசி மக்களவைத் தொகுதிக்கும் உட்பட்டது. இதன் அஞ்சல் குறியீட்டு எண் 627756.\n\nமுற்காலத்தில் வழிப்போக்கர்கள் இளைப்பாறவும் தங்குவதற்கும் இச்சிற்றூரில் சத்திரம் இருந்ததாகவும் அதன் காரணமாகவே சத்திரங்கொண்டான் எனப் பெயர் விளங்களாயிற்று என்றும் சொல்லப்படுகிறது.\nகுருவிகுளம் ஊராட்சி ஒன்றியத்தைச் சேர்ந்த இவ்வூரில்தான் சேர்மன் பதவியில் தேர்வுபெற்று வைகோவின் அரசியல் வாழ்க்கை தொடங்கியதாகவும் சொல்லப்படுகிறது.\n"}
{"id": "178479", "url": "https://ta.wikipedia.org/wiki?curid=178479", "title": "தனக்குறு விளைவு", "text": "தனக்குறு விளைவு\n\nதனக்குறு விளைவு (Somatic effect) மற்றும் கதிர்வீச்சு வெளிப்பாடு (Radiation exposure) போன்றவை கதிர்வீச்சிற்கு ஆளானவர்களிடம் பல துன்பியல் விளைவுகளைத் தோற்றுவிக்கின்றன. அவை முடி உதிர்தல், குமட்டல், வாந்தி, தற்காலிக மலட்டுத்தன்மை, கண்புரை நோய், தோல் சிவத்தல், தோலில் புண், குருதியில் வெள்ளை அணுக்களின் எண்ணிக்கையில் மாற்றம், தாமத விளைவாக இரத்தப் புற்றுநோய், புற்றுநோய், வாழ்நாள் குறைவு முதலியவையாகும். இம்மாதிரியான விளைவுகள் கதிர்வீச்சிற்கு ஆடபட்டவரிடம் மட்டுமே காணப்படுவதால் இவ்விளைவு தனக்குறுவளைவு எனப்படுகிறது. கதிர்வீச்சுத் துறையில் பணிபுரிகிறவர்கள் இவைகளைத் தெரிந்து இருக்க வேண்டுவது அவசியமாகும்.\n\nSection::::ஆதாரம்.\nஅணுவைப் பற்றி ...பம்பாய்த் தமிழ்ச் சங்கம்\n"}
{"id": "178485", "url": "https://ta.wikipedia.org/wiki?curid=178485", "title": "சால்ட் லேக் அரங்கம்", "text": "சால்ட் லேக் அரங்கம்\n\nசால்ட் லேக் அரங்கம் ( \"Salt Lake Stadium\", வங்காள மொழியில் যুবভারতী ক্রীড়াঙ্গন, \"யுவ பாரதி க்ரீரங்கன்\",தமிழ் மொழிபெயர்ப்பு:\"இந்திய இளைஞர்களுக்கான விளையாட்டரங்கம்\"), மேற்கு வங்காளத்தில் கொல்கத்தாவின் புறநகர்ப் பகுதியான பிதான்நகரில் கட்டமைக்கப்பட்டுள்ள ஒரு பல்பயன்பாட்டு அரங்கமாகும்.இந்தியாவில் உள்ள அரங்கங்களிலேயே மிகப் பெரியதும் உலகில் பார்வையாளர் அளவைப் பொறுத்தளவில் இரண்டாவதும் ஆன இந்த அரங்கம் 1984ஆம் ஆண்டு சனவரியில் திறக்கப்பட்டது. \n\nSection::::அணுக்கம்.\nகிழக்கு பெருநகரப் புறவழிச்சாலையில் அமைந்துள்ள இந்த அரங்கத்திற்கு எளிதாக சாலை மூலம் சென்றடைய இயலும். கொல்கத்தா மெட்ரோவின் கிழக்கு-மேற்கு தாழ்வாரத்தில் இங்கு ஒரு மெட்ரோ தொடருந்து நிலையம் கட்டப்பட்டு வருகிறது. \n"}
{"id": "178488", "url": "https://ta.wikipedia.org/wiki?curid=178488", "title": "சந்ததி விளைவு", "text": "சந்ததி விளைவு\n\nசந்ததி விளைவு (Genetic effect ) அயனியாக்கும் பண்புடையகதிர் வீச்சு, வழிவழியாக சந்த்தியரிடம் பண்புகளை எடுத்துச் செல்லும் பண்பகத்திரிகளில் (Chromosome) சடுதிமாற்றங்களைத் தோற்றுவிப்பதால் சந்த்திவிளைவுகள் தோன்றுகின்றன.இப்படிப்பட்ட விளைவாக மந்தபுத்தி உடைய குழந்தை பிறப்பது,இரத்தம் உறையாத தன்மையுள்ள நோய்,(Haemophilia) குள்ளத்தனம் (Dwarfism) முதலியன முக்கியமானவையாகும்.\n"}
{"id": "178489", "url": "https://ta.wikipedia.org/wiki?curid=178489", "title": "சோடச உபசாரம்", "text": "சோடச உபசாரம்\n\nசோடச உபசாரம் என்பது இந்து கோவில்களில் இறைவனுக்கு நைவேத்யத்தினை தொடர்ந்து செய்யப்படும் பதினாறு வகையான உபசாரங்களாகும். இதனை சோடச உபசார பூஜை, சோடச தீபாராதனை, சோடச தீபாராதனை உபசாரம் எனவும் அழைப்பர். தஞ்சை நால்வரில் ஒருவரான சிவானந்தம் என்பவர் இப்பூஜைக்கு நிருத்ய நியதிகளையும் முறைகளையும் உருவாக்கியவராக அறியப்பெறுகிறார்.\n\nஇந்த உபசார முறைகள் பண்டைய இந்தியாவில் அரசர்களுக்கு செய்யப்பட்டவையாகும். பின்பு அவைகள் இறைவனுக்கு செய்யப்படுபவைகளாக மாற்றப்பட்டன.\n\n\n\nSection::::இலக்கியத்தில்.\nதிருமுறை காண்டல் புராணத்தில்,\n\nSection::::இவற்றையும் காண்க.\nபூசைக் கிரியைகள்\nபஞ்சோபசாரம்\nதசோபசாரம்\n"}
{"id": "178492", "url": "https://ta.wikipedia.org/wiki?curid=178492", "title": "2012 இந்தியன் பிரீமியர் லீக்", "text": "2012 இந்தியன் பிரீமியர் லீக்\n\n2012 இந்தியன் பிரீமியர் லீக் (சுருக்கமாக ஐபிஎல் 5 அல்லது 2012 ஐபிஎல், டிஎல்எஃப் ஐபிஎல் 2012), இந்திய துடுப்பாட்டக் கட்டுப்பாடு வாரியத்தால் நடத்தப்படும் ஐந்தாவதுஇந்தியன் பிரீமியர் லீக் நிகழ்வாகும். இந்தப் போட்டி ஏப்ரல் 4 முதல் மே 27, 2012 வரை நடந்தது. இறுதி ஆட்டத்தில் கொல்கத்தா நைட் ரைடர்ஸ் முந்தைய வாகையாளர்களான சென்னை சூப்பர் கிங்ஸ்அணியை ஐந்து இலக்குகளில் வென்று வாகை சூடினர். இந்தப் பருவத்தில் கொச்சி இட்டசுக்கேர்சு கேரளா அணி நீக்கப்பட்டதை அடுத்து குழுவாட்டங்களில் ஒன்பது அணிகளே பங்கேற்றன.\nஇந்தப் போட்டியின் முதல் நான்கு அணிகளும் (கொல்கத்தா நைட் ரைடர்ஸ், சென்னை சூப்பர் கிங்ஸ், டெல்லி டேர்டெவில்ஸ், மும்பை இந்தியன்ஸ்) 2012 \"சாம்பியன்சு லீக் டிவென்ட்டி20\" போட்டிகளில் இந்தியா சார்பாக பங்கேற்றன. நியாயமான விளையாடல் விருது ராஜஸ்தான் ராயல்ஸ் அணிக்கு வழங்கப்பட்டது. இந்தப் பருவத்தின் விளையாட்டு வீரராக கொல்கத்தா நைட் ரைடர்சு அணியின் சுனில் நரைன் தேர்ந்தெடுக்கப்பட்டார். கிங்சு இலெவன் பஞ்சாபு மட்டையாளர் மன்தீப் சிங் போட்டியின் \"உதய விண்மீனாக\" அறிவிக்கப்பட்டார்.\n\n"}
{"id": "178493", "url": "https://ta.wikipedia.org/wiki?curid=178493", "title": "அயோடின்-129", "text": "அயோடின்-129\n\nஅயோடின்-129 (\"Iodine-129 (I)\" என்பது அயோடினின் இயற்கையில் விளையும் சமதானி ஆகும். அத்துடன் அணு உலைகளில் தோற்றுவிக்கப்படும் ஒரு கழிவுப் பொருளும் ஆகும். இதன் அரைவாழ்வுக் காலம் 15.7 மில்லியன் ஆண்டுகளாகும். இதன் காரணமாக இதனைக் கையாளுவது மிகவும் அபாயகரமானதும் கடினமானதுமாகும். இப்போது அயோடின்-129 கண்ணாடியில் கலந்து பூமிக்கடியில் புதைக்கப்படுகிறது. I ஒரு சிக்கலற்ற I ஆக மாற்றப்படுகிறது. இதற்கு வேண்டப்படுவதெல்லாம் ஆய்வுக் கூட லேசர் கதிர்களே. பேராசிரியர் கென் லெடிங்காம் (KEN Ledingham ) மற்றும் அவரது துணைவர்கள் I-129 ஐ லேசர் கதிர்களால் தாக்கி I-128 ஆக மாற்றியுள்ளார்கள். இதன் அரை ஆயுள் 25 நிமிடங்களே ஆகும். இதனை எளிதில் கையாளமுடியும். ஒரு மணி நேரத்தில் களைந்து விடலாம்.\n\nஇந்த மாற்றத்தினை பெரிய அளவில் நிகழ்த்த ஆய்வுகள் நடக்கின்றன. மேலும் லேசரைப் பயன்படுத்தி தனிம மாற்றம் செய்ய முடியும் என்பது தெளிவாகியுள்ளது. இதனால் பெட் (PET) போன்ற கருவிகளுக்கு ஐசோடோப்புகளை இனிவரும் நாட்களில் சைக்ளோட்ரான்களின் உதவி இல்லாமலே லேசர் துணையுடன் பெறலாம். சுற்றுச் சூழலைப் பாதிக்காமலே அணு உலைக் கழிவுகளை கையாளலாம்\n\nI அணுக்கரு உலையில் யுரேனியம், புளூட்டோனியம் ஆகியவற்றின் அணுக்கருப் பிளவு மூலம் தோற்றுவிக்கப்படுகிறது. 1950கள், 60களில் மேற்கொள்ளப்பட்ட அணுகுண்டு சோதனைகளின் போது பெருமளவு அயோடின்-129 வளிமண்டலத்திற்கு வெளியேறின.\n"}
{"id": "178494", "url": "https://ta.wikipedia.org/wiki?curid=178494", "title": "வாகன மண்டபம்", "text": "வாகன மண்டபம்\n\nவாகன மண்டபம் என்பது இந்துக் கோவில்களில் இறைவனின் வாகனங்களை வைக்க பயன்படுகின்ற மண்டபமாகும். இந்த மண்டபம் ஆதார மண்டப வைகையில் சேருவதில்லை. பெரும்பாலான கோவில்கள் இம் வாகன மண்டபம் ஒன்று மட்டுமே இருக்கின்றன. எனினும் சில கோவில்களில் அரிதாக பல வகையான வாகன மண்டபங்கள் காணப்படுகின்றன.\n\nஇறை வாகனங்களை விழாக்களின் போது வாகன மண்டபங்களில் மக்களின் பார்வைக்கு வைக்கின்றனர். \n\n\n"}
{"id": "178498", "url": "https://ta.wikipedia.org/wiki?curid=178498", "title": "வேளிர் (ஈழம்)", "text": "வேளிர் (ஈழம்)\n\nவேளிர் ஆட்சி தமிழகத்தில் இருந்தது போலவே ஈழத்திலும் இருந்தது. இவர்களைப் பற்றி இலங்கையின் வரலாற்று நூல்கள் மிகச் சில செய்திகளையே கூறினாலும் இலக்கையில் கிடைக்கும் 26 கல்வெட்டுகள் இவர்களை பற்றி நிரம்பவே சான்றுகளை தருகின்றன. இவர்களைப் பற்றிக் கூறும் கல்வெட்டுகள், எழுத்துப் பொறிப்புகள் அனைத்தும் பெருங்கற்காலம் சார்ந்த மையங்களிலேயே கிடைப்பதால் இவர்கள் பெருங்கற்காலத்தில் இருந்தே இலங்கையில் வலிமையுடன் இருந்தனர் என்று கூறுவார் ப. புஷ்பரட்ணம் என்னும் இலங்கை ஆய்வாளர்.\n\nSection::::கல்வெட்டுகளும் இலக்கியங்களும்.\nஇலங்கை கல்வெட்டுகள் ஆய்வுகள் இவர்களை 'வேள்' எனக் குறிப்பிட்டுத் தலைவன் எனப் பொருள்படும் பெயர்களையும், கிராம அதிகாரி, குதிரை மேற்பார்வையாளன் என்ற பொருள் தரும் சொற்களையும் வேள் என்னும் சொல்லோடு ஒப்பிட்டுப் பார்க்கின்றன. மகாவம்சம் இவர்கள் ஆண்ட நாட்டை \"வெளோசனபதாசு\" எனக் குறிப்பிடுகிறது.\nபூதன்,அதிரன்,உதிரன்,திரையன், திசையன்,ஆரன், போன்ற பெயர்கள் பானை ஓடுகளில் காணப்படுகின்றன.\n\n"}
{"id": "178500", "url": "https://ta.wikipedia.org/wiki?curid=178500", "title": "இராசிச் சக்கரம்", "text": "இராசிச் சக்கரம்\n\nஇராசிச் சக்கரம் என்பது பன்னிரண்டு இராசி மண்டலங்கள், நவக்கிரகங்கள், பன்னிரு வீடுகள், இருபத்தியேழு நட்சத்திரங்கள் ஆகியவற்றை கொண்ட சோதிடப் பொறியாகும். இந்த இராசிச் சக்கரம் பன்னிரண்டாகப் பிரிக்கப்படுகின்றது. இதற்கு வீடுகள் என்று பெயர். மேற்கத்திய நாடுகளில் வட்ட வடிவில் இந்த இராசிச் சக்கரம் அமைக்கப்பெறுகிறது. ஆனால் இந்து சோதிட முறையில் இவை கட்டங்களாக அமைக்கப்பெறுகின்றன. அதற்கு பனையோலையில் வட்டத்தினை விட கோடுகளாக வரைதல் ஏதுவாக இருந்ததே காரணம்.\n\n\n\n"}
{"id": "178501", "url": "https://ta.wikipedia.org/wiki?curid=178501", "title": "கசின் ஆனந்தம்", "text": "கசின் ஆனந்தம்\n\nகசின் ஆனந்தம் [பிறப்பு: 1948] ஒரு சௌராஷ்டிர மொழி அறிஞர். இவரது குடும்பப் பெயர் கசின். இவரது முன்னோர்கள் காசியில் பலகாலம் வசித்து வந்ததால், இவரது முன்னோர்களின் குடும்பப்பெயர் ”கசின்” என்று காரணப்பெயராக மாறிவிட்டது.\n\nSection::::இளமை வாழ்க்கை.\nகசின் ஆனந்தம், மதுரையில் பட்டுநெசவுத் தொழில் புரியும் சௌராட்டிரர் குடும்பத்தில் பிறந்தவர். ஐந்தாம் வகுப்பு வரை பள்ளிக்கல்வி முடித்த கசின் ஆனந்தம் வறுமை காரணமாக குலத்தொழிலான பட்டுநெசவுத்தொழில் புரிந்தார்.\n\nதாய்மொழியான சௌராட்டிர மொழியில் ஒவ்வொரு சௌராட்டிர மக்களும் புலமை பெற வேண்டும் என்னும் கொள்கை உடைய இவர், சௌராட்டிர மொழி அறிஞர் “விப்ரபந்து” கு. வெ. பத்மனாபய்யர் அவர்களின் வழிகாட்டுதலின்படி, கசின் ஆனந்தம் சௌராட்டிர மொழியை, சௌராட்டிர மொழி ஆசிரியர். ஓபுளா. கே. இராமானந்தம் பி.ஏ.,பி.டி., அவர்களிடம் சௌராட்டிர மொழியை முழமையாக பயின்று முடித்தார்.\n\nSection::::இலக்கு.\nமூன்று இலட்சம் சௌராட்டிர மக்கள் வாழும் மதுரை மாவட்டத்தில் சுமார் ஆயிரம் பேர் சௌராட்டிர மொழியை எழுதப் படிக்க தெரிந்தவர்களாக உள்ளனர். எனவே பேச்சு வழக்கில் மட்டுமே உள்ள சௌராட்டிர மொழியை, சௌராட்டிர சமூக மக்கள் அனைவரும் சௌராட்டிர மொழியை எழுதப் படிக்க தெரிந்து கொண்டால் மட்டுமே சௌராட்டிர மொழியில் கதைகள், நாவல்கள், இலக்கியங்கள்,காவியங்கள், புராணங்கள் படிக்க முடியும் என்று கருதி தமது தாய் மொழியில் மகாபாராதம காவியம் எழுத முடிவு செய்தார்.\n\nSection::::சாதனைகள்.\nசௌராட்டிர மொழியில் பல கவிதைகள், கதைகள் படைத்துள்ளார். இவர் ஒபுளா. ஒ. கே. இராமானந்தம் அவர்களிடம் சௌராட்டிர மொழியை கற்றார். சௌராட்டிர மொழியில் இராமாயண இதிகாசம் உரைநடை வடிவிலும், செய்யுள் வடிவிலும், கவிதை வடிவிலும் நான்கு இராமாயணம் காவியம் உள்ளது. ஆனால் ஒரு மகாபாரத காவியம் கூட இல்லை. அருணாசலக் கவிராயர், தமிழில் கவிதை வடிவில் பாடிய இராமாயணத்தை வர்ண மெட்டுகளின்படி வேங்கட சூரி சுவாமிகள் சௌராட்டிர மொழியில் சங்கீத இராமயணத்தை பாடியுள்ளதால் கசின் ஆனந்தம், வியாசரின் மகாபாரத காவியத்தை சௌராட்டிர மொழியில் புதுக்கவிதை வடிவில் மொழிபெயர்க்க முடிவு செய்தார்.\n\nசமய இலக்கிய தமிழறிஞர் நாஞ்சில் கிருட்டிணப்பிரியன், கசின் ஆனந்தத்தின் முயற்சியை பாராட்டி சௌராட்டிர மொழியில் மகாபாரதம் எழுதத் தேவையான உதவிகள் செய்ததுடன் ஆக்கமும் ஊக்கமும் அளித்தார். அவரது குடும்பத்தாரும் அவரின் முயற்சியில் பங்கு கொண்டனர். வறுமையில் வாடிய கசின் ஆனந்தம் பகலில் நெசவுத் தொழில் செய்தும், இரவில் சௌராட்டிர மொழியில் மகாபாரதம் எழுதுவதுமாக இருந்தார்.\n\nகசின் ஆனந்தம் சௌராட்டிர மொழியில் மகாபாரத காவியத்தை எழுதுவதற்கு சௌராட்டிர மொழி அறிஞர் ஓபுளா. எஸ். சுப்பிரமணியன் தேவையான உதவிகள் செய்தார். சௌராட்டிர மொழியில் மிகப்புலமை பெற்றிருந்தும் வறுமையின் காரணமாக சௌராட்டிர மொழியில் தான் எழுதிய குரு வம்சத்தில் பிறந்த பாண்டவர்களின் கதையை பாண்டவுன் கெதொ எனும் தலைப்பில் ஆயிரம் பக்கங்கள் கொண்ட புதுக்கவிதை வடிவில் சௌராட்டிர மொழியில் அமைந்த மகாபாரத காவியத்தை வெளிக்கொணர, தேவையான பணம் இல்லாததால் அதனை வெளியிட எட்டு ஆண்டு காலம் தாமதம் ஆயிற்று.\n\nபின்பு பலவகைகளில் நான்கு இலட்சம் ரூபாய் திரட்டி ரூபாய் 700 மதிப்புள்ள பாண்டவுன் கெதொ எனும் மகாபாரத காவியத்தை சௌராட்டிர மொழியில் 500 பிரதிகள் அச்சடித்து ஏப்ரல் 28, 2013ல் மதுரை ”நடனகோபால நாயகி மந்திர்” அரங்கத்தில் வெளிடப்பட்டது. சௌராட்டிர மொழியில் மகாபாரதம் என்ற காப்பியம் இல்லாத குறையை நீக்கியவர் கசின் ஆனந்தம்.\n\n\n\n"}
{"id": "178506", "url": "https://ta.wikipedia.org/wiki?curid=178506", "title": "இராபர்ட்டோ செவெதோ", "text": "இராபர்ட்டோ செவெதோ\n\nஇராபர்ட்டோ கார்வல்லோ தெ செவெதோ (\"Roberto Carvalho de Azevêdo\", ; பிறப்பு: அக்டோபர் 3, 1957) பிரேசில்|பிரேசிலிய பேராளரும் உலக வணிக அமைப்பில் 2006ஆம் ஆண்டிலிருந்து பிரேசிலின் தூதராகப் பணியாற்றியவரும் ஆவார். மே 2013இல் இவர் உலக வணிக அமைப்பின் தலைமை இயக்குநராகத் தேர்ந்தெடுக்கப்பட்டுள்ளார். 2013, செப்டம்பர் ஒன்றுக்குப் பிறகு தற்போதைய தலைமை இயக்குநர் பாசுகல் லாமியிடமிருந்து பொறுப்பேற்றுக் கொள்கிறார்.\nSection::::இளமையும் கல்வியும்.\nதாய்மொழியான போர்த்துகீசியத்தைத் தவிர்த்து ஆங்கிலம், பிரான்சியம், எசுப்பானியம் மொழிகளிலும் வல்லமை படைத்த செவெதோ பிரேசிலியாப் பல்கலைக்கழகத்திலிருந்து மின்னியல் பொறியியலில் படம் பெற்றுள்ளார். பின்னதாக ரியோ பிராங்கோ இன்ஸ்ட்டியூட்டிலிருந்து பன்னாட்டு உறவாண்மையில் மேற்பட்டம் பெற்றார்.\nSection::::பணிவாழ்வு.\nஇராபர்ட்டோ செவெதோ பிரேசிலின் வெளியுறவுத் துறையில் 1984ஆம் ஆண்டில் பணியிலமர்ந்தார். வாசிங்டன் டி.சி (1988–91) மற்றும் மான்டிவெடீயோ (1992–94) நகரங்களில் உள்ள பிரேசிலின் தூதரகங்களிலும் ஜெனீவாவில் உள்ள ஐக்கிய நாடுகளின் அலுவலகத்தில் உள்ள நிரந்தரப் பேராளர் அலுவலகத்திலும் (1997–2001) பணி புரிந்துள்ளார்.\n\nகீழ்கண்ட பதவிகளில் இவர் இருந்துள்ளார்:\n2008இலிருந்து ஜெனீவாவில் உலக வணிக அமைப்பு உள்ளிட்ட பல பொருளாதார அமைப்புக்களிடம் பிரேசிலின் சார்பாளராகப் பங்கேற்றுள்ளார்.\n\nபிரேசிலுக்கும் ஐக்கிய அமெரிக்காவிற்கும் இடையிலான பருத்திப் பிணக்கை பேச்சுவார்த்தைகள் மூலமாக தீர்த்து வைத்தவர்களில் முதன்மையானவராக இருந்தார். தோஹா வட்டங்களில் பிரேசிலின் சார்பாளராக வாதாடினார்.\n\nSection::::தனி வாழ்க்கை.\nசெவெதோ சக தூதரும் ஜெனீவாவிலுள்ள ஐக்கிய நாடுகள் அலுவலகத்தில் நிரந்தர பேராளருமான மரியா நசரெத் ஃபரானியைத் திருமணம் புரிந்துள்ளார்; இருவருக்கும் இரு மகள்கள் பிறந்துள்ளனர்.\n"}
{"id": "178519", "url": "https://ta.wikipedia.org/wiki?curid=178519", "title": "கம்யூனிஸ்ட் அகிலம்", "text": "கம்யூனிஸ்ட் அகிலம்\n\nகம்யூனிஸ்ட் அகிலம் பொதுவுடைமை அனைத்துலகம் (Communist International) என்பது ஒர் அனைத்துலக பொதுவுடைமை அமைப்பு ஆகும். இது‍ நான்கு‍ அகிலங்களைக் கொண்டது. முதல் அகிலம் கார்ல் மார்க்ஸ் மற்றும் பிரெட்ரிக் எங்கெல்சு ஆகியோரால் தலைமை தாங்கப்பட்டது.\nSection::::மூன்று அகிலங்கள்.\nகம்யூனிஸ்ட் அகிலம் நான்கு‍ பிரிவுகளாக பிரிக்கப்படுகிறது. \n\nSection::::முதல் அகிலம் (1864-1872).\nமார்க்சும் – ஏங்கெல்சும் இங்கிலாந்தில் இருந்த போது சார்ட்டிஸ்டுகளுடனும், பிரான்சு, செருமனி மற்றும் இதர நாட்டு தொழிலாளர் குழுக்களுடனும் தொடர்பு கொண்டிருந்தனர். இந்நிலையில் 1847ஆம் ஆண்டு \"நீதியாளர் கழகம்\" என்ற பெயரில் செயல்பட்டு வந்த அமைப்பு, மார்க்ஸ் – ஏங்கெல்சுடன் தொடர்பு கொண்டு, அவர்களைத் தங்களது அமைப்பில் இணையும்படி கேட்டுக் கொண்டதன் அடிப்படையில் மார்க்சும் – ஏங்கெல்சும் இவ்வமைப்பில் இணைந்துக் கொண்டதோடு, நீதியாளர் கழகமாக இருந்த இவ்வமைப்பின் பெயரை “கம்யூனிஸ்ட் அகிலம்” என்று மாற்றினர். 1864 செம்படம்பர் 28 இல் லண்டனில் சில நாடுகளைச் சேர்ந்த தொழிலாளர் சங்கங்கள், மற்றும் சனநாயக இயக்கங்களின் கூட்டத்தில் அகிலம் நிறுவப்பட்டது. அக்கூட்டத்தில் சர்வதேசத் தொழிலாளர் சங்கம் நிறுவுவது‍ என முடிவும் செய்யப்பட்டது. புதிய அமைப்பின் விதிமுறைகள் அமைக்கும் பொறுப்பு கார்ல் மார்க்சுக்கு‍ அளிக்கப்பட்டது. \n\nகார்ல் மார்க்சின் வழிகாட்டுதலோடு துவக்கப்பட்டு இயங்கியதுதான் சர்வதேச தொழிலாளர் அமைப்பு (\"International Working men’s Association\"); பின்பு அது முதல் சர்வதேச அகிலம் (First International) 1864-1876 என குறிப்பிடப்பட்டது.\n\nமார்க்ஸ் பங்கு பெற்ற கம்யூனிஸ்ட் அகிலம் அமைப்பின் பொதுவான வழி காட்டுதலில் இன்றைய தொழிலாளர் இயக்கத்திற்கான தத்துவார்த்த, ஸ்தாபன அடிப்படையினை முதல் அகிலம் உருவாக்கியது. தொழிலாளர் இயக்கத்தை உருவாக்க முயன்ற சில தலைவர்களும், அறிவாளிகளும் பிரான்சு, செருமனி, சுவிட்சர்லாந்து, இத்தாலி, உருசியா போன்ற நாடுகளிலிருந்து வெளியேற்றப்பட்டனர். இவர்கள் ஒன்று கூடி லண்டன், பாரிசு மற்றும் பிரசெல்சு ஆகிய நகரங்களில் அமைத்தது தான் கம்யூனிஸ்ட் அகிலம். அதற்காக மார்க்ஸ் - எங்கெல்ஸ் அறிக்கை தயாரித்து பிப்ரவரி 1848-ல் வெளியிட்டனர்.\n\n”அனைத்து நாடுகளிலும் சோசலிசத்தின் வெற்றிக்கான விஞ்ஞானம்; கம்யூனிச சமூகம் கட்டப்படுவதற்கான விஞ்ஞானம்” என்று பின்பு ஸ்டாலினால் விளக்கிச் சொல்லப்பட்ட மார்க்சிய தத்துவத்தை உலக கண்ணோட்டத்தை, விஞ்ஞான சோசலிசத்தை தொழிலாளி வர்க்கத்திடையே எடுத்துச் செல்லும் பணியினை முதல் அகிலம் நிறைவேற்றியது.\n\nபொதுவாக, அரசின் வர்க்கத் தன்மை பற்றி, குறிப்பாக முதலாளித்துவ அரசின் தன்மை பற்றி தெளிவுபடுத்தி தொழிலாளி வர்க்கம் எடுக்க வேண்டிய கொள்கை நிலை பற்றியும், தொழிற்சங்கங்களின் பணி பற்றியும், ஜனநாயக வாக்குரிமை பற்றியும், பெண்கள் நிலை பற்றியும் விவாதித்து ஒரு கூட்டு சிந்தனைக்கான தளத்தை அந்த அகிலம் உருவாக்கியது. அத்துடன் நீதியாளர் கழகத்தின் உறுப்பினர் அட்டைகளில் “அனைத்து மனிதர்களும் சகோதரர்களே” என்ற கோஷம் இடம் பெற்றிருந் ததை அகற்றி விட்டு, “உலகத் தொழிலாளர்களே ஒன்று சேருங்கள்!” என்ற புரட்சிகரமான முழக்கத்தை முன்வைத்தனர்.\n\nதொழிலாளி வர்க்கத்தின் அரசியல் கட்சி உருவாக்கப்படுவதன் தேவையினை எடுத்துக் காட்டி, அதன் அடிப்படை நடைமுறைகளை விளக்கிச் சொன்னது; விவசாய வர்க்கத்துடனான அதன் உறவு, யுத்தம் பற்றி அதன் கண்ணோட்டம் மற்றும் தேசிய இனப்பிரச்சனை குறித்து அதன் பார்வை, ஏன் ஆயுதம் தாங்கிய போராட்ட வழிமுறைகள் பற்றி கூட பாரிஸ் கம்யூன் (\"Paris_Commune\", 1871) அனுபவம் மூலம் அகிலத்திற்கு கிடைத்தது. தொழிலாளி வர்க்கம் அதன் உடனடி கோரிக்கைகளை புரட்சி லட்சியங்களோடு எப்படி இணைப்பது என்றும் அகிலம் விவாதித்தது.\n1866-ல் ஜெனிவாவில் நடந்த அகிலத்தின் மாநாட்டில் மார்க்ஸ் எழுதி முன்மொழியப்பட்ட தீர்மானம், மார்க்ஸ் எழுதிய பிரான்சின் உள்நாட்டுப் போர் போன்ற ஆவணங்கள், அப்போது வெளியிடப்பட்ட மார்க்சின் மூலதனம் நூலின் முதல் பகுதி போன்றவை தொழிலாளி வர்க்கத்திற்கு வழி காட்டின. பல நாடுகளில் - ஐரோப்பிய நாடுகளில், வேலை நிறுத்தங்களுக்கும், அரசியல் போராட்டங்களுக்கும் அகிலத்தின் வழி காட்டுதல் கிடைத்தது; தொழிற்சங்கங்கள் கட்டப்பட்டன; சோசலிச கோட்பாடுகளை பல்வேறு வடிவங்களில் செயல்பட முனைந்த சோசலிஸ்ட் கட்சிகள் உருவாவதற்கான அடித்தளம் போடப்பட்டது; முதலாம் அகிலத்தின் குழந்தை என எங்கெல்சால் “பாரிஸ் கம்யூன்” குறிப்பிடப்பட்டது.\n\nமுதல் அகிலத்தில் பிரதானமாக பங்கேற்ற மார்க்சிய தலைமை கடுமையான தத்துவார்த்தப் போராட்டங்களை நடத்த வேண்டியிருந்தது. முதல் அகிலத்தில் பல்வேறு குழுக்கள் பங்கு பெற்றிருந்தன. நடைமுறை உத்திகளை மேற்கொள்ளாது சோசலிசம் பற்றிய கற்பனை வாத அணுகுமுறையின் தாக்கம் இருந்தது; வர்க்கப் போராட்டத்தை மறுக்கும் குட்டி பூர்ஷ்வா கருத்தோட்டம் கொண்ட புருதோன் போன்றவர்களின் தாக்கமும் இருந்தது; தொழிலாளர்களும், விவசாயிகளும் முதலாளிகளிடமிருந்தும், நிலப்பிரபுக்களிடமிருந்தும் விடுதலை பெறுவது இயலாது என்றும், பெண்களின் இடம் வீடு தானே தவிர அரசியல் அல்ல என்ற கருத்தையும் முன் வைத்தவர் புரூதோன். இத் தகைய பிற்போக்குத்தனமான கண்ணோட்டத் தோடு அவர் எழுதிய வறுமையின் தத்துவம் என்ற நூலுக்கு மார்க்ஸ் தத்துவத்தின் வறுமை என்று எழுதி தெளிவு படுத்த வேண்டியிருந்தது. ஆயுதம் தாங்கி சில சதி வேலைகளின் மூலம் மாற்றம் காண்பதில் நம்பிக்கை கொண்டிருந்த பகுனின், பிளாங்கி போன்றவர்களின் கருத்துக்களை எதிர்த்துப் போராட வேண்டியிருந்தது; தொழிற்சங்கச் சுவர்களைத் தாண்டி எதுவும் இல்லை என்ற கருத்தை எதிர்த்து அரசியல் ரீதியான அனைத்து ஒடுக்கப்பட்ட வர்க்கங்களின் நலன்களை பிரதிநிதித்துவப்படுத்தும் பணியினை தொழிற்சங்கங்கள் ஏற்க வேண்டும் என்று மார்க்ஸ் சுட்டிக் காட்டினார். தொழிலாளர்கள் ஒரு அமைப்பாக சேர்வதிலும், வேலைநிறுத்தப் போராட்டங்களில் ஈடுபடுவது குறித்தும் நம் பிக்கையற்ற ஜெர்மனியின் பெர்டினண்டு லசாலே போன்றவர்களின் கருத்துக்களை எதிர்த்து மார்க்ஸ் தத்துவார்த்தப் போராட்டத்தை நடத்தினார்.\n\nSection::::இரண்டாவது அகிலம் (1889–1914).\nஇரண்டாவது அகிலத்தின் காலகட்டம் (1889–1914)\n\n1889 ஜூலை 14 அன்று பாரீசில் சோசலிஸ்ட் தொழிலாளர்களின் ‘சர்வதேச தொழிலாளர் பாராளுமன்றம் கூடியது” 18 நாடுகளில் இருந்து 400 பிரதிநிதிகள் இக்கூட்டத்தில் பங்கேற்றனர். ஏங்கெல்ஸூம், பிரபல சோசலிஸ்ட் தலைவர்களான ஆகஸ்ட் பெல், வில்லியம் லீப்னெக்ட் உட்பட பலர் இக்கூட்டத்தில் பங்கேற்றனர். இக்கூட்டமே இரண்டாவது அகிலத்தின் துவக்கமாக அமைந்தது.\n\nSection::::இரண்டாம் அகிலம் கலைக்கப்படுதல்.\n1914 இல் முதல் உலகப் போர் தொடங்கியபோது‍ இரண்டாவது‍ அகிலத்தின் தலைவர்கள் சந்தர்ப்பவாதத்திற்கு‍ உள்ளானதால் இரண்டாம் அகிலம் 1914 இல் கலைக்கப்பட்டது. \n\n"}
{"id": "178558", "url": "https://ta.wikipedia.org/wiki?curid=178558", "title": "ரோண்ட்கன் (அலகு)", "text": "ரோண்ட்கன் (அலகு)\n\nஇராண்ஜன் (Roentgen ) எக்சு மற்றும் காமா கதிர்கள் கண்டுபிடிக்கப்பட்டு ஒருசில மாதங்களிலேயே அவை மருத்துவத்தில் பயன்பாட்டிற்கு வந்துவிட்டன.அவைகளை அளவிட சரியான அலகு(Unit) வரையறை செய்யப்பட வில்லை.1927-ல் கூடிய பன்நாட்டு கதிரியல் மாநாடு (International Radiological congres)இராண்ஜன் எனும் அலகை பரிந்துரைத்தது. 1938-ல் கூடிய மாநாடு,அடியில் கண்டவாறு இராண்ஜனுக்கு விளக்கம் அளித்தது.\n\nஎந்த அளவு எக்சு அல்லது காமா கதிர்கள் திட்ட அழுத்தத்திலம் வெப்பநிலையிலும் (standard temperature and presure) ஒரு கன சென்றி மீட்டர் வளிமத்தில் ஒரு நிலைமின்அலகு (Electrostatic unit) மின்னூட்ட இணையினைத்(ion pairs) தோற்றுவிக்கிறதோ அந்த அளவு ஒரு இராண்ஜன் எனப்படும்.\n\nSTP -0 °C and 760 mm of Hg\n\none cc of dry air 0.00129 gm/cc\n"}
{"id": "178573", "url": "https://ta.wikipedia.org/wiki?curid=178573", "title": "குறும்பூழ்ச்சண்டை", "text": "குறும்பூழ்ச்சண்டை\n\nகுறும்பூழ் என்பது காடைப் பறவை. இதனை வீடுகளில் வளர்த்து ஒன்றோடொன்று சண்டையிட்டுக்கொள்ளும்படி மோதவிட்டு வேடிக்கைப் பார்ப்பது சங்ககாலப் பழக்கவழக்கங்களில் ஒன்று. இதனை ஒரு வேடிக்கை விளையாட்டு எனலாம். \n\nபரத்தையிடம் சென்றுவந்தான் என்று தலைவி தலைவனிடம் ஊடுகிறாள். இல்லை குறும்பூழ்ப்போர் பார்த்துவிட்டு வந்தேன். வேறொன்றும் அறியேன் என்கிறான் தலைவன். \n\nநீ பார்த்து வந்த குறும்பூழ்ப்போரை அறிவேன் அது இப்படிப்பட்டது என்று என்று தலைவி கூறித் தலைவன் கூறியதை பொய் என்கிறாள். அப்போது குறும்பூழ்ப் பறவை காலோடு கால் கோத்துக்கொண்டு போரிட்டுக்கொள்ளும் என்பதைக் குறிப்பிடுகிறாள். \n"}
{"id": "178587", "url": "https://ta.wikipedia.org/wiki?curid=178587", "title": "வி. விஜயகுமார்", "text": "வி. விஜயகுமார்\n\nவி. விஜயகுமார் என்பவர் ஓர் மலையாள எழுத்தாளர் ஆவார்.\n\n\nSection::::வாழ்க்கைக் குறிப்பு.\nஇவர் 1962 ஆம் ஆண்டு ஜூலை 5 ஆம் தேதி பிறந்தார். இவரது சொந்த ஊர் தொடுபுழைக்கடுத்த குடயத்தூர். இவரது பெற்றோர் வி., வாசுதேவன் நாயர் - பி. என். கமலம்மா ஆவர். கேரள அரசுப் பள்ளியிலும், பின்னர் காஞ்ஞிரப்பள்ளி செயிண்ட் டொமினிக்ஸ் கல்லூரியிலும், மலப்புறம் கவ கல்லூரியிலும் பயின்றார்..\n\n"}
{"id": "178589", "url": "https://ta.wikipedia.org/wiki?curid=178589", "title": "கேரள வன ஆராய்ச்சி நிறுவனம்", "text": "கேரள வன ஆராய்ச்சி நிறுவனம்\n\nகேரள வன ஆராய்ச்சி நிறுவனம் என்பது கேரள மாநில அரசினால் வன ஆராய்ச்சிக்காக நிறுவப்பட்ட கழகம் ஆகும். இதன் தலைமையகம் திருச்சூரில் அமைந்துள்ளது. இது 1975 ஆம் ஆண்டும் கேரள அரசின் அறிவியல், தொழில்நுட்பத் துறையின் கீழ் தொடங்கப்பட்டது. பின்னர் அறிவியல், தொழில்நுட்பம், சுற்றுச்சூழல் ஆகியவற்றிற்கான கேரள கவுன்சிலின் கீழ் கொண்டு வரப்பட்டது.\n\n"}
{"id": "178590", "url": "https://ta.wikipedia.org/wiki?curid=178590", "title": "மலட்டுப் பூச்சி முறை", "text": "மலட்டுப் பூச்சி முறை\n\nமலட்டுப் பூச்சி முறை () என்பது மனிதர்களுக்கும் வளர்ப்பு விலங்குகளுக்கும் தொல்லைகொடுக்கும் பூச்சிகளை அழிக்கக் கைகொள்ளப்படும் ஒரு முறையாகும்.\n\nஅயனியாக்கும் கதிர்வீச்சு மலட்டுத்தன்மையினை ஏற்படுத்துகிறது. ஆண் பூச்சிகளை சேகரித்து அவற்றைப் போதிய அளவு கதிர்வீச்சிற்கு ஆட்படுத்தி பூச்சி இனத்துடன் கலக்கவிட்டால், பெண் பூச்சிகளுடன் கலந்தாலும் இனப்பெருக்கம் ஆவதில்லை. இவ்வாறு கதிர்வீச்சிற்குள்ளான பூச்சிகளை மீண்டும் மீண்டும் அதன் இனத்துடன் கலக்கவிட்டால் படிப்படியாகப் பூச்சி இனம் மிகவும் குறைந்துவிடும். இம்முறையே மலட்டுப் பூச்சி முறை எனப்படுகிறது.\n"}
{"id": "178592", "url": "https://ta.wikipedia.org/wiki?curid=178592", "title": "பௌத்தவியல்", "text": "பௌத்தவியல்\n\nபௌத்த சமயம், புத்தர், பௌத்த சமய நம்பிக்கைகள், பண்பாடு ஆகியவை தொடர்பான கல்வி பௌத்தவியல் எனப்படும். இதனை புத்தவியல் என்றும் பௌத்த சமயவியல் என்றும் குறிப்பிடுவர். சமயத்தின் வெவ்வேறு பிரிவுகளில் உள்ள பண்பாடுகளும் வேறுபட்ட நம்பிக்கைகளும் இதனுள் அடங்கும்.\n"}
{"id": "178599", "url": "https://ta.wikipedia.org/wiki?curid=178599", "title": "புதுவை சிவம்", "text": "புதுவை சிவம்\n\nபுதுவை சிவம் (1908 அக்டோபர் 13 – 1989 ஆகத்து 31) என்னும் புதுச்சேரி சண்முக வேலாயுத சிவப்பிரகாசம் கவிஞர்; இதழாளர்; நாடக ஆசிரியர்; அரசியல்வாணர்; சமூகச் சீர்திருத்தக்காரர்; பள்ளி ஆசிரியர்; பதிப்பாளர்; சொற்பொழிவாளர்; கட்டுரையாளர்.\n\nSection::::பிறப்பு.\nபுதுச்சேரி முத்தியாலுபேட்டையில் வாழ்ந்த வேலாயுதம் – விசாலாட்சி இணையரின் தலைமகனாக 1908 அக்டோபர் 13 ஆம் நாள் புதுவை சிவம் பிறந்தார்.\n\nSection::::கல்வி.\nபுதுவை சிவம் திண்ணைப் பள்ளியில் தொடக்கக் கல்வியைப் பெற்றார். உயர்நிலைப் பள்ளியில் பிரஞ்சும் தமிழும் பயின்றார். இவருக்கு 1926 ஆம் ஆண்டில் பாரதிதாசன் என்னும் கனக. சுப்புரத்தினத்தின் அறிமுகம் கிடைத்தது. அவரிடம் சிவம் தமிழ் யாப்பு இலக்கணங்களைக் கற்று கவிதைகள் எழுதத் தொடங்கினார்.\n\nSection::::சமூகச் சீர்திருத்தம்.\nபுதுச்சேரிக்கு பெரியார் ஈ. வே. இரா 1926 ஆம் ஆண்டு வருகை தந்து உரையாற்றினார். அவ்வுரையால் ஈர்க்கப்பட்ட புதுவை சிவம் பெரியார் தொடங்கிய சுயமரியாதை இயக்கத்தில் இணைந்தார்.\n\n1945 சூலை 22 ஆம் நாள் பெரியார், கா. ந. அண்ணாதுரை, பட்டுக்கோட்டை அழகிரி ஆகியோரை அழைத்து புதுவையில் திராவிடர் கழகத்தைத் தொடங்கினார். பின்னர் அக்கழகத்தின் செயலாளரானார்.\n\nSection::::இதழ்ப்பணி.\nSection::::புதுவை முரசு.\nசுயமரியாதை இயக்கத்தில் இணைந்து தீவிரமாக இயங்கத் தொடங்கிய சிவம், அவ்வியக்கக் கொள்கைகளைப் பரப்புவதற்காக 1930ஆம் ஆண்டில் நோயல் என்பவரால் தொடங்கப்பட்ட புதுவை முரசு இதழின் பதிப்பாசிரியராகப் பணியாற்றினார்.\n\nஇவ்விதழில் புதுவை சிவம், பாரதிதாசன், குத்தூசி குருசாமி உள்ளிட்ட பலரும் கட்டுரை, கவிதை, கதை ஆகியவற்றை எழுதினர். அதில் புதுவை சிவம் கிறித்துவ துறவிகளைப் பற்றி கட்டுரை எழுதினார். அதன் காரணமாக அவ்விதழின் மீது வழக்குத் தொடரப்பட்டு 1932 ஆம் ஆண்டில் புதுவை சிவத்திற்கு 550 பிராங்க் (பிரெஞ்சு நாணயம்) தண்டமும் மூன்று மாத சிறைத் தண்டனையும் விதிக்கப்பட்டது. பின்னர் பிரான்சு நீதிமன்றத்தில் அவ்வழக்கு தள்ளுபடி செய்யப்பட்டது. பொருளாதார நெருக்கடி காரணமாக இவ்விதழ் சில ஆண்டுகளில் நிறுத்தப்பட்டது.\n\nSection::::ஸ்ரீசுப்பிரமணிய பாரதி கவிதா மண்டலம்.\nபுதுவை சிவம், பாரதிதாசனை ஆசிரியராகக்கொண்டு பாரதி கவிதா மண்டலம் என்னும் இதழை 1935 ஆம் ஆண்டில் தொடங்கினார். இவ்விதழ் முற்றிலும் கவிதை இதழாக வெளிவந்தது. இது ஓராண்டுக்கு மேல் வெளிவரவில்லை.\n\nSection::::படைப்புகள்.\nபுதுவை சிவம் சுயமரியாதை இயக்கத்தவர்களான பாரதிதாசன், குத்தூசி குருசாமி, குஞ்சிதம் குருசாமி ஆகியோருடனும் சோசலிச இயக்கத்தவரான எசு. ஆர். சுப்பிரமணியத்துடனும், பொதுவுடைமை இயக்கத்தவரான வ. சுப்பையாவுடனும் நெருங்கிப் பழகினார். இதனால் இம்மூன்று கருத்துகளின் தாக்கத்திலும் தனது படைப்புகளை கவிதை, கதை, நாடகம், கட்டுரையென பல்வேறு வடிவங்களில் உருவாக்கினார். அப்படைப்புகள் புதுவை முரசு, குடியரசு, நகர தூதன், சண்டமாருதம், விடுதலை, புதுஉலகம், பொன்னி, போர்வாள், திராவிடநாடு, முரசொலி, தமிழரசு, தென்றல், மன்றம், கழகக்குரல், திராவிடன், தொழிலாளர்மித்திரன், நம்நாடு, அறிவுக்கொடி உள்ளிட்ட பல இதழ்களில் வெளிவந்தன. அவை பின்வரும் நூல்களாகத் தொகுக்கப்பட்டுள்ளன:\n\nபுதுவை சிவம் இயற்றிய கவிதைகள் அனைத்தும் தொகுத்து 1993 ஆம் ஆண்டில் முல்லைப் பதிப்பகம் வெளியிட்டு உள்ளது. அவரின் ஒன்பது கவிதை நூல்களைத் தொகுத்து புதுவை சிவம் கவிதைகள் என்னும் தலைப்பில் புதுச்சேரி அரசு கலை பண்பாட்டுத் துறை 1997 ஆம் ஆண்டில் வெளியிட்டு இருக்கிறது. அவருடைய நாடகங்களைத் தொகுத்து புதுவை சிவம் நாடகங்கள் என்னும் தலைப்பில் புதுச்சேரி அரசு கலை பண்பாட்டுத் துறை 2000 ஆம் ஆண்டில் வெளியிட்டு இருக்கிறது.\n\nSection::::பதிப்பாளார்.\nபெரியார் விழாவும் நாமும் என்னும் தலைப்பில் ஆற்றிய உரையை, புதுவை சிவம் நூலாக தனது ஞாயிறு நூற்பதிப்பகத்தின் வழியாக வெளியிட்டார். மேலும் அப்பதிப்பகத்தின் வழியாக பல்வேறு திராவிட இயக்கம் சார்ந்த எழுத்தாளர்களின் நூல்களை வெளியிட்டார். அவ்வகையில் அண்ணாவின் தமிழகத்தில் தடைசெய்யப்பட்ட நூலான ஆரியமாயை நூலைப் பிரஞ்சு இந்தியாவில் வெளியிட்டார். மேலும் பாவேந்தரின் புரட்சிக்கவி, மகாகவி பாரதியார் முதலான நூல்களையும் வெளியிட்டார்.\n\nSection::::திருமணம்.\nசுயமரியாதை இயக்கத்தவரான புதுவை சிவம் அவ்வியக்கத்தின் கொள்கைப்படி வேள்வி வளர்க்காமல், மறையோதாமல் பாரதிதாசன் தலைமையில் 1940 செப்டம்பர் 15 ஆம் நாள் ஜெகதாம்பாள் என்பவரை சுயமரியாதைத் திருமணம் செய்துகொண்டார்.\n\nSection::::அலுவல்.\nபுதுவை சிவம் தனியார் பள்ளி ஒன்றில் ஆசிரியராகப் பணியாற்றினார்.\n\nSection::::அரசியல்.\n1949 ஆம் ஆண்டில் அண்ணாதுரை திராவிடர் கழகத்தில் இருந்து விலகி திராவிட முன்னேற்றக் கழகத்தைத் தொடங்கியபொழுது, புதுவை சிவமும் திராவிட முன்னேற்றக் கழகத்தில் சேர்ந்தார். பின்னர் அக்கழகத்தின் சார்பில் புதுச்சேரி நகர்மன்றத் தேர்தலில் முத்தியாலுப்பேட்டைத் தொகுதியில் போட்டியிட்டு வென்றார். பின்னர் புதுச்சேரி நகர மன்றத் துணை மேயராகவும் தேர்ந்தெடுக்கப்பட்டார்.\n\nநாடாளுமன்ற மாநிலங்களவைக்கு புதுவையிலிருந்து தேர்ந்தெடுக்கப்பட்டு, 1969-ஆம் ஆண்டு முதல் 1975-ஆம் ஆண்டு வரை அதன் உறுப்பினராகப் பதவி வகித்தார்.\n\nSection::::விருது.\nதமிழக அரசு, புதுவை சிவத்துக்கு 1983 ஆம் ஆண்டில் பாரதிதாசன் விருது வழங்கிச் சிறப்பித்தது.\n\nSection::::மறைவு.\nபுதுவை சிவம் 1989-ஆம் ஆண்டு ஆகஸ்டு 31-ஆம் தேதி காலமானார்.\n\nSection::::நினைவேந்தல்.\nபுதுவை சிவத்தின் நூற்றாண்டு விழாவை புதுச்சேரி அரசு சிறப்பாகக் கொண்டாடி, \"நூற்றாண்டு பாமாலை' என்ற நூலை வெளியிட்டும் உருவச்சிலையை நிறுவியும் ஆண்டுதோறும் பிறந்தநாள் கொண்டாடியும் அவரது நினைவைப் போற்றுகிறது.\n\n"}
{"id": "178607", "url": "https://ta.wikipedia.org/wiki?curid=178607", "title": "அத்வைத வேதாந்த ஆசிரியர்கள்", "text": "அத்வைத வேதாந்த ஆசிரியர்கள்\n\nஅத்வைத வேதாந்த ஆசிரியர்கள் அல்லது அத்வைத சித்தாந்திகள் (List of teachers of Advaita Vedanta) எனப்படுவோர் இறைவனும், சீவனும் ”இரண்டற்றது” அத்வைதம் எனும் கொள்கை உடையவர்கள் ஆவர். மேலும் இறைவன் சத்-சித்-ஆனந்தமயமானவர் என்றும், இறைவன் (பிரம்மம்) பெயர், உருவம், குணங்கள் அற்றவராக இருப்பவர், பிரம்மமே பிரபஞ்சமாகவும், சீவராசிகளுமாக உள்ளது என்ற கொள்கை உடையவர்கள்.\n\n” ஈஸ்வரன் ஜெகத்காரணம் ”, பார்க்கப்படும் இந்த ” ஜெகத் மித்யா ” (நிலையற்றது), ஜெகத்தை படைத்த ”பிரம்மம் சத்யம்” என்பது இவர்களின் சித்தாந்தம். இவர்களுடைய சித்தாந்தங்கள், உபநிடதங்கள் மற்றும் பிரம்ம சூத்திரம் போன்ற வேதாந்த சாத்திரங்களில் அதிகமாக காணப்படுகிறது. அத்வைத சித்தாந்தங்கள், வேத காலத்திலிருந்து தற்காலம் வரை குருகுலத்தில், குரு - சீடர் பரம்பரையில் அத்வைத வேதாந்த சாத்திரங்கள் உபதேசிக்கப்பட்டு வருகிறது.\n\n\n\n\n\n\n"}
{"id": "178608", "url": "https://ta.wikipedia.org/wiki?curid=178608", "title": "நங்காஞ்சி ஆறு", "text": "நங்காஞ்சி ஆறு\n\nநல்காசி ஆறு அல்லது நங்காஞ்சி ஆறு, அமராவதி ஆற்றின் துணையாறு ஆகும். தமிழ்நாடு, திண்டுக்கல் மாவட்டம், ஒட்டன்சத்திரம் வட்டம் வடகாடு கிராம மலைப்பகுதியில் உருவாகும் சிற்றாறுகள் பரப்பலாறு அணையில் தேங்கி, தேங்கும் நீர் மற்றும் உபரி நீர் சிறு ஆறாக நங்காஞ்சி ஆறு எனும் பெயரில் விருப்பாட்சி கிராமத்திற்கு அருகில் தலையூத்து என்ற இடத்தில் சிற்றருவியாக விழுந்து வடகிழக்காக விருப்பாச்சி, அரசப்பபிள்ளைபட்டி, தங்கச்சியம்மாபட்டி, சவ்வாதுபட்டி, இடையகோட்டை, கோவிந்தாபுரம் ஆகிய ஊர்களின் வழியாக ஓடி குடகனாற்றில் கலந்து, பின் அமராவதி ஆற்றோடு கலக்கிறது.\n\nSection::::சங்க கால பெயர்.\nஇந்த ஆறுக்கு சங்க காலத்தில் ”நல்காசி” என்ற பெயர் வழங்கி வந்துள்ளது. விருப்பாச்சி பாளையம் இந்த ஆற்றின் கரையில் அமைந்து இருந்தது.\n\n"}
{"id": "178609", "url": "https://ta.wikipedia.org/wiki?curid=178609", "title": "குதிரையாறு அணை", "text": "குதிரையாறு அணை\n\nகொடைக்கானல் மலைப் பகுதியில் கூக்கால் என்ற மலைக் கிராமத்தின் தெற்கு பகுதியில் உருவாகும் சிறு, சிறு ஓடைகள் ஒன்றாகி வடக்கு நோக்கி ஓடி, பழனி வட்டம், ஆண்டிப்பட்டி கிராமத்தில் சிற்றருவியாக விழும் குதிரையாற்றின் குறுக்காக கட்டப்பட்ட அணை தான் குதிரை ஆறு அணையாகும்.\n\n"}
{"id": "178625", "url": "https://ta.wikipedia.org/wiki?curid=178625", "title": "சிவம் (தொலைக்காட்சித் தொடர்)", "text": "சிவம் (தொலைக்காட்சித் தொடர்)\n\nசிவம் என்பது சைவ சமயக் கடவுளான சிவபெருமானின் பெருமைகளை விளக்கும் தொடராக விஜய் தொலைக்காட்சியில் ஒளிபரப்பான ஒரு மொழிமாற்றுத் தொடர் ஆகும். இத்தொடரானது 'தேவோன் கே தேவ்... மகாதேவ்' என்ற பெயரில் லைப் ஓகே தொலைக்காட்சியில் திசம்பர் 18, 2013 முதல் திசம்பர் 14, 2014 வரை ஒளிபரப்பாகி 820 அத்தியாங்களுடன் நிறைவு பெற்றது.\n\n2018 முதல் இந்த தொடர் இலங்கையில் உள்ள சக்தி தொலைக்காட்சியில் சிவம் என்ற பெயரில் ஒளிபரப்பாகிறது. ஸ்டார் பாரத் என்ற இந்தி தொலைக்காட்சியில் ஆகஸ்ட் 5, 2018 முதல் மறு ஒளிபரப்பு ஒளிபரப்பப்படுகின்றது.\n\nSection::::கதை.\nSection::::சீசன் 1.\nசிவம் தொடரின் தொடக்கம் சிவபெருமான் சதியின் திருமணத்திலிருந்து தொடங்குகிறது. அண்ட சராசரங்களை படைத்தப் பின்பு, உலக உயிர்களை தோற்றுவிக்க பிரம்மா முயன்றார். எனினும் அவரால் சக்தியில்லாமல் இயலவில்லை. அதனால் சிவபெருமானிடமிருந்து சக்தியை பிரிக்க கடுந்தவம் புரிந்தார். தவத்தில் மகி்ழ்ந்த சிவபெருமான் தன்னில் பாதியாக இருந்த சக்தியை தனியே பிரித்தார். அதலிருந்து சக்தியும் சிவனும் தனித்தே இருந்தார்கள். மீண்டும் சக்தியை சிவனுடன் இணைக்க எண்ணம் கொண்ட திருமாலும் பிரம்மதேவனும் சக்தியை பிரஜாபதி தட்சனின் குமாரியாக பிறக்க வைத்தார்கள். தட்சன் தன் தந்தையான பிரம்மாவின் தலையை கொய்து, பூசை இல்லாமல் போக சாபமளித்த சிவபெருமான் மீது கோபம் கொண்டிருக்கிறார். அதனால் தன்னுடைய சாம்ராஜ்யத்தில் சிவபெருமான் வணங்குவதையும், அவரைப் பற்றி பெருமையாக பேசுவதையும் தடை செய்துள்ளார். தாட்சாயினி சிவபெருமான் என்றால் யார் என்றே அறியாமல் வளர்கிறார்.\n\nஒரு நாள் சிவபெருமானின் ருத்திராட்சம் தாட்சாயினி நீர் எடுக்க செல்லும் போது கண்ணில் படுகிறது. அதை கையில் எடுக்கும் தாட்சாயினியை அவரின் சகோதரிகள் எச்சரிக்கை செய்கின்றார்கள். அந்நிகழ்விலிருந்து சிவபெருமானை பல சம்பங்கள் மூலம் அறிகிறார். ததிசி முனிவர், மாதங்கி துணையுடன் சிவபெருமான் மீது தான் காதல் கொண்டிருப்பதை உணர்கிறார்.காதலை உணர்ந்த சதி தன் காதலை நடனத்தின் மூலம் வெளிப்படுத்தி சிவனை அழைக்கிறாள்.சிவனும் அழைப்பை ஏற்று வருகை தர இருவரும் இணைந்து அனைவரின் முன்னிலையிலும் நடனத்தின் மூலம் தங்களின் காதலை வெளிப்படுத்துகிறார்கள்.\n\n\n\n\n\n\n\n\nSection::::மொழிமாற்றம்.\nஇத்தொடர் நாடகம் ஏஷ்யாநெட் தொலைக்காட்சியில் கைலாசநாதன் என்ற பெயரில் மலையாளத்திலும், மா தொலைக்காட்சியில் ஹர ஹர மகாதேவா என்ற பெயரில் தெலுங்கிலும், பெங்காலி, ஓடியா, மராத்தி போன்ற மொழிகளிலும் மொழிமாற்றம் செய்யப்பட்டு ஒளிபரப்பட்டது.\n\n"}
{"id": "178627", "url": "https://ta.wikipedia.org/wiki?curid=178627", "title": "2013 மே 10 சூரிய கிரகணம்", "text": "2013 மே 10 சூரிய கிரகணம்\n\n2013 மே 9-10 ஆந் திகதிகளில் (ஒருங்கிணைந்த அனைத்துலக நேரம்) (), 2013 பரிமாணங் கொண்ட கங்கண சூரிய கிரகணம் நிகழ்ந்தது. சூரிய கிரகணம் நிகழ்வது சந்திரன் புவிக்கும் சூரியனுக்குமிடையில் குறுக்கிடும்போது புவியிலிருப்போருக்குத் தோன்றும் ஒரு நிழல் தோற்றப்பாடு ஆகும். கங்கண சூரிய கிரகணம் என்பது சந்திரனின் தோற்றவிட்டம் சூரியனின் விட்டத்தை விட சிறிதாக இருக்கும்போது அது சூரியனின் நடுப்பகுதியை மறைப்பதால் நிகழ்வதாகும். இதனால் கிரகணம் ஒரு கங்கண (மோதிர) வடிவில் தோன்றும். இதனால் இது நெருப்பு வளையம் எனவும் அழைக்கப்படும். \nSection::::தோற்றும் இடங்கள்.\nஆஸ்திரேலியா, கிழக்கு பப்புவா நியூ கினி, சொலமன் தீவுகள், மற்றும் கில்பேர்ட் தீவுகள் உள்ளிட்டதான பசிபிக் பெருங்கடலின் கிழக்கு பிரெஞ்சு பொலினீசியாவில் இருந்து 171 - 225 கிலோகீட்டர் அகலப்பட்டையான பகுதியில் இக் கங்கணாகிரகணாம் தோற்றும். தோற்றும் காலம் 6 நிமிடம் 3 வினாடி வரையாக இருக்கும்.\n\nSection::::இலங்கை, இந்தியாவில்.\nஇலங்கை மற்றும் இந்தியாவில் உள்நாட்டு நேரப்படி அதிகாலை 2:05 முதல் முற்பகல் 8:55 வரை நிகழும். ஆயினும் பார்க்கமுடியாது.\n"}
{"id": "178629", "url": "https://ta.wikipedia.org/wiki?curid=178629", "title": "கையெறி விளையாட்டு", "text": "கையெறி விளையாட்டு\n\nகையெறி விளையாட்டு என்பது காதலி காதலனைக் மடக்கிய கையால் குத்தி விளையாடும் ஒருவகை இன்ப விளையாட்டு. இதில் போட்டி இல்லை. இது ஒருவகைத் திளைப்பு. \n"}
{"id": "178630", "url": "https://ta.wikipedia.org/wiki?curid=178630", "title": "சிற்றில் விளையாட்டு", "text": "சிற்றில் விளையாட்டு\n\nசிறுவர் சிறுமியர் மணல்வீடு கட்டி விளையாடும் பொழுதுபோக்குத் திளைப்பு ஆட்டத்தைச் சிற்றில் விளையாட்டு என்பர். தாய்தந்தையர் வீட்டில் வாழும் பாங்கை விளையாட்டாக நடித்துக்கொண்டு சிறுவர் சிறுமியர் சிற்றில் ஆடுவர். யில் எழுதிப் பழகுவது போல, வாழ்வியல் பாங்குகளை விளையாடிப் பழகும் விளையாட்டு இது. \n\nசமைத்தல், உணவு படைத்தல், குழந்தை வளர்த்தல், வயலுக்குச் சென்றுவருதல் முதலான பணிகளைச் செய்வது போல நடிப்பர். தெருமண்ணில் கட்டிய கரை அவர்களுக்கு வீடு. இதுதான் சிற்றில். சிறுவர் சிறுமியர் கட்டிய சிற்றிலைச் சிதைப்பதும் ஒரு விளையாட்டு. அண்பால் பிள்ளைத்தமிழ் நூல்களில் சிற்றில் சிதையேலே எனச் சிறுமியர் கெஞ்சுவது போல இந்தச் சிற்றில் பருவ விளையாட்டு வரும்.\n\nசங்ககாலத்தில் இது விளையாடப்பட்ட பாங்கைப் பல பாடல்கள் தெருவிக்கின்றன.\n\n"}
{"id": "178645", "url": "https://ta.wikipedia.org/wiki?curid=178645", "title": "பு. இரா. புருடோத்தமர்", "text": "பு. இரா. புருடோத்தமர்\n\nபுவனகிரி இராசகோபால் புருடோத்தமர் (1901 நவம்பர் 15 - 1976 சூன் 28) என்னும் பு. ரா. புருஷோத்தம நாயுடு வைணவக் குடும்பத்தில் பிறந்து, ஒருங்கே தமிழ்த் தொண்டும் வைணவத் தொண்டும் செய்தவர். வீர வைணவப் பரம்பரையைச் சேர்ந்தவர். இவர் முன்னோர்களுக்கும் பாம்பன் குமரகுருதாச சுவாமிகளுக்கும் நடந்த சித்தாந்தப் போர் அந்த நாள் தத்துவ உலகில் புகழ்பெற்ற நிகழ்வு ஆகும்.\n\nSection::::பிறப்பு.\nபுருடோத்தமர் புவனகிரியில் வாழ்ந்த இராசகோபால் – ஆண்டாளம்மாள் இணையருக்கு 1901 - நவம்பர் - 15ஆம் நாள் மூன்றாவது மகனாகவும் நான்காவது மகவாகவும் பிறந்தார். இவருக்கு அண்ணன்கள் இருவர், அக்காள் ஒருவர், தம்பியர் இருவர், தங்கையர் இருவர் என ஏழு உடன்பிறந்தோர்கள் இருந்தனர். \n\nSection::::கல்வி.\nதிருவரங்கத்தில் இருந்து சிதம்பரத்திற்கு மாற்றப்பட்ட ஸ்ரீ இராமானுஜ தர்சன வித்தியாசாலையின் கிளை அமைப்பான வரவர முனி பாடசாலையிலும் மற்றொரு பாடசாலையிலும் புருடோத்தமர் பள்ளிக் கல்வி பெற்றார். மதுரை செந்தமிழ்க் கல்லூரியில் அ. நாராயண ஐயங்கார், சேற்றூர் கவிராயர் ஆகியோரைப் போன்ற பெரும்புலவர்களிடம் தமிழ் கற்று வித்துவான் பட்டம் பெற்றார்.\n\nபுருடோத்தமர் தன் பெரிய தந்தையும் வைணவ அறிஞரும் அழகிய மணவாள இராமானுஜ ஏகாங்கி ஸ்வாமிகளிடம் வைணவத்தின் அடிப்படை நூல்களை எல்லாம் கற்றுத் தேர்ந்தார்.\n\nSection::::அலுவல்.\nவித்துவான் பு. இரா. புருடோத்தமர் பல்வேறு உயர்நிலைப் பள்ளிகளில் தமிழாசிரியராகப் பணியாற்றினார். சிதம்பரத்தில் அமைந்த பள்ளி ஒன்றில் இவர் தமிழாசிரியராகப் பணியாற்றிய பொழுது சிதம்பரத்தை அடுத்த அண்ணாமலை நகரில் அமைந்திருந்த மீனாட்சி தமிழ்க் கல்லூரியில் உ. வே. சாமிநாதையர் முதல்வராகப் பணியாற்றிக் கொண்டிருந்தார். அவரின் அழைப்பை ஏற்று புருடோத்தமர் அக்கல்லூரியில் தமிழாசிரியராகப் பணியை ஏற்றார்.\n\n1935 ஆம் ஆண்டில் திருவையாறு அரசர் கல்லூரியில் தமிழாசிரியராகப் பணியை ஏற்றார்.\n\n1948 ஆம் ஆண்டில் சென்னைப் பல்கலைக்கழகத்தின் தமிழாராய்ச்சித் துறையில் விரிவுரையாளராகப் பணியேற்றார். 1961ஆம் ஆண்டில் அப்பணியிலிருந்து ஓய்வுபெற்றார். பின்னர் பல்கலைக்கழக நல்கைக் குழுவின் மானியம் பெற்று நான்காண்டுகள் ஆய்வுப்பணியில் ஈடுபட்டார்.\n\nSection::::தமிழ்ப் பணி.\nபுருடோத்தமர், மணிப்பிரளவ நடையில் இருந்த வைணவ விளக்கங்களை (வியாக்யானங்கள்) தமிழ்படுத்தி வெளியிட்டார். அவை வருமாறு:\n\n\nSection::::மறைவு.\nபுருடோத்தமர் பணியிலிருத்து ஓய்வுபெற்ற பின்னர், தன் மனைவி, மகள்கள் மூவர், மகன்கள் இருவர் ஆகியோருடன், கடலூரில் வாழ்ந்தார். தனது 75ஆவது அகவையில் 1976 சூன் 28 ஆம் நாள் காலமானார்.\n\nSection::::வாழ்க்கை வரலாறு.\nபு. இரா. புருடோத்தமரின் வாழ்க்கை வரலாற்றை அவர் மாணவர் ஆர். ஆள்வந்தார் என்பவர் புருஷோத்தம நாயுடுவின் தமிழ் - வைணவத் தொண்டு என்னும் நூலில் பதிவுசெய்திருக்கிறார்.\n"}
{"id": "178647", "url": "https://ta.wikipedia.org/wiki?curid=178647", "title": "பெரிய கப்பற் பறவை", "text": "பெரிய கப்பற் பறவை\n\nபெரிய கப்பற் பறவை (\"Great Frigatebird\", \"\"Fregata minor\"\") என்பது கப்பற்பறவை குடும்பத்தைச் சேர்ந்த ஓர் கடற்பறவையாகும். \nSection::::கூடமைப்பு.\nகலாபகசுத் தீவுகள் உட்பட்ட பசுபிக், இந்தியப் பெருங்கடல் மற்றும் தென் அத்திலாந்திக் பகுதிகளில் இவை கூடுகட்டும்.பெரிய கப்பற் பறவை 105 செ.மீ. நீளமுடைய பெரிய கூடுகளைக் கட்டும். \n\n"}
{"id": "178649", "url": "https://ta.wikipedia.org/wiki?curid=178649", "title": "கன்னியாகுமரி திவ்ய தேசங்கள்", "text": "கன்னியாகுமரி திவ்ய தேசங்கள்\n\nகன்னியாகுமரி மாவட்ட திவ்ய தேசங்கள் கன்னியாகுமரியில் உள்ள ஆழ்வார்களால் மங்களாசாசனம் (பாடல்) செய்யப்பட்ட வைணவத் திருத்தலங்கள்.\n\nதிருப்பதிசாரம்;.கன்னியாகுமாரி மாவட்டம் ,தோவாளை வட்டத்தில் அமைந்திருக்கும் ஒரு சிற்றூர். நாகர்கோவிலிலிருந்து ஆரல்வாய் மொழிக்குச் செல்லும் முக்கிய சாலையில் சற்று ஒதுங்கி ,5 கிலோ மீட்டர் தொலைவில் உள்ளது. 108 திவ்ய தலங்களில் இதுவும் ஒன்று. மூலவர் திருவாழிமார்பன் ஆவார். கி.பி.ஒன்பதாம் நூற்றாண்டைச் சேர்ந்த வைணவமா முனிவர் நம்மாழ்வார் இத்திருத் தலத்தில் பிறந்த்தால், இவ்விடம் பெரும் புகழ்பெற்றது.’வான்பரிசாரத்து இருந்த என் திருவாழ்மார்பர்’. வைணவ நூல்களில் இவ்வூர் திருவாம்பரிசாரம்’ என்றே குறிக்கப்படுகிறது. திரு என்கிற இலக்குமியை மார்பில் கொண்டுள்ளதால் இங்கு தாயாருக்கு தனி சந்நிதி இல்லை. ஊர்மக்களின் முக்கிய தொழில் பயிர்தொழிலேயாகும். வயலும் தென்னந்தோப்புகளும் அதிகம் காணப்படும்.\n\nதிருவட்டாறு ;கன்னியாகுமாரி மாவட்டம் கல்குளம் வட்டத்தில் திருவட்டாறு அமைந்துள்ளது.இவ்வூர் நாகர்கோவிலிலிருந்து 23 கி.மீ. தொலைவிலுள்ளது.குழித்துறை அருகிலுள்ள்ள ரயில் நிலையமாகும். பறளியாறு, திருவட்டாற்றினை மூன்று பக்கமாக சுற்றி வருவதால் திருவட்டாறு என பெயர்பெற்றது.அருள்மிகு ஆதிகேசவப்பெருமாள் தலத்தின் மூலவராவார்.நிலமடந்தையும் திருமடந்தையும் தேவியராவர். புனித நீர்- வாட்டாறு இராமதீர்த்தம் , தலமரம்-செண்பக மரம்.\n\nஅருமையான கோவில்.புரட்டாசி மாதம் 3 முதல் 9 ஆம் நாள்வரையிலும் பங்குனி மாதம் 3 முதல் 9 நாள் வரையிலும் சூரியன் மறையுமுன் கருவறை நோக்கி தன் கதிர்களைப் பரப்பி அஞ்சலிப்பது சிறப்பாகும். நம்மாழ்வரால் பாடப்பெற்ற திருத்தலமாகும்.சைதன்யமகா பிரபு இத்தலத்திலிருந்து பிரம்மசம்கிதைக்கு உரை எழுதினார். இன்னொரு சிறப்பு இவ்விடத்தினைச் சுற்றி 12 சிறப்புமிக்க சிவாலயங்கள் உள்ளன. தூய்மையாகப் பராமரிக்கப்படும் இக் கோவிலில் அநேக சிற்ப வேலைப்பாடுகள் உள்ளன. வயல்களும் சோலைகளும் அழகு சேர்கின்றன. ஆடி, தை இரு மாதங்களில் 108 பதார்தங்களுடன் பூசை செய்து பக்தர்களுக்கு வழங்கப்படுகிறது. தங்கும் வசதிகளும் உள்ளது. வைணவர்களின் 108 திவ்யதேசங்களில் இரு தேசங்கள் இம்மாவட்டத்திலுள்ளன.\n\n"}
{"id": "178654", "url": "https://ta.wikipedia.org/wiki?curid=178654", "title": "பயோனிர் குமாரசாமி", "text": "பயோனிர் குமாரசாமி\n\nபயோனிர் குமாரசாமி (12-8-1887_18-8-1960) கன்னியாகுமாரி மாவட்டத்தின் தலைநகர் நாகர்கோவிலின் வடக்குபகுதியில் அமைந்துள்ள வடசேரி பகுதியில் ஏழை நெசவாளர் குடும்பத்தில் பிறந்தார்.ஏழ்மை காரணமாக அவரால் நான்காம் வகுப்புவரை மட்டுமே பள்ளியில் படிக்க முடிந்தது. சிறுகடைகளில் பணிசெய்தார்கள்.சென்னையில் வாழ்க்கை_ அந்த இளம் வயதிலேயே தாயாரின் ஆசியுடன் சென்னை சென்று, பல இன்னலுக்கிடையே ,சென்னை பல்கலைக் கழகத் தழிழ் பேரறிஞர் கே.என். சிவராஜபிள்ளை அவர்களின் துணையுடன் அடிசன் போக்குவரத்து நிறுவனத்தில் கம்மியராக சேர்ந்து வாகனவியலில் தேர்ச்சி பெற்றார்.அவர் பேருந்து ஓட்டுனர் உரிமமும் பெற்றார். நான்கு ஆண்டுகளுக்குப் பின் நாகர்கோவில் திரும்பி அங்கு தனியார் நிறுவனம் ஒன்றில் சிலகாலம் ஓட்டுநராக பணியில் இருந்தார். அப்போது மதுக்கடை ஒன்றினை தொடங்கினார். \nகடின உழைப்பு- சிறுகச்சிறுக பொருள் சேர்த்து ஒரு பேருந்தை வாங்கினார்.அதனை நாகர்கோவில்- திருவனந்தபுரம் வழித்தடத்தில் அவரே ஓட்டுநராக இருந்து நடத்தினார். பல பேருந்துகளை வாங்கி தன் நிறுவனத்தை விரிவு படுத்தி அதற்கு பயோனிர் மோட்டார் சர்வீசு என பெயரிட்டார். அன்று முதல் அவர் பயோனிர் குமாரசாமி என அழைக்கப் பட்டார். அந்நிறுவனம் பெரியதாக வளர்ந்தது. அவரது திறமை யும் வெளிப்பட்டது.இல்லறம் தக்க வயதில் நாகம்மையார் எனும் மங்கை நல்லாளை தன் வாழ்க்கை துணையாக ஏற்று நான்கு பெண் மக்களைப் பெற்றார்.\nஅவரது நிறுவனம் இரயில் போக்குவரத்திற்கு பயணச்சீட்டு வழங்கும் உரிம்ம் பெற்று இருந்த்து. தபால் போக்கு வரத்திற்கும் உதவுவதாக திகழ்ந்த்து.விடாமுய்றசி - 1929-ல் மலைத் தோட்டங்களை வாங்கி, காடுகளை வளம் கொழிக்கும் நிலங்களாக மாற்றினார். இரப்பர், பழவகைகள்,மரவள்ளிக் கிழங்கு,என பயிரிட்டு வளர்ந்தார்.சில இடங்களில் அரிசி ஆலைகளை நிறுவினார்.தரமான ஓடுகளை தந்தார்.1942-ல் இராஜகமங்கலத்தில் உப்பளம் அமைத்தார்.நாகர்கோவிலில் முதன்முதலாக சினிமா திரைஅரங்கம ஏற்படுத்தினார்.\nநாகர்கோவில் நகருக்கு முதலில் மின்சாரம் கொண்டு வந்தார்.பயோனிர் பவர் ஹவுஸ் என பெயரிட்டார்.பார்வதிபுரத்தில் அவரது மனைவியின் பெயரில் ஒரு நூர்பாலையினை நிறுவினார்.பல கல்வி நிறுவனங்களுக்கு தாராளமாக நிதி உதவி உள்ளார்.ஒரு ஏழை குடும்பத்தில் பிறந்து தன் முயற்சியால் இன்றைய இளைய சமூகத்திற்கு ஓர் எடுத்துக் காட்டாக அவர் திகழ்கிறார். அவர்1960 ஆம் ஆண்டு அக்டோபர் மாதம் 18 ஆம் நாள் இவ் உலக வாழ்க்கையை நீத்தார்.நாகம்கோவிலில் அரசு உதவிபெறும் பயோனிர் குமாரசாமி கல்லூரி ஒன்றினை அவரது குடும்பத்தினர் நடத்திவருகிறார்கள்.\n"}
{"id": "178656", "url": "https://ta.wikipedia.org/wiki?curid=178656", "title": "பிரசிடென்ட் நாயனார்", "text": "பிரசிடென்ட் நாயனார்\n\nபிரசிடென்ட் நாயனார் (1889-1954) குமரிமாவட்டத் தலைநகர் நாகர்கோவிலின் வடசேரி பகுதியில் ஆறுமுகப்பெருமாள்-கேசவம்மாள் தம்பதியருக்கு மகனாகப் பிறந்தார். தமது 14 வயதில் பள்ளிபடிப்பை சிறப்பாக முடித்து, திருவனந்தபுரத்தில் கல்லூரிப் படிப்பினைத் தொடர்ந்தார்கள். பட்டப் படிப்பினை முடித்து பின் சட்டப் படிப்பினையும் முடித்தார். அப்போதைய திருவனந்தபுரம் தலைமைச் செயலகத்தில் உயர்பதவியில் அமர்ந்தார். நூலகங்களை நன்கு பயன்படுத்தி தன் அறிவுத் திறனை வளர்த்துக் கொண்டார். இந்த காலத்தில் அவருக்குத் திருமணம் நடந்தது.அவரது மணவாழ்க்கை சிறிது காலமே. துணை இழந்த அவர் தமது பதவியை விடுத்து நாகர்கோவிலுக்கே வந்து மறுமணம் செய்து கொள்ளா மலே பொது வாழ்வில் தம்மை அர்பணித்துக் கொண்டார். அவர் பிறந்த வடசேரிப் பகுதியில் தொடக்கப்பள்ளிகூடம் இல்லாத நிலை.பள்ளிக்கூடம் அமைக்க ஒருகுழு அமைக்கப்பட்டது. அதற்கு தலைவராக இருந்து,பல எதிர்ப்புகளுக்கிடையே இன்று சிறப்பாக நடைபெறும் எஸ்.எம்.ஆர். வி.மேல்நிலைப் பள்ளி உருவாக பெரிதும் காரணமாக இருந்தார். இப்பள்ளி 1919 ல் தொடங்கப்பட்டது முதல் 1943 வரை அதன் மேலாளராக இருந்து அதன் வளர்ச்சிக்குப் பெரிதும் உதவினார். அவர் பெயரில் பெரிய நினைவுக் கட்டிடம் ஒன்று எழுப்ப பட்டுள்ளது. \nவளர்ந்து வரும் நாகர்கோவில் பகுதியினை சிறப்பாக நடத்த அரசு நகர மேம்ம்பாட்டுக் குழுவினை ஏற்படுத்தியது.அதன் தலைவராக நீதிபதி திரு.சிவசங்கரன் பிள்ளையும் துணைத் தலைவராக திரு.நாயனார் அவர்களும் அரசால் நியமிக்கப் பட்டார்கள். தலைவர் மாற்றலாகி செல்லவே நாயனார் அவர்களே பொறுப்பினை ஏற்றார். 1920-ல் நகரசபையாக ஆனது .நடைபெற்ற தேர்தலில் போட்டி இன்றி தலைவரானார்.அவரது பணியினைக் கண்ட மக்கள் மூன்றுமுறை அவரை தலைவராக தேர்ந்து எடுத்தனர். அப்போது தலைவர் பதவி பிரசிடென்ட் என்று அறியப்பட்டது.அதுமுதல் பிரசிடென்று நாயனார் என்றே அறியப்படலானார். அவரது பணிகாலத்தில் பல துறைகளிலும் முன்னேற்றம் கண்டது.வடசேரி பகுதியில் குழந்தைகள் நல மையத்தினை ஏற்படுத்தினார்கள். சாலைகளிலும் வீதிகளிலும் தெருவிளக்கு அமைத்தார்கள். நகரைச் சுத்தமாக வைக்க அனைத்து நடவடிக்கைகளையும் மேற்கொண்டார். பலசமயங்களிலும் தன் கைப்பொருளை செலவிட்டார். அனைத்து இன மக்களிடமும் நல்லுறவு நிலவியது. கவிமணி தேசியவிநாயகம்பிள்ளை அவரது நண்பராவார். தனது விடாமுயற்சியால் பொதுமக்களின் ஒத்துளைப்புடன் அவருக்கு வடசேரிப்பகுதியில் ஒரு மணிமண்டபம் அமைத்தார்கள். இன்று அது மாவட்ட மைய நூலகமாக சிறப்பாக செயல் படுகிறது. கல்விப் பணிக்காகவும் பொது நலனுக்காகவும் தன் வாழ்க்கையை ஒப்படைத்தவர். ஓசையில்லாமல் பணியாற்றிய அவரை இன்று பலர்அறியமாட்டார்கள்.\n\nஆதாரம் வெள்ளிவிழா மலர்-சாலியர் மகாஜன சங்கம், நாகர்கோவில் 1999 அவரை நேரில் அறிந்தவர்கள் மூலம்.\n"}
{"id": "178660", "url": "https://ta.wikipedia.org/wiki?curid=178660", "title": "பெரியவர் முத்துசாமி", "text": "பெரியவர் முத்துசாமி\n\nபெரியவர் முத்துசாமி- எழில் கொஞ்சும் நாஞ்சில் நாட்டின் தலைநகர்\nநாகர்கோவிலின் வடசேரிப் பகுதியில் சுப்பிரமணியன்-பொன்னம்மாள் தம்பதியருக்கு மகனாகப் பிறந்தார்..இளமையில் வடசேரி அரசுத் தொடக்கப்பள்ளியிலும்,கோட்டார் அரசு உயர்நிலைப் பள்ளியிலும் நாகர்கோவில் இசுகாட் கிருத்துவக் கல்லூரியிலும் அதன்பின் மதுரை அமேரிக்கன் கல்லூரியும் படிப்பைத் தொடர்ந்தார்கள்.படிப்பை முடித்ததும் புதிதாகத் தொடங்கப்பட்ட எஸ.எம். ஆர் வி.பள்ளியில் ஆசிரியப் பணியினைத் தொடங்கினார். வள்ளியம்மையை கரம்பற்றி இல்லறம் தொடங்கினார். கணவரின் பாங்கறிந்து ஒழுகும் அவர்,கணவருக்கு அனைத்து வகையிலும் உதவினார்.அவர்களுக்கு 5 ஆண் ,4 பெண் மக்கள். பெரிய குடும்பப் பொறுப்புடன் சமூகப் பொறுப்பையும் ஏற்றார் முத்துசாமி. திருவிதாங்கூர் மாநிலக் கைத்தறிஆலோசனைக் குழுத் தலைவர், தி. மா. நூல்-ஜவுளி வியாபாரிகள் சங்கத் தலைவர், நாகர்கோவில் நூல் வியாபாரிகள் சங்க செயலர் ,நாகர்கோவில் நகர் மன்ற உறுப்பினர், பகுதி கைத்தறி நெசவாளர் கூட்டுறவுசங்கத் தலைவர், வடசேரி கூட்டுறவுச் வங்கி நிறுவனர், மேலாளர், எஸ. எம் ஆர் வி . பள்ளி என பலபல பொறுப்புகளை ஏற்று மிகத்திறம்பட செயல் பட்டார்.\nவடசேரிப் பகுதியில் தனித்தனியாகப் பிரிந்து இருந்த சாலியர் சமூக மக்களை ஒற்றுமையுடன் இணைத்தார்.அவர்கள் அனைவரும் வாழ்வில் முன்னேற பல உதவிகளைச் செய்தார். இதற்கு அனைவரின் ஒத்துழைப்பும் அவருக்குக் கிடைத்தது.அவரது பெரும் பணியினை பாராட்டி பொன்னாடைப் போர்த்தி பொற்கிழி அளித்து 4-9-1981 விழா எடுத்தனர் மக்கள்.இவரது சீரிய முயற்சியால் எஸ. எம். ஆர். வி. பள்ளியில் பிரசிடென்ட் நாயனார் நினைவு கட்டிடம் எழுந்த்து. தனது தள்ளாத வயதிலும் சமுதாயத்திற்காக உழைத்தார். அவர் 2-2-1988 இயற்கை எய்தினார்.\n"}
{"id": "178664", "url": "https://ta.wikipedia.org/wiki?curid=178664", "title": "மனோகர் பாரிக்கர்", "text": "மனோகர் பாரிக்கர்\n\nமனோகர் கோபாலக்கிருஷ்ண பிரபு பாரிக்கர் (\"Manohar Parrikar\", திசம்பர் 13, 1955 - மார்ச் 17, 2019) என்பவர் ஓர் இந்திய அரசியல்வாதி ஆவார். இவர் கோவா மாநிலத்தின் முன்னாள் முதலமைச்சர் ஆவார். இவர் 2000 ஆம் ஆண்டு முதல் 2005 வரையிலும், பின்னர் 2012 முதல் 2014 வரையிலும், 2017 முதல் 2019 வரை கோவா மாநிலத்தின் முதலமைச்சராக இருந்தார்.\n\n2017 கோவா சட்டமன்றத் தேர்தலில் குறைந்த தொகுதிகளில் வெற்றி பெற்ற பாரதிய ஜனதா கட்சி, மனோகர் பாரிக்கர் தலைமையில் கூட்டணி கட்சிகளின் ஆதரவுடன் கோவாவில் ஆட்சி அமைத்தார்.\n\nSection::::ஆரம்ப கால வாழ்க்கை.\nபாரிக்கர் கோவா மாநிலத்தின் மப்பூசாவில் பிறந்தவர். இவர் மார்கோவாவில் உள்ள லயோலா உயர்நிலைப்பள்ளியில் பயின்றார். மராத்தியில் தனது இடைநிலை கல்வியை நிறைவு செய்தவர். 1978இல் பம்பாயிலுள்ள ஐஐடி யில் உலோகவியலில் பொறியியல் படித்தார். இந்திய வரலாற்றிலேயே \"ஐஐடி\"யில் படித்த முதல் மாநில முதல்வர் ஆவார். மனோகர் பாரிக்கரும், நந்தன் நிலெக்கணியும் 1978 ஆம் ஆண்டில் ஐஐடியில் இருந்து ஒன்றாக பட்டம் பெற்றவர்கள்.\n\nSection::::அரசியல் வாழ்க்கை.\nபாரதீய ஜனதா கட்சியின் உறுப்பினரான பாரிக்கர் அக்கட்சியின் முதல் கோவா முதல்வர் ஆவார். பாரிக்கர் முதலில் 1994 ஆம் ஆண்டு கோவா மாநிலத்தின் இரண்டாவது சட்டமன்றத்தில் உறுப்பினராக தேர்ந்தெடுக்கப்பட்டார். பின்னர் ஜூன் 1999 முதல் நவம்பர் 1999 வரை எதிர்க்கட்சி தலைவராக பதவி வகித்தார். பாரிக்கர் அக்டோபர் 24, 2000 ஆம் ஆண்டில் முதல் முறையாக கோவாவின் முதல்வர் ஆனார். ஆனால் அவரது பதவிக்காலம் பிப்ரவரி 27, 2002 வரை மட்டுமே நீடித்தது. பின்பு ஜூன் 5, 2002இல் இவர் மீண்டும் முதல்வராக தேர்ந்தெடுக்கப்பட்டார்.\n\nபின்னர் 29 ஜனவரி 2005இல், நான்கு பா.ஜ.க உறுப்பினர்கள் பதவி விலகியதன் காரணமாக இவரது அரசாங்கம் சட்டமன்றத்தில் பெரும்பான்மையை இழந்தது. எனினும் பிப்ரவரி 2005இல் பெரும்பான்மையை நிரூபித்தார். 2007 ஆம் ஆண்டில், பாரிக்கர் தலைமையிலான பா.ஜ.க அரசை, திகம்பர் காமத் தலைமையிலான இந்திய தேசிய காங்கிரஸ் கோவா மாநில தேர்தலில் தோற்கடித்தது. மீண்டும் பா.ஜ.க மார்ச் 2012 இல் நடைபெற்ற கோவா சட்டசபை தேர்தலில் 24 இடங்களை வென்று மீண்டும் வெற்றி பெற்றது.\n\n2014 ஆம் ஆண்டின் இந்தியப் பொதுத் தேர்தலில், கோவாவின் இரு மக்களவைத் தொகுதிகளிலும் பாரதிய ஜனதா கட்சி வெற்றிபெற்றது. பாரிக்கர், உத்திரப் பிரதேசத்திலிருந்து பாரதிய ஜனதா கட்சியின் சார்பாக நாடாளுமன்ற மாநிலங்களவை உறுப்பினராகத் தேர்ந்தெடுக்கப்பட்டார். இவர் நரேந்திர மோதியின் அமைச்சரவையின் முதல் விரிவாக்கத்தின் போது பாதுகாப்புத் துறை அமைச்சராகப் பதவியேற்றார்.\n\nபின்னர் மார்சு 14, 2017 ஆம் ஆண்டு மீண்டும் கோவா மாநில முதலமைச்சராக மூன்றாவது முறையாக பதவி ஏற்றார்.\n\nSection::::இறப்பு.\nகணையப் புற்றுநோய் பாதிப்பால், சிகிச்சை பெற்று வந்த இவர் சிகிச்சை பலனின்றி மார்ச் 17, 2019 அன்று காலமானார்.\n\n"}
{"id": "178688", "url": "https://ta.wikipedia.org/wiki?curid=178688", "title": "சா. தர்மராசு சற்குணர்", "text": "சா. தர்மராசு சற்குணர்\n\nசாமுவேல் தர்மராசு சற்குணர் (1877 மே 25 - 1952 திசம்பர் 23) தமிழ்க் கல்வியைப் பரப்புவதற்காகச் சென்னையில் தென்னிந்தியத் தமிழ்க் கல்விச் சங்கம் அமைத்த முன்னோடி; தமிழர்களுக்குத் தமிழ்மட்டும் போதாது, பல மொழி அறிவும் இருந்தால்தான் தமிழின் சிறப்பைச் சரியாகப் புரிந்து கொள்ள முடியும் என்று பல மொழி கற்றுத்தேர்ந்த மேதை. எளிய நடையில் தமிழை எழுதவும் சொல்லிக் கொடுக்கவும் வேண்டும் என்று வலியுறுத்தியவர்.\n\nSection::::பிறப்பு.\nசா. தர்மராசு சற்குணர் தூத்துக்குடி மாவட்டத்தில் உள்ள நாசரேத் என்னும் சிற்றூரில் வாழ்ந்த தமிழறிஞர் சாமுவேல் என்பவருக்கு மகனாக 1877 மே 25 ஆம் நாள் பிறந்தார்.\n\nSection::::கல்வி.\nசற்குணர் தாய்மொழியாகிய தமிழோடு வடமொழி, தெலுங்கு, கன்னடம், மலையாளம், ஆங்கிலம் ஆகிய மொழிகளைக் கற்றுத் தேர்ந்தார்.\n\nSection::::பணி.\nசற்குணர் தன்னுடைய பணிவாழ்க்கையை ஆங்கில ஆசிரியராகத் தொடங்கினார். பின்னர் சென்னை கிறித்துவக் கல்லூரியில் தமிழாசிரியராகச் சேர்ந்து, பேராசிரியராக உயர்ந்தார்.\n\nSection::::தமிழ்ப்பணி.\nகல்லூரிப் பணிக்கு அப்பாலும் தொண்டு செய்ய விரும்பிய சற்குணர், அதே எண்ணத்தைக் கொண்டிருந்த அ. கி. பரந்தாமனாருடன் இணைந்து 1925 சனவரி 15 ஆம் நாள் சென்னையில் தென்னியந்தியத் தமிழ்க் கல்விச் சங்கம் என்னும் அமைப்பை நிறுவினார். சற்குணர் தலைவராகவும் அ.கி.பரந்தாமனார் செயலாளராகவும் பணியாற்றினர். அச்சங்கத்தில் சென்னை பல்கலைக்கழக வித்துவான் தேர்விற்கு பயிற்சி அளிக்கப்பட்டது.\n\nமுழுக்க முழுக்க கற்பிக்கும் பணியிலேயே தன்னை ஈடுபடுத்திக் கொண்டதால், சற்குணர் எழுத்துப் பணியில் அதிகம் ஈடுபடவில்லை. ஆனால் இவர் தம் காலத்தில் சிறந்த ஆராய்ச்சியாளராகத் திகழ்ந்தார்.\n\nசென்னைப் பல்கலைக்கழகத் தமிழ்க்குழு உறுப்பினராகவும் பணியாற்றினார்.\n\nSection::::மணிவிழா.\nதர்மராசு சற்குணரின் மணிவிழா 1937 ஆம் ஆண்டில் அ.கி.பரந்தாமனார் முயற்சியால் உ. வே. சாமிநாதையர் தலைமையில் சென்னையில் கொண்டாடப்பட்டது. இந்த விழாவில் பல தமிழறிஞர்கள் கலந்து கொண்டு அவருடைய பன்முக ஆளுமையை எடுத்துக் கூறினர். சற்குணர் மலரும் சற்குணீயமும் என்ற அரிய சிறப்பு மலரும் அப்போது வெளியிடப்பட்டது.\nSection::::மறைவு.\nதமிழுக்காகவே தன்னை அர்ப்பணித்துக்கொண்ட சற்குணர் 1952 திசம்பர் 23 ஆம் நாள் இயற்கை எய்தினார்.\n\n"}
{"id": "178691", "url": "https://ta.wikipedia.org/wiki?curid=178691", "title": "அரங்கசாமி நாயக்கர்", "text": "அரங்கசாமி நாயக்கர்\n\nஅரங்கசாமி நாயக்கர் (1884 பிப்ரவரி 6 – 1943 சனவரி 6) பிரெஞ்சிந்தியா என அழைக்கப்பட்ட இன்றைய புதுச்சேரி மாநிலத்தின் விடுதலைக்காகப் போராடிய வீரர்; தமிழறிஞர். ‘பிரெஞ்சிந்திய காந்தி’ என்று அழைக்கப்பட்டவர்.\n\nSection::::பிறப்பு.\nஅரங்கசாமி நாயக்கர் 1884 பிப்ரவரி 6 ஆம் நாள் பிறந்தார். அவர் பெற்றோரைப் பற்றி அறிய இயலவில்லை. இவர் புதுச்சேரி மாநிலம் திருநள்ளாறு வட்டத்தில் உள்ள இளையான்குடி என்னும் சிற்றூரில் வாழ்ந்தார்.\n\nSection::::பொது வாழ்க்கை.\nபிரஞ்சு நாட்டிடம் அடிமைப்பட்டிருந்த புதுச்சேரியின் விடுதலைக்காகப் போராடினார். திருநள்ளாறு நகர்மன்றத் தலைவராகப் பணியாற்றினார். சுயமரியாதை இயக்க ஈடுபாட்டால் தனது வீட்டிலேயே தாழ்த்தப்பட்டோருக்கு சமபந்தி உணவளித்தவர்.\n\nSection::::இதழும் படைப்புகளும்.\nஅரங்கசாமி நாயக்கரும் அவர்தம் நண்பர்களும் இணைந்து பிரெஞ்சிந்தியக் குடியரசுப் பத்திரிக்கை என்னும் இதழை வெளியிட்டனர். அதில் விடுதலைப் போராட்டச் செய்திகளும் தமிழ்மொழி பற்றிய கட்டுரைகளும் இடம்பெற்றன.\n\nஅரங்கசாமியார் அவ்விதழில் தமிழிலக்கணம் பற்றிய பல கட்டுரைகளை எழுதினார். காரைக்கால் வ. பொன்னையா, திருநள்ளாறு தேனூர் பாலசுப்பிரமணியம் என்னும் இருவரும் அக்கட்டுரைகளைத் தொகுத்து குடியரசு தமிழ் ஆரம்ப இலக்கணம் என்னும் நூலாக 1944 பிப்ரவரி 3 ஆம் நாள் வெளியிட்டனர்.\n\nSection::::மறைவு.\nஇவர் 1943 சனவரி 6 ஆம் நாள் காலமானார்.\n\nSection::::வாழ்க்கை வரலாறு.\nஅரங்கசாமியாரின் வாழ்க்கை வரலாற்றை அவர் மருமகள் சியாமளா சவுந்திரசாமி நான்கு ஆண்டுகள் உழைத்து, பிரெஞ்ச் இந்திய காந்தி அரங்கசாமி நாயக்கர் என்னும் நூலாக எழுதி உள்ளார்.\n"}
{"id": "178692", "url": "https://ta.wikipedia.org/wiki?curid=178692", "title": "இனப்பாகுபாட்டுக் குற்றம்", "text": "இனப்பாகுபாட்டுக் குற்றம்\n\nஇனப்பாகுபாட்டுக் குற்றம் என்பது, \"ஆட்சி அதிகாரத்தைப் பேணிக்கொள்ளும் நோக்குடன், ஒரு இனக் குழுவினரால், பிற இனக் குழுவிற்கு அல்லது இனக் குழுக்களுக்கு எதிராகத் திட்டமிட்டு நடத்தப்படும் அடக்குமுறை, மேலாதிக்கம் என்பவை சார்ந்த நிறுவனமயப்படுத்திய ஆட்சிச் சூழலில் இழைக்கப்படும்\", மனித குலத்துக்கு எதிரான பிற குற்றங்களை ஒத்த மனிதாபிமானம் அற்ற செயல்கள் என 2002 ஆம் ஆண்டின் பன்னாட்டுக் குற்றவியல் நீதிமன்றத்தின் உரோம் சட்டம் வரைவிலக்கணம் கூறுகிறது. இது பொதுவாக 1948 ஆம் ஆண்டுக்குப் பின் தென்னாப்பிரிக்காவில் நிலவிய இனப்பாகுபாடு சார்ந்தது. \n\nSection::::வரலாறு.\nஇந்த இனப்பாகுபாட்டு முறைமை குறித்த குற்றச் சாட்டுகள் 1948 ஆம் ஆண்டு யூலை 12 ஆம் தேதியே ஐக்கிய நாடுகளின் கவனத்துக்குக் கொண்டுவரப்பட்டது. தென்னாப்பிரிக்க ஒன்றியத்தில் இந்திய இனத்தவர் நடத்தப்படும் முறை குறித்துக் கவலை தெரிவித்து ஐக்கிய நாடுகளின் பொதுச் செயலருக்கு எழுதிய கடிதம் ஒன்றை அப்போதைய இந்தியப் பேராளர் முனைவர். பத்மநாபபிள்ளை வெளியிட்டார். இந்த நீதியற்றதும் இனவாதம் சார்ந்ததுமான இந்த முறைமைக்குப் பன்னாட்டு அளவில் கண்டனங்கள் எழுந்ததுடன், தென்னாப்பிரிக்க அரசின் மீது அழுத்தங்களைக் கொண்டுவருவதற்கு, முறையான சட்டக் கட்டமைப்பு ஒன்று அவசியம் எனப் பலரும் வலியுறுத்தினர்.\n\n1971 ஆம் ஆண்டில், இனப்பாகுபாட்டை ஒடுக்குவதற்கும், அதற்குத் தண்டனை அளிப்பதற்குமான ஒழுக்காற்று வரைவு ஒன்றை சோவியத் ஒன்றியமும், கினியாவும் கூட்டாகச் சமர்ப்பித்தன. 1973 ஆம் ஆண்டில் இனப்பாகுபாட்டுக் குற்றத்தை அடக்குவதற்கும் தண்டனை அளிப்பதற்குமான பன்னாட்டு மரபொழுங்குக்கான உரையை ஐக்கிய நாடுகள் பொதுச் சபை ஏற்றுக்கொண்டது. இதற்கு 31 நாடுகள் கையொப்பம் இட்டதுடன், 107 நாடுகள் பங்காளர்களாகவும் இருந்தனர்.\n\nஇவ்வாறாக, இனப்பாகுபாடு மனிதகுலத்துக்கு எதிரான குற்றம் என ஏற்றுக்கொண்டபோது அதன் செயற்பாட்டு எல்லை தென்னாப்பிரிக்காவையும் தாண்டி விரிந்ததாக இருந்தது. பொதுவாக இனப்பாகுபாட்டுக் குற்றம் என்னும் தொடர் தென்னாப்பிரிக்காவுடன் தொடர்புடையதாக எண்ணப்பட்டபோதும், இத்தொடர் எந்த நாட்டிலும் இருக்கக்கூடிய இனப்பாகுபாட்டுக் கொள்கைகளைக் குறிக்கும் \n\nபின்னர் மேலும் எழுபத்தாறு நாடுகள் இந்த மரபொழுங்குக்கு ஆதரவாகக் கையொப்பம் இட்டன. ஆனாலும் பல நாடுகள் இதில் கையொப்பம் இடவோ அதனை ஏற்றுக்கொள்ளவோ இல்லை. கனடா, பிரான்சு, செருமனி, இசுரேல், இத்தாலி, நெதர்லாந்து, ஐக்கிய இராச்சியம், ஐக்கிய அமெரிக்கா என்பவை கையொப்பம் இடாத நாடுகளுள் அடங்குவன. தாம் இதற்கு எதிராக வாக்களித்தது குறித்து விளக்கம் அளித்த ஐக்கிய அமெரிக்கப் பிரதிநிதியான இளைய கிளரென்சு கிளைய்ட் பெர்கூசன், இந்த முறையில் இனப்பாகுபாடு மனித குலத்துக்கு எதிரான ஒரு குற்றமாக்கப்படலாம் என்பதை ஏற்றுக்கொள்ள முடியாது என்றும், மனித குலத்துக்கு எதிரான குற்றங்கள் மோசமானவை, அதனால் மிகக் கவனமாக அவை விவரிக்கப்படுவதுடன், ஏற்கெனவே இருக்கும் அனைத்துலகச் சட்டங்களின் அடிப்படையில் பொருள் கொள்ளப்பட வேண்டியன என்றும் கூறினார்\n"}
{"id": "178693", "url": "https://ta.wikipedia.org/wiki?curid=178693", "title": "அகவூர் நாராயணன்", "text": "அகவூர் நாராயணன்\n\nஅகவூர் நாராயணன் என்பவர் பிரபலமான மலையாள எழுத்தாளர் ஆவார்.\n\nSection::::வாழ்க்கைக் குறிப்பு.\nஇவர் அகவூரில் 1929 ஆம் ஆண்டு பிறந்தவர். இளமைக் காலத்தில் வேதமும், சமசுகிருதமும் கற்றார். ஆலுவ யுசி கல்லூரியிலும், பின்னர் திருவனந்தபுரம் பல்கலைக்கழகத்தில் வேதியியலும் பயின்றார். பின்னர், மலையாள எழுத்துலகில் பிரபலமாகினார்.\n"}
{"id": "178694", "url": "https://ta.wikipedia.org/wiki?curid=178694", "title": "ஓ. அப்துர் ரகுமான்", "text": "ஓ. அப்துர் ரகுமான்\n\nஓ. அப்துர் ரகுமான் என்பவர் ஓர் மலையாள எழுத்தாளரும் இதழாளரும் ஆவார். இவர் மத்தியமம் என்ற மலையாள இதழின் முதன்மை ஆசிரியராகப் பணிபுரிகிறார். இசுலாம் சமயம் தொடர்பான நூல்கள் பலவற்றை எழுதியுள்ளார். இசுலாமியர்களுக்கு ஏற்படும் சிக்கல்கள் தொடர்பாக கேரள அரசு இவரிடம் ஆலோசிக்கிறது.\n\n"}
{"id": "178695", "url": "https://ta.wikipedia.org/wiki?curid=178695", "title": "சிறுபாடு விளையாட்டுகள்", "text": "சிறுபாடு விளையாட்டுகள்\n\nஓடியும், ஆடியும், பாடியும் விளையாடும் ஆட்டங்களை விளையாட்டு என்றும், ஓடியாடாமல் உட்கார்ந்துகொண்டு விளையாடும் ஆட்டங்களைச் சிறுபாடு என்றும் தமிழர் பாகுபடுத்திக் கொண்டிருந்தனர். அவர்கள் கருத்துப்படி வங்கம் போலக் கோடு வரையப்பட்ட ஆடுபுலி ஆட்ட விளையாட்டு சிறுபாடு விளையாட்டு. அரங்கில் வட்டுநா விளையாட்டு விளையாட்டு. சிறுபாடு விளையாட்டில் சலிப்பு தோன்றியபோது ஓடியாடும் விளையாட்டில் ஈடுபடுவார்களாம். \n"}
{"id": "178698", "url": "https://ta.wikipedia.org/wiki?curid=178698", "title": "ஆய்", "text": "ஆய்\n\nஆய் என்பது ஆயர் குல மன்னர்களையும் மற்றும் அவர்கள் ஆண்ட நாட்டையும் குறிக்கும் பெயர். கி.பி 866 ஆம் ஆண்டு ஆய்குல அரசன் ஸ்ரீவல்லபனின் பார்த்திவசேகரபுரச் சாசனம் மற்றும் பாலியத்துச் சாசனம் ஆகியவற்றின் வடமொழி பகுதியில் இவர்கள் சந்திர வம்ச யாதவ மரபினர் எனவும் குறிப்பிடப்பட்டுள்ளனர்.\n\n"}
{"id": "178699", "url": "https://ta.wikipedia.org/wiki?curid=178699", "title": "ஆயர்", "text": "ஆயர்\n\nஆயர் என்னும் பெயரில் உள்ள கட்டுரைகள்.\n\n"}
{"id": "178702", "url": "https://ta.wikipedia.org/wiki?curid=178702", "title": "சமயத் துன்புறுத்தல்", "text": "சமயத் துன்புறுத்தல்\n\nசமயத் துன்புறுத்தல் என்பது ஒரு குழுவால் தனி நபர் அல்லது குழு மீது அவர்களின் நம்பிக்கை அல்லது சமய நம்பிக்கை இன்மைக்காக மேற்கொள்ளப்படும் ஒழுங்குபடுத்தப்பட்ட மோசமாக நடந்து கொள்ளும் ஓர் செயற்பாடாகும். \n\nசமயத் துன்புறுத்தல் மதவெறியால் அல்லது அரசினால் தன் பாதுகாப்பு அல்லது விருப்பத்திற்கு எதிராக குறித்த சமயக் குழுவைக் கருதும்போது ஏற்படலாம். பல நாடுகளில் சமயத் துன்புறுத்தல் பெரும் வன்முறையினைத் தோற்றுவித்து மனித உரிமை பிரச்சனையாக கருதப்பட்டுள்ளது. \n\nSection::::வடிவங்கள்.\nசமயத் துன்புறுத்தல் சமயச் சுதந்திரத்திற்கு எதிரிடையானதாகக் கருதப்படலாம். சமயத் துன்புறுத்தல் இறைமறுப்பாளர்களைக் கூட, அவர்கள் கடவுளைக் கொண்டிராதவர்கள் என்பதற்காக சமய நம்பிக்கையாளர்களால் தாக்கத்தை ஏற்படுத்தலாம். \n\nஇது பொதுவாக ஒரு குழுவினுள் தங்கள் சமய நம்பிக்கையை நிலை நிறுத்த முயற்சித்ததற்காக குற்றஞ் சாட்டப்பட்டு துன்புறுத்தப்படலாம். அல்லது தனி அல்லது நிறுவன வல்லமை ஓர் குறித்த சமயக் குழு அங்கத்தவர்களை துன்பத்திற்குள்ளாக்கலாம். துன்புறுத்தல் சொத்துக்களை அழித்தல், வெறுப்பிற்குத் தூண்டி விடுதல், கைது, சிறை வைத்தல், அடித்தல், சித்திரவதை, மரண தண்ணடனை ஆகிய வடிவங்களில் நிகழலாம். \n\nசமயத்தின் அடிப்படை மீதான சிவில் உரிமை மறுப்பு சமயத் துன்புறுத்தல் என்பதைவிட சமயப் பாரபட்சம் என விபரிக்கப்படுகின்றது.\n\n\n\n"}
{"id": "178713", "url": "https://ta.wikipedia.org/wiki?curid=178713", "title": "பொ. வே. சோமசுந்தரனார்", "text": "பொ. வே. சோமசுந்தரனார்\n\nபொ. வே. சோமசுந்தரனார் (1909 செப்டம்பர் 5 – 1972 சனவரி 3) தற்கால உரையாசிரியர்; நாடகாசிரியர். வாழ்க்கை வரலாற்று ஆசிரியர். மேலப்பெருமழை என்னும் ஊரில் பிறந்ததால் பெருமழைப் புலவர் என அழைக்கப்பட்டார்.\n\nSection::::பிறப்பு.\nபொ. வே. சோமசுந்தரனார் 1909 செப்டம்பர் 5 ஆம் நாள் திருவாரூர் மாவட்டம் மேலப்பெருமழை என்னும் சிற்றூரில் பிறந்து, வளர்ந்து, வாழ்ந்தார்.\n\nSection::::கல்வி.\nசிதம்பரத்தில் உள்ள அண்ணாமலை பல்கலைக் கழகத்தின் தமிழ்த்துறையில் விபுலானந்த அடிகள், பண்டிதமணி கதிரேசச் செட்டியார், சோமசுந்தர பாரதியார் ஆகியோரிடம் தமிழ் பயின்றார். அதனால் ஆழ்ந்த தமிழ்ப்புலமை பெற்றார்.\n\nSection::::தொழில்.\nபொ. வே. சோமசுந்தரனார் பல்கலைக்கழகத்தில் பயின்று பட்டம் பெற்றிருப்பினும் தான் பிறந்த சிற்றூரிலேயே வேளாண்மைத் தொழிலை மேற்கொண்டார்.\n\nSection::::குடும்பம்.\nசோமசுந்தரனாரின் மகன்கள் பசுபதி மற்றும் மாரிமுத்து ஆவர். இவர்கள் இருவரும் தத்தம் குடும்பத்தினருடன் மேலப்பெருமழை கிராமத்தில் வசித்து வருகின்றனர்.\n\nSection::::எழுத்துப்பணி.\nபொ. வே. மோ. பழந்தமிழ் இலக்கிய, இலக்கணங்களுக்கு உரை, நாடகம், வாழ்க்கை வரலாறு என 24 நூல்களைப் படைத்துள்ளார். அவை வருமாறு:,\n\nSection::::மறைவு.\nசோமசுந்தரனார் 1972 சனவரி 3 ஆம் நாள் காலமானார்.\n\n"}
{"id": "178716", "url": "https://ta.wikipedia.org/wiki?curid=178716", "title": "சமயக் கட்டுமீறல்", "text": "சமயக் கட்டுமீறல்\n\nசமயக் கட்டுமீறல் அல்லது சமயத் துஷ்பிரயோகம் என்பது சமயத்தின் பெயரால் அதனால் நடத்தப்படும் கட்டுமீறல் அல்லது தவறான செயற்பாடு ஆகும். இது உள ரீதியான உளக்காயம், தொந்தரவு, அவமதிப்பு ஆகியனவாக அமையலாம். இது சுயதேவைக்காக சமயத்தை தவறாகப் பாவித்தல், மதச் சார்பின்மை, சமயக் குரு நிலையிலிருந்து குற்றமிக்க கட்டுமீறலை மேற்கொள்ளல், கத்தோலிக்க பாலியல் கட்டுமீறல் வழக்குப் போன்று அமையலாம்.\n\n"}
{"id": "178753", "url": "https://ta.wikipedia.org/wiki?curid=178753", "title": "நக்ன கபாலிக விரதம்", "text": "நக்ன கபாலிக விரதம்\n\nநக்ன கபாலிக விரதம் அல்லது காபாலிக விரதம் என்பது இறைவனான ருத்திரனுக்காக பக்தர்கள் கடைபிடிக்கும் மூன்று வகையான விரத முறைகளுள் ஒன்றாகும். இவையன்றி \"பாப்ரவ்யவிரதம்\", \"சுத்த சைவ விரதம்\" என்பன மற்ற இரு விரதங்கள். \n\nநக்னம் என்பதற்கு நிர்வாணம் என்ற பொருளுண்டு. பிரம்மாவின் தலையை கொய்ததால் ஏற்பட்ட பிரம்மஹஸ்தி தோசம் நீங்க ருத்திரன் சிவபெருமானை நோக்கி இருந்த விரத முறையாக இது கருதப்படுகிறது. இந்த விரதமுறையைப் பற்றிய செய்திகள் மகாபுராணங்களில் ஒன்றான வராக புராணத்தில் உள்ளன. \n\nSection::::கருவி நூல்.\nவராக புராணம்\n"}
{"id": "178756", "url": "https://ta.wikipedia.org/wiki?curid=178756", "title": "பாலூர் து. கண்ணப்பர்", "text": "பாலூர் து. கண்ணப்பர்\n\nபாலூர் துரைச்சாமி கண்ணப்பர் (1908 திசம்பர் 14 – 1971 மார்ச் 29) என்னும் பாலூர் கண்ணப்ப முதலியார் தமிழ்ப் பேராசிரியர்; எழுத்தாளர்; உரையாசிரியர்.\n\nSection::::பிறப்பு.\nகண்ணப்பர், செங்கற்பட்டு மாவட்டத்தில் உள்ள பாலூரில் 1908 திசம்பர் 14 ஆம் நாள் துரைச்சாமி – மாணிக்கம்மாள் இணையருக்கு மகனாகப் பிறந்தார்.\nSection::::கல்வி.\nகண்ணப்பர் பள்ளிக் கல்வியைக் கற்ற பின்னர், டி. என். சேசாசலம் என்பவரிடம் ஆங்கிலமும் மே. வீ. வேணுகோபாலனார், கோ. வடிவேலர், சூளை வைத்தியலிங்கனார் ஆகிய தமிழறிஞர்களிடம் தமிழ் இலக்கண, இலக்கியங்களையும் கற்று வித்துவான் பட்டம் பெற்றார். 1956 ஆம் ஆண்டில் கீழ்த்திசை மொழியியல் இளவர் (பி.ஓ.எல்) பட்டமும் 1964 ஆம் ஆண்டில் கலை முதுவர் (எம். ஏ.) பட்டமும் பெற்றார்.\n\nSection::::குடும்பம்.\nகண்ணப்பர், தெய்வானையம்மை என்பவரை மணந்து ஏழு பெண்மக்களைப் பெற்றார்.\n\nSection::::அலுவல்.\nதமிழ்க் கல்வியை முடித்த கண்ணப்பர் தமிழாசிரியப் பயிற்சி பெற்று சென்னை புரசைவாக்கத்தில் உள்ள லூதரன் மிசன் உயர்நிலைப் பள்ளியில், 1926 சூன் முதல் 1934 மே வரை, எட்டாண்டுகளும் முத்தியால்பேட்டை உயர்நிலைப் பள்ளியில், 1934 சூன் முதல் 1938 மே வரை, நான்காண்டுகளும் திருவல்லிக்கேணி கெல்லட் உயர்நிலைப் பள்ளியில், 1938 சூன் முதல் 1952 மே வரை, பதினான்கு ஆண்டுகளும் தமிழாசிரியராகப் பணியாற்றினார்.\n\nபின்னர் சென்னை இராயப்பேட்டையில் அமைந்துள்ள புதுக்கல்லூரியில் 1952 சூன் திங்கள் தமிழ் துணை விரிவுரையாளராகப் பணியேற்றார். 1954ஆம் ஆண்டில் தமிழ் விரிவுரையாளராகவும் 1955ஆம் ஆண்டில் தமிழ்ப் பேராசிரியராகவும் தமிழ்த் துறைத் தலைவராகவும் பதவி உயர்வுபெற்றார். பதினாறாண்டுகள் அக்கல்லூரியில் பணியாற்றி 1968 சூன் திங்கள் ஓய்வுபெற்றார்.\n\nSection::::பங்கேற்ற அமைப்புகள்.\nகண்ணப்பர் பள்ளி, கல்லூரி வளாகங்களுக்கு அப்பாலும் தமிழ்ப் பணியாற்ற விரும்பி சென்னை சைவ சித்தாந்த சமாஜம், சென்னை எழுத்தாளர் சங்கம், செங்கை மாவட்ட எழுத்தாளர் சங்கம் ஆகியவற்றில் உறுப்பினராகி உழைத்தார். சென்னை பல்கலைக்கழக பாடத் திட்டக்குழுவில் இடம்பெற்று பணியாற்றினார்.\n\nSection::::எழுத்துப்பணி.\nகண்ணப்பர் தமிழ்மொழியை மாணவர்களுக்கு கற்பிப்பதோடு நின்றுவிடாமல், பின்வரும் நூல்களை எழுதினார்.\n\nSection::::விருதுகள்.\nகண்ணப்பர் செய்த தமிழ்த் தொண்டினையும் சைவத் தொண்டினையும் பாராட்டி செந்தமிழ்ச் செல்வர், சைவ சமய சிரோமணி என்னும் பட்டங்கள் வழங்கப்பட்டன.\nSection::::மறைவு.\nசென்னைப் பல்கலைக் கழகத்தில் அப்பரடிகள் திருமுறை பற்றிய ஆராய்ச்சிப்பணியில் ஈடுபட்டிருந்த கண்ணப்பர், அப்பணி நிறைவுறும் முன்னரே 1971 மார்ச்சு 29 ஆம் நாள் இயற்கை எய்தினார்.\n"}
{"id": "178759", "url": "https://ta.wikipedia.org/wiki?curid=178759", "title": "பகாசுரன்", "text": "பகாசுரன்\n\nபகாசுரன் மகாபாரதத்தின் உப கதை ஒன்றின் நாயகன். ஏகசக்கரம் என்ற கிராமத்தை அடுத்த காட்டில் வசித்து வந்த அரக்கன். குந்தியும், பாண்டவர்களும் தங்கியிருந்த அரக்கு மாளிகை எரிந்த பிறகு தப்பிப் பழைத்து ஏகசக்கரம் என்ற கிராமத்தில் பிராமணர்கள் போல் வேடமிட்டு வசித்து வந்த போது பாண்டவர்களில் பலவானான பீமனால் கொல்லப்பட்டான்.\n\nSection::::கதை.\nஏகசக்கரம் என்ற கிராமத்தை அடுத்த காட்டில் வசித்து வந்த அரக்கன் பகாசுரன், அவனுக்கு பசி எடுக்கும் போது ஏகசக்கரம் கிராமத்தில் நுழைந்து கண்ணில் பட்டவர்களை எல்லாம் அடித்து நொறுக்கி,சாப்பிட்டு வந்தான்.இவனது அட்டகாசத்தைக் குறைப்பதற்காக அவனுடன் கிராமத்தினர் ஓர் ஒப்பந்தம் செய்து கொண்டனர், அதன் படி மாதம் இரு முறை அவனுக்கு ஒரு வண்டி நிறைய உணவை அனுப்பி வைப்பார்கள். வண்டி உணவு முழுவதும் சாப்பிட்டுவிட்டு, மாடுகளையும், வண்டி ஓட்டியையும் சாப்பிட்டு விடுவான். ஒவ்வொரு குடும்பமும் அவனுடையத் தேவைக்காக பதினைந்து நாட்களுக்கு ஒரு தடவை உணவை கொடுத்து வந்தனர்.\n\nகுந்தியும், பாண்டவர்களும் தங்கியிருந்த அரக்கு மாளிகை எரிந்த பிறகு தப்பிப் பழைத்து பஞ்சத்தில் அடிபட்ட பிராமணர்கள் போல வேடமிட்டு ஓரிடத்தில் தங்காமல் காடுகளில் அலைந்து திரிந்தார்கள்.குந்தி எப்போதும் அழுதுகொண்டே இருந்தாள்,காட்டில் இருக்கும் போது உணவுக்காக காட்டை அடுத்துள்ள கிராமங்களில் பிச்சை எடுத்து மாலையில் உணவைப் பிரித்துக் கொள்வார்கள். ஏகசக்கரம் கிராமத்தில் குந்திக்கும், பாண்டவர்களுக்கும் தங்குவதற்காக ஓர் இளம் பிராமணன் உதவி செய்தான், ஒரு நாள் இரவு அந்த இளம் பிராமணரின் மனைவி \"அந்த அரக்கனுக்கு உணவு தருவது இந்த முறை நம் முறை,நீங்கள் போய்விட்டால் நான் விதவையாகி, நம் மகளுக்கும் எந்த உதவியும்,ஆதரவும் இல்லாமல் தன்னந்தனியாக விடப் படுவோமே\" என்று அழுதாள். தனக்கு உதவி செய்த பிராமணருக்கு துன்பம் என்று உணர்ந்த குந்தி பிராமணரை அழைத்து விசாரித்தாள். அரக்கன் செய்த கொடுமையும், ஏற்பட்ட ஒப்பந்தத்தையும் கூறினாள்.\n\n\"பயப்படாதீர்கள்! வீட்டில் தங்க எங்களுக்கு இடம் கொடுத்திருக்கிறீர்கள், குறைந்தபட்சம் நாங்கள் செய்யக்கூடியது உங்களைக் காப்பதுதான். உன் கணவருக்குப் பதிலாக உன் பிள்ளைகளில் ஒருவனை அரக்கனிடம் போகட்டும், என்னால் ஒருவனை தியாகம் செய்ய முடியும்\" என்று அவர்களிடம் குந்தி கூறினாள். \"ஆனால் நீங்கள் எங்கள் விருந்தாளிகள்\" என்று கூறி அதை ஏற்க மறுத்தார்கள். குந்தி தீர்மானமாக பீமனை உணவு வண்டியை ஓட்டிக்கொண்டு போகும்படி சொன்னாள்.இந்த செயலைக் கண்டு தம்பதியர் மனம் உருகிப்போனார்கள், பீமனுக்கு குந்தி விடைகொடுத்து அனுப்பியது மற்ற சகோதரர்களுக்கு சிரிப்பை உண்டாக்கியது. குந்தி பீமனை அனுப்பியது புத்திசாலித்தனமானது, ஒன்று அந்த அரக்கனால் கிராமத்திற்கு இனி தொல்லையே இருக்காது, இரண்டு ஏதோ கிடைத்ததைச் சாப்பிட்டு வந்தவனுக்கு ஒரு வண்டி நிறைய வகை வகையான உணவு கிடைக்கும்.\n\nகாட்டிற்குள் நுழைந்தவுடன் பீமன் வண்டுயை நிறுத்தினான், அரக்கனுக்குக் கொண்டுவந்த உணவைச் சாப்பிடத் தொடங்கினான். பீமன் உணவை சப்புக்கொட்டி, ருசித்துச் சாப்பிடும் சத்தம் அரக்கனின் காதில் விழுந்ததும் அவன் பயங்கரக் கோபத்துடன் வந்து, உணவு வண்டியை பார்த்ததும் பீமன் என்ன செய்து கொண்டிருக்கிறான் என்பது புரிந்துவிட்டது. உடனே பீமனை தாக்கத்தொடங்கினான், பீமன் அரக்கனின் கழுத்தை ஒரு கையால் பிடித்து, அவனைத் தூக்கி வண்டியோடு சேர்த்துக் கீழே தள்ளி அமுக்கிப் பிடித்துக்கொண்டே இன்னொரு கையால் உணவை அள்ளி உண்ணத் தொடங்கி உணவு முழுவதையும் திருப்தியுடன் உண்டு முடித்தான். பிறகு இருவரும் இரண்டு மலைகள் மோதிக்கொண்டது போல் மோதிக் கொண்டார்கள். மரங்களை பிடுங்கி ஒருவரையொருவர் தாக்கிக் கொண்டார்கள், அவர்கள் சண்டையிட்டது பூமி அதிர்ந்தது.அந்த காட்டில் இருந்த மிருகங்கள் பயந்து ஓட்டமெடுத்தன. இறுதியில் பகாசுரனின் கழுத்தை முறித்தான் பீமன்.\n\n"}
{"id": "178761", "url": "https://ta.wikipedia.org/wiki?curid=178761", "title": "தியோ வன் கோ (திரைப்பட இயக்குநர்)", "text": "தியோ வன் கோ (திரைப்பட இயக்குநர்)\n\nதியோ வன் கோ (Theodoor \"Theo\" van Gogh; 23 சூலை 1957 - 2 நவம்பர் 2004) ஒரு டச்சு திரைப்பட இயக்குநர், தயாரிப்பாளர், எழுத்தாளர், நடிகர்.\n\nஇவர் அயான் கேர்சி அலியுடன் இணைந்து இசுலாமில் பெண்களின் நிலையை விமர்சித்து சர்ச்சைக்குரிய \"அடிப்பணிதல்\" (Submission) என்ற திரைப்படத்தைத் தயாரித்தார். இவர் 2 நவம்பர் 2004 முகமட் போயுயேரி (Mohammed Bouyeri) என்ற டச்சு-மொராக்கன் முசுலிமால் படுகொலை செய்யப்பட்டார்.\n"}
{"id": "178769", "url": "https://ta.wikipedia.org/wiki?curid=178769", "title": "சங்ககால ஆடவர் பந்தாட்டம்", "text": "சங்ககால ஆடவர் பந்தாட்டம்\n\nசங்ககால ஆடவர் பந்தாட்டத்தில் குறிப்பிடத் தக்கவை இரண்டு. \n\nSection::::குணில்வட்டு.\nகுணிலால் அடிக்கப்பட்ட வட்டு குணில்வட்டு. மணிவட்டு உருண்டுகொண்டிருந்தது. அதனைக் குணிலால் அடித்தனர். அதனால் அந்த மணிவட்டு மேலும் வேகமாக உருண்டோடியது. இதுதான் இந்த விளையாட்டைப் பற்றிச் சொல்லப்படும் செய்தி. குணில் என்பது நுனி வளைந்திருக்கும் தடி. துரத்தல் என்பது தட்டி ஓட்டுதல். வளைந்த தடியால் உருளும் பந்தை அடித்தனர். \n\nஇது இக்கால ஹாக்கி விளையாட்டைப் போல அக்காலத்தில் ஆடப்பட்ட விளையாட்டு. \n\nசேர மன்னர் இமயத்தில் வில் பொறித்த செய்தியை, ஆரிய மன்னர் இழிவுபடுத்திப் பேசிய செய்தியைக் கேட்ட செங்குட்டுவன் அவர்களுக்குப் பாடம் புகட்ட வடநாட்டின்மீது படையெடுத்துச் செல்லத் திட்டமிட்டிருந்தான். கண்ணகிக்குக் கல் இமயமலையிலிருந்து கொண்டுவரலாம் என்று கூறக் கேட்டதும் அவன் எண்ணத்துடிப்பு மேலும் வேகமாகப் பாய்ந்தது. இது உருள்கின்ற மணிவட்டைக் குணில் கொண்டு துரந்தாற் போல் வேகமாகச் சென்றது எனக் கூறப்பட்டுள்ளது. \n\nSection::::வட்டுநா விளையாட்டு.\nவட்டைக் குணிலால் அடித்த குணில்வட்டு விளையாட்டைப் போல நாக்குப் போன்ற தடியால் வட்டை அடித்த விளையாட்டு நாவட்டு விளையாட்டு அல்லது வட்டுநா விளையாட்டு. குணில் விளையாட்டில் மணிவட்டை அடித்தனர். இந்த விளையாட்டில் அரக்கினால் சிவப்புப் புள்ளிகள் வைக்கப்பட்டிருந்த வட்டை அடித்தனர். குணில் விளையாட்டில் அடிக்கும் கோலாகக் குணில் பயன்படுத்தப்பட்டது. இந்த விளையாட்டில் நாக்கு போன்ற தடி பயன்படுத்தப்பட்டது. இக்காலக் கோல்ப் விளையாட்டில் இதுவோன்ற தடி பயன்படுத்தப்படுகிறது. இது சங்ககால நாத்தடி விளையாட்டு. \n\nவங்கம் போலக் கோடு வரையப்பட்ட ஆடுபுலி ஆட்ட விளையாட்டு சிறுபாடு விளையாட்டு. அரக்குப்புள்ளிப் பந்தை வட்டுநாவால் அடிப்பது ஓர் உடல்திற விளையாட்டு.\nSection::::அரங்கு.\nஇந்த விளையாட்டுகளைக் குறிப்பிட்ட அரங்கில் விளையாடுவர். அரங்கு இல்லாமல் வட்டு விளையாட முடியாது எனத் திருக்குறள் குறிப்பிடுகிறது. எனவே இந்த இரு விளையாட்டுகளும் வரையப்பட்ட அரங்கில் விளையாடப்பட்டது எனத் தெரிகிறது.\n"}
{"id": "178771", "url": "https://ta.wikipedia.org/wiki?curid=178771", "title": "நங்காஞ்சி ஆறு அணை", "text": "நங்காஞ்சி ஆறு அணை\n\nதமிழ்நாடு, திண்டுக்கல் மாவட்டம், ஒட்டன்சத்திரம் வட்டம் வடகாடு கிராம மலைப்பகுதியில் உருவாகும் சிற்றாறுகள் பரப்பலாறு அணையில் தேங்கி, தேங்கும் நீர் மற்றும் உபரி நீர், விருப்பாட்சி என்ற கிராமத்திற்கு அருகில் தலையூத்து என்ற இடத்தில் சிற்றருவியாக விழுந்து சிறு ஆறாக நங்காஞ்சி ஆறு என்ற பெயரில் வடகிழக்காக விருப்பாச்சி, அரசப்பபிள்ளைபட்டி, தங்கச்சியம்மாபட்டி, சவ்வாதுபட்டி ஆகிய ஊர்களின் வழியாக ஓடி இடையகோட்டை ஊரின் அருகில் சுமார் 24.00.00 ஹெக்டேர் (60.00ஏக்கர்) நிலப் பரப்பில் நீர் தேக்கி வைக்கப்பட்டு விவசாயத்திற்கு பயன்படுத்தப்படுகிறது.\n\n"}
{"id": "178777", "url": "https://ta.wikipedia.org/wiki?curid=178777", "title": "கூக்கால்", "text": "கூக்கால்\n\nகூக்கால் (Kookal) இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், கொடைக்கானல் வட்டம், கொடைக்கானல் ஊராட்சி ஒன்றியத்தில் இருக்கும் ஒரு மலைக் கிராமம்(ஊர்). கொடைக்கானல் வருவாய் வட்டத்தின் முதல் வருவாய் (கிராம எண்:1)கிராமம் ஆகும். இங்கு மலைத் தோட்டப் பயிர்களான பூண்டு, மிளகு, காபி, காரட், முள்ளங்கி, பீட்ரூட், உருளைக் கிழங்கு விளைகின்றன. \n\n"}
{"id": "178783", "url": "https://ta.wikipedia.org/wiki?curid=178783", "title": "வெனிசுவேலாவில் தொழிலாளர் சட்டம்", "text": "வெனிசுவேலாவில் தொழிலாளர் சட்டம்\n\nவெனிசுவேலாவில் தொழிலாளர் சட்டம் (\"Labour Law in Venezuela\") திருத்தப்பட்டு புதிய சட்டம் 2013 மே 7 இல் நடைமுறைக்கு வந்தது.\n\nவெனிசுவேலாவில் தொழிலாளர் சட்டத்தில் மிகப்பெரிய திருத்தம் செய்யப்பட்டு நடைமுறைக்கு வந்துள்ளது. இதன் மூலம் தொழிலாளர்களின் வேலை நேரம் குறைப்பு உத்தரவாதம், நீண்ட மகப்பேறு விடுப்பு உத்தரவாதம், அனைவருக்கும் ஓய்வூதியம் உள்ளிட்ட பல்வேறு சிறப்பம்சங்கள் இந்த சட்டத்தின் மூலம் உத்தரவாதப்படுத்தப்பட்டுள்ளன. பத்தாண்டுகளுக்கு மேலாக, தொழிற்சங்கங்கள் மற்றும் நாடாளுமன்றத்தில் விவாதிக்கப்பட்டதன் விளைவாக இந்த புதிய சட்டம் கொண்டு வரப்பட்டது. தொழிலாளர்களுக்கான தொழிலாளர் சட்டம் என்ற அடிப்படையில் நாட்டில் உள்ள செல்வத்தின் பயனை தொழிலாளர்களுக்கும் பகிர்ந்தளிக்கும் விதத்தில் இந்த சட்டம் உருவாக்கப்பட்டிருக்கிறது.\n\n\n"}
{"id": "178786", "url": "https://ta.wikipedia.org/wiki?curid=178786", "title": "சங்ககால நீச்சல் பந்தாட்டம்", "text": "சங்ககால நீச்சல் பந்தாட்டம்\n\nசங்ககாலத்தில் ஆடப்பட்ட நீச்சல் பந்தாட்டம் ஒரு திளைப்பு விளையாட்டு. நீர்ப் பந்தாட்டம் அன்று. நீராடும் காதலர் ஒருவர்மீது ஒருவர் பந்தை வீசிக்கொண்டனர். பூநீர் பெய் வட்டம் என்று அந்தப் பந்து கூறப்படுகிறது. பலவகை வண்ண நீர்களைத் தனித்தனிப் பந்துகளில் அடைத்து ஒருவர்மீது ஒருவர் வீசிக்கொள்வர். பந்து வீச்சு மோதியதும் உடையும் தன்மை உடையதாக இருக்கும். உடைந்ததும் உள்ளிருக்கும் வண்ணநீர் பந்து பட்டவர்மீது ஒழுகும். அதைப் கண்டு மகிழ்வர். \n\nஇக்காலத்தில் ஹோலிப் பண்டிகையின்போது வட இந்தியாவில் வண்ணப் பொடிகளைத் தூவி விளையாடுவர். தமிழ்நாட்டில் தேர்த்திருவிழா முடிந்ததும் சாமியைக் குடி விடும் நாளில் மஞ்சள் நீரை முறைமாமன், முறைமாமன் மகள் முதலானோர் மீது ஊற்றி விளையாடும் வழக்கம் இன்றும் உண்டு. இது இந்தப் பண்டைய விளையாட்டோடு ஒப்புநோக்கத் தக்கது. \n"}
{"id": "178803", "url": "https://ta.wikipedia.org/wiki?curid=178803", "title": "கிறித்தவம் குறித்த விமர்சனங்கள்", "text": "கிறித்தவம் குறித்த விமர்சனங்கள்\n\nகிறித்தவம் குறித்த விமர்சனங்கள் (\"Criticism of Christianity\") என்னும் பொதுத் தலைப்பின் கீழ் வரலாற்றில் கிறித்தவம், கிறித்தவ சபை, கிறித்தவர்கள் குறித்து எழுந்துள்ள விமர்சனங்கள் பதியப்படுகின்றன.\n\nஇத்தகைய விமர்சனங்களுள் சில கிறித்தவ நம்பிக்கைகள் பற்றியும், மறைநூலில் அடங்கியுள்ள போதனைகள் பற்றியும், மறைநூலை விளக்கியுரைப்பது பற்றியும் அமைந்தவை. இத்தகைய விமர்சனங்களுக்கு ஒழுங்குமுறையான பதில் வழங்குகின்ற சிறப்பு இயல் கிறித்தவ தன்விளக்கம் (\"Christian Apologetics\") என்று அழைக்கப்படுகிறது.\n\nமேலும் கிறித்தவம் பற்றி விமர்சிக்கப்படும் பொருள்கள் இவை: மறைநூலில் அடங்கியுள்ள சில கொள்கைகள்; வரலாற்றில் சில அணுகுமுறைகள் மற்றும் நடத்தைகளை அறவியல் பார்வையில் நியாயப்படுத்துகின்ற சில விவிலிய விளக்கங்கள்; கிறித்தவம் அறிவியலோடு ஒத்துப் போக இயலுமா என்னும் கேள்வி; சில கிறித்தவக் கொள்கைகள்.\n\nSection::::விவிலியம்.\nSection::::விவிலியத் திறனாய்வு.\nவிவிலியத் திறனாய்வு (\"Biblical criticism\") என்பது, விவிலியத்தை வரலாற்றில் பல கட்டங்களில் எழுதப்பட்ட நூல்களின் தொகுப்பாகக் கொண்டு, பிற இலக்கிய மற்றும் மெய்யியல் ஆவணங்களை ஆய்வதற்குப் பயன்படுத்துகின்ற கருவிகளை விவிலிய ஆய்வுக்கும் பயன்படுத்தி விமர்சிக்கின்ற துறை ஆகும்.\n\nஇத்தகைய திறனாய்வு முறை 18ஆம் நூற்றாண்டில் ஐரோப்பாவில் எழுந்த அறிவொளிக் காலத்தின் தாக்கத்தைக் கொண்டுள்ளது. விவிலியம் கூறுகின்ற செய்தியை ஆழமாக அறிவதற்குப் பொதுவாக மையநீரோட்ட கிறித்தவ சபைகளும் ஆய்வாளர்களும் பயன்படுத்துகின்ற பல்வேறு உத்திகளின் தொகுப்பே விவிலியத் திறனாய்வு ஆகும். இதில் பொதுவான வரலாற்றுத் தத்துவங்கள் பயன்படுகின்றன. விவிலியம் கடவுளால் வெளிப்படுத்தப்பட்ட நூல் தொகுப்பு என்னும் கருத்தை முதன்மைப்படுத்தாமல், வரலாற்றில் வாழ்ந்த மனிதர்களே அதனைத் தொகுத்தார்கள் என்னும் அடிப்படையில் விவிலிய நூல்களை ஆய்வுக்கு உட்படுத்துவது இப்பார்வையின் தனித்தன்மை ஆகும்.\n\nவிவிலியத் திறனாய்வில் நான்கு முக்கிய வகைகள் உண்டு. அவை கீழ்வருவன:\n\n\nSection::::விவிலியத்தில் காணும் முரண்பாடான கூற்றுகள்.\nஆய்வாளர்களும் ஐயவாதிகளும் (\"skeptics\") விவிலியத்தில் முரண்பாடான கூற்றுகள் உள்ளதைச் சுட்டிக் காட்டுகின்றனர்.\n\nஒரே நிகழ்வை எடுத்துக் கூறுவதில் பெயர், எண்ணிக்கை, இடம், சூழ்நிலை போன்றவற்றில் வேறுபாடுகள் உள்ளதும் சுட்டிக்காட்டப்படுகிறது.\n\nஇந்த விமர்சனத்திற்கு பொதுவாகத் தரப்படுகின்ற பதில் இது: விவிலிய நூல்கள் வெவ்வேறு காலங்களில் வெவ்வேறு ஆசிரியர்களால் வெவ்வேறு இலக்கியப் பாணிகளில் எழுதப்பட்டவை. எனவே ஒவ்வொரு ஆசிரியரும் பயன்படுத்திய மூல ஏடு/ஏடுகள், வாய்மொழி மரபு/மரபுகள் வேறுபாடுகளைக் கொண்டிருந்திருக்கலாம் (\"documentalry hypothesis\"). அந்த வேறுபாடுகள் காரணமாக முரண்பாடுகள் எழக்கூடும்.\n\nஇயேசுவின் வரலாற்றைப் பொறுத்தமட்டில் நான்கு நற்செய்தியாளர்கள் எழுதிய நூல்கள் புதிய ஏற்பாட்டில் உள்ளன (மத்தேயு, மாற்கு, லூக்கா, யோவான்). \n\nமேற்கூறிய நான்கு நற்செய்தி நூல்களும் ஒரே இயேசுவைப் பற்றிப் பேசினாலும் இயேசுவின் வாழ்வு, போதனை, சாவு, உயிர்த்தெழுதல் பற்றி விவரிக்கும்போது அந்நூல்களுக்கிடையே ஒரு சில முரண்பாடுகளைக் காண முடிகிறது. அவற்றைத் தம்முள்ளே இசைவுற இணைப்பது கடினமாகவும் உள்ளது. இதை விவிலிய அறிஞர் ஈ.பி. சான்டெர்சு (\"E. P. Sanders\") என்பவர் சுட்டிக்காடுகிறார்.\n\nவிவிலிய நூல்கள் கடவுளின் கடவுளின் தூண்டுதலால் எழுதப்பட்டதால் அவற்றுள் எந்த வித தவறுகளும் அடங்கியிருக்கவில்லை என்று கிறித்தவர்கள் பொதுவாக நம்புகிறார்கள். இதை விவிலியத்தின் தவறாத் தன்மை (\"inerrancy of the Bible\") என்று கூறுவர். ஹாரொல்ட் லின்ட்செல் என்பவர், \"விவிலியத்தில் தவறான கூற்றுகள் இருந்தாலும் அவற்றை விவிலியம் தவறாது எடுத்துரைக்கின்றது\" என்று கூறுகின்றார்.. எடுத்துக்காட்டாக, சாத்தான் ஒரு பொய்யன். அப்பொய்யனின் கூற்று தன்னிலே பொய்யானதாக இருந்தாலும் அதை விவிலியம் அப்படியே எடுத்துரைக்கிறது.\n\nவிவிலியத்தில் தவறு அடங்கியிருக்கவில்லை என்போர் விவிலியத்தில் அடங்கியிருக்கும் ஒவ்வொரு சொல்லையும் சொற்றொடரையும் கடவுள் அப்படியே எழுத்துக்கு எழுத்து என்று வெளிப்படுத்தினார் என்றோ, விவிலிய நூல்களின் ஆசிரியர்கள் கடவுளின் வார்த்தையை எழுத்துக்கு எழுத்து என்று எடுத்தெழுதினார்கள் என்றோ கூறுவதில்லை. மாறாக, கடவுள் மனித ஆசிரியர்களைப் பயன்படுத்தி, அவர்களது மொழி, நடை, பாணியிலும் தவறின்றியும் எழுதிட உதவினார் என்பர்.\n\nகடவுளின் வார்த்தை என்ற வகையில் அதில் கடவுள் நமக்கு வெளிப்படுத்த விரும்பிய உண்மைகள் அப்படியே யாதொரு தவறுமின்றி நம்மை வந்தடைகின்றன.\nஇருப்பினும், எந்த அளவுக்கு விவிலியம் தவறில்லாமல் உள்ளது என்பது குறித்து கருத்தொற்றுமை இல்லை. சிலர், விவிலியம் மனிதரின் மீட்புப் பற்றிய உண்மைகளை போதிப்பதாலும், அறிவியல் உண்மைகளை எடுத்துரைப்பது அதன் நோக்கமன்று என்பதாலும் அதில் அறிவியல் தொடர்பான தவறுகள் இருப்பதில் வியப்பில்லை என்பர். வேறு அறிஞரோ, விவிலியத்தில் அறிவியல் சம்பந்தமான தவறுகள் உண்டு என்பர். விவிலியத்தில் எந்தவொரு தவறுமே இல்லை என்போரும் உண்டு.\n\nவிவிலியம் மனிதருக்கு போதனை வழங்குவதில் தவறுகளை அளிப்பதில்லை என்னும்போது, அது எழுதப்பட்ட மூல மொழியிலிருந்து பிற மொழிகளில் பெயர்க்கப்படுவதில் எழும் தவறுகளையும் கருத்தில் கொள்ள வேண்டும். ஆயினும் பாட ஆய்வின் வழியாக மூல பாடம் எவ்வாறு இருந்திருக்கும் என்பதை இன்று அறிய முடிகிறது. இதற்கு எதிர்ப்புத் தெரிவிப்பவர்கள் விவிலிய பாடம் மீண்டும் மீண்டும் எடுத்து எழுதப்பட்ட போதும் மொழியாக்கம் செய்யப்பட்ட போதும் பெரிதும் சிதைந்து போனதை எடுத்துக் கூறுவர்.\n\nSection::::யூதத்திலிருந்து வரும் விமர்சனம்: நிறைவேறாத இறைவாக்குகள்.\nஇயேசு பிறப்பதற்குப் பல நூற்றாண்டுகளுக்கு முன்னர் யூத இறைவாக்கினர்கள், வருங்காலத்தில் மக்களுக்கு விடுதலை வழங்கும் மெசியா ஒருவர் யூத குலத்தினின்று பிறப்பார் என்று முன்னறிவித்தனர். யூத சமயப் பார்வையில் அந்த இறைவாக்குகள் இயேசு கிறித்துவில் நிறைவேறவில்லை. வேறு ஐயவாதிகள், அந்த இறைவாக்குகள் தெளிவின்றி உள்ளன என்றும், அவை நிறைவேறவில்லை என்றும் கூறுவர். பழைய ஏற்பாட்டு நூல்கள் புதிய ஏற்பாட்டு நூல்கள்மீது தாக்கம் கொணரவில்லை எனவும் கூறுவர்.\nமேற்கூறியதற்கு மாறாக, கிறித்தவ தன்விளக்க அறிஞர்கள் மெசியா பற்றிய பழைய ஏற்பாட்டு இறைவாக்குகளை இயேசு தம் வாழ்வில் நிறைவேற்றினார் என்று கூறுவர். இயேசு மீண்டும் ஒரு முறை வருவார் என்றும், மெசியா பற்றிக் கூறப்பட்ட \"இறுதித் தீர்ப்பு\", \"இறையாட்சி நிறுவுதல்\", \"மெசியா காலத்தை\" தொடங்குதல் போன்ற இறைவாக்குகளை நிறைவேற்றுவார் என்றும் பல கிறித்தவர்கள் நம்புகின்றனர்.\n\nபுதிய ஏற்பாட்டின்படி இயேசு பிறந்தது தாவீதின் குலத்தில் ஆகும். இதை விமரிசிக்கும் வகையில் ஸ்டீபன் எல். ஹாரிசு (\"Stephen L. Harris\") என்பவர் கூறுவார்: \"இயேசு பழைய ஏற்பாட்டு இறைவாக்குகளை நிறைவேற்றவில்லை. அவர் யூத மக்களைப் பிற இனத்தாரிடமிருந்து விடுவிக்கவுமில்லை, தாவீதின் ஆட்சியை நிலைநாட்டவோ உலக அமைதியைக் கொணரவோ செய்யவுமில்லை. மாறாக, அவர் இழிவான சிலுவை மரணத்தைச் சந்தித்தார்; ஒரு குற்றவாளியாக சிலுவையில் அறையப்பட்டார். இது யூதர்கள் இயேசு கிறித்துவைத் தமது மெசியாவாக ஏற்பதற்குப் பெரும் தடையாக உள்ளது.\n\nஇதற்குப் பதில்மொழியாக, சில கிறித்தவ போதகர்கள் இயேசு இசுரயேலின் விடுதலையை நிறைவேற்றி ஆயிரம் ஆண்டு ஆட்சியைக் கொணர்வார் என்று கூறுகின்றனர்.\n\n16ஆம் நூற்றாண்டில் வாழ்ந்த யூத இறையியலாரான ஐசக் பென் ஆபிரகாம் (\"Isaac ben Abraham\") என்பவர் தாம் எழுதிய \"Chizzuk Emunah\" (\"உறுதிபெற்ற நம்பிக்கை\") என்னும் நூலில், இயேசு வாக்களிக்கப்பட்ட மெசியா அல்ல என்றும், அவர் புதிய உடன்படிக்கையை ஏற்படுத்தவில்லை என்றும் வாதிட்டார். மேலும் அவர் புதிய ஏற்பாட்டில் பல முரண்பாடுகள் உண்டென்றார். கிறித்தவர்கள் சனிக்கிழமைக்குப் பதில் ஞாயிற்றுக் கிழமையை ஓய்வுநாளாகக் கருதுவதையும் அவர் விமர்சித்தார். அந்நூலை அவர் யூதர்கள் கிறித்தவர்களாக மாறுவதை எதிர்த்து எழுதினார். அந்நூலுக்கு மறுப்பாக யோவான் கிறிஸ்தோஃப் வாகென்சைல் (\"Johann Christoph Wagenseil\") என்பவர் ஒரு நூலை இலத்தீனில் எழுதினார். இவ்வாறு அந்நூலில் கூறப்பட்ட கருத்துகள் மேலும் பல ஐரோப்பியர் அறிய வந்தனர். கிறித்தவ சமயத்தை வன்மையாக விமர்சித்த வோல்ட்டேர் (\"Voltaire\") என்பவர் ஐசக் பென் ஆபிரகாமின் நூலைப் பெரிதும் புகழ்ந்தார்.\n\nபழைய ஏற்பாட்டு இறைவாக்குகள் இயேசுவின் வாழ்வில் நிறைவேறின என்று வாதிட்டவர்களுள் முக்கியமான ஒருவர் பிலேசு பாஸ்கால் (\"Blaise Pascal\") ஆவார். \"இயேசு கிறித்து இறைத்தன்மை கொண்டவர் என்பதற்கு இறைவாக்குகளே மிக உறுதியான நிருபணம்\" என்பது பாஸ்காலின் கூற்று. சுமார் நாலாயிரம் ஆண்டளவாக வந்த இறைவாக்குகள் இயேசுவின் வாழ்வில் நிறைவேறியதை அவரே எடுத்துக் கூறினார் என்பதை பாஸ்கால் சுட்டிக்காட்டினார்.\n\nகிறித்தவ தன்விளக்க அறிஞர்களுள் ஒருவரான ஜாஷ் மெக்டோவல் (\"Josh McDowell\") என்பவரும் பழைய ஏற்பாட்டு இறைவாக்குகள் இயேசுவில் நிறைவேறியதை எடுத்துரைத்தார். இயேசு எக்குலத்தில் பிறப்பார், எங்கே பிறப்பார் என்பதையும், அவர் கன்னியிடமிருந்து பிறப்பார், புதுமைகள் புரிவார், துன்புற்று இறப்பார், உயிர்த்தெழுவார் போன்றவற்றையும் இறைவாக்குகள் முன்னறிவித்தபடியே இயேசு நிறைவேற்றினார்.\n\nSection::::விருப்பத்திற்கு ஏற்ப விவிலியப் பகுதிகளைத் தேர்ந்தெடுத்து விளக்கல்.\nதாம் வலியுறுத்த விரும்புகின்ற கருத்துக்களை நிலைநாட்டும் வண்ணம் ஒரு சில விவிலியக் பகுதிகளை மட்டுமே தேர்ந்தெடுத்து விளக்கம் தருவது முறையானதன்று என்று சில விமர்சகர்கள் சுட்டிக்காட்டுகின்றனர். குறிப்பாக, பெண்கள் மட்டிலும் ஓரினப் பால் ஈர்ப்புடையோர் மட்டிலும் வெறுப்புக் காட்டுவோர் இவ்வாறு செய்வதாக ஒரு குற்றச்சாட்டு. மோசே சட்டம் முழுவதுமே புதிய ஏற்பாட்டுச் சட்டம் வெளிப்படுத்தபின் செயலிழந்துவிட்டது என இந்த விமர்சகர்கள் கூறுகின்றனர்.\n\nவிருத்தசேதனம் பற்றிய சட்டம் புதிய ஏற்பாட்டிற்குப் பின்னர் செயலிழந்துவிட்டது சிலர் கூறுவர். ஆயினும் பழைய ஏற்பாட்டில் உள்ள முக்கிய சட்டமாகிய அன்புக் கட்டளை புதிய ஏற்பாட்டிலும் வலியுறுத்தப்படுகிறது.\n\nகிறித்தவர்களிடையே பொதுவாக ஏற்கப்படுகின்ற கருத்து இது: பழைய ஏற்பாட்டு சட்டங்களுள் முக்கியமாக மூன்று வகைகள் உள்ளன. அவை அறநெறிச் சட்டம், சமயச் சடங்குச் சட்டம், தூய்மை பற்றிய சட்டம் என்பவை ஆகும். இவற்றுள் அறநெறிச் சட்டம் எக்காலத்திற்கும் எல்லா மனிதருக்கும் பொருந்துவன. எனவே, இறைவன் மட்டிலும் பிறர் மட்டிலும் அன்பு காட்டுதல், நீதி நெறிக்கு ஏற்ப ஒழுகுதல், பிறர் சொத்தைக் கவராதிருத்தல் போன்ற பொதுவான அறநெறிச் சட்டங்கள் தொடர்கின்றன.\n\nபழைய ஏற்பாட்டில் பல சட்டங்கள் சமயச் சடங்குகள் பற்றியவை. பலி ஒப்புக்கொடுப்பதற்கான பலிப்பொருள் எப்படி இருக்க வேண்டும், எந்தெந்த வகையான பலிகள் உள்ளன போன்ற சட்டங்கள் புதிய ஏற்பாட்டுக் காலத்திற்குப் பின் செயலிழக்கின்றன.\n\nதூய்மை பற்றிய சட்டங்களும் பழைய ஏற்பாட்டில் உள்ளன. அவையும் அக்காலப் பழக்க வழக்கங்களுக்கு ஏற்ப உருவாக்கப்பட்டவை ஆதலால் இக்காலத்திற்குப் பொருந்துவன அல்ல.\n\nஇவ்வாறு பழைய ஏற்பாட்டிற்கும் புதிய ஏற்பாட்டிற்கும் இடையே வேறுபாடுகள் கற்பிப்பதில் இயேசு என்ன வழி காட்டினார் என்று கருதுவது முக்கியம். அதுபோன்றே தூய பவுல் போன்ற புதிய ஏற்பாட்டு நூலாசிரியர்கள் கிறித்தவ நடத்தையை எவ்வாறு விளக்கியுள்ளனர் என்பதையும் கருத்தில் கொள்ள வேண்டும்.\n\nஇவ்வாறு கிறித்தவ தன்விளக்க அறிஞர்கள் பதிலிறுக்கின்றனர்.\n\n\n\n\n\n\n\n"}
{"id": "178806", "url": "https://ta.wikipedia.org/wiki?curid=178806", "title": "ஒத்தையா, ரெட்டையா", "text": "ஒத்தையா, ரெட்டையா\n\nஒத்தையா, ரெட்டையா என்பது சிறுவர்களால் விரும்பி விளையாடப்படும் விளையாட்டு. ஒத்தையா, ரெட்டையா எனும் பேச்சு வழக்குச் சொல் ஒற்றையா இரட்டையா எனும் எழுத்து வழக்குச் சொல்லை குறிக்கும். இவ்விளையாட்டு விரல்களை மடித்து நிமிர்த்துவதன் மூலம் விளையாடக்கூடிய ஒரு இலகுவான விளையாட்டாகும். இது சிறுவர்களின் கணித வல்லமையை கூட்ட வல்லது (கூட்டும் திறனை).\n\nSection::::விளையாடும் முறை.\nஇந்த விளையாட்டை இருவர் விளையாடுவர். ஒருவர் மற்றவரைப் பார்த்து ஒத்தையா, ரெட்டையா என வினாவுவார். மற்றவர் ஒத்தை அல்லது ரெட்டை என தனக்கு விரும்பியதை கூறுவார். விடை கூறுபவர் ஒற்றை என்றால் மற்றவர் ரெட்டையாகும். இதன் பிறகு விளையாட்டு ஆரம்பமாகும். ஒரு கையில் ஐந்து விரல்கள். ஐந்தையும் மடிக்காமல் எடுத்தால் ஐந்து என எண்ண வேண்டும். மடிக்கும் விரல்களை விட்டு எண்ண வேண்டும். ஒருவிரலை மட்டும் மடித்தால் நான்கு போல். இருவரும் ஒரே நேரத்தில் கையில் விரல்களை மடித்து எண்களை எடுப்பார். இருவர் எடுக்கும் எண்களையும் கூட்ட வேண்டும். கூட்டுத்தொகை ஒற்றை எண்ணாக வந்தால் ஒற்றை சொன்னவருக்கு வெற்றி. இரட்டை எண்ணாக வந்தால் ரெட்டை சொன்னவருக்கு வெற்றி. இவ்வாறு தொடர்ந்து விளையாடலாம்.\n"}
{"id": "178807", "url": "https://ta.wikipedia.org/wiki?curid=178807", "title": "இங்கிலாந்தின் முதலாம் ரிச்சார்ட்", "text": "இங்கிலாந்தின் முதலாம் ரிச்சார்ட்\n\nமுதலாம் ரிச்சார்டு (\"Richard I\", செப்டம்பர் 8 1157 - ஏப்ரல் 6 1199) சூலை 6, 1189 முதல் அவரது இறப்பு வரை இங்கிலாந்தின் அரசராக இருந்தவர். இவர் நார்மன்டியின் பிரபுவாகவும், அக்விடைனின் பிரபுவாகவும், காச்கோனியின் பிரபுவாகவும், சிப்ரசின் பிரபுவாகவும், இங்கிலாந்தின் அதிபராகவும் வெவ்வேறு பதவிகளில் ஒரே காலகட்டதில் ஆட்சி புரிந்தவர். சிலுவைப் போரோடு தொடர்புடைய இசுலாமிய மதத்தினர் இவரை \"மெலெக்-ரிக்\" அல்லது \"மலெக் அல்-இங்கிடார்\" எனவும் அழைத்தனர்.\n"}
{"id": "178848", "url": "https://ta.wikipedia.org/wiki?curid=178848", "title": "விவேகானந்தர் பூங்கா, கோயம்புத்தூர்", "text": "விவேகானந்தர் பூங்கா, கோயம்புத்தூர்\n\nவிவேகானந்தர் பூங்கா, தமிழ்நாட்டில் கோயம்புத்தூரிலுள்ள இராமகிருஷ்ண வித்யாலய வளாகத்துக்குள் மேட்டுப்பாளையம் சாலையோரமாக அமைந்துள்ளது. இப்பூங்கா இராமகிருஷ்ண வித்யாலத்தின் பவள ஆண்டு விழா நினைவாக பெப்ரவரி 3, 2006 ஆம் ஆண்டு ஏற்படுத்தப்பட்டது. இயற்கைச் சூழலில் அமைந்துள்ள இப்பூங்காவில் பத்தரை அடி உயரத்தில் விவேகானந்தரின் வெண்கல உருவச்சிலை சாலையை நோக்கியபடி உள்ளது. இப்பூங்காவையொட்டி குழந்தைகள் விளையாடுவதற்கு இராமயணப் பூங்கா எனப் பெயரிடப்பட்ட கருத்துப் பூங்கா ஒன்று உள்ளது. இச்சிறுவர் பூங்காவில் இராமாயணக் கதாபாத்திரங்களை அடையாளப்படுத்தும் விதத்தில் ஒவ்வொரு விளையாட்டுச் சாதனமும் அமைக்கப்பட்டுள்ளது சிறப்பாகும்.\n\n"}
{"id": "178851", "url": "https://ta.wikipedia.org/wiki?curid=178851", "title": "ஐதரேய உபநிடதம்", "text": "ஐதரேய உபநிடதம்\n\nஐதரேய உபநிடதம் ரிக் வேதத்தில் அமைந்துள்ள ஒரே உபநிடதம். இந்த உபநிடதத்திற்கு ஆதிசங்கரர் மற்றும் மத்வர் ஆகியோர் விளக்க உரை எழுதி உள்ளனர். இதுவே மிகப் பழமையான உபநிடதம் ஆகும்.\n\nSection::::பெயர்க் காரணம்.\nஇந்த உபநிடதம் ’ஐதரேயர்’ என்ற முனிவர் மூலம் வெளிப்பட்டக் காரணத்தினால் ‘ஐதரேய உபநிடதம்’ என்று அழைக்கப்படுகிறது. ’இதரா’ எனும் தாழ்த்தப்பட்ட சமூகத்தைச் சார்ந்த பெண்னின் மகனாக பிறந்த காரணத்தினால் இந்த முனிவருக்கு \"மகிதாசு ஐதரேயர்\" எனப் பெயராயிற்று. ஐதரேய பிரமாணத்தின் ரிஷியும் இவரே.\n\nSection::::அமைப்பு.\nமற்ற உபநிடதங்கள் போல் அல்லாமல் இந்த உபநிடதம் \nபத்தி பத்தியாக உள்ளது. இதனால் ஆதிசங்கரர் இந்த உபநிடதத்தை மூன்று அத்தியாயங்களாக பிரித்து முதல் அத்தியாயத்தில் மூன்று பகுதிகளும், இரண்டாம் அத்தியாயத்தில் ஒரு பகுதியும், மூன்றாம் அத்தியாத்தில் ஒரு பகுதியுமாக பிரித்து அமைத்துள்ளார்.\n\nSection::::சிறப்பு.\nஆதிசங்கரர் இந்த உபநிடதத்திற்கு மட்டும் நீண்ட முகவுரை\nஎழுதியுள்ளார். ஞான யோகம் மற்றும் சந்நியாசம் குறித்து தனது முகவுரையில் விரிவாக விளக்கியுள்ளார். மேலும் இந்த உபநிடதத்தில் ”ப்ரக்ஞானம் பிரம்மம்” , ”ஆத்மாவை இதம்” எனும் இரண்டு மகா வாக்கியங்கள் அமைந்துள்ளன. \n\nSection::::சாந்தி மந்திர விளக்கம்.\nஇருக்கு வேதத்தின் சாந்தி மந்திரமே ஐதரேய உபநிடதத்திற்கும் அமைந்துள்ளது. “ஓம் வாங்மே மனஸி எனத் துவங்கி...அவது மாமவது வக்தா மவது வக்தாரம்” என முடியும் சாந்தி மந்திரத்தின் பொருள்: \n\n“எனது வாக்கு, மனதில் நிலைபெறட்டும். மனம், வாக்கில் நிலைபெறட்டும். ஒளிமயமான பரம்பொருளே! நீ என்னுள் ஒளிர்வாயாக. மனமே, வாக்கே நீங்கள் இருவரும் ஒன்று சேர்ந்து வேதங்களின் உண்மையை எனக்குக் அருள்வீர்களாக. என்னால் கேட்கப்படுகின்றவை என்னை விட்டு விலகாதிருக்கட்டும். நான் கற்றவற்றைப் பகலும் இரவும் சிந்திப்பேனாக. நான் உலகியல் உண்மைகளைச் அறிவேனாக. பிரம்மத்தைப் பற்றிய உண்மையை அறிவேனாக. அந்த இறைவன் என்னைக் காக்கட்டும். எனது குருவையும் காக்கட்டும். எனக்கும் குருவுக்கும் ஆரோக்கியத்தை தர வேண்டும். சீடனாகிய எனக்கு (வேதத்தை) நன்கு கேட்கும் சக்தியும், குருவுக்கு அதனை நன்கு கற்றுத்தரும் சக்தியும் அருள வேண்டும். ஓம் சாந்தி சாந்தி சாந்தி”. \n\nவேதாந்த சாத்திரங்கள் கேட்கும் போது நமக்கு வரும் தடைகளான சூழ்நிலைகளிலிருந்து வரும் தடை, இயற்கையிலிருந்து வரும் தடை, நம்மிடருந்து நமக்கே வரும் தடை ஆகிய மூன்று தடைகளை அமைதிப் படுத்துவதின் மூலம் நம்மை நாம் காத்துக்கொள்வதற்கு இறைவனிடம் வேண்டுவதே சாந்தி மந்திரம சொல்வதின் உட்பொருள்.\n\nSection::::மையக்கருத்து.\nஇறைவன் எந்த ஒரு உதவியும் இன்றி தன்னிடமிருந்த சக்தியால் இந்த உலகை படைத்தார். படைத்த எல்லாவற்றுக்குள்ளும் அவர் ஊடுருவி இருந்தார். \n\nஉடல், உயிர் மனம், பிராணன், ஆன்மா ஆகியவைகளின் தொகுதியே \nமனிதன்; அவன் செய்யும் நல்வினை, தீவினைப் பயன்களுக்கேற்ப உடல்களை மாற்றிச் செல்வது ஒரு உயிரின் பயணம்; உயிர் பழைய உடலை விடுவது மரணம்; புதிய உடலை ஏற்றுக்கொள்வது பிறப்பு; உடல் தாயிடமிருந்து கிடைக்கிறது; உயிர் தந்தையின் வழியாக வருகிறது; இதன் பிறகு ஆன்மா கருவுக்குள் புகுந்து கொள்கிறது; ஒரு பெண் கருவை சுமப்பது முதல் குழந்தை பிறக்கும் வரை நடைபெறும் நிகழ்வுகள் விரிவாக இவ்வுபநிடதத்தில் கூறப்பட்டுள்ளன.\n\nநாம் யாரால் பார்க்கிறோமோ, கேட்கிறோமோ, மணங்களை முகர்கிறோமோ, இனிப்பு-கசப்பு என்று எதை என்று எதை உணர்கின்றோமோ அவரே ஆத்மா. உலகின் இயக்கங்கள் கதிரவனால் நடைபெறுகிறது. ஆனால் கதிரவன் எதிலும் நேரிடையாக ஈடுபடுவதில்லை. அவனுடைய முன்னிலையில் தான் எல்லாம் நடைபெறுகிறது. அது போல ஆத்மா என்பது ஒரு சாட்சியே. ஆத்மா அனைத்தையும் கடந்ததாக இருந்தாலும், எல்லாமாக விளங்குவதும் அதுவே. அந்த ஆத்மாவே புத்தியாகவும், மனமாகவும் விளங்குகிறது. உணர்வு, ஆளும் தன்மை, உலக அறிவு, பகுத்தறிவு, அறிவுக்கூர்மை, மனோதிடம், சிந்தனை ஆற்றல், மனத்தெளிவு, மனக்கலக்கம், நினைவு, உறுதியான புத்தி, தீர்மானம், பிராண சக்தி, ஆசை, இன்ப நுகர்ச்சி என்பவை ஆத்மாவின் பல பெயர்கள். உடல் \nஇயக்கம், மன இயக்கம் இரண்டும் அதுவே.\n\nஇறுதியாக பிரக்ஞானம் பிரம்ம என்ற மகா வாக்கியத்தின் மூலம், இந்த பிரக்ஞானமே உண்மையில் ஆத்மா அல்லது பிரம்மம், அதனை உண்ர்ந்தே வாமதேவர் முக்தி அடைந்தார். \n\nஆத்மா, சீவன் இரண்டும் பிரம்மமாக உள்ளது. ஆத்மாவே அனைத்தையும் படைக்கும் தலைவனான இறைவன். பூமி, காற்று, ஆகாயம், நீர், நெருப்பு ஆகிய ஐந்து பஞ்ச பூதங்களும் ஆத்மாவே. சிறிய உயிரினங்களும் அதுவே. விதைகளும் அதுவே. முட்டையில் தோன்றுபவையும் அதுவே. கருப்பையில் தோன்றுவதும் அதுவே. விதைகளிருந்து முளைப்பதும் அதுவே. அசையும் பொருள், அசையாப் பொருள், பறப்பவை எல்லாம் அந்த ஆத்மாவே. அனைத்தும் அந்த ஆத்மாவால் வழி நடத்தப்படுகின்றன. பிரபஞ்சமே ஆத்மாவினால் வழி நடத்தப்படுகிறது. ஆத்மாவே அனைத்திற்கும் காரணம். அந்த ஆத்மாவே இறைவன்.\n\nSection::::சந்தியாவந்தன மந்திரம்.\nசந்தியாவந்தன மந்திரம் இந்த உபநிடதத்தில் வருகின்றது. ஞாயிற்றை தினமும் போற்றி வழிபடும் கௌஷீதகி முனிவர் பகலில் ஒளிரும் ஞாயிறை, மாலையில் விழும் ஞாயிறைத் தினமும் தோத்திரம் செய்பவர்.\n\n\n\n\n"}
{"id": "178861", "url": "https://ta.wikipedia.org/wiki?curid=178861", "title": "அத்துவித வெண்பா", "text": "அத்துவித வெண்பா\n\nஅத்துவித வெண்பா என்பது அத்துவிதம் கொள்கையை விளக்கம் ஒரு தமிழ் வெண்பா நூல். இதில் 218 வெண்பாக்கள் உள்ளன. இதன் ஆசிரியர் சித்தர் சிவப்பிரகாசர். இதற்கு துறையூர் ஆதிதனத்தின் பத்தாம் தலைவர் நன்னூற் சிவப்பரகாசர் உரை எழுதியுள்ளார். \n"}
{"id": "178862", "url": "https://ta.wikipedia.org/wiki?curid=178862", "title": "அந்தாளக் குறிஞ்சி", "text": "அந்தாளக் குறிஞ்சி\n\nஅந்தாளக் குறிஞ்சி என்பது பண்டைத் தமிழிசையின் 108 பண்களில் ஒன்றாகும். இது தேவாரப் பண்கள் இருபத்தி மூன்றில் ஒன்றும் ஆகும். இதனை அந்தாழி, அந்தாளிர் என்றும் குறிப்பிடுவர். \"இவ் அந்தாளக் குறிஞ்சி குறிஞ்சிப் பண்ணின் நைவளம் (நட்டபாடை) என்னும் திறத்தின் புறநிலையாக அமையும். அரும்பாலையிற் பிறந்தது, பண்ணியற்றிய வகையைச் சேர்ந்தது.\" \n"}
{"id": "178865", "url": "https://ta.wikipedia.org/wiki?curid=178865", "title": "தமிழ் இலக்கியங்கள் வகைப்படுத்தும் சமயங்கள்", "text": "தமிழ் இலக்கியங்கள் வகைப்படுத்தும் சமயங்கள்\n\nதமிழ் மெய்யியல், இலக்கிய, சமய வழக்கில் நீண்ட காலமாக சமயங்கள், கொள்கைநிலைகள் பட்டியல்படுத்தப்பட்டு, வகைப்படுத்தப்பட்டுள்ளன. இங்கு அவை தொகுக்கப்படுகின்றன.\n\n\n\n\n\n\n\n\n"}
{"id": "178867", "url": "https://ta.wikipedia.org/wiki?curid=178867", "title": "அண்ட்டிலோப் செங்குத்துப் பள்ளத்தாக்கு", "text": "அண்ட்டிலோப் செங்குத்துப் பள்ளத்தாக்கு\n\nஅண்ட்டிலோப் செங்குத்துப் பள்ளத்தாக்கு என்பது தென்மேற்கு ஐக்கிய அமெரிக்காவில் உள்ள ஓர் சரிவு செங்குத்துப் பள்ளத்தாக்கும் அதிகம் பார்வையிடப்பட்டதும், அதிகம் ஒளிப்படம் எடுக்கப்பட்ட இடமுமாகும். இது அரிசோனாவிலுள்ள நவயோ நேசன் எனுமிடத்தில் அமைந்துள்ளது. இது இரண்டு வேறுபட்ட ஒளிப்படம் எடுக்கவல்ல துளைகளைக் கொண்டுள்ளது. அவை \"மேல் அண்ட்டிலோப் செங்குத்துப் பள்ளத்தாக்கு\" அல்லது \"வெடிப்பு\" எனவும் \"கீழ் அண்ட்டிலோப் செங்குத்துப் பள்ளத்தாக்கு\" அல்லது \"தக்கை திருகாணி\" எனவும் அழைக்கப்படும்.\n\n"}
{"id": "178876", "url": "https://ta.wikipedia.org/wiki?curid=178876", "title": "காமா தோட்டம்", "text": "காமா தோட்டம்\n\nகாமா தோட்டம் (Gama garden) என்பது மும்பையில் உள்ள பாபா அணு ஆராய்ச்சி மையத்தில் அமைந்துள்ள ஓர் சிறப்பு ஆய்வகமாகும். பயிர் தொழிலில் எக்சு மற்றும் காமா கதிர்கள் விளைச்சலை எவ்வாறெல்லாம் பெருக்கக் கூடும் என்பதை வரிவாக ஆராயும் துறை. விதைகளுக்குக் கதிரூட்டி சிறந்த அதிக விளைச்சலைக் கொடுக்கும் விதைகளைத் தேர்ந்து எடுப்பது என்று ஆய்வதும் மேற்கொள்ளப்பட்டுள்ள பணியாகும். இவ்வாறு கதிரூட்டி பழங்களை அழுகிவிடாமல் நீண்ட நாட்கள் பாதுகாப்பது, பாதுகாக்கும் காலத்தில் அவைகளில் முளைவிடுவதைத் தாமதப்படுத்துதல், மருந்துகளையும் பிற மருத்துவப் பொருட்களையும் நச்சு நீக்கம் செய்வது போன்ற பயனுள்ள ஆய்வுகள் மேற்கொள்ளப்படுகிறது. இதற்காக 500 கியூரி கோபால்ட்-60 ஐசோடோப்பு பயன்படுகிறது இது அமைந்துள்ள இடமே காமா தோட்டம் எனப்படுகிறது. வளர்ந்த நாடுகளிலும் இதுபோன்ற ஆய்வகங்கள் உள்ளன.\n\nஅணுவைப் பற்றி----பம்பாய்த் தமிழ்ச் சங்கம்\n"}
{"id": "178877", "url": "https://ta.wikipedia.org/wiki?curid=178877", "title": "திருவாய்மொழித் திருவிழா", "text": "திருவாய்மொழித் திருவிழா\n\nஅத்யயணோற்சவம் அல்லது திருவாய்மொழித் திருவிழா அல்லது நாலாயிர திவ்யப்பிரபந்தத் திருவிழா என்பது வைணவத் திருத்தலங்களான திவ்வியதேசங்களில் கொண்டாப்பெறும் விழாவாகும். சமஸ்கிருத வேதங்களுக்கு நிகராக ஆழ்வார்கள் இயற்றிய திராவிட வேதம் எனப்படும் நாலாயிர திவ்வியப் பிரபந்தத்தை முன்நிறுத்த இராமானுஜர் அவர்களால் இவ்விழா திருவரங்கத்தில் முதன்முதலாகத் தொடங்கப்பெற்றது. பின்பு அனைத்துத் திவ்ய தேசங்களிலும் இவ்விழா கொண்டாடப்படுகிறது. இவ்விழா மார்கழி மாதத்தில் பத்து நாள் விழாவாகக் கொண்டாப்படுகிறது. வைகுண்ட ஏகாதசிக்கு முதல் பத்து நாட்கள் கொண்டாடப்படுவது 'பகல் பத்து' அல்லது 'திருமொழித் திருநாள்' எனவும் வைகுண்ட ஏகாதசியை அடுத்த பத்து நாட்கள் கொண்டாடப்படுவது 'இராப் பத்து' அல்லது 'திருவாய்மொழித் திருநாள் எனவும் அழைக்கபப்டுகிறது.\n\nஅயணங்களில் உத்தராயணம் தேவருலகின் பகற்பொழுதாகவும், தட்சிணாயணம் இரவுப்பொழுதாகவும் கணக்கிடப்படும். தை முதல் ஆனி முடிய உள்ள 6 மாத காலம் உத்திராயணமாகும். இதில் நமது ஒரு வருடம் தேவர்கட்கு ஒரு நாளாகும். உத்திராயணம் தை மாதம் துவக்கம் என்பதால் அதற்கு முதல் மாதமான மார்கழி மாதம் (பகல் பொழுதுக்கு முன்பாக உள்ள) பிரம்ம முகூர்த்தம் எனப்படும் முகூர்த்த நேரம் தேவர்களின் அதிகாலைப் பொழுதாகும். எனவே தேவர்களின் அதிகாலைப் பொழுதான மார்கழி மாதத்தில் நாலாயிரத் திவ்ய பிரபந்தத்தைத் தாளம் சேர்ந்த இன்னிசையுடன் இசைப்பது பலன் தருவது என்பதனால் இவ்விழா மார்கழி மாதம் கொண்டாடப்படுகிறது. இவ்வயண காலத்தில் இசைக்கப்படுவதால் இது அத்யயண உற்சவம் என அழைக்கப்பட்டது.\n\n23 நாட்கள் கொண்டாடப்படும் இவ்விழாவில் மார்கழி மாதம் வைகுண்ட ஏகாதசிக்கு முன்பு வரும் வளர்பிறை முதல்நாள் தொடங்கி முதல் பத்தாம் நாள்(தசமி) முடிய 10 நாள் விழாவிற்கு பகல் பத்து என்று பெயர். இதில் திருப்பல்லாண்டு முதலாயிரம், மதுரகவியாழ்வார் இயற்றிய கண்ணிநுண் சிறுத்தாம்பு, திருமங்கையாழ்வாரின் பெரிய திருமொழி, திருக்குறுந்தாண்டகம், திருநெடுந்தாண்டகம், ஆகிய இரண்டாயிரம் பாசுரங்கள் இசைக்கப்படும்.\n\nதசமிக்கு மறுநாளான வளர்பிறையின் ஏகாதசி திதி முதல் தேய்பிறையின் பஞ்சமி திதி முடிய 10 நாள் விழாவிற்கு இராப் பத்து என்று பெயர். இதில் நம்மாழ்வார் இயற்றிய திருவாய் மொழி ஆயிரம் பாசுரம் இசைக்கப்படும். இதற்கு மறுநாளான\nஇருபத்தியோராவது நாள் ஏனைய ஆழ்வார்கள் இயற்றிய முதல், இரண்டு, மூன்று, நான்காம் திருவந்தாதிகள், திருவிருத்தம், திரு ஆசிரியம், பெரிய திருவந்தாதி, பெரிய திருமடல், சிறிய திருமடல், இராமானுச நூற்றந்தாதி முதலானவை அடங்கிய இயற்பா ஆயிரமும் இசைக்கப்படும்.\n\n\n"}
{"id": "178878", "url": "https://ta.wikipedia.org/wiki?curid=178878", "title": "துலுக்க நாச்சியார்", "text": "துலுக்க நாச்சியார்\n\nதுலுக்க நாச்சியார் என்பவர் அரங்கநாதரின் மேல் காதல் கொண்ட சுரதானி என்ற இயற்பெயர் கொண்ட இசுலாமியப் பெண்ணாவார். இவருடைய வரலாற்றை மையமாகக் கொண்டு துலுக்க நாச்சியார் நாட்டிய நாடகம் அமைக்கப் பெற்றுள்ளது. இவருக்கு திருவரங்கத்தில் இரண்டாம் பிரகாரத்தில் ஈசான மூலையில் தனி சந்நிதி உள்ளது. இசுலாமிய வழக்கப்படி அகிலும், சந்தனமும் கலந்த தூப்புகை போடுவது இச்சந்நிதியில் நடைபெறுகிறது. . இவருக்கு அரங்கநாதர் இசுலாமியர்களைப் போல கைலி ஆடையுடன் காட்சியளிக்கிறார்.\n\nதிருவரங்கத்தினை டில்லி பாதுசா படையெடுத்து கொள்ளையடித்த போது, டில்லிக்கு அரங்கநாதர் விக்ரகத்தினையும் கொண்டு சென்றார்கள். பாதுசாவின் மகளான சுரதானி என்பவர் அந்த விக்ரகத்தினை கண்டு மனதை பறிகொடுத்தார். அரங்கநாதரை மீண்டும் திருவரங்கத்திற்கு மீட்டுக் கொண்டு வந்தபோது, இளவரசியான சுரதானி அரங்கநாதரை பிரிய மனமின்றி திருவரங்கத்தினை அடைந்தார். இவரை அரங்கனின் ஏழு மனைவிகளுள் ஒருவராக குறிப்பிடுகிறார்கள்.\n\n"}
{"id": "178879", "url": "https://ta.wikipedia.org/wiki?curid=178879", "title": "வேதாந்த ஆசிரியர்களின் பட்டியல்", "text": "வேதாந்த ஆசிரியர்களின் பட்டியல்\n\nஇது இந்து சமய வேதாந்த ஆசிரியர்களின் பட்டியலாகும்.\n\n\n"}
{"id": "178881", "url": "https://ta.wikipedia.org/wiki?curid=178881", "title": "கரிச்சான் குஞ்சு", "text": "கரிச்சான் குஞ்சு\n\nஆர். நாராயணசாமி என்ற இயற்பெயர் கொண்ட கரிச்சான் குஞ்சு (ஜூலை 10, 1919 - 1992) ஒரு தமிழ் எழுத்தாளர்.\n\nSection::::வாழ்க்கை வரலாறு.\nநாராயணசாமி தஞ்சாவூர் மாவட்டம் நன்னிலம் வட்டம், சேதனீபுரத்தில் பிறந்தார். இவரது பெற்றோர் ராமாமிருத சாஸ்திரி- ஈஸ்வரியம்மாள். எட்டு வயது முதல் பதினைந்து வயது வரை பெங்களூரில் வேதமும் வடமொழியும் கற்றார். மதுரை ராமேஸ்வர தேவஸ்தான பாடசாலையில் ஐந்தாண்டுகள் (17 முதல் 22 வயது வரை) தமிழ் பயின்றார்.\nகு. ப. ராஜகோபாலனின் (கு.ப.ரா) சீடர்களுள் ஒருவராக இருந்த நாராயணசாமி அவர் மீது கொண்ட பற்றால் “கரிச்சான் குஞ்சு” என்ற பெயரில் எழுதத் தொடங்கினார். (கு.ப.ராவின் புனைப்பெயர் “கரிச்சான்”). இவரின் துணைவியார் பெயர் சாரதா. இவருக்கு லக்ஷ்மி பேபி, பிரபா, விஜயா, சாந்தா என்கிற நான்கு மகள்கள் உண்டு.\n\n\n\n\n\n\n\n\n"}
{"id": "178883", "url": "https://ta.wikipedia.org/wiki?curid=178883", "title": "திருவரங்கன் உலா", "text": "திருவரங்கன் உலா\n\nதிருவரங்கன் உலா என்பது மாலிக் கபூர் தலைமையிலான தில்லி சுல்தான் முகம்மது பின் துக்ளக்கின் படைகள் திருவரங்கத்தினை கொள்ளையடித்த வரலாற்று உண்மை சம்பவத்தினை அடிப்படையாக் கொண்டு ஸ்ரீவேணுகோபாலன் என்பவர் எழுதிய நாவலாகும். நாவலின் முதல் பாகம் திருவரங்கன் உலா என்றும், இரண்டாம் பாகம் மதுரா விஜயம் என்றும் வெளிவந்துள்ளது. இசுலாமிய படையெடுப்பில் கொள்ளையடிக்கப்படாமல் காக்க அரங்கநாதரின் உற்சவர் சிலையை வைணவர்கள் பல்வேறு இடங்களுக்கு கொண்டு சென்று பாதுகாத்தனர். இவ்வாறு, திருவரங்கத்திலிருந்து சென்ற அரங்கனின் சிலை மீண்டும் திருவரங்கத்தினை அடைந்ததை திருவரங்கன் உலா என்று நாவலுக்குப் பெயரி்டடுள்ளார். \n\nSection::::வரலாறு.\nSection::::இசுலாமிய படையெடுப்பும் கொள்ளையும்.\nகி.பி.1325-1351 முகம்மதுபின் துக்ளக் திருவரங்கத்தில் உள்ள ரங்கநாதரின் கோவிலை இக்கொள்ளையிட முனைந்தான். பெரும்படையை எதிர்த்து கோவிலையும், கோவிலுள் உள்ள சிலைகள், ஆபரனங்கள் போன்றவற்றையும் காக்க திருவரங்க நகர மக்களும், ஆச்சாரியர்களும், தேவதாசிகளும் போராடினார்கள். நகர வாசிகள் ஆயுதமேந்தி போராடியதாகவும், தேவதாசிகள் இசுலாமிய படையினரை மயக்கி போராடியதாகவும் கருத்துண்டு. இப்போரில் பல வைணவர்கள் கொல்லப்பட்டார்கள். \n\nSection::::உற்சவர் சிலை பாதுகாத்தல்.\nஇசுலாமியர்களிடமிருந்து காக்க திருவரங்கத்தினை விட்டு பிற இடங்களுக்கு விலையுயர்ந்த ஆபரணங்கள், விக்ரகங்கள் போன்றவற்றை கொண்டு சென்று மறைத்தார்கள். உற்சவப் பெருமாளை திருக்கோட்டியூர், காளையார் கோவில், அழகர் மலை என்று பல இடங்களில் பதுக்கி வைத்திருந்து, இறுதியில் திருப்பதியில் பல காலம் பாதுகாப்பாக வைத்துள்ளார்கள். பின் கி.பி. 1371ல் உற்சவர் விக்ரகம் திருவரங்கத்திற்கு கொண்டுவரப்பெற்றது.\n\n"}
{"id": "178888", "url": "https://ta.wikipedia.org/wiki?curid=178888", "title": "நீலக் கடற்காயல் (ஐஸ்லாந்து)", "text": "நீலக் கடற்காயல் (ஐஸ்லாந்து)\n\nநீலக் கடற்காயல் (ஐஸ்லாந்து) (Blue Lagoon (geothermal spa)) ஐஸ்லாந்தின் மிக சிறந்த சுற்றுலாத் தலங்களில் ஒன்று. இது ஒரு எரிமலை மூலம் உருவான ஒரு சூடான நீராவி பகுதியாகும். இந்த இடம் தென்மேற்கு ஐஸ்லாந்திலுள்ள ரேக்ஜேன்ஸ் தீபகற்பத்தில் கிரின்ட்விக் (Grindvik) என்னும் இடத்தில் ஒரு லாவா நிலத்தில் அமைந்துள்ளது. இது கெஃப்லாவிக் (Keflavik) விமான நிலையத்திலிருந்து 13 கிமீ (8 மைல்) தூரத்திலும், ரேக்ஜாவிக் நகரிலிருந்து 39 கிமீ (24 மைல்) தூரத்திலும் அமைந்துள்ளது. இதனருகில் ஒரு புவிவெப்ப மின் உற்பத்தி நிலையம் உள்ளது. இவ்விடம் செயற்கையாக உருவாக்கப்பட்டதாகும்.\n\nசூடான நீரில் சிலிக்கா மற்றும் சல்பர் போன்ற கனிமங்கள் அதிகமாக உள்ளன. எனவே சொரியாசிஸ் எனப்படும் தோல் நோயை இதன் நீர் குணப்படுத்த உதவுகிறது. இதன் வெப்ப நிலை சராசரியாக 40 டிகிரி செல்சியஸ் உள்ளது. இது ஆண்டு முழுவதும் உறைபனி நிலையிலும் அதே வெப்பத்துடன் இருக்கும்.\n\n"}
{"id": "178896", "url": "https://ta.wikipedia.org/wiki?curid=178896", "title": "நாரத்தம்", "text": "நாரத்தம்\n\nதமிழகத்தில் நாரத்தை, நாரத்தம்பழம், நார்த்தங்காய் என்ற நிலைகளில் பயன்பாட்டில் உள்ளது. இது ஆரஞ்சு இனம். இது ஊறுகாய் செய்யவும் சித்த மருத்துவம் மற்றும் உணவிலும் பயன்படுகிறது. எலுமிச்சை அன்று. அதை விடப் பெரியதாக தோல் தடிப்புடனும் உள்ளே வெண்சுளைகளுடன் புளிப்பாக இருக்கும்.\n\n\n"}
{"id": "178897", "url": "https://ta.wikipedia.org/wiki?curid=178897", "title": "டெனாலி தேசியப் பூங்கா", "text": "டெனாலி தேசியப் பூங்கா\n\nடெனாலி தேசிய பூங்கா என்பது ஐக்கிய அமெரிக்காவின் அலாஸ்கா மாநிலத்தின் தென்கிழக்கு பகுதியில் அமைந்துள்ள தேசியப் பூங்காவாகும். டெனாலி தேசிய பூங்கா ஜார்ஜ் பார்க்ஸ் தேசிய நெடுஞ்சாலையில் அன்கொரஜிற்கு 250 மைல் வடக்கே உள்ளது. இந்த தேசிய பூங்காவின் பரப்பளவு சுமார் 9500 சதுர மைல்கள் (6 மில்லியன் ஏக்கர்). இந்தப் பகுதி ஆர்க்டிக் வட்டத்தின் அருகில் இருக்கும் ஓர் உறைபனிப் பிரதேசமாகும். இங்கு மிகவும் குளிராக இருந்தாலும் கோடை காலத்தில், வெப்பம் மிதமாக இருக்கும். டெனாலி பூங்காவின் நுழைவு கட்டணம் 50 டாலர் ஆகும். பெரும்பாலான உணவு சேவைகள் கோடை காலத்தில் மட்டுமே திறந்திருக்கும். டெனாலி பூங்காவில் 650 மேற்பட்ட வகையான பூக்கக் கூடிய செடி இனங்கள் உள்ளன. இந்த பூங்காவில் 20320 அடி உயரமான மவுண்ட் மெக் கின்லி மலை உள்ளது. மெக்கின்லி மலை வட அமெரிக்காவின் மிகவும் உயரமான மலையாகும். இம்மலையைச் சுற்றியே டெனாலி தேசியப் பூங்கா அமைந்துள்ளது.\n"}
{"id": "178912", "url": "https://ta.wikipedia.org/wiki?curid=178912", "title": "பகல் பத்து", "text": "பகல் பத்து\n\nபகல் பத்து அல்லது திருமொழித் திருநாள் என்பது மார்கழி மாதத்தின் வளர்பிறை பிரதமை திதி முதல் தசமி திதி வரையான பத்து (10) நாட்களுக்கு நடைபெறும் உற்சவர் திருவிழாவாகும். இவ்விழா வைணவ தலங்களான திவ்ய தேசங்களில் கொண்டாடப் படுகிறது. இவ்விழாவின் போது திருமால் விதவிதமான அலங்காரங்களிலும், விதவித வாகனங்களில் காட்சிதருவார்.\n\nமேலும் இவ்விழாவின் போது, முதல் ஆயிரம் திருப்பல்லாண்டு, கண்ணி நுண் சிறுத்தாம்பு, திருமொழி, திருக்குறுந்தாண்டகம், திருநெடுந்தாண்டகம் என இரண்டாயிரம் திருப்பல்லாண்டு பாடப்பெறுகிறது.\n"}
{"id": "178913", "url": "https://ta.wikipedia.org/wiki?curid=178913", "title": "இராப் பத்து", "text": "இராப் பத்து\n\nஇராப் பத்து அல்லது திருவாய்மொழித் திருநாள் என்பது தசமிக்கு மறுநாளான வளர்பிறையின் ஏகாதசி திதி முதல் தேய்பிறையின் பஞ்சமி திதி வரையான பத்து (10) நாட்கள் நடைபெரும் உற்சவத் திருவிழாவாகும். இக்காலத்தில் திருமால் விதவித அலங்கார வாகனத்தில் காட்சிதருகிறார். இவ்விழாவது வைணவ தலங்களான திவ்ய தேசங்களில் கொண்டாடப்படுகிறது. மேலும் இவ்விழாவின் போது திருவாய் மொழி ஆயிரம் பாசுரம் பாடப்பெறுகிறது. \n\nSection::::காண்க.\nபகற் பத்து\n"}

{"id": "223366", "url": "https://ta.wikipedia.org/wiki?curid=223366", "title": "கோலாகாட் மாவட்டம்", "text": "கோலாகாட் மாவட்டம்\n\nகோலாகாட் மாவட்டம் அசாமில் உள்ளது. இதன் தலைமை அலுவலகத்தை கோலாகாட் நகரில் அமைத்துள்ளனர். இந்த மாவட்டம் 3502  சதுர கிலோமீட்டர் பரப்பளவில் உள்ளது. \nஆற்றிற்கு அருகில் சந்தையை அமைத்திருந்த காரணத்தினால் கோலாகாட் என்ற பெயர் ஏற்பட்டது. ராஜஸ்தானைச் சேர்ந்த மார்வாரிகள் தங்கள் மொழியில் இப்பெயரைச் சூட்டியுள்ளனர். கோலா என்றால் சந்தை என்று பொருள். கட் என்றால் ஆற்றங்கரை என்று பொருள். இந்த மாவட்டத்தின் வடக்குப் பகுதியில் பிரம்மபுத்திரா ஆறு பாய்கிறது. இந்த மாவட்டத்தில் கசிரங்கா தேசியப் பூங்காவின் பகுதிகள் அமைந்துள்ளன.\n\nSection::::பொருளாதாரம்.\nஇந்த மாவட்டத்தின் பொருளாதார நிலை பயிர்களைச் சார்ந்து உள்ளது. தேயிலை, அரிசி, கரும்பு உள்ளிட்ட பயிர்களை பயிரிடுகின்றனர். இங்கு பல டீ தோட்டங்கள் இருக்கின்றன. அதிக வருமானத்தைத் தரும் பயிராக தேயிலை விளங்குகிறது. \n\nSection::::மக்கள் தொகை.\n2011-ஆம் ஆண்டு கணக்கெடுப்பின் போது, 1,058,674 மக்கள் வசித்தனர். \nசராசரியாக, சதுர கிலோமீட்டருக்குள் 302 பேர் வாழ்கின்றனர். ஆயிரம் ஆண்களுக்கு இணையாக 961 பெண்கள் என்ற அளவில் பால் விகிதம் உள்ளது. இங்கு வாழ்வோரில் 78.31% பேர் கல்வியறிவு பெற்றுள்ளனர். \nஇங்கு பழங்குடியின இனத்தைச் சேர்ந்த பூர்விக மக்கள் வாழ்கின்றனர். ராஜஸ்தானைச் சேர்ந்த மார்வாரிகளும், வங்காளிகளும் நகர்ப் பகுதிகளில் வாழ்கின்றனர்.\n\nSection::::அரசியல்.\nஇந்த மாவட்டத்தின் பகுதிகள் கலியாபர் மக்களவைத் தொகுதியில் உள்ளன.\n\n"}
{"id": "223372", "url": "https://ta.wikipedia.org/wiki?curid=223372", "title": "ஹைலாகண்டி மாவட்டம்", "text": "ஹைலாகண்டி மாவட்டம்\n\nஹைலாகண்டி மாவட்டம் அசாமில் உள்ளது. கசார் மாவட்டத்தில் இருந்து பிரித்து உருவாக்கப்பட்டது. இந்த மாவட்டம் 1327 சதுர கிலோமீட்டர் பரப்பளவைக் கொண்டது. இந்த மாவட்டத்தின் பாதிப் பகுதி காடுகளால் சூழப்பட்டது.\n\nSection::::பொருளாதாரம்.\nஇது வளர்ச்சியில் பின்தங்கியுள்ள மாவட்டங்களில் ஒன்று. மத்திய அரசு வழங்கும் வளர்ச்சிக்கான நிதியைப் பெறுகிறது. \n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 659,260 மக்கள் வசித்தனர். \n\nசராசரியாக, சதுர கிலோமீட்டருக்குள் 497 பேர் வாழ்கின்றனர். பால் விகிதாச்சார அளவு, ஆயிரம் ஆண்களுக்கு இணையாக 946 பெண்கள் என்ற அளவில் உள்ளது. இங்கு வாழ்வோரில் 75.26% பேர் கல்வியறிவு பெற்றுள்ளனர். \nஇங்கு இசுலாமியர்களும், இந்துக்களும் பெரும்பான்மையினராக வாழ்கின்றனர். இங்கு பூர்வீக பழங்குடியின மக்களும் வசிக்கின்றனர். பெரும்பாலான மக்கள் வங்காள மொழியைப் பேசுகின்றனர். சிலர் மணிப்பூரி மொழியைப் பேசுகின்றனர்.\n\n"}
{"id": "223375", "url": "https://ta.wikipedia.org/wiki?curid=223375", "title": "சாந்தி பருவம்", "text": "சாந்தி பருவம்\n\nசாந்தி பருவம் மகாபாரதத்தின் 18 பருவங்களில் பன்னிரண்டாவது பருவம். தருமபுத்திரன் போரில் தனது உறவினர்களையும் பெரியவர்களையும் கொன்றதை நினைத்து வருந்தும் நிகழ்வுகள் இப்பருவத்தில் இடம் பெறுகின்றன. அரசரின் கடமைகள் குறித்து இறக்கும் தறுவாயில் வீடுமர் வழங்கிய அறிவுரைகளும் இப்பகுதியிலேயே எடுத்தாளப்பட்டு உள்ளன.\n\nSection::::அமைப்பு.\nஇப்பருவம் மூன்று துணைப் பருவங்களாகப் பிரிக்கப்பட்டுள்ளது. இவை பின்வருமாறு:\nஇவற்றில் முதல் துணைப் பருவம் பிற விடயங்களுடன் அரசர்களது, தலைவர்களதும் கடமைகளை எடுத்துக் கூறுகிறது. இரண்டாவது துணைப்பருவம் பாதகமான நிலைமைகளை எதிர்கொள்ளும்போது ஒருவர் நடந்துகொள்ள வேண்டிய முறைகள் பற்றிச் சொல்கிறது. இறுதித் துணைப் பருவம் மோட்சம் அடைவதற்கான நடத்தைகள், விதிமுறைகள் என்பன பற்றிக் கூறுகின்றது.\n\nSection::::முக்கிய நிகழ்வுகள்.\nசாந்தி என்பது அமைதி என்னும் பொருளுடையது. போர் முடிந்து அமைதி ஏற்பட்டு தருமர் முழு இராச்சியத்துக்கும் அரசனாகி ஆளத் தொடங்கினார். ஆனாலும், போரில் ஏற்பட்ட இழப்புக்கள் குறித்து மன அமைதி இல்லாது தவித்தார். நாரதர் தருமருக்குக் கூறிய ஆறுதல் வார்த்தைகள் இப்பருவத்தில் இடம்பெறுகின்றன. நாளாக ஆகத் தருமபுத்திரன் மனத்தில் சஞ்சலம் அதிகரிக்கிறது. கொல்லப்பட்டவர்கள் குறித்துத் துயரம் மேலோங்குகிறது. உலக ஆசைகளைத் துறந்து துறவறம் மேற்கொள்ள விரும்புகிறார். உடன்பிறந்தோரும், திரௌபதியும், வியாசர் முதலியோரும் தருமரை அமைதிப்படுத்துகின்றனர்.\n\nஅமைதிக்கால ஆட்சிக்குரிய விடயங்கள் பல இப்பருவத்தில் பேசப்படுகின்றன. போரில் காயம்பட்டு அம்புப் படுக்கையில் இருந்தபடி அரசருக்குரிய கடமைகள் குறித்தும், அறம், சிறந்த ஆட்சிமுறை என்பன குறித்தும், வீடுமர் கூறியவையும் இக்கட்டத்திலேயே வருகின்றன\n\n\n"}
{"id": "223376", "url": "https://ta.wikipedia.org/wiki?curid=223376", "title": "குக் நீரிணை", "text": "குக் நீரிணை\n\nகுக் நீரிணை (\"Cook Strait\") என்பது நியூசிலாந்தின் வடக்கு, மற்றும் தெற்குத் தீவுகளை இணைக்கும் ஒரு நீரிணை ஆகும். இது வடமேற்கே தாஸ்மான் கடலை தென்கிழக்கேயுள்ள அமைதிப் பெருங்கடலுடன் இணைக்கிறது. இது தலைநகர் வெலிங்டனிற்கு அருகில் அமைந்துள்ளது. இதன் குறுகிய முனையின் அகலம் 22 கிலோமீட்டர்கள் (14 மைல்கள்) ஆகும். இது உலகின் மிகவும் பாதுகாப்பற்றதும், முன்னறிந்து கூறமுடியாததுமான நீரிலை எனக் கருதப்படுகிறது.\n\n1770 ஆம் ஆண்டில் இங்கு வந்த முதலாவது ஐரோப்பியரான ஜேம்ஸ் குக்கின் நினைவாக இந்நீரிணைக்கு குக் நீரிணை எனப் பெயரிடப்பட்டது. உள்ளூர் மாவோரி மொழியில், \"ராவுக்காவா\" அல்லது \"ராவுக்காவா மோவானா\" என அழைக்கப்படுகிறது. \"ராவுக்காவா\" என்பது \"கசப்பான இலைகள்\" எனப் பொருள்.\n\nSection::::வரலாறு.\nமாவோரி தொன்மவியலின் படி, குக் நீரிணை குப்பே என்ற மாலுமியால் கண்டுபிடிக்கப்பட்டது. டச்சு நாடுகாண் பயணி ஏபெல் டாஸ்மான் 1642 இல் நியூசிலாந்தைக் கண்ட போது, குக் நீரிணையை அவர் கிழக்குப் பகுதியில் உள்ள ஒரு பெருங்குடா எனக் கருதினார். இதற்கு அவர் தனது இரண்டு கப்பல்களில் ஒன்றின் நினைவாக சீகாயென் பெருங்குடா (\"Zeehaen's Bight\") எனப் பெயரிட்டார். 1769 இல் ஜேம்சு குக் இதனை ஒரு நீரிணை என நிறுவினார்.\n\nதிமிங்கிலங்கள் இதனூடாக வலசை போகும் காரணத்தால் 19ம் நூற்றாண்டில் ஆரம்பத்தில் இந்நீரிணை பெருமளவு ஐரோப்பியக் குடியேறிகளைக் கவர்ந்தது. 1820கள் முதல் 1960களின் நடுப்பகுதி வரை அரப்பாவா தீவு திமிங்கில வேட்டைக்கு முக்கியமான தளமாக இருந்துள்ளது. 1820களில் தே ரவுப்பராகா தலைமையில் மாவோரி மக்கள் குக் நீரிணைப் பகுதியைக் கைப்பற்றி குடியேறினர். 1840 முதல் வெலிங்டன், நெல்சன் போன்ற இடங்களில் நிரந்தரக் குடியேற்றம் நிகழ்ந்தது. \n1888 முதல் 1912 வரை பெலோரசு ஜாக் என்ற பெயர் சூட்டப்பட்ட ஓங்கில் ஒன்று குக் நீரிணைக்கூடாக செல்லும் கப்பல்களை சந்தித்து அவற்றுக்கு வழிகாட்டியாக இரு செயற்பட்டது. இந்த டொல்பினைக் கொலை செய்ய எடுக்கப்பட்ட முயற்சி தோல்வியடைந்தது. இதனை அடுத்து நியூசிலாந்து 1904 சட்டத்தின் படி இதற்கு அரசு பாதுகாப்பு கொடுத்தது.\n\nநியூசிலாந்து ஆக்கிரமிப்புக்குள்ளாகலாம் என்ற பயத்தில் இப்பகுதியில் பல கரையோரப் பாதுகாப்பு அரண்கள் கட்டப்பட்டன. பென்காரோ கலங்கரை விளக்கம் நியூசிலாந்தில் கட்டப்பட்ட முதலாவது நிரந்தரமான கலங்கரை விளக்கம் ஆகும். 1935 ஆம் ஆண்டில் இது திரும்பப் பெறப்பட்டு அதற்குப் பதிலாக பாரிங்கு முனை கலங்கரை விளக்கம் கட்டப்பட்டது.\n\nஇப்பகுதியில் பலத்த உயிரிழப்புகளுடன் பல கப்பல்கள் மூழ்கின. 1951 இல் \"மரீயா\", 1865 இல் \"துனெதின் நகரம்\", 1869 இல் \"சென் வின்சென்ட்\", 1884 இல் \"லாஸ்டிங்கம்\", 1909 இல் \"பென்குவின்\", 1968 இல் \"வாகைன்\" ஆகிய கப்பல்கள் மூழ்கியுள்ளதாக பதியப்பட்டுள்ளது.\n\nSection::::நீச்சல்.\nஐன் பவ்பவ் என்பவரே குக் நீரிணையை நீந்திக் கடந்த முதல் பெண என மாவோரிகளின் வாய்வழிச் செய்திகள் மூலம் அறியப்படுகிறது. அண்மைய காலத்தில், பாரி டெவன்போர்ட் என்பவர் 1962 ஆம் ஆண்டில் இந்நீரிணையை முதன் முதலில் நீந்திக் கடந்தார். 1965 இல் லின் கொக்சு என்பவர் நீரிணையை நீந்திக் கடந்த முதல் பெண் ஆவார். பிலிப் ரஷ் என்பவர் 8 தடவைகள் நீந்திக் கடந்துள்ளார். ஆதித்தியா ராவுட் என்ற இந்தியர் தனது 11 வது வயதில் இந்நீரிணையை நீந்திக் கடந்த முதலாவது இளம் நீச்சல் வீரர் என்ற பெருமையைப் பெற்றார். ஸ்டெபனி பெனிங்டன் என்ற தனது 13வது வயதில் நீந்திக் கடந்தார். 2010 வரை 65 பேர் இந்நீரிணையைக் கடந்துள்ளனர்.\n\n"}
{"id": "223383", "url": "https://ta.wikipedia.org/wiki?curid=223383", "title": "அய்சால் மாவட்டம்", "text": "அய்சால் மாவட்டம்\n\nஅய்சால் மாவட்டம், மிசோரம் மாநிலத்தில் உள்ளது. இந்த மாவட்டத்தின் பரப்பளவு 3576.31 சதுர கிலோமீட்டர் ஆகும். இதன் தலைமையகம் அய்சால் நகரில் உள்ளது. மிசோ மொழியில் அய் என்றால் மஞ்சள் என்று பொருள். சால் என்றால் நிலம் என்று பொருள். மஞ்சள் விளைந்த நிலம் என்பதால் அய்சால் என்ற பெயரைப் பெற்றது.\n\nSection::::அரசியல்.\nஇந்த மாவட்டம் மிசோரம் மக்களவைத் தொகுதிக்கு உட்பட்டது.\n\nSection::::ஆட்சிப் பிரிவுகள்.\nஇந்த மாவட்டத்தை ஐந்து மண்டலங்களாகப் பிரித்துள்ளனர். அவை: ஐபாக், தர்லான், புல்லென். திங்சுல்தியா, தியாங்னுவாம்.\n\nSection::::போக்குவரத்து.\nஅய்சாலுக்கு அருகில் உள்ள லெங்புய் விமான நிலையத்தில் இருந்து கொல்கத்தாவிற்கும் குவகாத்திக்கும் விமான சேவைகள் உண்டு.\n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 404,054 மக்கள் வாழ்ந்தனர்.\nசராசரியாக, சதுர கிலோமீட்டருக்குள் 113 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு 1009 பெண்கள் என்ற அளவில் பால் விகிதம் உள்ளது. இங்கு வாழ்வோரில் 98.5% பேர் கல்வியறிவு பெற்றுள்ளனர். \n\n"}
{"id": "223385", "url": "https://ta.wikipedia.org/wiki?curid=223385", "title": "நிக் கீர்யோசு", "text": "நிக் கீர்யோசு\n\nநிக்கலோசு இல்மி \"நிக்\" கீர்யோசு (\"Nicholas Hilmy \"Nick\" Kyrgios\", 27 ஏப்ரல் 1995) ஆத்திரேலியாவைச் சேர்ந்த தொழில்முறை டென்னிசு விளையாட்டாளர். 2013ஆம் ஆண்டில் ஆஸ்திரேலிய டென்னிஸ் திறந்த சுற்று போட்டியில் சிறுவர் ஒற்றையர் கோப்பையையும் விம்பிள்டன் கோப்பை போட்டிகளில் சிறுவர் இரட்டையர் கோப்பையையும் வென்றுள்ளார். 2014 விம்பிள்டனில் காலிறுதிக்கு எட்டியது இவரது சிறந்த சாதனையாக உள்ளது.\nSection::::வாழ்க்கை வரலாறு.\nநிக்கலோசு இல்மி கீர்யோசு ஆஸ்திரேலியாவின் கான்பராவில் பிறந்தவர். இவரது தந்தை, கீர்யோசு (\"ஜார்ஜ்\") கிரேக்கராவார். தாய் நோர்லைலா, மலேசியப் பின்னணியைக் கொண்டவர். தந்தை கீர்யோசு வண்ணமடிக்கும் சுயத்தொழிலைக் கொண்டவர். தாய் கணினி பொறியியலாளர். மூன்றாவதும் கடைசியுமான இவருக்கு ஒரு அண்ணனும் அக்காளும் உண்டு; அண்ணன், கிறிசுடோசு, வக்கீலாகவும் அக்காள்,அலிமா, நடிகையாகவும் உள்ளனர். கீர்யோசு எட்டாவது வகுப்பு வரை ராட்போர்டு கல்லூரியில் படித்து 12ஆம் வகுப்பு படிப்பை 2012இல் தரமலான் கல்லூரியில் முடித்தார்.\n\nகூடைப் பந்தாட்டத்தில் சிறந்து விளங்கிய கீர்யோசு தனது பதின்ம ஆண்டுகளில் ஆத்திரேலியத் தலைநகர ஆட்புல அணியிலும் ஆத்திரேலிய அணியிலும் விளையாடியுள்ளார். தமது 14வது அகவையில் டென்னிசில் மட்டுமே தமது கவனத்தைக் குவியப்படுத்த தீர்மானித்ததை அடுத்து கூடைப்பந்ந்தாட்டத்தை விட்டார். இரண்டு ஆண்டுகள் கழித்து ஆத்திரேலிய விளையாட்டு நிறுவனத்தின் முழைமையான கல்விக்கொடையைப் பெற்று டென்னிசு விளையாட்டில் சிறப்புப் பயிற்சி பெறலானார். ஐக்கிய அமெரிக்காவின் என்பிஏ ஆட்டங்களில் கீர்யோசு பாஸ்டன் செல்டிக்ஸ் அணியின் விசிறியாவார் .\n"}
{"id": "223392", "url": "https://ta.wikipedia.org/wiki?curid=223392", "title": "ஜோர்ஹாட் மாவட்டம்", "text": "ஜோர்ஹாட் மாவட்டம்\n\nஜோர்ஹாட் மாவட்டம், அசாமில் உள்ளது. இதன் தலைமையகம் ஜோர்ஹாட் நகரில் உள்ளது. இந்த மாவட்டம் 2851  சதுர கிலோமீட்டர் பரப்பளவைக் கொண்டது. \n\nSection::::பொருளாதாரம்.\nஇங்கு 135 தேயிலைத் தோட்டங்கள் உள்ளன. நெல்லையும் அதிகளவில் பயிரிடுகின்றனர். இங்கு சிறு, குறு தொழிற்சாலைகளும் உள்ளன.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின் போது, 1,091,295 மக்கள் வசித்தனர். \nசதுர கிலோமீட்டருக்குள் 383 பேர் என்ற அளவில் மக்கள் அடர்த்தி உள்ளது. பால் விகித அளவில் ஆயிரம் ஆண்களுக்கு 956 பெண்கள் வசிக்கின்றனர். இங்கு வாழ்வோரில் 83.42% பேர் கல்வியறிவு பெற்றுள்ளனர்.\n\nSection::::மொழி.\nஇங்குள்ள மக்கள் அசாமிய மொழியில் பேசுகின்றனர். \n\n"}
{"id": "223396", "url": "https://ta.wikipedia.org/wiki?curid=223396", "title": "அனுசாசன பருவம்", "text": "அனுசாசன பருவம்\n\nஅனுசாசன பருவம் (சமசுக்கிருதம்: अनुशासन पर्व) என்பது மகாபாரதத்தின் பதினெட்டுப் பருவங்களுள் பதின்மூன்றாவது பருவம் ஆகும். அனுசாசனம் என்பது \"அறிவுறுத்தல்\" அல்லது \"ஆணை\" என்னும் பொருள் தருவது. இப்பருவத்தின் கருப்பொருளும் இதற்கு முந்திய சாந்தி பருவத்தின் தொடர்ச்சியே. அரசனுக்கு உரிய கடமைகள், சட்டத்தின் ஆட்சி, தலைவனுக்கு நெருங்கியவர்களுக்கான அறம் குறித்த அறிவுரைகள் என்பன இப்பருவத்திலும் காணப்படுகின்றன.\nSection::::அமைப்பு.\nஇப்பருவம் மொத்தம் 168 பிரிவுகளைக் கொண்ட இரண்டு துணைப் பருவங்களாகப் பிரிக்கப்பட்டுள்ளது. இவை பின்வருமாறு:\nதன தரும பருவத்தில் பொருள், அறம் ஆகியவை தொடர்பான உரையாடல்களும் அறிவுறுத்தல்களும் அடங்கியிருக்க, பீஷ்ம சுவர்க்காரோகண பருவத்தில் வீடுமர் (பீஷ்மர்) இவ்வுலகை விட்டு நல்லுலகம் செல்வது தொடர்பான விடயங்கள் சொல்லப்படுகின்றன.\n\n"}
{"id": "223398", "url": "https://ta.wikipedia.org/wiki?curid=223398", "title": "மாங்கனித் திருவிழா", "text": "மாங்கனித் திருவிழா\n\nமாங்கனித் திருவிழா என்பது அறுபத்து மூன்று நாயன்மார்களில் ஒருவரான காரைக்கால் அம்மையாரின் வாழ்வில் ஒரு மாங்கனி தொடர்பாக நிகழ்ந்த மறக்க முடியாத நிகழ்வினை இன்றளவும் நினைவு கூருமுகமாக, காரைக்காலிலுள்ள சுந்தரம்பாள் உடனாய சோமநாதர் கோயில் சார்பில் நடத்தப்படும் திருவிழா ஆகும். காரைக்கால் அம்மையார் கோயில் மாங்கனித் திருவிழா ஒவ்வொரு ஆண்டும் ஆனி மாதம், பௌர்ணமி அன்று மிகச் சிறப்பாகக் கொண்டாடப்படுகிறது. மாங்கனித் திருவிழாவின் போது சுவாமி தேர் வீதி உலா வருகையில், பக்தர்கள் தங்கள் வேண்டுதலை நிறைவேற்றும் விதமாக, வீட்டு மாடிகளில் நின்றுகொண்டு இறைவன் மீது மாங்கனிகளை வாரி இறைத்து நேர்த்திக்கடன் செலுத்துவார்கள்.\n\nSection::::புராண வரலாறு.\nஅறுபத்து மூன்று நாயன்மார்களில் ஒருவரானகாரைக்காலில் வாழ்ந்த சிவபக்தையான புனிதவதியின் வீட்டிற்கு வந்து மதிய வேளையில், சிவபெருமான், சிவனடியார் வேடத்தில் வந்து உண்பதற்கு அன்னம் வேண்டினார். புனிதவதியும் அன்னத்துடன், தன் கணவர் பரமதத்தன், ஏற்கனவே வாங்கி வைத்திருந்த இரண்டு மாங்கனிகளில் ஒன்றை சிவனடியாருக்கு படைத்தார்.\n\nவீடு திரும்பிய புனிதவதியின் கணவர் பரமதத்தன், தான் வாங்கி வைத்திருந்த இரண்டு மாங்கனிகளில் ஒன்றை வாங்கி புசித்தார். மாங்கனி நன்கு இனிக்கவே, மீதியிருந்த ஒரு மாங்கனியையும் புசிக்க வேண்டி, தன் மனைவி புனிதவதியிடம், அதனையும் எடுத்து வரச்சொன்னார். \n\nஇதனைக் கேட்ட புனிதவதி திகைத்து நின்று பின் இறைவனை மனதார வேண்டினார். இறைவனின் அருளால், புனிதவதியார் கையில் ஒரு மாங்கனி கிடைத்தது. அம்மாங்கனியைத் தன் கணவர் பரமதத்தனிடம் புசிக்கக் கொடுத்தார். இறைவன் அருளால் கிடைத்த மாங்கனியை சுவைத்த பரமதத்தனுக்கு, ஏற்கனவே உண்ட முதல் மாங்கனியை விட இது மிகமிக சுவையாக இருக்கவே, இம்மாங்கனி நான் ஏற்கனவே புசித்த மாங்கனியை விட அமைப்பும், சுவையும் மிகமிக மாறுபட்ட காரணத்தை வலியுறுத்தி கேட்க, புனிதவதியார் இறைவனின் திருவிளையாடலை எடுத்துரைத்தார். \n\nஇதை நம்ப மறுத்த பரமதத்தன், மீண்டும் ஒரு மாங்கனியை இறைவனிடமிருந்து வரவழைத்து தருமாறு கேட்க, புனிதவதியும் அவ்வாறே சிவபெருமானை மனதார நினைத்து வேண்டி, மீண்டும் ஒரு மாங்கனியைப் பெற்றதை நேரில் கண்ட கணவன் பரமதத்தன் மனதில் பயம் கொண்டார். இறையருள் வாய்த்த புனிதவதியைக் கண்டு பயந்து, அவரை விட்டு விலகினார். கணவனே தன்னை ஒதுக்கிய பின்னர், தனக்கு இந்த மனித உடல் இனி எதற்கு என்று இறைவனை வேண்டி பேய் உடல் பெற்றார். பின் பேயுடலுடன் கையிலைக்குச் சென்று சிவபெருமானை சரணடைந்தார் என்பது புராண வரலாறு.\n\nSection::::விழா நிகழ்வு.\nவிழாவின்போது பக்தர்கள் தம் பிரார்த்தனையை நிறைவேற்றிக்கொள்ளும்பொருட்டு மாங்கனிகளை வீசும்போது விழாவிற்கு வந்திருந்தோர் அவற்றைப் பிடிக்கிறார்கள். பவளக்கால் சப்பரத்தில் சிவபெருமான் பிச்சாண்டவர் கோலத்தில் தம் கையில் மாம்பழத்துடன் உலா வந்து பக்தர்களுக்குத் தரிசனம் தந்து அவர்களின் அன்பை ஏற்றுக்கொள்வதாக பக்தர்களால் கருதப்படுகிறது.\n"}
{"id": "223400", "url": "https://ta.wikipedia.org/wiki?curid=223400", "title": "ஒலிவியா வைல்ட்", "text": "ஒலிவியா வைல்ட்\n\nஒலிவியா ஜேன் வைல்ட் (பிறப்பு: மார்ச் 10, 1984) ஒரு அமெரிக்க நாட்டு நடிகை, எழுத்தாளர், இயக்குநர், தயாரிப்பாளர் மற்றும் மாடல். இவர் 2003ஆம் ஆண்டு ஸ்கின் என்ற தொலைக்காட்சி தொடரின் மூலம் நடிப்புத்துறைக்கு அறிமுகமானார். அதைத் தொடர்ந்து த ஓ.சீ., ஹவுஸ், ட்ரான்: அப்ரைசிங், ரோபோட் சிக்கன், அமெரிக்கன் டாட்உள்ளிட்ட தொலைக்காட்சி தொடர்களிலும் மற்றும் பிக்ஸ், இன் டைம், பட்டர், தி வோர்ட்ஸ், ரஷ், உள்ளிட்ட பல திரைப்படங்களிலும் நடித்ததன் மூலம் பரிசியமான நடிகை ஆனார்.\n\n"}
{"id": "223406", "url": "https://ta.wikipedia.org/wiki?curid=223406", "title": "மாருதி விருது", "text": "மாருதி விருது\n\nமாருதி விருது என்பது ஆத்திரேலியக் கம்பன் கழகம் தமிழ் மொழியினதும் தமிழ் சமுதாயத்தின் உயர்விற்காகவும் தன்னலமற்ற சேவையாற்றியவரிற்கு அல்லது சமூக மேம்பாட்டிற்காக முன்னின்று உழைத்தவரிற்கு அல்லது தமிழர்கள் பெருமைப்படத்தக்க வகையில் சாதனை நிகழ்த்திய ஆத்திரேலியத் தமிழர் ஒருவருக்கு ஆண்டுதோறும் வழங்கும் ஒரு விருது ஆகும்.\n\nஆத்திரேலியா வாழ் தமிழ் மக்களிடம் இருந்து பெறப்படும் பரிந்துரைகளின் அடிப்படையில் இவ்விருதுக்கான தேர்வு நடைபெறுகின்றது. தேர்வு செய்யப்படுபவர்கள் ஆண்டு தோறும் சிட்னி நகரில் நடைபெறும் ஆத்திரேலியக் கம்பன் விழாவில் மாருதி விருது வழங்கப்பட்டு சிறப்பிக்கப்படுகிறார்கள். இவ்விருது 2012 ஆம் ஆண்டு முதல் வழங்கப்பட்டு வருகிறது.\n\n\nSection::::சான்றோர் விருது.\nஅவுஸ்திரேலியக் கம்பன் கழகம் ஆண்டு தோறும் மாருதி விருதுடன் நான்கு சான்றோர் விருதுகளையும் வழங்கி வருகிறது. சான்றோர் விருது பெற்றவர்கள் வருமாறு:\n\n\n\n\n\n\n\n"}
{"id": "223428", "url": "https://ta.wikipedia.org/wiki?curid=223428", "title": "ஓக்காவேங்கோ கடைமடை", "text": "ஓக்காவேங்கோ கடைமடை\n\nஓக்காவேங்கோ கடைமடை (ஆங்கில பெயர் : \"Okavango Delta\") என்பது ஆப்பிரிக்கா கண்டத்தில் தென்னாப்பிரிக்கா நாட்டின் அருகில் போட்சுவானாவில் அமைந்துள்ள நீர் வழி மண்டலமான டெக்டானிக் நீளக்கால்வாய் பகுதியில் கலகாரி பாலைவனத்தை ஒட்டி அமைந்துள்ள ஒரு கழிமுகத்தெதிர் நிலம் ஆகும். ஓக்காவேங்கோ ஆற்றிலிருந்து வழிந்துவரும் நீராதாரமானது எந்த ஒரு கடலுக்கோ, பெருங்கடலுக்கோ, செல்லாமல் இந்த ஓக்காவேங்கோ கடைமடையை மட்டுமே செழிப்படையச் செய்கிறது. இந்த ஆற்றின் மூலம் ஒவ்வொரு ஆண்டும் 11 கன மீட்டர் அளவிற்கு தண்ணீர் பாய்ந்து 6,000-15,000 கிமீ தூரத்திற்கு பரவுகிறது. இவற்றில் கொஞ்ச நீர் மட்டும் நகாமி என்ற ஏரியில் தேங்குகிறது. இப்பகுதியில் மெரொமி வனவிலங்கு பாதுகாப்புப் பகுதியும், தேசிய பூங்கா ஒன்றும் இந்த டெல்டா பகுதியில் அமைந்துள்ளது. இப்பகுதி ஆப்பிரிக்காவில் ஏழு அதிசயங்களில் ஒன்றாக தன்சானியா நாட்டில் உள்ள அருசா நகரில் 2013ஆம் ஆண்டு பிப்ரவரி 11ஆம் தேதி தேர்ந்தெடுக்கப்பட்டுள்ளது.\n\nஇப்பகுதியில் அமைந்துள்ள மோகடிகா என்ற ஏரி ஆதிகாலத்தில் வறண்டிருந்ததாக கருதப்படுகிறது. இது உலகிலேயே உள்நாட்டில் அமைந்துள்ள கடைமடைப் பகுதியாக நம்பப்பட்டாலும் இது தனிநாட்டில் அமைந்திருக்கவில்லை. இதே போல் தெற்கு சூடான் பகுதில் நைல் நதியும் மாலி நாட்டில் நைகீர் டெல்டாப் பகுதியும் இதேபோல் அமைந்துள்ளது. \n\nSection::::நிலவியல்.\nSection::::வெள்ளம்.\nஒக்காவேங்கோ நதியின் பருவ கால உற்பத்தியானது ஆண்டுதோறும் சனவரி மாதம் துவங்கி பிப்ரவரி மாதம் முடிய 1,200 கிலோமீட்டர்கள் தூரம் வரைப் பரவும்படி நீரை உற்பத்தி செய்கிறது. அப்படி உற்பத்தி செய்யப்படும் நீரானது கடலுக்கு செல்லாமலே 150 கிலோமீட்டர்கள் முதல் 250 கிலோமீட்டர்கள் வரை நிலத்தில் மார்ச் முதல் ஜூன் மாதம் வரை பரவச்செய்கிறது. அப்படி பரவும் நீரானது 20 ஆம் நூற்றாண்டில் வேகமாக ஆவியுயிர்ப்பு மற்றும் ஆவியாதல் நிலையினால் வெப்ப நிலையைக் கட்டுக்குள் வைக்க முடிகிறது. ஆப்பிரிக்கா கண்டத்தில் அமைந்துள்ள இந்த நிலத்தின் காரணமாக ஜூன் முதல் ஆகஸ்ட் மாதம் வரை போட்சுவானா பகுதி காட்டுயிர் பாதிகாப்பு மண்டலமாக காட்சி அளிக்கும். இந்த நிலப்பகுதி 15,000 கிலோமீட்டர்கள் முழுவதுமே சரிசமாகக் காட்சி அளிக்கும்..\n\n"}
{"id": "223432", "url": "https://ta.wikipedia.org/wiki?curid=223432", "title": "கர்பி ஆங்கலாங்கு மாவட்டம்", "text": "கர்பி ஆங்கலாங்கு மாவட்டம்\n\nகர்பி ஆங்கலாங்கு மாவட்டம் அசாமில் உள்ளது. இதன் தலைமையகத்தை திபு நகரில் நிறுவியுள்ளனர். இது 10434 சதுர கிலோமீட்டர் பரப்பளவைக் கொண்டது. \n\nSection::::பொருளாதாரம்.\nஇது வளர்ச்சியில் பின்தங்கியுள்ள மாவட்டங்களில் ஒன்று. மத்திய அரசு வழங்கும் வளர்ச்சி நிதியைப் பெறுகிறது. \n\nSection::::ஆட்சிப் பிரிவுகள்.\nஇந்த மாவட்டத்தை மூன்று வட்டங்களாகப் பிரித்துள்ளனர். அவை: திபு, ஹம்ரேன் போகஜான்\n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 965,280 மக்கள் வசித்தனர். \nசதுர கிலோமீட்டருக்குள் 93 பேர் என்ற அளவில் மக்கள் அடர்த்தி இருக்கிறது. பால் விகிதம், ஆயிரம் ஆண்களுக்கு 951 பெண்கள் என்ற அளவில் உள்ளது. இங்கு வசிப்போரில் 69.25% பேர் கல்வியறிவு பெற்றுள்ளனர்.\nஇங்கு பழங்குடியின மக்களும் வசிக்கின்றனர்.\n\nSection::::மொழிகள்.\nமக்கள் கர்பி மொழியைப் பேசுகின்றனர். சிலர் திமாசா, ரெங்மா, குக்கி ஆகிய மொழிகளையும் பேசுகின்றனர்.\n\n"}
{"id": "223433", "url": "https://ta.wikipedia.org/wiki?curid=223433", "title": "நெஞ்சினிலே", "text": "நெஞ்சினிலே\n\nநெஞ்சினிலே 1999 ஆம் ஆண்டு இயக்குநர் எஸ். ஏ. சந்திரசேகரின் இயக்கத்தில் வெளிவந்த தமிழ்த் திரைப்படம். விஜய், இஷா கோப்பிகர் ஆகியோர் இப்படத்தில் முக்கிய கதாபாத்திரத்தில் நடித்து வெளிவந்த இத்திரைப்படத்திற்கு தேவா இசையமைத்து இருந்தார்.\n\n"}
{"id": "223468", "url": "https://ta.wikipedia.org/wiki?curid=223468", "title": "சன் ஒப் பாபிலோன்", "text": "சன் ஒப் பாபிலோன்\n\nசன் ஒப் பாபிலோன் (பாபிலோனின் மகன்) என்பது முகமது அல் தரட்ஜி இயக்கி முகமது அல் தரட்ஜி மற்றும் ,மிதல் காசி ,ஜென்னிபர் நோர்ரிட்கே ஆகியோர் கதை அமைத்து ஜனவரி 2010 வெளிவந்த ஈராக்கிய குர்திதிரைப்படமாகும்.ஷாசட ஹுசைன், யாசிர் தாலிப் ஆகியோர் இப்படத்தில் நடித்துள்ளனர்.இத்திரைப்படமானது முகமது அல் தரட்ஜியின் ஒளிப்பதிவிலும் காத் அசெளரியின் இசையமைப்பிலும் வெளியானது.அரபு,ஜப்பானியம்,இத்தாலியம் , மற்றும் ஆங்கில மொழிகளிலெல்லாம் மொழிமாற்றம் செய்யப்படது.இந்த திரைப்படம் பல சர்வதேச விருதுகளையும் பெற்றுள்ளது\n\n\n"}
{"id": "223473", "url": "https://ta.wikipedia.org/wiki?curid=223473", "title": "அசுவமேத பருவம்", "text": "அசுவமேத பருவம்\n\nஅசுவமேத பருவம் மகாபாரதத்தின் 18 பருவங்களுள் பதினான்காவது பருவமாகும்.அசுவமேத யாகம் என்பது குதிரை வேள்வி எனப் பொருள்படும். பிற விடயங்களுடன், தருமர் குதிரை வேள்வி செய்வது முதன்மையான நிகழ்வாகச் சொல்லப்படுவதால் இப்பருவத்துக்கு இந்தப் பெயர் வழங்கப்பட்டது.\n\nSection::::அமைப்பு.\nஇப்பருவம் பின்வரும் இரண்டு துணைப் பருவங்களாகப் பிரிக்கப்பட்டு உள்ளது:\nஇப்பருவங்கள் பாண்டவர்கள் செய்த குதிரை வேள்வி தொடர்பான நிகழ்வுகளையும், அனுகீதா பருவத்தில், முன்னர் கண்ணன் அருச்சுனனுக்குச் சொன்ன கீதையின் பல விடயங்களை மீண்டும் அருச்சுனனுக்குச் சொல்வதாகவும் அமைந்துள்ளன.\n\nSection::::நிகழ்வுகள்.\nபோரின் போது தம்மால் செய்யப்பட்ட பாவச் செயல்கள் குறித்துத் தொடர்ந்தும் வருந்துகிறான் தருமன். வியாசர் அவனைத் தேற்றி. வேள்வி செய்வதன் மூலம் எல்லாப் பாவங்களில் இருந்தும் விடுபட்டுவிடலாம் என்று கூறி, குதிரை வேள்வி நிகழ்த்தும்படி ஆலோசனை கூறுகிறார். இதற்கான நிதியைப் பெறுவதற்காக, ஒரு காலத்தில் மாருதன் என்னும் அரசன் இமயமலைப் பகுதியில் செய்த வேள்வியில் தானமாக அளிக்கப்பட்ட செல்வங்களில் பெரும்பகுதியைப் பிராமணர்கள் அங்கேயே விட்டுச் சென்றார்கள் என்றும் அதனை எடுக்கும்படியும் வியாசர் கூறுகிறார். இவ்விடத்தில் மாருதனுடைய கதையையும் வியாசர் தருமனுக்குக் கூறுகிறார். பாண்டவர்கள் அப்புதையலை அடைகிறார்கள். போரின் இறுதி நாளில் அசுவத்தாமன் செலுத்திய கணையின் தாக்கத்தால், அருச்சுனனின் மகனான அபிமன்யுவின் மனைவி உத்தரைக்குக் குழந்தை இறந்து பிறப்பதும், கண்ணன் அக்குழந்தையை உயிர்ப்பிப்பதுமான நிகழ்வும் இப்பருவத்தில் சொல்லப்படுகின்றன. இதன் பின்னர் குதிரை வேள்வி நடப்பது, இதன்போது அருச்சுனன் பல அரசர்களுடன் போரிட்டு நாடுகளைப் பிடிப்பது ஆகிய நிகழ்வுகளும் இப்பருவத்தில் இடம்பெறுகின்றன.\n\n\n"}
{"id": "223474", "url": "https://ta.wikipedia.org/wiki?curid=223474", "title": "ஏ. ரி. பொன்னுத்துரை", "text": "ஏ. ரி. பொன்னுத்துரை\n\nகலைப்பேரரசு ஏ. ரி. பொன்னுத்துரை (மே 15, 1928 - அக்டோபர் 9, 2003) இலங்கைத் தமிழ் நாடகக் கலைஞரும், ஆசிரியரும் ஆவார்.\n\nSection::::வாழ்க்கைக் குறிப்பு.\nபொன்னுத்துரை யாழ்ப்பாண மாவட்டம், தெல்லிப்பழை, குரும்பசிட்டி எனும் ஊரைப் பிறப்பிடமாகக் கொண்டவர். குரும்பசிட்டி மகாதேவா மகா வித்தியாலயத்தில் ஆரம்பக் கல்வி பயின்று, பின்னர் யாழ்ப்பாணம் பரமேசுவரா கல்லூரியில் இடைநிலைக் கல்வியைக் கற்றார். சென்னை கிறித்தவக் கல்லூரியில் படித்துப் பட்டம் பெற்று 1955 இல் இலங்கை திரும்பினார். காங்கேசன்துறை நடேசுவராகக் கல்லூரியில் இவர் ஆசிரியராகப் பணியில் சேர்ந்தார். பின்னர் கல்கின்னை முஸ்லிம் மகா வித்தியாலயம், இரஜவலை தமிழ் மகா வித்தியாலயம், கண்டி இந்து மகா வித்தியாலயம் ஆகியவற்றிலும் பணியாற்றினார்.\n\nSection::::நாடகக் கலையில் ஈடுபாடு.\nபாடசாலையில் மாணவனாக இருந்த காலத்திலேயே 1950 ஆம் ஆண்டில் உலோபியின் காதல் என்ற பள்ளி நாடகத்தில் நடித்துப் பாராட்டுப் பெற்றார். அன்றைய பிரபலமான வானொலி நாடகக் கலைஞர் சானா இதனை நெறிப்படுத்தியிருந்தார். 1951 இல் குரும்பசிட்டி சன்மார்க்க சபையின் நிதிக்காக விதியின் சதி என்ற நாடகத்தை முதற் தடவையாக தயாரித்து மேடையேற்றினார். 1951 இல் இரசிகமணி கனக. செந்திநாதன் தயாரித்த \"தாகம்\" என்ற ஓரங்க நாடகத்தில் மந்திரவாதியாக நடித்துப் பாராட்டுப் பெற்றார். 1952 இல் \"முதலாளி தொழிலாளி\" என்ற நகைச்சுவை நாடகத்தையும், 1953 இல் \"குவேனி\" என்ற நாடகத்தையும், 1954 இல் \"ராக்கி மை டியர்\" என்ற நாடகத்தையும் சென்னை கிறித்தவக் கல்லூரியில் படித்த காலத்தில் தயாரித்து மேடையேற்றினார். 1955 ஆம் ஆண்டில் இவர் தயாரித்த \"நிறைகுடம்\" என்ற நாடகம் 25 அரங்குகளில் மேடையேறியது. 1956 ஏப்ரல் 28 இல் \"இரு மனம்\" என்ற நாடகத்தைத் தயாரித்து மேடையேற்றினார்.\n\n1959 இல் தேவன் தயாரித்த \"கற்புக்கனல்\" நாடகம் கொழும்பில் மேடையேற்றப்பட்ட போது அதில் பொன்னுத்துரை வஞ்சிப்பத்தன் என்ற பாத்திரத்தில் நடித்தார். 1961 இல் கே. பாலச்சந்திரன் தயாரித்து கொழும்பு லயனல் வென்ட் அரங்கில் மேடையேற்றப்பட்ட \"பதியூர் ராணி\" நாடகத்தில் நடித்துப் பலரின் பாராட்டுகளைப் பெற்றார்.\n\nSection::::கலைப்பேரரசு பட்டம்.\nபொன்னுத்துரையின் அரங்கியல் செயல்பாடுகளைக் கௌரவிக்கும் முகமாக குரும்பசிட்டி சன்மார்க்க சபை ஏற்பாடு செய்திருந்த ஒரு விழாவில் கலையரசு க. சொர்ணலிங்கம் இவருக்கு \"கலைப்பேரரசு\" என்ற பட்டத்தை வழங்கிக் கௌரவித்தார். இவரது தயாரிப்புத் திறமை, நடிப்புத் திறமை குறித்து அன்றைய பத்திரிகைகள் விமரிசனம் எழுதின. இவரது பெரும்பாலான நாடகங்களை குரும்பசிட்டி சன்மார்க்க சபையே மேடையேற்றியது. யாழ்ப்பாணத்தின் பல ஊர்களிலும் இவரது நாடகங்கள் மேடையேறின. கலையரசு சொர்ணலிங்கம், வி. வி. வைரமுத்து, கவிஞர் கந்தவனம், கனக செந்திநாதன் போன்ற பல பிரபலமான கலைஞர்களும் இவரது நாடகங்களில் நடித்தனர்.\n\n1972 ஆம் ஆண்டில் இலங்கை வானொலி நடத்திய நாடக எழுத்தாக்கப் போட்டியில் இவரது \"தாளக்காவடி\" முதல் பரிசு பெற்று நாடகமாக்கப்பட்டு பலமுறை ஒலிபரப்பப்பட்டது. இது பின்னர் பல ஊர்களிலும் மேடையேற்றப்பட்டது. இலங்கை கலைக்கழகம் நடத்திய ஓரங்க நாடகப் போட்டியில் 1966 இல் \"நாடகம்\" என்ற நாடகத்திற்கு 2ம் பரிசும், 1967 இல் \"நாமொன்று நினைக்க..\" என்ற நாடகத்திற்கு முதல் பரிசும் கிடைத்தது.\n\n\n\n\n"}
{"id": "223483", "url": "https://ta.wikipedia.org/wiki?curid=223483", "title": "ஆசிரமவாசிக பருவம்", "text": "ஆசிரமவாசிக பருவம்\n\nஆசிரமவாசிக பருவம் மகாபாரதத்தின் 18 பருவங்களுள் பதினைந்தாவது பருவம். தருமபுத்திரனின் முதல் பதினைந்து ஆண்டுக்கால நல்லாட்சியும், அதன் பின் திருதராட்டிரன், காந்தாரி, குந்தி, விதுரர் ஆகியோர் துறவு வாழ்வை மேற்கொண்டு காட்டுக்குச் செல்வதும் இந்தப் பருவத்தில் சொல்லப்படுகின்றன.\n\nSection::::அமைப்பு.\nஇப்பருவம் பின்வரும் மூன்று துணைப் பருவங்களைக் கொண்டது:\nஇவற்றுள் முதல் துணைப்பருவம் தருமரின் 15 ஆண்டுக்கால நல்லாட்சி பற்றியும், திருதராட்டிரன் முதலானோர் காட்டுக்குச் செல்வது பற்றியும் கூறுகிறது. இரண்டாவது துணைப்பர்வம், பாண்டவர்கள் காட்டுக்குச் சென்று திருதராட்டிரன் முதலானோரைச் சந்திப்பது பற்றியும், வியாசர் அனைவருக்கும் போரில் இறந்து போனவர்களை வரவழைத்துக் காட்டியது பற்றியும் கூறுகிறது. இறுதித் துணைப் பர்வத்தில், திருதராட்டிரன், குந்தி, காந்தாரி ஆகியோரின் இறப்புப் பற்றியும், நாரதர் துயரில் வாடுவோருக்கு ஆறுதல் சொல்வதும், தருமர் இறுதிக் கடன்களைச் செய்வதும் அடங்குகின்றன.\n\n\n"}
{"id": "223487", "url": "https://ta.wikipedia.org/wiki?curid=223487", "title": "பிரேசிலின் முதலாம் பெட்ரோ", "text": "பிரேசிலின் முதலாம் பெட்ரோ\n\nடொம் பெட்ரோ I (\"Pedro I,\" ஆங்கிலம்: Peter I; 12 அக்டோபர் 1798 – 24 செப்டம்பர் 1834), \"விடுவித்தவர்\" என்ற விளிப்பெயருடைய, முதலாம் பெட்ரோ பிரேசிலை நிறுவியவரும் அரசரும் ஆவார். போர்த்துக்கல்லின் அரசராக டொம் பெட்ரோ IV, என்ற பட்டப்பெயருடன் சிறிது காலம் ஆண்டவர். போர்த்துக்கல்லிலும் இவரை \"விடுவித்தவர்\" என்றும் \"சிப்பாய் அரசர்\" என்றும் அழைக்கின்றனர். லிசுபனில், அரசர் டொம் ஆறாம் யோவானுக்கும் அரசி கார்லோட்டா யோக்குனாவிற்கும் நான்காவது மகவாகப் பிறந்த பெட்ரோ I பிரகன்சா குடும்பத்தைச் சேர்ந்தவர். 1807இல் போர்த்துக்கல்லை பிரெஞ்சு துருப்புக்கள் ஆக்கிரமித்தப்போது தமது குடும்பத்துடன் பிரேசிலுக்கு தப்பியோடினார்.\n\n1820இல் லிசுபனில் எழுந்த சமத்துவப் புரட்சியை எதிர்கொள்ள பெட்ரோவின் தந்தை யோவான் போர்த்துக்கல்லிற்கு திரும்ப வேண்டி வந்தது. ஏப்ரல் 1821இல் யோவான் பிரேசிலை தமது சார்பாளராக ஆட்சிபுரிய மகன் பெட்ரோவை நியமித்து நாடு திரும்பினார். புரட்சியாளர்களின் அச்சுறுத்தல்களையும் போர்த்துக்கேய துருப்புக்களின் ஒழுங்கீனத்தையும் எதிர்கொண்ட பெட்ரோ அவற்றை அடக்கினார். 1808இல் பிரேசிலுக்குக் கொடுக்கப்பட்ட அரசியல் தன்னாட்சியை மீட்கும் போர்த்துக்கல் அரசின் முடிவிற்கு பிரேசிலில் பரவலான எதிர்ப்பு எழுந்தது. பெட்ரோ பிரேசிலியர்களுடன் இணைந்து கொண்டு செப்டம்பர் 7, 1822இல் பிரேசிலின் விடுதலையை அறிவித்தார். அக்டோபர் 12 அன்று பிரேசிலின் பேரரசராக அறிவித்துக் கொண்டார். போர்த்துக்கல்லிற்கு ஆதரவாக போரிட்ட படைகளை மார்ச்சு, 1824க்குள் வென்று ஆட்சியை நிலைப்படுத்தினார். பிரேசிலின் வடகிழக்கில் உருவான மாநிலப் பிரிவினைவாதிகளின் எதிர்ப்பையும் அடக்கினார்.\n\n1825இல் தெற்கு மாநிலமான சிஸ்பிளாட்டினாவில் எழுந்த பிரிவினைப் புரட்சியும் இரியோ டி லா பிளாட்டா ஐக்கிய மாநிலங்களின் பிரிவினை முயற்சியும் சிஸ்பிளாட்டினா போரைத் தொடுக்க காரணமாயிற்று. 1826இல் மார்ச்சு மாதம் சிறிது காலத்திற்காக போர்த்துக்கல்லின் அரசரானார்; இப்பொறுப்பை தமது மூத்த மகள் டொனா மாரியா IIவிற்காக விட்டுக் கொடுத்தார். 1828இல் சிஸ்பிளாட்டினாப் போரில் பிரேசில் அம்மாநிலத்தை இழந்தது. அதே ஆண்டு லிசுபனில் அவரது மகளிடமிருந்து ஆட்சியை பெட்ரோவின் தம்பி மிகுவல் கைப்பற்றிக் கொண்டார். பேரசரின் சர்ச்சைக்குரிய காதல் விவகாரம் அவருக்கு இழுக்கானது. பிரேசிலிய நாடாளுமன்றத்தில் அரசை தேர்ந்தெடுக்கும் உரிமை அரசருக்குள்ளதா நாடாளுமன்றத்திற்குரியதா என்ற விவாதம் வலுப்பெற்றது. பிரேசில், போர்த்துக்கல் பிரச்சினைகள் இரண்டையும் ஒருசேர கவனிக்க இயலாத அரசர் 7 ஏப்ரல் 1831 அன்று தமது வாரிசும் மகனுமான டொம் பிரேசிலின் இரண்டாம் பெட்ரோவிடம் ஆட்சியை ஒப்படைத்து நாடு திரும்பினார்.\n\n"}
{"id": "223488", "url": "https://ta.wikipedia.org/wiki?curid=223488", "title": "கரீம்கஞ்சு மாவட்டம்", "text": "கரீம்கஞ்சு மாவட்டம்\n\nகரீம்கஞ்சு மாவட்டம் அசாமில் உள்ளது. இதன் தலைமையகம் கரீம்கஞ்சு நகரில் உள்ளது.\nஇந்த மாவட்டம் 1809 சதுர கிலோமீட்டர் பரப்பளவைக் கொண்டது. \n\nSection::::பொருளாதாரம்.\nஇந்த மாவட்டத்தில் உழவுத் தொழிலே பொருளாதார வளர்ச்சிக்கு காரணமாக அமைந்துள்ளது. \n\nSection::::ஆட்சிப் பிரிவுகள்.\nஇந்த மாவட்டத்தை ஐந்து வட்டங்களாகப் பிரித்துள்ளனர். அவை: கரீம்கஞ்சு, பதர்பூர், நிலம்பசார், பாதேர்கண்டி, ராமகிருஷ்ண நகர்\n\nSection::::போக்குவரத்து.\nஇந்த மாவட்டத்தில் ரயில், சாலைவழிப் போக்குவரத்து வசதிகள் உள்ளன. கரீம்கஞ்சு நகரில் ரயில் நிலையம் உள்ளது. கரீம்கஞ்சு நகரில் இருந்து குவகாத்திக்கு பேருந்துகள் செல்கின்றன. ஏனைய வடகிழக்கு மாநிலங்களில் உள்ள நகரங்களுக்கும் பேருந்துகள் இயக்கப்படுகின்றன.\n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 1,217,002 மக்கள் வசித்தனர். \n\nசதுர கிலோமீட்டருக்குள் 673 மக்கள் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு இணையாக 961 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வசிப்பவர்களில் 79.72% பேர் கல்வியறிவு பெற்றுள்ளனர்.\nமுஸ்லீம்களும் இந்துக்களும் பெரும்பான்மையினராக உள்ளனர். பெரும்பான்மையானோர் வங்காள மொழியைப் பேசுகின்றனர். சிலர் மணிப்புரி மொழியிலும் பேசுகின்றனர். மெய்தெய், குக்கி, திரிப்புரி, காசி ஆகிய பழங்குடி இன மக்கள் வசிக்கின்றனர்.\n\n"}
{"id": "223490", "url": "https://ta.wikipedia.org/wiki?curid=223490", "title": "மாமித் மாவட்டம்", "text": "மாமித் மாவட்டம்\n\nமாமித் மாவட்டம் என்னும் மாவட்டம் மிசோரத்தில் உள்ளது.\nஇந்த மாவட்டம் 3025.75 கிலோமீட்டர் பரப்பளவில் அமைந்துள்ளது. இதன் தலைமையகம் மாமித் நகரில் உள்ளது. \n\nSection::::ஆட்சிப் பிரிவுகள்.\nஇந்த மாவட்டத்தை நான்கு வருவாய் மண்டலங்களாகப் பிரித்துள்ளனர். இவை: மாமித், ரேயிக், மேற்கு பைலேங், சால்னுவாம்.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 85,757 மக்கள் வாழ்ந்தனர். இந்த மாவட்டத்தில் சதுர கிலோமீட்டருக்குள் 29 பேர் என்ற அளவில் மக்கள் அடர்த்தி கணக்கெடுக்கப்பட்டுள்ளது. ஆயிரம் ஆண்களுக்கு 967 பெண்கள் என்ற அளவில் பால் விகிதம் அமைந்துள்ளது. இங்கு வாழும் மக்களில் 84.93% பேர் கல்வியறிவு பெற்றுள்ளனர். \n\n"}
{"id": "223493", "url": "https://ta.wikipedia.org/wiki?curid=223493", "title": "நல்பாரி மாவட்டம்", "text": "நல்பாரி மாவட்டம்\n\nநல்பாரி மாவட்டம் அசாமில் உள்ளது. இதன் தலைமையகம் நல்பாரி நகரில் உள்ளது.\nஇது 2257 சதுர கிலோமீட்டர் பரப்பளவில் அமைந்துள்ளது. \n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 769,919 மக்கள் வாழ்ந்தனர். \nசதுர கிலோமீட்டருக்கு 763 பேர் என்ற அளவில் மக்கள் அடர்த்தி உள்ளது. சராசரியாக ஆயிரம் ஆண்களுக்கு நிகராக 945 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வாழும் மக்களில் 79.89% பேர் கல்வியறிவு பெற்றுள்ளனர்.\n\n"}
{"id": "223494", "url": "https://ta.wikipedia.org/wiki?curid=223494", "title": "எல். சுப்பிரமணியம்", "text": "எல். சுப்பிரமணியம்\n\nஎல். சுப்பிரமணியம் தமிழகத்தைச் சேர்ந்த வயலின் இசைக் கலைஞர் ஆவார்.\n\nSection::::வாழ்க்கைக் குறிப்பு.\nகேரளத்தைச் சேர்ந்த வி. இலக்சுமிநாராயண ஐயர் எனும் வயலின் இசைக் கலைஞரின் மூன்று மகன்களில் ஒருவர் எல். சுப்பிரமணியம். சுப்பிரமணியம் தனது தந்தையிடமிருந்து வயலின் இசையைக் கற்றுக் கொண்டார். இவரின் அண்ணன் எல். வைத்தியநாதன் என்பவரும், தம்பி சங்கர் என்பவரும் வயலின் இசைக் கலைஞர்களாவர். தந்தை இலக்சுமிநாராயண ஐயர் யாழ்ப்பாணம் இசைக்கல்லூரியில் விரிவுரையாளராகப் பணியாற்றியவர். இவர்களின் குடும்பம் யாழ்ப்பாணத்தில் மானிப்பாய் என்னுமிடத்தில் வாழ்ந்து வந்தது. பிறகு சென்னையில் நிலையாக குடியேறிவிட்டனர்.\n\nசுப்ரமணியம் \"எம். பி. பி. எஸ்.\" எனும் மருத்துவப் படிப்பு தேறியவர். எனினும் அவர் இசையினை தனது தொழிலாகக் கொண்டார்.\n\nசுப்ரமணியத்தின் மனைவி விஜி எனும் பாடகர் ஆவார். அவரின் மறைவுக்குப் பின்னர் கவிதா கிருஷ்ணமூர்த்தி எனும் பின்னணிப் பாடகரை சுப்ரமணியம் மணந்தார். சுப்ரமணியத்தின் மூத்த மகன் நாராயண், இளைய மகன் அம்பி மற்றும் மகள் பிந்து ஆகிய மூவரும் இசைக் கலைஞர்களாக இருக்கின்றனர்.\n\nSection::::இசைப் பணி.\nஎல். சுப்ரமணியம், கலிபோர்னியா இன்சிடிடியூட் ஆப் ஆர்ட்சில் சேர்ந்து மேற்கத்திய பாரம்பரிய இசையில் உயர்நிலைப் பட்டம் பெற்றவர்.\n\n\n\n"}
{"id": "223495", "url": "https://ta.wikipedia.org/wiki?curid=223495", "title": "சல்லியக்கிரியை", "text": "சல்லியக்கிரியை\n\nசல்லியக்கிரியை என்பது பண்டைய இந்திய மருத்துவ முறைகளுள் ஒன்றாகும். அதாவது சோழர் காலத்தில் ஆலயங்களை அண்டியிருந்த மருத்துவ மனைகளில் இம் முறை காணப்பட்டது. இது கட்டிகள் முதலானவற்றை அறுத்து குணப்படுத்தும் மருத்துவ முறையாகும். இன்றைய சத்திரசிகிச்சைக்கு ஒப்பானது. இன்றைய காலம் போன்றே அன்றைய காலத்திலும் மருத்துவ மனைகளில் வெவ்வேறு துறை சார்ந்த இரு மருத்துவர்கள் காணப்பட்டதாக அறியலாம். ஒருவர் கைநாடி பிடித்து மருந்து கொடுப்பவர். மற்றையவர் சல்லியக்கிரியை பண்ணுபவர்.\n\nஇராஜேந்திர சோழனின் திருமுக்கூடல் மெய்க்கீர்த்தி இச் சல்லியக்கிரியை செய்வோனுக்கு வழங்கப்பட்ட நிவந்தங்கள் பற்றிக் கூறுகின்றது.\n\"\"...சல்லியக்கிரியை பண்ணுவானுக்கு நாளொன்றுக்கு நெல் குறுணியும் ஆதுலர்க்கு மருந்துகளுக்கு வேண்டும் மருந்து பறித்து விறகிட்டு பரியாரம் பண்ணுவரிருவருக்கு நாளொன்றுக்கு நெல் குறுணியாக நெல்பதக்கும் காசொன்றாக காசிரண்டும்...இக்காசு பத்ராவிடில் காசொன்றுக்கு தண்டவாணி ஒன்றோடொக்கும் பொன்காசு நிறைகால் இடுவதாகவும் இப்படியாண்டு ஆறாவது நிபந்தம் செய்தபடி இந்நிபந்தம் தழுவக்குழைந்தானான அபிமானபேரு பிரம்ம மாராயன்\"\"\n"}
{"id": "223497", "url": "https://ta.wikipedia.org/wiki?curid=223497", "title": "சோபானம்", "text": "சோபானம்\n\nசோபானம் என்பது இந்திய இந்துக் கோயிற் கட்டடக் கலை மரபில் படிகளைக் குறி்க்கப் பயன்படும் கலைச்சொல் ஆகும். வீடுகள் மற்றும் மாளிகைகளில் படிகள் அமைக்கப்படுவதுபோல இந்துக் கோயில்களின் கீழ்த் தளத்திலிருந்து மண்டபங்களை அடைவதற்கு சோபானம் அமைக்கப்படுவது வழமையாகும். சோபானத்தின் கைப்பிடிகளில் அலங்கார வேலைப்பாடுகள் இடம்பெறும். குறிப்பாக சுருள்யாளி வடிவம் மற்றும் கொடி வளைவுகள் முதலான வடிவங்கள் இடம்பெறுவதுண்டு. தஞ்சை பெரிய கோயில், தாராசுரம், திரிபுவனம் முதலான சோழர்கால கோயில்களில் இவ்வமைப்பிைனத் தெளிவாகக் காணமுடியும். விஜயநகர நாயக்கர் பாணியிலமைந்த கோயில்களிலும் சோபானங்கள் அமைந்துள்ளன.\n\nஇலங்கையில் அமைந்த பெளத்தக் கட்டுமானங்களும் இம் மரபைப் பின்பற்றியிருப்பதைக் காணலாம். இதில் யாளி வடிவங்களுக்குப் பதிலாக சிங்க வடிவங்கள் அமைந்திருக்கும்."}
{"id": "223510", "url": "https://ta.wikipedia.org/wiki?curid=223510", "title": "அரப்பாவா தீவு", "text": "அரப்பாவா தீவு\n\nஅரப்பாவா தீவு (\"Arapawa Island\") என்பது நியூசிலாந்தின் மார்ல்பரோ ஆழ்நீரிணைகளில் அமைந்துள்ள ஒரு தீவு ஆகும். இது தெற்குத் தீவின் வடகிழக்கு முனையில் உள்ளது. இதன் நிலப்பகுதி 240 சதுரகிமீ (92.7 சதுரமைல்) பரப்பளவைக் கொண்டது. இதன் மேற்கே குயீன் சார்லட் ஆழ்நீரிணையும் (\"Queen Charlotte Sound\"), தெற்கே வடக்குத் தீவில் உள்ள வெலிங்டன் நகரையும் பிக்டன் நகரையும் இணைக்கும் கடல்வழிப் பாதையான டோரி கால்வாயும் அமைந்துள்ளன.\n\nSection::::வரலாறு.\nஅரப்பாவா தீவின் குன்றொன்றில் இருந்தே 1770 ஆம் ஆண்டில் பிரித்தானிய மாலுமி ஜேம்ஸ் குக் முதன் முதலில் பசிபிக் பெருங்கடலையும் தாசுமான் கடலையும் இணைக்கும் கடல்வழிப் பாதையைக் கண்டார். இப்பாதைக்கு பின்னர் குக் நீரிணை எனப் பெயரிடப்பட்டது. 1970 இல் இங்கு குக்கின் கண்காணிப்பு என்ற நினைவிடம் அமைக்கப்பட்டது.\n\n1820களின் இறுதியில் இருந்து 1960களின் நடுப்பகுதி வரை இத்தீவு இங்குள்ள ஆழ்நீரிணைகளில் இடம்பெறும் திமிங்கில வேட்டைக்கான தளமாக இருந்தது.\n\nSection::::வானூர்தி விபத்து.\nடோரி கால்வாய் மீது அமைக்கப்பட்ட அரப்பாவா தீவையும் பெருந்தரைப் பகுதியையும் இணைக்கும் மின்கம்பிகள் மீது ஏர் அல்பாட்ரோசு பயணிகள் வானூர்தி ஒன்று 1985 ஆம் ஆண்டில் மோதியது. இவ்விபத்தை குக் நீரிணையால் பயணித்த பயணிகள் கப்பல் ஒன்றில் இருந்த பல பயணிகள் கண்டனர். கப்பலில் இருந்து உடனடியாக உயிர்காப்புப் படகு ஒன்று விபத்து நடந்த இடத்துக்கு அனுப்பப்பட்டது. இரண்டு விமானிகள், மற்றும் இரு குடும்பங்களைச் சேர்ந்த 7 பேர், மற்றும் ஒருவர் உயிரிழந்தனர். சின்டி மோசி என்ற இளம் பெண் மட்டுமே உயிர் தப்பினார்.\n\nSection::::சுற்றுச்சூழல்.\nஅரப்பாவா தீவின் பல பகுதிகளில் மரம் வெட்டல், மற்றும் எரிப்பு போன்றவற்றினால் உள்நாட்டுப் பயிரினங்கள் அழிந்து போயின. பெருமளவு பைன் மரங்கள் பயிரிடப்பட்டன. உள்நாட்டுப் பயிரினங்களின் வளர்ச்சிக்காக காட்டு ஊசியிலை மரங்கள் நஞ்சூட்டப்பட்டன.\n\nஅரப்பாவா தீவுக்கே உரித்தான சில பன்றி, வளர்ப்புச் செம்மறியாடு மற்றும் ஆடு வகைகள் இத்தீவில் காணப்படுகின்றன. இவை எங்கிருந்து இத்தீவிற்கு வந்ததென்பது அறியப்படவில்லை. ஆரம்பகால திமிங்கில வேட்டைக்காரர்கள், அல்லது நாடுகாண் பயணிகள் இவற்றை இங்கிலாந்தில் இருந்து கொண்டு வந்திருக்கலாம் என்ற பொதுவான கருத்து நிலவுகிறது. இவ்வகை உயிரினங்கள் இங்கிலாந்தில் அழிந்து போய் விட்டன. இங்குள்ள சரணாலயங்களில் உள்ள உள்நாட்டு ஆடுகள் தற்போது நியூசிலாந்தின் ஏனைய பாகங்களிலும் வளர்க்கப்படுகின்றன.\n\n"}
{"id": "223511", "url": "https://ta.wikipedia.org/wiki?curid=223511", "title": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2014", "text": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2014\n\nதென்னாபிரிக்கத் துடுப்பாட்ட அணியின் இலங்கை சுற்றுப்பயணம் 2014 சூலை 3 தொடக்கம் சூலை 28 வரை இடம்பெறுகின்றது. இச்சுற்றுப் பயணத்தின் போது மூன்று ஒருநாள் போட்டிகளிலும், இரண்டு தேர்வுத்துடுப்பாட்டப் போட்டிகளிலும் அது பங்குபற்றுகிறது. தேர்வுத் தொடர் 2013 சூலையில் நடைபெறவிருந்தது, பின்னர் அது 2015 இற்குப் பின்போடப்பட்டு, அதன் பின்னர் 2014 சூலைக்கு மாற்றப்பட்டது.\n\nSection::::ஒருநாள் பன்னாட்டுப் போட்டித் தொடர்.\nSection::::3வது ஒருநாள் பன்னாட்டுப் போட்டி.\nதென்னாப்பிரிக்க அணி ஒரு நாள் போட்டித் தொடரை 2-1 என்ற ஆட்ட வித்தியாசத்தில் வென்றது.\n"}
{"id": "223515", "url": "https://ta.wikipedia.org/wiki?curid=223515", "title": "கஃபா", "text": "கஃபா\n\nகஉபா (\"Kaaba\", \"\" \"கனசதுரம்\"), என்பது சவூதி அரேபியாவில் மக்கா நகரில் உள்ள இசுலாமியர்களின் மிகப் புனிதத் தலமான மஸ்ஜிதுல் அராம் பள்ளிவாசலின் நடுவில் அமைந்துள்ள கனசெவ்வக வடிவக் கட்டடம் ஆகும். உலகெங்குமுள்ள முஸ்லிம்களின் தொழுகை இத்திசையை நோக்கியே மேற்கொள்ளப்படுகின்றது. ஏழுமுறை இடஞ்சுழியாகச்) சுற்றிவருவது என்பது முக்கியமான ஒரு நிகழ்வு. அரபு மாதங்களில் ஒன்றான துல்ஹிஜ்ஜா மாதத்தின் போது இங்கு புனிதப் பயணம் மேற்கொள்வது இசுலாமியரது ஐந்து கடமைகளில் ஒன்றாகும்.\n\nSection::::கட்டிட அமைப்பு.\nகஉபாவின் நான்கு மூலைகளும் நான்கு திசைகளை சுட்டி காட்டுகின்றன. இதன் “வடக்கு-தெற்கு” முகப்பு “அகத்திய நட்சத்திரத்தை [கெனாபஸ்]” ஒருங்கினைத்துள்ளது. இதன் “கிழக்கு-மேற்கு” முகப்பு “சூரிய உதயம்-மறைவை” ஒருங்கிணைத்துள்ளது.\n"}
{"id": "223521", "url": "https://ta.wikipedia.org/wiki?curid=223521", "title": "பிரியதர்சன்", "text": "பிரியதர்சன்\n\nபிரியதர்சன், (இயற்பெயர்: பிரியதர்சன் சோமன் நாயர்) தென்னிந்திய திரைப்பட இயக்குனரும், திரைக்கதை எழுத்தாளரும், தயாரிப்பாளரும் ஆவார். இவர் மலையாளம், தமிழ், இந்தி உள்ளிட்ட மொழிகளில் பல சிறந்த படங்களை இயக்கியுள்ளார். பாலிவுட்(இந்தி) திரைப்படங்களில் பத்து ஆண்டுகள் (2001-10) கோலோச்சிய பிரியதர்சன், ராங்ரஜ் (2013) தனது இறுதி இந்திப் படமென்றும், மலையாளப் படங்களில் முழுக்கவனம் செலுத்தப்போவதாகவும் அறிவித்தார்.\n\nSection::::வாழ்க்கைக் குறிப்பு.\n1957ல் திருவனந்தபுரத்தில் பிறந்த இவர், அரசினர் மாதிரி மேல்நிலைப்பள்ளியில் தனது ஆரம்பக் கல்வியைப் பெற்றார். திருவனந்தபுரம் பல்கலைக்கழக கல்லூரியில் முதுகலை மனோதத்துவவியலில் தேர்ச்சி பெற்றார். நூலக மேலாளரின் மகனாகப் பிறந்த இவர், சிறு வயது முதலே புத்தகப் பிரியராகி சில நாடகங்களுக்குத் திரைக்கதையும் எழுதினார். மலையாள இயக்குனரான பி. வேணுவின் திரைப்படங்களால் ஈர்க்கப்பட்டு திரைத்துறைக்குப் பயணப்பட்டார்.\n\nஇளமைக்காலம் முதலே முக்கிய மலையாள நடிகர்களான மோகன்லால், எம். ஜி. சிறீகுமார், சுரேஷ்குமார், சணல்குமார், ஜகதீஸ், மணியன் பிள்ள ராஜு, மற்றும் அசோக் குமார் ஆகியோருடன் நட்பு கொண்டிருந்தார். அவர்களுடன் சென்னை நோக்கி 1980களில் திரைப்பட வாய்ப்புகளுக்காகப் பயணப்பட்டார். நண்பர்களின் உதவியால் 1984ல் பூச்சாக்கொரு மூக்குத்தி(\"தமிழில்:பூனைக்கொரு மூக்குத்தி\") என்ற திரைப்படத்தை இயக்கினார். இப்படம் 100 நாட்களைத்தாண்டி கேரளத் திரையுலகில் முத்திரை பதித்தது.\n\nநடிகை லிஸ்ஸியை மணந்தார்.\n\n"}
{"id": "223523", "url": "https://ta.wikipedia.org/wiki?curid=223523", "title": "இந்தியத் துடுப்பாட்ட அணியின் இங்கிலாந்து சுற்றுப்பயணம், 2014", "text": "இந்தியத் துடுப்பாட்ட அணியின் இங்கிலாந்து சுற்றுப்பயணம், 2014\n\n2014 இந்திய துடுப்பாட்ட அணியின் இங்கிலாந்து சுற்றுப்பயணம் 2014 சூன் 22 தொடக்கம் செப்டம்பர் 7 வரை இடம்பெறுகின்றது. இச்சுற்றுப் பயணத்தின் போது ஐந்து பன்னாட்டு தேர்வுத்துடுப்பாட்டப் போட்டிகளிலும் ஐந்து ஒருநாள் போட்டிகளிலும் ஒரு பன்னாட்டு இருபது20 துடுப்பாட்டப் போட்டியும் நடைபெறவுள்ளது. இதற்கு மேலதிகமாக இந்திய அணி முன்னோட்டப் போட்டிகளாக இரு மூன்று நாள் துடுப்பாட்டப் பயிற்சிப் போட்டியிலும் ஒரு ஒருநாள் துடுப்பாட்டப் போட்டியிலும் பங்குபற்றும்.\n"}
{"id": "223528", "url": "https://ta.wikipedia.org/wiki?curid=223528", "title": "பிரேசிலின் விடுதலை", "text": "பிரேசிலின் விடுதலை\n\nபிரேசிலின் விடுதலை (\"Independence of Brazil\") 1821–1824 காலகட்டத்தில் நிகழ்ந்த தொடர்ச்சியான அரசியல் நிகழ்வுகளை குறிப்பதாகும். இந்தக் காலகட்டத்தில் பிரேசில் பேரரசு கோரிய விடுதலையை எதிர்த்து பிரேசிலுக்கும் போர்த்துக்கல்லிற்கும் இடையே பிணக்கு உண்டாயிற்று. பிரேசிலின் விடுதலையை இளவரசர் டொம் பெட்ரோ அறிவித்த செப்டம்பர் 7ஆம் நாள் பிரேசிலின் விடுதலை நாளாக கொண்டாடப்படுகிறது. முறையான அங்கீகாரம் பிரேசிலிற்கும் போர்த்துக்கல்லிற்கும் இடையே கையொப்பமிட்ட உடன்பாட்டின்படி 1825 இலையுதிர்காலத்தில் கிடைத்தது.\n\nSection::::பின்னணி.\nSection::::பிரேசிலின் துவக்க காலம்.\nபெட்ரோ ஆல்வாரெசு காப்ரால் தலைமையில் போர்த்துக்கேயர்களின் கப்பல் வந்திறங்கிய ஏப்ரல் 1500 முதல் தற்போதைய பிரேசில் உள்ளடங்கிய நிலப்பகுதிக்கு போர்த்துக்கல் உரிமை கோரி வந்துள்ளது. துபி-குவரானி மொழிக்குடும்பத்தைச் சேர்ந்த பழங்குடிகளின் உள்நாட்டு எதிர்ப்புகளை போர்த்துகல் எதிர்கொள்ள வேண்டியிருந்தது. \n\n1532இல் முதல் குடியேற்றம் நிகழ்ந்தபோதும் 1534இலிருந்துதான் குடிமைப்படுத்தல் துவங்கியது. போர்த்துகல் அரசர் யோவான் III இப்பகுதியை பதினைந்து மரபுவழி நிலக்கிழார்களுக்கு உரிமையாக்கினார். இந்த நிர்வாக அமைப்பு பிரச்சினைகளை உருவாக்கியது. இதனால் இந்தக் குடியேற்றங்களை நிர்வகிக்க 1549இல் அரசர் தலைமை ஆளுநர் ஒருவரை நியமித்தார். உள்ளூர் பங்குடிகளுடன் சில போர்த்துக்கேயர்கள் தன்மயமாயினர்; பல பழங்குடி இனத்தினர் நீண்ட போர்களிலும் ஐரோப்பியர்களால் கொணரப்பட்ட நோய்களாலும் உயிரிழந்தனர். \n\n16வது நூற்றாண்டின் மத்தியில் சர்க்கரை பிரேசிலின் முதன்மையாற ஏற்றுமதிப் பொருளாக இருந்தது. இதன் உற்பத்தியே மேலும் கூட்டிட 1700இல் அத்திலாந்திக்கு பெருங்கடலுக்கு அப்பாலிலிருந்து 963,000 ஆபிரிக்க அடிமைகள் கொணரப்பட்டனர். அமெரிக்காவின் பிறபகுதிகளை விடக் கூடுதலான ஆபிரிக்கர்கள் பிரேசிலுக்குக் கொணரப்பட்டனர்.\n\nபிரெஞ்சுப் படைகளுடன் போரிட்டு பிரேசில் தென்கிழக்கிலும் வடமேற்கிலும் தனது நிலப்பகுதியை விரிவாக்கியது. 1567இல் இரியோ டி செனீரோவையும் 1615இல் சாவோ லூயிசையும் கையகப்படுத்தினர். அமேசான் காட்டுப் பகுதிக்குள் தங்கள் படைகளை அனுப்பி ஆங்கிலேய, டச்சுக் குடியேற்றங்களையும் கைப்பற்றினர். 1669இலிருந்து இப்பகுதியில் சிற்றூர்களையும் கோட்டைகளையும் நிறுவினர். 1680இல் தெற்கில் நீண்டதொலைவு சென்று தற்போதைய உருகுவை உள்ள இரியோ டி லா பிளாட்டா ஆற்றங்கரையில் சாக்ரமென்டோவை நிறுவினர். \n\n17வது யூற்றாண்டின் இறுதியில் சர்க்கரை ஏற்றுமதி குறையத் தொடங்கியது. அதே காலத்தில் பிற்காலத்தில் மினாசு ஜெராயிசு (பொதுச் சுரங்கங்கள்) என்றழைக்கப்பட்ட நிலப்பகுதியில் தங்கம் கண்டு பிடிக்கப்பட்டது. இந்தச் சுரங்களில் தங்கத்தை நாடி பிரேசிலிலிருந்தும் போர்த்துக்கல்லில் இருந்தும் ஏராளமானோர் இப்பகுதிக்கு இடம்பெயர்ந்தனர். \n\nஎசுப்பானியர்கள் தங்களுக்குரியதாக கோரிய பகுதிகளில் போர்த்துக்கேய விரிவாக்கத்தைத் தடுத்தனர். 1777இல் \"பந்தா ஓரியன்டல்\" என்றழைக்கப்பட்ட பகுதியைக் கைப்பற்றினர். இருப்பினும் அந்தாண்டு ஏற்பட்ட சான் இல்டிபொன்சோ முதலாம் உடன்பாட்டின்படி போர்த்துக்கல்லால் விரிவாக்கப்பட்ட பகுதிகள் அவர்களுக்கு வழங்கப்பட்டன.\n\nSection::::குடிமைப்பட்ட நாட்டிலிருந்து ஐக்கிய இராச்சியமாக.\n1807இல் நெப்போலியப் படைகள் போர்த்துக்கலில் நுழைந்தபோது போர்த்துக்கேய அரசக் குடும்பம் பிரேசிலுக்குத் தப்பியோடினர்; இரியோ டி செனீரோவை போர்த்துக்கல்லின் தற்காலிகத் தலைநகராகக் கொண்டனர். இதனால் பிரேசிலில் தனிப்பட்ட நாட்டுக்குரிய அரசு அங்கங்கள் உருவாகத் தொடங்கின. பிரேசில் மற்ற நாடுகளுடன் தன்னிச்சையாக வணிகம் புரிய இயன்றது. 1815இல் நெப்போலியனது படைகளைத் தோற்கடித்த பிறகு பிரேசிலில் தலைநகரை பராமரிக்கவும் மீண்டும் தாங்கள் குடிமைப்படுத்தப்படுவோமோ என்ற பிரேசிலியர்களின் அச்சத்தை நீக்கவும் போர்த்துக்கலின் ஆறாம் யோவான் சட்டப்படி பிரேசிலின் நிலையை போர்த்துக்கல்லிற்கு இணையான, போர்த்துக்கல், பிரேசில், அல்கார்வெசு ஆகியவற்றின் ஐக்கிய இராச்சியத்தின் அங்கமான பகுதியாக அறிவித்தார். இந்தச் சமநிலையை பிரேசில் அடுத்த ஏழாண்டுகளுக்கு அனுபவித்தது.\n\nSection::::விடுதலைக்கான வழித்தடம்.\nSection::::போர்த்துக்கேய \"கொர்தெசு\".\n1820இல் போர்த்துகலில் அரசியலமைப்புச் சட்டப் புரட்சி வெடித்தது. இதன் விளைவாக இராச்சியத்தின் முதல் அரசியலமைப்புச் சட்டத்தை உருவாக்க \"கொர்தெசு\" (அல்லது அரசமைப்பு உருவாக்க சட்டமன்றம்) கூடியது. \"கொர்தெசு\" 1808ஆம் ஆண்டிலிருந்து பிரேசிலில் வாழ்ந்து வந்த டொம் (அரசர்)யோவான் VI போர்த்துக்கல்லிற்குத் திரும்ப வேண்டும் என வலியுறுத்தினர். 1815இல் பிரேசிலை பிரேசில் இராச்சியமாக தகுதியை உயர்த்தி போர்த்துக்கல், பிரேசில், அல்கார்வெசு ஆகியவற்றின் ஐக்கிய இராச்சியத்தின் அங்கமாக அறிவித்திருந்த மன்னர் தமது மகனும் வாரிசு இளவரசருமாகிய பெட்ரோவை அரசப் பிரதிநிதியாக ஆள மார்ச்சு 7, 1821இல் ஆணையிட்டார். ஏப்ரல் 26 அன்று அரசர் ஐரோப்பாவிற்குப் பயணமானார்.பெட்ரோ உள்துறை, வெளியுறவுத்துறை, படைத்துறை, நிதி அமைச்சர்களின் துணையுடன் இராச்சியத்தை ஆளத் தொடங்கினார். \n\nபிரேசிலில் பணிபுரிந்து வந்த படைத்துறை அதிகாரிகள் போர்த்துக்கல்லில் நிகழ்ந்தேறிய அரசமைப்பு இயக்கத்திற்கு ஆதரவான நிலை கொண்டிருந்தனர். படைத்தளபதி ஜோர்ஜ் டி அவிலெசு உள்துறை அமைச்சரையும் நிதி அமைச்சரையும் வெளியேற்றி நாடு கடத்த இளவரசரால் ஆணை பிறப்பிக்கச் செய்தார். இந்த இருவரும் இளவரசருக்கு மிக்க விசுவாசமாக இருந்தபோதும் படைத்துறையினரின் வஞ்சனைக்கு ஆளாயினர். தன்னை மீறி இந்தச் செயலை ஆற்றவைத்ததற்காக பெட்ரோ உள்ளூர வருந்தினார். இதே நேரம், செப்டம்பர் 30, 1821 இல் \"கொர்தெசு\" பிரேசிலிய மாநிலங்களை நேரடியாக போர்த்துக்கல்லிற்கு கீழாக இயங்கும்படியான ஆணையை அங்கீகரித்தது. மன்னர் பெட்ரோ இதன் மூலம் இரியோ டி செனீரோ மாநிலத்திற்கு மட்டுமே ஆளுநர் ஆனார். இதன் பிறகு பெட்ரோவை ஐரோப்பாவிற்கு திரும்ப வேண்டும் என்றும் ஆறாம் யோவான் உருவாக்கிய நீதிமன்றங்கள் கலைக்கப்படுகின்றன என்றும் வேறு ஆணைகள் பிறப்பித்தது.\n\n\"கொர்தெசின்\" இந்த நடவடிக்கைகளுக்கு பிரேசிலிய மக்கள் (பிரேசிலில் பிறந்தவர்களும் போர்த்துக்கல்லில் பிறந்தவர்களும்) பரவலாக எதிர்ப்புத் தெரிவித்தனர். பிரேசிலின் இறையாண்மைக்கு எதிரான கொர்தெசின் நடவடிக்கைக்களை எதிர்த்து இரு குழுக்கள் உருவாகின: விடுதலைக் கட்டுநர்களின் ஆதரவைக் கொண்ட, ஜோக்கிம் கான்சேல்வுசு தலைமையிலானக் குழு; ஓசே பொனிபேசியோ டி அன்டிராடா தலைமையிலமைந்த மற்றொருக் குழு. இவ்விருக் குழுக்களுக்கும் பிரேசிலைக் குறித்த எந்தக் குறிக்கோளும் இல்லாதிருந்தது; பிரேசிலை இறையாண்மையுள்ள முடியாட்சியுள்ள போர்த்துக்கல்லின் அங்கமாக வைத்திருக்கவே இவை விரும்பின.\n\nSection::::அவிலெசு கிளர்ச்சி.\n\"கொர்தெசின்\" போர்த்துக்கேய உறுப்பினர்கள் இளவரசருக்கு எவ்வித மரியாதையையும் காட்டவில்லை;அவரை நகையாடவும் செய்தனர். இதனால் கொர்தெசிற்கு ஆதரவாக இருந்த இளவரசர் படிப்படியாக பிரேசிலுக்கு ஆதரவாக மாறினார். அவரது மனைவி, இளவரசி ஆத்திரியாவின் மாரியா லியோபோல்டினா பிரேசிலை ஆதரித்ததுடன் இளவரசரை பிரேசிலை விட்டு நீங்காதிருக்கத் தூண்டினார். கொர்தெசை எதிர்த்த இரு குழுக்களும் இவ்வாறே திறந்த மனுவை அளித்தனர். இவற்றின் மீதாக சனவரி 9, 1822இல் இளவரசரின் பதிலை வெளியிட்ட நாளிதழ்களின்படி : “அனைவரின் நலனுக்காகவும் நாட்டின் பொது மகிழ்ச்சிக்காகவும் நான் தயாராக உள்ளேன்: மக்களுக்குச் சொல்லுங்கள் நான் தங்குகிறேன்” என்று அறிவித்தார்.\n\n\"கொர்தெசை\" எதிர்த்த பெட்ரோவின் முடிவையடுத்து அவிலெசின் தலைமையிலான 2,000 சிப்பாய்கள் கிளர்ச்சி செய்து காசுத்திலோ குன்றருகே முற்றுகையிட்டனர். இவர்களை சுற்றி 10,000 ஆயுதமேந்திய பிரேசிலியர் சூழ்ந்து கொண்டனர். டொம் பெட்ரோ போர்த்துக்கேய தளபதியை \"பணிநீக்கம்\" செய்து தங்கள் படையினருடன் போர்த்துக்கல் செல்ல ஆணையிட்டார்.\n\nசனவரி 18, 1822இல் ஓசே பொனிபேசியோ உள்துறை மற்றும் வெளியுறவுத்துறை அமைச்சராக நியமிக்கப்பட்டார். பெட்ரோ பட்டறிவு மிக்க அரசியல்வாதியான பொனிபேசியோவை நம்பிக்கைக்கு உரியவராக கருதினார். கான்சேல்வ்சும் மற்ற அரசமைப்புவாதிகளும் இந்த பிணைப்பை குறைக்க இளவரசரை \"பிரேசிலின் நிரந்தரக் காப்பாளர்\" என்றப் பட்டம் தந்தனர். அரசமைப்புவாதிகள் பிரேசிலுக்கான அரசமைப்பு உருவாக்க சட்டமன்றத்தை விரும்பினர். பொனிபேசியோவின் குழுவினர் பிரெஞ்சுப் புரட்சியின்போது நிகழ்ந்த அரசின்மை போன்ற நிலையைத் தவிர்க்க பெட்ரோவே அரசமைப்பை வழங்கிட வேண்டும் என விரும்பினர். அரசமைப்புவாதிகளின் கோரிக்கைக்கிணங்க சூன் 3, 1822இல் பெட்ரோ பிரேசிலிய அரசமைப்பு உருவாக்க சட்டமன்றத்திற்கான உறுப்பினர்களை தேர்ந்தெடுக்க ஆணை பிறப்பித்தார்.\n\nSection::::ஐக்கிய இராச்சியத்திலிருந்து தனிப் பேரரசாக.\nசாவோ பாவுலோ மாநிலத்தின் ஆதரவை வேண்டி அதன் தலைநகருக்கு 25 ஆகத்து சென்ற பெட்ரோ அங்கு செப்டம்பர் 5 வரை தங்கியிருந்தார். மீண்டும் இரியோ திரும்புகையில் செப்டம்பர் ஏழாம் நாளன்று அவரது மனைவியிடமிருந்தும் பொனிபேசியோவிடமிருந்தும் அவருக்கு செய்தி வந்தது; அதன்படி கொர்டெசு பொனிபேசியோ அமைச்சரவையின் அனைத்து செயற்பாடுகளையும் இரத்து செய்துள்ளதாகவும் அவரது எஞ்சிய அதிகாரத்தையும் பறித்துள்ளதாகவும் தெரிய வந்தது. இதனால் சினமுற்ற பெட்ரோ தமது உடனிருந்தவர்களிடம் \"போர்த்துக்கேய அரசமைப்பு உருவாக்க சட்டமன்றம் நம்மை அடிமைப்படுத்த நினைக்கிறது;இன்றிலிருந்து நமது உறவுகள் முறிந்தன; எந்த கட்டுகளும் நம்மை இனி பிணைப்பதில்லை\" என்று கூறினார். தொடர்ந்து போர்த்துக்கல்லின் சின்னமாகிய நீல-வெள்ளை கைப்பட்டையை கழற்றி எறிந்தார். பின் முழக்கமிட்டார்: \"கைப்பட்டைகள் கழன்றன, வீரர்களே ! விடுதலைக்கும் பிரேசிலின் பிரிவினைக்கும் வந்தனங்கள் !!\" உறையிலிருந்த வாளையுருவி \"பிரேசிலின் விடுதலைக்காக எனது குருதி மீதும், கௌரவம் மீதும் கடவுள் மீதும் உறுதி பூண்கிறேன்\" என்றும் “விடுதலை அல்லது வீர மரணம்!” என்று முழக்கமிட்டார். இந்த நிகழ்வு \"இபிரங்கா முழக்கம்\" (Cry of Ipiranga) என்று குறிப்பிடப்படுகிறது.\n\nசெப்டம்பர் 7, 1822 இரவன்று பெட்ரோவும் அவரது குழுவும் சாவோ பாவுலோ நகரை அடைந்து பிரேசிலின் விடுதலை குறித்த செய்தியை பரப்பினர். இதனால் பெருமகிழ்ச்சியுற்ற மக்கள் அவரை \"பிரேசிலின் மன்னர்\" என்றும் \"பிரேசிலின் பேரரசர்\" என்றும் முழங்கினர். பெட்ரோ இரியோ டி செனீரோவிற்கு செப்டம்பர் 14 அன்று திரும்பியபோது ஜோக்கியம் கான்சேல்வ்சும் மற்ற அரசமைப்புவாதிகளும் இளவரசரை முறையான அரசமைப்பின்படியான பேரரசராக அறிவிக்க துண்டுப் பிரசுரங்களை வெளியிட்டனர். செப்டம்பர் 17 அன்று இரியோ டி செனீரோவின் நகர மன்றத்தின் தலைவர் ஓசே கிளெமென்ட்டு பிரைய்ரா பெட்ரோ பேரரசராக அவரது பிறந்த நாளான அக்டோபர் 12 அன்று முடிசூடல் நிகழுமென நாடு முழுமைக்கும் அறிவித்தார். அடுத்தநாள் புதிய கொடியும் தனிப்பட்ட அரசச்சின்னமும் உருவாக்கப்பட்டன. \n\nபெட்ரோ ஆறாம் யோவானுக்கு எழுதிய மடல் மூலம் அலுவல்முறையான பிரிவினை செப்டம்பர் 22, 1822 அன்று நிகழ்ந்தது. இந்த மடலில் பெட்ரோ தம்மை அரசப் பிரதிநிதி என்றும் தமது தந்தையை விடுதலையான பிரேசிலின் அரசராகவும் விவரித்துள்ளார். அக்டோபர் 12, 1822 அன்று சான்டானா களத்தில் இளவரசர் பெட்ரோ \"டொம் முதலாம் பெட்ரோ\" என அரசமைப்புப்படியான பேரரசராகவும் பிரேசிலின் நிரந்தரக் காப்பாளராகவும் அறிவிக்கப்பட்டார். பிரேசில் பேரரசும் பெட்ரோவின் ஆட்சியும் அன்று துவங்கின. இருப்பினும், பெட்ரோ தாம் பேரரசராக பொறுப்பேற்றாலும் தமது தந்தை யோவான் VI பிரேசிலுக்கு திரும்பினால் அவரே பேரரசராவார் என்று அறிவித்தார். \nSection::::விடுதலைப் போர்.\nபிரேசிலியர்களுக்கும் போர்த்துக்கேயர்களுக்கும் இடையே பெப்ரவரி 1822இலிருந்து நவம்பர் 1823 வரை சிறுசிறு வெடிப்புகளாக போர் நடைபெற்று வந்தது. கடைசி போர்த்துக்கேயத் துருப்புக்கள் நவம்பர் 1823இல் சரணடைந்தனர். நிலத்திலும் கடலிலும் நடந்த இந்தப் போர்களில் இருபுறமும் வழமையான படைகளுடன் குடிப்படைகளும் பங்கேற்றன.\n\nபுதிதாக உருவான பிரேசிலிய தரைப்படை மற்றும் கடற்படையில் புலம்பெயர்ந்தவர்கள் உட்பட உள்நாட்டவர்கள் கட்டாயமாக சேர்க்கப்பட்டனர். குடிப்படைகளில் அடிமைகளைச் சேர்த்துக் கொண்டனர்; அடிமைத்தளைகளை களைந்து காலாட்படை, கடற்படைகளில் பயன்படுத்திக் கொண்டனர். நிலச்சண்டைகளும் கடற்சண்டைகளும் பாகையா, சிஸ்பிளாட்டினா, இரியோ டி செனீரோ மாநிலங்களில் நடைபெற்றன. தவிர மாரன்யோ, பெர்னம்புகோவிலும் (அக்காலத்தில் இம்மாநிலங்களில் தற்கால மாநிலங்களான சியாரா, பியாயுயி, இரியோ கிராண்டு டோ நார்த்தை உள்ளடங்கியிருந்தன) சண்டைகள் நடைபெற்றன. \n\n1822இல் குடிப்படைகளுக்கிடையான சண்டைகள் மேற்குறிப்பிட்ட மாநிலங்களின் பெரும் நகரங்களின் சாலைகளில் நடைபெற்றன. 1822வின் கடைசி மாதங்களில் வந்திறங்கிய போர்த்துக்கேய படைகள் உள்ளூர் குடிப்படைகளை சவ்வாதோர், மொண்டேவீடியோ மற்றும் சாவோ லூயிசு நகரங்களில் வெற்றிகொண்டாலும் பெரும்பாலான நகரங்களிலும் ஊரகப்பகுதிகளில் நடந்த கரந்தடிப் போரிலும் தோல்வி கண்டனர். 1823இல் பிரேசிலிய படை தனது இழப்புகளுக்கு, (நபர்கள்,வழங்கல்கள்) மாற்று பெற முடிந்ததால் மிகவும் விரிவடைந்திருந்தது. ஆனால் போர்த்துக்கேய படை சுருங்கி தங்கள் எதிர்ப்பை சிறு பகுதிக்குள் அடக்கிக் கொண்டது; துறைமுகம் அமைந்த சில மாநிலத் தலைநகரங்களில் மட்டுமே எதிர்ப்பு இருந்தது. \n\nதுவக்கத்தில் பிரேசிலிய கடற்படைக்குப் பின்னடைவு ஏற்பட்டது; கப்பற் பணியாளர்களில் பெரும்பாலோர் போர்த்துக்கேயர்களாக இருந்தமையால் இது நிகழ்ந்தது. 1823இல் கடற்படை சீரமைக்கப்பட்டு பிரேசிலியர்கள் (விடுவிக்கப்பட்ட அடிமைகள் மற்றும் கட்டாயமாகச் சேர்க்கப்பட்ட வெள்ளை நிறத்தவர்) கப்பல்களைச் செலுத்தியதாலும் அமெரிக்க பிரித்தானியக் கூலிப்படைகளை பயன்படுத்தியதாலும் வெறி காணத் தொடங்கினர். கடலோரம் முழுமையும் பிரேசிலியக் கடற்படையின் கட்டுப்பாட்டில் வந்தமையால் நிலத்திலிருந்த போர்த்துக்கேய வீரர்கள் தனிப்படுத்தப்பட்டனர். 1823 இறுதியில் அத்திலாந்திக்கு கடலைக் கடந்து போர்த்துக்கல்லின் எல்லை வரை போர்த்துக்கேய கடற்படையை துரத்தியடித்தனர். \n\nஇன்று வரை இந்தச் சண்டைகளில் உயிரிழந்தவர்கள் குறித்த நம்பகமான புள்ளியியல் கிடைக்கப்பெறவில்லை. இருப்பினும் வரலாற்றுப் பதிவுகள், அக்காலத்து அறிக்கைகள், அக்காலத்து உலகின் பிற பகுதிகளில் நிகழ்ந்த இவற்றையொத்த சண்டைகளின் புள்ளியியல் ஆகியவற்றைக் கொண்டும் சண்டை நிகழ்ந்த கால அளவைக் கொண்டும் (22 மாதங்கள்) இருபுறத்தும் 5,700இலிருந்து 6,200 பேர் வரை உயிரிழந்திருக்கலாம் என மதிப்பிடப்படுகிறது.\n\n"}
{"id": "223531", "url": "https://ta.wikipedia.org/wiki?curid=223531", "title": "வைத்தாங்கி ஒப்பந்தம்", "text": "வைத்தாங்கி ஒப்பந்தம்\n\nவைத்தாங்கி ஒப்பந்தம் (\"Treaty of Waitangi\") எனப்படுவது பிரித்தானிய அரசுப் பிரதிநிதிகளுக்கும், நியூசிலாந்தின் வடக்குத் தீவில் உள்ள பல்வேறு மாவோரி தலைவர்களுக்கும் இடையே 1840 பெப்ரவரி 6 செய்துகொள்ளப்பட்ட ஓர் உடன்பாடு ஆகும்.\n\nஇந்த ஒப்பந்தத்தின் மூலம் நியூசிலாந்துக்கான பிரித்தானிய ஆளுனர் ஒருவரை நியமிக்கவும், மாவோரிகளின் நிலங்களுக்கும் உடைமைகளுக்கும் அவர்களுக்கு உரிமை வழங்கவும், மாவோரிகளுக்கு பிரித்தானியர்களுக்கான உரிமைகளை வழங்கவும் ஒப்புக்கொள்ளப்பட்டது. ஆங்கிலத்திலும், மாவோரி மொழியிலும் இவ்வொப்பந்தம் எழுதப்பட்டது. ஆனாலும், இரண்டு மொழிகளிலும் உள்ள ஒப்பந்தங்களில் பெரும் வேறுபாடுகள் காணப்பட்டன. எனவே ஒப்புக்கொள்ளப்பட்ட உரிமைகள் எவை என்பது குறித்து தெளிவான கருத்திணக்கம் இருக்கவில்லை. பிரித்தானியர்களின் கருத்துப்படி, நியூசிலாந்து மீது பிரித்தானியாவுக்கு இறைமை வழங்கப்பட்டதுடன், ஆளுனருக்கு அநாட்டை ஆளும் உரிமையும் வழங்கப்பட்டது. ஆனாலும், மாவோரிகள் நியூசிலாந்தின் இறைமையை பிரித்தானியாவுக்கு விட்டுக் கொடுத்திருந்தாலும், அதற்குப் பதிலாக தமக்கு பாதுகாப்பு வழங்கவும், தமது அலுவல்களைத் தாமே கவனித்துக் கொள்ளும் உரிமையும் வழங்கப்பட்டதாக மாவோரிகள் நம்புகின்றனர். வைத்தாங்கியில் ஒப்பந்தம் கையெழுத்திடப்பட்ட பின்னர், இதன் பிரதிகள் நாட்டின் பல்வேறு இடங்களுக்கும் எடுத்துச் செல்லப்பட்டு அடுத்த சில மாதங்களில் ஏனைய மாவோரி தலைவர்களிடம் இருந்தும் கையெழுத்து வாங்கப்பட்டது. மொத்தமாக இவ்வொப்பந்தத்தின் மூலப் பிரதியுடன் சேர்த்து மொத்தம் ஒன்பது பிரதிகள் இருந்தன. கையெழுத்திட்ட கிட்டத்தட்ட 530 முதல் 540 வரையான தலைவர்களில், குறைந்தது 13 பேர் பெண்கள் ஆவர்.\n\nவைத்தாங்கி ஒப்பந்த மீறல்கள் குறித்து மாவோரிகள் 1960களின் பிற்பகுதியில் இருந்து குரல் கொடுக்கத் தொடங்கினர். மொழிபெயர்ப்புகளில் இருந்த வேறுபாடுகளில் குழப்பம் இருப்பதும் தெரியவந்தது. ஒப்பந்த மீறல்கள் குறித்து ஆராய 1975 இல், நிரந்தரமான வைத்தாங்கி தீர்ப்பாயம் ஒன்று உருவாக்கப்பட்டது. வைத்தாங்கி ஒப்பந்தம் குறித்து நாடெங்கும் பலமான வாக்குவாதங்கள் நிகழ்ந்தன. இது குறித்து மாவோரிகளும், மாவோரிகள் அல்லாதோரும் பெரும் கருத்து வேறுபாடு கொண்டிருந்தனர். ஒப்பந்தத்தின் படி பிரித்தானிய அரசு தமக்கு முழுமையான உரிமைகளை வழங்கவில்லை என பெரும்பான்மையான மாவோரிகள் கருதினர். இது குறித்து தீர்ப்பாயத்தில் அவர்கள் ஆதாரங்களைப் பதிந்தனர். மாவோரிகள் \"சிறப்பு சலூகைகளைப்\" பெறுவதற்காக வைத்தாங்கி ஒப்பந்தத்தை முறை தவறிப் பயன்படுத்துகின்றனர் என மாவோரியல்லாதோர் சிலர் குற்றம் சுமத்தினர். பல வழக்குகளில் தாம் ஒப்பந்தத்தை மீறியிருந்ததாக அரசு ஒப்புக் கொண்டது. இதனால், பல மில்லியன் டாலர்கள் இழப்பீடுகளை வழங்கப்பட்டதோடு, மன்னிப்பும் கேட்டுக் கொள்ளப்பட்டது.\n\n1974 ஆம் ஆண்டு முதல் வைத்தாங்கி ஒப்பந்தம் கையெழுத்தான பெப்ரவரி 6 ஆம் நாள் நியூசிலாந்தில் ஒரு தேசிய விடுமுறையாகக் கொண்டாடப்ப்படு வருகிறது.\n\n"}
{"id": "223532", "url": "https://ta.wikipedia.org/wiki?curid=223532", "title": "மினிக்காய் தீவு", "text": "மினிக்காய் தீவு\n\nமினிக்காய் தீவு (Minicoy) அரபுக்கடலில், இலட்சத்தீவுக் கூட்டத்தின் தென்கோடியில் அமைந்துள்ளது. மினிக்காய் தீவின் மொத்த பரப்பளவு 4.22 சதுர கிலோ மீட்டர். உள்ளூர் மக்கள் மினிக்காய் தீவினை மாலிக்கு (Maliku) என்று அழைக்கின்றனர். இத்தீவின் நிர்வாகம், இந்திய நடுவண் அரசின் நேரடிக் கட்டுப்பாட்டில் உள்ளது. இலட்சத்தீவுக் கூட்டத்தில், மினிக்காய் தீவு இரண்டாவது பெரிய தீவாகும். மிகச் சிறந்த கடற்கரை சுற்றுலாத் தலமாகும்.\n\nமாலத்தீவிலிருந்து 139 கிலோ மீட்டர் தொலைவிலும், இலட்ச்த்தீவிலிருந்து 450 கிலோ மீட்டர் தொலைவிலும் அமைந்துள்ளது. மினிக்காய் மக்களின் முதன்மை தொழில் மீன் பிடித்தலும் படகோட்டுதலுமே.\n\nமினிக்காய் தீவு மக்களின் நாகரீகம் மற்றும் கலாசாரம், இலட்சத்தீவு மக்களின் கலாசாரத்திலிருந்து முற்றிலும் வேறுபட்டுள்ளது. ஆனால் மாலத்தீவு மக்களின் பழக்க வழக்கங்கள், நாகரீகம் மற்றும் கலாசாரத்திற்கு ஒத்துப் போகிறது. இம்மக்கள், மருமக்கதாயம் எனும் குடும்ப அமைப்பில் வாழ்கின்றனர்.\n\nSection::::மக்கட்தொகை.\n2011ஆம் ஆண்டு, இந்திய மக்கட் தொகை கணக்கீட்டின் படி, மினிக்காய் திவின் மக்கட்தொகை 9,495 மட்டுமே. (ஆண்கள் 49%; பெண்கள் 51%) படிப்பறிவு 82% ஆக உள்ளது. உள்ளுர் மக்கள் தங்களை மாலிக்குன்கள் என்று அழைத்துக் கொள்கின்றனர். மினிக்காய் மக்களின் முதன்மை சமயம் இசுலாம்.\n\nSection::::கிராமங்கள்.\nமினிக்காய் தீவில், வடக்கிலிருந்து தெற்காக 11 கிராமங்கள் அமைந்துள்ளன. அவைகள்:\n\n\n\n"}
{"id": "223533", "url": "https://ta.wikipedia.org/wiki?curid=223533", "title": "இஷா கோப்பிகர்", "text": "இஷா கோப்பிகர்\n\nஇஷா கோப்பிகர் (பிறப்பு 19 செப்டம்பர் 1976), இந்திய திரைப்பட நடிகையான இவர் தமிழ், கன்னடம், தெலுங்கு, இந்தி, மராத்தி மொழிகளில் ஏராளமான திரைப்படங்களில் நடித்துள்ளார்.\n"}
{"id": "223545", "url": "https://ta.wikipedia.org/wiki?curid=223545", "title": "காண்டாமிருக வண்டு", "text": "காண்டாமிருக வண்டு\n\nகாண்டாமிருக வண்டு (\"Dynastinae\", \"Rhinoceros beetles\") என்பது ஸ்காரபாய்டே குடும்ப ஸ்கரப் வண்டு துணைக்குடும்பத்தினைச் சேர்ந்த வண்டுகளாகும். இக்குழுவைச் சேர்ந்த ஏனைய வண்டுகள் சில கேர்குலிசு வண்டுகள், யுனிகோன் வண்டுகள், கொம்பு வண்டுகள் என அழைக்கப்படுகின்றன. காண்டாமிருக வண்டுகளின் இது வரை 300க்கு மேற்பட்ட இனங்கள் கண்டுபிடிக்கப்பட்டுள்ளன.\n\nபல காண்டாமிருக வண்டுகள் அவற்றின் தனித்துவமான வடிவம், பெரிய அளவு போன்றவற்றால் நன்கு அறியப்படுகின்றன. இவற்றில் சில நன்கு அறியப்பட்ட வண்டுகளாக அட்லசு வண்டு (\"Chalcosoma atlas\"), பொது காண்டாமிருக வண்டு (\"Xylotrupes ulysses\"), யானை வண்டு (\"Megasoma elephas\"), ஐரோப்பிய காண்டாமிருக வண்டு (\"Oryctes nasicornis\"), கேர்குலிசு வண்டு (\"Dynastes hercules\"), சப்பானிய காண்டாமிருக வண்டு (\"Allomyrina dichotoma\"), எருது வண்டு (\"Strategus aloeus\"), யுனிகோன் வண்டு (\"Dynastes tityus\") ஆகியவற்றைக் குறிப்பிடலாம்.\n\n\n"}
{"id": "223546", "url": "https://ta.wikipedia.org/wiki?curid=223546", "title": "பொது காண்டாமிருக வண்டு", "text": "பொது காண்டாமிருக வண்டு\n\nபொது காண்டாமிருக வண்டு (\"Xylotrupes ulysses\", பொதுப் பெயர்: \"தென்னம் வண்டு\", சுருக்கமாக \"காண்டாமிருக வண்டு\") என்பது அவுஸ்திரேலியாவைத் தாயகமாகக் கொண்ட காண்டாமிருக வண்டு இன வண்டாகும். \n\n\n"}
{"id": "223547", "url": "https://ta.wikipedia.org/wiki?curid=223547", "title": "கேர்குலிசு வண்டு", "text": "கேர்குலிசு வண்டு\n\nகேர்குலிசு வண்டு (\"Hercules beetle\", \"Dynastes hercules\") என்பது காண்டாமிருக வண்டுகளில் நன்கு அறியப்பட்டதும் பெரியதும் ஆகும். இது மத்திய அமெரிக்கா, தென் அமெரிக்கா, சிறிய அண்டிலிசு ஆகிய மழைக்காடுகளைத் தாயகமாகக் கொண்டது. இவ்வண்டுகள் மெக்சிக்கோவின் தென் வெராகுருஸ் மற்றும் தூர வட பகுதிகளிலும் அவதானிக்கப்பட்டன. இவற்றின் பெயருக்கேற்ப, இவற்றின் 17செ.மீ (6.75 அங்குலம்) நீளமுடைய ஆண் வண்டுகள் தன் அளவைவிட 850 மடங்கு பாரத்தை (8 கிலோ வரை) தூக்கமுடியும்.\n\n\n"}
{"id": "223550", "url": "https://ta.wikipedia.org/wiki?curid=223550", "title": "யானை வண்டு", "text": "யானை வண்டு\n\nயானை வண்டு (\"Elephant Beetle\", \"Megasoma elephas\") என்பது காண்டாமிருக வண்டு குடும்பத்தைச் சேர்ந்ததும் டைனாஸ்டினே துணைக்கும்பத்தைச் சேர்ந்ததுமான வண்டாகும். \n\nSection::::தோற்றம்.\nயானை வண்டுகள் கருமை நிறத்திலும் நுண்ணிய மயிர்களாலான போர்வையினால் மூடப்பட்டிருக்கும். வண்டின் இறக்கை மூடிகள் அடர்த்தியாகக் காணப்படும். மயிர்கள் இவற்றின் உடலுக்கு மஞ்சள் நிறத்தைக் கொடுக்கின்றது. ஆண் வண்டுகளின் இரு கொம்புகள் ஒன்று தலையிலிருந்து நீட்டிக் கொண்டிருக்க மற்றது நெஞ்சறை முன்பாகத்திலிருந்து நீட்டிக் கொண்டிருக்கும். உணவுக்கும் இனப்பொருக்க வேளையிலும் ஏனைய ஆண்களுடன் போட்டிபோட இது பயன்படுகின்றது. பெண்கள் கொம்புகளைக் கொண்டிருப்பதில்லை. \n\nSection::::அளவு.\nயானை வண்டுகள் 7–12 செ.மீ (2.75-4.75 அங்) அளவை உடையன. சிலவேளை ஆண்கள் பெரிதாகக் காணப்படும். ஆண்கள் கிட்டத்தட்ட பெண்களைவிட 2 - 3 மடங்கு பெரியதாக இருக்கும்.\n\nSection::::குறிப்பிடத்தக்க இராணுவப் பாவனை.\nபென்டகனின் நிதியுதவித் திட்டத்தில், கலிபோர்னியாப் பல்கலைக்கழக ஆய்வாளர்கள் மின் முனைகளை யானை வண்டு கூட்டுப்புழுனுள் உட்செலுத்தினார்கள். இதன் மூலம் வளர்ந்த வண்டுகளின் பறத்தல் பழக்கவழக்கத்தை தொலைக்கட்டுப்படுத்த அனுமதித்தது.\n"}
{"id": "223553", "url": "https://ta.wikipedia.org/wiki?curid=223553", "title": "மௌசல பருவம்", "text": "மௌசல பருவம்\n\nமௌசால பருவம் (சமசுக்கிருதம்: मौसल पर्व) மகாபாரதத்தின் 18 பருவங்களுள் பதினாறாவது பருவம். ஒன்பது பிரிவுகளை மட்டும் கொண்ட இப்பருவம் மகாபாரதத்தில் உள்ள மிகச் சிறிய மூன்று பருவங்களுள் ஒன்று. கிருஷ்ணரின் மகன் சாம்பனின காரணமாக, யாதவர்கள் ஒருவரை ஒருவர் அடித்துக்கொண்டு முற்றாக அழிந்துபோதல், கண்ணனின் இறப்பு, வசுதேவர், பலராமன் ஆகியோரின் இறப்பு, துவாரகை கடலுள் அமிழ்தல், ஆகியவை இப்பருவத்தில் சொல்லப்படுகின்றன.\n\nSection::::அமைப்பு.\nஒன்பது பிரிவுகளைக் கொண்ட சிறிய இப்பருவத்தில் துணைப் பருவங்கள் எதுவும் இல்லை. 80,000 பாடல்களைக் கொண்ட மகாபாரதத்தில் 0.25% அளவு பாடல்களே இந்தப் பருவத்தில் உள்ளன. இதனால் இது மாகாபரத்தில் உள்ள மிகச் சிறிய பருவங்களில் ஒன்றாக உள்ளது.\n\nSection::::மௌசல பருவ நிகழ்வுகளுக்கான பின்னணி.\nகுருச்சேத்திரப் போர் முடிவுக்கு வந்த பின்னர் கிருட்டிணர் காந்தாரியைக் காணச் சென்றிருந்தார். தனது நூறு புதல்வர்களையும், உறவினர்களையும் இழந்த காந்தாரி துயரத்திலும் கோபத்திலும் இருந்தாள். கிருட்டிணன் நினைத்திருந்தால் போரைத் தடுத்துப் பல இலட்சம் பேர்களின் உயிரிழப்புக்களைத் தடுத்திருக்கலாம் என அவள் நம்பினாள். இதனால் கிருட்டிணன் மீது கோபமுற்ற காந்தாரி, தனது பிள்ளைகள் எவ்வாறு இறந்தார்களோ அது போலவே யாதவர் குலமும் அழியும் என்று சாபம் கொடுத்தாள்.\n\nSection::::நிகழ்வுகள்.\nஇப்பருவத்தில் நிகழ்பவை குருசேத்திரப் போர் முடிந்து 36 ஆண்டுகளுக்குப் பிந்தியவை.\n\n\n"}
{"id": "223567", "url": "https://ta.wikipedia.org/wiki?curid=223567", "title": "மரிகாவன் மாவட்டம்", "text": "மரிகாவன் மாவட்டம்\n\nமரிகாவொன் மாவட்டம் அசாமில் உள்ளது. இதன் தலைமையகம் மரிகாவொன் நகரில் அமைக்கப்பட்டுள்ளது. இந்த மாவட்டம் 1,704 சதுர கிலோமீட்டர் பரப்பளவில் அமைந்துள்ளது. இந்த மாவட்டத்தின் வடக்கு எல்லையில் பிரம்மபுத்திரா ஆறு பாய்கிறது.\n\nSection::::பொருளாதாரம்.\nஇது வளர்ச்சியில் பின்தங்கியுள்ள மாவட்டங்களில் ஒன்று. மத்திய அரசு வழங்கும் வளர்ச்சி நிதியைப் பெறுகிறது. \n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 957,853 மக்கள் வாழ்ந்தனர். \nசதுர கிலோமீட்டருக்குள் 618 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு நிகராக 974 பெண்கள் என்ற அளவில் பால் விகிதம் அமைந்துள்ளது. இந்த மாவட்டத்து மக்களில் 69.37% பேர் கல்வியறிவு பெற்றுள்ளனர்.\n\n"}
{"id": "223569", "url": "https://ta.wikipedia.org/wiki?curid=223569", "title": "லக்கீம்பூர் மாவட்டம்", "text": "லக்கீம்பூர் மாவட்டம்\n\nலக்கிம்பூர் மாவட்டம் அசாமில் உள்ளது. இதன் தலைமையகம் வடக்கு லக்கிம்பூர் நகரில் உள்ளது. இந்த மாவட்டம் 2277 சதுர கிலோமீட்டர் பரப்பளவைக் கொண்டது. \n\nஇந்த மாவட்டத்தில் பிரம்மபுத்திரா ஆறு பாய்கிறது. லட்சுமியின் பெயரால் லட்சுமிபூர் எனப் பெயர் பெற்றதாக சிலர் நம்புகின்றனர்.\n\nSection::::பொருளாதாரம்.\nஇந்த மாவட்டத்தின் பொருளாதாரத்தில் உழவுத் தொழில் பெரும்பங்கு கொண்டிருக்கிறது. அரிசி, தேயிலை, கரும்பு உள்ளிட்ட பயிர்களைப் பயிரிட்டுள்ளனர். சில சிறு தொழிற்சாலைகளும், நடுத்தர தொழிற்சாலைகளும் இயங்குகின்றன.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 1,040,644 மக்கள் வசித்தனர். \nசராசரியாக சதுர கிலோமீட்டருக்குள் 457 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு நிகராக 965 பெண்கள் என்ற அளவில் பால் விகிதம் அமைந்துள்ளது. இங்கு வாழும் மக்களில் 78.39% பேர் கல்வியறிவு பெற்றுள்ளனர். .\n\n"}
{"id": "223571", "url": "https://ta.wikipedia.org/wiki?curid=223571", "title": "சிறந்த தென்னிந்திய அறிமுக நடிகைக்கான பிலிம்பேர் விருது", "text": "சிறந்த தென்னிந்திய அறிமுக நடிகைக்கான பிலிம்பேர் விருது\n\nசிறந்த தென்னிந்திய அறிமுக நடிகைக்கான பிலிம்பேர் விருது என்பது ஒவ்வொரு ஆண்டும் தென்னிந்தியாவில் அறிமுகமாகும் சிறந்த புதுமுக நடிகைக்கு வழங்கப்படும் பிலிம்பேர் விருதாகும்.\n"}
{"id": "223577", "url": "https://ta.wikipedia.org/wiki?curid=223577", "title": "ரன்மோர் மார்ட்டினெஸ்", "text": "ரன்மோர் மார்ட்டினெஸ்\n\nரன்மோர் மார்ட்டினெசு (\"Ranmore Martinesz\", பிறப்பு: 24 சூன் 1967, கொழும்பு)) இலங்கைத் துடுப்பாட்ட நடுவரும், முன்னாள் முதல்தரத் துடுப்பாட்ட வீரரும் ஆவர். இவர் செபஸ்தியானைட்சு துடுப்பாட்டக் கழகத்திற்காக நான்கு முதல்தரப் போட்டிகளில் கலந்து கொண்டார்.\n\nSection::::துடுப்பாட்டம்.\nவிரைவுப் பந்துவீச்சாளராக இருந்த மார்ட்டினெசு கொழும்பு சென் பீட்டர்சு கல்லூரி அணியில் விளையாடினார். 1985 இல் ஆத்திரேலியாவுக்கு எதிரான 19 வயதிற்குட்பட்டோருக்கான அணியில் விளையாடினார். 1987/88 காலப்பகுதியில் பாக்கித்தானுக்கு எதிரான 23 வயதிற்குட்பட்டோருக்கான போட்டிகளில் கலந்து கொண்டார். இவர் சிங்கள விளையாட்டுக் கழகம், நீர்கொழும்பு துடுப்பாட்டக் கழகம், செபஸ்தியானைட்சு விளையாட்டுக் கழக அணிகளில் விளையாடிய பின்னர் 1994 இல் துடுப்பாட்ட விளையாட்டில் இருந்து ஓய்வு பெற்றார்.\n\nSection::::நடுவர் பணி.\n1996 முதல் துடுப்பாட்ட நடுவராகப் பணியாற்றி வரும் இவர் 2000 ஆம் ஆண்டில் துடுப்பாட்ட சிறப்புப் பிரிவுக்கு பதவி உயர்வு பெற்றார். மார்ட்டினெசு தேர்வு மற்றும் ஒருநாள் பன்னாட்டுப் போட்டிகளிலும் நடுவராகப் பணியாற்றி வருகிறார். இவர் அபுதாபியில் நடந்த யூரோ ஏசியா கோப்பை ஒருநாள் தொடரில் இந்திய அணிக்கும் பாக்கித்தான் அணிக்கும் இடையில் நடந்த இறுதிப் போட்டியில் நடுவராகக் கலந்து கொண்டார். இவற்றை விட நேபாளத்தில் நடந்த கண்டங்களுக்கிடையேயான போட்டிகளிலும், வங்காளதேச உள்ளூர் போட்டிகளிலும் நடுவராகப் பணியாற்றியிருந்தார்.\n"}
{"id": "223579", "url": "https://ta.wikipedia.org/wiki?curid=223579", "title": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2013", "text": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2013\n\nதென்னாபிரிக்கத் துடுப்பாட்ட அணியின் இலங்கை சுற்றுப்பயணம் 20 ஜூலை 2013 – 6 ஆகஸ்ட் 2013 வரை இடம் பெற்றது இச்சுற்றுப் பயணத்தின் போது ஐந்து ஒருநாள் போட்டிகளிலும் மூன்று பன்னாட்டு இருபது20 துடுப்பாட்டப் போட்டியும் நடை பெற்றன.இதற்கு மேலதிகமாக தென்னாபிரிக்கத் அணி முன்னோட்டப் போட்டியாக ஒரு ஒருநாள் துடுப்பாட்டப் போட்டியிலும் பங்குபற்றியது.\n"}
{"id": "223583", "url": "https://ta.wikipedia.org/wiki?curid=223583", "title": "யெரெவான் அரசுப் பல்கலைக்கழகம்", "text": "யெரெவான் அரசுப் பல்கலைக்கழகம்\n\nயெரெவான் அரசுப் பல்கலைக்கழகம் ஆர்மீனியாவின் யெரெவான் நகரில் அமைந்துள்ளது. இங்கு 110 துறைகளில் கல்வி கற்பிக்கின்றனர். இது ஆர்மீனியாவில் பெரிய பல்கலைக்கழகம். இங்கு 1,350 முதுநிலை மாணவர்களும், 8,500 இளநிலை மாணவர்களும் கல்வி கற்கின்றன. ஆர்மீனிய மொழியில் பாடங்களை நடத்துகின்றனர். வேற்று நாட்டு மாணவர்களுக்கு ஆங்கிலத்திலும், ரஷ்ய மொழியிலும் கல்வி கற்பிக்கின்றனர்.\n\nSection::::தரவரிசை.\n2010-ஆம் ஆண்டில், கல்வித் தரத்தின் அடிப்படையில் பல்கலைக்கழகங்களை வரிசைப்படுத்தினர். அதில், இந்தப் பல்கலைக்கழத்தை ஆர்மீனியாவின் சிறந்த பல்கலைக்கழகம் என்று தெரிவித்தனர். உலகளவில் 1394வது இடத்தைப் பிடித்தது. \n\n\n\n"}
{"id": "223588", "url": "https://ta.wikipedia.org/wiki?curid=223588", "title": "யெரெவான் அரசு மொழியியல் பல்கலைக்கழகம்", "text": "யெரெவான் அரசு மொழியியல் பல்கலைக்கழகம்\n\nயெரெவான் அரசு மொழியியல் பல்கலைக்கழகம் ஆர்மீனியாவின் யெரெவான் நகரில் அமைந்துள்ளது. இங்கு ரஷ்ய மொழி, ஆங்கிலம், பிரெஞ்சு மொழி, ஜெர்மன் மொழி, கிரீக் மொழி, ஸ்பானிய மொழி ஆகியவற்றிற்கான சிறப்பு பயிற்சி அளிக்கிறார்கள். இவற்றுடன் பிற மாந்தவியல் படிப்புகளுக்கும் கல்வி கற்பிக்கின்றனர்.\n\n\n\n\nSection::::உலகளாவிய தொடர்புகள்.\nஇந்த பல்கலைக்கழகம் கீழ்க்காணும் அமைப்புகளில் உறுப்பினராகி உள்ளது.\n\nஇந்த பல்கலைக்கழகம் கீழ்க்காணும் நிறுவனங்களுடன் இணைந்து திட்டங்களை நிறைவேற்றியுள்ளது.\n\nஇது கீழ்க்காணும் பல்கலைக்கழ\n\nSection::::நூலகம்.\nநூலகத்தில் 400,000 நூல்கள் உள்ளன. அரசியல், கல்வி தொடர்பான நூல்களும், ஆர்மீனிய மொழி, ரஷ்ய மொழி, ஆங்கிலம், பிரெஞ்சு, ஸ்பானிய மொழி, பாரசீகம், ஜெர்மன் உள்ளிட்ட மொழிகளில் எழுதப்பட்ட கதைப் புத்தகங்களும் உள்ளன. இந்த நூலகத்தைத் தவிர, துறைகளுக்கென தனி நூலகங்கள் உள்ளன.\n\n"}
{"id": "223589", "url": "https://ta.wikipedia.org/wiki?curid=223589", "title": "மாஸ்கோ அரசு மொழியியல் பல்கலைக்கழகம்", "text": "மாஸ்கோ அரசு மொழியியல் பல்கலைக்கழகம்\n\nமாஸ்கோ அரசு மொழியியல் பல்கலைக்கழகம் ரஷ்யாவின் தலைநகரான மாஸ்கோவில் உள்ளது. இதை மௌரிஸ் தோரெஸ் மாஸ்கோ அரசு வேற்றுமொழிக் கல்வி நிறுவனம் என்று அழைத்தனர். இது ரஷ்யாவில் உள்ள மொழியியல் பல்கலைக்கழகங்களில் பெரியது. இங்கு பத்தாயிரம் மாணவர்கள் கல்வி கற்கின்றனர். இங்கு 35 மொழிகளைக் கற்பிக்கின்றனர்.\n\n\n"}
{"id": "223620", "url": "https://ta.wikipedia.org/wiki?curid=223620", "title": "நேஷனல் ஜியாகிரபிக் (இந்தியா)", "text": "நேஷனல் ஜியாகிரபிக் (இந்தியா)\n\nநேசனல் ஜியாகிரபிக் சேனல் என்னும் தொலைக்காட்சி இந்தியாவில் ஒளிபரப்பாகிறது. இதை நேட் ஜியோ என்றும் அழைக்கின்றனர். இந்த தொலைக்காட்சியில் இயற்கை, அறிவியல், பண்பாடு, வரலாறு ஆகியவற்றைப் பற்றிய நிகழ்ச்சிகளைத் தொகுத்து வழங்குகின்றனர். இதை நேசனல் ஜியாகிரபிக் குழுமம் நடத்துகிறது. இந்தத் தொலைக்காட்சி நிகழ்ச்சிகளைத் தமிழ், தெலுங்கு, வங்காளம், ஆங்கிலம், இந்தி ஆகிய ஐந்து மொழிகளில் தொகுத்து வழங்குகின்றனர். இதை இயல்பான தரத்திலும், உயர் தரத் திரையிலும் காணலாம். இந்திய அளவில் முன்னணி இடம் பெற்றுள்ளது. \n"}
{"id": "223625", "url": "https://ta.wikipedia.org/wiki?curid=223625", "title": "சாதியை ஒழிக்கும் வழி (நூல்)", "text": "சாதியை ஒழிக்கும் வழி (நூல்)\n\nசாதியை ஒழிக்கும் வழி (Annihilation of Caste) எனும் நூலானது 1936 ஆம் ஆண்டில் நடக்கவிருந்த ஜாத்-பட்-தோடக் மண்டல் எனும் மாநாட்டிற்காக அம்பேத்கர் அவர் தலைமை உரையாற்றுவதற்காக தீண்டாமை எனும் தலைப்பில் தயார் செய்து வைத்திருந்த பேச்சின் உரையின் தொகுப்பாகும். அந்த மாநாடு நடைபெறாததால் அவரே இதனை நூலாக வெளியிட்டார். \n\nSection::::நூல் உருவான வரலாறு.\nடிசம்பர் 12, 1935 தேதியிட்ட கடிதத்தில் ஜாத்-பட்-தோடக் மண்டலின் (சாதி அமைப்பை அகற்றுவதற்கான சங்கம்) செயலாளர் இந்த அமைப்பின் ஆண்டுக் கூட்டத்தில் (1936) உரைநிகழ்த்த வருமாறு அம்பேத்கரை அழைத்தனர் . லாகூரில் உள்ள இந்த அமைப்பானது சாதியினை எதிர்க்கும் இந்து சீர்திருத்தக் குழுவாகும். அம்பேத்கர் சாதியை ஒழிக்கும் வழி எனும் தலைப்பில் கட்டுரை ஒன்றினை எழுதி நிகழ்ச்சியின் ஒருங்கிணைப்பாளர்களுக்கு அனுப்பி வைத்தார். அதில் இந்து சமயம் பற்றி பல நச்சுச்சுரப்புள்ள கருத்துகள் இருந்ததாக அவர்கள் கருதினார்கள். பின் பொறுத்துக்கொள்ள இயலாத வகையில் உள்ள மொழி மரபுகளும், சொற்களும் இதில் அம்பேத்கர் பயன்படுத்தியிருப்பதாக கருதினர். இந்த உரையில் பொறுத்துக்கொள்ள இயலாத வகையில் கலகமூட்டும் வார்த்தைகள் உள்ளன. எனவே, அவற்றைத் திருத்தி எழுதும்படி அம்பேத்கருக்கு மீண்டும் ஒரு கடிதத்தை நிகழ்ச்சி ஒருங்கிணைப்பாளர்கள் எழுதினார்கள். ஆனால் அம்பேத்கர் ஒரு காற்புள்ளியைக் கூட நான் திருத்தம் செய்ய மாட்டேன் எனத் தெரிவித்து விட்டார். பின் நிகழ்ச்சி ஒருங்கிணைப்பாளர்களின் பல ஆழ்ந்தாராய்வுக்குப் பிறகு வருடாந்திரக் கூட்டத்தினையே நடத்த வேண்டாம் என்று முடிவு செய்தனர். ஏனெனில் அம்பேத்கருக்கு அழைப்பு விடுத்து பின் அதனை திரும்பப் பெற்றுக் கொண்டால் அம்பேத்கரின் ஆதரவாளர்களால் நிகழ்ச்சி நடக்கும் இடங்களில் வன்முறை ஏற்பட வாய்ப்புள்ளதாகக் கருதினர். பின் அம்பேத்கர் அவர்கள் இந்த உரையின் தொகுப்பினை ஆயிரத்து ஐநூறு பிரதிகளை நூலாக மே 15, 1936 இல் வெளியிட்டார். \n\nஇந்தக் கட்டுரையில் அம்பேத்கர் இந்து சமயம், அதன் சாதி அமைப்பு மற்றும் அதன் மத நூல்களைப் பற்றி விமர்சித்திருந்தார். மேலும் அவர் சமமாக உணவு அருந்துவது மற்றும் சாதி மறுப்புத் திருமணம் போன்றவைகள் சாதி அமைப்பை ஒழிப்பதற்குப் போதுமானதாக இல்லை எனவும் அவர் வாதிடுகிறார். மேலும் அவர் சாதியை ஒழிக்க வேண்டும் என்றால் சாதியை அடிப்படையாகக் கொண்டுள்ள மதக் கருத்துகளை ஒழிப்பது மட்டுமே வழியாகும் எனக் கூறியுள்ளார். \n\nSection::::காந்தியின் விமர்சனம்.\nசூலை, 1936 ஆம் ஆண்டில் ஹரிஜன் வார இதழில் சாதியின் உரிமையை நிறுவுதல் ( எ விண்டிகேசன் ஆஃப் கேஸ்ட்) எனும் தலைப்பில் அம்பேத்கரின் உரைக்கு தன்னுடைய கருத்தை பின்வருமாறு தெரிவித்திருந்தார். \n\nலாகூரில் உள்ள ஜாத்-பட்-தோடக் மண்டலின் வருடாந்திர மாநாட்டிற்கு (மே மாதம்) தலைமை தாங்குவதற்கு அம்பேத்கர் அவர்கள் அழைக்கப்பட்டதை வாசகர்கள் அனவைரும் அறிவர். ஆனால் நிகழ்ச்சி ஒருங்கிணைப்பாளர்கள் அம்பேத்கரின் கருத்து ஏற்கத்தகுந்த வகையில் இல்லை எனக் கூறி அந்த மாநாட்டையே நிறுத்தியுள்ளார்கள் . இதனை அந்த ஒருங்கிணைப்பாளர்கள் எந்த வகையில் நியாயப்படுத்த முடியும். ஏனெனில் தலைமை தாங்குவதற்காக அழைக்கப்பட்டவர் தங்களின் விருப்பதற்குத் தான் பேச வேண்டும் எனக் கருதுவது எவ்வகையில் நியாயம். மேலும் அவரின் கருத்து நிராகரிக்கப்படுவதோ அல்லது கேள்விக்குறியதாகவோ இருக்கலாம். அம்பேத்கரின் கருத்து நிகழ்ச்சி ஒருங்கிணைப்பாளர்களின் இந்து சமயக் கருத்திற்கு எதிரானது என்றும் அவரின் தலைமை உரையும் எதிர்க்கருத்து கொண்டதாகத் தான் இருக்கும் என்பதையும் அறிந்தே அவர்கள் அம்பேத்கரை அழைத்தனர். இந்தச் சமுதாயத்தில் தன்னைத் தானே செதுக்கி சமூகத்தில் ஒரு உயர்ந்த நிலையில் இருக்கும் ஒரு மனிதனின் சுய பார்வைகளை பொதுமக்கள் அறிவதற்கான அவர்களின் வாய்ப்பினை இந்த ஒருங்கிணைப்பாளர்கள் இழகக்ச் செய்துள்ளதாகவே நான் கருதுகிறேன். என காந்தி தெரிவித்துள்ளார். \n\n\nSection::::நூல் வெளியீடு.\nSection::::முதல் பதிப்பு.\nசாதியை ஒழிக்கும் வழி என்ற நூல் 1936 ஆம் ஆண்டு லாகூரில் நடக்க இருந்த ஜாத்-பட்-தோடக் மண்டல் மாநாட்டுக்காக அம்பேத்கரால் எழுதப்பட்டது. உரையின் கருத்துக்களோடு மண்டலுக்கு சில முரண்பாடுகள் இருந்ததால் இந்த மாநாடு நடத்தப்படவில்லை. பின் அம்பேத்கர் அவர்கள் இந்த உரையின் தொகுப்பினை ஆயிரத்து ஐநூறு பிரதிகளை நூலாக மே 15, 1936 இல் வெளியிட்டார்.அடுத்த ஆண்டே இப்புத்தகத்தின் தமிழ் மொழிபெயர்ப்பு பெரியாரின் முயற்சியால் குடியரசு இதழில் தொடர்ச்சியாக வெளியிடப்பட்டது. தலித் முரசு இதழில் முழு உரையும் வெளியிடப்பட்டது.\n\nSection::::இரண்டாம் பதிப்பு.\nஇதன் இரண்டாம் பதிப்பில் காந்திக்கான பதிலுரையுடன் வெளியிட்டிருப்பார். இந்தப் பதிப்பு 1937 ஆம் ஆண்டில் சாதியை ஒழிக்கும் வழி : மகாத்மா காந்திக்கான பதிலுரையுடன் எனும் பெயரில் வெளியிட்டார். \n\nSection::::மூன்றாம் பதிப்பு.\n1944 ஆம் ஆண்டில் இதன் மூன்றாவது பதிப்பு வெளியானது. இதில் இந்தியாவில் சாதி அமைப்பு: அவர்களின் வழிமுறை, தோற்றமும் வளர்ச்சியும் எனும் கட்டுரையுடன் வெளிவந்தது. இது 1916 ஆம் ஆண்டில் நியூயார்க் நகரத்தில் நடந்த கருத்தரங்கத்தின் பொழிவுரை ஆகும்.\n\nSection::::வெளியிணைப்புகள்.\nசாதியை ஒழிக்கும் வழி"}
{"id": "223626", "url": "https://ta.wikipedia.org/wiki?curid=223626", "title": "கௌரவ வேடம்", "text": "கௌரவ வேடம்\n\nகௌரவ வேடம் (\"guest role\" அல்லது \"guest appearance\") என்பது ஒரு நடிகர், வேறு ஒரு நடிகர் நடிக்கும் திரைப்படத்தில் ஒரு சில காட்சிகளில் மட்டுமே வந்து செல்லும் ஒரு வேடமாகும். பொதுவாக பெரிய கதாநாயகர்கள், இளம் கதாநாயகர்கள் அல்லது புதிய கதாநாயகர்கள் நடிக்கும் திரைப்படங்களில் கௌரவ வேடங்களில் வந்து செல்வார்கள். சில நேரங்களில், ஒரு மொழியில் உள்ள பெரிய கதாநாயகர்கள் மற்ற மொழியில் உள்ள பெரிய கதாநாயகர்களின் படங்களிலும் சில காட்சிகளில் தோன்றுகின்றனர்.\n"}
{"id": "223628", "url": "https://ta.wikipedia.org/wiki?curid=223628", "title": "கீவ் தேசிய மொழியியல் பல்கலைக்கழகம்", "text": "கீவ் தேசிய மொழியியல் பல்கலைக்கழகம்\n\nகீவ் தேசிய மொழியியல் பல்கலைக்கழகம் என்னும் கல்வி நிறுவனம் உக்ரைன் நாட்டில் உள்ள கீவ் நகரில் அமைந்துள்ளது. இதன் நோக்கம் வெளிநாட்டு மொழிகளைக் கற்பிப்பது ஆகும். ஆங்கிலம், பிரெஞ்சு, ஜெர்மன், ஸ்பானிய மொழி ஆகியவற்றிற்கு அதிக முக்கியத்துவம் தருகிறது.\n\nSection::::வளாகம்.\nஇங்கு பத்து லட்சம் நூல்களைக் கொண்ட நூலகம் அமைக்கப்பட்டது. மாணவர்களுக்கான கணினி வகுப்புகளும், விளையாட்டு மைதானங்களும், உணவு விடுதியும் உள்ளன.\n\n\n"}
{"id": "223631", "url": "https://ta.wikipedia.org/wiki?curid=223631", "title": "பிரேசில் தேசியப் பேராயம்", "text": "பிரேசில் தேசியப் பேராயம்\n\nபிரேசில் தேசியப் பேராயம் () பிரேசிலின் கூட்டாட்சி அரசின் சட்டவாக்க அவை ஆகும். மாநிலங்கள் மற்றும் நகர மன்றங்களில் ஓரவை முறைமையே இருக்க கூட்டாட்சிப் பேராயம் ஈரவை முறைமையைப் பின்பற்றுகின்றது. பிரேசிலின் செனட்டு என்ற மேலவையும் சாம்பர் ஆஃப் டெபுடீசு என்ற கீழவையும் பேராயத்தின் அங்கங்களாக உள்ளன. \n\nசெனட்டில் 26 மாநிலங்களுக்கும் கூட்டரசு மாவட்டத்திற்கும் சார்பான உறுப்பினர்கள் உள்ளனர்; ஒவ்வொரு மாநிலம்/கூட்டரசு மாவட்டமும் தலா மூன்று உறுப்பினர்களை பொதுத் தேர்தல் மூலம் தேர்ந்தெடுக்கும். இவர்களது பதவிக்காலம் எட்டு ஆண்டுகள் ஆகும். ஒவ்வொரு நான்காண்டுகளுக்கு ஒருமுறை மூன்றுக்கு ஒன்று அல்லது இரண்டு உறுப்பினர்கள் மாற்றப்படுகின்றனர். ஒரு மாநிலத்தில் ஒரு உறுப்பினரைத் தேர்ந்தெடுக்க தேர்தல் நடக்கும்போது ஒவ்வொரு வாக்காளருக்கும் ஒரு வாக்கு வழங்கப்படுகிறது; ஒரு மாநிலத்திற்கு இரண்டு உறுப்பினர்களை தேர்ந்தெடுக்க தேர்தல் நடக்கும்போது வாக்காளருக்கு இரு வாக்குகள் வழங்கப்படுகின்றது. அச்சமயம் வாக்காளர் தனது இரு வாக்குகளையும் ஒருவருக்கே அளிக்கவியலாது. ஆனால் மூன்றில் இரண்டு உறுப்பினர்களுக்கான தேர்தல் நடக்கும்போது அரசியல் கட்சிகள் இரு வேட்பாளர்களை நிறுத்தலாம். \n\nசாம்பர் ஆஃப் டெபுடீசு என்ற கீழவை உறுப்பினர்கள் நான்காண்டுகளுக்கு ஒருமுறை விகிதாசாரப் பிரதிநிதித்துவத் தேர்தல் முறையில் தேர்ந்தெடுக்கப்படுகின்றனர். செனட்டைப் போலன்றி கீழவை முழுமையாக ஒவ்வொரு நான்காண்டுகளுக்கு ஒருமுறை மாற்றப்படுகிறது. \n\nஇந்த ஈரவைகளும் அடங்கியப் பேராயம் ஆண்டுதோறும் பிரசிலியாவில் தனக்கான கட்டிடத்தில் பெப்ரவரி 2 முதல் சூலை 27 சூலை வரையும் ஆகத்து 1 முதல் திசம்பர் 22 வரையும் கூடுகிறது.\n\nகீழவைத் தலைவர் குடியரசுத் தலைவருக்கு அடுத்து இரண்டாவது நிலையிலும் மேலவையின் தலைவர் (இவரே பேராயத்தின் தலைவருமாவார்) மூன்றாவது நிலையிலும் உள்ளனர்.\n"}
{"id": "223633", "url": "https://ta.wikipedia.org/wiki?curid=223633", "title": "சிறில் ரமபோசா", "text": "சிறில் ரமபோசா\n\nமத்தமேலா சிறில் ரமபோசா (\"Matamela Cyril Ramaphosa\", பிறப்பு: 17 நவம்பர் 1952) தென்னாப்பிரிக்க அரசியல்வாதியும், தொழிலதிபரும், செயல்திறனாளரும், தொழிற்சங்கத் தலைவரும் ஆவார். இவர் 2014 முதல் யாக்கோபு சூமாவின் அரசில் பிரதி அரசுத்தலைவராகப் பணியாற்றுகிறார். 2012 டிசம்பரில் இவர் ஆளும் ஆபிரிக்க தேசிய காங்கிரஸ் கட்சியின் பிரதித் தலைவராகத் தேர்ந்தெடுக்கப்பட்டார்.\n\nதென்னாப்பிரிக்காவின் இனவொதுக்கலை அமைதியான முறையில் முடிவுக்குக் கொண்டு வருவதற்கு நடைபெற்ற பேச்சுவார்த்தைகளிலும், பின்னர் ஏப்ரல் 1994 இல் நடைபெற்ற முதலாவது மக்களாட்சித் தேர்தலை வெற்றிகரமாக நடத்துவதிலும் இவரது பங்களிப்பு முக்கியமானதாகக் கருதப்படுகிறது. சுரங்கத் தொழிலாளர்களின் தேசிய ஒன்றியத்தை தென்னாப்பிரிக்காவின் மிகப்பெரும், வலிமை மிக்க தொழிற்சங்கமாக உருவாக்குவதில் இவர் முக்கிய பங்காற்றினார்.\n\nஅண்மைக் காலங்களில் இவர் தமது சொந்த வணிக நன்மைகளை முன்னிறுத்திச் செயல்படுவதாகக் குற்றச்சாட்டுகள் கிளம்பின. - including a seat on the board of Lonmin. 2012 ஆகத்து 15 இல் மரிக்கானா சுரங்கத் தொழிலாளர்களின் வேலைநிறுத்தத்திற்கு எதிராக நடவடிக்கை எடுக்க ஆதரவளித்திருந்தார். வேலைநிறுத்தத்தின் போது ஏற்பட்ட வன்முறைகளில் 36 பேர் காவல்துறையினரால் சுட்டுக் கொல்லப்பட்டனர்.\n"}
{"id": "223635", "url": "https://ta.wikipedia.org/wiki?curid=223635", "title": "ஆரஞ்சுச் சாறு", "text": "ஆரஞ்சுச் சாறு\n\nஆரஞ்சுச் சாறு (\"Orange juice\") ஆரஞ்சுப்பழங்களிலிருந்து பெறப்படும் பழச் சாறு ஆகும். பறித்த ஆரஞ்சுப் பழத்தைப் பிழிந்து அல்லது பிழிந்த சாற்றை உலர்த்தி பின்னர் மீண்டும் நீரூட்டி அல்லது சாற்றை இறுக்கி வைத்துப் பின்னர் வேண்டியளவில் நீர் சேர்த்து தயாரிக்கப்படுகிறது. உயிர்ச்சத்து சி மிகுதியாகவுள்ள ஆரஞ்சுச் சாறு உடல்நலத்திற்காகப் பெரிதும் அறியப்படுகின்றது. அமெரிக்காவில், \"ஓ.ஜே.\" என்ற குறுமொழிச் சொல் ஆரஞ்சு பழச்சாற்றைக் குறிப்பிடுகின்றது.\n\nபுளோரிடாவின் பொருளியல் நிலைக்கு ஆரஞ்சுப் பழத்தின் முதன்மையைக் கொண்டு, \" முதிர்ந்த ஆரஞ்சுப் பழங்களிலிருந்தோ அல்லது அவற்றின் ஒட்டுச் சேர்க்கைகளிலிருந்தோ தயாரிக்கப்படும் ஆரஞ்சுச் சாறு\" அம்மாநிலத்தின் அலுவல்முறை குடிபானமாக 1967இல்அறிவிக்கப்பட்டுள்ளது.\n\n"}
{"id": "223636", "url": "https://ta.wikipedia.org/wiki?curid=223636", "title": "சான் பிரான்சிஸ்கோ அரசுப் பல்கலைக்கழகம்", "text": "சான் பிரான்சிஸ்கோ அரசுப் பல்கலைக்கழகம்\n\nசான் பிரான்சிசுக்கோ அரசுப் பல்கலைக்கழகம் அமெரிக்காவின் கலிபோர்னியா மாகாணத்தில் உள்ள சான் பிரான்சிசுக்கோவில் உள்ளது. இது கலிபோர்னியா அரசுப் பல்கலைக்கழகத்துடன் இணைக்கப்பட்டது. இங்கு 118 இள நிலைப் பாடப்பிரிவுகளும், 94 முது நிலைப் பாடப் பிரிவுகளும், 5 முனைவர் பாடங்களும் கற்பிக்கின்றனர். \n\nSection::::கல்வி.\nஇங்கு உருவாக்கக் கலை, வணிகம், கல்வி, இனங்கள், நலவாழ்வு, அறிவியல் ஆகிய துறைகளில் பல்வேறு பாடப்பிரிவுகளைப் படிக்கின்றனர்.\n\nSection::::அங்கீகாரம்.\nஇதை பல்கலைக்கழகத்திற்கான அங்கீகார ஆணையம் அங்கீகரித்துள்ளது. இந்த ஆணையம் மேற்கத்திய பள்ளி மற்றும் கல்லூரிகளின் கூட்டமைப்பைச் சேர்ந்தது. \n\nSection::::வளாகம்.\nமாணவர்களுக்கான உணவு விடுதியும், கருத்தரங்கக் கூடங்களும் உள்ளன.\n\nSection::::விளையாட்டு.\nஇங்கு பேஸ்பால், கால்பந்து, குத்துச்சண்டை உள்ளிட்ட 11 விளையாட்டுகளை விளையாடுகின்றனர்.\nஇங்குள்ள குழுக்கள் கலிபோர்னியா மாகாண அளவிலான போட்டிகளில் பங்கேற்கின்றனர்.\n\nஇங்கு படித்த 3 மாணவர்கள் பெரிய அளவிலான பேஸ்பால் போட்டிகளில் பங்கேற்றுள்ளனர். இங்கு படித்த 13 மாணவர்கள் தேசிய அளவிலான கால்பந்து போட்டிகளில் பங்கேற்றுள்ளனர்.\n\nகுத்துச்சண்டைப் பிரிவிலும் மாணவர் குழுக்கள் உண்டு. நாற்பது ஆண்டுகளாக, குத்துச்சண்டை விளையாட்டில் தேசிய அளவிலான வெற்றிக் கோப்பையைப் பெற்றுள்ளனர்.\n"}
{"id": "223642", "url": "https://ta.wikipedia.org/wiki?curid=223642", "title": "செக்காலை நாடகக் கலாமன்றம்", "text": "செக்காலை நாடகக் கலாமன்றம்\n\nசெக்காலை நாடகக் கலாமன்றம் என்பது இந்திய நாட்டில் தமிழ்நாடு மாநிலத்தில் சிவகங்கை மாவட்டத்தில் காரைக்குடி நகரில் முற்காலத்தில் நடந்துவந்த நாடக மன்றம் ஆகும். தமிழ்நாட்டில் நடந்துவந்த நாடகங்களில் வரலாற்றில் இந்த மன்றமும் ஒரு மைல் கல் என்று குறிப்பிடப்படுகிறது. \n\nSection::::அமைப்பு.\nஇது கிராமங்களில் நடக்கும் திருவிழாக்களில் வள்ளித் திருமணம், சத்தியவான் சாவித்திரி, பவளக்கொடி, அல்லி அர்ஜுனா போன்ற நாடகங்களை நடத்தி மக்களை மகிழ்விக்கும் மன்றமாக இருந்துள்ளது.\n\nஇந்த நாடகம் நடக்கும்போது மேடையில் மைக் செட் என்பது இருக்காது. அதற்கு மாற்றாக பின்பாட்டுப் பாடுபவர்கள் மேடையின் பின்புறம் மர நாற்காலியில் ஏறி நின்றுகொண்டு கொட்டகையின் உச்சியில் கட்டப்பட்டுள்ள கயிற்றைப் பிடித்துக்கொண்டு உரத்தகுரலில் கத்திப்பாட வேண்டும். இவர்களின் குரல் திடலின் கடைகோடிவரைச்சென்று கேட்கும். வெளிச்சத்திற்காக மட்டும் நடிகர்களின் தலைக்கு மேலே ஒரு பெட்ரோமாக்ஸ் விளக்கு தொங்க விடப்பட்டிருக்கும்.\n\nSection::::நடிகர்கள்.\nஇந்த மன்றத்தினை துவங்க காரண கர்த்தாவாக இருந்தததாகக் கூறப்படுபவர் ஃபிலமன் சாமி என்பவர் ஆவார். தமிழ் நடிகைகளின் முன்னோடியாக திகழும் மனோரமா இந்த நாடக மேடையில் முதன் முதலில் நடித்தார்.\n\nSection::::பெயர் மாற்றம்.\nபின்னாளில் இந்த நாடக மன்றம் \"செந்தமிழ் இளைஞர் மன்றம்\" என்ற பெயரில் சமூக நாடகங்களை நடத்தி மக்களை மகிழ்வித்தார்கள்.\n\n"}
{"id": "223646", "url": "https://ta.wikipedia.org/wiki?curid=223646", "title": "இந்தியன் பிரீமியர் லீகின் புள்ளிவிபரங்களும் சாதனைகளும்", "text": "இந்தியன் பிரீமியர் லீகின் புள்ளிவிபரங்களும் சாதனைகளும்\n\nஇது 'இந்தியன் பிரீமியர் லீக்' போட்டித் தொடர்களின் போது செய்யப்பட்ட சாதனைகளையும் புள்ளிவிபரங்களையும் பற்றியது. இந்தியன் பிரீமியர் லீக் என்பது இந்தியாவில் ஆண்டுதோறும் நடைபெறும் ஒரு இருபது20 துடுப்பாட்டப் போட்டித் தொடராகும்.\n\nSection::::அணிகளின் செயல்திறன்கள்.\nகுறிச்சொல்:\n"}
{"id": "223648", "url": "https://ta.wikipedia.org/wiki?curid=223648", "title": "லட்சுமி பூஜை", "text": "லட்சுமி பூஜை\n\nலட்சுமி பூஜை என்பது அன்னை மகாலட்சுமியின் பரிபூரண அருளைப்பெற செய்யப்படும் ஒரு வழிபாடாகும்.இதை நேபாளத்தில் 'திஹார் ' என்பர் .இதற்காக வீடுகளை சுத்தம் செய்து மாலையில் விளக்கு\nஏற்றி வழிபடுவர் .\n\nSection::::நோக்கமும், பூஜை நேரத்தை நிர்ணயம் செய்யும் முறையும்.\nலட்சுமி பூஜை என்பது அன்னை மகாலட்சுமியை நம் இல்லத்திற்கு அழைக்கும் வழிபாடாகும். இது மாலை வேளையில் செய்யப்படும் ஒரு வழிபாடாகும். இந்த பூஜை ஐப்பசி மாதத்தின் அமாவாசை நாளின் பிரதோச வேளையில் செய்யப்படுகிறது. பூஜைக்கான நேரம் அமாவாசை திதியை கொண்டே நிர்ணயம் செய்யப்படுகிறது. சூரியன் துலா மாதத்தில் சஞ்சரிக்கும் வேளையில் சந்திரனை சந்திக்கும் அமாவாசை நாளில் லக்ஷ்மியை ஆராதனை செய்தால் அனைத்து நலன்களும் கிடைக்கும் என நம்பபடுகிறது. ஐப்பசி துலா மாதம் எனப்படுகிறது. துலாம் என்பது சமத்தை குறிக்கும். வணிகர்களுக்கு வரவ செலவு சமமாக இருக்க வேண்டும் என்று அன்னையை வேண்டி இந்நாளில் பூஜை செய்வர். வட இந்தியாவில் இந்நாளில் வியாபாரிகள் பழைய கணக்குகளை முடித்துவிட்டு புதிய கணக்குகளை துவங்குவர்.\n\nசூரியன் துலா அமாவாசை நாளில் தன்னுடைய இரண்டாவது சஞ்சரத்தை துவங்குவதாக நம்பபடுகிறது. சாதாரணமாக அமாவாசை நாள் நல்ல நாளாக கருதபடுவது இல்லை. ஆனால் லக்ஷ்மி பூஜை வருவதாலும், சூரியன் தன் சஞ்சாரத்தை மாற்றுவதலும் இந்நாள் சுப நாளாக கருதப்படுகிறது .மகாராஷ்டிரம் ,குஜராத் போன்ற வட இந்திய மாநிலங்களில் லட்சுமி பூஜை மிகுந்த விசேஷமாக கொண்டாடப்படுகிறது . வணிக வளாகங்கள் போன்ற வியாபார தலங்களில் லட்சுமி பூஜையை கட்டாயம் செய்வர். மேலும் இந்நாளே தீபாவளியாக கொண்டடாடப்படுகிறது\n\nஇந்த நாளில் அன்னை பூமியில் இருக்கும் இடங்களில் வருவதாக ஐதீகம். அவளுக்கு வழிகாட்டும் வகையில் வீடுகளில் விளக்கு ஏற்றி வைப்பர். அன்னை வருவாள் என்ற நம்பிக்கையில் இரவு முழுவதும் விளக்கு ஏற்றுவர். சில இடங்ளில் இரவு சொக்கட்டான் ஆடுவர்.\n\n\nSection::::பூஜை செய்யும் முறை.\nஒரு மேடையில் சிவப்பு துணி விரித்து கலசத்தை நிறுத்த வேண்டும் .கலசத்தின் விளிம்பு பகுதியில் நான்கு மா இலைகளை வைத்து தண்ணீர் நிரப்பி வைத்து விளக்கு ஏற்ற வேண்டும் .பூஜை செய்பவர் தன்னுடைய கணக்கு \nபுத்தகங்களையும் வைத்து இருக்க வேண்டும் .மேடையில் லட்சுமி தேவி சிலையையும் ,விநாயகர் சிலையையும் வைக்க வேண்டும் . \n\nவிநாயக பூஜை செய்த பின் ,லட்சுமி தேவியை ஆராதிக்க வேண்டும் .லட்சுமி தேவியை பனீர் ,சந்தனம் ,பஞ்சாமிர்தம் ஆகியவற்றால் அபிஷேகம் செய்ய வேண்டும் .பின்னர் இனிப்புகள் ஆகியவற்றை வைத்து வணங்க வேண்டும் .பூஜையின் போது ஸ்ரீ சூக்தம் ,லட்சுமி அஷ்டகம் , வேத மந்திரங்கள் ஆகியவற்றை ஜெபிக்கலாம் .\n\nபின்னர் ஒரு தட்டில் ஆரத்தி எடுத்து பூஜையை நிறைவு செய்ய வேண்டும் .வடக்கே இப்பூஜை மிக பிரபலம் .குஜராத் மாநிலத்தில் இதை \"சோப்டா பூஜை \"என்பர் .இவ்வாறு எளிய பூஜையால் அன்னை மகிழ்ந்து நாம் வேண்டியதை தருவாள் என்பது நம்பிக்கை .\n"}
{"id": "223655", "url": "https://ta.wikipedia.org/wiki?curid=223655", "title": "2014 ஆசிய விளையாட்டுப் போட்டிகள்", "text": "2014 ஆசிய விளையாட்டுப் போட்டிகள்\n\n2014 ஆசிய விளையாட்டுப் போட்டிகள், அலுவல்முறையாக XVII ஆசியட், செப்டம்பர் 19 முதல் அக்டோபர் 4, 2014 வரை தென் கொரியாவில் இஞ்சியோனில் நடைபெற்றது. ஆசியாவில் ஆசிய ஒலிம்பிக் மன்றத்தால் (OCA) கட்டுப்படுத்தப்படும் மிகப்பெரும் பல்விளையாட்டுப் போட்டியாகும். 36 விளையாட்டுகளில் 439 போட்டிகள் நடத்தப்பட்டன. \n\nஏப்ரல் 17, 2007 அன்று இந்தியாவின் தில்லிக்கு எதிராக இஞ்சியோன் இந்தப் போட்டிகளை ஏற்று நடத்தும் உரிமையை வென்றுள்ளது. சியோல் (1986), புசான் (2002) நகரங்களை அடுத்து ஆசிய விளையாட்டுக்களை நடத்தும் தென் கொரியாவின் மூன்றாவது நகரமாகும்.\n\nSection::::அமைப்பு.\nSection::::ஏலம்.\nஇந்த விளையாட்டுப் போட்டிகளை நடத்திட இரண்டு நகரங்கள் ஏலத்தில் பங்கேற்றன; இந்தியாவின் தில்லியும் தென் கொரியாவின் இங்கியோனும் தங்கள் முறையான ஏல மனுக்களை திசம்பர் 2, 2006இல் கத்தாரின் தோகாவில் அளித்தன.\n\nஇந்த மனுக்கள் மீதான வாக்கெடுப்பு ஆசிய ஒலிம்பிக் குழுவின் பொதுக்குழுக் கூட்டத்தில் ஏப்ரல் 17, 2007 அன்று குவைத்தின் குவைத்து நகரத்தில் மரியோட்டு தங்குவிடுதியில் நடந்தது. வாக்கெடுப்பிற்கு சற்று முன்னதாக இந்த விளையாட்டுக்களில் இதுவரை பதக்கம் எதுவும் வெல்லாத நாடுகளுக்கு விளையாட்டு வசதிகளையும் பயிற்சிகளையும் கூட்டும் வகையில் $20 மில்லியன் நிதி தருவதாகவும் அனைத்து பங்கேற்பாளர்களுக்கும் கட்டணமின்றி பயணச்செலவையும் தங்கு வசதிகளையும் செய்து தருவதாகவும் சமர்ப்பித்தது. யாருமறியா வண்ணம் அனைத்து 45 உறுப்பினர்களும் வாக்களித்தனர். இந்த வாக்கெடுப்பில் இங்கியோன் வென்றது. வாக்கு எண்ணிக்கைகள் அலுவல்முறையாக அறிவிக்கப்படாவிடினும் இங்கியோன் 32–13 வாக்குகளில் வென்றதாக தகவல் வெளியானது.\n\nஅப்போதைய இந்திய விளையாட்டுத்துறை அமைச்சர் மணிசங்கர் அய்யர், தில்லி இந்த விளையாட்டுப் போட்டிகளை ஏற்று நடத்துவதற்கு எதிர்ப்பு தெரிவித்திருந்தார். இவரது கருத்துக்களே தில்லி ஏலத்தில் தோற்றதற்கான முதன்மைக் காரணமாக இந்திய ஒலிம்பிக் சங்கத் தலைவர் கூறினார். தில்லியின் மாசுநிலையும் போக்குவரத்து நெரிசலும் பிற காரணங்களாக அமைந்தன. இங்கியோனின் கடைசிநேர நிதி உதவியும் இத்தோல்விக்கு காரணமாக அமைந்தது.\n\nSection::::நிகழிடங்கள்.\nமொத்தம் 49 போட்டிக்கான அரங்கங்களும் 48 பயிற்சிக்கான மையங்களும் இந்தப் போட்டிகளின்போது பயன்படுத்தப்படும். 49 போட்டிக்கான நிகழிடங்களில் 10 நிகழிடங்கள் இக்யாங்கி மாநிலத்தின் ஆறு நகரங்களில் நடக்க உள்ளன; மேலும் இரு நிகழிடங்கள் சுங்ஜூவிலும் சியோலிலும் உள்ளன. ஏனைய போட்டி நிகழிடங்கள் இங்கியோன் பெருநகரப் பகுதியின் எட்டு மாவட்டங்களிலும் ஓர் கவுன்ட்டியிலும் அமைந்துள்ளன. பத்து விளையாட்டரங்கங்கள் இந்தப் போட்டிகளுக்காகவே கட்டப்பட்டவை. தவிரவும் 3,300 அலகுகளுடன் போட்டியாளர்களுக்கும் 9,560 அலகுகளுடன் ஊடகவியலாளர்களுக்கும் குடியிருப்புகள் கட்டப்பட்டன.\n\nமுதன்மை விளையாட்டரங்கமான இஞ்சியோன் ஆசியட் முதன்மை விளையாட்டரங்கம் 61,074 இருக்கைகள் கொண்டது; இப்போட்டிகளுக்குப் பிறகு இதன் கொள்ளளவு 30,000 இருக்கைகளாகக் குறைக்கப்படும். அமெரிக்க டாலர்கள் 400 மில்லியன் கட்டப்பட்டுள்ள இந்த விளையாட்டரங்கை பாபுலசு நிறுவனம் வடிவமைத்துள்ளது.\n\nSection::::தீச்சுடர் தொடரோட்டம்.\nஇந்தப் போட்டிகளுக்கான தீச்சுடர் வடிவமைப்பு அக்டோபர் 2013இல் அறிமுகப்படுத்தப்பட்டது. இதன் வடிவமைப்பின் நோக்குரு, இஞ்சியோன் பெருநகரத்தின் அலுவல்முறை பறவையான கொக்கினை அடிப்படையாகக் கொண்டுள்ளது; நீலநிற உட்கலன் வான்வெளியையும் கடல்வெளியையும் குறிப்பிடுகிறது. மற்ற நான்கு வண்ணங்கள் (பச்சை, மஞ்சள், சிவப்பு, ஊதா) ஆசியாவின் ஐந்து வலயங்களைக் குறிப்பதாக உள்ளது.\n\nஇந்த ஆண்டு ஆசிய விளையாட்டுப் போட்டிகளுக்கான தீச்சுடர் 1954இல் இந்தப் போட்டிகள் துவங்கிய புது தில்லியின் தியான் சந்த் தேசிய விளையாட்டரங்கத்தில் ஆகத்து 9, 2014 அன்று ஏற்றப்பட்டது. \n\nதென் கொரியாவில் தீச்சுடர் ஏற்றும் விழா ஆகத்து 12, 2014இல் கங்க்ங்வா தீவிலுள்ள இஞ்சியோன் நகரத்தின் மனிசன் பகுதியில் நடந்தது. ஆகத்து 13இல் துவங்கிய தீச்சுடர் தொடரோட்டம் துவக்க விழா வரை 5,700 கிமீ தொலைவிற்கு பயணித்து இந்நாட்டின் 70 நகரங்களையும் சென்றடையும்.\n\nSection::::பங்கேற்கும் நாடுகள்.\nஇந்தப் போட்டிகளில் பங்கேற்கும் அனைத்து தேசிய ஒலிம்பிக் குழுக்களும் பட்டியலிடப்பட்டுள்ளன; ஒவ்வொரு நாட்டின் சார்பாகவும் பங்கேற்கும் அணியின் போட்டியாளர்களின் எண்ணிக்கை அடைப்புக் குறிக்குள் தரப்படும்.\nSection::::பதக்கப் பட்டியல்.\n151 தங்கம், 108 வெள்ளி, 83 வெண்கலம் என 342 பதக்கங்களுடன் சீனா முதலிடம் பெற்றது. 79 தங்கம், 71 வெள்ளி, 84 வெண்கலம் என 234 பதக்கங்களுடன் தென் கொரியா இரண்டாவது இடம் பிடித்தது. 47 தங்கம், 76 வெள்ளி, 77 வெண்கலம் என 200 பதக்கங்களுடன் ஜப்பான் மூன்றாம் இடத்தைக் கைப்பற்றியது. 11 தங்கம், 10 வெள்ளி மற்றும் 36 வெண்கலம் என மொத்தம் 57 பதக்கங்களுடன் இந்தியா 8 வது இடத்தை பெற்றது.\n<onlyinclude> நடத்திய நாடு (தென் கொரியா)\n</onlyinclude>\n\n"}
{"id": "223665", "url": "https://ta.wikipedia.org/wiki?curid=223665", "title": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2006", "text": "தென்னாபிரிக்கத் துடுப்பாட்ட அணியின் இலங்கைச் சுற்றுப்பயணம், 2006\n\nதென்னாபிரிக்கத் துடுப்பாட்ட அணியின் இலங்கை சுற்றுப்பயணம் 2006 சூலை 22 முதல் 2006 ஆகத்து 29 வரை இடம் பெற்றது இச்சுற்றுப் பயணத்தின் போது தென்னாபிரிக்கத் அணி முன்னோட்டப் போட்டியாக ஒரு மூன்று நாள் துடுப்பாட்டப் பயிற்சிப் போட்டியிலும் இரு பன்னாட்டு தேர்வுத்துடுப்பாட்டப் போட்டிகளிலும் பங்குபற்றியது.\n"}
{"id": "223668", "url": "https://ta.wikipedia.org/wiki?curid=223668", "title": "நியூ யார்க் அரசுப் பல்கலைக்கழகம்", "text": "நியூ யார்க் அரசுப் பல்கலைக்கழகம்\n\nநியூயார்க் அரசுப் பல்கலைக்கழகம் அமெரிக்காவின் நியூயார்க் நகரில் உள்ளது.\nஇங்கு 465,000 மாணவர்கள் பயில்கின்றனர். இது 64 வளாகங்களைக் கொண்டுள்ளது. இந்த வளாகங்களில் 11 லட்சம் முதுநிலை மாணவர்கள் படிக்கின்றனர். இங்கு 88,000 ஆசிரியர்கள் பணியாற்றுகின்றனர். இங்கு 7,660 பாடப்பிரிவுகளில் பட்டப்படிப்பை வழங்குகின்றனர். இது அல்பானி, பஃபலோ, பிங்காம்டன், ஸ்டோனி புரூக் ஆகிய நான்கு மையங்களைக் கொண்டுள்ளது.\nஇதன் நிர்வாகக் கட்டிடம் அல்பானி நகரில் உள்ளது.\n\nSection::::அமைப்பு.\nஇந்த பல்கலைக்கழகத்திற்கான செயல்பாடுகளை நிர்வாகக் குழுவினர் மேற்கொள்கின்றனர். இந்தக் குழுவில் 18 உறுப்பினர்கள் உண்டு. இவர்களில் 15 பேரை, நியூ யார்க் சட்டமன்றத்தின் ஒப்புதலோடு, நியூ யார்க் மாகாண ஆளுனர் நியமிப்பார். மாணவர்களின் கூட்டமைப்பைச் சேர்ந்தவர் பதினாறாவது உறுப்பினராகத் தேர்ந்தெடுக்கப்படுவார். பல்கலைக்கழகத்தில் உள்ள ஆசிரியர்களின் தலைவரும், மற்றைய கல்லூரிகளின் ஆசிரியர்களுக்கான கூட்டமைப்பின் தலைவரும் தேர்ந்தெடுக்கப்படுவர். இவர்கள் இருவரும் போட்டியின்றி, வாக்கெடுப்பின்றி தேர்ந்தெடுக்கப்படுவர். இந்த பல்கலைக்கழகத்திற்கான நிதி உதவியை நியூ யார்க் மாகாண அரசு வழங்கும்.\n\nSection::::வளாகங்கள்.\nஇந்த பல்கலைக்கழகத்தின் நிர்வாகத்திற்கு உட்பட்ட அனைத்து கல்லூரிகளும் நியூ யார்க் மாகாணத்தில் உள்ளன. ஜேம்ஸ்டவுன் கம்யூனிட்டி கல்லூரி மட்டும் பெனிசில்வேனியாவில் உள்ளது.\n\nSection::::விளையாட்டு.\nஒவ்வொரு கல்லூரிக்கும் தனித்தனி விளையாட்டுக் குழுக்களும் போட்டிகளும் உண்டு.\n\n\n"}
{"id": "223669", "url": "https://ta.wikipedia.org/wiki?curid=223669", "title": "உடுப்பி சமையல்", "text": "உடுப்பி சமையல்\n\nஉடுப்பி எனும் தென்னிந்தியாவின் கருநாடக மாநிலத்தின் உள்ள ஓர் ஊரின் உணவுவகைளை நினைவு கூரும் வகையில் பெயரிடப்பட்டதே \"உடுப்பி சமையற்கலை\" ஆகும்.\n\n"}
{"id": "223671", "url": "https://ta.wikipedia.org/wiki?curid=223671", "title": "ஆசிய ஒலிம்பிக் மன்றம்", "text": "ஆசிய ஒலிம்பிக் மன்றம்\n\nஆசிய ஒலிம்பிக் மன்றம் (\"Olympic Council of Asia\", OCA) ஆசியாவில் உடல் திறன் விளையாட்டுக்களை கட்டுப்படுத்தும் அமைப்பு ஆகும். இதில் தற்போது 45 தேசிய ஒலிம்பிக் குழுக்கள் உறுப்பினராக உள்ளன. இதன் தற்போதைய தலைவராக சேக் பகாத் அல்-சபாவும் துணைத்தலைவராக மொகமது அலியாபாதியும் உள்ளனர். இதன் மிகப் பழமையான தேசிய ஒலிம்பிக் குழுக்களாக சப்பானும் பிலிப்பீன்சும் உள்ளன; இவற்றை பன்னாட்டு ஒலிம்பிக் குழு 1911இல் அங்கீகரித்தது. 2003இல் சேர்ந்த கிழக்குத் திமோர் மிகப் புதிய தேசிய ஒலிம்பிக் குழுவாகும். ஆசிய ஒலிம்பிக் மன்றத்தின் தலைமையகம் குவைத்து நகரத்தில் அமைந்துள்ளது.\n\nSection::::உறுப்பினர் நாடுகள்.\nகீழ்கண்ட பட்டியலில் தேசிய ஒலிம்பிக் குழு உருவான ஆண்டும் பன்னாட்டு ஒலிம்பிக் குழுவால் அங்கீகரிக்கப்பட்ட ஆண்டும் (இரண்டும் வெவ்வேறானால்) கொடுக்கப்பட்டுள்ளன. மக்காவு தேசிய ஒலிம்பிக் குழுவினை ஆசிய மன்றம் அங்கீகரித்துள்ள நிலையில் பன்னாட்டு ஒலிம்பிக் குழு இன்னமும் அங்கீகரிக்கவில்லை. \nSection::::முன்னாள் உறுப்பினர்கள்.\nஇசுரேல் ஆசிய விளையாட்டுப் போட்டிகள் கூட்டமைப்பில் உறுப்பினராக இருந்தது. 1981இல் இது சீரமைக்கப்பட்டு ஆசிய ஒலிம்பிக் மன்றமாக நிறுவப்பட்டபோது ஒதுக்கப்பட்டது. இசுரேல் தற்போது ஐரோப்பிய ஒலிம்பிக் குழுவின் உறுப்பினராக உள்ளது. பெப்ரவரி 22, 2014 அன்று ஆத்திரேலியா 2014 ஆசிய விளையாட்டுப் போட்டிகளில் கலந்து கொள்ளாது என்றும் ஆசிய ஒலிம்பிக் மன்றத்திலிருந்து வெளியேறி ஓசியானியா தேசிய ஒலிம்பிக் குழுக்களில் உறுப்பினராக இணைகின்றது எனவும் அறிவிக்கப்பட்டது.\n\n"}
{"id": "223678", "url": "https://ta.wikipedia.org/wiki?curid=223678", "title": "கும்பகோணம் காளஹஸ்தீஸ்வரர் கோயில்", "text": "கும்பகோணம் காளஹஸ்தீஸ்வரர் கோயில்\n\nSection::::கோயில் வரலாறு.\nஇக்கோயில் காவிரியாற்றின் தென்புறம் உள்ளது. இத்தலத்தின் விருட்சம் வில்வ மரம் ஆகும். தஞ்சையை ஆண்ட சரபோஜி மன்னரால் இக்கோயில் புதுப்பிக்கப்பெற்றது. இத்தலத்தில் உள்ள ஞானபிரகலாம்பிகையை வழிபட்டால் வாயுலிங்கத் தலமான காளஹஸ்தி பெருமானை வழிபட்ட பலன் கிடைக்கும். இக்கோயிலில் கார்த்தியாயினி சமேத கல்யாணசுந்தரமூர்த்தி சன்னதி தனிச்சிறப்புடன் விளங்குகிறது.\n\nSection::::இறைவன், இறைவி.\nஇத்தலத்தில் உள்ள இறைவன் காளஹஸ்தீஸ்வரர், இறைவி ஞானாம்பிகை.\n\nSection::::கோயில் அமைப்பு.\nமூலவர் கருவறையின் வலப்புறம் ஞானாம்பிகை சன்னதி உள்ளது. மூலவர் கருவறையின் கோஷ்டத்தில் தட்சிணாமூர்த்தி, அடிமுடிகாணா அண்ணல், துர்க்கை ஆகியோர் காணப்படுகின்றன. திருசுற்றில் சித்தி விநாயகர், மீனாட்சி சுந்தரேஸ்வரர், காசி விசுவநாதர், சரஸ்வதி, லட்சுமி, கங்கை ஆகியோருக்கான தனி சன்னதிகள் காணப்படுகின்றன. திருச்சுற்றின் இறுதியில் நவக்கிரகங்கள் உள்ளன. அருகே தனியாக ஆஞ்சநேயர் காணப்படுகிறார். கருவறையின் இடது புறம் நடராஜர் சன்னதி உள்ளது. \n\nஇக்கோயிலின் அருகில் உள்ள காமாட்சி ஜோசியர் தெருவில் இக்கோயிலுக்கான மற்றொரு வாயில் உள்ளது. அந்த வாயிலில் சித்தி விநாயகர் கோயிலைக் கடந்து கோயிலின் உள்பகுதிக்கு வலப்புறம் வழியாக வருவதற்கு பாதை உள்ளது.\n\nSection::::குடமுழுக்கு.\n12.12.2003இல் குடமுழுக்கு நிகழ்ந்ததான குறிப்பு காணப்படுகிறது. மகாமகத்தை முன்னிட்டு கும்பகோணத்தில் பெரும்பாலான கோயில்களில் குடமுழுக்கு நடைபெறும் நிலையில் இக்கோயிலில் அக்டோபர் 26, 2015இல் குடமுழுக்கு நடைபெற்றது. \n\nSection::::10 நாள் உற்சவம்.\n1933-ல் மகாமகத் திருவிழாவின் போது 10 நாள் உற்சவம் நடைபெற்றது.1945,1956,1968,1980,1992,2004 ஆகிய மகாமகத்தின்போது ஒரு நாள் உற்சவம் நடைபெற்றது. 83ஆண்டுகளுக்குப் பிறகு இந்த மகாமகத்தின்போது 10 நாள் உற்சவம் நடைபெறுகிறது. \n"}
{"id": "223679", "url": "https://ta.wikipedia.org/wiki?curid=223679", "title": "கும்பகோணம் கௌதமேஸ்வரர் கோயில்", "text": "கும்பகோணம் கௌதமேஸ்வரர் கோயில்\n\nகும்பகோணம் மகாமகக்குளத்தின் தென்மேற்கு மூலையில் இத்தலம் உள்ளது. \n\nSection::::தல வரலாறு.\nமுன்பொரு காலத்தில் கௌதமர் என்று ஒரு முனிவர் இருந்தார். அவர் சிவபெருமானிடம் பெரும் பக்தி பூண்டவர். பல தலங்களைத் தரிசித்து கொண்டு தில்லையில் திருநடனங்கண்டு களித்துப் பின் சீர்காழியை அடைந்தார். அங்கு பஞ்சம் வந்தது. முனிவர் மனமிரங்கி பஞ்சம் நீங்கும் வரையில் அங்கேயே தங்கி எல்லோருக்கும் அன்னதானம் செய்து மகிழ்ந்திருந்தார். 12 ஆண்டுகள் கழிந்தன. இவ்வாறு உணவு அளித்து வரும்போது உண்ட வீட்டுக்கு இரண்டகம் செய்ய எண்ணிய சிலர் தம் மாயையால் ஒரு பசுவை உண்டாக்கி அதனை கௌதம முனிவரிடம் அனுப்பினர். பஞ்சத்தால் இளைத்திருந்த பசுவினை கௌதம முனிவர் தடவிக்கொடுக்க அப்பசு கீழே விழுந்து இறந்தது. அம்முனிவருக்குப் பசுக்கொலையாகிய தீவினை வந்ததென்று உடனிருந்தோர் கூறினர். முனிவருக்கு அது சூழ்ச்சி என புரிந்தது. சீர்காழியைவிட்டு மயிலாடுதுறையை வந்தடைந்தார். அங்கு துருவாச முனிவரைக் கண்டார். தமக்குச் சீர்காழியில் நேர்ந்ததைக் கூறினார். துருவாச முனிவரும் பசு வதையினும் பாதகர் உறவு பொல்லாதது. அப்பாதக நிவர்த்திக்கு உடனே முயலவேண்டும் என்று கூறி \"நீர் குடந்தை அடைந்து காவிரியாடி மகாமகக்குளத்தின்தென்மேற்கு மூலையில் எழுந்தருளி இருக்கும் உபவீதேசர் பெருமானை தரிசித்துப் பூசித்து வந்தால் பாதகம் நீங்கும்\" என்றார். அவ்வாறே கௌதம முனிவரும் குடந்தையை அடைந்து காவிரியில் நீராடி இறைவனை வணங்கினார். இக்கோயிலின் பின்புறம் ஒரு தீர்த்தம் அமைத்து அதில் தினமும் நீராடி வழிபட்டு வரும் நாளில் இறைவன் காட்சியளித்தார். இத்திருக்கோயிலில் பூணூல் அணிவது மிகவும் விசேடமானது. அமிர்தக்கலசம் சிவபெருமானால் சிதைக்கப்பட்டபோது கும்பத்திலிருந்து விழுந்த பூணூல் விழுந்த இடம் இத்தலமாகும். \n\nபூணூலில் இருந்து தோன்றியவர். இக்கோயிலின் தீர்த்தம் கௌதம தீர்த்தம் ஆகும். \n\nSection::::இறைவன், இறைவி.\nஇறைவன் கௌதமேசர், கௌதம முனிவருக்கு அருள் புரிந்ததால் கௌதமேசுவரர் எனப் பெயர் பெற்றார். இவருக்கு உபவீதேசர் என்ற பெயரும் உண்டு.\nஇறைவி சௌந்தரநாயகி.\n\nSection::::கௌதம முனிவர்.\nதிருக்கோயிலின் திருச்சுற்றில் தென்மேற்கில் கௌதம முனிவரது திருமேனி சிலையாக அமைந்துள்ளதை இன்றும் காணலாம். முனிவர் திருவடியில் அவர் தம் இல்லத்தரசியார் நன்னீராட்டி வழிபடுவதை இப்படிமம் வடித்த சிற்பி அழகுடன் காட்டியுள்ளமை கண்டு மகிழத்தக்கதாய் உள்ளது. \n\nSection::::குடமுழுக்கு.\n2015 செப்டம்பர் 9 அன்று காலையில் குடமுழுக்கு நடைபெற்றது. \n"}
{"id": "223682", "url": "https://ta.wikipedia.org/wiki?curid=223682", "title": "கும்பகோணம் அபிமுகேஸ்வரர் கோயில்", "text": "கும்பகோணம் அபிமுகேஸ்வரர் கோயில்\n\nகும்பகோணம் அபிமுகேஸ்வரர் கோயில் கும்பகோணம் மகாமகக்குளத்தின் கிழக்குப் பகுதியில் அமைந்துள்ள கோயில். இக்கோயில் 12ராசிகளில் துலாம் ராசிக்கு சிறப்பான கோயிலாகும்.\n\nSection::::தல வரலாறு.\nஅமுத கும்பத்தில் அணிந்திருந்த தேங்காயில் (நாளிகேரம்) தோன்றியவர். இதனால் இக்கோயிலுக்கு நாளிகேரேசம் என்றும், பெருமானுக்கு நாளிகேரசுவரர் என்றும் பெயர்கள் வழங்கப்படுகின்றன. மகாமக தீர்த்தத்தில் நீராடுவதற்கு கங்கை முதுலிய நதிமடந்தையர் ஒன்பது பேருக்கும் பெருமான் அரிமுகமாக (மேற்கு முகமாக) இருந்து காட்சி கொடுத்ததால் அபிமுகேசுவரர் என்று பெயர் ஏற்பட்டது. ஒரு சமயம் சுபதன் என்ற அந்தணன் தனது மகள் சுமதி என்னும் பெண்ணுக்கு குட்ட நோய் பற்ற அதனைத் தீர்க்கும் பொருட்டுப் பல தலங்களுக்கும் யாத்திரை சென்றான். அவ்வந்தணனை சந்தித்த நாரத முனிவர் குடந்தை சென்று மகாமகத் தீர்த்தத்தில் நீராடி அதன் கிழக்குக்கரையில் அமர்ந்திருக்கும் அபிமுகேஸ்வரரை வணங்கினால் நோய் தீரும் என்று கூறினார். அவ்வாறே அவ்வந்தணரும் மகாமகம் அன்று மகாமகத் தீர்த்தத்தில் நீராடி அபிமுகேஸ்வரரை வணங்கிப் போற்ற அக்கொடிய நோய் நீங்கியது. இக்கோயில் மகாமகக் குளத்தின் கீழ்க்கரையில் உள்ளது.\n\nSection::::இறைவன், இறைவி.\nஇத்தலத்தில் உள்ள இறைவன் அபிமுகேசர், இறைவி அமுதவல்லி.\n\nSection::::குடமுழுக்கு.\n1954 மற்றும் 1991ஆம் ஆண்டுகளுக்குப் பிறகு இக்கோயிலில் 4.2.2004இல் குடமுழுக்கு நடைபெற்றுள்ளது. 2016 மகாமகத்தை முன்னிட்டு அக்டோபர் 26, 2015இல் குடமுழுக்கு நடைபெற்றது. \n"}
{"id": "223683", "url": "https://ta.wikipedia.org/wiki?curid=223683", "title": "கும்பகோணம் கம்பட்ட விஸ்வநாதர் கோயில்", "text": "கும்பகோணம் கம்பட்ட விஸ்வநாதர் கோயில்\n\nSection::::தல வரலாறு.\nஇக்கோயில் ஆதிகும்பேஸ்வரர் கோயிலுக்குத் தென் மேற்கு திசையில் அமைந்துள்ளது. தஞ்சையையும், பழையாறையையும் தலைநகரங்களாகக் கொண்டு சோழ மன்னர்கள் ஆண்டு வந்த காலத்தில் இங்குப் பொற்காசு அடிக்கும் நிலையங்கள் (கம்பட்டம் = பொன், வெள்ளி நாணயங்கள் அடிக்குமிடம்) இருந்ததாகக் கூறப்படுவதால் கம்பட்ட விசுவநாதசுவாமி எனப் பெயர் பெற்றுள்ளது.\n\nகொற்றச்சோழர் குடந்தை வைத்த நாடுதரு நிதியினும் செறிய என அகநானூறு கூறுகிறது.குடந்தையில் சோழரின் கருவூலம் இருந்ததாம். அதனை நினைவூட்டும் சான்று கம்பட்ட விஸ்வநாதர் கோயில். \n\nபிரளய காலத்தில் அமுத கும்பத்திலிருந்த மாலை இத்தலத்தில் விழுந்ததால் இத்தலம் மாலதிவனம் என்று அழைக்கப்பட்டது. அப்போது உதயகிரியில் நிசாசரா என்ற மாதவர் இருந்தார். அவரது புதல்வரான தூமகேது தமது மாணவர்கள் சூழ்ந்துவர இத்தலத்தை அடைந்தார். மகாமகத் தீர்த்தத்தில் நீராடி ஆதிகும்பேஸ்வரரை வணங்கி, இங்குள்ள வருண தீர்த்தத்தை திருப்பணி செய்து நாள்தோறும் பூஜை செய்து வர இறைவனும் காட்சி கொடுத்தார். அந்த ஆனந்தமயமான காட்சியைக் கண்ட தூமகேது இறைவன் விசுவேசர் என்றும், இறைவி ஆனந்தநிதி என்ற பெயருடனும் விளங்கமாறு வேண்டிக் கொண்டார். அவ்வாறே இறைவனும், இறைவியும் அழைக்கப்படுகின்றனர். இத்தலத்தின் தீர்த்தம் தூமகேது தீர்த்தம் ஆகும்.\n\nSection::::இறைவன், இறைவி.\nஇத்தலத்தில் உறையும் இறைவன் விசுவேசர், இறைவி ஆனந்தநிதி.\n\nSection::::குடமுழுக்கு.\n2016 மகாமகத்தை முன்னிட்டு அக்டோபர் 26, 2015இல் இக்கோயிலில் குடமுழுக்கு நடைபெற்றது. \n"}
{"id": "223684", "url": "https://ta.wikipedia.org/wiki?curid=223684", "title": "கும்பகோணம் ஏகாம்பரேஸ்வரர் கோயில்", "text": "கும்பகோணம் ஏகாம்பரேஸ்வரர் கோயில்\n\nகும்பகோணம் ஏகாம்பரேஸ்வரர் கோயில் கும்பகோணத்திலுள்ள முக்கியமான பழைமையான திருக்கோயில் ஆகும்.\n\nSection::::கோயில் வரலாறு.\nகும்பகோணத்தில் உள்ள சிவன் கோயில்களில் இதுவும் ஒரு முக்கியமான கோயிலாகும். இக்கோயில் நகரின் மையப்பகுதியில் உள்ளது. கோயிலில் உள்ள ராஜகோபுரம் நான்கு நிலைகளைக் கொண்டு அழகுற அமைக்கப்பட்டுள்ளது.\n\nSection::::இறைவன், இறைவி.\nஇக்கோயிலில் உள்ள இறைவன் ஏகாம்பரேஸ்வரர், இறைவி காமாட்சியம்மன்.அலங்கார நாயகன் ஏகாம்பரேஸ்வரர் நான்கு கரங்களுடன் நின்ற வடிவில் அற்புதமாகக் காட்சியளிக்கிறார். அம்மன் சன்னதியின் இரு புறமும் அழகுற தீட்டப்பட்டுள்ள காயத்ரிதேவியின் திருவுருவமும், காமாட்சியம்மனின் ஓவியமும் அழகின் அற்புதமாகக் காண்போரை ரசிக்கத் தூண்டுகிறது. மகாமண்டபத்தின் தெற்கு முகமாக நின்ற கோலத்தில் அபயம், வரதம், அங்குசம், கதை, நாகாஸ்திரம், பாசம், எச்சரிக்கை ஆகிய கரங்களுடன் எழுந்தருளி தெய்வீகக்கலை அழகுடனும் சிம்ம வாகனத்தில் துவாரபாலகியர் வாசலை அலங்கரிக்க கொலு வீற்றிருக்கிறார் காமாட்சியம்மன்.\n\nSection::::கோயில் அமைப்பு.\nமூலவர் கருவறையின் வாயிலில் விநாயகரும், சுப்பிரமணியரும் காணப்படுகின்றனர். திருச்சுற்றின் வள்ளி தெய்வானையுடன் கூடிய சுப்பிரமணியர், விநாயகர் காணப்படுகின்றனர். நவக்கிரகங்கள் உள்ளன. சண்டிகேஸ்வரர் காணப்படுகிறார். நந்தி, கொடிமரம், பலிபீடம் ஆகியவை மூலவருக்கு முன்பாகக் காணப்படுகின்றன. திருச்சுற்றில் பூஞ்சோலை மாரியம்மனுக்காக ஒரு தனி சன்னதி உள்ளது. \n\nSection::::ராகுகால வழிபாடு.\nஇக்கோயிலின் திருச்சுற்றில் இராகுகால காளிகா பரமேஸ்வரிக்கு தனியாக சன்னதி உள்ளது. சன்னதியின் முன்புறம் வலப்புறம் விநாயகரும், இடப்புறம் நாகமும் காணப்படுகின்றன. இக்கோயிலில் உள்ள காளிகா பரமேஸ்வரிக்குத் தான் தென்னிந்தியாவிலேயே முதன்முறையாக ராகுகால வழிபாடு நடத்தப்பட்டதாகக் கூறப்படுகிறது.\n\nSection::::குடமுழுக்கு.\nஇக்கோயிலின் குடமுழுக்கு அக்டோபர் 22, 2015 அன்று நடைபெற்றது.\n"}
{"id": "223691", "url": "https://ta.wikipedia.org/wiki?curid=223691", "title": "மழைப் படைமுகில்", "text": "மழைப் படைமுகில்\n\nமழைப் படைமுகில் என்பது மழை உருவாகக் காரணமான முகில் ஆகும். இது சுமார் 3000 மீட்டர் உயரம் வரை பரந்து காணப்படும்.\n\n"}
{"id": "223693", "url": "https://ta.wikipedia.org/wiki?curid=223693", "title": "டென்னிசி அரசுப் பல்கலைக்கழகம்", "text": "டென்னிசி அரசுப் பல்கலைக்கழகம்\n\nடென்னிசி அரசுப் பல்கலைக்கழகம் அமெரிக்காவின் டென்னிசியில் உள்ள நாஷ்வில்லே நகரில் உள்ளது.\n\nSection::::கல்லூரிகள்.\nSection::::பொறியியல் கல்லூரி.\nஇந்த கல்லூரியை பொறியியல் மற்றும் தொழில்நுட்பத்திற்கான அங்கீகார வாரியம் அங்கீகரித்துள்ளது. கட்டிடக்கலைப் பொறியியல், கணிப்பொறியியல், மின்பொறியியல், இயந்திரப் பொறியியல், வானூர்திப் பொறியியல், கணிதம் உள்ளிட்ட பிரிவுகளை இளநிலை மாணவர்கள் படிக்கின்றனர். கணிப்பொறியியல், பொறியியல், கட்டிடப் பொறியியல், சூற்றுச்சூழலியல், மின்பொறியியல், இயந்திரப் பொறியியல் ஆகிய பாடப்பிரிவுகளில் முது நிலை மாணவர்கள் படிக்கின்றனர்.\n\nSection::::வணிகக் கல்லூரி.\nமேம்பட்ட வணிகக் கல்லூரிகளின் கூட்டமைப்பின் அங்கீகாரத்தைப் பெற்றது. இள நிலை, முது நிலை வகுப்புகளில் வணிகப் பாடப்பிரிவுகளைப் படிக்கின்றனர்.\n\n\n\n\n\n\nSection::::வளாகம்.\nமுதன்மை வளாகம் 450 ஏக்கரில் அமைந்துள்ளது. இந்த வளாகத்துக்குள் 65 கட்டிடங்கள் உள்ளன. அவான் வில்லியம்ஸ் வளாகம் டவுன்டவுனில் அமைந்துள்ளது. வளாகத்துக்குள் மாணவர்களுக்கான தங்கும் விடுதிகளும் உள்ளன.\n\nSection::::விளையாட்டு.\nஇந்த பல்கலைக்கழகத்தில் படிக்கும் மாணவர்கள் குழுக்களாக இணைந்து விளையாட்டுகளில் பங்கேற்கின்றனர். கல்லூரிகளுக்கு இடையிலான தேசிய அளவிலான போட்டிகளிலும் பங்கேற்கின்றனர். \n\n"}
{"id": "223707", "url": "https://ta.wikipedia.org/wiki?curid=223707", "title": "மரிய இருதயம்", "text": "மரிய இருதயம்\n\nமரிய இருதயம் இந்திய கேரம் விளையாட்டு வீரர் ஆவார். 1956-ம் ஆண்டு சென்னையில் பிறந்த இவர் 2 முறை உலக கேரம் விளையாட்டு போட்டியிலும், 9 முறை தேசிய கேரம் விளையாட்டுப் போட்டியிலும் வெற்றியாளராக வாகை சூடியவர். கேரம் விளையாட்டில் இவரது பங்களிப்பைப் பாராட்டி இந்திய அரசு 1997-ம் ஆண்டு இவருக்கு இந்தியாவின் மிக உயரிய விளையாட்டு வீரர்களுக்கான விருதான அருச்சுனா விருது வழங்கியுள்ளது. 2014-ம் ஆண்டு வரையான இந்திய வரலாற்றில், கேரம் விளையாட்டுக்காக அர்ஜுனா விருதைப் பெற்ற ஒரே விளையாட்டு வீரர்..\nSection::::வாழ்க்கை.\nஇவரது பெற்றோர் ஒய்.அந்தோணி சைமன், ஆரோக்கியமேரி. படித்தது பத்தாம் வகுப்புவரை. இந்தியன் ஏர்லைன்ஸ்சில் துணை மேலாளராக பதவி. இரண்டு மகன்கள்.\nSection::::விளையாட்டு.\nஇவர் கேரம் விளையாடத் தொடங்கிய இரண்டாவது ஆண்டில், பள்ளி மாணவர்களில் சிறந்த விளையாட்டு வீரருக்கான பத்திரிக்கையாளர் சங்க விருதுகிடைத்தது. 1991ஆம் ஆண்டு தில்லியில் நடைபெற்ற உலக வாகையர் போட்டியில் முதல் முறையாக வாகையர் பட்டம் வென்றார். 1992இல் உலக வாகையர் பட்டம் வென்றதற்காகக் குருநாதன் டிராபி வழங்கி கௌரவித்தது பத்திரிக்கையாளர் சங்கம். 1995ஆம் ஆண்டு கொழும்பில் நடைபெற்ற போட்டியில் இரண்டாவது முறையாக அப் பட்டத்தை வென்னார். 'சார்க் வாகையர்' பட்டப் போட்டியில் கோப்பையை வென்றார். 9 முறை தேசிய வாகையர் பட்டத்தை வென்றார். பிரஞச் ஓப்பன் பட்டம், கேரம் சம்மேளனம் துவக்கப்பட்டு 10ஆம் நிறைவையொட்டி கனடாவில் நடத்தப்பட்ட போட்டியில் வாகையர் பட்டம் வென்றார்.\n\n"}
{"id": "223713", "url": "https://ta.wikipedia.org/wiki?curid=223713", "title": "அலபாமா அரசுப் பல்கலைக்கழகம்", "text": "அலபாமா அரசுப் பல்கலைக்கழகம்\n\nஅலபாமா அரசுப் பல்கலைக்கழகம் அமெரிக்காவில் உள்ள அலபாமா நகரமான மொண்ட்கோமெரி நகரில் உள்ளது.\n\nSection::::கல்வி.\nஇங்கு ஐந்தாயிரத்திற்கும் அதிகமான மாணவர்கள் கல்வி கற்கின்றனர்.\n\n\nSection::::வளாகம்.\nஇது 172 ஏக்கர் பரப்பளவில் அமைந்துள்ளது. இங்கு 267,000 நூல்களைக் கொண்ட நூலகம் உள்ளது. மாணவர்களுக்கான வகுப்பறைகளும், அலுவலங்களும், மருத்துவக் கூடமும் அமைந்துள்ளன. பல்கலைக்கழகத்திற்கு சொந்தமான வானொலி வசதியும் உள்ளது.\n\nSection::::மாணவர்கள்.\nமாணவர்கள் தங்களுக்கு பிடித்த கருத்துக்கேற்ப குழுக்களை அமைத்துக் கொள்கின்றனர். சமுதாயம், சமயம், இசை என பல்வேறு துறைகளைச் சேர்ந்த குழுக்கள் உண்டு. மாணவர்களே இணைந்து நாளேடுகளையும் வெளியிடுகின்றனர். தி ஹார்னெட் டிரிபியூன், தி ஹார்னெட் ஆகியன குறிப்பிடத்தக்கன.\n\nSection::::விளையாட்டு.\nஇங்கு ஆண்களுக்கான கால்பந்து, பேஸ்பால், கோல்ஃப், டென்னிஸ் உள்ளிட்ட விளையாட்டுப் போட்டிகளை நடத்துகின்றனர். பெண்களுக்காக கைப்பந்து, கால்பந்து, பூப்பந்து, டென்னிஸ், கூடைப்பந்து, கோல்ப் உள்ளிட்ட விளையாட்டுகளில் பயிற்சியளிக்கின்றனர். இந்த மாணவர்கள் பல்கலைக்கழகங்களுக்கு இடையிலான போட்டிகளில் பங்கேற்றுள்ளனர்.\n\n"}
{"id": "223714", "url": "https://ta.wikipedia.org/wiki?curid=223714", "title": "ஆசிய பனை உழவாரன்", "text": "ஆசிய பனை உழவாரன்\n\nஆசியப் பனை உழவாரன் (Asian palm swift), (அறிவியல் பெயர்:Cypsiurus balasiensis) என்பது ஆசியா கண்டத்தில் உள்ள இந்தியா, பிலிபைன்ஸின் போன்ற நாடுளில் வாழும் சிறிய வகை \"உழவாரக்குருவி\" வகையைச் சேர்ந்தது ஆகும்.\n\nஇப்பறவையானது பொதுவாக இந்தியா மற்றும் பிலிபைன்ஸின் வெப்ப மண்டல காடுகளில் பனை மரங்களில் கூடு கட்டி வாழும் தகவமைப்பைப் பெற்றுள்ளது. இவை அநேக நேரங்களில் பனிமரத்தைச் சுற்றியே பறந்து திரியும். அதோடு பனை ஓலைகளில் தனது எச்சில் மூலம் கூடுகட்டி இரண்டு மூன்று முட்டைகளை இடுகிறது. இப்பறவையின் வாழ்வாதாரப்பகுதியாக பனையை மட்டுமே நம்பிவாழுகிறது.\n\nஇதன் உணவு சிறிய பூச்சிகள் ஆகும். இவை இப்பூச்சிகளைப் பறந்து கொண்டே உணவாகப் பிடித்து உட்கொள்ளும் தகவமைப்பைப் பெற்றுள்ளது. இதன் இறகு 13 செமீ நீளம் கொண்டவையாகும். இதன் இறகுகளை விரித்துப் பறக்கும்போது பூமராங்கைப்போல் இவை காணப்படும். இதன் உடல் மெலிந்து காணப்பட்டாலும், வால் பகுதியை விரித்து பறக்கும்போது பெரிய பறவைபோல் காணப்படும். பறந்து கொண்டே பலமாகச் சத்தம் கொடுக்கும் குணம் கொண்டது. கால்கள் மூலம் பெரிய பறவைக்கும் சிறிய பறவைக்கும் உள்ள வித்தியாசத்தைக் கண்டுபிடிக்கலாம். இதன் கால்கள் குட்டையாக இருக்கும். இவை தரைப்பகுதியைப் பயன்படுத்துவதில்லை என்பதால் பனையின் ஓலைகளில் தொங்கிக்கொண்டிருப்பதைப் பார்கக முடியும்.\n"}
{"id": "223715", "url": "https://ta.wikipedia.org/wiki?curid=223715", "title": "அம்பலவாணர் கனகசபை", "text": "அம்பலவாணர் கனகசபை\n\nசேர் அம்பலவாணர் கனகசபை (Sir \"Ambalavanar Kanagasabai\" 1856 – 1927) இலங்கைத் தமிழ் வழக்கறிஞரும், அரசியல்வாதியும், இலங்கை சட்டவாக்கப் பேரவை உறுப்பினரும் ஆவார்.\n\nSection::::வாழ்க்கைக் குறிப்பு.\nகனகசபை இலங்கையில் யாழ்ப்பாணம், தெல்லிப்பழை என்ற ஊரில் சுப்பிரமணியம் அம்பலவாணர் என்பவருக்கு 1856 இல் பிறந்தார்.\n\nஆரம்பக் கல்வியை யாழ்ப்பாணத்தில் கற்ற கனகசபை உயர் கல்வியை சென்னை கிறித்துவக் கல்லூரியில் கற்று 1878 இல் இளங்கலைப் பட்டம் பெற்றார். பின்னர் சட்டம் பயின்று 1882 ஆம் ஆண்டில் வழக்கறிஞரானார். இவர் 1885 இல் சங்கரப்பிள்ளை கனகசபை என்பரின் மகள் காமாட்சி அம்மாளைத் திருமணம் புரிந்தார்.\n\nSection::::பணி.\n1882 இல் யாழ்ப்பாணத்தில் வழக்கறிஞராகப் பணியாற்ற ஆரம்பித்தார். 1907 இல் யாழ்ப்பாணம் வழக்குரைஞர் அவை (bar) தலைவரானார். புதிய வடக்குத் தொடர்ந்துப் பாதையை அமைப்பதற்கு இவர் பெரும் ஆதரவளித்தார்.\n\nSection::::அரசியலில்.\n1906 பெப்ரவரி 4 இல் கனகசபை இலங்கை சட்டவாக்கப் பேரவையின் தமிழர் சார்பில் டபிள்யூ. ஜி. ரொக்வூட்டுக்குப் பதிலாக அதிகாரபூர்வமற்ற உறுப்பினராகத் தேர்ந்தெடுக்கப்பட்டார். 1912 இல் இவர் மீண்டும் உறுப்பினராகத் தேர்ந்தெடுக்கப்பட்டார். சட்டவாக்கப் பேரவை உறுப்பினராக இவர் 11 ஆண்டுகள் சேவையாற்றினார். 1921 இல் இவர் இலங்கையின் நிறைவேற்றுப் பேரவை உறுப்பினராகத் தேர்ந்தெடுக்கப்பட்டார்.\n\nSection::::சமூகப் பணி.\nகனகசபை யாழ்ப்பாணம் சைவ பரிபாலன சபையின் தலைவராக இருந்து பணியாற்றி, யாழ்ப்பாணம் இந்துக் கல்லூரியை உருவாக்குவதற்கு உறுதுணையாக இருந்தார். இந்துக்கல்லூரியின் பணிப்பாளர் சபையிலும் இவர் தலைவராக இருந்தார். கொழும்பு கொம்பனித் தெருவில் சைவக் கோயில் ஒன்றையும் இவர் அமைத்தார். அரச ஆசியர் சபை, வேளாண்மைக் கழகம், கல்வி வாரியம் ஆகியவற்றில் உறுப்ப்பினராகவும், யாழ்ப்பாணம் வணிகக் கூட்டு நிறுவனத்தின் தலைவராகவும் இருந்து செயலாற்றினார். திருச்சிராப்பள்ளியில் 1909 ஆம் ஆண்டில் நடைபெற்ற சைவ சித்தாந்த சமாசத்தின் நான்காம் ஆண்டு விழாவில் தலைமை தாங்கிச் சிறப்பித்தார். 1917 ஆம் ஆண்டில் இவருக்கு பிரித்தானிய அரசு சேர் பட்டம் வழங்கி சிறப்புப்படுத்தியது. சேர் பட்டம் பெற்ற மூன்றாவது இலங்கைத் தமிழர் இவராவார். 1921 இல் ஆரம்பிக்கப்பட்ட தமிழர் மகாஜன சபையின் தலைவராகவும் இவர் இருந்தார்.\n"}
{"id": "223721", "url": "https://ta.wikipedia.org/wiki?curid=223721", "title": "காளி பூஜை", "text": "காளி பூஜை\n\nகாளி பூஜை (வங்காளி: কালীপুজা) என்பது இந்து தெய்வமான காளி தேவிக்கு அர்ப்பணம் செய்யப்பட்ட ஒரு விழாவாகும். இதை \"சியாம பூஜை\" என்றும் \"மகாநிச பூஜை\" என்றும் அழைப்பர். இது வங்க நாள்காட்டியின் கார்த்திகை(ஐப்பசி) மாதத்தின் அமாவாசை நாளில் வரும். இது இந்தியாவின் கிழக்கு மாநிலங்களாகிய மேற்கு வங்கம், ஒடிசா, திரிபுரா போன்ற மாநிலங்களில் கொண்டாடப்படுகிறது. நாடெங்கும் கொண்டாடப்படும் தீபாவளியன்று (அமாவாசை தினத்தில்) இப்பண்டிகை வரும். மற்ற மாநிலங்களில் லட்சுமி பூஜை நடத்தப்படும் வேளையில் மேற்கு வங்கம் போன்ற மாநிலத்தில் உள்ள மக்கள் காளி தேவியை வழிபடுகின்றனர். மகாநிச பூஜை என்பது பீகாரிலும் நேபாளத்தின் மிதிலா பகுதியில் வாழும் மைதிலி மொழி பேசும் மக்களால் செய்யப்படுவது ஆகும்.\n\nSection::::வரலாறு.\nகாளி பூஜை மேற்கு வங்கம், அசாம் போன்ற மாநிலங்களில் பழமையான ஒரு விழாவாகும். ஆரம்பத்தில் இதைப் பழங்குடியினர் செய்து வந்தனர். பின்னர் இவ்வழிபாடு பிராமண வழிபாடாக மாறியது. சைதன்யரின் காலத்தில் கிழக்கு இந்திய மாநிலங்களில் வாழ்ந்த சாக்தர்களுக்கும் வைஷ்ணவர்களுக்கும் பகைமை நிலவியது. அதனை நீக்க இவ்விழா பயன்பட்டது. 19ம் நூற்றாண்டில் அசாம், வங்கத்தில் வாழ்ந்த வசதி படைத்த சமின்தார்கள் காளி பூஜையை நடத்தினர். அதனால் இவ்விழா பிரபலமடைந்தது. தற்போது வங்கத்திலும், அசாம் போன்ற கிழக்கு மாநிலங்களிலும் துர்கா பூஜைக்கு அடுத்து இரண்டாவது பெரிய விழாவாக காளி பூஜை திகழ்கிறது.\n\nSection::::வழிபாடு.\nபக்தர்கள் துர்கா பூஜை போல் காளி பூஜையிலும் அன்னையை மண் சிலையாக வீடுகளிலும், பந்தல்களிலும் (தற்காலிக கோவில்கள்) ஆராதனை செய்கின்றனர். காளிதாந்திரிக மந்திரங்களால் ஆராதனை செய்யப்படுகிறாள். அன்னைக்கு செம்பருத்தி ப்பூக்கள், கபாலத்தில் மிருக ரத்தம், இனிப்புகள், பருப்புகள் ஆகியன படைக்கப்படுகின்றன. காளி பக்தன் இந்நாளில் இரவு முழுவதும் மாதாவை தியானம் செய்ய வேண்டும். வீடுகளில் அந்தணர்களை கொண்டு காளியை சாந்த ரூபமாக \"ஆத்யா சக்தி காளி\" யாக வழிபாடு செய்யலாம். அன்று சில இடங்களில் மிருக பலி கொடுக்கப்படும். கொல்கத்தாவிலும், அசாம் மாநிலம், குவாஹாட்டியிலும் அன்னை மயானத்தில் உறைவதாக ஐதீகம். அதனால் அங்கும் காளி பூஜை செய்வர் .\n\nபந்தல்களில் காளி சிலையுடன் அவளின் நாயகன் சிவன் சிலையும், பக்தன் ஸ்ரீ ராமகிரு ஷ்ணரின் சிலையும் வைக்கபடுகின்றன. சில இடங்களில் புராண கதைகளில் வரும் தச மகா வித்யா என்னும் காளியின் 10 உருவங்களையும் வைப்பர். மக்கள் இரவு முழுவதும் பந்தல்களுக்கு சென்று அன்னையை ஆராதிப்பர். இந்த இரவில் வான வேடிக்கைகள் நடைபெறும். சில இடங்களில் மாயஜால நிகழ்ச்சிகளும் நடக்கின்றன\n\nகொல்கத்தாவில் உள்ள காளிகாட் காளி கோவிலிலும், அசாமில் உள்ள காமாக்யா கோவிலிலும் அன்று வைணவர்களின் காளி பக்தியை எடுத்துக்காட்டும் வகையில் அன்னை மகா லட்சுமியாக வழிபடபடுகிறாள். அன்று அன்னையைக் காண நாடெங்கும் உள்ள பக்தர்கள் திரள்வர். சிலர் மிருக பலியும் கொடுப்பர். தட்சிணேசுவரம் காளி கோவிலில் அர்ச்சகராக இருந்த ராமகிருஷ்ணர். காலத்தில் இருந்து இன்று காளி வழிபாட்டில் சிறிது மாறுதல் ஏற்பட்டுள்ளது .\n\nSection::::மற்ற காளி பூஜைகள்.\nவங்க நாள்கட்டியின்படி கார்த்திக் (ஐப்பசி) மாத அமாவாசையில் வரும் காளி பூஜை \" தீபன்வித காளி பூஜை \" எனப்படும். இதுபோல மற்ற மாத அமாவாசைகளிலும் காளி பூஜை செய்யலாம் .மார்கசிர்ஷம் (மார்கழி ) மற்றும் ஜேஷ்ட (ஆனி) மாதத்தில் வரும் பூஜைகள் முறையே \"ரதந்தி காளி பூஜை \" மற்றும் \"பலஹாரிணி காளி பூஜை \" எனப்படும். பலஹாரிணி காளி பூஜை அன்றுதான் ராமகிருஷ்ணர் அன்னை சாரதாதேவியை\"சோடஷி\"யாக வழிபட்டார். வங்காளிகளின் இல்லங்களில் காளி தேவியை தினமும் ஆராதனை செய்வர்.\n"}
{"id": "223723", "url": "https://ta.wikipedia.org/wiki?curid=223723", "title": "இஞ்சியோன் ஆசியட் முதன்மை விளையாட்டரங்கம்", "text": "இஞ்சியோன் ஆசியட் முதன்மை விளையாட்டரங்கம்\n\nஇஞ்சியோன் ஆசியட் முதன்மை விளையாட்டரங்கம் (\"Incheon Asiad Main Stadium\") தென் கொரியாவில் இங்கியோன் நகரில் அமைந்துள்ள பன்முகப் பயன்பாட்டு விளையாட்டரங்கமாகும். முதன்மையாக தடகளப் போட்டிகளுக்காக பயன்படுப்படவிருக்கும் இந்த விளையாட்டரங்கு 2014இல் நிகழவிருக்கும் ஆசிய விளையாட்டுப் போட்டிகளுக்கு முதன்மை அரங்கமாக இருக்கும். இந்த விளையாட்டரங்கு 60,000 பார்வையாளர்கள் அமரக்கூடிய வகையில் திட்டமிடப்பட்டு கட்டப்பட்டுள்ளது. ஆசிய விளையாட்டுகளுக்குப் பிறகு இதன் கொள்ளளவு 30,000 ஆகக் குறைக்கப்படும். \n\nஇந்த விளையாட்டரங்கிலேதான் ஆசிய விளையாட்டுக்களின் திறப்பு மற்றும் நிறைவு விழாக்கள், தடகளப் போட்டிகள் நடைபெறவுள்ளன. \n\n"}
{"id": "223728", "url": "https://ta.wikipedia.org/wiki?curid=223728", "title": "புசான்", "text": "புசான்\n\nபுசான் (\"Busan\", 부산 or 釜山, அலுவல்முறையாக புசான் பெருநகரம்) தலைநகரம் சியோலுக்கு அடுத்தபடியாக தென் கொரியாவின் இரண்டாவது மிகப்பெரும் பெருநகரமாகும். இதன் மக்கள்தொகை ஏறத்தாழ 3.6 மில்லியன் ஆகும். பெருநகரப் பகுதியில் அண்மித்த ஊர்களையும் சேர்த்து, மக்கள்தொகை ஏறத்தாழ 4.6 மில்லியனாக உள்ளது. இது தென்கொரியாவின் மிகப்பெரிய துறைமுக மாநகரமாக விளங்குகிறது; சரக்குப் போக்குவரத்தில் உலகின் ஐந்தாவது மிகுந்த போக்குவரத்துமிக்க துறைமுகமாக விளங்குகிறது. கொரிய நாவலந்தீவின் தென்கிழக்குக் கோடியில் இந்த நகரம் அமைந்துள்ளது. நக்டோங் ஆற்றுக்கும் சுயோங் ஆற்றுக்கும் இடையேயுள்ள குறுகிய பள்ளத்தாக்குகளில் நகரத்தின் நெரிசலானப் பகுதிகள் அமைந்துள்ளன. நிர்வாகத்திற்காக இது ஓர் சிறப்பு நகரமாக வகைப்படுத்தப்பட்டுள்ளது. புசான் பெருநகரப் பகுதி 15 மாவட்டங்களாகவும் ஒரே கவுன்டியாகவும் பிரிக்கப்பட்டுள்ளது.\n\nபுசானில் 2002 ஆசிய விளையாட்டுப் போட்டிகள் மற்றும் ஏபிஈசி 2005 கொரியா போன்ற நிகழ்வுகளை ஏற்று நடத்தியுள்ளது. 2002 உலகக்கோப்பை காற்பந்து நடைபெற்ற நகரங்களில் இதுவும் ஒன்றாகும். 2020 கோடைக்கால ஒலிம்பிக் விளையாட்டுப் போட்டிகள் நடத்த ஏலத்தில் பங்கேற்றது.\n\nபுசானில் கொரியாவின் நீண்ட கடற்கரையான ஏயுண்டே கடற்கரையும் நீண்ட ஆறான நக்டோங் ஆறும் சுற்றுலாப் பயணிகளை ஈர்க்கின்றன. உலகின் மிகப் பெரிய பல்பொருள் அங்காடி, சின்செகே சென்டம் நகர் இங்குதான் அமைந்துள்ளது.\n\n"}
{"id": "223740", "url": "https://ta.wikipedia.org/wiki?curid=223740", "title": "நன்யாங் தொழில்நுட்பப் பல்கலைக்கழகம்", "text": "நன்யாங் தொழில்நுட்பப் பல்கலைக்கழகம்\n\nநன்யாங் தொழில் நுட்பப் பல்கலைக்கழகம் சிங்கப்பூரில் ஒரு மிக பிரம்மாண்டமான பல்கலைக்கழகம். இது சிங்கப்பூரின் மிகப்பெரிய பல்கலைக்கழகங்களில் ஒன்று. ஆசிய அளவில் முன்னணி பல்கலைக்கழகங்களில் ஒன்றாகத் திகழ்கிறது. \n\nSection::::வளாகங்கள்.\nஇதன் முதன்மை வளாகத்திற்கு யுன்னான் வளாகம் என்று பெயர். இது 200 ஏக்கர் பரப்பளவில் அமைந்துள்ளது. இது ஜுரோங் மேற்கு மாவட்டத்திற்கு அருகில் உள்ளது.\n\nSection::::பள்ளிகளும், கல்லூரிகளும்.\nஇந்த பல்கலைக்கழகத்தில் 15 பள்ளிகள் உள்ளன. ஒவ்வொரு பள்ளியிலும் வெவ்வேறு துறைகளைக் கற்பிக்கின்றன. \n\nஇங்கு கீழ்க்கண்ட பள்ளிகள் உள்ளன.\nஇங்கு இரண்டு பள்ளிகள் உள்ளன. ஒன்றில் உயிரியல் பாடங்களையும், இன்னொன்றில் இயற்பியல், கணிதம், வேதியியல் பாடங்களையும் கற்பிக்கின்றனர்.\nலண்டனில் உள்ள இம்பீரியல் கல்லூரியுடன் இணைந்து செயலாற்றுகிறது.\n\nஇங்கு மாந்தவியல், கலை, சமூகவியல் ஆகிய துறைகள் உள்ளன. மாந்தவியல் துறையில் சீன மொழி, பொருளாதாரம், வரலாறு, மொழியியல் ஆகிய பாடங்களைக் கற்பிக்கின்றனர். \n\nSection::::கல்வி.\nSection::::இள நிலைக் கல்வி.\nஇங்கு 23,500 பேர் கல்வி கற்கின்றனர். இவர்களில் 80% பேர் சிங்கப்பூர் குடிமக்கள் ஆவர். மீதமுள்ளோர் தெற்காசிய, தென்கிழக்காசிய நாடுகளைச் சேர்ந்தவர்கள் ஆவர்.\n\nமாணவர்களுக்கான கல்விச் செலவில் பெருந்தொகையை சிங்கப்பூர் அரசு செலுத்துகிறது. சிங்கப்பூரைச் சேர்ந்த மாணவர்கள் 27 % கட்டணத்தை மட்டும் கட்டினால் போதும். வேற்று நாட்டு மாணவர்களுக்கும் கட்டண சலுகை கிடைக்கும். அந்த சலுகையைப் பெற, சிங்கப்பூரில் உள்ள நிறுவனத்தில் 3 ஆண்டுகள் பணியாற்றுவதாக உறுதி அளிக்க வேண்டும். \n\nSection::::உயர்நிலைக் கல்வி.\nஇங்கு 10,000 மாணவர்கள் முது நிலைக் கல்வியும், முனைவர் படிப்பையும் மேற்கொள்கின்றனர். இங்கு உலக நாடுகளைச் சேர்ந்த மாணவர்கள் படிக்கின்றனர்.\nசில துறைகளில் சேர்வதற்கு தகுதிகள் தேவைப்படுகின்றன. எடுத்துக்காட்டாக, ஜி.ஆர்.இ, ஜிமேட் ஆகியன. ஆங்கிலம் பேசாத நாடுகளைச் சேர்ந்த மாணவர்கள் ஆங்கிலத்திற்கான சிறப்புத் தேர்வில் (டோஃபெல்) தேர்ச்சி பெற்றிருக்க வேண்டும். \n\nSection::::பட்டங்கள்.\nஇள நிலைப் பட்டங்கள்: \n\nமுது நிலைப் பட்டங்கள்:\n\nமுனைவர் பட்டங்கள்:\n\n\n\n"}
{"id": "223749", "url": "https://ta.wikipedia.org/wiki?curid=223749", "title": "ரேணாடு ஏழாயிரம்", "text": "ரேணாடு ஏழாயிரம்\n\nரேணாடு ஏழாயிரம் என்பது சாளுக்கிய இராச்சியத்திற்கும் பல்லவ இராச்சியத்திற்கும் இடையே அமைந்திருந்த சிறு இராச்சியமாகும். இப்போது இது ஆந்திர நாட்டிற்குள் உட்பட்ட 'கடப்பை', 'கர்நூல்' எனும் மாவட்டங்கைள கொண்டுள்ளது. பல்லவ மன்னன் நரசிம்ம வர்மன் காலத்தில் இந் நாட்டை சோழர் வம்சத்தைச் சேர்ந்த புண்ணிய குமாரன் என்பவன் ஆட்சி செய்திருந்தான்.\n\nஇவன் தன்னை கரிகாற்சோழன் வழிவந்தவன் என்றும், நான்கு தலைமுறையாக இவன் முன்னோர் இந்த ரேணாட்டை ஆண்டு வந்திருந்தனர் என்றும் மலெபாடு செப்புப் பட்டயத்தில் கூறிக் கொள்கின்றான்.\n\n"}
{"id": "223758", "url": "https://ta.wikipedia.org/wiki?curid=223758", "title": "ஆர். ஜே. பாலாஜி", "text": "ஆர். ஜே. பாலாஜி\n\nஆர்.ஜே.பாலாஜி (இயற்பெயர்: பாலாஜி பட்டுராஜ்) சென்னையை சேர்ந்த வானொலி ஒலிபரப்பாளர், பாலாஜி பெற்றோர் ராஜேஸ்தானை பூர்வீகமாக கொண்டவர்கள்,ஆர்.ஜே.பாலாஜி தொலைக்காட்சி நிகழ்ச்சி தொகுப்பாளர் மற்றும் நடிகர் ஆவார். இவர் பிக் எப்.எம் 92.7ல் ஒலிபரப்பான \"டேக் இட் ஈசி\" மற்றும் \"கிராஸ் டாக்\" (தற்போது இல்லை) போன்ற நிகழ்ச்சிகளினால் பெரிதும் அறியப்படுகிறார். இவர் \"தீயா வேலை செய்யனும் குமாரு\" (2013) மற்றும் \"வடகறி\" (2014) ஆகிய திரைபடங்களில் முக்கிய வேடங்களில் நடித்துள்ளார்.\n\n"}
{"id": "223772", "url": "https://ta.wikipedia.org/wiki?curid=223772", "title": "டபிள்யூ. ஜி. ரொக்வூட்", "text": "டபிள்யூ. ஜி. ரொக்வூட்\n\nவில்லியம் கேப்ரியல் ரொக்வூட் (\"William Gabriel Rockwood\", 13 மார்ச் 1843 - 29 மார்ச் 1909) இலங்கைத் தமிழ் அரசியல்வாதியும், மருத்துவரும், இலங்கை சட்டவாக்கப் பேரவை உறுப்பினரும் ஆவார்.\n\nSection::::ஆரம்ப வாழ்க்கை.\nரொக்வூட் 1843 மார்ச் 13 இல் இலங்கையின் வடக்கே அளவெட்டியில் சின்னத்தம்பி எலிசா ரொக்வூட் என்பவருக்குப் பிறந்தார். தந்தையார் வட்டுக்கோட்டை குருமடத்தில் பயின்று கிறித்தவராக மதம் மாறியவர். காங்கேசன்துறையிலும், பருத்தித்துறையிலும் சுங்க அதிகாரியாகப் பணியாற்றியவர். யாழ்ப்பாணம் வேம்படி ஆண்கள் பாடசாலையில் கல்வி பயின்ற வில்லியம் ரொக்வூட் சென்னை சென்று அங்குள்ள மாநிலக் கல்லூரியில் படித்து மெட்ரிக்குலேசன் தேர்வு பெற்றார். பின்னர் 1861 இல் மதராசு மருத்துவக் கல்லூரியில் புலமைப்பரிசில் பெற்று 1866 சூன் மாதத்தில் மருத்துவர் மற்றும் அறுவை மருத்துவராக முதல் வகுப்பில் தேறினார்.\n\nரொக்வூட் 1871 இல் யாழ்ப்பாணம் மூளாயைச் சேர்ந்த சின்னமுதலியார் கதிரவேலுவின் மகள் முத்தம்மாவைத் திருமணம் புரிந்தார். இவர்களுக்கு மருத்துவர் டேவிட் ரொக்வூட் உட்பட நான்கு மகன்களும், நான்கு மகள்களும் இருந்தனர்.\n\nSection::::பணி.\nசென்னையில் இருந்து திரும்பி இரண்டு மாதங்களில் அரசு மருத்துவ சேவையில் சேர்ந்து புத்தளத்தில் மருத்துவராக 1875 வரை சேவையாற்றினார். 1866/67, 1875 காலப்பகுதிகளில் யாழ்ப்பாணத்தில் வாந்திபேதி பரவிய போது அதைத் தடுப்பதில் பெரும் பங்காற்றினார். பின்னர் சென்னைப் பல்கலைக்கழகத்தில் மருத்துவத்தில் முனைவர் பட்டம் பெற்றார். பின்னர் அம்பாந்தோட்டை, கம்பளை ஆகிய இடங்களில் மருத்துவ அதிகாரியாகப் பணியாற்றினார். 1878 இல், கொழும்பு பொது மருத்துவமனைக்கு அறுவை-மருத்துவத் தலைமை அதிகாரியாக 1878 முதல் 1883 வரை பணியாற்றினார். இலங்கை மருத்துவக் கல்லூரியில் அறுவை மருத்துவம், மற்றும் பேற்றுத் துணைவியியல் ஆகிய துறைகளில் விரிவுரையாளராகவும் பணியாற்றினார். 1884 இங்கிலாந்து சென்று அங்கு படித்து MRCS, MRCP பட்டங்களையும் பெற்றார். அரசுப் பணியில் இருந்து இளைப்பாறிய பின்னர் 1898 இல் கொழும்பு மருத்துவமனையில் அறுவை-மருத்துவ அறிவுரைஞராகப் பணியாற்றினார். ரொக்வூட் பிரித்தானிய மருத்துவக் கழகத்தின் இலங்கைக் கிளைக்குத் தலைவராகவும் இருந்து செயல்பட்டார்.\n\nSection::::அரசியலில்.\n1898 மார்ச் 14 இல் ரொக்வூட் இலங்கை சட்டவாக்கப் பேரவையில் இலங்கைத் தமிழர்களைப் பிரதிநிதித்துவப் படுத்தும் அதிகாரபூர்வமற்ற உறுப்பினராக பி. குமாரசாமிக்குப் பதிலாக நியமிக்கப்பட்டார். 1903 இல் மீண்டும் நியமிக்கப்பட்டார். இலங்கையில் வடக்கிற்கும், சிலாபத்திற்கும் தொடருந்துப் பாதைகள் அமைப்பதில் இவர் பெரும் ஆதரவு அளித்திருந்தார். 1906 சனவரியில் சுகவீனம் காரணமாக சட்டவாக்கப் பேரவையில் இருந்து இவர் இளைப்பாறினார்.\n\nரொக்வூட் 1909 மார்ச் 29 இல் காலமானார்.\n"}
{"id": "223775", "url": "https://ta.wikipedia.org/wiki?curid=223775", "title": "உளவியல் ஆய்வு", "text": "உளவியல் ஆய்வு\n\nஉளவியல் ஆய்வு (\"psychological research\") என்பது தனி மனிதர் அல்லது குழுக்களின் அனுபவங்கள், மற்றும் நடத்தைகளை உளவியலாளர்கள் பகுப்பாய்ந்து நடத்தும் ஆய்வுகளைக் குறிக்கும்.\n\nஆய்வு என்பது மெய்மையினைக் கண்டறியும் புலமைசார் பயிற்சியாகக் காணப்படுகிறது. மனித நடத்தைகளைப் பாதிக்கின்ற பல்வேறு காரணிகளையும் ஆராய்ந்து ஒவ்வொன்றாக தனிமைப்படுத்துவதன் மூலம் அல்லது குறைப்பதன் மூலம் எந்த ஒன்று இல்லாத போது அல்லது எந்தக் காரணி செயற்படும்போது மனித நடத்தை மாறுபடுகின்றது என்பதனை சமூக உளவியளாளர்கள் கண்டறிகின்றார்கள்.\n\nSection::::வேறுபாடு.\nமனிதனுடைய உள்ளத்தைப் பற்றியும், உடலைப் பற்றியும் அறிஞர்கள் ஏற்றுக்கொண்டுள்ள, பல அறிவியல் கொள்கைகள் (Hypotheses) இருக்கின்றன. அவற்றைக் கொண்டு விளக்கமுடியாத, மனித மனநிகழ்ச்சிகளை, ஒழுங்கான முறையில் ஆராய முயல்வதே உளவியல் ஆராய்ச்சியாகும். இந்த ஆராய்ச்சி வேறு, பிரமஞானம் (Theosophy), மறை பொருட் கொள்கை (Occultism), ஆவிக் கொள்கை (Spiritualism) என்பவை வேறு.\n\nபிரமஞானம் என்பது சகல மதங்களிலும் பொதுவாகக் கானாப் பெறும் நம்பிக்கைகளை இணைத்து உண்டாக்கிய ஒரு மதக் கொள்கையாகும். மறைபொருட் கொள்கை என்பது உள்ளத்தின் உன்னத ஆற்றல்களை அடைவதற்கான கொள்கையும் பயிற்சியுமாகும். யோகத்தின் ஓர் அமிசம் இப்பயிற்சியுடன் தொடர்புடையது. ஆவிக் கொள்கை, என்பது இறந்தவருடைய ஆவியுடன் தொடர்பு ஏற்படுத்துவது பற்றிய கொள்கை யாகும். ஆதலால், உள விஞ்ஞான ஆராய்ச்சிக்காக நிறுவப் பெறும் கழகத்தின் உறுப்பினர்கள் சில கற்பிதக் கொள்கைகளைச் சில சமயங்களில் தாற்காலிகமாகக் கூறிய போதிலும், கழகம் எந்தவிதமான கருத்துக்களையும் முடிவுகளையும் கூறுவதில்லை. ஆராய்ச்சியின் நோக்கமெல்லாம் இயன்ற வரை உண்மையைக் காண முயல்வதேயாகும். ஆராயும் பொருள்களைக் குறித்து ஆராய்ச்சியாளர்களிடையே கருத்து ஒற்றுமை காணப் பட வில்லை. முற்றிலும் விஞ்ஞான முறையில் ஆராய வேண்டியது அவசியம் என்பதை, எல்லோரும் ஒப்புக்கொண்டுள்ளனர். அனுபவ முறையற்ற வெறுங் கருத்துக்களால் பயனில்லை. ஆராய்ச்சியில் கிடைக்கும் தகவல்கள், அறிவியல், மெய்யியல், சமயம் ஆகியவற்றின் தத்துவங்கள் பலவற்றை விளக்கப் பயன் பட வாய்ப்புள்ளது.\n\nSection::::உளவியல் முறைகள்.\nஉளவியலாளர்கள் ஆய்வுகளை கல்வி, தொழில், பிணி சார்ந்த உளவியல் ஆய்வுகளாக வகைப்படுத்தலாம். ஆராய்ச்சியாளர்கள் தாங்கள் ஆராயும் நிகழ்ச்சிகளை 'மன நிகழ்ச்சிகள்' என்றும், 'உடலியல் நிகழ்ச்சிகள்' என்றும் இரண்டு வகையாகப் பிரிப்பர். மனநிகழ்ச்சிகளில் முக்கியமானவை : 1. மனமும், மனமும் பேசுதல் என்னும் தொலையுணர்வு (Telepathy), 2. கண்ணுக்குத் தெரியாததைக் காணுதல் என்னும் தொலைக்காட்சி (Clairvoyance), 3. நடக்கப் போவதை அறிவு மூலமாகவன்றி அறிதல், 4. பொருள்களின் தன்மைகளைச் சாதாரணமாக அறியும் வழிகளாலன்றி அறிதல் (Psychometry), 5. இறந்தோருடன் பேசுதல் ஆகியவற்றைச் சொல்லலாம்.\n\n'உடலியல் நிகழ்ச்சிகள்' : உடலியல் நிகழ்ச்சிகளில் முக்கியமானவை வருமாறு: 1. சடப்பொருள்கள் தாமாகவே இயங்குதல் (Telekinesis), 2. மனித உடல் தாங்குவதற்கு ஆதாரம் இல்லாமலே உயர்ந்து நிற்றல் (Levitation), 3. இறந்தோருடன் பேசப்பயன்படும் 'இடைநிலையினர்' (Mediums), 4. உடலிலிருந்து வரும் பிளாஸ்மா(plasma) என்னும் பொருளைக்கொண்டு உயிர்ப் பொருள்கள் உண்டாக்குதல், 5. ஆவிகளிடமிருந்து வரும் ஆகாசவாணி, 6. எண்ணங்களைப் படம் பிடித்தல், 7. மனத்தைக்கொண்டே சிகிச்சை செய்தல் என்பனவற்றைக் கூறலாம்.\n\nSection::::சமூக உளவியல் ஆய்வு.\nஉளவியல் முறைகளானவை பொதுஅறிவு, அனுபவஅறிவு, போன்றவற்றில் உள்ள குறைகளைக் களையவே தோற்றம் பெற்றன. உளவியல் ஏனைய சமூக அறிவியல் ஆய்வு முறைகளுடன் தனது ஆய்வு முறைகளைப் பயன்படுத்துகின்றது. சமூக உளவியல் ஆய்வுகளில் பயன்படுத்தும் ஆய்வு முறைகளாக,\n\nSection::::ஆய்வின் வளர்ச்சி.\nமனநிகழ்ச்சிகளை ஆராய்வதற்காகவே 'பிரிட்டிஷ் உள விஞ்ஞான ஆராய்ச்சிக் கழகம்' என்ற பெயரால் 1882-இல் இங்கிலாந்தில் ஒரு கழகம் நிறுவினர். இந்தக் கழகம் ஏற்படுமுன்னரே குருக்ஸ்', வால்லிஸ், ஜோல்னர் போன்ற பிரபல விஞ்ஞானிகள் இத்தகைய ஆராய்ச்சிகளை செய்தனர். கழகமானது, மனமும் மனமும் பேசுதல் என்பதை ஆராய்வதிலேயே முனைந்தது. தொலையுணர்வு என்னும் இந்நிகழ்ச்சிக்கு, பல விதமான விளக்கங்கள் கூறப்பட்டுள்ளன. ஒரு மனம், மற்றொரு மனத்தில் உள்ள கருத்தை அறிந்துகொள்ளச் சாதாரணமாகப் பயன்படுத்தும் பொறிகளாகிய வழிகளையன்றி, வேறு வழிகளில் அறிந்து கொள்ளுதல் தொலையுணர்வாகும் என்று அதைப் பற்றிய நூல்கள் கூறுகின்றன.\n\nபொதுமக்களோ, 'ஆறாம் அறிவு', 'மூளை அலைகள்', 'மன அலைவரிசை' என்று இதைப் பலவாறாகக் கூறுகின்றனர். மூளையிலிருந்து ஏதேனும் வெளிவருவதாக இருக்கலாம். ஆனால், அதற்கும், ஆராய்ச்சியாளர்கள் கூறும் நிகழ்ச்சிக்கும், சம்பந்தம் கிடையாது. அலைகளானால் தூரம் அதிகமாகும் பொழுது, அவற்றின் விளைவு குறையவேண்டும் என்பது இயற்பயில் கோட்பாடு ஆகும். ஆனால் மைல்ஸ், ராம்ஸ்டென், அஷர், பர்ட், அப்ட்டன் சின்கிலேர், வார் கால்லியர் போன்றவர்கள் நிகழ்த்திய ஆராய்ச்சிகளில் அத்தகைய அலை இயல்பு எதுவும் காணப்படவில்லை.\n\n'சிக்கலான கருத்துக்கள், ஒரு மனத்திலிருந்து, மற்றொரு மனத்துக்குச் செல்வது கம்பியில்லாத தந்தி அலைகள் செல்வது போன்றது என்று கூறுவதற்குப் போதிய ஆதாரமில்லை' என்று டாக்டர் ருடால்ப் டிஷ்னரும், அறிஞர் ஹான்ஸ் டிரிஷும் தங்கள் நூல்களில் விளக்கியுளர். போரல் என்பவர் கூறும், 'எலக்ட்ரான் வெளியேற்றக் கொள்கை'யும் பொருத்தமானதாக இல்லை.\n\nமேற்கூறிய ஆராய்ச்சிக் கழகம் இது விஷயமாக எண்ணற்ற கட்டுரைகளை வெளியிட்டுள்ளது. சிட்ஜ்விக், பால்பர், வில்லியம் ஜேம்ஸ், பெர்க்சன், பிளா மெரியன், ராலி பிரபு, பேராசிரியர் பிராய்டு போன்ற பேரறிஞர் அக்கழகத்தின் தலைவர்களாக இருந்துள்ளனர். ஆயினும் அறிஞர் உலக ஐயப்பாடு இன்றும் நீங்கி விடவில்லை. அமெரிக்காவிலும், ஐரோப்பாவிலும், இந்த ஆய்வுகளைக் குறித்த அமைப்புகள், இடைவிடாமல் ஆராய்ச்சிகள் செய்துவந்த போதிலும், அந்நாட்டுப் பல்கலைக்கழகங்கள் அனைத்தும், இத்தகைய ஆராய்ச்சிகளை ஆதரிப்பதில்லை.\nமனவியல்ஆராய்ச்சிக் கழகம், தனது பதிப்புகளின் வழியே, தனது ஆய்வுகளை, தொடர்ந்து பல்லாண்டுகளாகப் பதிய வைக்கிறது. (\"Proceedings of the Society for Psychical Research\", the \"Journal of the Society for Psychical Research\", and the \"Paranormal Review\", as well as the online Psi Encyclopedia.) \n"}
{"id": "223776", "url": "https://ta.wikipedia.org/wiki?curid=223776", "title": "கல்கிசை", "text": "கல்கிசை\n\nகல்கிசை என்பது கொழும்பிலுள்ள புறநகர்ப்பகுதியாகும். இது தெகிவளை-கல்கிசை மாநகர சபையின் நிர்வாக எல்லையிலுள் அமையப்பெற்றுள்ளது.\n\nஇது வசிப்பிடப் பகுதியாகவும் கடற்கரை ஓய்வுக்கு ஏற்றதாகவும் உல்லாப்பணனிகளுக்கு ஏற்ற இடமாகவும் உள்ளது.\n"}
{"id": "223777", "url": "https://ta.wikipedia.org/wiki?curid=223777", "title": "இரத்தினசோதி சரவணமுத்து", "text": "இரத்தினசோதி சரவணமுத்து\n\nசேர் இரத்தினசோதி சரவணமுத்து (\"Sir Ratnasothy Saravanamuttu\") இலங்கைத் தமிழ் மருத்துவரும் அரசியல்வாதியும் ஆவார். இலங்கை அரசாங்க சபையின் உறுப்பினராக இருந்தவர். இவர் கொழும்பு மாநகரசபை முதல்வராகத் தெரிவு செய்யப்பட்ட முதலாவது இலங்கையர் ஆவார்.\n\nஇலங்கை அரசு அதிகாரி பாக்கியசோதி சரவணமுத்துவின் மகனான இரத்தினசோதி கல்கிசை புனித தோமையர் கல்லூரியில் கல்வி பயின்ற இவர் சென்னையில் மருத்துவக் கல்வியையும், இலண்டனில் மருத்துவத்தில் பின்பட்டப்படிப்பும் பெற்றார். இவரது இளைய சகோதரர்கள் மாணிக்கசோதி சரவணமுத்து, பாக்கியசோதி சரவணமுத்து, லெப். கேணல் எஸ். சரவணமுத்து ஆகியோராவார்.\n\n1931 ஆம் ஆண்டில் இவர் இலங்கை அரசாங்க சபைத் தேர்தலில் போட்டியிட்டு வெற்றி பெற்று கொழும்பு வடக்குத் தொகுதியில் இருந்து இலங்கை அரசாங்க சபைக்குத் தேர்தெடுக்கப்பட்ட முதலாவது பிரதிநிதி ஆனார். ஆனாலும், தேர்தலில் முறைகேடுகள் செய்ததாக தேர்தல் நீதிபதி ஒருவரினால் குற்றம் சாட்டப்பட்டு உறுப்பினர் பதவியில் இருந்து நீக்கப்பட்டார். அத்துடன் ஏழு ஆண்டுகளுக்கு இவரது குடியியல் உரிமையும் பறிக்கப்பட்டது. இதனையடுத்து 1932 மே 30 இல் நடைபெற்ற இடைத்தேர்தலில் அதே தொகுதியில் இவரது மனைவி நேசம் சரவணமுத்து போட்டியிட்டு வெற்றி பெற்றார். அரசாங்க சபைக்குத் தெரிவு செய்யப்பட்ட இரண்டாவது பெண் உறுப்பினர் இவராவார்.\n\nஇரண்டாம் உலகப் போரின் போது இவர் ஆற்றிய சேவைகளுக்காக இவருக்கு பிரித்தானிய அரசு சேர் பட்டம் வழங்கிச் சிறப்புப் படுத்தியது.\n"}
{"id": "223780", "url": "https://ta.wikipedia.org/wiki?curid=223780", "title": "2014 இந்திய ஒன்றியத்தின் வரவு செலவுத் திட்டம்", "text": "2014 இந்திய ஒன்றியத்தின் வரவு செலவுத் திட்டம்\n\nநிதியமைச்சர் அருண் ஜெட்லி 2014- 2015ஆம் ஆண்டுக்கான வரவு செலவுத் திட்டத்தை சூலை 10, 2014 அன்று தாக்கல் செய்தார்.\n\n\nSection::::முக்கிய அம்சங்கள்.\nSection::::வருவாய் பற்றாக்குறை.\nநிதிப் பற்றாக்குறை 4.1% ஆக இருக்கும் என்று அறிவிக்கப்பட்டது. மேலும், இரு ஆண்டுகளில் நிதிப்பற்றாக்குறை 3% ஆக குறைக்கப்படும் என்றும் அறிவிக்கப்பட்டது.\n\n\n\n\n\n\n\n\n\n\n\n"}
{"id": "223781", "url": "https://ta.wikipedia.org/wiki?curid=223781", "title": "இந்தியன் பிரீமியர் லீகில் சதமடித்தவர்கள்", "text": "இந்தியன் பிரீமியர் லீகில் சதமடித்தவர்கள்\n\nதுடுப்பாட்டத்தில் ஒரு வீரர் ஒரு ஆட்டத்தில் நூறு அல்லது அதற்கு மேற்பட்ட ஓட்டங்களை பெற்றால் அது சதமாக கருதப்படும். ஒருவர் அதிக சதமடித்திருந்தால் அவர் சிறந்த வீரராக கருதப்படுகிறார்.இந்தியன் பிரீமியர் லீக் என்பது இந்தியாவில் 2008-ம் ஆண்டு முதல் நடைபெற்று வரும் ஒரு துடுப்பாட்ட தொடராகும். இந்தியன் பிரீமியர் லீகில் இதுவரை 22 வீரர்களால் 28 சதங்கள் அடிக்கப்பட்டிருக்கின்றன. இதில் புனே வாரியர்ஸ் இந்தியா, கொச்சி இட்டசுக்கேர்சு கேரளா மற்றும் சன்ரைசர்ஸ் ஐதராபாத் ஆகிய அணி வீரர்களைத் தவிர மற்ற எல்லா அணி வீரர்களும் சதமடித்திருக்கிறார்கள்..\n\n2008-ம் ஆண்டு நடந்த இந்தியன் பிரீமியர் லீக் முதலாவது தொடரில் கொல்கத்தா நைட் ரைடர்ஸ் அணி வீரர் பிரண்டன் மெக்கல்லம் பெங்களூர் சின்னசாமி மைதானத்தில் ஏப்ரல் 18-ம் நாளன்று நடந்த பெங்களூர் ராயல் சேலஞ்சர்ஸ் அணிக்கு எதிரான ஆட்டத்தில் 158 ஓட்டங்கள் எடுத்து தனது முதலாவது சதத்தை பதிவு செய்தார். இதுவே இந்தியன் பிரீமியர் லீக் வரலாற்றில் அடிக்கப்பட்ட முதலாவது சதமாகும். இந்தியன் பிரீமியர் லீக் தொடரில் இதுவரை அதிகபட்சமாக பெங்களூர் ராயல் சேலஞ்சர்ஸ் அணி வீரர் கிறிஸ் கெயில், புனே வாரியர்ஸ் இந்தியா அணிக்கு எதிராக 66 பந்துகளுக்கு 175 ஓட்டங்கள் எடுத்து முதலிடத்தில் உள்ளார்.\n\n"}
{"id": "223785", "url": "https://ta.wikipedia.org/wiki?curid=223785", "title": "வீம இரதம், மாமல்லபுரம்", "text": "வீம இரதம், மாமல்லபுரம்\n\nவீம இரதம் என அழைக்கப்படும் தளியானது மாமல்லபுரத்தில் உள்ள நரசி்ம்மவர்மன் பாணியில் அமைந்த புகழ்பெற்ற கற்றளிகளுள் ஒன்றாகும். இது அருச்சுன இரதம் எனும் தளிக்கு தெற்கில் அமையப் பெற்றுள்ளது. நீண்ட சதுரமுடைய பெரிய பாறையைக் குடைந்து அமைக்கப்பட்ட கோயிலாகும். இது ஒரு திருமால் கோயில். கிடந்த நிலையில் உள்ள திருமாலின் வடிவமான பள்ளிகொண்ட பெருமாளுக்காகவே இந்தக் கோயில் அமைக்கப்பட்டதாகத் தெரிகிறது.\n\nSection::::அமைப்பு.\nநீண்ட சதுரமான மண்டபத்தையும் அதன் மேல் படகு ஒன்றினைக் கவிழ்த்து வைத்தது போன்ற விமானத்தையும் கொண்டு அமைந்துள்ளது. இதன் நான்கு புறத்திலும் தாழ்வாரம் எனும் அமைப்பு காணப்படுகின்றது. அமைப்பில் சிதம்பரம் நடராஜப் பெருமானின் ஆலயத்தை ஒத்திருப்பது என்பர். இத் தளியின் மேற்பகுதி மட்டும் நன்றாக அமைக்கப்பட்ட கோலத்தில் உள்ளது. கீழ்ப்பகுதி முற்றுப் பெறாமல் அரைகுறையாகவே விடப்பட்டுள்ளது. கீழ்ப்பகுதி பாறையில் வெடிப்புகள் காணப்படுவதால் இவ்வாறு அரைகுறையாக விடப்பட்டிருக்க வேண்டும். விமானம் வேசர வகையைச் சார்ந்து அமைக்கப்பட்டுள்ளது.\n\n\n"}
{"id": "223786", "url": "https://ta.wikipedia.org/wiki?curid=223786", "title": "அருச்சுன இரதம்", "text": "அருச்சுன இரதம்\n\nஅருச்சுன இரதம் மாமல்லபுரத்திலுள்ள புகழ்பெற்ற ஒற்றைக்கல் தளிகளுள் ஒன்றாகும். அருச்சுன இரதம் எனப் பொதுவாக அழைக்கப்பட்டாலும், இது ஒரு கடவுளுக்காக அமைக்கப்பட்டது என்பதே ஆய்வாளர்களுடைய கருத்து. ஆனால் இது எந்தக் கடவுளுக்காக அமைக்கப்பட்டது என்பதில் கருத்து வேறுபாடு உண்டு. முருகன், சிவன், இந்திரன் என்பவர்களுள் ஒருவருக்கு உரியதாகவே இக்கோயில் கட்டப்பட்டிருக்கலாம் என்பதே ஆய்வாளர்களிடையே நிலவும் கருத்து.\n\nSection::::அமைப்பு.\nஅருகில் அமைந்துள்ள திரௌபதி இரதத்துடன் ஒரே தளத்தின் மீது கட்டப்பட்டுள்ளது இக்கோயில். இது திராவிட பாணியில் அமைந்த இரண்டு நிலைமாடக் கோயில் வகையைச் சார்ந்தது. சதுரமான அமைப்புடையது. சிங்கங்களும் யானைகளும் சுமப்பதைப் போன்று இக் கோயில் அமைக்கப்பட்டுள்ளது. கோயிலின் முன்புறத்தில் இரண்டு சிங்கத் தூண்களுடன் கூடிய சிறு அர்த்த மண்டபம் காணப்பட்டிருந்தது. தற்போது அத் தூண்களுக்குப் பதில் இரு கற்கள் காணப்படுகின்றன.\n\n\n"}
{"id": "223787", "url": "https://ta.wikipedia.org/wiki?curid=223787", "title": "நகுல சகாதேவ இரதம், மாமல்லபுரம்", "text": "நகுல சகாதேவ இரதம், மாமல்லபுரம்\n\nநகுல சகாதேவ இரதம் மாமல்லபுர ரதக் கோயில்களுள் ஒன்றாகும். இது மருத நிலத்துக்கு உரிய கடவுளான இந்திரனுக்காகக் கட்டப்பட்டது என்கின்றனர் ஆய்வாளர்கள். இக்கோயிலில் இதைக் குறிக்கக்கூடிய சிற்பங்களோ வேறு சான்றுகளோ காணப்படாவிட்டாலும், அருகில் காணப்படும் பெரிய யானைச் சிற்பம் இந்திரனுடைய ஐராவதம் எனக் கொண்டே இக்கோயில் இந்திரனுக்கு உரியது என அடையாளம் காண்கின்றனர்.\n\nSection::::அமைப்பு.\nஇதனை யானைக் கோயில் என்றும் அழைக்கின்றனர். இக் கோயிலின் விமானத்தை வடமொழியில் \"கஜபிருஷ்ட\" எனக் கூறுவர். அதாவது யானையின் பின்பகுதி போல அமைந்துள்ளது என்பதால் இப்பெயர். தமிழில் தூங்கானை அமைப்பு அல்லது முக்கால் வட்ட அமைப்பு என்பர். இது மூன்று நிலையுள்ள மாடக்கோயிலாக விளங்குகின்றது.\n\n\n"}
{"id": "223788", "url": "https://ta.wikipedia.org/wiki?curid=223788", "title": "திரௌபதை இரதம், மாமல்லபுரம்", "text": "திரௌபதை இரதம், மாமல்லபுரம்\n\nதிரௌபதை இரதம் என்பது மாமல்லபுரத் தனிக்கற் தளிகளில் ஒன்று. உண்மையில் இது கொற்றவை அல்லது துர்க்கைக்கு உரிய தளியாகும். கருவறையின் உட்புறச் சுவரில் உள்ள பெண் தெய்வத்தின் சிற்பம் கொற்றவையைக் குறிப்பதாகச் சொல்லப்படுகிறது. கோயிலுக்கு முன்னால் சிங்கத்தின் சிற்பம் ஒன்று காணப்படுகிறது. சிங்கம் துர்க்கையின் வாகனமாகக் கருதப்படுவது குறிப்பிடத்தக்கது. \n\nSection::::அமைப்பு.\nதிரௌபதை இரதம் அருச்சுன இரதத்தோடு ஒரே மேடையில் அமைந்துள்ளது. அளவிற் சிறியதாகவும், வனப்புடையதாகவும் விளங்குகின்றது. மேற்கு நோக்கிய வாயிலுடன் அமைந்துள்ள இக்கோயில் ஒன்றன் மேல் ஒன்றாக அமைந்த இரு தளங்களின் மேல் அமைந்தது. அடித்தளத்தினை யானைகளும், சிங்கங்களும் தாங்குவது போல அமைந்துள்ளது.\n\nசிறிய சதுர வடிவமான இக்கோயில் வெளிப்புறம் வளைந்த நாற்பட்டைக் கூம்பு (பிரமிடு) வடிவிலான கூரையுடன் ஒரு குடிசை போன்ற அமைப்புடன் காணப்படுகிறது. சிலப்பதிகாரத்தில் \"குச்சரக் குடிசை\" எனக் குறிப்பிடப்படும் கோயில் இவ்வடிவினதாக இருந்திருக்கலாம் என்ற கருத்தும் உண்டு. இக்கோயில் வாயிலின் இரண்டு பக்கங்களிலும் பெண் துவாரபாலகிகளின் சிற்பங்கள் செதுக்கப்பட்டுள்ளன.\n\nகருவறையின் உட்புறச் சுவரில் காணப்படும் கொற்றவையின் சிற்பம் நான்கு கைகளுடன் தாமரைப் பீடத்தின் மீது நிற்கும் நிலையில் செதுக்கப்பட்டுள்ளது. இச்சிற்பத்துக்குக் கீழே வழிபடும் ஒருவரின் சிற்பமும், தன்னைத் தானே பலி கொடுத்துக்கொள்ளும் ஒருவரின் சிற்பமும் உள்ளன.\n\n"}
{"id": "223792", "url": "https://ta.wikipedia.org/wiki?curid=223792", "title": "சிபி மலையில்", "text": "சிபி மலையில்\n\n”சிபி மலையில்” என்பவர் மலையாளத் திரைப்பட இயக்குனர் ஆவார். 1980 முதல் மலையாளத்தில் நாற்பதுக்கும் அதிகமான திரைப்படங்களை இயக்கியுள்ளார்.\n\nகிரீடம், தனியாவர்த்தனம், ஹிஸ் ஹைனெஸ் அப்துல்லா உள்ளிட்ட திரைப்படங்கள் குறிப்பிடத்தக்கன. இவர் இயக்கிய பல திரைப்படங்களில் மோகன்லால் நாயகனாக நடித்துள்ளார்.\n\n\n"}
{"id": "223797", "url": "https://ta.wikipedia.org/wiki?curid=223797", "title": "பெலீஸ் பல்கலைக்கழகம்", "text": "பெலீஸ் பல்கலைக்கழகம்\n\nபெலீஸ் பல்கலைக்கழகம் அமெரிக்கக் கண்டத்தில் உள்ள பெலீஸ் நாட்டில் உள்ளது. இங்கு இள நிலை, முது நிலை ஆகிய பிரிவுகளில் பட்டங்களை வழங்குகின்றனர். இதன் மத்திய வளாகம் பெலீஸ் நாட்டின் பெல்மோப்பான் நகரில் அமைந்துள்ளது. இங்கு சூரிய ஆற்றல் திட்டத்தை செயல்படுத்துகின்றனர். இதன் மூலம் மின்சாரத் தேவைகளில் தன்னிறைவு அடைய முடியும்.\n\nSection::::வளாகங்கள்.\nமுற்காலத்தில், தனித் தனி கல்லூரிகளாக செயல்பட்டவற்றை ஒன்றிணைத்து பெலீஸ் பல்கலைக்கழகம் உருவாக்கப்பட்டது. ஒவ்வொரு கல்லூரியும் பல்கலைக்கழகத்தின் வளாகங்களாக அறிவிக்கப்பட்டன.\n\nஇந்த வளாகத்தில் பல்கலைக்கழகத்தின் பெரும்பாலான அலுவலகங்கள் அமைந்துள்ளன. இங்கு உள்ளூர் மொழிகளுக்கான கல்வி மையம் அமைந்துள்ளது. இங்கு ஆங்கிலம், தகவல் தொழில் நுட்பம் ஆகிய பாடப்பிரிவுகளைக் கற்கின்றனர். இங்கு அறிவியல் ஆய்வகங்களும் அமைந்துள்ளன.\n\nஇங்கு வேளாண்மை, இயற்கை வளங்கள் உள்ளிட்ட பாடப்பிரிவுகளில் இரண்டாண்டு கல்வித் திட்டங்கள் உள்ளன.\n\n\nபாடப்பிரிவுகளில் பாடங்களைக் கற்பிக்கின்றனர்.\n\nSection::::விளையாட்டு.\nஇங்கு கைப்பந்தாட்டம், கால்பந்தாட்டம், மென்பந்தாட்டம், கூடைப்பந்தாட்டம், கராத்தே, டென்னிஸ் உள்ளிட்ட விளையாட்டுகளில் பயிற்சி அளிக்கின்றனர். \n\n"}
{"id": "223798", "url": "https://ta.wikipedia.org/wiki?curid=223798", "title": "சமூகவியல் கோட்பாடுகள்", "text": "சமூகவியல் கோட்பாடுகள்\n\nஆரம்ப காலத்தில் சமூகத்தை எண்ணக்கருக்களினடியாகவே நோக்கினர். சமூகவியலின் தந்தையான comte இன் தோற்றத்துக்கு பின்னர் இந் நிலை மாறியது. சமூகத்தின் பொருண்மைகளை அறிய ஓர் அளவையினத தேவையை உணர்ந்த கொம்ற்,\n\n\nபோன்ற முறையியல்களை உள்ளடக்கிய கோட்பாட்டை உருவாக்கினார். இதனைத் தொடர்ந்து இக்கோட்பாடுகள் பலவாறு வளர்ச்சி பெற்றன. பாரிய விருத்திக்கு பின்வரும் இரு விசைகள் காரணமாக அமைந்தன.\n\n\nபுலமைசார்ந்த விசைகள் எனும்போது சிக்காக்கோ கார்வேட் பிராங்போர்ட் சிந்தனா கூட்டங்களின் எழுச்சியினைக் குறிப்பிடலாம்.\n\nசமூகம் சார்ந்த வசைகள் எனும்போது அரசியல் புரட்சி,கைத்தொழிற்புரட்சியினால் ஏற்பட்ட முதலாளித்துவத்தின் எழுச்சி, பொதுவுடமைத்தத்துவத்தின் எழுச்சி, நகரமயமாக்கம், சமயரீதியிலான மாற்றங்கள், விஞ்ஞானத்தின் வளர்ச்சி, நாடுகாண் பயணங்களின் விரிவு, அறிவெழுச்சிக்கால சிந்தனைகள் என்பவற்றைக் குறிப்பிடலாம்.\n\nசமூகம் சார் வசையான கைத்தொழிற்புரட்சியினால் நகரமயமாக்கம் ஏற்பட்டது. கிராமங்களில் இருந்து வெலைவாய்ப்பினை பெற்றுக்கொள்வதற்காக பாரியளவு தொழிலாளர்கள் இடம்பெயர்ந்தார்கள்.இதனால் அங்கு முதலாளித்துவம் வளர்ச்சியடைந்தது. நகரமயமாக்கத்தின் உச்ச வளர்ச்சியினால் அங்கு நோய் நிலை ஏற்படுகின்றது. இடநெருக்கட் அதிகாரப்பகிர்வு போன்ற பிரச்சினைகள் ஏற்படுகின்றது. அதனைப் பற்றி சமூகவியளாளர்கள் ஆராயும்போது அங்கு சமூகவியல் கோட்பாடு தோற்றம் பெறுகிறது.\n\nசமூகவியல் கோட்பாடுகள் வெவ்வேறு வகைகளில் காணப்படும் போதும் அதனை சிலர்\n\n\nஎன வகைப்படுத்துவர்.\n\nகுறித்த காலங்களில் குறித்த பிரதேசங்களில் மையங்கொண்டிருந்த கோட்பாடுகள் பல சமகாலத்தில் பல மாற்றங்களை பெற்றுள்ளன. எடுத்துக்காட்டாக... ஜரோப்பாவில் மையம் கொண்டிருந்த குறியீட்டு இடைவினையியல் கோட்பாடானது பண்பாடு, பண்பாட்டிடைத்தொடர்பு, உளச்சார்பு என்பன வளரத்தொடங்கி பின்னர் சிக்காக்கோ குழுமத்திலிருந்து வளர்ச்சி பெற்று வரகின்றது.\n\nபிராங்பொர்ட் குழுமம் விமர்சனக் கோட்பாட்டையும், கார்போட் குழுமம் அமைப்புத் தொழிற்பாட்டு வாதத்தினையும் குறித்து நிற்கின்றது.\n\nதொல்சீர் மரபினையடுத்த நவீன சமூகவியல் கோட்பாட்டு மரபில் பிரதானம் பெறும் குழுமங்களாக...\n\nSection::::ஆரம்ப கால அமெரிக்க சமூகவியல் கோட்பாடுகள்.\nஇதனுள் சமூக மாற்றம் பண்பாட்டிடை ஆய்வுகள் என்பவற்றை முதன்மைப் படுத்தி தோன்றிய நடத்தைவாதம் இடைவினையியல் கோட்பாடு என்பவற்றை மையப்படுத்திய கோட்பாடுகள் வளர்ச்சி அடைந்தன.\n\nSection::::நவீனயுக மத்திய காலப்பகதியில் உருவான கோட்பாடுகள்.\nகார்போட் குழுமத்தின் அமைப்புத் தொழிற்பாட்டுவாதம், மார்க்சிய கோட்பாட்டு விருத்தி karl mankheim முன்வைத்த அறிவின் சமூகவியல் பற்றிய கோட்பாட்டின் வளர்ச்சி என்பன இதனுள் அடங்குகின்றன.\n\nஇவ்வாறாக சமூகவியல் கோட்பாட்டின் உருவாக்கத்தினை அறிந்து கொள்ள முடிகின்றது.\n"}
{"id": "223800", "url": "https://ta.wikipedia.org/wiki?curid=223800", "title": "தேசியப் பல்கலைக்கழகம்", "text": "தேசியப் பல்கலைக்கழகம்\n\nதேசியப் பல்கலைக்கழகம் எனப்படுவது அரசினால் உருவாக்கப்பட்டு, நிர்வகிக்கப்படுகிற பல்கலைக்கழகம் ஆகும். இந்த வகையைச் சேர்ந்த பல்கலைக்கழகங்கள் அரசின் கட்டுப்பாட்டிலோ, தன்னாட்சி அதிகாரத்திலோ இயங்கக் கூடியவை.\nSection::::பட்டியல்.\nநாடு வாரியாக தேசியப் பல்கலைக்கழகங்களின் பட்டியல் கீழே தரப்பட்டுள்ளது. இந்தப் பட்டியல் இன்னும் முழுமையடையவில்லை.\n\n\n\n\n\n\n\n\n\n\n\n\n\n\n\n\n\n\n\n"}
{"id": "223808", "url": "https://ta.wikipedia.org/wiki?curid=223808", "title": "நீலமேகம் பிள்ளை", "text": "நீலமேகம் பிள்ளை\n\nதியாகி நீலமேகம் பிள்ளை தனது 21வது வயதில், 1942ஆம் ஆண்டில் வெள்ளையனே வெளியேறு இயக்கத்தில் பங்கெடுத்து, இந்திய விடுதலைக்காக போராடி சிறை சென்ற இந்திய விடுதலைப் போராட்ட வீரர். இவர் சூலை 8, 2014 அன்று தமது 93வது அகவையில் மதுரையில் காலமானார்.\n\nSection::::உடல் தானம்.\nமதுரை, கனகவேல் குடியிருப்பு பகுதியில் வாழ்ந்த நீலமேகம் பிள்ளை, இந்திய விடுதலைக்குப் பின் பல தொழிற்சங்கங்களில் பங்காற்றியவர். தான் இறந்தபின் தனது உடலை மதுரை மருத்துவக் கல்லூரி மாணவர்களின் ஆய்வுக்கு பயன்படும் வகையில், தானம் செய்யுமாறு தியாகி நீலமேகம் பிள்ளை உயில் எழுதி வைத்திருந்தபடி, அவரது உடல் மதுரை மருத்துவக் கல்லூரிக்கு வழங்கப்பட்டது.\n"}
{"id": "223809", "url": "https://ta.wikipedia.org/wiki?curid=223809", "title": "கோ. கலைவேந்தர்", "text": "கோ. கலைவேந்தர்\n\nகோ.கலைவேந்தர் ஓர் தமிழ் எழுத்தாளர் மற்றும் பதிப்பாளர் ஆவார். இவர் இந்தியாவில் தமிழ்நாட்டில் நாகை மாவட்டம் மயிலாடுதுறை வட்டம் புத்தகரம் என்ற கிராமத்தில் 1940ம் ஆண்டு பிறந்தார். அரசு பள்ளிகளில் தமிழாசிரியராக பணியாற்றி ஓய்வு பெற்ற இவர் தற்போது குத்தாலத்தில் வசித்து வருகிறார். கவிதைகள், கட்டுரைகள்,சிறுகதைகள்,புதினங்கள், நாடகங்கள் என 47 நூல்களை எழுதி தனது தேங்கனி பதிப்பகத்தின் மூலம் வெளியிட்டுள்ளார். \n"}
{"id": "223825", "url": "https://ta.wikipedia.org/wiki?curid=223825", "title": "ஆத்திரேலியத் துடுப்பாட்ட அணியின் இலங்கைச் சுற்றுப்பயணம், 2011", "text": "ஆத்திரேலியத் துடுப்பாட்ட அணியின் இலங்கைச் சுற்றுப்பயணம், 2011\n\n2011 ஆத்திரேலியத் துடுப்பாட்ட அணியின் இலங்கை சுற்றுப்பயணம் 2011 ஆகத்து 6 முதல் 2011 செப்டம்பர் 20 இடம் பெற்றது. இச்சுற்றுப் பயணத்தின் போது இரண்டு பன்னாட்டு இருபது20 துடுப்பாட்டப் போட்டிகளும் ஐந்து ஒருநாள் போட்டிகளும் மூன்று தேர்வுத்துடுப்பாட்டப் போட்டிகளும் நடைபெற்றன. இதற்கு மேலதிகமாக ஆத்திரேலியத் துடுப்பாட்ட அணி முன்னோட்டப் போட்டியாக ஒரு மூன்று நாள் துடுப்பாட்டப் பயிற்சிப் போட்டியிலும் பங்குபற்றியது.\n"}
{"id": "223838", "url": "https://ta.wikipedia.org/wiki?curid=223838", "title": "பெருநிறுவன விவகாரங்கள் துறை அமைச்சகம்", "text": "பெருநிறுவன விவகாரங்கள் துறை அமைச்சகம்\n\nபெருநிறுவன விவகாரங்கள் துறை அமைச்சகம் (\"Ministry of Company Affairs\", MCA) இந்திய அரசின் ஓர் அமைச்சரகம் ஆகும். இந்திய தனியார்த்துறை நிறுவனங்களைக் கட்டுப்படுத்தும் இந்திய நிறுமங்கள் சட்டம், 1956 மற்றும் தொடர்புடைய சட்டங்களை செயற்படுத்துவது இந்த அமைச்சகத்தின் பொறுப்பு ஆகும். இந்தியாவின் தொழில் மற்றும் சேவைத்துறை நிறுவனங்களை கட்டுப்படுத்தும் முதன்மை பொறுப்பு இந்த அமைச்சரகத்திற்கு உள்ளது. இதன் அமைச்சராக தற்போது அருண் ஜெட்லி பொறுப்பேற்றுள்ளார். \nSection::::நிர்வாகம்.\nஇந்த அமைச்சகம் கீழ்வரும் சட்டங்களின் செயலாக்கத்தை நிர்வகிக்கிறது:\n\nஆகத்து 2013இல் இந்திய நிறுமங்கள் சட்டம், 2013 நிறைவேற்றப்பட்டது. இது பெருநிறுவனங்கள் ஈடுபடும் ஏமாற்றுக்களை கட்டுப்படுத்தும். இந்தியாவில் நிகழ்ந்த சத்தியம் நிறுவன ஊழல் போன்ற கணக்கு மரபு நயக்கேடுகளைத் தவிர்ப்பது இதன் நோக்கமாகும். இது 21வது நூற்றாண்டுப் பிரச்சினைகளை எதிர்கொள்ளவியலாத 1956இன் நிறுமங்கள் சட்டத்திற்கு மாற்றாக அமையும்.\n"}
{"id": "223839", "url": "https://ta.wikipedia.org/wiki?curid=223839", "title": "துர்கா பூஜை", "text": "துர்கா பூஜை\n\nதுர்கா பூஜை (Durga Puja) என்பது பராசக்தியின் வடிவாம் அன்னை துர்கையை ஆராதிக்கும் ஒரு விழாவாகும். ஆண்டுதோறும் சரத் (இலையுதிர் ) காலத்தில் அசுவினி (புரட்டாசி/ஐப்பசி) மாதத்தின் சுக்லபட்ச பிரதமையில் தொடங்கி நவமி வரை அன்னை துர்கா தேவியை வழிபடுவர். இதை துர்கோத்சவம் என்றும் சரத் காலத்தில் வருவதால் சரத் உத்சவம் என்றும் அழைப்பர். துர்கா பூஜை வரும் பட்சம் \"தேவி பட்சம் \" என அழைக்கப்படும். இதற்கு முன் வரும் 15 நாட்கள் \"பித்ரு பட்சம் \" என அழைக்கப்படும். தேவி பட்சம் அசுவினி சுக்ல பிரதமையில் துவங்கி பௌர்ணமி அன்று லட்சுமி பூஜையுடன் நிறைவுறும்.\n\nதுர்கா பூஜை, அன்னை எருமைத்தலை அரக்கனாம் மகிஷாசுரனை வென்றதற்காக கொண்டடபடுகிறது. பல்வேறு பகுதிகளில் அன்னையை மகிஷாசுரமர்தினியாக வணங்குவர் .\n\nதுர்கா பூஜை இந்தியாவின் அனைத்துப் பகுதிகளிலும் கொண்டாடபட்டாலும் மேற்கு வங்கத்தில் மிகப் பெரும் விழாவாகும். ஒடிசா, அசாம், பீகாரிலும் இதை மிகச்சிறப்பாக கொண்டாடுவர். பொது இடங்களில் பந்தல் அமைத்து அன்னையை பூஜிப்பர். கர்நாடகம் , தமிழ் நாடு ,ஆந்திரா, மகாராஷ்டிரா போன்ற மற்ற மாநிலங்களிலும் இதை கொண்டாடுவர் .மேற்கு வங்கத்தில் சஷ்டி தொடங்கி தசமி வரை இதை கொண்டாடுவர் .\n\nSection::::மற்ற பெயர்கள்.\nஇதை மேற்கு வங்கத்தில் அகால போதான் , துர்கோட்சப், பூஜோ, பூஜை என்று அழைப்பர் .வங்க தேசத்தில் \"பகவதி பூஜை \" என்று இதை சொல்வர் .\n\nகர்நாடகத்தில் தசரா, மராட்டியத்தில் நவதுர்கா பூஜை, தமிழகத்தில் நவராத்திரி, ஆந்திரத்தில் பொம்ம கொலுவு என்று வெவ்வேறு பெயர்களில் அழைக்கின்றனர்.\n\nதமிழ்நாட்டில் நவராத்திரி (பொம்மை கொலு)"}
{"id": "223840", "url": "https://ta.wikipedia.org/wiki?curid=223840", "title": "அமரிந்தர் சிங்", "text": "அமரிந்தர் சிங்\n\nகேப்டன் அமரிந்தர் சிங் (பிறப்பு: மார்ச்சு 11, 1942) பஞ்சாபைச் சேர்ந்த இந்திய தேசிய காங்கிரசு அரசியல்வாதி ஆவார். முன்னாள் பாட்டியாலா இராச்சியத்தைச் சேர்ந்த அமரிந்தர் சிங் பஞ்சாபின் முதலமைச்சராகப் பணிபுரிந்துள்ளார். 2014 மக்களவைத் தேர்தலில் பாரதிய ஜனதாக் கட்சியின் பெருந்தலைவரான அருண் ஜெட்லியைத் தோற்கடித்து அமிர்தசரசு இல் இருந்து நாடாளுமன்ற உறுப்பினராக தேர்ந்தெடுக்கப்பட்டுள்ளார்.\n\nSection::::தனி வாழ்க்கை.\nஅமரிந்தர் சிங் புலிகான் மரபுவழிவந்த பாட்டியாலா அரசப் பரம்பரையில் மகாராசா யாதவேந்திர சிங்கிற்கும் மகாராணி மொகீந்தர் கவுருக்கும் மகனாகப் பிறந்தார். தேராதூனில் உள்ள தூன் பள்ளியில் சேர்வதற்கு முன்னதாக வெல்காம் பாய்சுப் பள்ளியிலும் சனாவர் இலாரன்சு பள்ளியிலும் கல்வியைத் துவக்கினார். இவருக்கு ரனீந்தர் சிங் என்ற மகனும் ஜெய் இந்தர் கவுர் என்ற மகளும் உள்ளனர். இவரது மனைவி பிரீநீத் கவுர் 2009-14 காலத்தில் நாடாளுமன்ற உறுப்பினராகத் தேர்ந்தெடுக்கப்பட்டுள்ளார்; அப்போது இந்திய வெளியுறவுத் துறை அமைச்சராக பொறுப்பாற்றி உள்ளார்.\n\nஇவரது அக்காள் எமீந்தர் கவுர் முன்னாள் வெளியுறவுத் துறை அமைச்சர் கே. நட்வர் சிங்கைத் திருமணம் செய்துள்ளார். முன்னாள் நடுவண் காவல்பணி அலுவலரும் சிரோமணி அகாலி தளத்தின் தலைவருமான சிம்ரன்ஜித் சிங் மான் இவருக்கு உறவினர் ஆவார்.\n"}
{"id": "223842", "url": "https://ta.wikipedia.org/wiki?curid=223842", "title": "சோரா சேகல்", "text": "சோரா சேகல்\n\nசோரா சேகல் அல்லது ஜோரா சேகல் (\"Zohra Sehgal\", 27 ஏப்ரல் 1912 – 10 சூலை 2014) இந்தியத் திரைப்பட நடிகையும், நடன இயக்குநரும் ஆவார். சோரா சேகல் 1935 ஆம் ஆண்டில் உதய சங்கரின் நடனக் குழுவில் இணைந்து உள்ளூரிலும், அமெரிக்கா, சப்பான் போன்ற நாடுகளிலும் 8 ஆண்டுகள் நடனமாடினார். 60 ஆண்டுகளுக்கு மேலாகப் பல பாலிவுட் திரைப்படங்களில் நடித்துள்ளார்.\n\nதனது 90ஆவது அகவையில் 2002 ஆம் ஆண்டில் சாலோ இஸ்க் லதாயே என்ற திரைப்படத்தில் முக்கிய பாத்திரமேற்று நடித்திருந்தர். ஆங்கில மொழித் திரைப்படங்களிலும், தொலைக்காட்சி நாடகங்களிலும் இவர் நடித்துள்ளார். பிரித்தானியாவில் ஐடிவி நிறுவனம் தயாரித்த மைன்ட் யுவர் லாங்குவேஜ் என்ற தொலைக்காட்சி நாடகத் தொடரில் நடித்துப் பாராட்டுப் பெற்றவர். தளபதி, உயிரே ஆகிய தமிழ்த் திரைப்படங்களிலும் இவர் நடித்திருக்கிறார். இறுதியாக 2007 ஆம் ஆண்டில் \"பாஜி ஆன் தி பீச்\", \"ஹம் தில் தே சுக்கே சனம்\" ஆகிய இரண்டு திரைப்படங்களில் இவர் நடித்திருந்தார்.\n\n1998 ஆம் ஆண்டில் இவருக்கு பத்மசிறீ விருதும், 2001 இல் காளிதாஸ் சம்மன் விருதும், 2004 இல் சங்கீத நாடக அகாதமி விருதும் வழங்கப்பட்டது. இவரது வாழ்நாள் சாதனைக்காக சங்கீத நாடக அகாதமி கூட்டாளர் விருதும் வழங்கப்பட்டது. 2010 ஆம் ஆண்டில் இந்தியாவின் இரண்டாவது அதியுயர் விருதான பத்ம விபூசண் விருது வழங்கப்பட்டது. இவர் 2014 சூலை 10 இல் புது தில்லியில் இதய நிறுத்தம் காரணமாக தனது 102 வது அகவையில் காலமானார்.\n\n\n"}
{"id": "223846", "url": "https://ta.wikipedia.org/wiki?curid=223846", "title": "பிம்பிரி", "text": "பிம்பிரி\n\nபிம்ப்ரி என்னும் புறநகர்ப் பகுதி மகாராஷ்டிராவின் புனேவிற்கு அருகில் உள்ளது. இது புனே நகரில் வடமேற்குப் பகுதியில் அமைந்துள்ளது. இந்த புறநகர்ப் பகுதி, பிம்பிரி, சிஞ்ச்வடு என்ற இரட்டை நகரங்களைக் கொண்டது. இந்த நகரங்களை பிம்பிரி-சிஞ்ச்வடு மாநகராட்சியினர் ஆளுகின்றனர். பழைய புனே-மும்பை நெடுஞ்சாலை வழியாக, பிம்பிரியில் இருந்து புனே நகருக்கு செல்லலாம்.\n\nSection::::பண்பாடு.\nகுருநானக் ஜெயந்தி, தசரா, பகரானா சாகிப், தீபாவளி, விநாயகர் சதுர்த்தி உள்ளிட்ட விழாக்களைக் கொண்டாடுகின்றனர்.\n\nSection::::தொழிற்சாலைகள்.\nஇங்கு டாட்டா மோட்டார்ஸ், மெர்சிடிஸ் பென்ஸ், பஜாஜ் ஆட்டோ உள்ளிட்ட நிறுவனங்களின் தொழிற்சாலைகள் உள்ளன.\n\nSection::::போக்குவரத்து.\nபிம்பிரியில் போக்குவரத்து வசதிகள் உள்ளன. இந்த நகரத்திற்கு அருகிலேயே புனே விமான நிலையம் அமைந்துள்ளது. இங்கு உள்ள பிம்பிரி ரயில் நிலையத்திற்கு புனே புறநகர் ரயில்கள் வந்து செல்கின்றன. பழைய புனே-மும்பை நெடுஞ்சாலை வழியாக பிற நகரங்களுக்கு செல்லலாம். இங்கே புனே மாநகரப் பேருந்துகளும் இயங்குகின்றன.\n\n"}
{"id": "223848", "url": "https://ta.wikipedia.org/wiki?curid=223848", "title": "பிம்பிரி தொடருந்து நிலையம்", "text": "பிம்பிரி தொடருந்து நிலையம்\n\nபிம்பிரி தொடருந்து நிலையம் மகாராஷ்டிராவில் உள்ள பிம்பிரி நகரில் உள்ளது. இது பிம்பிரி காய்கறிச் சந்தைக்கு அருகில் அமைந்துள்ளது. இது மும்பை தொடருந்து நிலையத்தில் இருந்து புனே தொடருந்து நிலையத்திற்கு செல்லும் வழியில் உள்ளது. இங்கு புனே புறநகர தொடர்வண்டிகள் நின்று செல்கின்றன. இவை தவிர, சின்ஹகாடு விரைவுவண்டியும், சகாயத்ரி விரைவுவண்டியும் நின்று செல்கின்றன. மும்பையில் இருந்து பந்தர்பூருக்கும், சீரடிக்கும், கர்நாடகத்தில் உள்ள பிஜாப்பூருக்கும் செல்லும் பயணியர் வண்டிகளும் நின்று செல்கின்றன.\n\n"}
{"id": "223850", "url": "https://ta.wikipedia.org/wiki?curid=223850", "title": "புனே புறநகர் ரயில்வே", "text": "புனே புறநகர் ரயில்வே\n\nபுனே புறநகர் ரயில்வே என்பது புனே நகரத்தையும், அதன் சுற்றுப்புற ஊர்களையும் இணைக்கும் ரயில் போக்குவரத்து வசதி ஆகும். இது மகாராஷ்டிராவில் உள்ள புணே மாவட்டத்திற்குள் இயங்குகிறது. இதை மத்திய ரயில்வே இயக்குகின்றது. இது இரண்டு வழித் தடங்களில் ரயில்களை இயக்குகிறது. முதல் வழித்தடத்து ரயில்கள், புனேயில் தொடங்கி லோணாவ்ளா வரையிலும் செல்கின்றன. இந்த வழியில் பதினெட்டு ரயில்கள் செல்கின்றன. இரண்டாவது வழித்தடத்தில், புனேயில் தொடங்கி தளேகாவொன் வரையில் சென்று வருகின்றன. இந்த வழியில் ஐந்து ரயில்கள் இயங்குகின்றன. \n\nSection::::புனே - லோணாவ்ளா.\nஇந்த வழித்தடத்தில் இருக்கின்ற ரயில் நிலையங்களைக் கீழே காணவும்.\n\nஇந்த வழித்தடத்தில், புனேயில் இருந்து லோணாவ்ளா செல்லும் ரயில்களும் அவற்றின் வருகை நேரங்களும் கீழே தரப்பட்டுள்ளன.\n\nலோணாவ்ளாவில் தொடங்கி புனே நகரத்திற்கு வந்து சேரும் ரயில்களும் அவை வந்து சேரும் நேரங்களும் தரப்பட்டுள்ளன.\n\nSection::::புனே - தளேகாவொன்.\nஇந்த வழித்தடத்தில் உள்ள ரயில் நிலையங்களைக் கீழே காணவும்.\n\n\nஇந்த வழித்தடத்தில், புணேயில் தொடங்கி தளேகாவொன் செல்லும் ரயில்களும், சென்று சேரும் நேரங்களும் பட்டியலில் தரப்பட்டுள்ளன. அனைத்து ரயில்களும் எல்லா நாட்களிலும் இயங்குகின்றன.\n\nஇந்த வழித்தடத்தில் தளேகாவொனில் இருந்து புனே வரை செல்லும் ரயில்களும் நேரங்களும் பட்டியலில் தரப்பட்டுள்ளன.\n"}
{"id": "223857", "url": "https://ta.wikipedia.org/wiki?curid=223857", "title": "நவ துர்கைகள்", "text": "நவ துர்கைகள்\n\nநவதுர்க்கை (தேவநாகரி:नवदुर्गा)என்பது துர்க்கா தேவியின் ஒன்பது வடிவங்களைக் குறிக்கும். சமசுகிருதத்தில் 'நவ' என்றால் ஒன்பது என பொருள்படும். வேதங்கள் துர்க்கைக்கு ஒன்பது வடிவங்கள் இருப்பதாகக் கூறுகின்றன. சைலபுத்ரி, பிரமசாரிணி, சந்திரகாண்டா, கூஷ்மாண்டா, ஸ்கந்தமாதா, காத்யாயினி, காளராத்திரி, மகாகௌரி, சித்திதாத்திரி என அன்னை ஒன்பது வடிவம் கொண்டிருக்கிறாள். இந்த ஒன்பது வடிவங்களுக்கும் வட இந்தியாவில் நவராத்திரி நாட்களில் பூஜை செய்வர். இந்த ஒன்பது நாட்களும் அன்னையை முறையாக பூஜை செய்தால் அவள் அனைத்து நலன்களும் அள்ளித் தருவாள் என்பது ஐதீகம்.\n\nஇதுவே நவதுர்க்கா தியான சுலோகம் ஆகும்\n\nSection::::சைலபுத்ரி.\nஒன்பது வடிவங்களில் அன்னையின் முதல் வடிவம் சைலபுத்ரி ஆகும். இவளை நவராத்திரியின் முதல் நாளில் வழிபடுகின்றனர். 'சைலபுத்ரி' என்றால் மலைமகள் என பொருள்படும். மலை அரசன் இமவானின் மகளாக இருப்பதாலும் அன்னைக்கு இவ்வாறு ஒரு பெயர் உண்டு. சதி, பார்வதி, பவானி என இவளுக்கு பெயர்கள் உள்ளன. ஹிமவானின் மகளாக உள்ளதால் ஹேமாவதி என்ற பெயரும் இவளுக்கு உண்டு. இவளின் முன் அவதாரத்தில் இவள் தட்சனின் மகளாக பிறந்ததால் 'தாட்சாயினி ' என்றும் கூறுவர்.இவளே பார்வதியாகப் பிறந்து சிவனைத் திருமணம் செய்து கொண்டாள்.\n\nஇவள் ஒன்பது சக்ரங்களில் முதல் சக்கரம் மூலாதாரமாக இருக்கிறாள். யோகிகள் தங்களுடைய யோக சாதனைகளை இவளை வணங்கியே துவங்குவர். அதனால் இவளே முதல் சக்தியாகப் போற்றப்படுகிறாள். இவளின் வாகனம் நந்தி (காளை). இவளின் ஆயுதம் சூலம் ஆகும்.\n\nஇவளுக்கான தியான மந்திரம் :\n\n\"விருஷபம் (நந்தியின்) மேல் ஏரி வருபவளும், சூலத்தை ஆயுதமாக கொண்டவளும், மூன்றாம் பிறையைத் தன்னுடைய கிரீடமாகக் கொண்டவளும், பக்தர்களுக்கு வேண்டிய வரத்தை தரும் யஷஷ்வின்யாம் ஷைல புத்ரி தேவியை வணங்குகின்றேன்\"\n\nசைல புத்ரி கோவில்கள் : A- 40,மர்ஹின காட்,உத்தர பிரதேசம்,இந்தியா\n\nSection::::பிரம்மச்சாரிணி.\nநவராத்திரியின் இரண்டாம் நாளில் அன்னை பிரம்மச்சாரிணியாக வணங்கப்படுகிறாள். 'பிரம்ம' என்றால் தபஸ் என்று பொருள். பிரம்மச்சாரிணி என்றால் 'தப சாரிணி ' என பொருள்படும். இவள் மிகவும் எளிமையாக காட்சி தருபவள். இவளின் வலக் கரத்தில் கமண்டலம் காணப்படும். அன்னைக்கு வாகனம் ஏதும் இல்லை. பூமியில் நடப்பவளாக இவள் காட்சிபடுத்தப்படுகிறாள்.\n\nஇவள் இமாலயத்தில் பிறந்தாள் என கூறுவர். சிவபெருமானை திருமணம் செய்யும் பொருட்டு பல ஆயிரம் ஆண்டுகள் கடுந்தவம் புரிந்தாள். இவளின் தவ உகரம் மூன்று உலகங்களிலும் எதிரொலித்தது. இறுதியில் சிவன் இவளை மணம் புரிந்தார்.\n\nபிரம்மச்சாரிணி நன்றி, அறிவு, ஞானம் ஆகியவற்றின் வடிவானவள். தன்னை வணங்குவோர்க்கு மிகுந்த பொறுமையைத் தர வல்லவள். அவர்கள் தங்களுடைய துன்பமான நேரத்திலும் மணம் தளராது இருக்க அருள்பவள். இவள் அருள் சோம்பலை நீக்கி சுறுசுறுப்பை தரவல்லது.\n\nஉடல் சக்ரங்களில் இவள் 'ஸ்வாதிஷ்தானத்தில் 'இருப்பவள் .இரண்டாம் நாள் யோகிகள் இவளின் அனுக்ராகதால் இந்த சக்ரத்தை அடைவர் .\n\nஇவளுக்கான மந்திரம் :\n\"கமண்டலமும், தண்டமும் தன் தாமரைக் கரத்தில் ஏந்தியவளும் பிரம்மஸ்வரூபம் அடையும் எண்ணம் கொண்டவளுமாம் அன்னை பிரம்மச்சாரிணி எனக்கு அருள வேண்டும்.\"\n\nஇவளுக்கான கோவில்கள்: இந்தியாவின் தென்கோடியில் உள்ள கன்னியாகுமரியில் அன்னை பிரம்மச்சாரிணியாக அருள் செய்கிறாள்.\n\nSection::::சந்திரகாண்டா.\nநவராத்திரி விழாவின் மூன்றாம் நாளில் துர்க்கையை சந்திரகாண்டா என ஆராதனை செய்கின்றனர். இதுவே அன்னையின் மூன்றாம் வடிவம் ஆகும். இவள் நீதியை நிலைநாட்டி சந்திர பிறையை அணிந்தவள் .'சந்திர' என்றால் நிலவு. 'காண்டா' என்றால் மணி என பொருள். சந்திர பிறை இவள் முன் நெற்றியில் மணி போல் இருப்பதால் இவளை 'சந்திர காண்டா' என அழைக்கின்றனர்.\n\nஇவள் மூன்று கண் கொண்டு பத்து கரங்களுடன் காட்சி தருபவள். இவளின் வாகனம் சிங்கம் ஆகும். இவ\n.ளின் இரு கரங்கள் பக்தருக்கு அருள் செய்யும் விதமாக உள்ளன. இவளின் பார்வை பக்தரின் துன்பத்தை போக்கி இன்பம் தர வல்லது. சந்திர காண்டா தேவி போருக்கு தயாரான கோலத்தில் காட்சி தருபவள். அதனால் பக்தரின் துன் பத்தையும் விரைந்து தீர்த்து வைப்பாள்\n\nஇவள் உடல் சக்கரங்களில் 'மணிபூர' சக்ரத்தில் இருப்பவள். நவராத்ரியின் மூன்றாம் நாள் யோக சாதனை செய்வோர் மணிபூரா சக்ரத்தை தேவியின் அருளோடு அடைவர். இதை அடைந்தோர் தெய்வீக சப்தத்தை கேட்பர். மணிபூர சக்ரத்தில் அவர்கள் சிறிது கவனமாக இருப்பர். அதனால் சந்திர காண்டா தேவியின் அருள் அவசியமாகும்.\n\nஅன்னையின் வாகனமாம் சிங்கத்தை போல் இவளை வழிபடுவோர் வீரம் பெறுவார்கள். இவளின் அருள் கிட்டினால் பாவம் அழியும். இவள் கரத்தில் உள்ள மணியின் ஓசை பக்தரை ரட்சிக்கும். இவள் சர்வ சுபிட்சத்தையும் தந்து அருள் செய்வாள் என நம்புகின்றனர்.\n\nஇவளுக்கான தியான மந்திரம் ;\n\n\" சிம்மத்தின் மீது ஏறி வருபவளும், சந்திரகாண்டா என்னும் பெயர் கொண்டவளும், கடும் கோபமும் ஆக்ரோஷமும் கொண்டவளுமாகிய தேவி சந்திரகாண்டா என் மீது கருணை பொழிய வேண்டும்”\n\nஇவளின் கோவில்கள் : சித்ரகந்த குல்லி, வாரணாசி ,உத்தர பிரதேசம்\n\nSection::::கூஷ்மாண்டா.\nநவராத்திரி விழாவின் நான்காம் நாளாம் சதுர்த்தி அன்று அன்னை 'கூஷ்மாண்டா' என்ற வடிவம் கொள்கிறாள். இப்பெயர் மூன்று பகுதிகளை கொண்டது. கு, உஷ்மா, ஆண்டா என்ற இம்மூன்றும் முறையே சிறிய, வெப்பமான, உருண்டை என்ற பொருள் கொண்டது. இதை சேர்த்தால் சிறிய வெப்பமான உருண்டையான உலகை பொருளாக கொள்ளலாம். இதனால் குஷ்மாண்டா என்றால் உலகை படைத்தவள் என்ற பொருள் வரும். அன்னை ஆதிசக்தி துர்கா தேவியின் படைத்தல் உருவம் கூஷ்மாண்டா ஆகும்.\n\nமுன்னொரு காலம் பிரளயம் ஏற்பட்டு உலகெல்லாம் அழிந்து போயிற்று. எங்கும் இருள் சூழ்ந்தது. தேவி கூஷ்மாண்டா அப்போது சிரித்தாள். அதனால் இருள் விலகி ஒளி பிறந்தது என புராணங்கள் கூறுகின்றன. அதனால் இவளே படைப்பின் சக்தி என கூறுவர் .இவள் சூர்ய மண்டலத்தை இயக்குபவள் என்று கூறுவர்\n\nஇவள் அஷ்டபுஜம் (எட்டுகரம்) கொண்டவள். இவளின் வாகனம் சிம்மம் ஆகும். இந்த சிம்மம் தர்மத்தின் வடிவம் ஆகும். இவளின் எட்டுகரங்களில் முறையே பாசம், அங்குசம், வில், சூலம் இருக்கும். இவளின் எட்டாவது கரத்தில் கலசம் உண்டு. இக்கலசம் அஷ்ட சித்தியையும், நவ நிதியையும் பக்தர்களுக்கு தர வல்லது. வட மொழியில் கூஷ்மாண்டம் என்றால் 'பூசணிக்காய் ' என்று ஒரு பொருளும் உண்டு. பூசணிக்காய் போன்ற தியாகத்தால் அன்னை மகிழ்வதால் அவளுக்கு இப்பெயர் வந்தது என கூறுவர்.\n\nஉடல் சக்ரங்களில் இவள் 'அனாஹத ' சக்ரத்தில் இருப்பவள் . இந்நாளில் யோக சாதனை செய்வோர் இவள் அருள் கொண்டு இந்த சக்ரத்தை அடைவர் .இதை அடைந்தோர் உடல் , மன வலிமை பெறுவர்.\n\nகூஷ்மாண்டா தேவியின் அருள் பாவத்தை அழித்து, இன்பத்தை தர வல்லது.\nஇவளுக்கான தியான மந்திரம்:\n\n\"தன் தாமரை போன்ற கரங்களில் இரு கலசம் ஏந்தியவளும் , தன் சிரிப்பால் உலகை சிருஷ்டித்து ,அதை பரிபாலனம் செய்பவளாகிய தேவி குஷ்மாண்டா என் மீது கருணை பொழிவாளாக\"\n\nகூஷ்மாண்டா கோவில்கள் : கதம்பூர், கான்பூர் நகரம், உத்தர பிரதேசம்\n\nSection::::ஸ்கந்த மாதா.\nநவராத்திரி விழாவின் ஐந்தாம் நாளாம் பஞ்சமி அன்று 'ஸ்கந்த மாதா' என்று துர்க்கையை வழிபடுகின்றனர். ஸ்கந்த என்ற சொல் முருகனை குறிக்கும். மாதா என்றால் அன்னை. முருகனின் தாயாக இருப்பதால் ஸ்கந்த மாதா என்று இவளை கூறுவர். தேவர்களுக்கும், மனிதர்களுக்கும் பகையாக விளங்கிய தாரகாசுரனை (சூரபத்மனை) கொன்றவர் தேவசேனாபதியாகிய முருகன். அத்தகைய முருகனின் தாயான இவள் மிகவும் மதிக்கப் படுகிறாள்.\n\nஇவள் நான்கு கரங்களை கொண்டவள். இரண்டு கரங்களில் தாமரை மலரை கொண்டவள். ஒரு கரம் பக்தருக்கு ஆசி வழங்கும். இவளின் மடியில் ஸ்கந்தன் குழந்தை வடிவாக ஆறுமுகத்தோடு காட்சி தருவான். அன்னையை சிங்கம் தாங்கி நிற்கும். இவள் சில நேரங்களில் தாமரை மலர் மீது அமர்ந்து தவம் செய்பவளாக காட்சி தருவாள். அதனால் இவளை 'பத்மாசினி' என்றும் கூறுவர்.\n\nஇவளின் வடிவம் பக்தரை மெய்மறக்க செய்யும். இவள் தூய்மையின் வடிவானவள். இவளை வணங்குவோர் மனமும், ஆத்மாவும் அமைதி பெறும். அவர்கள் தன்னுடைய துக்கங்களை மறப்பர். வாழ்வில் இறை இன்பத்தை அனுபவிப்பர். இவளின் ஆசிகள் உண்மையான வேண்டுதல்களை நிறைவேற்றும். தன்னை நம்புவோரை இவள் என்றும் கைவிட மாட்டாள். இவளின் அருள் மோட்சத்திற்கு இட்டுச் செல்லும் என்று நம்புகின்றனர்.\n\nஇந்நாளில் யோகிகள் 'விசுத்தி' சக்கரத்தை அடைவர். விசுத்தி என்றால் கலப்படம் இல்லாதது, தூய்மையானது என பொருள் வரும். இவள் அருள் கொண்டு இந்த சக்ரத்தை அடைவோரின் மனம் தூய்மையான கருத்துக்களால் நிறையும். இவளை சரண் அடைந்தோரின் மனதில் இருந்து தூய்மையில்லாத கருத்துக்கள் வெளியேறி விடும்.\n\nமற்ற எந்த தேவிகளுக்கும் இல்லாத சிறப்பு இவளுக்கு உண்டு. இவளை வழிபடும் போது நாம் முருகனையும் சேர்த்து வணங்குகிறோம்.\nஇவளின் தியான மந்திரம்\n\n\"தன் இருகரங்களில் தாமரை மலர் ஏந்தியவளும், சிம்மாசனத்தில் அமர்ந்து இருப்பவளும், ஸ்கந்தனின் தாயாகவும் இருக்கும் தேவி துர்க்கையை நான் வணங்குகின்றேன்\"\n\nSection::::காத்யாயனி.\nநவராத்திரி விழாவின் ஆறாம் நாளில் துர்க்கையை காத்யாயனி என்று ஆராதனை செய்வர். முன்னொரு காலத்தில் காதா என்ற முனிவருக்கு காதயா என்ற மகன் இருந்தான். கதா முனி கடும் தவம் செய்து துர்கையை மகளாக பெற்றார். அதனால் இவளுக்கு 'காத்யாயனி' என்ற பெயர் வந்தது. இவளையே மகிஷாசுர மர்த்தினி என்று கூறுவர்.\n\nகாத்யாயினியை மக்கள் மகள் வடிவாக வணங்குகின்றனர். இவளுக்கு அன்பு அதிகம். ஆனால் இவள் தீய சக்திகளை வேரோடு அழிப்பவள். இவள் பாவம் செய்பவரையும், அரக்க சக்திகளையும் கொல்பவள். இவளின் கருணை மக்களின் துயர்களை ஓடச் செய்யும். இவள் நான்கு கரம் கொண்டவள். ஒரு கரம் தாமரை மலர் ஏந்தியும், மறு கரம் ஒளி வீசும் வாள் ஏந்தி காணப்படும். இரண்டு கைகள் பக்தருக்கு அபயம் தரும் விதத்தில் உள்ளன.\n\nயோகிகள் இவள் அருளை துணை கொண்டு ஆறாம் சக்ரமான 'ஆக்ன்யா' சக்ரத்தை அடைவர். இந்த சக்ரத்தை முக்கண் சக்கரம் என்று கூறுவர். இவளின் தியான மந்திரம் :\n\nஒளி வீசும் ஹசூஜ் (வாள்) கொண்டவளும், கம்பீரமான சிம்மத்தில் ஏறி தீய சக்திகளை அழிப்பவளாம் அன்னை\nகாத்யாயனி எனக்கு அருள் செய்ய வேண்டும் .\n\nகாத்யாயனி கோவில்கள் :\n\nSection::::காளராத்திரி.\nநவராத்திரி துர்கா பூஜையின் ஏழாம் நாளில் காளராத்திரியை வழிபடுகின்றனர். துர்கா தேவியின் ஒன்பது வடிவங்களில் மிகவும் பயங்கரமானது காளராத்திரி ரூபம் ஆகும். காள என்றால் நேரம், மரணம், என்றும் ராத்திரி என்றால் இரவு எனவும் பொருள்படும். காளராத்திரி என்றால் காலத்தின் முடிவு என பொருள்படும்.\n\nதுர்க்கையின் வடிவம் எதிரிக்கு அச்சத்தை ஏற்படுத்தக் கூடியது. இவளின் உடல் மழை மேகம் போல் கருமை நிறம் கொண்டது. இவள் நான்கு கரம் கொண்டவள். ஒரு கரத்தில் வஜ்ராயுதமும், மறுகரத்தில் வாளும் இருக்கும். மற்ற இரு கரங்கள் பக்தருக்கு அபயம் தரும். அன்னை கழுதை வாகனத்தில் ஏறி வருபவள். இவளின் பார்வை பட்டாலே பாவம் தொலையும் என்றும், பேய் பிசாசுகள் பயந்து ஓடும் என்றும் நம்புகின்றனர். பக்தருக்கு இவளின் உருவம் பயம் தராது. பக்தருக்கு நன்மை செய்வதால் இவளை 'சுபங்கரி' என்பர்\n\nயோகிகள் இவளின் அருள் கொண்டு ஏழாம் சக்ரமாம் 'சகஸ்ராகாரத்தை' அடைவர்.\nகருணை உடையவளான இவளின் தியான மந்திரம் :\n\n\"நீளமான நாக்கு கொண்டு, கழுதை மீது ஏறி வருபவளும், ஆக்ரோஷமாக இருப்பவளும், பல வண்ணங்களில் ஆபரணம் அணிந்து இருப்பவளுமாகிய பயங்கரியாம் அன்னை காளராத்திரி என்னுடைய அஞ்ஞானம் என்னும் இருளை போக்கி அருள வேண்டும்\"\n\nகாளராத்திரி கோவில்கள்:\n\nSection::::மகாகௌரி.\nநவராத்திரியின் எட்டாம் நாளாம் துர்காஷ்டமி நாளில் துர்க்கையை 'மகாகௌரி' என வழிபடுகின்றனர். மகா என்றால் பெரிய என்று பொருள். கௌரி என்றால் தூய்மையான எனப் பொருள். இவள் மிகுந்த வெண்மையாக இருப்பதால் மகா கௌரி எனப்படுகிறாள். முன்னொரு காலத்தில் பார்வதி சிவனை நோக்கி தவம் செய்த போது அவள் உடல் மண் சூழ்ந்து கருமையானது. அவளின் தவத்தால் மகிழ்ந்த ஈசன் அவளை மணம் செய்து கொள்வதாக உறுதி அளித்தார். அதற்கு முன் தேவியை அவர் கங்கை நீரால் நீராட்டினார். அதனால் தேவியின் உடல் பால் போல வெண்மையானது. இவளே மகாகௌரி.\n\nஇவள் நான்கு கரம் கொண்டவள். ஒரு கரம் சூலத்தையும், மறு கரம் மணியையும் தங்கி நிற்கும். மற்ற இரு கரங்கள் பக்தருக்கு அபயம் தரும் வகையில் உள்ளன. இவளின் வாகனம் வெண்மையான காளை ஆகும். இவளின் அருள் கிட்டினால் நம் வாழ்வு வசந்தமாகும். இவள் பக்தர்களின் பிரார்த்தனைகளை விரைவில் நிறைவேற்றுவாள் என நம்புகின்றனர்.\n\nஇவள் உடல் சக்கரங்களில் 'ஸ்வாதிஷ்டானமாய்' இருப்பவள். யோகிகள் இவளின் ஆசி கொண்டு இந்த சக்கரத்தை அடைவர். துர்க்கையின் வாகனம், ஆபரணம் என அனைத்தும் வெண்மையாக இருக்கும். இவளின் தியான மந்திரம்:\n\n\"வெண்மையான காளையின் மீது ஏறி வருபவளும், தூய்மையான வெண்ணிற ஆடை அணிந்தவளும், தூய்மையானவளும், மகாதேவரின் நாயகியாம் அன்னை மகா கௌரி எனக்கு அனைத்து நலன்களையும், வளங்களையும் தர பிரார்த்தனை செய்கிறேன் \"\n\nமகாகௌரி கோவில்கள் : கண்க்ஹல், ஹரித்வார், உத்தரகாண்ட் மாநிலம்\n\nSection::::சித்திதாத்ரி.\nநவராத்திரி விழாவின் இறுதி நாளாம் மகா நவமி அன்று 'சித்தி தாத்ரி'யை ஆராதனை செய்வர். சித்தி என்றால் சக்தி என்றும் தாத்ரி என்றால் தருபவள் என்றும் பொருள். சித்திதாத்ரி என்றால் பக்தருக்கு அனைத்து சித்திகளையும் தருபவள் என்று பொருள். மார்கண்டேய புராணத்தின்படி எட்டு விதமான சித்திகள் -அணிமா, மகிமா, கரிமா, லஹிமா, ப்ராப்தி, பிரகாமியம், வாசித்வம், ஈசத்வம் என எட்டு விதமான சித்திகளையும் பக்தருக்கு தருபவள் இவள்.\n\nசித்திதாத்ரி தாமரை மலரில் அமர்ந்து இருப்பவள். நான்கு கரம் கொண்டு இருக்கும் இவள் இடது கரத்தில் கதை, சக்ரம் கொண்டும், வலக் கரத்தில் தாமரை, சங்கு ஏந்தியவள். சித்திதாத்ரியின் வாகனம் சிங்கம். தேவி புராணம் சிவன் இவளை வழிபாடு செய்து அனைத்து சித்திகளையும் பெற்று 'அர்த்தநாரீஸ்வரர்' ஆனார் என கூறுகிறது.\n\nஇவளின் அருள் யோகிகளுக்கு அனைத்து சித்திகளையும் தரும். நவராத்ரியின் எட்டு நாட்களில் மற்ற அனைத்து சித்திகளையும் அடைந்த அவர்கள் இவள் அருளால் பேரானந்தம் என்னும் பேற்றை எய்துவர்.\n\nநவராத்திரியின் மற்ற எட்டு நாட்களில் துர்கைகளை முறைப்படி பூஜை செய்யும் பக்தன் இறுதி நாளில்\nசித்திதாத்ரி பூஜை செய்வான். இவளை வழிபட்டால் மனதில் உள்ள ஐயம் நீங்கும். எல்லாமும் ஒரு மகா சக்தியில் இருந்து தோன்றியதே என்ற தத்துவத்தை உணர வைப்பவள் இவள். இவளை வழிபடுவோர் பேரானந்தத்தை அடைவர். அவர்களுக்கு தேவை என்ற ஒன்று இருக்காது. அவன் அம்பிகையின் கருணை மழையில் நனைவான். அவனுக்கு வேறு எதுவும் தேவைப்படாது.\n\nசித்திதாத்ரி தேவியை எந்நேரமும் மனிதர், தேவர், முனிவர், யட்சர், கிங்கரர் வழிபடுவர். இவள் அருள் மோட்சத்தின் பாதையை நமக்கு காட்டும். இவளுக்கான தியான மந்திரம்\n\n\" சித்தர், கந்தர்வர், தேவர், முனிவர், மனிதர், யட்சர் என அனைவராலும் வணங்கப் படுபவளும்,என்றும் வெற்றி ஒன்றையே பெறும் தேவி சித்திதாத்ரி என்னுடைய அனைத்து செயல்களிலும் ஜெயத்தை தர வேண்டும்\"\n\n"}
{"id": "223861", "url": "https://ta.wikipedia.org/wiki?curid=223861", "title": "ஏழாம் கிரகோரி (திருத்தந்தை)", "text": "ஏழாம் கிரகோரி (திருத்தந்தை)\n\nதிருத்தந்தை ஏழாம் கிரகோரி (; 1015/1028 – 25 மே 1085), என்பவர் கத்தோலிக்கத் திருச்சபையின் திருத்தந்தையாக 2 ஏப்ரல் 1073 முதல் 1085 இல் தனது இறப்பு வரை இருந்தவர் ஆவார். இவரின் இயற்பெயர் \"சொவானா நகரின் ஹில்டப்ராண்தோ\" என்பதாகும் ().\n\nகத்தோலிக்கத் திருச்சபையினைச் சீர்திருத்த முயன்றவர்களில் இவர் மிகவும் குறிக்கத்தக்கவர் ஆவார். புனித உரோமைப் பேரரசர் நான்காம் ஹென்றிக்கும் இவருக்கும் இடையே நிகழ்ந்த \"ஆயர்நிலை திருப்பொழிவுக்கு ஆட்களை தேர்வுசெய்யும் அதிகாரம் குறித்த சச்சரவில்\" (Investiture Controversy) திருத்தந்தைக்கு இருந்த அதிகாரத்தை இவர் நிலைநாட்டினார். இதை ஏற்காத நான்காம் ஹென்றியினை திருச்சபையின் முழு உறவு ஒன்றிப்பிலிருந்து மூன்று முறை நீக்கினார். இதனால் மூன்றாம் கிளமெண்டினை ஹென்றி எதிர்-திருத்தந்தையாக நியமித்தார். திருத்தந்தைத் தேர்தலுக்கான புதிய வழிமுறைகளைச் சட்டமாக்கினார்.\n\nதிருப்பட்டங்கள் காசுக்கு விற்றதைக் கடுமையாக இவர் எதிர்த்தார். குருக்கள் கற்பு நிலை வாக்கு அளித்து திருமணமாகாமல் வாழ வேண்டும் என்று இருந்த சட்டத்தை இவர் கடுமையாக நடைமுறைப்படுத்தினார். இவர் தனது அதிகாரத்தை கடுமையாக நடைமுறைப்படுத்தியதால் பலரின் வெறுப்புக்கு ஆளானார்.\n\nதிருத்தந்தை ஏழாம் கிரகோரிக்கு பதின்மூன்றாம் கிரகோரி 1584 இல் முத்திப்பேறு பட்டமும், 1728இல் திருத்தந்தை பதின்மூன்றாம் பெனடிக்ட் புனிதர் பட்டமும் அளித்தனர்.\n"}
{"id": "223862", "url": "https://ta.wikipedia.org/wiki?curid=223862", "title": "புனே சந்திப்பு தொடருந்து நிலையம்", "text": "புனே சந்திப்பு தொடருந்து நிலையம்\n\nபுனே தொடருந்து நிலையம் என்பது புனேயில் உள்ள முக்கிய தொடருந்து நிலையம் ஆகும். இது மும்பை - சென்னை வழித்தடத்தில் அமைந்துள்ளது. இங்கே இருந்தே புனே - பெங்களூரு ரயில் பாதை தொடங்குகிறது. இந்த நிலையத்தில் நின்று செல்லும் அனைத்து ரயில்களும் இந்திய இரயில்வேயினால் இயக்கப்படுகின்றன. புனேயில் இருந்து இந்தியாவின் அனைத்துப் பகுதிகளுக்கும் ரயில்கள் உள்ளன.\n\nSection::::புறநகர் ரயில்கள்.\nபுனே நகரத்தையும், அதன் சுற்றுப்புற ஊர்களையும் இணைக்கும் ரயில் போக்குவரத்து வசதியை புனே புறநகர் ரயில்வே மேற்கொள்கிறது. இது இரண்டு வழித் தடங்களில் தொடர்வண்டிகளை இயக்குகிறது. முதல் வழித்தடத்து தொடர்வண்டிகள், புனேயில் தொடங்கி லோணாவ்ளா வரையிலும் செல்கின்றன. இந்த வழியில் பதினெட்டு வண்டிகள் செல்கின்றன. இரண்டாவது வழித்தடத்தில், புனேயில் தொடங்கி தளேகாவ் வரையில் சென்று வருகின்றன. இந்த வழியில் ஐந்து தொடர்வண்டிகள் இயங்குகின்றன.\n\n"}
{"id": "223865", "url": "https://ta.wikipedia.org/wiki?curid=223865", "title": "சிவாஜி நகர் தொடருந்து நிலையம்", "text": "சிவாஜி நகர் தொடருந்து நிலையம்\n\nசிவாஜி நகர் தொடருந்து நிலையம் புனேயின் சிவாஜி நகர் பகுதியில் உள்ளது. இங்கு புனேயின் புற நகர் ரயில்கள் நின்று செல்கின்றன. இது இரண்டு நடைமேடைகளைக் கொண்டது. இங்கு மும்பையில் இருந்து புனே நகருக்கு வரும் ரயில்கள் நின்று செல்கின்றன. இந்த நிலையத்திற்கு அருகில் புனே நகரின் அமர்வு நீதிமன்றம், புனே மாநகராட்சி அலுவலகம், பொறியியல் கல்லூரி ஆகியன உள்ளன. இந்த ரயில் நிலையத்தின் பின்புறத்தில் பழைய மும்பை - புனே சாலை உள்ளது. இங்கிருந்து 2 கிலோமீட்டர் தொலைவில் புனே ரயில் நிலையம் உள்ளது.\n\nSection::::புறநகர தொடருந்துகள்.\nஇங்கிருந்து லோணாவ்ளாவுக்கு இரண்டு தொடர்வண்டிகள் செல்கின்றன. அங்கிருந்து இரண்டு தொடர்வண்டிகள் திரும்பி வருகின்றன. \n"}
{"id": "223870", "url": "https://ta.wikipedia.org/wiki?curid=223870", "title": "தளேகாவ் தொடருந்து நிலையம்", "text": "தளேகாவ் தொடருந்து நிலையம்\n\nதளேகாவ் தொடருந்து நிலையம் மும்பை - புனே ரயில் போக்குவரத்து வழித்தடத்தில் அமைந்துள்ளது. புனேவின் புறநகர் தொடருந்துகள் நிற்கும் முக்கியமான நிலையங்களில் இதுவும் ஒன்று. புனே - தளேகாவொன் தடத்தில் செல்லும் தொடர்வண்டிகளும் இங்கே வந்தடைகின்றன.\n\n\n\n\n"}
{"id": "223874", "url": "https://ta.wikipedia.org/wiki?curid=223874", "title": "லோணாவ்ளா தொடருந்து நிலையம்", "text": "லோணாவ்ளா தொடருந்து நிலையம்\n\nலோணாவ்ளா தொடருந்து நிலையம் (Lonavla Railway Station) லோணாவ்ளா நகரத்தில் உள்ளது. இந்த நகரம் மகாராஷ்டிராவில் உள்ள மலை நகரம் என்பது குறிப்பிடத்தக்கது. புனே - லோணாவ்ளா வழித்தடத்தில் இயங்கும் தொடர்வண்டிகள் இங்கிருந்து கிளம்புகின்றன. புனே- லோணாவ்ளா வழித்தடத்தில் 17 புறநகர தொடர்வண்டிகள் இயங்குகின்றன. இங்கு மும்பை – புனே விரைவுவண்டி நின்று செல்லும்.\n\n"}
{"id": "223878", "url": "https://ta.wikipedia.org/wiki?curid=223878", "title": "டைகர் ஷெராப்", "text": "டைகர் ஷெராப்\n\nடைகர் ஹேமந்த் ஷெராப் (பிறப்பு: மார்ச் 2, 1990) ஒரு இந்தியத் திரைப்பட நடிகர். இவர் பாலிவுட் மற்றும் தமிழ் திரைப்பட நடிகர் ஜாக்கி செராப்வின் மகன் ஆவார். இவர் சஜித் நதியத்வாலா இயக்கிய ஹீரோபாண்டி என்ற திரைப்படத்தின் மூலம் கதாநாயகானாக அறிமுகமானார்.\n\nSection::::ஆரம்பகால வாழ்க்கை.\nடைகர் ஷெராப் மார்ச் 2, 1990ம் ஆண்டு மும்பையில் பிறந்தார். இவரின் தந்தை ஜாக்கி செராப் மற்றும் தாயார் ஆயிஷா தத் ஆவார். இவருக்கு கிருஷ்ணா காசாளர் என்ற ஒரு சகோதரி உள்ளார்.\n\nSection::::நடிப்புத் தொழில்.\nஇவர் 2014ம் ஆண்டு சஜித் நதியத்வாலா இயக்கிய ஹீரோபாண்டி என்ற திரைப்படத்தில் கதாநாயகானாக அறிமுகமானார். இந்த திரைப்படத்தில் இவருக்கு ஜோடியாக நடிகை கிரிடி சனன் நடித்துள்ளார்.\n"}
{"id": "223879", "url": "https://ta.wikipedia.org/wiki?curid=223879", "title": "ஹீரோபாண்டி", "text": "ஹீரோபாண்டி\n\nஹீரோபாண்டி இது 2014ஆம் ஆண்டு வெளியான பாலிவுட் அதிரடி-காதல் திரைப்படம் ஆகும். இந்தத் திரைப்படத்தில் கதாநாயகனாக டைகர் ஷெராப் மற்றும் கதாநாயகியாக நடிகை கிரிடி சனன் நடித்துள்ளார்கள். இது 2008ஆம் ஆண்டு வெளியான பாருகு என்ற தெலுங்கு திரைப்படத்தின் மறுதயாரிப்பாகும். இந்தத் திரைப்படத்தில் பிரகாஷ் ராஜ் முக்கியவேடத்தில் நடித்துள்ளார்.\n\n"}
{"id": "223881", "url": "https://ta.wikipedia.org/wiki?curid=223881", "title": "காளிதாஸ் சம்மன் விருது", "text": "காளிதாஸ் சம்மன் விருது\n\nகாளிதாஸ் சம்மன் (\"Kalidas Samman\", ) என்பது இந்தியாவின் மத்தியப் பிரதேச அரசு ஆண்டு தோறும் வழங்கும் மதிப்பு மிக்க ஒரு கலைத்துறை விருது ஆகும். இவ்விருது பண்டைய இந்திய சமக்கிருதக் கவி காளிதாசரின் பெயரில் வழங்கப்படுகிறது. 1980 ஆம் ஆண்டு முதல் இவ்விருது வழங்கப்பட்டு வருகிறது.\n\n1986-87 முதல் செவ்விசை, செந்நெறி நடனம், அரங்கு, மற்றும் நெகிழிக் கலை (\"plastic arts\") ஆகிய நான்கு கலைப்பிரிவுகளில் ஒவ்வொருவருக்கும் ரூ. 200,000 பரிசாக வழங்கப்படுகிறது. மத்தியப் பிரதேச ஆளுநரால் நியமிக்கப்படும் ஐந்து பேரடங்கிய குழு விருதாளர்களைத் தேர்ந்தெடுக்கிறது.\n\nSection::::விருதாளர்கள்.\nகாளிதாஸ் சம்மன் விருது பெற்றோர்:\n"}
{"id": "223883", "url": "https://ta.wikipedia.org/wiki?curid=223883", "title": "இம்ரான் அப்பாஸ் நக்வி", "text": "இம்ரான் அப்பாஸ் நக்வி\n\nஇம்ரான் அப்பாஸ் நக்வி () (பிறப்பு: அக்டோபர் 15, 1982) ஒரு பாக்கிஸ்தான் நாட்டு தொலைக்காட்சி நடிகர் மற்றும் விளம்பர நடிகர். இவர் 2003ஆம் ஆண்டு உம்ராவ் ஜான் அடா என்ற தொலைக்காட்சித் தொடரின் மூலம் நடிப்புத் துறைக்கு அறிமுகமானார். அதைத் தொடர்ந்து ராஷ்டி டில் கே, அபி அபி, மாலால், பார், நூர் பானு உள்ளிட்ட பல தொடர்களிலும், அஞ்சுமான், கிரியேசர் 3டி உள்ளிட்ட சில திரைப்படங்களிலும் நடித்துள்ளார்.\n\nSection::::ஆரம்பகால வாழ்க்கை.\nஅப்பாஸ் அக்டோபர் 15, 1982ஆம் ஆண்டு பாகிஸ்தானிலுள்ள இஸ்லாமாபாத்தில் பிறந்தார்.\n\n"}
{"id": "223893", "url": "https://ta.wikipedia.org/wiki?curid=223893", "title": "ஆறுமுகம் கனகரத்தினம்", "text": "ஆறுமுகம் கனகரத்தினம்\n\nஆறுமுகம் கனகரத்தினம் (\"Arumugam Canagaratnam\" (1873 - ) இலங்கைத் தமிழ் வழக்கறிஞரும், அரசியல்வாதியும், இலங்கை சட்டவாக்கப் பேரவை உறுப்பினரும் ஆவார்\n\nSection::::வாழ்க்கைச் சுருக்கம்.\nகனகரத்தினம் யாழ்ப்பாணம் அரியாலையைச் சேர்ந்த விசுவநாதன் ஆறுமுகம் என்பவருக்கு 1873 ஆம் ஆண்டில் பிறந்தார். இவர் வழக்கறிஞர் ஏ. கதிரவேலு, மருத்துவர் ஏ. பொன்னம்பலம் ஆகியோருடன் பிறந்தவர். யாழ்ப்பாணம் மத்திய கல்லூரி, மற்றும் கொழும்பு உவெசுலி கல்லூரி ஆகியவற்றில் கல்வி பயின்றார். கல்கத்தாவில் உயர் கல்வி கற்றார்.,\n\nஇலங்கை அரசின் அமைச்சராக இருந்த கதிரவேலு சிற்றம்பலம் கனகரத்தினத்தின் மருமகன் ஆவார்.\n\nSection::::பணி.\nஉயர் கல்வியை முடித்துக் கொண்ட கனகரத்தினம் வழக்கறிஞராகப் பணியாற்றினார். 1920களில் கிராமியக் கல்வி அபிவிருத்தி வாரியத்தின் தலைவராகப் பணியாற்றினார். அத்துடன் யாழ்ப்பாண மாநகரசபைத் தலைவராகவும் இருந்தார். 1924 சட்டவாக்கப் பேரவைத் தேர்தலில் வட மாகாணத் தெற்குத் தொகுதியில் இருந்து போட்டியிட்டு வெற்றி பெற்று சட்டமன்ற உறுப்பினரானார்.\n\nSection::::சமூகப் பணி.\nஇலங்கைப் பல்கலைக்கழகம் ஒன்றை நிறுவுவதற்கு இவர் முன்னின்று உழைத்தார். \"த சிலோன் பேட்ரியட்\" என்ற ஆங்கிலத் தேசிய வாரப் பத்திரிகை ஒன்றை நடத்தினார். தனது சொந்த செலவில் யாழ்ப்பாணத்தில் ஸ்டான்லி கல்லூரி என்ற பெயரில் உயர்தரப் பாடசாலை ஒன்றை நிறுவினார். இப்பாடசாலைக்கு அதன் நிறுவனரின் நினைவாக கனகரத்தினம் மத்திய மகா வித்தியாலயம் எனப் பின்னர் பெயரிடப்பட்டது. இவரது நினைவாக யாழ்ப்பாணத்தின் சாலை ஒன்று கனகரத்தினம் வீதி என்ற பெயருடன் விளங்குகிறது.\n"}
{"id": "223895", "url": "https://ta.wikipedia.org/wiki?curid=223895", "title": "கட்கி தொடருந்து நிலையம்", "text": "கட்கி தொடருந்து நிலையம்\n\nகட்கி ரயில்வே நிலையம் மும்பை - புனே ரயில் வழித்தடத்தில் உள்ளது. இது இந்திய ரயில்வேயின் மத்திய கோட்டத்திற்கு உட்பட்டது. சின்ஹாகாத் விரைவுவண்டி, சகாயத்ரி விரைவுவண்டி, டெக்கன் விரைவுவண்டி, கோய்னா விரைவுவண்டி ஆகியன இங்கு நின்று செல்கின்றன. இதற்கு அருகில் புனே தொடருந்து நிலையம் உள்ளது. வான்வழிப் போக்குவரத்துக்கு, அருகிலுள்ள புனே சர்வதேச விமான நிலையத்திற்கு செல்லலாம். இது கட்கி சந்தைக்கு அருகில் உள்ளது.\n\n\n\n"}
{"id": "223896", "url": "https://ta.wikipedia.org/wiki?curid=223896", "title": "பொதுநலவாய விளையாட்டுக்கள் கூட்டமைப்பு", "text": "பொதுநலவாய விளையாட்டுக்கள் கூட்டமைப்பு\n\nபொதுநலவாய விளையாட்டுக்கள் கூட்டமைப்பு (\"Commonwealth Games Federation\", CGF) பொதுநலவாய விளையாட்டுக்களை கட்டுப்படுத்தவும் வழிநடத்தவும் உருவான பன்னாட்டு அமைப்பு ஆகும். இந்த விளையாட்டுப் போட்டிகள் குறித்த அனைத்து விடயங்களுக்கும் இந்த அமைப்பே பொறுப்பானதாகும்.\nSection::::அமைப்பு.\nஇக்கூட்டமைப்பு \"பொதுச்சபை\" மற்றும் \"செயல் வாரியம்\" மூலம் செயல்படுகிறது:\n\nSection::::பொதுச்சபை.\nபொதுநலவாய விளையாட்டுக்கள் கூட்டமைப்பின் முழுமையான அதிகாரமும் பொறுப்பும் பொதுச்சபைக்கு உள்ளது. எந்த நகரமும் எந்த உறுப்பினர் சங்கமும் விளையாட்டுக்களை ஏற்று நடத்தும் போன்ற முடிவுகளை வாக்கெடுப்பின் மூலம் எடுக்கும் அதிகாரம் பொதுச்சபைக்கு உள்ளது. ஒவ்வொரு உறுப்பினர் நாட்டின் 'பொதுநலவாய விளையாட்டுச் சங்கத்திற்கும்' (CGA) மூன்று அல்லது அதற்கு மேற்பட்ட சார்பாளர்கள் இப்பொதுச்சபையில் அங்கம் வகிக்கின்றனர்; தவிர செயல் வாரிய உறுப்பினர்கள், துணைப் புரவலர், வாழ்நாள் துணைத் தலைவர்கள் ஆகியோரும் இப்பொதுச்சபை உறுப்பினர்கள் ஆவர். \n\nபொதுச்சபையின் அமர்வுகளுக்கு பொதுநலவாய விளையாட்டுக்கள் கூட்டமைப்பின் தலைவர் தலைமை தாங்குகிறார். வாக்கெடுப்புகளில் அவைத்தலைவருக்கும் ஒவ்வொரு பொதுநலவாய விளையாட்டுச் சங்கத்திற்கும் ஒரு வாக்கு உண்டு. துணைப்-புரவலர், வாழ்நாள் துணைத்-தலைவர்கள், செயல் வாரியம், ஒரு பொதுநலவாய விளையாட்டுப் போட்டிகளை ஒருங்கிணைக்கும் குழுவின் உறுப்பினர்கள் மற்றும் தலைவரால் அழைக்கப்பட்ட நோக்காளர்கள் சபை விவாதங்களில் பங்கேற்கலாம்; ஆனால் வாக்களிக்க இயலாது. \n\nSection::::செயல் வாரியம்.\nபொதுச்சபையின் உறுப்பினர் சங்கங்களின் சார்பாளர்களால் செயல் வாரியம் அமைக்கப்படுகிறது; இது விளையாட்டுப் போட்டிகள் தொடர்பில் பொதுச்சபை சார்பாக அதன் அதிகாரத்துடன் இயங்குகிறது. செயல்வாரியத்தில் \"பணிநிமித்தம்\" துணைப்-புரவலர் (தற்போது, இளவரசர் எட்வர்டு), தலைவர், கூட்டமைப்பின் ஆறு அலுவலர்கள் மற்றும் கூட்டமைப்பின் ஆறு மண்டலங்களின் (ஆப்பிரிக்கா, அமெரிக்காக்கள், ஆசியா, கரிபியன், ஐரோப்பா, ஓசியானியா) சார்பாக அந்த மண்டலங்களின் துணைத்தலைவர்கள் உறுப்பினர்களாக இருக்கின்றனர்.\n\nசெயல் வாரிய உறுப்பினர்களில் சிலர் தேர்ந்தெடுக்கப்படுகின்றனர்; சிலர் நியமிக்கப்படுகின்றனர். பொதுவாக தாங்கள் பொறுப்பேற்கும் நாளிலிருந்து அடுத்த பொதுநலவாய விளையாட்டுக்கள் முடிந்து அடுத்தாண்டு பொதுச்சபை அமர்வு கலையும் வரை பணி புரிகின்றனர். சிலர் மீண்டும் தேர்ந்தெடுக்கப்படலாம் அல்லது மீண்டும் நியமிக்கப்படலாம். துணைப்-புரவலர் பொதுச்சபையால் தேர்ந்தெடுக்கப்பட்டு அவரது வாழ்நாள் முழுமையும் பணியில் உள்ளார். \n\n"}
{"id": "223899", "url": "https://ta.wikipedia.org/wiki?curid=223899", "title": "தாபோடி தொடருந்து நிலையம்", "text": "தாபோடி தொடருந்து நிலையம்\n\nதாபோடி தொடருந்து நிலையம் புனே புறநகர் தொடர்வண்டி நிலையங்களில் ஒன்று. புனே - லோணாவ்ளா வழித்தடத்தில் செல்லும் அனைத்து தொடர்வண்டிகளும் இங்கு நின்று செல்கின்றன. மேலும், புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடத்தில் செல்லும் ரயில்களும் நின்று செல்கின்றன.\n\nகீழ்க்காணும் பயணியர் தொடர்வண்டிகள் இங்கு நின்று செல்கின்றன.\n\nஇந்த நிலையத்திற்கு அருகில் உள்ள சுற்றுப்புறங்களில் தாபோடி, புகேவாடி, சங்வி, பிம்ப்ரி-சிஞ்ச்வடு, நவி சங்வி ஆகியன குறிப்பிடத் தக்கவை.\n\n"}
{"id": "223904", "url": "https://ta.wikipedia.org/wiki?curid=223904", "title": "பண்டரிபுரம்", "text": "பண்டரிபுரம்\n\nபந்தர்ப்பூர் அல்லது பண்டரிபுரம் என்பது மகாராஷ்டிராவில் உள்ள நகரம். இந்த நகரம் பீமா ஆற்றின் கரையில் உள்ளது. இது சோலாப்பூர் மாவட்டத்திற்கு உட்பட்டது. இங்கு உள்ள விட்டலர் கோயில் இந்துக்களின் முக்கிய வைணவத் திருத்தலங்களில் ஒன்று. இங்கு ஒரு லட்சத்துக்கும் அதிகமான மக்கள் வாழ்கின்றனர்.\n\n\nபீமா நதிக்கரையில் அமைந்துள்ள பண்டரிபுரம், மகாராஷ்டிராவின் ஆன்மிகத் தலைநகரம். இந்தப் புனிதத்தலத்தில் பீமா நதி சந்திர பிறையைப் போல வளைந்து செல்வதால், அந்த நதி இங்கு சந்திரபாகா நதி எனப்பட்டது. சந்திரபாகா என்றால், பிறைச் சந்திரன் என்று பொருள். \n\nஇந்தச் சந்திரபாகா நதிக்கரையில் ஸ்ரீகிருஷ்ணன், பாண்டுரங்கன் என்ற திருநாமத்துடன், தனது மனைவி ருக்மிணியுடன் எழுந்தருளியிருக்கிறான். ஸ்ரீகிருஷ்ணன் பண்டரிநாதனாகக் கோயில் கொண்டதற்குப் பின்னணியில் சுவாரசியமானதொரு புராண நிகழ்வு பொதிந்திருக்கிறது.\n\nமகாராஷ்டிராவில் வசித்து வந்த ஜானுதேவர், சத்யவதி தம்பதிக்குப் பிறந்த மகன் புண்டரீகன். பெற்றோரிடம் மிகுந்த மரியாதையும் பக்தியுமாக இருந்தவன், திருமணத்துக்குப் பின் மனைவியின் பேச்சால் அவர்களை அவமதிக்கத் துவங்கினான். மனம் நொந்து, பெற்றோர் காசி யாத்திரைக்குப் புறப்பட்டனர்.\n\n'அவர்கள் மட்டும் எப்படிப் போகலாம்? நாமும் போக வேண்டும்’ என்று பிடிவாதம் பிடித்தாள், புண்டரீகனின் மனைவி. காசி போகும் குழுவில் அவர்களும் சேர்ந்தனர். பெற்றோர் நடந்து வர, புண்டரீகனும் அவன் மனைவியும் குதிரையில் சவாரி செய்தனர். தவிர, பெற்றோரை எல்லோர் எதிரிலும் அவமரியாதை செய்யவும் புண்டரீகன் தயங்கவில்லை.\n\nஅவர்கள் எல்லோரும் குக்குட முனிவரின் ஆசிரமத்தில் தங்கி ஓய்வெடுத்தனர். விடியும் நேரத்துக்குச் சற்று முன்பாக, நைந்து போன ஆடைகளில் அழுக்கும் அருவருப்பான தோற்றமுமாக அழகான யுவதிகள் பலர் ஆசிரமத்துக்குள் நுழைவ தைப் புண்டரீகன் பார்த்தான். அவர்கள் ஆசிரமத்தின் தரையைச் சுத்தம் செய்தனர். முனிவரின் உடைகளைத் துவைத்தனர். கிணற்றிலிருந்து தண்ணீர் இறைத்து வைத்தனர். முனிவரின் அறையிலிருந்து வெளிப்பட்டபோது, அவர்கள் மிகச் சுத்தமான உடைகளைத் தரித்து, தூய்மையின் அம்சங்களாக விளங்கினர்.\n\nஎன்ன நடக்கிறது என்று புரியாமல் புண்டரீகன் தவித்தான். மறுநாள், அப்பெண்கள் அழுக்காக ஆசிரமத்துக்குள் வந்ததைக் கவனித்தவன், வேலைகளை முடித்துவிட்டுத் தூய்மையாக வெளியே வந்தபோது, அவர்களை மறித்துப் பாதங்களில் விழுந்தான்.\n\n'நீங்கள் யார்?' என வினவினான்.\n\n'கங்கை, யமுனை, சரஸ்வதி போன்ற பல புண்ணிய நதிகள் நாங்கள். மற்றவர் தங்கள் பாவங்களையெல்லாம் எங்களிடம் இறக்கி வைத்துவிட்டுத் தூய்மை பெறுகிறார்கள். தினமும் அந்தப் பாவங்களைக் களைய நாங்கள் இந்த ஆசிரமத்துக்கு வருகிறோம். தன்\n\nபெற்றோரை தெய்வங்களாக எண்ணிப் பார்த்துக்கொள்ளும் குக்குட முனிவருக்கு சேவை செய்வதால், எங்கள் பாவங்கள் கழுவப் படுகின்றன. மீண்டும் தூய்மையடைந்து திரும்பு கிறோம்' என்று சொல்லி, அவர்கள் மறைந்தார்கள்.\n\nஅக்கணமே புண்டரீகன் மனம் திருந்தினான். பெற்றோருக்குச் சேவை செய்வதையே தலையாய கடமையாகக் கொண்டான்.\n\nஇந்தப் புண்டரீகனை அகிலத்துக்கு அறிமுகப் படுத்த எண்ணி, தக்கதொரு தருணத்தை எதிர் பார்த்துக் காத்திருந்தான் கிருஷ்ணன்.\n\nஒருமுறை...\n\nகிருஷ்ணன், ராதையுடன் குலவிக்கொண்டிருந் ததைப் பார்த்து, ருக்மிணி அவனிடம் கோபித்துக்கொண்டு, (தண்டிர்)வனத்துக்கு வந்து, தனித்திருந்தாள். அவளைச் சமாதானப்படுத்தி, மீண்டும் துவாரகைக்கு அழைத்துச் செல்லப் புறப்பட்டான் கிருஷ்ணன்.\n\nவழியில், பெற்றோர்க்குச் சேவை செய்யும் மைந்தனை அவளுக்குக் காட்ட எண்ணி, புண்டரீகனின் குடில் வாயிலில் நின்று தண்ணீர் கேட்டான். அங்கு மழை பெய்து, சேறும் சகதியுமாக இருந்தது. உள்ளேயிருந்து புண்டரீகன் ஒரு செங்கல்லைத் தூக்கிப் போட்டான்.\n\n'சற்று நேரம் அதன் மேலே நில்லுங்கள். என் பெற்றோருக்கான பணிவிடைகளை முடித்துவிட்டு உங்களைக் கவனிக்கிறேன்' என்றான்.\n\nஅதன்படியே, தனது பெற்றோர் சேவையை முடித்துக்கொண்டு புண்டரீகன் அவர்களை அண்டினான். வந்தவர்களை வரவேற்றான்.\n\nஅதற்கு மேலும் பொறுக்கமுடியாத ருக்மிணி, வந்திருப்பது கிருஷ்ணன் என்பதைப் போட்டு உடைத்தாள்.\n\nபுண்டரீகன் பதறினான். மண்ணில் வீழ்ந்து மன்னிப்பு கேட்டான். கிருஷ்ணன் புன்னகைத் தான். 'உன் மாதா, பிதா சேவையில் மனம் மகிழ்ந்தேன். வேண்டும் வரம் கேள்' என்றான்.\n\n'பாண்டுரங்கனே! நீ எழுந்தருளியுள்ள இத்தலம் புண்ணியத் தலமாக விளங்கவேண்டும். பக்தர்கள் அனைவரும் தரிசித்து அருள் பெறும்படியாக நீ இங்கே விட்டலனாக சாந்நித்தியம் கொள்ள வேண்டும்' என்று வேண்டினான், புண்டரீகன்.\n\nகிருஷ்ணன் மனமுவந்து, 'இங்கே ஓடும் பீமா நதியில் நீராடி என்னை தரிசிப்பவர்கள், இடர் எல்லாம் நீங்கி, சர்வ மங்கலங்களையும் பெற்று வாழ்வார்கள்' என்று அருளினான்.\n\nபுண்டரீகபுரம் என்னும் அப்புண்ணிய இடத் தில், அற்புதமான ஆலயம் ஒன்று நதிக்கரையில் எழுப்பப்பட்டது. பின்னாளில் புண்டரீகபுரம் என்பது மருவி, பண்டரீபுரம் ஆகிவிட்டது.\n\nஆலயத்துக்கு நான்கு வாசல்கள். கோயிலின் கிழக்கு வாயிலுக்கு 'நாமதேவ் வாயில்’ என்று பெயர். கையில் தம்புராவுடன் இறைவனின் இசையில் மூழ்கியிருக்கும் நாமதேவரின் பித் தளைச் சிலை இங்கு உள்ளது.\n\nஇந்தப் பிரதான வாயிலின் வழியே உள்ளே நுழைந்தால் கருவறையை நோக்கி அழைத்துச் செல்லும் ஒரு மகாமண்டபம். இங்கே எழுந்தருளி யிருக்கும் தத்ராத்ரேயரையும், கணபதியையும் தரிசித்துவிட்டுச் சென்றால், அடுத்து விளங்குவது அழகியதொரு மண்டபம்.\n\nவழவழப்பான 16 கருந்தூண்கள் தாங்கும் இந்த மண்டபத்தில் ஆங்காங்கே மாடங்கள். ஒரு மாடத்தில், பளிங்கில் செதுக்கப்பட்ட நரசிம்மர் எழுந்தருளியிருக்கிறார். இன்னொரு மாடத்தில் சிருங்கார ராதாவும், அவளது மையலில் மயங்கியிருக்கும் கிருஷ்ணனும் காட்சி தந்து, அந்த மண்டபத்துக்கு அழகு சேர்க்கிறார்கள். மற்றும் ஒரு மாடத்தில், செந்தூரத்தில் மூழ்கிய கோலத்துடன் கணபதி தரிசனம் தருகிறார்.\n\nஇந்த மண்டபத்தில், ஒரு தூணுக்கு முழுக்க முழுக்க வெள்ளிப் பூண் போடப்பட்டிருக்கிறது.\n\nஇந்தத் தூணுக்குக் கருட கம்பம் என்று பெயர். புரந்தரதாசர் கம்பம் என்ற காரணப்பெயரும் இதற்கு உண்டு.\n\nபாண்டுரங்கனின் பரம பக்தரான புரந்தர தாசர் ஒருமுறை அவனை தரிசிப்பதற்காக நீண்ட பயணத்துக்குப் பின், பண்டரிபுரம் வந்து சேர்ந்தார். சத்திரம் ஒன்றில் தங்கினார். காலையில் கண்ணனை தரிசிக்கலாம் என்று எண்ணம் கொண்டு உறங்கப் போனார்.\n\nநடுநிசியில் புரந்தரதாசர் கண்விழித்தார். கால் வலி தாங்காமல், 'அப்பண்ணா! ஒத்தடம் கொடுக்க வெந்நீர் கொண்டு வா!' என்று சீடனை அழைத்தார். பலமுறை கூவியழைத்த பிறகே சீடன் அப்பண்ணா ஒரு பாத்திரத்தில் சுடச்சுட வெந்நீர் கொண்டு வந்தான்.\n\nதாமதமாக வந்த சீடன் மீது கோபம் கொண்டு, வெந்நீர்ப் பாத்திரத்தை வாங்கிய புரந்தரதாசர், வெந்நீரை அப்படியே அப்பண்ணாவின் முகத்தில் வீசிவிட்டார்.\n\nபின்பு தமது செயலைக் குறித்து வருந்தி, நிம்மதியாகத் தூங்க முடியாமல், புரண்டு புரண்டு படுத்தார். பொழுது விடிந்தது. அப்பண்ணாவைத் தேடிப் போய், நள்ளிரவில் தான் நடந்து கொண்ட விதத்துக்காக வருத்தம் தெரிவித்தார்.\n\nஅப்பண்ணா ஆச்சரியமாகி, 'நான் இரவு முழுவதும் கண்விழிக்கவே இல்லையே?' என்றார். புரந்தரதாசர் குழம்பினார்.\n\nநீராடிவிட்டுப் பாண்டுரங்கனைத் தரிசிக்கப் போனார். அங்கே பரபரப்பும் சலசலப்புமாக இருந்தது. விசாரித்ததில், கொதிக்கும் வெந்நீரை முகத்தில் கொட்டியது போல, பாண்டுரங்க விக்கிரகத்தின் முகம் முழுதும் கொப்புளங்களாக இருப்பது தெரியவந்தது.\n\nகண்ணனே தனக்கு வெந்நீர் ஒத்தடம் கொடுக்க இரவு வந்திருந்தான் என்று உணர்ந்ததும், புரந்தர தாசர் நெகிழ்ந்து போனார். 'அப்பண்ணா வடிவில் வெந்நீர் கொண்டு வந்தது நீதான் என்று அறியாத பாவியாகிவிட்டேனே! நான் கோபத்தை விட்டொழிக்க வேண்டுமென்பதற்காக நீ செய்த விளையாட்டா இது? உன் அழகுத் திருமுகத்தை நான் மறுபடி காண வேண்டும்' என்று கண்ணீர் சிந்தினார்.\n\nகண்ணனின் முகம் முன்பு போல் அழகானது. அந்த அழகில் மயங்கிய அவர் பாண்டுரங்கனின் மீது ஏகப்பட்ட துதிப்பாடல்களை எழுதி, இசையமைத்துப் பாடினார்.\n\nபுரந்தரதாசர் இந்தத் தூணின் அடியில் அமர்ந்துதான் பாண்டுரங்கனின் மீது பாடல்கள் இயற்றினார் என்பதால் இதற்குப் புரந்தரதாசர் தூண் என்றும் பெயர்.\n\nஆலயத்துக்கு வரும் பக்தர்கள் அனைவரும் பாண்டுரங்கனைத் தரிசிக்கும் முன், இந்தத் தூணை ஆரத்தழுவி வணங்குகிறார்கள். அவ்வாறு செய்தால் தங்களது பாவங்கள் தொலையும் என்பது ஐதீகம்.\n\nமேலும், இந்த மண்டபத்தில் இருக்கும் கருந்தூண்களில் 64 மகாபாரதக் காட்சிகள் சிற்பங்களாகச் செதுக்கப்பட்டுள்ளன. மட்டுமின்றி, மஹாவிஷ்ணுவின் தசாவதாரங்களும் சிற்பங்களாக இந்தத் தூண்களில் இடம் பெற்றுள்ளன. \n\nகருவறைக்கு வெளியே ஜய, விஜய துவார பாலகர்கள். ஒரு கண்ணாடிப் பேழையில் திறந்த நிலையில் காட்சியளிக்கும் வேதநூல். அருகில், துக்காராமின் பாதுகைகளும் பிரதிஷ்டை செய்யப்பட்டுள்ளன. மக்கள் துக்காராம் பாதுகைகளைக் கண்ணில் ஒற்றிக் களிப்பெய்திய பின்பு, கருவறை நாடி நடக்கிறார்கள்.\n\nகருவறை! இங்கு இன, மொழி, சாதி வேறுபாடின்றி, இந்துக்கள் யாராக இருந்தாலும் கர்ப்பக்கிரகத்துக்குள் அனுமதிக்கப்படுகிறார்கள்.\n\nஇடுப்பில் கைகளை ஊன்றியவாறு, ஒரு செங்கல்லின் மீது நின்று அருள்புரிகிறான் பண்டரிநாதன்.\n\nஇந்தப் பண்டரிநாதர் சுயம்பு மூர்த்தி. மணற் கல்லால் உருவான மூர்த்தி. செங்கல் மீது நிற்பதாக ஐதீகம். சுவாமியின் பீடமும் மணற்கல்லே! காதுகளில் மகர குண்டலங்கள். தலையில் சிவ லிங்க வடிவ கிரீடம் தரித்திருக்கிறார்.\n\n'ஜெய ஜெய விட்டலா, பாண்டுரங்க விட்டலா’ என்னும் கோஷம் கருவறையை நிறைக்கிறது. பண்டரிநாதனுக்குத்தான் விட்டலன் என்று இன்னொரு பெயர். 'விட்’ என்றால், செங்கல் என்பது பொருள். 'வா’வென்று அழைத்தால், நம்மோடே வந்துவிடுவதற்குத் தயாராக உள்ளது போல் ஒரு தோற்றம். கிருஷ்ணன் நம் வீட்டுப் பிள்ளைபோல் வெகு அந்நியோன்யமாக அங்கே எழுந்தருளியிருக்கிறார். பக்தர்கள் மூலவரின் திருவடிகளில் தலையை வைத்து வணங்கலாம். இதற்கு பாத ஸ்பரிச தரிசனம் என்று பெயர்.\n\nமூலநாதனைத் தரிசித்த மன நிறைவோடு கருவறையை வலம் வந்தால், பின்னால் ஒரு தனிக் கோயில். இங்கே, அன்னை ருக்மிணிக்குத் தனிச் சந்நிதி உள்ளது. அன்னை ருக்மிணி தேவி இடுப்பில் இரு கரங்களையும் ஊன்றியபடி, ஆனந்தம் தவழும் வதனத்துடன் தரிசனம் தருகிறாள். அன்னைக்குக் குங்குமத்தால் அர்ச்சனை நடைபெறுகிறது. ருக்மிணி சந்நிதிக்கு அடுத்து சத்யபாமாவுக்கும், ராதையான ராதிகாவுக்கும் தனித் தனிச் சந்நிதிகள் உள்ளன.\n\nஇந்தத் திருத்தலத்தில் விட்டலன் இன்னொரு விளையாட்டையும் அரங்கேற்றியிருக்கிறான்.\n\nபானுதாசர் விட்டலனின் பரமபக்தர்.அவனை தரிசிக்காமல் நீர் கூட அருந்தமாட்டார். பானுதாசரின் காலத்தில் சக்கரவர்த்தியாகக் கோலோச்சிக்கொண்டிருந்த கிருஷ்ணதேவராயர்\n\nவிட்டலனின் அழகில் மயங்கி, இந்த விக்கிரகத்தைக் கொண்டு போய், தன்னுடைய ராஜ்யத்தில் பிரதிஷ்டை செய்துவிட்டார்.\n\nஇந்த விவரம் தெரியாமல், பானுதாசர் வழக்கப் படி கண்ணனை தரிசனம் செய்ய வந்தார். கருவறையில் விட்டலன் இல்லை. துடித்துப் போனார். தேடித் தேடி, இறுதியில் அவர் விட்டலனின் இருப்பிடத்தைக் கண்டுபிடித்து விட்டார். இறைவனின் திருவடிகளில் தலையை வைத்துக் கண்ணீர் உகுத்தபடி, அப்படியே அணைத்துக்கொண்டார். அப்போது கண்ணன் தன் கழுத்து துளசி மாலையையும், வைர மாலை யையும் எடுத்து, பானுதாசரின் கழுத்தில் போட்டு அழகு பார்த்தான்.\n\nபானுதாசரின் கழுத்தில் வைரமாலையைக் கண்ட காவலர்கள், மன்னரிடம் இழுத்துப் போயினர். 'கண்ணனின் நகையைத் திருடியவரை சூலத்தில் ஏற்றிக் கொல்லுங்கள்' என்று ஆணையிட்டார் மன்னர்.\n\nதண்டனையை நிறைவேற்ற முயன்றபோது, வாசம் வீசும் ஒரு பூச்செடியாக மாறியது சூலக்கம்பம். மன்னர் தன் தவற்றை உணர்ந்தார். பானுதாசருடன் கண்ணனையும் ஒரு பல்லக்கில் ஏற்றி, பண்டரிபுரத்துக்கே வழியனுப்பி வைத்தார்.\n\nஇந்த வைபவம் இன்றும் பண்டரீபுரத்தில் வருடாவருடம் 'ஆஷாட ஏகாதசி’யாகக் கோலா கலமாகக் கொண்டாடப்பட்டு வருகிறது.\n\nபாண்டுரங்கன் பக்தர்களின் உள்ளம் கவர்ந் தவன். பக்தர்களோடு கொஞ்சிக் குலாவுபவன். பல லீலைகளை நிகழ்த்துபவன். ஆலயத்தில் எப்போதும் விட்டலனைத் துதித்து, பக்தர்கள் பஜனைப் பாடல்களைப் பாடிய வண்ணம் இருக்கிறார்கள். பாண்டுரங்கனைத் துதிக்கும் 'அபங்’ என்ற மராத்தியப் பிரார்த்தனைப் பாடல்கள் மிகப் பிரபலம்.\n\nSection::::சான்றுகள்.\nhttps://www.vikatan.com/sakthivikatan/2016-jan-05/series/113894.html\n\n"}
{"id": "223914", "url": "https://ta.wikipedia.org/wiki?curid=223914", "title": "துவாரபாலகர்", "text": "துவாரபாலகர்\n\nதுவாரபாலகர் என்பது, வாயிற்காப்போர் என்னும் பொருள் கொண்டது. இச்சொல் பொதுவாக இந்து, பௌத்த சமயங்கள் சார்ந்த தொன்மங்கள், சிற்பங்கள் தொடர்பிலேயே பயன்பாட்டில் உள்ளது. துவாரபாலகர் என்பது கோயில் வாயில்களின் இருபுறங்களிலும் அமைக்கப்படும் காப்போர் உருவங்கள். துவாரபாலகர்கள் பொதுவாகச் சாதாரண போர்வீரர்கள் போன்றோ அல்லது பயங்கரமான தோற்றம் கொண்ட அசுரர் போன்ற வடிவிலோ இருக்கலாம். இவர்களின் ஆண், பெண் இருபாலாரும் உண்டு. துவாரபாலகர்களைக் குறிக்கும் சிற்பங்கள், இந்து, பௌத்த சமயங்கள் பரவியிருந்த தென்னாசியா, தென்கிழக்கு ஆசியா ஆகிய பகுதிகளைச் சேர்ந்த பல நாடுகளிலும் காணப்படுகின்றன. இந்துக் கட்டிடக்கலையிலும், பௌத்த கட்டிடக்கலையிலும் துவாரபாலகர்களின் சிற்பங்கள் முக்கியமான கூறுகளாகக் காணப்படுகின்றன.\n\nSection::::பெயர்.\n\"துவார\" என்பது \"வாயில்\" என்றும், \"பால\" என்பது \"காப்போன்\" என்றும் பொருள்படும். தாய், பர்மியம், வியட்நாமியம், கெமெர், யாவானியம், மலே, இந்தோனீசியம், சிங்களம் போன்ற பல தெற்காசிய, தென்கிழக்காசிய நாடுகளில் பயிலும் மொழிகளில் \"த்வாரபால\" என்ற சொல் பயன்பட்டு வருகிறது.\n\nதுவாரபாலகர்களின் படிமங்கள் திருக்கோயில்களின் கோபுர நுழைவாயிலிலும், கருவறை நுழைவாயிலிலும் அமைக்கப்பட்டிருக்கும் காவல் தெய்வங்கள் ஆகும்.\n\nSection::::சைவ சமயம்.\nசிவாலயங்களில் எண்ணற்ற துவாரபாலகர்கள் உள்ளார்கள். அவர்களில் சண்டி - முண்டி, சண்டன் - பிரசண்டன், திரிசூலநாதர் - மழுவுடையார் போன்ற ஐந்து இணை துவாரபாலகர்கள் பற்றிய செய்திகள் தெரிகின்றன.\n\nSection::::சண்டன் - பிரசண்டன்.\nஇவர்களில் சண்டன் - பிரசண்டன் இணை மிகவும் வலிமையானவர்கள் என்று கூறப்படுகிறது. தமிழில் தமிழில் \"தட்டிக் கேட்க ஆளில்லை என்றால் தம்பி சண்ட, பிரசண்டன்\" என்றொரு பழமொழி உள்ளது.\n\nSection::::திரிசூலநாதர் - மழுவுடையார்.\nதிரிசூலநாதர் என்பவர் சிவபெருமானின் சூலமாவார். இவருடைய சிற்பத்தின் தலைப்பகுதியின் பின்பக்கத்தில் திரிசூல வடிவம் காணப்படுகிறது.மழுவுடையார் என்பவர் சிவபெருமானின் கைகளில் இருக்கும் மழு ஆயுதமாவார். இவருடைய சிற்பத்தின் நெற்றிப் பகுதியில் மழுவேப் போன்ற புடைப்பு உள்ளது.\n\nSection::::சண்டி - முண்டி.\nபிரம்மனிடம் வரம் பெற்ற தாரகாட்சன், கமலாட்சன், வித்யுன்மாலி என்ற மூன்று அரக்கர்கள், முப்புரம் எனும் தங்கம், வெள்ளி, இரும்பு எனும் மூன்று பறக்கும் கோட்டைகளைப் பெற்றனர். அவர்கள் பறக்கும் கோட்டையில் ஏறி எண்ணற்ற உலகங்களைப் பிடித்து தேவர்கள் போன்றோர்களே கொடுமை செய்தார்கள். தேவர்களும், பிரம்மா, திருமாலும் சிவபெருமானிடம் தங்களை காத்தருள வேண்டினர். சிவபெருமான் தேவர்களை தேராகவும், பிரம்மா தேரோட்டியாகவும், அந்த தேருக்கு திருமால் பறக்கும் சிறகாகவும் கொண்டு போர்தொடுத்தார். அந்த அரக்கர்கள் வசித்த முப்புரங்களை தன்னுடைய புன்சிரிப்பால் எரித்தார். அதனால் சிவபெருமானை முப்புரம் எரித்த நாயகன் என்ற பொருளில் திரிபுரதகனர் என்று அழைக்கின்றனர். அப்போது எழுந்த தீயில் பூவாக லிங்கம் தோன்றியது அதனை இரு அரக்கர்கள் கட்டிப்பிடித்தனர். அவர்களே சண்டி, முண்டி என்ற இரு துவாரபாலகர்களாக ஆனார்கள்.\n\nSection::::நந்தி- மகாகாளர்.\nநந்தி மற்றும் மகாகாளர் ஆகியோர் சிவபெருமானின் துவாரபாலகர்களாக சில கோயில்களில் உள்ளார்கள். கர்நாடக மாநிலம் தலக்காடு வைத்தியநாதர் கோயிலில் மூலவர் சன்னதிக்கு முன்பு இந்த இருவரும் காவலில் உள்ளார்கள். இச்சிவாலயத்தில் நந்தி ஆண் கல்லிலாலும், மகாகாளர் பெண் கல்லாலும் வடிவமைக்கப்பட்டுள்ளார்கள். இந்த நந்தி சிலையை தட்டினால் கண்டநாதம் என்ற மணி ஓசைக் கேட்கிறது. மகாகாளர் சிலையை தட்டினால் தாளநாதம் என்ற மணி ஓசைக் கேட்கிறது.\n\nநந்தியையும் மகாகாளரையும் பற்றி பன்னிரு திருமுறைகளில் பாடப்பட்டுள்ளது.\n\nSection::::சிறப்பு மிக்க துவாரபாலகர்கள்.\nதமிழ்நாட்டில் திண்டிவனம் நகரில் திந்திரிணீஸ்வரர் சிவாலயத்தில் ஒரே ஒரு துவாரபாலகர் மட்டுமே உள்ளார். திண்டி எனும் பெயருடைய துவாரபாலகர் இத்தலத்தில் சிவபெருமானை வழிபட்டமையால், திண்டிவனம் என இவ்வூர் பெயர் பெற்றது. பொதுவாக இந்துக் கோயில்களில் இரண்டு துவாரபாலகர்கள் இருப்பது வழமை. அவ்வாறு இல்லாமல் ஒரே ஒரு துவாரபாலகர் மட்டும் இருப்பது சிறப்பாகும்.\n\nSection::::வைணவம்.\n \nதுவாரபாலகர் தொடர்பான செய்திகள் புராணங்கள் மற்றும் மகாபாரதத்தில் உள்ளது. துவாரபாலகர்களில் குறிப்பாக வைணவ கோயில்களில் காணப்படும் துவாரபாலகர்களை, ஜெயன் மற்றும் விஜயன் என அழைக்கப்படுகிறார்கள். வைகுண்டத்தின் வாயிற் காப்பாளர்களாக இவர்கள் கருதப்படுகிறார்கள். பிரம்மாவின் மனதிலிருந்து தோண்றிய குமாரர்களான சனகாதி முனிவர்கள் விஷ்ணுவைச் சந்திக்க வந்த பொழுது இவர்கள் தடுத்ததால் சாபத்தினைப் பெற்றனர். அதன் விளைவாக மானுடராக மண்ணில் தோன்றிட நேர்ந்தது. இருப்பினும் விஷ்ணுவின் கருணையால் ஒவ்வொர் யுகத்திலும் இரணியகசிபு, இரணியாட்சன், இராவணன், கும்பகர்ணன் போன்று அரக்கராகத் தோன்றி விட்ணுவை எதிர்த்து சண்டையிட்டு அதன் வாயிலாக முக்தி பெற்று தமது அருகிலேயே இருக்கலாம் என சாபவிமோசனம் அளித்தார். இவர்களே விட்ணு கோயில்களில் துவாரபாலகர்களாக இன்றளவும் திகழ்கிறார்கள் என்று புராணங்களில் விளக்கப்பட்டுள்ளது.\n\nSection::::பிற சமயங்களில்.\nவைணவ ஆலயங்களில் ஜயன், விஜயன் ஆகிய துவாரபாலகர்கள் உள்ளார்கள். சக்தி கோயில்களில் அரபத்ரா, சுபத்ரா ஆகிய துவார பாலகிகள் உள்ளனர். சிவாலயங்களில் உள்ள துவார பாலகர்களுக்கு சண்டன், பிரசண்டன் என்ற பெயர்கள் வழங்குகின்றன. அம்மன் சன்னதியைப் பாதுகாக்கும் பெண் துவாரபாலகியர்களை அரபத்ரா, சுபத்ரா என்று அழைக்கிறார்கள்.\n\n\nSection::::வெளி இணைப்பு.\nதுவார பாலகர் யார் http://temple.dinamalar.com/news_detail.php?id=30440\n"}
{"id": "223921", "url": "https://ta.wikipedia.org/wiki?curid=223921", "title": "சோலாப்பூர் மாவட்டம்", "text": "சோலாப்பூர் மாவட்டம்\n\nசோலாப்பூர் மாவட்டம் என்னும் மாவட்டம், இந்திய மாநிலமான மகாராஷ்டிராவில் உள்ளது. இதன் தலைமையகம் சோலாப்பூர் நகரத்தில் உள்ளது. இந்த மாவட்டத்தில் பீமா ஆறு பாய்கிறது.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 4,315,527 மக்கள் வாழ்ந்தனர். \nசதுர கிலோமீட்டருக்குள் 290 பேர் என்ற அளவில் மக்கள் அடர்த்தி கணக்கிடப்பட்டுள்ளது. ஆயிரம் ஆண்களுக்கு இணையாக 932 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வாழும் மக்களில் 77.72% பேர் கல்வி கற்றுள்ளனர். \n\nஇங்கு வாழும் மக்கள் மராத்தி, கன்னடம், உருது ஆகிய மொழிகளைப் பேசுகின்றனர்.\n\nஇங்கு சோளம், கோதுமை, கரும்பு ஆகியவற்றைப் பயிரிடுகின்றனர்.\n\nSection::::போக்குவரத்து.\nஇங்கு சோலாப்பூர், மோஹோள், குர்துவாடி, மாடா ஆகிய ஊர்களில் ரயில் நிலையங்கள் உள்ளன.\n\n\n"}
{"id": "223925", "url": "https://ta.wikipedia.org/wiki?curid=223925", "title": "எலான் மசுக்", "text": "எலான் மசுக்\n\nஎலான் மஸ்க் (ஆங்கிலம்: Elon Musk) ஜூன் 28, 1971 அன்று தென் ஆப்பிரிக்காவில் பிறந்த கனேடிய, அமெரிக்க தொழிலதிபர், கண்டுபிடிப்பாளர் மற்றும் முதலீட்டாளர் ஆவார். இவர் தற்போது எசுபேசுஎக்சு நிறுவனத்தின் முதன்மை செயல் அதிகாரி மற்றும் தலைமை தொழில்நுட்ப அதிகாரியாகவும் டெஸ்லா மோட்டார்ஸ் நிறுவனத்தின் கட்டுமான தலைவர் மற்றும் முதன்மை செயல் அதிகாரியாகவும் உள்ளார். ஸ்பேஸ் எக்ஸ் (\"SpaceX\"), பேபால் (\"PayPal\") டெஸ்லா மோட்டார்ஸ், மற்றும் ஜிப்2 ஆகிய நிறுவனங்களின் ஆரம்ப கால முதலீட்டாளர் ஆவார். மஸ்க் அவற்றின் இணை நிறுவனர்களில் ஒருவரும் ஆவார்.\nபோர்ப்ஸ் என்ற அமெரிக்க வணிக இதழ் எலான் மசுக்கின் சொத்தின் நிகர மதிப்பு 17 பில்லியன் டாலர்கள் ஆகும் என\nமதிப்பீடு செய்துள்ளது.\n\nSection::::பின்புலமும் கல்வியும்.\nஎலான் மஸ்க் தென்னாப்பிரிக்காவில் பிறந்தார். இவருடைய தந்தை பொறியாளர்; தாயார் சத்துணவு நிபுணர். பன்னிரண்டு அகவையில் இருக்கும்போதே கணினியில் ஈர்ப்புக் கொண்டு தம்முடைய வீடியோ விளையாட்டுக்கு அவரே குறியீடுகள் எழுதி அதனை விற்று ஊதியம் அடைந்தார்.\n\nகனடாவில் ஒண்டாரியோ கிங்ஸ்டனில் உள்ள குவீன்ஸ் பல்கலைக் கழகத்திலும் பின்னர் பென்சில்வேனியா பல்கலைக்கழகத்திலும் படித்தார். பொருளியல் மற்றும் தெரியியல் ஆகியவற்றில் இளங்கலைப் பட்டங்கள் பெற்றார். ஆய்வுகள் செய்து பட்டம் பெற கலிபோர்னியாவில் உள்ள ஸ்டான்போர்டு பல்கலைக் கழகத்தில் சேர்ந்தார்; ஆனால் படிப்பை அங்குத் தொடரவில்லை.\n\n\nSection::::தொழிற் பணிகள்.\nவணிக நோக்கில் விண்வெளியில் சுற்றுலாப் பயணம் செய்ய விண்கலத்தை உருவாக்கி மனிதர்களை அனுப்புவதே ஸ்பேஸ் எக்சின் முகாமையான அலுவல் ஆகும். மேலும் செவ்வாய்க்கோளுக்கு மனிதர்களைக் குடியேற்ற வேண்டும்; அது 2024 ஆம் ஆண்டில் நிறைவேறும் என்ற நம்பிக்கையுடன் இருக்கிறார் எலான் மசுக்.\n\nபிற கூட்டாளிகளுடன் இணைந்து எலான் மஸ்க் நிறுவிய டெஸ்லா மோட்டார்ஸ் தயாரித்த மின்சார மகிழுந்துகள் பிரபலமாய் விற்பனை ஆயின. அமெரிக்க மகிழுந்துகள் தயாரிப்பில் ஜெனரல் மோட்டார்ஸ் குழுமத்தையும் விஞ்சிவிட்டது என 2017 ஏப்ரலில் அறிவிக்கப்பட்டது.\n\nSection::::புதிய திட்டங்கள்.\nஎலான் மஸ்க் 2013 இல் ஹைபர்லூப் என்னும் புதிய கருத்துருவை முன்வைத்து அறிவித்தார். அந்தத் திட்டத்தின்படி பெரு நகரங்களிடையே மிக விரைவில் பயணம் செய்யக்கூடிய நோக்கத்தில் குறைந்த அழுத்தக் குழாய்கள் வழியாக ஒரு மணி நேரத்தில் 700 மைல்கள் விரைந்து செல்ல முடியும். வானுர்தி, தொடர்வண்டி ஆகிய ஊர்திகளை விட வேகமாகச் செல்ல முடியும். இந்த் திட்டம் நிறைவேற 10 ஆண்டுகளுக்கு மேல் ஆகும் என எதிர்பார்க்கப்படுகிறது.\n\nஓபன் AI என்ற ஆராய்ச்சி நிறுவனத்தில் இவர் பொறுப்பேற்றுச் செயல்பட்டார். இது செயற்கை நுண்ணறிவு வளர்ச்சிக் குறித்து ஆய்வு செய்கிறது. மேலும் நியுராலிங்க் என்ற அமைப்பில், மனிதர்களின் மூளையில் கருவியைப் பொருத்தி மென்பொருளுடன் இணைக்கும் முயற்சியை மேற்கொள்வதில் எலான் மஸ்க் முனைப்பாக இருக்கிறார்.\n\nSection::::பெற்ற பட்டங்கள்.\nயேல் பல்கலைக்கழகம், சுர்ரே பல்கலைக்கழகம், டிசைன் கலைக் கல்லூரி ஆகிய கல்வி நிறுவனங்கள் எலானுக்கு மதிப்புறு பட்டங்கள் வழங்கி கௌரவித்தன.\n"}
{"id": "223927", "url": "https://ta.wikipedia.org/wiki?curid=223927", "title": "புனே சர்வதேச விமான நிலையம்", "text": "புனே சர்வதேச விமான நிலையம்\n\nபுனே விமான நிலையம் புனே நகரத்தில் இருந்து 10 கிலோமீட்டர் தொலைவில் உள்ளது. இங்கு உள்நாட்டு, வெளிநாட்டு விமானங்கள் வந்து செல்கின்றன. இதை இந்திய வானூர்தி நிலைய ஆணையம் இயக்குகிறது. இதன் கிழக்குப் புறத்தில், இந்திய வான்படையின் விமான தளம் உள்ளது.\n\nSection::::தரைவழிப் போக்குவரத்து.\nவிமான நிலையத்திற்கு உள்ளும் வெளியிலும் சென்று வர டாக்சி, ஆட்டோ ரிக்சாக்கள் உள்ளன. தனியார் வாகனங்களின் மூலமும், புனே விமான நிலையத்தைச் சென்றடைய முடியும். விமான நிலையத்திற்கு புனே மாநகரப் பேருந்துகளும் இயங்குகின்றன.\n\n"}
{"id": "223928", "url": "https://ta.wikipedia.org/wiki?curid=223928", "title": "காசர்வாடி தொடருந்து நிலையம்", "text": "காசர்வாடி தொடருந்து நிலையம்\n\nகாசர்வாடி ரயில் நிலையம் புனே புறநகர் ரயில்வேக்கு உட்பட்டது. இங்கு அனைத்து புனே புறநகர் தொடர்வண்டிகளும் நின்று செல்கின்றன. இது பழைய மும்பை-புனே நெடுஞ்சாலையும் ஐம்பதாவது தேசிய நெடுஞ்சாலையும் இணையும் இடத்தில் அமைந்துள்ளது.\n\nஇங்கு புனே - லோணாவ்ளா ரயில் வழித்தடத்திலும், புனே - தளேகாவ் ரயில் வழித்தடத்திலும், சிவாஜி நகர் - லோணாவ்ளா வழித்தடத்திலும், சிவாஜி நகர் - தளேகாவ் ரயில் வழித்தடத்திலும், புனே - கர்ஜத் ரயில் வழித்தடத்திலும் செல்லும் ரயில்கள் நின்று செல்கின்றன.\n\n"}
{"id": "223937", "url": "https://ta.wikipedia.org/wiki?curid=223937", "title": "சிஞ்ச்வடு தொடருந்து நிலையம்", "text": "சிஞ்ச்வடு தொடருந்து நிலையம்\n\nசிஞ்ச்வடு தொடருந்து நிலையம் புனே புறநகர் ரயில்வேக்கு உட்பட்ட முக்கியமான நிலையம் ஆகும். இது சிஞ்ச்வடு பேருந்து நிலையத்தில் இருந்து 2 கிலோமீட்டர் தொலைவில் உள்ளது. இங்கிருந்து 18 கிலோமீட்டர் சென்றால் புனே தொடருந்து நிலையத்தை சென்றடையலாம். மும்பையில் இருந்து புனேவுக்கும், கோலாப்பூருக்கும் செல்லும் சில தொடர்வண்டிகள் நின்று செல்கின்றன. அவற்றின் பட்டியல் கீழே தரப்பட்டுள்ளது\nஇந்த நிலையத்திற்கு அருகில் மும்பை - புனே பழைய நெடுஞ்சாலை செல்கிறது. புனே சர்வதேச விமான நிலையம் 15 கிலோமீட்டர் தொலைவில் உள்ளது.\n\nSection::::புறநகர் ரயில்கள்.\nபுனேயில் இருந்து லோணாவ்ளா வரை சென்று வரும் தொடர்வண்டிகளும், புனேயில் இருந்து தளேகாவ் சென்று வரும் தொடர்வண்டிகளும் நின்று செல்கின்றன.\n\nSection::::லோணாவாளா / தளேகாவ் லோக்கல் வண்டிகள்.\nகீழ்க்காணும் தொடர்வண்டிகள் நாள்தோறும் இயக்கப்படுகின்றன.\nSection::::புனே லோக்கல் வண்டிகள்.\nகீழ்க்காணும் வண்டிகள் நாள்தோறும் இயக்கப்படுகின்றன.\n\n"}
{"id": "223940", "url": "https://ta.wikipedia.org/wiki?curid=223940", "title": "ஆகுர்டி தொடருந்து நிலையம்", "text": "ஆகுர்டி தொடருந்து நிலையம்\n\nஆகுர்டி தொடருந்து நிலையம் புனே புறநகர் ரயில்வேக்கு உட்பட்டது. புனே - லோணாவ்ளா, புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் வண்டிகள் இங்கு நின்று செல்கின்றன.\n\nஇவை தவிர சில பயணிகள் வண்டிகளும் நின்று செல்கின்றன.\n\n"}
{"id": "223942", "url": "https://ta.wikipedia.org/wiki?curid=223942", "title": "சாய் நகர் சீரடி தொடருந்து நிலையம்", "text": "சாய் நகர் சீரடி தொடருந்து நிலையம்\n\nசாய் நகர் சீரடி தொடருந்து நிலையம் மகாராஷ்டிராவில் உள்ள சீரடி நகரில் உள்ள தொடர்வண்டி முனையம் ஆகும். இதை இந்திய இரயில்வேயின் மத்திய கோட்டத்தினர் இயக்குகின்றனர்.\n\n\n"}
{"id": "223944", "url": "https://ta.wikipedia.org/wiki?curid=223944", "title": "தேஹு ரோடு தொடருந்து நிலையம்", "text": "தேஹு ரோடு தொடருந்து நிலையம்\n\nதேஹு ரோடு தொடருந்து நிலையம் புனே புறநகர் ரயில்வேக்கு உட்பட்ட தொடர்வண்டி நிலையம் ஆகும். இங்கு புனே புறநகர் ரயில்வேயில் இயங்கும் அனைத்து தொடர்வண்டிகளும் நின்று செல்கின்றன. இது மும்பை - புனே ரயில் வழித்தடத்தில் உள்ளது. இந்திய ரயில்வேயின் மத்திய கோட்டத்தினர் இயக்குகின்றனர். இது ஐந்து நடைமேடைகளையும், ஆறு ரயில்பாதைகளையும் கொண்டது. \n\n\n\n"}
{"id": "223945", "url": "https://ta.wikipedia.org/wiki?curid=223945", "title": "கர்ஜத் தொடருந்து நிலையம்", "text": "கர்ஜத் தொடருந்து நிலையம்\n\nகர்ஜத் தொடருந்து நிலையம் மும்பை புறநகர் ரயில்வேக்கு உட்பட்டது. மும்பை, கோபோலி, பன்வேல் ஆகிய நகரங்களுக்கு செல்லும் ரயில்கள் இங்கு நின்று செல்கின்றன. \n\nஇங்கிருந்து லோணாவ்ளாவுக்கும், புனேவுக்கும் ரயில்கள் செல்கின்றன. இது மும்பை, புனே இரண்டுக்கும் இடையில் அமைந்துள்ளது. இந்த வழியில் செல்லும் அனைத்து ரயில்களும் இங்கு நின்று செல்கின்றன.\n"}
{"id": "223946", "url": "https://ta.wikipedia.org/wiki?curid=223946", "title": "மும்பை புறநகர் ரயில்வே", "text": "மும்பை புறநகர் ரயில்வே\n\nமும்பை புறநகர் ரயில்வே மும்பையையும் அதைச் சுற்றியுள்ள பகுதிகளையும் ரயில் வழியில் இணைக்கிறது. நாள்தோறும் 2,342 முறை ரயில்கள் இயக்கப்படுகின்றன. 75 லட்சத்திற்கும் அதிகமான மக்கள் ரயில்களில் பயணிக்கின்றனர். ஆண்டு முழுவதும் 264 கோடி மக்கள் பயணிக்கின்றனர். எனவே, இது அதிக மக்கள் பயணிக்கும் போக்குவரத்து சேவையில், உலகளவில் இரண்டாம் இடத்தைப் பிடிக்கிறது. ரயில்கள் காலை 4 மணியில் தொடங்கி, இரவு 1 மணி வரை இயக்கப்படுகின்றன.\n\n\n"}
{"id": "223949", "url": "https://ta.wikipedia.org/wiki?curid=223949", "title": "சோயூசு ஏவுகலங்கள்", "text": "சோயூசு ஏவுகலங்கள்\n\nசோயூசு (\"Soyuz\", , பொருள்: \"ஒன்றியம்\", GRAU குறியீடு 11A511) ஓகேபி நிறுவனத்தால் வடிவமைக்கப்பட்டு டிஎஸ்எஸ்கேபி-புரோக்கிரசால் தயாரிக்கப்படும் மீளப்பாவிக்கவியலா ஏவு அமைப்புகள் ஆகும். சோயூசு ஏவுகலம் தான் உலகில் மிகவும் அடிக்கடி பயன்படுத்தப்படும் செலுத்து வாகனம் ஆகும் என்று ஐரோப்பிய விண்வெளி நிறுவனம் வெளியிட்டுள்ளது.\n\n2011இல் ஐக்கிய அமெரிக்க விண்ணோடத் திட்டம் முடிவுக்கு வந்தநிலையில் அனைத்துலக விண்வெளி நிலையத்தின் விண்ணோடிகளின் போக்குவரத்திற்கு சோயூசு ஏவுகலங்கள் மட்டுமே உள்ளன.\n\nசோயூசுத் திட்டத்தின் அங்கமாக மனிதர் பயணிக்கும் சோயூசு விண்கலங்களை விண்ணிற்கு ஏவ சோயூசு ஏவூர்திகள் பயன்படுத்தப்படுகின்றன. தவிர, அனைத்துலக விண்வெளி நிலையத்திற்கு தானியங்கு புரோகிரசு வழங்கல் விண்கலங்களை செலுத்தவும் \"இசுடார்செம்\", \"ஆரியனிசுப்பேசு\" நிறவனங்களால் வணிகமுறையில் சந்தைப்படுத்தப்பட்டு இயக்கப்படும் செய்மதி ஏவுதல்களுக்கும் பயனாகிறது. அனைத்து சோயூசு ஏவூர்திகளும் ஆர்பி-1, நீர்ம ஆக்சிசன் உந்துப்பொருளைப் பயன்படுத்துகின்றன. அமெரிக்க ஐக்கிய நாட்டில் இதற்கு அமெரிக்கக் காங்கிரசு நூலகம் ஏ-2 என்ற குறியீட்டை வழங்கியுள்ளது. சோயூசு இரக ஏவூர்திகள் ஆர்-7 குடும்பத்தைச் சேர்ந்தவை. \n"}
{"id": "223950", "url": "https://ta.wikipedia.org/wiki?curid=223950", "title": "மும்பை பெருநகரப் பகுதி", "text": "மும்பை பெருநகரப் பகுதி\n\nமும்பை பெருநகரப் பகுதி என்பது மும்பை நகரத்தையும், அதைச் சுற்றியுள்ள ஊர்களையும் சேர்த்த பெருநகர் பகுதியைக் குறிக்கிறது. இது ஏழு மாநகராட்சிகளையும், 15 நகராட்சிகளையும் கொண்டது. \nஇந்தப் பகுதியை மும்பை பெருநகர வளர்ச்சிக் குழுமம் நிர்வாகிக்கிறது. இந்தப் பகுதிக்குள் போக்குவரத்து, கட்டுமானம், வளர்ச்சி, வீட்டுவசதி உள்ளிட்ட வேலைகளை வளர்ச்சிக் குழுமம் மேற்கொள்ளும்.\nஇந்தப் பகுதி 4,355  சதுர கிலோமீட்டர் பரப்பளவைக் கொண்டது. இந்தப் பகுதியில் ஏறத்தாழ 2 கோடிக்கும் அதிகமான மக்கள் வாழ்கின்றனர். இந்தப் பகுதிக்கான ரயில் போக்குவரத்திற்கு மும்பை புறநகர் ரயில்வே உதவுகிறது.\n\n"}
{"id": "223952", "url": "https://ta.wikipedia.org/wiki?curid=223952", "title": "காவியத் தலைவன் (2014 திரைப்படம்)", "text": "காவியத் தலைவன் (2014 திரைப்படம்)\n\nகாவியத்தலைவன் 2014ஆம் ஆண்டு வெளியான தமிழ் வரலாற்று அறிவியல் திரைப்படம். இந்தத் திரைப்படத்தை வசந்தபாலன் இயக்க, பிரித்விராஜ், சித்தார்த், வேதிகா, நாசர் உள்ளிட்ட பலர் நடித்திருந்தனர். இந்தத் திரைப்படத்துக்கு ஏ. ஆர். ரகுமான் இசை அமைக்க, நீரவ் ஷாவி ஒளிப்பதிவு செய்தார்.\n\n\nSection::::ஒலிப்பதிவு.\nஇப்படத்தின் பின்னணி இசை மற்றும் பாடல்களுக்கு ஏ. ஆர். ரகுமான் இசையமைத்துள்ளார். இத்திரைப்படத்தின் பாடல்களை சோனி மியூசிக் இந்தியா நிறுவனம் ஆகஸ்டு 17, 2014 அன்று வெளியிட்டது.\n\n\n"}
{"id": "223955", "url": "https://ta.wikipedia.org/wiki?curid=223955", "title": "கடாரம் (புதினம்)", "text": "கடாரம் (புதினம்)\n\nகோப்பரகேசரி இராஜேந்திரச்சோழன், பொ.உ. 1025 அலை கடல் கடந்து கடாரம், மாபப்பாளம், மானக்கவாரம், தலைத்தக்கோலம், இலாமுரிதேசம், இலங்காசோகம், மாயிருடிங்கம், மாதமாலிங்கம், வளைப்பந்தூரு, பண்ணை, மலையூர், ஸ்ரீவிஜயம், மேவிலிம்பாங்கம் முதலிய பல தேசங்கள் மீது படையெடுத்ததாகவும், சங்க்ரம விஜயோத்துங்கவர்மன் என்ற கடாரத்து அரசனை வென்றதாகவும் அவனது விரிவான மெய்கீர்த்தியும், திருவாலங்காட்டுப் பட்டயமும் எடுத்துக் கூறுகின்றன.\n\nஇராஜேந்திரச்சோழனின் இந்தப் படையெடுப்பை மையக் கருவாகக்கொண்டு எழுத்தாளர் மாயா அவர்கள் உருவாக்கிய சரித்திரப் புதினமே கடாரம் ஆகும்.\n\nSection::::கதை சுருக்கம்.\nஇராஜேந்திரனின் தந்தையான இராஜராஜசோழன், அவனது காலத்தில் கடாரத்து மன்னனின் வேண்டுகோளுக்கிணங்க நாகையில் விகாரையொன்று எழுப்ப ஆனைமங்கலம் என்ற சிற்றூரை மானியமாகத் தந்த விவரம் ஆனைமங்கலம் செப்பேட்டின் மூலம் அறியப்படும் சேதி. படையெடுப்பு நடந்த காலகட்டத்துக்கு சில காலம் முன்பு வரை நட்புறவில் இருந்த இரு தேசங்கள் திடீரென்று வைரிகளானது ஏன்?\n\nகடல் கடந்து இராஜேந்திரன் படையெடுப்பு நடத்த சோழதேசத்தை விரிவு படுத்தும் நோக்கம் மட்டும் தான் காரணமா?\n\nஇத்தகைய கேள்விகள் சரித்திரம் விட்டுச்சென்ற புதிர்கள். இந்தப்புதிருக்கான விடை தேடுவதே இந்தப் புதினத்தின் நோக்கம். இராஜேந்திரன் படையெடுத்ததாகச் சொல்லும் தேசங்கள் யாவை, அவற்றின் அக்காலத்தைய அரசு எப்படி இருந்திருக்கக்கூடும், அக்காலகட்டத்தில் கடாரத்தைச் சார்ந்தும் - வைரியாகக்கொண்டும் இருந்த பிற தேசங்கள் எவை போன்றவற்றை ஆராய்ந்தும், படையெடுப்புக்கான காரணத்தைத் தேடும் முயற்சியாகவும் இந்தப்புதினம் அமைந்துள்ளது.\n\nஇராஜேந்திரச்சோழனின் மெய்கீர்த்தியில் வரும்\n\n“அலைகடல் நடுவே பல கலம் செலுத்தி” என்ற வாசகத்தை விவரித்து கடாரங்கொண்டான் என்ற இராஜேந்திரனின் பெயர்களுள் ஒன்றுக்குக் காரணக்கதை சொல்லும் இப்புதினம் இரு தேசங்களுக்கு மத்தியில் போர் மூளப் பெரும் காரணமாக விளங்கும் முக்கியமானதோர் கூற்றையும் வெளிக்கொணர தலைப்படுகிறது.\n\nதற்போதைய கம்போடியா முதல் தாய்லாந்து, மலேசியா, இந்தோனேசியா, சீனம் என்று விரியும் கதையின் களம் அதற்கான நேரடிக் களஆய்வை பின்புலமாகக் கொண்டு சிவக்கிரக ஆலயம் (candi prambanan), prasat preah vihar, lembah bujang போன்ற சரித்திரத்தளங்களை வாசகர்களின் மனக்கண்ணில் நிறுத்துகிறது. அக்காலத்தைய வாணிபச்சூழலை விளக்குவதோடு நானாதேசி வணிகர்கள் போன்ற தமிழகத்து வணிகக்குழுக்கள் கடல்கடந்தும் சாதித்த பெருமைகள் பலவற்றையும் விவரிக்கிறது.\n\nகம்போடிய மன்னன் சூரியவர்மன், கடாரத்தரையன் சங்கரமவிஜயோத்துங்கன், சாவகப்புகழ் ஏர்லங்கன், இராஜேந்திரச்சோழன் அவர் தம் மக்கள், தளபதிகள், நமது பொன்னியின் செல்வன் புகழ் வந்தியத்தேவன் போன்ற சரித்திர நாயகர்கள் இக்கதையில் வலம் வரக்காணலாம்.\n"}
{"id": "223958", "url": "https://ta.wikipedia.org/wiki?curid=223958", "title": "சோயூசு விண்கலம்", "text": "சோயூசு விண்கலம்\n\nசோயூசு (\"Soyuz\", , \"ஒன்றியம்\") 1960களில் கோரொலெவ் வடிவமைப்பு மையத்தால் சோவியத் விண்வெளித் திட்டத்திற்காக வடிவமைக்கப்பட்ட விண்கலங்கள் தொகுப்பு ஆகும்; இது இன்னமும் செயற்பாட்டில் உள்ளது. மனிதர் ஏறிச்செல்லக்கூடிய நிலவுப் பயணங்களுக்கான சோவியத் திட்டத்திற்காக இது முதலில் வடிவமைக்கப்பட்டது.\n\n"}
{"id": "223960", "url": "https://ta.wikipedia.org/wiki?curid=223960", "title": "பிரின்சஸ் டவர்", "text": "பிரின்சஸ் டவர்\n\nபிரின்சஸ் டவர் (\"Princess Tower\") என்பது துபாயில் உள்ள ஒரு அடுக்குமாடி குடியிருப்பு ஆகும். இதில் நூற்றியோறு தளங்களும், ஆறு அடித்தளங்களும் உள்ளன. இது உலகிலேயே மிக உயரமான அடுக்குமாடி குடியிருப்பு ஆகும். இதன் நீளம் 414 மீட்டர் (1,358 அடி) ஆகும்.\n\nSection::::பொதுத் தகவல்கள்.\nஇக்கட்டிடம் 2006 ஆம் ஆண்டு கட்டத் தொடங்கப்பட்டது. இக்கட்டிடம் 2012 ஆம் ஆண்டு கட்டிமுடிக்கப்பட்டு, 2012 ஆம் ஆண்டு திறக்கப்பட்டது.\n\nSection::::கட்டிட உயரம்.\nஉச்சிக்கொம்புடன் சேர்த்து 414 மீட்டர்களாகும் (1,358 அடி). கூரையுடன் 392 மீட்டர் (1,286 அடி). மேல் தளம் வரை மட்டும் உள்ள உயரம் 357 மீட்டர் (1,171 அடி).\n\n"}
{"id": "223967", "url": "https://ta.wikipedia.org/wiki?curid=223967", "title": "எந்த மாதிரி? அட அந்தமாதிரி", "text": "எந்த மாதிரி? அட அந்தமாதிரி\n\nஎந்த மாதிரி? அட அந்தமாதிரி ஆனையிறவு வெற்றி கொள்ளப்பட்ட உவகையில் சாந்தன், சுகுமார் கூட்டில் வெளிவந்த பாடல் ஆகும். ஒருவித நையாண்டித் தன்மையோடு அமைந்த பாடல். இப்பாடலை கவிஞர் புதுவை இரத்தினதுரை இயற்றியுள்ளார். இசைவாணர் கண்ணன், முரளி இணைந்து இசையமைத்துள்ளார்கள். மலையவன் ஒலிப்பதிவு செய்துள்ளார். தர்மேந்திரா கலையகத்தில் பாடல் ஒலிப்பதிவு செய்யப்பட்டுள்ளது. விடுதலைப் புலிகள் கலை பண்பாட்டுக் கழகத்தினால் தமிழீழத்தில் வெளியிடப்பட்டுள்ளது. ஆனையிறவு (2001) இறுவட்டில் இடம் பெற்றுள்ளது. \n\n\nSection::::பாடல் வரிகள்.\nஈடுவைத்து ஈடுவைத்து நந்தலாலா -தமிழ்<br>\nஈழம் தரப்போகிறாவே நந்தலாலா<br>\nஆடும்வரை ஆடிவிட்டா நந்தலாலா -இப்போ<br>\nஆனையிறவு எங்களிடம் நந்தலாலா<br>\n\nஎந்த மாதிரி அட அந்தமாதிரி<br>\nஎந்த மாதிரி அட அந்தமாதிரி -தமிழ்<br>\nஈழமெங்கள் கண்ணெதிரே வந்தமாதிரி<br>\nசொந்த ஊரிலேறி நாங்கள் சென்ற மாதிரி -ஏதோ<br>\nதேவதைகள் வந்து வரம் தந்தமாதிரி<br>\nஇந்தமாதிரி வாசம் வீசும் மாதிரி -அட<br>\nசந்தனத்தை பூசிக்கொண்டு நின்ற மாதிரி<br>\n\nஊருக்குள்ளே போகப்போறோம் நந்தலாலா -இப்போ<br>\nஉள்ளதையும் தந்து போறா நந்தலாலா<br>\nமாமனையே நம்பி நம்பி நந்தலாலா -இப்ப<br>\nமாரடிச்சுக் கொள்ளிறாவாம் நந்தலாலா<br>\n\nஅம்பகாமம் வந்து போனார் நந்தலாலா -இப்போ<br>\nஆட்டிலறி தந்து போனார் நந்தலாலா<br>\nஅம்மையாரே தந்துபோவார் நந்தலாலா -எங்கள்<br>\nஅம்பாறையும் வந்துதவும் நந்தலாலா<br>\n\nஇந்தியாவுக் கோடிப்போனா நந்தலாலா -இப்போ<br>\nஇஸ்ரவேலுக்கு ஓடுறாவாம் நந்தலாலா<br>\nஎங்கு ஓடிப்போயும் என்ன நந்தலாலா -எங்கள்<br>\nதம்பி தானே வெல்லப்போறான் நந்தலாலா<br>\n\nஈடுவைத்து ஈடுவைத்து நந்தலாலா -தமிழ்<br>\nஈழம் தரப்போகிறாவே நந்தலாலா\n\n"}
{"id": "223970", "url": "https://ta.wikipedia.org/wiki?curid=223970", "title": "குழிப்பேரி", "text": "குழிப்பேரி\n\nகுழிப்பேரி (\"peach\"; தாவரவியல் பெயர்: \"Prunus persica\") சீனாவைப் பிறப்பிடமாகக் கொண்ட தாவரமாகும். இது இனிப்பு செறிந்த பழங்களை விளைவிக்கிறது. இப்பழம் ஆப்பிள் பழத்தினை ஒத்த தோற்றத்தையும், குணத்தையும் கொண்ட பழமாகும். குழிப்பேரி பழங்கள் பழக்கலவைகளிலும், பழரசங்களிலும் பயன்படுத்தப்படுகின்றன. இவற்றைக்கொண்டு கேக் போன்றவையும் தயாரிக்கப்படுகின்றன. மே முதல் செப்டம்பர் வரையான காலப்பகுதி இப்பழங்களின் பருவக்காலப்பகுதியாகும். சாப்பிட்டபின் உண்ணும் பழங்களில் இதுவும் ஒன்றாகும்.\n\n\n\n"}
{"id": "223976", "url": "https://ta.wikipedia.org/wiki?curid=223976", "title": "பரத்வாஜ்", "text": "பரத்வாஜ்\n\nபரத்வாஜ் தமிழ் திரைப்படத்துறையில் உள்ள முன்னணி இசையமைப்பாளர்களில் ஒருவராவார். இவர் தமிழ், தெலுங்கு, கன்னடம், மலையாளம் ஆகிய மொழிகளில் ஐம்பதுக்கும் மேற்பட்ட திரைப்படங்களுக்கு இசையமைத்திருக்கிருக்கிறார். 2008-ம் ஆண்டில் தமிழக அரசின் கலைமாமணி விருதைப் பெற்றார். இவர் தனது 17 ஆவது வயதிலேயே தூர்தர்ஷன் மற்றும் அனைத்திந்திய வானொலி நிலையத்தின் பல நிகழ்ச்சிகளுக்கு இசையமைத்தவர்.\n\nSection::::வாழ்க்கை வரலாறு.\nதிருநெல்வேலி மாவட்டத்தில் உள்ள ராவணசமுத்திரத்தில் பிறந்த இவர் தனது பள்ளிப் படிப்பையும் கல்லூரி படிப்பையும் தில்லியில் பயின்றார். இவரது தந்தை ஒரு அரசு அதிகாரி ஆவார்.இந்துஸ்தானி இசை, கருநாடக இசை, மற்றும் மேற்கத்திய இசைகளை இவர் முறைப்படி தில்லியில் கற்றவர். பரத்வாஜ் இசையமைக்க வரும் முன்பாகவே அவர் சி.ஏ எனப்படும் பட்டயக் கணக்கறிஞர் தகுதி பெற்றிருந்தார் என்பது குறிப்பிடத்தக்கது.\n\nSection::::திருக்குறளுக்கு இசை.\nதிருவள்ளுவரின் உலக பொதுமறையான 1330 திருக்குறளுக்கும் இசைவடிவம் கொடுத்து பாடல்களாக உருவாக்கியுள்ளார்.\n\n\nSection::::பாடல்கள்.\nSection::::இசையமைத்த திரைப்படங்கள்.\nகாதல் மன்னன் திரைப்படத்தில் அறிமுகமான பரத்வாஜ் இதுவரை ஐம்பதுக்கும் மேற்பட்ட திரைப்படங்களுக்கு இசையமைத்திருக்கிறார். அஜித் குமார் நடிப்பில் வெளிவந்த அட்டகாசம் இவரது 25-வது திரைப்படமாகவும் இயக்குனர் சரணின் இயக்கத்தில் வெளிவந்த அசல் திரைப்படம் இவரது 50-வது திரைப்படமாகவும் அமைந்தது.\n"}
{"id": "223977", "url": "https://ta.wikipedia.org/wiki?curid=223977", "title": "ஜேம்ஸ் நியூட்டன் ஹவார்ட்", "text": "ஜேம்ஸ் நியூட்டன் ஹவார்ட்\n\nஜேம்ஸ் நியூட்டன் ஹோவர்ட் (James Newton Howard, பிறப்பு: ஜூன் 9, 1951) ஒரு அமெரிக்க நாட்டு இசையமைப்பாளர் ஆவார். இவர் பேட்மேன் பிகின்ஸ், பிளட் டைமன்ட், த டார்க் நைட், ஆஃப்டர் ஏர்த், த ஹங்கர் கேம்ஸ் கட்சிங் பயர், மலேபிசென்ட் உள்ளிட்ட நூற்றுக்கும் மேற்பட்ட திரைப்படங்களுக்கு இசையமைத்துள்ளார்.\n\nSection::::இசையமைத்த திரைப்படங்கள்.\nஇவர் இசையமைத்த திரைப்படங்களில் சில:\n"}
{"id": "223979", "url": "https://ta.wikipedia.org/wiki?curid=223979", "title": "லிவ் டைலர்", "text": "லிவ் டைலர்\n\nலிவ் டைலர் (Liv Tyler, பிறப்பு: ஜூலை 1, 1977) ஒரு அமெரிக்க நாட்டு நடிகை. இவர் 1994ம் ஆண்டு ’சைலண்ட் ஃபால்’ என்ற திரைப்படத்தின் மூலம் நடிப்புத்துறைக்கு அறிமுகமானார். அதை தொடர்ந்து , , ஹல்க் 2 ‎உள்ளிட்ட திரைப்படங்களில் நடித்தார். இவர் திரைப்படங்களில் நடித்ததன் மூலம் பரிசியமான நடிகை ஆனார். இந்த திரைப்படதிற்காகச் சிறந்த நடிகைக்கான விருதுகளை வென்றார்.\n\n"}
{"id": "224002", "url": "https://ta.wikipedia.org/wiki?curid=224002", "title": "பேக்டேவாடி தொடருந்து நிலையம்", "text": "பேக்டேவாடி தொடருந்து நிலையம்\n\nபேக்டேவாடி தொடருந்து நிலையம் புனே புறநகர் ரயில்வேயின் கட்டுப்பாட்டில் உள்ளது. புறநகர தொடர்வண்டிகள் வந்து செல்கின்றன. இது பழைய புனே-மும்பை நெடுஞ்சாலைக்கு அருகில் உள்ளது.\n\nபுனே - லோணாவ்ளா, புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.\n\n"}
{"id": "224003", "url": "https://ta.wikipedia.org/wiki?curid=224003", "title": "கோராவாடி தொடருந்து நிலையம்", "text": "கோராவாடி தொடருந்து நிலையம்\n\nகோராவாடி தொடருந்து நிலையம் புனே புறநகர் ரயில்வேயின் கட்டுப்பாட்டில் இயங்குகிறது. \nபுனே - லோணாவ்ளா, புனே - தளேகாவ், சிவாஜிநகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.\n\nபுனே - கர்ஜத் பயணியர் வண்டியும் நின்று செல்லும்.\n"}
{"id": "224005", "url": "https://ta.wikipedia.org/wiki?curid=224005", "title": "வட்காவ் தொடருந்து நிலையம்", "text": "வட்காவ் தொடருந்து நிலையம்\n\nவட்காவ் தொடருந்து நிலையம் புனே புறநகர் ரயில்வேயின் கட்டுப்பாட்டில் உள்ளது. இது மும்பை - சென்னை ரயில் வழித்தடத்தில் உள்ளது.\n\nபுனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.\n\nஇவை தவிர, கீழ்க்காணும் பயணிகள் வண்டிகளும் நின்று செல்கின்றன.\n\nஇது இரண்டு நடைமேடைகளைக் கொண்டது.\n\n"}
{"id": "224007", "url": "https://ta.wikipedia.org/wiki?curid=224007", "title": "பைக்கனூர் விண்வெளி ஏவுதளம்", "text": "பைக்கனூர் விண்வெளி ஏவுதளம்\n\nபைக்கானூர் விண்வெளி ஏவுதளம் (\"Baikonur Cosmodrome\", ) உலகின் முதலாவதும் மிகப்பெரியதுமான விண்வெளி ஏவுதள நிலையமாகும். இது கசக்சுத்தானில் பாலை புல்வெளியில் (இசுடெப்பி) ஏரல் கடலுக்கு கிழக்கில் ஏறத்தாழ 200கிமீ (124 மைல்) தொலைவில், சைர் தர்யா ஆற்றுக்கு வடக்கில் கடல் மட்டத்திற்கு 90 மீட்டர் உயரமான இடத்தில் அமைந்துள்ளது. இதன் அண்மையில் உள்ள தொடர்வண்டி நிலையம் \"இத்யுர்தம்\" ஆகும். இதனை கசக் அரசு உருசியாவிற்கு (தற்போது 2050 வரை) குத்தகைக்கு கொடுத்துள்ளது. இந்த நிலையத்தை உருசிய நடுவண் விண்வெளி நிறுவனமும் \"உருசிய விண்வெளிக் காப்புப் படை\"யும் கூட்டாக மேலாண்மை செய்கின்றன. குத்தகைக்கு விடப்பட்டுள்ள நிலப்பகுதி நீள்வட்ட வடிவில் கிழக்கு-மேற்காக 90கிமீ (56 மைல்) நீளமும் வடக்கு-தெற்காக 85கிமீ (53 மைல்) நீளமும் உள்ளது. இதன் மையத்தில் விண்வெளி மையம் அமைந்துள்ளது. பிந்தைய 1950களில் சோவியத் ஒன்றியத்தால் சோவியத் விண்வெளித் திட்டத்திற்கான அடித்தளமாக இந்த நிலையம் கட்டமைக்கப்பட்டது. தற்போதைய உருசிய விண்வெளித் திட்டத்தில் பைக்கானூரிலிருந்து ஓராண்டில் வணிகத்திற்கான, படைத்துறைக்கான, அறிவியலுக்கான பல பயணங்கள் ஏவப்பட்டு வருகின்றன. தற்போது, அனைத்து ஆளுள்ள விண்வெளிப் பயணங்களும் பைக்கானூரிலிருந்து ஏவப்படுகின்றன.\n\nமனித வரலாற்றிலேயே முதல் ஆளுள்ள விண்கலமான வஸ்தோக் 1 மற்றும் அதன் முன்னோடியான, உலகின் சுழல்தட விண்கலமான இசுப்புட்னிக் 1 பைக்கானூரின் ஏவுதளங்களில் ஒன்றிலிருந்துதான் ஏவப்பட்டன; இந்த ஏவுதளம் யூரி ககாரின் நினைவாக காகரினின் துவக்கம் என்று பெயரிடப்பட்டுள்ளது.\n"}
{"id": "224010", "url": "https://ta.wikipedia.org/wiki?curid=224010", "title": "கான்ஹே தொடருந்து நிலையம்", "text": "கான்ஹே தொடருந்து நிலையம்\n\nகான்ஹே ரயில் நிலையம் புனே புறநகர் ரயில்வேயின் கட்டுப்பாட்டில் இயங்குகிறது. இது மும்பை - சென்னை ரயில் வழித்தடத்தில் அமைந்துள்ளது.\n\nபுனே - லோணாவ்ளா, சிவாஜி நகர் - லோணாவ்ளா ஆகிய வழித் தடங்களில் இயங்கும் ரயில்கள் இங்கு நின்று செல்கின்றன.\n\n\nஇந்த நிலையத்தில் 2 நடைமேடைகளும், ஒரு மேம்பாலமும் உள்ளன.\n\n"}
{"id": "224014", "url": "https://ta.wikipedia.org/wiki?curid=224014", "title": "காம்ஷேத் தொடருந்து நிலையம்", "text": "காம்ஷேத் தொடருந்து நிலையம்\n\nகாம்ஷேத் ரயில் நிலையம் புனே புறநகர் ரயில்வேயின் கட்டுப்பாட்டில் இயங்குகிறது. இது மும்பை - சென்னை ரயில் வழித்தடத்தில் அமைந்துள்ளது.\n\nபுனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் உள்ளூர் ரயில்கள் இங்கு நின்று செல்கின்றன.\n\nஇங்கு புனே - கர்ஜத் பயணியர் ரயிலும் நின்று செல்லும்.\n\nஇந்த நிலையத்தில் இரண்டு நடைமேடைகளும், ஒரு நடை மேம்பாலமும் உள்ளன.\n\n"}
{"id": "224015", "url": "https://ta.wikipedia.org/wiki?curid=224015", "title": "மளவலி தொடருந்து நிலையம்", "text": "மளவலி தொடருந்து நிலையம்\n\nமளவலி ரயில் நிலையம் புனே புறநகர் ரயில்வேயின் கட்டுப்பாட்டில் உள்ளது. இது மும்பை - சென்னை ரயில் வழித்தடத்தில் உள்ளது.\n\nபுனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் ரயில்கள் இங்கு நின்று செல்கின்றன.\n\nஇங்கு புனே - கர்ஜத் பயணியர் ரயிலும் நின்று செல்லும்.\n\nஇந்த நிலையத்தில் இரண்டு நடைமேடைகளும் ஒரு நடைமேம்பாலமும் உள்ளன.\n\n"}
{"id": "224019", "url": "https://ta.wikipedia.org/wiki?curid=224019", "title": "பிம்பிரி-சிஞ்ச்வடு", "text": "பிம்பிரி-சிஞ்ச்வடு\n\nபிம்ப்ரி-சிஞ்ச்வடு எனும் நகரம் இந்தியாவில் உள்ள மகாராஷ்டிராவில் உள்ளது. இது புனே பெருநகரப் பகுதிக்குள் உள்ளது. இது புனேயின் இரட்டை நகரம் என்றும் அழைக்கப்படுகிறது. இந்த நகரத்திற்குள் பிம்பிரி, சிஞ்ச்வடு, நிக்டி, போசரி, மோஷி, சாங்கவி ஆகிய ஊர்களும் அடங்குகின்றன. இது புனேயின் வடமேற்கில் அமைந்துள்ளது. இங்கிருந்து புனேவுக்கு பழைய புனே-மும்பை நெடுஞ்சாலை வழியாக செல்லலாம்.\n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது1,729,320 மக்கள் வாழ்ந்தனர். இவர்களில் எழுத்தறிவு பெற்றோர் 87.19 சதவீதத்தினர் ஆவர்.\nஇங்கு வாழும் மக்கள் மராத்தியில் பேசுகின்றனர்.\n\nSection::::பண்பாடு.\nவிநாயக சதுர்த்தியும், தசராவும் கொண்டாடுகின்றனர்.\n\nSection::::போக்குவரத்து.\nபிம்ப்ரி-சிஞ்ச்வடு நகரத்தில் இருந்து மற்ற இடங்களுக்கு ரயில், பேருந்து, விமானத்தின் மூலம் செல்லலாம். இதற்கு அருகிலேயே புனே சர்வதேச விமான நிலையம் அமைந்துள்ளது. புனே - லோணாவ்ளா புறநகர் ரயில்கள் இந்த நகரத்தைக் கடந்து செல்கின்றன. பழைய புனே -மும்பை நெடுஞ்சாலை வழியாக மற்ற ஊர்களுக்குச் செல்லலாம். பிம்ப்ரி-சிஞ்ச்வடு பேருந்து நிலையத்தில் இருந்து மற்ற ஊர்களுக்கு புனே மாநகரப் பேருந்துகள் இயக்கப்படுகின்றன. இதற்கு அருகில் சிஞ்ச்வடு ரயில் நிலையம், அகுர்டி ரயில் நிலையம், பிம்பிரி ரயில் நிலையம்.\n\nSection::::புறநகர்ப் பகுதிகள்.\nஇந்த நகரத்தைச் சுற்றியுள்ள பகுதிகளை கீழே காணவும்.\n\n"}
{"id": "224022", "url": "https://ta.wikipedia.org/wiki?curid=224022", "title": "உஸ்மானாபாத் மாவட்டம்", "text": "உஸ்மானாபாத் மாவட்டம்\n\nஉஸ்மானாபாத் மாவட்டம் இந்தியாவில் உள்ள மகாராஷ்டிராவில் உள்ளது. இது அவுரங்காபாத் மண்டலத்திற்கு உட்பட்டது. இதன் தலைமையகம் உஸ்மானாபாத் நகரில் உள்ளது. புகழ் பெற்ற துளஜாபவானி கோயில் இந்த மாவட்டத்தில் உள்ளது. இந்த மாவட்டம் 7569  சதுர கிலோமீட்டர் பரப்பளவில் அமைந்துள்ளது. \nஇந்த மாவட்டத்தின் பெரும்பாலான பகுதிகள் மலைகளில் அமைந்துள்ளன.\n\nSection::::வட்டங்கள்.\nஇந்த மாவட்டத்தை எட்டு வட்டங்களாகப் பிரித்துள்ளனர். \n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது 1,660,311 மக்கள் வாழ்ந்தனர். \n\nஇந்த மாவட்டத்தில் சதுர கிலோமீட்டருக்குள் 219 பேர் வாழ்வதாக மக்கள் அடர்த்தி கணக்கெடுப்பு தெரிவிக்கிறது. ஆயிரம் ஆண்களுக்கு நிகராக 920 பெண்கள் இருப்பதாக பால் விகிதக் கணக்கெடுப்பில் தெரிய வந்துள்ளது. இங்கு வாழ்வோரில் கல்வியறிவை 76.33% பேர் பெற்றுள்ளனர்.\n\nSection::::அரசியல்.\nசிவ சேனா , காங்கிரசு, தேசியவாத காங்கிரசு, பாரதிய ஜனதா, பகுஜன் சமாஜ் ஆகியன இங்குள்ள பெரிய கட்சிகள் \n\nஇந்த மாவட்டத்தை பாராளுமன்றத்தில் முன்னிறுத்துபவர் உஸ்மானாபாத் மக்களவைத் தொகுதியின் சார்பாக தேர்ந்தெடுக்கப்பட்டவர் ஆவார். \n\nSection::::போக்குவரத்து.\nஇந்த மாவட்டத்தில் இருந்து தேசிய நெடுஞ்சாலைகள் வழியாக பிற இடங்களுக்கு செல்லலாம். இங்கு ரயில் நிலையங்களும் உள்ளன.\n\n"}
{"id": "224026", "url": "https://ta.wikipedia.org/wiki?curid=224026", "title": "மாயாஜால்", "text": "மாயாஜால்\n\nமாயாஜால் (\"Mayajaal\") என்பது தமிழ்நாட்டின் சென்னையிலுள்ள ஒரு பொழுதுபோக்கு மையமாகும். இது கிழக்கு கடற்கரை சாலையிலுள்ள கானத்தூரில் அமைந்துள்ளது. இதன் பரப்பளவு முப்பது ஏக்கர்களாகும். இது பல்பொருள் அங்காடி, விளையாட்டு மையம், ஓய்வகம் மற்றும் பல்வகை திரையரங்குகள் கொண்ட இடமாகும். இங்கு 16 பல்வகை திரையரங்குகள் உள்ளன. இதுவே ஆசியாவிலேயே மிக அதிகமான பல்வகை திரையரங்குகள் கொண்ட இடமாகும். விளையாட்டு மையம் 2003 ஆம் ஆண்டு தொடங்கப்பட்டது. ஓய்வகம் 2005 ஆம் ஆண்டு நாற்பது அறைகளுடன் திறக்கப்பட்டது . முப்பதாயிரம் சதுர அடிகள் கொண்ட பல்பொருள் அங்காடி 2006 ஆம் ஆண்டு தொடங்கப்பட்டது\n\n"}
{"id": "224030", "url": "https://ta.wikipedia.org/wiki?curid=224030", "title": "நாசிக் மாவட்டம்", "text": "நாசிக் மாவட்டம்\n\nநாசிக் மாவட்டம். இந்திய மாநிலமான மகாராஷ்டிராவில் உள்ளது. இதன் தலைமையகம் நாசிக் நகரில் உள்ளது.\n\nஇந்த மாவட்டம் 15,530 சதுர கிலோமீட்டர் பரப்பளவைக் கொண்டது.\n\nஇந்த மாவட்டத்தின் மேற்குப் பகுதியில் மேற்குத் தொடர்ச்சி மலைத்தொடர் அமைந்துள்ளது. இந்த மாவட்டத்தின் கிழக்குப் பகுதி தக்காணப் பீடபூமியில் அமைந்துள்ளது. இங்கு வளம் நிறைந்த மண் இருப்பதால், உழவுத் தொழில் முதன்மையாக விளங்குகிறது. கோதாவரி ஆறு இந்த மாவட்டத்தில் இருந்தே தொடங்குகிறது.\n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 6,109,052 மக்கள் வாழ்ந்தனர். \n\nசராசரியாக, சதுர கிலோமீட்டருக்குள் 393 பேர் வாழ்கின்றனர். பால் விகிதத்தில், 1000 ஆண்கலுக்கு இணையாக 931 பெண்கள் உள்ளனர். இங்கு வாழும் மக்களில் கல்வியறிவு பெற்றோர் 80.96% சதவீதத்தினர் ஆவர்.\n\nSection::::மொழிகள்.\nஇங்கு வாழும் மக்கள் மராத்தி மொழியில் பேசுகின்றனர். \nநாசிக், திரிம்பகேஷ்வர் போன்ற பகுதிகளில் சமசுகிருதம் பேசுவோரும் உள்ளனர்.\n\n"}
{"id": "224033", "url": "https://ta.wikipedia.org/wiki?curid=224033", "title": "நகாமோ மாவட்டம்", "text": "நகாமோ மாவட்டம்\n\nநகாமோ மாவட்டம் இந்திய மாநிலமான அசாமில் உள்ளது. இது அசாமில் அதிக மக்கள் தொகையைக் கொண்ட மாவட்டம் ஆகும். இதன் தலைமையகம் நகாமோவில் உள்ளது. இந்த மாவட்டம் 3831 சதுர கிலோமீட்டர் பரப்பளவில் அமைந்துள்ளது. காசிரங்கா தேசியப் பூங்காவின் சில பகுதிகள், இந்த மாவட்டத்தின் வரையறைக்குள் வருகின்றன.\n\nSection::::பொருளாதாரம்.\nஇங்கு நெல் பயிரிடுகின்றனர். உழவுத் தொழிலே முதன்மையானது. இங்கு நெசவு ஆலைகளும், தேயிலை, சணல் தொழிற்சாலைகளும் உள்ளன.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின் போது, 2,826,006 மக்கள் வாழ்கின்றனர். சதுர கிலோமீட்டருக்குள் 711 பேர் வசிக்கின்றனர். பால் விகிதத்தில், ஆயிரம் ஆண்களுக்கு ஈடாக 962 பெண்கள் உள்ளனர். இங்கு வசிக்கும் மக்களில் 74% பேர் கல்வியறிவு பெற்றுள்ளனர். இங்கு முஸ்லீம்கள் பெரும்பான்மையினராக வாழ்கின்றனர். குறிப்பிடத்தக்க அளவில் இந்துக்களும் வாழ்கின்றனர்.\n\nஇங்கு அசாமிய மொழி, வங்காளம், இந்தி, போடோ, கர்பி, திமாசா, மணிப்பூரி ஆகிய மொழிகளைப் பேசும் மக்கள் வாழ்கின்றனர். அசாமிய மொழியை பொது மொழியாகப் பயன்படுத்துகின்றனர்.\n\n"}
{"id": "224036", "url": "https://ta.wikipedia.org/wiki?curid=224036", "title": "சிவசாகர் மாவட்டம்", "text": "சிவசாகர் மாவட்டம்\n\nசிவசாகர் மாவட்டம் இந்திய மாநிலமான அசாமில் உள்ளது. இதை சிப்சாகர் என்று அழைத்தனர். இதன் தலைமையகம் சிவசாகர் நகரில் உள்ளது. இந்த மாவட்டம் 2668 சதுர கிலோமீட்டர் பரப்பளவில் அமைந்துள்ளது. இது மூன்று வட்டங்களைக் கொண்டது. சராய்தேவோ, சிவசாகர், நாசிரா ஆகியன. \n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 1,150,253 மக்கள் வாழ்ந்தனர். சதுர கிலோமீட்டருக்குள் 431 பேர் என்ற அளவில் மக்கள் அடர்த்தி உள்ளது. \nஆயிரம் ஆண்களுக்கு ஈடாக 951 பெண்கள் என்ற அளவில் பால் விகிதம் உள்ளது. இங்கு வாழ்வோரில் 81.36% பேர் கல்வியறிவு பெற்றுள்ளனர்.\n\nஇங்கு பெரும்பான்மையினராக இந்துக்கள் வாழ்கின்றனர்.\n\n"}
{"id": "224038", "url": "https://ta.wikipedia.org/wiki?curid=224038", "title": "சோணித்பூர் மாவட்டம்", "text": "சோணித்பூர் மாவட்டம்\n\nசோனித்பூர் மாவட்டம் இந்திய மாநிலமான அசாமில் உள்ளது. இதன் தலைமையகம் தேஜ்பூர் நகரில் உள்ளது. இந்த மாவட்டம் 5324 சதுர கிலோமீட்டர் பரப்பளவில் அமைந்துள்ளது. \n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 1,925,975 மக்கள் வாழ்ந்தனர். சதுர கிலோமீட்டருக்குள் 365 பேர் என்ற அளவில் மக்கள் அடர்த்தி கணக்கெடுக்கப்பட்டுள்ளது. \nஆயிரம் ஆண்களுக்கு நிகராக 946 பெண்கள் என்ற அளவில் பால் விகிதம் கணக்கு உள்ளது. இங்கு வாழ்வோரில் 69.96% பேர் கல்வியறிவு பெற்றுள்ளனர்.\n\nமுன்னாள் பாராளுமன்ற சபாநாயகராகத் திகழ்ந்த சோம்நாத் சட்டர்ஜி இந்த மாவட்டத்தைச் சேர்ந்தவர்.\n\n"}
{"id": "224039", "url": "https://ta.wikipedia.org/wiki?curid=224039", "title": "உதல்குரி மாவட்டம்", "text": "உதல்குரி மாவட்டம்\n\nஉதல்குரி மாவட்டம் இந்திய மாநிலமான அசாமில் உள்ளது. இதன் தலைமையகம் உதல்குரி நகரில் உள்ளது. இந்த மாவட்டம் 1852.16  சதுர கிலோமீட்டர் பரப்பளவில் அமைந்துள்ளது. மானஸ் வனவிலங்கு காப்பகத்தின் பகுதி இந்த மாவட்டத்தின் வரையறைக்குள் உள்ளது.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 832 769 மக்கள் வாழ்ந்தனர். இங்கு வாழும் மக்களில் 66.6% பேர் கல்வியறிவு பெற்றுள்ளனர். ஆயிரம் ஆண்களுக்கு ஈடாக 966 பெண்கள் என்ற அளவில் பால் விகிதம் உள்ளது. சதுர கிலோமீட்டருக்குள் 497 பேர் என்ற அளவில் மக்கள் அடர்த்தி உள்ளது. இங்கு அசாமிய மக்கள், போடோ மக்கள், கோச் மக்கள், ரபா மக்கள், சந்தாலி மக்கள், மார்வாரிகள், வங்காளிகள் ஆகியோர் வாழ்கின்றனர். \n\nSection::::ஆட்சிப் பிரிவுகள்.\nஇந்த மாவட்டத்தை இரண்டு வட்டங்களாகப் பிரித்துள்ளனர். உதல்குரி, பேர்காவ் ஆகியன. இதை மேலும் 9 வருவாய் வட்டங்களாகப் பிரித்துள்ளனர்.\n\n"}
{"id": "224041", "url": "https://ta.wikipedia.org/wiki?curid=224041", "title": "ஹனுமான் ஜெயந்தி", "text": "ஹனுமான் ஜெயந்தி\n\nஅனுமனை நினைவு கூர அனுமான் ஜெயந்தியை கொண்டாடுகின்றனர். தமிழ்நாட்டிலும் கேரளாவிலும் மட்டும் ஹனுமான் ஜெயந்தி மார்கழி மாதம், அமாவாசையும் மூலநட்சத்திரமும் கூடிவரும் நாளன்று அனைத்து ஹனுமார் கோயில்களிலும் வைணவக் கோயில்களிலும் வெகு சிறப்பாகக் கொண்டாடப்படுகிறது. ஆனால் பிற மாநிலங்களில் வைகாசி மாதம் வளர்பிறையில் வரும், தசமி திதியன்று, அனுமன் ஜெயந்தியை கொண்டாடுகிறார்கள்.\n\nஆஞ்சனேயர் ஜெயந்தி அன்று பக்தர்கள் விரதமிருந்து, அனுமாருக்கு வடை மாலை, துளசி மாலை, வெற்றிலை மாலை, வெண்ணெய்க்காப்பு அலங்காரம் செய்தும் வழிபடுவர்.\n\n\n"}
{"id": "224042", "url": "https://ta.wikipedia.org/wiki?curid=224042", "title": "தின்சுகியா மாவட்டம்", "text": "தின்சுகியா மாவட்டம்\n\nதின்சுகியா மாவட்டம் இந்திய மாநிலமான அசாமில் உள்ளது. இதன் தலைமையகம் தின்சுகியா நகரில் உள்ளது. இந்த மாவட்டம் 3790 சதுர கிலோமீட்டர் பரப்பளவில் அமைந்துள்ளது. \n\nSection::::பொருளாதாரம்.\nஇங்கு தேயிலை, ஆரஞ்சு, இஞ்சி ஆகியவற்றையும் பயிரிடுகின்றனர். இங்கு ஹிந்துஸ்தான் யூனிலீவர் லிமிடெட் கிளை அமைந்துள்ளது. டிக்பாய் நகரியத்தில் இந்திய ஆயில் கார்பரேசனுக்கு சொந்தமான கச்சா எண்ணெய்க் கிணறுகளும், கச்சா எண்ணெய் சுத்திகரிப்பு நிலையமும் உள்ளது.\n\nSection::::போக்குவரத்து.\nஇந்த மாவட்டத்தில் தேசிய நெடுஞ்சாலைகள் ஓடுகின்றன. 40 கிலோமீட்டர் தொலைவில் திப்ருகார் விமான நிலையம் அமைந்துள்ளது.\n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 1,316,948 மக்கள் வாழ்ந்தனர். \nசதுர கிலோமீட்டருக்குள் 347 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு ஈடாக 948 பெண்கள் வாழ்கின்றனர். இங்கு வாழ்வோரில் 70.92% பேர் கல்வியறிவு பெற்றுள்ளனர். \nஇங்கு அதிகளவில் இந்துக்கள் வாழ்கின்றனர். பலர் பழங்குடியின மக்கள் ஆவர். மக்கள் நேபாளி, பீகாரி, வங்காள மொழி ஆகியவற்றை பேசுகின்றனர்.\n\n"}
{"id": "224049", "url": "https://ta.wikipedia.org/wiki?curid=224049", "title": "எண்கணிதத்தின் அடிப்படைத் தேற்றம்", "text": "எண்கணிதத்தின் அடிப்படைத் தேற்றம்\n\nஎண்கணிதத்தின் அடிப்படைத் தேற்றம் (\"fundamental theorem of arithmetic\") \n1ஐ விடப் பெரியதான ஒவ்வொரு முழுஎண்ணும் பகாஎண்ணாகவோ அல்லது பகாஎண்களின் பெருக்கமாகவோ இருக்கும்.\n\nஇவ்வாறு ஒரு முழுஎண் பகாஎண்களின் பெருக்கமாக அமையும்போது அவ்வமைப்பில் காணப்படும் பகாஎண்களில் ஒருபோதும் மாற்றம் இருக்காது. ஆனால் அவற்றின் இடவரிசை மாறலாம். எடுத்துக்காட்டாக,\n\n1200 = 2 × 3 × 5 = 3 × 2× 2× 2× 2 × 5 × 5 = 5 × 2× 3× 2× 5 × 2 × 2 = etc.\n\nஅதாவது இத் தேற்றத்தின்படி,\n\nஇத்தேற்றத்தின்படி முழுஎண்ணின் காரணிகள் பகாஎண்களாக இருக்கவேண்டியது அவசியம். ஏனென்றால் காரணிகள் பகுஎண்களாக அமையும்போது அம் முழுஎண்ணின் காரணிப்பெருக்க அமைப்பு தனித்த ஒன்றாக இராமல் பல்வேறு விதங்களில் அமைய வாய்ப்புள்ளது. எடுத்துக்காட்டாக, 12 = 2 × 6 = 3 × 4 என அமையலாம்.\n\nஇத்தேற்றம் தனித்த காரணியாக்கத் தேற்றம் (\"unique factorization theorem\") அல்லது தனித்த பகாக்காரணியாக்கத் தேற்றம் (\"unique-prime-factorization theorem\") என்றும் அழைக்கப்படுகிறது\n\nSection::::வரலாறு.\nயூக்ளிடின் படைப்பான ‘எலிமெண்ட்ஸ்’ -புத்தகம் VII இல் காணப்படும் கூற்றுகள் 30, 32 இரண்டும் எண்கணித அடிப்படைத் தேற்றத்தின் கூற்றாகவும் நிறுவலாகவும் அமைந்துள்ளன.\n\n32 ஆவது கூற்றானது கூற்று 31 இலிருந்து வருவிக்கப்படுகிறது.\n\nகார்ல் ஃப்ரெடெரிக் காசின் புத்தகத்தில் பிரிவு 16 ஆனது (\"Disquisitiones Arithmeticae\") எண்கணித அடிப்படைத் தேற்றத்தின் நவீனக் கூற்று மற்றும் நிறுவலாக உள்ளது. இதில் சமானம், மாடுலோ n பயன்படுத்தப்பட்டுள்ளது.\n\nSection::::பயன்பாடுகள்.\nSection::::விதிமுறை வடிவம்.\n1ஐ விடப் பெரியதான ஒவ்வொரு நேர் முழுஎண்ணையும் ஓரேயொரு விதத்தில் பகாஎண்களின் பெருக்கமாக எழுதலாம்:\nஇங்கு \"p\" < \"p\" < ... < \"p\" பகாஎண்கள்; α நேர்முழுஎண்கள்.\n\nஇது \"n\" இன் \"விதிமுறை வடிவம்\" (canonical representation) அல்லது \"நியம வடிவம்\" (standard form) எனப்படும்.\n\nஎடுத்துக்காட்டு:\n\n\"n\" இன் மதிப்பு மாறாமல், \"p\" = 1 போன்ற காரணிகளை இவ் வடிவினுள் நுழைக்கலாம்.\n\nஇதனால் பூச்சிய அடுக்குகொண்ட எத்தனை பகாக்காரணிகளை சேர்ப்பதன் மூலம், ஒரு நேர் முழுஎண்ணைப் பகாஎண்களின் முடிவிலாப் பெருக்கமாக எழுத முடிகிறது:\n\nஇதில் \"n\" இன் முடிவுறு மதிப்புகள் நேர் முழுஎண்களாகவும் மற்றவை பூச்சியமாகவும் இருக்கும். எதிரடுக்கள், நேர் விகிதமுறு எண்களின் விதிமுறை வடிவினைத் தரும்.\n\nSection::::எண்கணிதச் செயல்கள்.\nஎண்களை இவ்வாறு நியம வடிவில் எழுதுவதால், பெருக்கல், மீப்பெரு பொது வகுத்தி காணல், மீச்சிறு பொது மடங்கு காணல் போன்ற கணிதச் செயல்களை எளிதாகச் செய்ய முடிகிறது:\n\nSection::::எண்கணிதச் சார்புகள்.\nநியம வடிவைப் பயன்படுத்தி பல எண்கணிதச் சார்புகள் வரையறுக்கப்பட்டுள்ளன. குறிப்பாக, பகாஎண்களின் அடுக்குகளின் மீதான சார்பலன்களின் மதிப்புகளைக் கொண்டு கூட்டல் சார்பு மற்றும் பெருக்கல் சார்பு இரண்டும் தீர்மானிக்கப்படுகின்றன.\n\nSection::::நிறுவல்.\nஇத் தேற்றம் யூக்ளிடின் முற்கோளைப் (\"எலிமெண்ட்ஸ்\" VII, 30) பயன்படுத்தி நிறுவப்படுகிறது (\"a\" , \"b\" என்ற இரு இயல் எண்களின் பெருக்கத்தைப் பகாஎண் \"p\" வகுக்குமானால், கண்டிப்பாக அது \"a\" அல்லது \"b\" அல்லது இரண்டையும் வகுக்கும்). )\n\nதேற்றத்தின் கூற்று: \"1ஐ விடப் பெரியதான ஒவ்வொரு முழுஎண்ணும் பகாஎண்களின் பெருக்கமாக அமையும்\"\n\nஇந் நிறுவலில் தொகுத்தறிதல்முறை பயன்படுத்தப்படுகிறது.\n\nநிறுவலின் படிநிலைகள்: \n\nஅதாவது \"n\" ம் பகாஎண்களின் பெருக்கமாக அமைகிறது. \n\n\n\n\n\nSection::::மேற்கோள்கள்.\nThe \"Disquisitiones Arithmeticae\" has been translated from Latin into English and German. The German edition includes all of his papers on number theory: all the proofs of quadratic reciprocity, the determination of the sign of the Gauss sum, the investigations into biquadratic reciprocity, and unpublished notes.\n\nThe two monographs Gauss published on biquadratic reciprocity have consecutively numbered sections: the first contains §§ 1–23 and the second §§ 24–76. Footnotes referencing these are of the form \"Gauss, BQ, § \"n\"\". Footnotes referencing the \"Disquisitiones Arithmeticae\" are of the form \"Gauss, DA, Art. \"n\"\".\n\nThese are in Gauss's \"Werke\", Vol II, pp. 65–92 and 93–148; German translations are pp. 511–533 and 534–586 of the German edition of the \"Disquisitiones\".\n\n"}
{"id": "224052", "url": "https://ta.wikipedia.org/wiki?curid=224052", "title": "ராஞ்சி மாவட்டம்", "text": "ராஞ்சி மாவட்டம்\n\nராஞ்சி மாவட்டம் இந்திய மாநிலமான ஜார்க்கண்டில் உள்ளது.\nஇதன் தலைமையகம் ராஞ்சி நகரில் உள்ளது.\n\nSection::::பொருளாதாரம்.\nஇது வளர்ச்சியில் பின்தங்கிய மாவட்டங்களில் ஒன்று. மத்திய அரசு வழங்கும் வளர்ச்சி நிதியைப் பெறுகிறது. \n\nSection::::மக்கள் தொகை.\n2011-ஆம் ஆண்டு மக்கள் தொகைக் கணக்கெடுப்பின்போது, 2,912,022 மக்கள் வாழ்ந்தனர். \nசதுர கிலோமீட்டருக்குள் 557 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு இணையாக 950 பெண்கள் என்ற அளவில் பால் விகிதம் அமைந்துள்ளது. இங்கு வாழும் மக்களில் 77.13% பேர் கல்வியறிவு பெற்றுள்ளனர். \n\n"}
{"id": "224055", "url": "https://ta.wikipedia.org/wiki?curid=224055", "title": "ராஞ்சி பல்கலைக்கழகம்", "text": "ராஞ்சி பல்கலைக்கழகம்\n\nராஞ்சி பல்கலைக்கழகம் இந்திய மாநிலமான சார்க்கண்ட் தலைநகர் ராஞ்சியில் உள்ளது. பல்கலைக்கழகத்தில் 90,000 மாணவர்கள் படிக்கின்றனர். இங்கு உள்ள மைய நூல்கத்தில் 150,000 நூல்கள் இருக்கின்றன. ஆண்களுக்கும் பெண்களுக்கும் தனி விடுதிகள் உள்ளன. இந்த பல்கலைக்கு பல்கலைக்கழக மானியக் குழு 38 கோடி ரூபாயை ஆண்டுதோறும் வழங்குகிறது. \n\nஇது ஜார்க்கண்டில் உள்ள ராஞ்சி, கும்லா, குந்தி, சிம்தேகா, லோஹார்தாகா ஆகிய மாவட்டங்களில் உள்ள கல்லூரிகளை இணைத்துக் கொண்டுள்ளது. இங்கு அறிவியல், மாந்தவியல், பொருளியல் உள்ளிட்ட துறைகளில் பாடம் நடத்துகின்றனர்.\n\n"}
{"id": "224059", "url": "https://ta.wikipedia.org/wiki?curid=224059", "title": "ராஞ்சி ரயில் நிலையம்", "text": "ராஞ்சி ரயில் நிலையம்\n\nராஞ்சி ரயில் நிலையம் ராஞ்சி நகரத்துக்கான ரயில் போக்குவரத்துக்காக உருவாக்கப்பட்டது. ராஞ்சி நகரம், இந்திய மாநிலமான ஜார்க்கண்டில் உள்ள ராஞ்சி மாவட்டத்தின் தலைநகரம் ஆகும். ராஞ்சியில் இருந்து தில்லிக்கும், கல்கத்தாவுக்கு, பாட்னாவுக்கும் அடிக்கடி ரயில்கள் இயக்கப்படுகின்றன. ராஞ்சி நகரில் நான்கு ரயில் நிலையங்கள் உள்ளன.\n\nSection::::பிற போக்குவரத்து வழிகளுடான இணைப்பு.\nஇந்த நிலையத்தின் அருகில் பேருந்து நிலையம் உள்ளது. \nராஞ்சி சந்திப்பிற்கு அருகில் உள்ள விமான நிலையங்களை கீழே காணவும். \n\n\n"}
{"id": "224061", "url": "https://ta.wikipedia.org/wiki?curid=224061", "title": "உருசிய நடுவண் விண்வெளி நிறுவனம்", "text": "உருசிய நடுவண் விண்வெளி நிறுவனம்\n\nஉருசிய நடுவண் விண்வெளி நிறுவனம் (\"Russian Federal Space Agency\", ), வழமையாக உரோசுகோசுமோசு (Роскосмос \"Russpace\") [ஆங்கில சுருக்குப் பெயர்களாக FKA (ФКА) மற்றும் RKA (РКА)] உருசியாவின் விண்வெளி அறிவியல் திட்டத்திற்கும் பொதுவான விண்வெளியியல் ஆய்வுக்கும் பொறுப்புள்ள அரசு அமைப்பாகும். இது முன்னதாக உருசிய வான்பயண விண்வெளி நிறுவனம் () என அழைக்கப்பட்டு வந்தது.\n\nஇதன் தலைமையகம் மாஸ்கோவில் அமைந்துள்ளது. முதன்மையான \"திட்டக் கட்டுப்பாடு விண்பயண இயக்க மையம்\" அண்மையிலுள்ள கோரோலெவ் நகரில் அமைந்துள்ளது. \"காகரின் வானோடிகள் பயிற்சி மையம்\" (GCTC) இசுடார் சிட்டியில் அமைந்துள்ளது. விண்வெளி உந்துகைகளுக்கு கசக்ஸ்தானில் உள்ள பைக்கனூர் விண்வெளி நிலையமும் (பெரும்பாலான ஏவல்கள், ஆளுள்ளதும் ஆளில்லாததும், இங்கிருந்தே நிகழ்கின்றன) வடக்கு உருசியாவிலுள்ள பிளெசெட்ஸ்க் விண்வெளி நிலையமும் (Plesetsk Cosmodrome) (முதன்மையாக ஆளில்லா படைத்துறை பயன்பாடுகளுக்கு) பயன்படுத்தப்படுகின்றன. \n\nஅக்டோபர் 10, 2013 முதல் பொது இயக்குனராக ஒலெக் ஓஸ்டாபென்கோ பொறுப்பேற்றுள்ளார்.\n\n"}
{"id": "224062", "url": "https://ta.wikipedia.org/wiki?curid=224062", "title": "காரைக்கால் ரயில் நிலையம்", "text": "காரைக்கால் ரயில் நிலையம்\n\nகாரைக்கால் ரயில் நிலையம் காரைக்காலின் ரயில் போக்குவரத்திற்காக எழுப்பப்பட்டது. இது புதுச்சேரிக்கு உட்பட்ட காரைக்காலில் உள்ளது. இது திருச்சிராப்பள்ளியில் இருந்து கிலோமீட்டர் தொலைவில் உள்ளது. சென்னையில் இருந்து தொலைவில் உள்ளது.\n\nSection::::அமைவிடம்.\nஇது கிழக்குக் கடற்கரைச் சாலைக்கு அருகில் உள்ளது. காரைக்கால் பேருந்து நிலையம் 3 கிலோமீட்டர் தொலைவில் உள்ளது. திருச்சிராப்பள்ளி பன்னாட்டு வானூர்தி நிலையம் 130 கிலோமீட்டர் தொலைவில் உள்ளது.\nஇங்கிருந்து 11 கிலோமீட்டர் சென்றால் காரைக்கால் துறைமுகத்தை அடையலாம்.\n\nSection::::இயக்கம்.\nஇந்த இடத்தில் இருந்து இயக்கப்படும் ரயில்களும், வந்து சேரும் ரயில்களும் பட்டியலிடப்பட்டுள்ளன. \nSection::::இணைப்புகள்.\nதென்னக ரயில்வே\n"}
{"id": "224070", "url": "https://ta.wikipedia.org/wiki?curid=224070", "title": "புதுச்சேரி ரயில் நிலையம்", "text": "புதுச்சேரி ரயில் நிலையம்\n\nபுதுச்சேரி ரயில் நிலையம் (குறியீடு:PDY) ஆனது புதுச்சேரி நகரத்திற்கு, இரயில் போக்குவரத்திற்காக உருவாக்கப்பட்டது.\n\nSection::::அமைவிடமும் அமைப்பும்.\nபுதுச்சேரி ரயில் நிலையம், புதுச்சேரியில் உள்ள சுப்பையா சாலையில் உள்ளது. இங்கிருந்து ஏறத்தாழ 1 கிலோமீட்டர் தொலைவில் புதுச்சேரி பேருந்து நிலையம், அரவிந்தர் ஆசிரமத்தை ஏறத்தாழ 2 கிலோமீட்டர் தொலைவில் அடையலாம். இங்கிருந்து ஏறத்தாழ 7 கிலோமீட்டர் தொலைவில் புதுச்சேரி வானூர்தி நிலையம் உள்ளது. \n\nஇந்த நிலையத்தில் மூன்று நடைமேடைகள் உள்ளன. செயல்பாட்டில் இல்லாத பொருட்களை ஏற்றும் மேடையும் உள்ளது. \n\nSection::::ரயில்கள்.\nஇங்கிருந்து புறப்படும்/வந்து சேரும் ரயில்களைப் பற்றிய விவரங்கள் கீழே தரப்பட்டுள்ளன.\n\n"}
{"id": "224075", "url": "https://ta.wikipedia.org/wiki?curid=224075", "title": "அரக்கோணம் சந்திப்பு", "text": "அரக்கோணம் சந்திப்பு\n\nArakkonam railway station India worst service\n\nSection::::ரயில்கள்.\nஇங்கிருந்து செல்லும் ரயில்களின் பட்டியலை கீழே காணவும்.\n"}
{"id": "224078", "url": "https://ta.wikipedia.org/wiki?curid=224078", "title": "செங்கல்பட்டு சந்திப்பு ரயில் நிலையம்", "text": "செங்கல்பட்டு சந்திப்பு ரயில் நிலையம்\n\nசெங்கல்பட்டு ரயில் நிலையம் (\"Chengalpattu Junction railway station\") சென்னை புறநகர் ரயில்வேக்கு உட்பட்டது. இது செங்கல்பட்டில் அமைந்துள்ளது. இந்திய இரயில்வேயின் பிரிவான தென்னக இரயில்வேயின் சென்னை இரயில்வே கோட்டத்தின் கீழ் இயங்குகிறது.\n\nSection::::வரலாறு.\nதாம்பரம் - செங்கல்பட்டு வழித்தடம் மின்மயமாக்கலுடன், சனவரி 9, 1965 அன்று இந்நிலையம் மின்மயமாக்கப்பட்டது.\n\nSection::::அமைவிடமும் அமைப்பும்.\nஇது செங்கல்பட்டு நகரத்தின் நடுவில், கொலவை ஏரி கரையில் அமைந்துள்ளது. இதன் அருகில் மாநில நெடுஞ்சாலை - 58 செல்கிறது. இதன் அருகிலேயே பேருந்து நிலையம் உள்ளது. \n\nஇங்கிருந்து 35 கிலோமீட்டர் தொலைவில் சென்னை பன்னாட்டு வானூர்தி நிலையம் அமைந்துள்ளது.\n\nSection::::புறநகர் இரயில்கள்.\nஇங்கிருந்து சென்னைக்கும், சென்னையில் இருந்து இங்கும் புறநகர் ரயில்கள் இயக்கப்படுகின்றன.\n\nSection::::போக்குவரத்து.\nசென்னையில் இருந்து கிளம்பும் பல தொடருந்துகள் செங்கல்பட்டு வழியாக செல்கின்றன.\n\nகீழ்க்கண்ட வண்டிகள் இங்கு நிறுத்தப்படுவதில்லை.\n"}
{"id": "224079", "url": "https://ta.wikipedia.org/wiki?curid=224079", "title": "தஞ்சாவூர் சந்திப்பு", "text": "தஞ்சாவூர் சந்திப்பு\n\nதஞ்சாவூர் ரயில் நிலையம் தஞ்சாவூர் மாவட்டத்தின் தொடர்வண்டிப் போக்குவரத்துக்காக உருவாக்கப்பட்டது. இது தஞ்சாவூர் நகரத்தில் அமைந்துள்ளது. இது தென்னக ரயில்வேயின் திருச்சிராப்பள்ளி கோட்டத்துக்கு உட்பட்டது.\n\nSection::::கண்ணோட்டம்.\nதஞ்சாவூர் நகரம் ஒன்பதாம் நூற்றாண்டிலிருந்து 13 ஆம் நூற்றாண்டு வரை தொடர்ச்சியாக இல்லாமல் சிறிது கால இடைவெளியில் சோழப் பேரரசின் தலைநகராக இருந்தது. இந்த காலகட்டத்தில் பல கோயில்கள் கட்டப்பட்டன. அவை தென்னிந்திய கட்டிடக்கலைக்கு சிறந்த சாட்சியாக திகழ்கின்றன. அதனால் இந்நகரம் யாத்திரை மற்றும் சுற்றுலா தளமாக திகழ்கிறது.\n\n(வழி:செங்கல்பட்டு, விழுப்புரம், சிதம்பரம், மயிலாடுதுறை, கும்பகோணம், தஞ்சாவூர், திருச்சி, காரைக்குடி)\n(வழி:செங்கல்பட்டு, விழுப்புரம், சிதம்பரம்,மயிலாடுதுறை, கும்பகோணம், தஞ்சாவூர், திருச்சி, திண்டுக்கல், மதுரை, விருதுநகர், கோவில்பட்டி)\n\n\n"}
{"id": "224082", "url": "https://ta.wikipedia.org/wiki?curid=224082", "title": "நெய்யாற்றிங்கரை", "text": "நெய்யாற்றிங்கரை\n\nநெய்யாற்றின்கரை நகராட்சி, கேரளத்தில் உள்ள திருவனந்தபுரம் மாவட்டத்தில் உள்ளது. இது திருவனந்தபுரத்தில் இருந்து 20 கிலோமீட்டர் தொலைவில் உள்ளது. இது நெய்யாற்றின் கரையில் அமைந்துள்ளதால், நெய்யாற்றின்கரை என்று அழைப்பர். மலையாளத்தில், ”ற்ற” என எழுதி, ”ட்ட” என உச்சரிப்பார்கள். எனவே, நெய்யாற்றின்கரையை நெய்யாட்டிங்கரா என்று உச்சரிப்பர். இது நெய்யாற்றின்கரை வட்டத்தின் தலைமையகமாக உள்ளது. திருவனந்தபுரம் பெருநகர்ப் பகுதியின் புறநகராக விளங்குகிறது. நெய்யாறு அகத்தியமலையில் இருந்து தொடங்குகிறது. இந்த நகரத்தை நெய்யாற்றின்கரை நகாராட்சியினர் ஆட்சி செய்கின்றனர்.\n\nSection::::போக்குவரத்து.\nஇங்கிருந்து திருவனந்தபுரத்திற்கு பேருந்துகள் இயக்கப்படுகின்றன. மேலும், குருவாயூர், திருச்சூர், கோழிக்கோடு, சாலக்குளத்துக்காவு, கொல்லம், எர்ணாகுளம், கன்னியாகுமரி ஆகிய ஊர்களுக்கும் பேருந்துகள் இயக்கப்படுகின்றன. \n\nஇங்கிருந்து 25 கிலோமீட்டர் தொலைவில் திருவனந்தபுரம் பன்னாட்டு வானூர்தி நிலையம் அமைந்துள்ளது.\n\nஇங்கு நெய்யாற்றின்கரை ரயில் நிலையம் அமைந்துள்ளது. இங்கிருந்து சென்னை, பெங்களூரு, மும்பை, கொல்கத்தா, மங்களூர், புனே ஆகிய நகரங்களுக்கு ரயில்கள் இயக்கப்படுகின்றன.\n"}
{"id": "224086", "url": "https://ta.wikipedia.org/wiki?curid=224086", "title": "நெடுமங்காடு", "text": "நெடுமங்காடு\n\nநெடுமங்காடு என்பது கேரளத்தில் உள்ள நகராட்சிகளில் ஒன்று ஆகும். இது திருவனந்தபுரம் மாவட்டத்தில் உள்ளது. திருவனந்தபுரம் பெருநகரப் பகுதியில் சேர்க்கப்பட்ட புறநகர்ப் பகுதிகளில் இதுவும் ஒன்று ஆகும். திருவனந்தபுரம் நகரில் இருந்து 20 கிலோமீட்டர் தொலைவில் உள்ளது. இது நெடுமங்காடு வட்டத்தின் தலைமையகமாகவும் விளங்குகிறது. இதை மலையாளத்தில் நெடுமங்ஙாடு என்று அழைப்பர்.\n\nSection::::போக்குவரத்து.\nகேரள அரசுப் பேருந்துகளின் மூலம் மற்ற ஊர்களுக்கு செல்லலாம். நெடுமங்காட்டிலிருந்து நாகர்கோவிலுக்கு தமிழ்நாடு அரசுப் போக்குவரத்துக் கழத்தால் பேருந்துகள் இயக்கப்படுகின்றன. ரயில், விமானம் போன்றவற்றிற்கு திருவனந்தபுரம் செல்ல வேண்டும்.\n\n\n"}
{"id": "224105", "url": "https://ta.wikipedia.org/wiki?curid=224105", "title": "அங்காரா ஏவுகலங்கள்", "text": "அங்காரா ஏவுகலங்கள்\n\nஅங்காரா ஏவுகலங்கள் (\"Angara rocket family\") மாஸ்கோவிலிருந்து இயங்கும் குருனிச்சேவ் அரசு ஆய்வு மற்றும் தயாரிப்பு விண்வெளி மையத்தால் உருவாக்கப்படும் விண்வெளி-செலுத்து வாகனங்கள் ஆகும். இவ்வகை ஏவுகலங்கள் 3,800 இலிருந்து 24,500 கிலோ வரையிலான தாங்குசுமையை பூமியின் தாழ் வட்டப்பாதையில் செலுத்த வல்லன. இவையும் சோயூசு-2 வேறுபாடுகளும் பல செயலிலுள்ள செலுத்துகை வாகனங்களுக்கு மாற்றாகத் திட்டமிடப்பட்டுள்ளன.\n\nஇக்குடும்பத்தின் முதல் ஏவுகலம் அங்காரா-1.2pp சூலை 9, 2014 அன்று தனது சோதனையோட்டத்தை வெற்றிகரமாக நிகழ்த்தியது.\n"}
{"id": "224106", "url": "https://ta.wikipedia.org/wiki?curid=224106", "title": "வாசிம் மாவட்டம்", "text": "வாசிம் மாவட்டம்\n\nவாசிம் மாவட்டம் இந்திய மாநிலமான மகாராஷ்டிராவில் உள்ளது. இதன் தலைமையகம் வாசிம் நகரில் உள்ளது. இதன் பரப்பளவு 5,150  சதுர கிலோமீட்டர் ஆகும்.\n\nSection::::ஆட்சிப் பிரிவுகள்.\nஇந்த மாவட்டத்தை இரண்டு பிரிவுகளாகப் பிரித்துள்ளனர். அவை: வாசிம், மங்கருள்பூர். இந்த மாவட்டத்தை ஆறு வட்டங்களாகப் பிரித்துள்ளனர். அவை: மாலேகாவ், மானோரா, வாசிம், ரிசோடு, மங்கருள்பீர். \n\nSection::::மக்கள் தொகை.\n2011-ஆம் ஆண்டு கணக்கெடுப்பின்போது, 1,196,714 மக்கள் வாழ்ந்தனர். \nசதுர கிலோமீட்டருக்குள் 244 பேர் என்ற அளவில் மக்கள் அடர்த்தி கணக்கிடப்பட்டுள்ளது. பால் விகிதத்தில், ஆயிரம் ஆண்களுக்கு ஈடாக, 926 பெண்கள் உள்ளனர். இங்கு வாழும் மக்களில் 81.7% பேர் கல்வியறிவு பெற்றுள்ளனர்.\n\n"}
{"id": "224107", "url": "https://ta.wikipedia.org/wiki?curid=224107", "title": "அமராவதி மாவட்டம்", "text": "அமராவதி மாவட்டம்\n\nஅமராவதி மாவட்டம், இந்திய மாநிலமான மகாராட்டிரத்தில் உள்ளது. இதன் தலைமையகம் அமராவதியில் உள்ளது.\n\nSection::::பொருளாதாரம்.\nஇது வளர்ச்சியில் பின்தங்கிய மாவட்டங்களில் ஒன்று. மத்திய அரசின் வளர்ச்சி நிதியைப் பெறுகிறது.\nஇங்கு வெற்றிலை, ஆரஞ்சு, வாழை ஆகியவற்றைப் பயிரிடுகின்றனர்.\n\nSection::::மக்கள் தொகை.\n2011-ஆம் ஆண்டு மக்கள் தொகை கணக்கெடுப்பின் போது, 2,887,826 மக்கள் வாழ்ந்தனர். \n\nசதுர கிலோமீட்டருக்குள் 237 பேர் என்ற அளவில் மக்கள் அடர்த்தி உள்ளது. பால் விகிதத்தில் ஆயிரம் ஆண்களுக்கு ஈடாக, 947 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வாழ்வோரில் 88.23% பேர் கல்வியறிவு பெற்றுள்ளனர்.\n\nSection::::போக்குவரத்து.\nஇந்த மாவட்டத்தில் ரயில் போக்குவரத்து வசதி உள்ளது. பத்னேரா, அமராவதி ஆகியன உள்ளன. இங்கிருந்து 15 கிலோமீட்டர் தொலைவில் அமராவதி விமான நிலையம் அமைந்துள்ளது.\n\n"}
{"id": "224110", "url": "https://ta.wikipedia.org/wiki?curid=224110", "title": "உன் சமையலறையில்", "text": "உன் சமையலறையில்\n\nஉன் சமையலறையில் என்ற திரைப்படம் 2014 ஜூன் மாதம் வெளிவந்த தமிழ்த் திரைப்படமாகும். பிரகாஷ்ராஜ் தயாரிப்பில் வெளிவந்த இந்தப் படத்தை அவரே இயக்கியிருப்பதுடன், நடித்தும் இருக்கின்றார். இந்த திரைப்படம் ஆஷிக் அபு இயக்கத்தில், 2011ம் ஆண்டு சால்ட் அன்ட் பெப்பர் என்ற பெயரில் வெளிவந்த மலையாள திரைப்படத்தின் மறு ஆக்கம் ஆகும். உன் சமையலறையில் படமானது தமிழ், தெலுங்கு மற்றும் கன்னடம் மொழிகளில் வெளியிடப்பட்டுள்ளது. இப்படத்தில் பிரகாஷ்ராஜுக்குச் சோடியாக முதன்முதலாக நடிகை சினேகா நடித்துள்ளார்.\n\nSection::::வெளியீடு.\nஇப்படம் ஜூன் 6-ம் தேதி வெளியிடப்பட்டது. அத்துடன் இப்படம் தெலுங்கிலும், கன்னடத்திலும் வெளியாகிவுள்ளது என்பது குறிப்பிடத்தக்கது.\n\n"}
{"id": "224114", "url": "https://ta.wikipedia.org/wiki?curid=224114", "title": "போகாரோ மாவட்டம்", "text": "போகாரோ மாவட்டம்\n\nபோகோரா மாவட்டம் இந்திய மாநிலமான ஜார்க்கண்டில் உள்ளது. இதன் தலைமையகம் போகாரோ ஸ்டீல் சிட்டியில் உள்ளது. இந்த மாவட்டத்தில் இருபது லட்சத்துக்கும் அதிகமான மக்கள் வாழ்கின்றனர். இங்குள்ள உருக்காலை, ஆசியாவிலேயே பெரியது. இங்கு இந்திய உருக்கு ஆணையம், இந்தியா நிலக்கரி நிறுவனம், எண்ணெய் மற்றும் இயற்கை எரிவாயுக் கழகம் ஆகியவற்றின் கிளைகள் அமைந்துள்ளன. இது 2883  சதுர கிலோமீட்டர் பரப்பளவைக் கொண்டது.\n\nSection::::மக்கள் தொகை.\n2011-ஆம் ஆண்டு மக்கள் தொகை கணக்கெடுப்பின்போது, 2,062,330 மக்கள் வாழ்கின்றனர். \nசதுர கிலோமீட்டருக்குள் 716 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு 916 பெண்கள் என்ற அளவில் பால் விகிதம் உள்ளது. இங்கு வாழ்வோரில் 73.48% பேர் கல்வியறிவு பெற்றுள்ளனர். \n\n"}
{"id": "224124", "url": "https://ta.wikipedia.org/wiki?curid=224124", "title": "இராம் நாயக்", "text": "இராம் நாயக்\n\nஇராம் நாயக் (பிறப்பு: ஏப்ரல் 16, 1934) இந்திய அரசியல்வாதியும் உத்தரப் பிரதேச ஆளுநரும் ஆவார்.\n\nஇராம்நாய்க் மகாராட்டிரத்தின் சாங்லி மாவட்டத்தில் அட்பாடியில் நடுத்தர தேசஸ்த் பிராமணர் குடும்பத்தில் பிறந்தார். மே 17, 1960இல் குந்தா நாயக்கை மணந்து இரு மகள்களுக்குத் தந்தையானார். இவரது மூத்த மகள் நிசிகந்தா நாயக் உயிரியலாளர் ஆவார்; இளைய மகள் விசாகா குல்கர்னி இவருக்கு தனிச்செயலராகப் பணியாற்றுகிறார்.\n\nபாரதிய ஜனதா கட்சியின் உறுப்பினரான இராம்நாய்க் 13ஆவது மக்களவையில் பங்கேற்றுள்ளார் (1999–2004). முந்தைய தேசிய சனநாயக கூட்டணி அரசில் எண்ணெய் மற்றும் இயற்கை எரிவளி அமைச்சராக பணிபுரிந்துள்ளார். 14ஆவது மக்களவையில் மும்பை வடக்கு மக்களவைத் தொகுதியில் இந்தி நடிகரும் இந்தியத் தேசியக் காங்கிரசின் வேட்பாளருமான கோவிந்தாவிடம் தோற்றார். இதனையடுத்து 2014ஆம் ஆண்டுக்கான மக்களவைத் தேர்தலில் போட்டியிடவில்லை.\n\n"}
{"id": "224126", "url": "https://ta.wikipedia.org/wiki?curid=224126", "title": "ஓம் பிரகாஷ் கோலி", "text": "ஓம் பிரகாஷ் கோலி\n\nஓம் பிரகாஷ் கோலி குசராத்து ஆளுநரும் முன்னாள் மாநிலங்களவை உறுப்பினரும் ஆவார். 1999-2000 காலகட்டத்தில் பாரதிய ஜனதா கட்சியின் தில்லி மாநிலத் தலைவராக இருந்துள்ளார். 1994 முதல் 2000 வரை மாநிலங்களவை உறுப்பினராக இருந்துள்ளார். எழுத்தாளரான கோலி இந்தியில் மூன்று நூல்களை வெளியிட்டுள்ளார்: \"இராஷ்டிரிய சுரக்சா கே மோர்ச்சே பர்\", \"சிக்சா நிதி\", \"பக்திகல் கே சந்தோன் கி சமாஜிக் சேத்னா\" ஆகியவை.\n"}
{"id": "224131", "url": "https://ta.wikipedia.org/wiki?curid=224131", "title": "திருச்செங்கோடு கைலாசநாதர் கோயில்", "text": "திருச்செங்கோடு கைலாசநாதர் கோயில்\n\nதிருச்செங்கோடு கைலாசநாதர் கோயில் திருச்செங்கோட்டில் அமைந்துள்ள சிவன் கோயிலாகும். இது திருஞானசம்பந்தரால் தேவாரம் பாடல்பெற்ற சிவத்தலமாகும். மூலவர் கைலாசநாதர் லிங்க வடிவிலுள்ளார். அம்மன் பெயர் ஏலவார் குழலம்மை. திருச்செங்கோடு அர்த்தநாரீசுவரர் கோயிலைச் சேர்ந்த ஐந்து துணைக்கோயில்களில் இதுவும் ஒன்று.\n\nSection::::அமைவிடம்.\nகைலாசநாதர் கோயில் தமிழ்நாட்டில், நாமக்கல் மாவட்டத்தின் திருச்செங்கோட்டில் அமைந்துள்ளது. இக்கோயில் ஈரோட்டிலிருந்து 20 கிமீ தொலைவிலும் சேலத்திலிருந்து 45 கிமீ தொலைவிலும் அமைந்துள்ளது.\n\nஅஞ்சல் முகவரி: கைலாசநாதர் கோயில், திருச்செங்கோடு, நாமக்கல் மாவட்டம். அஞ்சல் குறியீட்டு எண்: 637211.\n\nSection::::போக்குவரத்து.\nஈரோடு, சேலம், நாமக்கல் போன்ற நகரங்களிலிருந்து இக்கோயிலுக்குச் செல்ல பேருந்துவசதி உள்ளது. தொடருந்தில் பயணம் செய்ய விரும்புவோர் ஈரோடு சந்திப்பு சென்று அங்கிருந்து பேருந்து மூலம் திருச்செங்கோட்டை அடையலாம்.\n\nSection::::கோயில் அமைப்பு.\nஇக்கோயில் நான்குபுறமும் 240 சதுரஅடி அளவுள்ள சதுர அமைப்புகொண்டுள்ளது. இங்குள்ள இராஜகோபுரம் ஐந்துநிலைகளும் 76 அடி உயரமும் உடையது. கோயிலுக்கு முன்புறம் உயரமான விளக்குத்தூணும் அதன் அருகே நாற்பது கால் மண்டபமும் ஊஞ்சல் மண்டபமும் உள்ளன. கைலாசநாதர் சன்னிதிக்கு இடதுபுறத்தில் அம்மன் ஏலவார் குழலம்மைக்குத் தனி சன்னிதி அமைந்துள்ளது. கைலாசநாதர் கோயிலுக்கும் அம்மன் சன்னிதிக்கும் நடுவில் சுப்பிரமணியருக்குத் தனி சன்னிதியுள்ளது.\n\nSection::::பெருமாள் திருவுருவம்.\nசைவக் கோயிலான இங்குள்ள சுப்பிரமணியர் சன்னிதி மண்டப் தூணொன்றில் ஆதிசேசனின் குடையின்கீழ் பள்ளிகொண்ட பெருமாளின் திருவுருவம் வடிக்கப்பட்டுள்ளது.\n\nSection::::நந்தி தேவர்.\nகைலாசநாதர் சன்னிதிக்கு முன்புறம் நந்திக்கென்று சிற்ப வேலைப்பாடுகளுடன் ஒரு சிறு தனிமண்டபமும் இந்த மண்டபத்தின் அருகில் வடபுறம் ’நந்தி கூபம்’ ஒன்றின் வழியாக கிணற்றுக்குச் செல்லும் படிகள் அமைக்கப்பட்டுள்ளன.\n\nSection::::பெருமாள் திருவுருவம்.\nசைவக் கோயிலான இங்குள்ள சுப்பிரமணியர் சன்னிதி மண்டத் தூணொன்றில் ஆதிசேசனின் குடையின்கீழ் பள்ளிகொண்ட பெருமாளின் திருவுருவம் வடிக்கப்பட்டுள்ளது.\n\nSection::::பாடல்.\nஇக்கோயிலின் முதன்மைக் கடவுளான கைலாசநாதர் மீது திருஞானசம்பந்தர் ’திருக்கொடிமாடச் செங்குன்றூர் பதிகம்’ மற்றும் ’நீலகண்டப் பதிகம்’ பாடியுள்ளார். கொடிமாடச் செங்குன்றூர் என்ற பெயர் கொண்டிருந்த திருச்செங்கோட்டில் திருஞானசம்பந்தர் தன் அடியார்களுடன் தங்கியிருந்தபோது, அடியார்களை வாட்டிய கடுஞ்சுரத்திலிருந்து அவர்களைக் குணமடைவதற்காக பெருமானை வேண்டிப் பாடியது நீலகண்டப் பதிகம் என்பது மரபுவழி வரலாறாகும்.\n\n<poem>\n”ஓங்கிய மூவிலைநற் சூல மொருகையன் சென்னி\nதாங்கிய கங்கையோடு மதியஞ் சடைக்கணிந்து\nகோங்கண பும்பொழில்சூழ் கொடிமாடச் செங்குன்றூர் வாய்ந்த\nபாங்கென தாள்தொழுவார் வினையாய பற்றறுமே”\n</poem>\n\n\n"}
{"id": "224140", "url": "https://ta.wikipedia.org/wiki?curid=224140", "title": "தேடுபொறிகளின் பட்டியல்", "text": "தேடுபொறிகளின் பட்டியல்\n\nஉலகளவிலான தேடுபொறிகளின் பட்டியலை கீழே காணவும். இவை வலை, படங்கள், வீடியோ, தரவுதளங்கள் என பலவற்றை தேடுகின்றன. தேடும் இடத்தை, பொருளை வைத்து தேடுபொறிகளை வகைப்படுத்தலாம்.\n"}
{"id": "224143", "url": "https://ta.wikipedia.org/wiki?curid=224143", "title": "பூவேலி", "text": "பூவேலி\n\nபூவேலி 1998-ம் ஆண்டு இயக்குனர் செல்வாவின் இயக்கத்தில் வெளிவந்த இந்தியத் தமிழ்த் திரைப்படமாகும். கார்த்திக், அப்பாஸ், கௌசல்யா, ஹீரா மற்றும் பலர் நடித்துத் திரைக்கு வந்த இத்திரைப்படத்திற்கு இசையமைப்பாளர் பரத்வாஜ் இசையமைத்திருந்தார். இத்திரைப்படத்தின் பாடல்களை வைரமுத்து எழுதியிருந்தார்.\n\nSection::::கதைச் சுருக்கம்.\nஇப்படத்தின் முன்னணி கதாபாத்திரங்கள் ஒவ்வொருவரும் காதலை வெவ்வேறு கோணத்தில் பார்க்கின்றனர். கண்டிப்பாகக் காதலித்த பிறகுதான் திருமணம் செய்ய கொள்ள வேண்டும் என கௌசல்யா நினைக்கிறார். ஆனால், ஹீராவோ திருமணத்திற்குப் பிறகு தான் காதலிக்க வேண்டும் என்கிறார். காதல் என்பது பிள்ளைகள் தங்கள் பெற்றோர்களுக்குச் செய்யும் துரோகம் என ராதாரவி நினைக்கிறார். காதல் செய்பவராக கார்த்திக் வருகிறார்.\n\nஹீராவை துரத்தித் துரத்திக் காதலிக்கிறார் கார்த்திக். ஆனால், ஹீராவோ கார்த்திக்கை வெறுத்து அவர் மனதை புண்படுத்துகிறார். இறுதியாக, ’உனக்கு என்மேல் காதல் வரும்வரை நான் உனக்காக காத்திருப்பேன்’ என்று கூறி விடைபெறும் கார்த்திக், வரும் வழியில் தனது பள்ளித் தோழியான கௌசல்யாவைச் சந்திக்கிறார். அவரது கடந்தகால கதையைக் கேட்டு அவருக்கு உதவுவதற்காக அவரது கணவராக நடிக்க சம்மதித்து கௌசல்யாவின் வீட்டிற்கு செல்கிறார். கௌசல்யா வீட்டிலுள்ள அனைவரிடமும் கெட்ட பெயர் எடுத்துக் கொண்டு அந்த வீட்டை விட்டு வெளியேற திட்டமிடுகிறார். ஆனால் அவரது திட்டங்கள் அனைத்தும் தோல்வியில் முடிகின்றன.\n\nகார்த்திக்கும் கௌசல்யாவும் கணவன் மனைவியாக நடிக்கும் நேரத்தில் அவர்களையும் அறியாமல் ஒருவரின் மேல் ஒருவர்க்கு காதல் தோன்றுகிறது.\n\nஇதற்கிடையில், கார்த்திக் துரத்தித் துரத்திக் காதலிக்கும் போது வெறுத்த ஹீராவுக்கு கார்த்திக் மேல் காதல் வந்துவிட, அவர் கார்த்திக்கை தேடி கௌசல்யாவின் வீட்டிற்கு வந்துவிடுகிறார். இதன்மூலமாக கௌசல்யா வீட்டிற்கு உண்மை தெரிந்துவிட, அவர்கள் கார்த்திக்கை அடித்து உதைக்கிறார்கள். அந்த நேரத்தில் மனோரமா (ராதாரவியின் அம்மா) தடுத்து உண்மைகளைக் கூற எல்லோரும் ஒன்றிணைகிறார்கள்.\n\n\nSection::::பாடல்கள்.\nபரத்வாஜின் இசையமைப்பில் வெளிவந்த இத்திரைப்படத்தில் 10 பாடல்கள் இடம்பெற்றிருந்தன.\n"}
{"id": "224149", "url": "https://ta.wikipedia.org/wiki?curid=224149", "title": "ஹீரா ராசகோபால்", "text": "ஹீரா ராசகோபால்\n\nஹீரா இந்திய திரைப்பட நடிகை ஆவார். இவர் தமிழ், மலையாளம், தெலுங்கு, கன்னடம் மற்றும் இந்தி திரைப்படங்களில் நடித்துள்ளார்.\n\nSection::::ஆரம்பகால வாழ்க்கை.\nஹீரா ராஜகோபால் சென்னையில் பிறந்தவர். இவர் சென்னையில் உள்ள பெண்கள் கிறித்தவக் கல்லூரியில் உளவியல் பட்டம் பெற்றார். அவர் 2002 ஆம் ஆண்டு தொழிலதிபர் புஷ்கர் மாதவ் நாட்டுவை திருமணம் செய்து கொண்டார். பின்னர் 2006 ஆம் ஆண்டில் விவாகரத்து பெற்றார்.\n\nSection::::வாழ்க்கை.\nஹீரா ராஜகோபால், நடிகர் முரளியுடன் இணைந்து நடித்த இதயம் திரைப்படம் இவரது முதல் திரைப்படமாகும். இந்த திரைப்படத்தின் மூலமாக தமிழிலும் தெலுங்கிலும் நல்ல அறிமுகம் கிடைத்தது. சஞ்சய் தத் நடித்த அமானத் இந்தி திரைப்படத்தின் மூலம் இவர் பாலிவுட்டில் அறிமுகமானார். மலையாளத்தில் மோகன்லால் நடித்த நிர்ணயம் திரைப்படத்தில் அறிமுகமானார். இவர் கமல், மம்மூட்டி, சிரஞ்சீவி, அஜித் குமார், நாகார்ஜுனா, பாலகிருஷ்ணா, வினீத், கார்த்திக், ரவி தேஜா, ரமேஷ் அரவிந்த், மற்றும் அனில் கபூர் போன்ற இந்திய முன்னணி திரைப்பட நடிகர்கள் பலருடன் இணைந்து நடித்திருக்கிறார். இயக்குனர் மணிரத்னம் இயக்கிய திருடா திருடா திரைப்படத்தில் சிறந்த நடிப்பை வெளிப்படுத்தி அனைவரது பாராட்டுகளையும் பெற்றார்.\n\n"}
{"id": "224150", "url": "https://ta.wikipedia.org/wiki?curid=224150", "title": "பூமா சே", "text": "பூமா சே\n\nபூமா சே (அதிகாரப்பூர்வ வர்த்தகப்பெயர் பூமா) என்பது செருமனியை தலைமையிடமாகக் கொண்ட தடகள மற்றும் சாதாரணக் காலணிகளை உருவாக்கும் ஒரு பன்னாட்டு நிறுவனமாகும். இந்நிறுவனம் விளையாட்டிற்குத் தேவையான பொருட்களையும் தயாரிக்கின்றனர். இந்நிறுவனத்தின் தலைமையிடம் செருமனியின் பவேரியாவில் அமைந்துள்ளது. இந்நிறுவனம் 1924 ஆம் ஆண்டு \"கேப்ருடர் டாஸ்லர் சூஃஆபிரிக்\" என்று அடால்ஃப் மற்றும் ருடால்ஃப் டாஸ்லர் எனும் சகோதரர்களால் உருவக்கப்பட்டது. சகோதரர்களின் இடையில் பிளவு ஏற்பட 1948 ஆம் ஆண்டு இந்நிறுவனம் பூமா மற்றும் அடிடாஸ் எனும் இரு நிறுவனங்களாக உருவானது.\n\nSection::::வெளியிணைப்புகள்.\nஅதிகாரப்பூர்வ இணையதளம்\n"}
{"id": "224154", "url": "https://ta.wikipedia.org/wiki?curid=224154", "title": "செயற்படாச் சொத்துக்கள்", "text": "செயற்படாச் சொத்துக்கள்\n\nசெயற்படாச் சொத்துக்கள் (Non-Performing Assets-NPA) என்பன நிதி நிறுவனம் வழங்கிய ஈட்டுக் கடன்கள் (Pledged Loans) அல்லது வெந்நிலை ஜாமீன் கடன்கள் (Non-Pledged Loans), குறித்த தவணைகளில் திரும்பி வராவிட்டால், தவணை தவறிய (Over due) கடன்கள் ஆகும். பொதுவாக வருவாய் ஈட்டாத கடன்களைச் செயல்படாத சொத்துக்கள் பட்டியலில் சேர்ப்பர். வெந்நிலை ஜாமீன் கடன்கள் (Unsecured Loans) 90 நாட்களுக்கு மேலும், ஈட்டுகடன்கள் 180 நாட்களுக்கு மேலும் தவணை தவறியிருந்தால் (Over due), அக்கடன்களைச் செயல்படாத சொத்துகள் என தணிக்கையாளர் (Auditor) மதிப்பிடுவர். இவ்வகையான செயற்படாத சொத்துக்கள் மிக அதிகமாக கொண்டிருக்கும் நிதி நிறுவனங்களின் நிதிநிலைமை கேள்விக் குறியாகிவிடும்.\n\nSection::::செயற்படாத சொத்துக்களின் வகைப்பாடு.\nவங்கிகள் மற்றும் நிதி நிதி நிறுவனங்கள் செயற்படாத சொத்துக்களை, தவணை தவறிய கடன்களின் காலத்தைப் பொருத்தும், திரும்ப வசூலிக்கும் தன்மை பொருத்தும் அடியிற்கண்டவாறு வகைப்படுத்தப்படுகிறது. \n\n\n\n"}
{"id": "224155", "url": "https://ta.wikipedia.org/wiki?curid=224155", "title": "தி வாம்பயர் டைரீஸ்", "text": "தி வாம்பயர் டைரீஸ்\n\nதி வாம்பயர் டைரீஸ் (The Vampire Diaries) இது ஒரு அமெரிக்க நாட்டு சூப்பர்நேச்சுரல் தொடர். இந்த தொடரைக் கெவின் வில்லியம்சன் மற்றும் ஜூலி ப்ளேக் இயக்க, நீனா டோப்ரேவ், பவுல் வெஸ்லி, இயன் சோமர்ஹால்டர், ஸ்டீவன் ஆர். மெக்குயின், சாரா கேனிங், கட் கிரஹாம், மைகேல் த்ரேவீனோ, மேத்திவ் டேவிஸ், ஜோசப் மோர்கன், கயலா எவேல், மைக்கேல் மலர்கி, சேக் ராயர்ரிக், காண்டைஸ் அக்கோலா உள்ளிட்டோர் முக்கியமான கதாபாத்திரத்தில் நடித்துள்ளார்கள்.\n\nஇந்தத் தொடர் மனிதர்களுக்கும், வாம்பயர் எனப்படும் ரத்தம் குடிக்கும் மனிதர்களுக்கும் (ரத்த காட்டேரி) மற்றும் வோல்ப் எனப்படும் ஓநாய் மனிதர்களுக்கும் நடக்கும் காதல், வெறுப்பு, துயரம், பயம், போன்றவற்றை மையமாகக வைத்து எடுக்கப்பட்டுளது. இந்தத் தொடர் 5 பகுதிகளை வெற்றிகரமாக கடந்து 6வது பகுதி விரைவில் ஒளிபரப்பாகவுள்ளது. இந்த தொடர் ’தி சவ்’ என்ற தொலைக்காட்சியில் ஒளிபரப்பாகின்றது.\n\nSection::::மறுதயாரிப்பு.\nஇந்த தொடர் பன்னா என்ற பெயரில் எம் டிவி இந்தியாவில் மறுதயாரிப்பு செய்யப்பட்டு ஒளிபரப்பாகவுள்ளது.\n\n"}
{"id": "224156", "url": "https://ta.wikipedia.org/wiki?curid=224156", "title": "நீனா டோப்ரேவ்", "text": "நீனா டோப்ரேவ்\n\nநீனா டோப்ரேவ் (Nina Dobrev, Nikolina Konstantinova Dobreva பிறப்பு: 1989 ஜனவரி 9) ஒரு சோஃவியா, பல்கேரியா, கனடிய நாட்டு நடிகை, பாடகி மற்றும் விளம்பர நடிகை ஆவார். இவர் தி வாம்பயர் டைரீஸ் என்ற தொலைக்காட்சி தொடரில் எலெனா கில்பர்ட், கேத்ரீன் பியர்ஸ் போன்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார்.\n\nSection::::ஆரம்பகால வாழ்க்கை.\nநீனா 9 ஜனவரி 1989ம் ஆண்டு சோஃவியா, பல்கேரியாவில் பிறந்தார். தனது 2வது வயதில் கனடாவுக்கு இடம் மாறினார்.\n\n"}
{"id": "224157", "url": "https://ta.wikipedia.org/wiki?curid=224157", "title": "பவுல் வெஸ்லி", "text": "பவுல் வெஸ்லி\n\nபவுல் வெஸ்லி (Paweł Wasilewski, பிறப்பு: ஜூலை 23, 1982) ஒரு அமெரிக்க நாட்டு நடிகர், மாடல் மற்றும் இயக்குனர். இவர் தி வாம்பயர் டைரீஸ் என்ற தொலைக்காட்சி தொடரில் ஸ்டெபன் சல்வடோரே என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். அதை தொடர்ந்து வொல்ப் லேக், யங் ஆர்தர், ஸ்மால்வில்லே, ஃபாலன், 24 உள்ளிட்ட பல தொலைக்காட்சி தொடர்களில் நடித்துள்ளார்.\n"}
{"id": "224159", "url": "https://ta.wikipedia.org/wiki?curid=224159", "title": "அதிகாலையின் அமைதியில் (நூல்)", "text": "அதிகாலையின் அமைதியில் (நூல்)\n\nஅதிகாலையின் அமைதியில் புதினம், பரீஸ் வசீலி யெவ் (பிறப்பு 1924) எனும் எழுத்தாளரின் முதல் புதினம். ருஷ்யாவின் ராணுவத்தை சேர்ந்த ஐந்து பெண்களும் ஒரு ராணுவ தளபதியும் சேர்ந்து ருஷ்யாவின் கீரவ் இருப்புப் பாதையை தகர்க்க ஜெர்மானியர் செய்த சதியை முறியடித்ததைக் கூறும் கதை.\n\nசோவியத் பெண்கள் போர்க்களத்தில் காட்டிய வீரத்தைக் கூறும் கதை. பெரும்புகழ் பெற்ற இந்நாவல் இளைஞர்களுக்கான சிறந்த நூலுக்கான பரிசு பெற்றது.\n\nதான் பிறந்த குடும்பப் பொறுப்பை 14 வயது சிறுவனாயிருந்த போதே ஏற்றுக் கொண்ட வஸ்கோவ் சார்ஜண்டு மேஜர். இருப்புப் பாதை கிளை நிலையத்தில் பணிபுரிய அனுப்பப்படும் ஆண்கள் சிறுமைக் குணம் கொண்டவர்களாக இருப்பதால் அவர்களை திருப்பி அனுப்பிவிட்டு, குடி போன்ற குணங்கள் இல்லாத படை வீரர்களை கேட்பதால் அவனது அமைதியை குலைக்கும் விதத்தில் பெண்கள் படையை அவனுக்கு கீழ் வேலை செய்ய அனுப்புகின்றனர்.\n\n30 வயதிலேயே தனக்கு கீழ் வேலை செய்யும் பெண்களை அடுத்த தலைமுறையினர் போன்ற நோக்கோடு பார்க்கும் வஸ்கோவுக்கும் அவனது உற்சாகமான படைப்பெண்களுக்கும் இடையே உள்ள இடைவெளியையும், படையினரில் ரீதா என்ற பெண் இரண்டு ஜெர்மானியரைக் காட்டில் பார்த்து தகவல் சொல்ல ஜெர்மானியர் இருவர் என்ற அனுமானத்தில் தமது தலைமையில் ஐந்து படைப்பெண்களுடன் தனக்கு மட்டுமே தெரிந்த சதுப்புநில குறுக்குப் பாதை வழியாக அழைத்துச் செல்லும்போது எதிர்கொள்ளும் சிரமங்களும், ஜெர்மானியர் பதினாறு பேர் என்று தெரிய வரவும் லீஸா என்ற படைப்பெண்ணை திருப்பி உதவிக்காக அனுப்புவதும், சிறிய அளவிலான லீஸாவின் ஒருதலை நேசமும், சதுப்பு நிலத்தில் மாட்டி உதவி கொண்டு வர முடியாமல் லீஸா உயிரிழப்பதும், மீதமுள்ள படைப்பெண்களுடன் ஜெர்மானியருடன் போராடி தனது கையையும், தனது படையைச் சேர்ந்த மற்றவர்களின் உயிரையும் இழக்க நேர்வதும், எதிரிகள் எவ்வளவு பேர் என்று கணக்கிடவிடாமல் ஜெர்மானியரை எதிர்கொண்டு அவர்களது முயற்சியைத் தடுப்பதும், இதற்கிடையில் தாய்நாட்டைக் காக்கும் முயற்சியில் அந்தப்பெண்களின் தீவிரத்தைக் கண்டு வஸ்கோவ் கொள்ளும் சகோதரபாசமும் ஆசிரியரால் உணர்வு பூர்வமாகவும் கதைக்களத்திற்கு எடுத்துச்செல்லும் விதமாகவும் சிறப்பாக கையாளப்பட்டுள்ளன.\n\nஇந்நூல் திரைப்படமாக வெளிவந்து உலகம் முழுவதும் வரவேற்பைப் பெற்றது. தமிழில் வெளிவந்த ’பேராண்மை’ திரைப்படம் இத்திரைப்படத்தின் அடிப்படையில் அமைந்ததாகக் கருதப்படுகிறது.\n\nSection::::உதவி நூல்.\nஅதிகாலையின் அமைதியில் : பரீஸ் வஸீலியெவ்; பாரதி புத்தகாலயம்\n\n"}
{"id": "224164", "url": "https://ta.wikipedia.org/wiki?curid=224164", "title": "கேசரிநாத் திரிபாதி", "text": "கேசரிநாத் திரிபாதி\n\nகேசரிநாத் திரிபாதி (பிறப்பு : நவம்பர் 10, 1934) இந்திய அரசியல்வாதியும் முன்னாள் மேற்கு வங்க ஆளுநரும் ஆவார். முன்னதாக உத்தரப் பிரதேச மாநிலச் சட்டப்பேரவைத் தலைவராகவும் உத்தரப் பிரதேச மாநில பாரதிய ஜனதா கட்சித் தலைவராகவும் இருந்துள்ளார்.\n\nSection::::தனி வாழ்கை.\nஉத்தரப் பிரதேசத்தின் அலகாபாத்தில் நவம்பர் 10, 1934இல் பண்டிதர் அரீசு சந்திர திரிபாதிக்கும் திருமதி சிவ தேவிக்கும் மகனாகப் பிறந்தார். சுதா திரிபாதியை மணந்துள்ள இவருக்கு மூன்று மக்கள் உள்ளனர். இவர் அலகாபாத்தில் வசித்து வருகிறார்.\nSection::::அரசியல் வாழ்க்கை.\nஉத்தரப் பிரதேச சட்டப்பேரவைக்கு ஐந்து முறை, 1977–1980, 1989-1991,1991-1992,1993-1995, 1996–2002, 2002–2007, தேர்ந்தெடுக்கப்பட்டுள்ளார். உ.பி சட்டப்பேரவைத் தலைவராக 1991–1993, 1997–2002 மற்றும் மே 2002 - மார்ச் 2004 காலங்களில் பொறுப்பாற்றியுள்ளார். 1977-1979இல் ஜனதா கட்சியின் உ.பி அமைச்சரவையில் நிறுவன நிதியம் மற்றும் விற்பனை வரி அமைச்சராகப் பணிபுரிந்துள்ளார். உ. பி. சட்டப்பேரவையின் தலைவராக மூன்று முறை தேர்ந்தெடுக்கப்பட்டவர் இவர் மட்டுமே . சூலை 14, 2014 அன்று மேற்கு வங்காள மாநில ஆளுநராக நியமிக்கப்பட்டுள்ளார்.\n\nSection::::மற்றப் பணிகள்.\nஅலகாபாத் உயர் நீதிமன்றத்தில் மூத்த வழக்கறிஞராக பணியாற்றி உள்ளார். எழுத்தாளரும் கவிஞருமான கேசரிநாத் பல நூல்களை வெளியிட்டுள்ளார். இவற்றில் முதன்மையானவை 'மனோனுக்கிருதி' மற்றும் 'ஆயு பாங்க் என்ற கவிதைத் தொகுப்புகளாகும். தொழில்முறையாக மக்கள் பிரதிநிதிகள் சட்டம், 1951 குறித்த இவரது விளக்கவுரை பெரிதும் அறியப்பட்டது. இந்தியாவிலும் வெளிநாடுகளிலும் நடைபெறும் இந்திக் கவிஞர்களின் சம்மேளனங்களில் கலந்து கொள்கிறார்.\n\n"}
{"id": "224166", "url": "https://ta.wikipedia.org/wiki?curid=224166", "title": "பல்ராம்ஜி தாஸ் டாண்டன்", "text": "பல்ராம்ஜி தாஸ் டாண்டன்\n\nபல்ராம் தாசு டாண்டன் (\"Balram Das Tandon\", 1927- ) இந்திய அரசியல்வாதியும் தற்போதைய சத்தீசுகரின் ஆளுநரும் ஆவார். பஞ்சாபின் பாரதிய ஜனதா கட்சித் தலைவர்களில் ஒருவராவார்.\nSection::::அரசியல் வாழ்க்கை.\n1969-70இல் குர்னாம் சிங் தலைமையிலமைந்த அகாலி தளம்-பாரதீய ஜனசங்கம் ஆட்சியில் துணை முதல்வராகப் பொறுப்பேற்றுள்ளார்.பிரகாசு சிங் பாதலின் அமைச்சரவையில் 1977–79 மற்றும் 1997–2002 காலங்களில் ஆய அமைச்சராகப் பணியாற்றியுள்ளார். 1951இல் பாரதீய ஜனசங்கம் உருவானபோதிலிருந்து உறுப்பினராக உள்ள டாண்டன் அக்கட்சியின் பஞ்சாப் மாநில செயலாளராக 1951 முதல் 1957 வரையும் அம்மாநில பாரதிய ஜனதா கட்சியின் தலைவராக 1995–97 காலத்திலும் பொறுப்புக்கள் ஏற்றுள்ளார். பஞ்சாப் சட்டப்பேரவைக்கு அம்ரித்சரிலிருந்து 1960,1962,1967,1969 மற்றும் 1977இல் தேர்ந்தெடுக்கப்பட்டுள்ளார்; 1997இல் இராஜபுரா தொகுதியிலிருந்து சட்டப்பேரவைக்குத் தேர்ந்தெடுக்கப்பட்டார். சூலை 14, 2014 அன்று அடுத்த சத்தீசுகர் ஆளுநராக நியமிக்கப்பட்டுள்ளார்.\n"}
{"id": "224178", "url": "https://ta.wikipedia.org/wiki?curid=224178", "title": "ஸ்டீவன் ஆர். மெக்குயின்", "text": "ஸ்டீவன் ஆர். மெக்குயின்\n\nஸ்டீவன் ஆர். மெக்குயின் (Steven Chadwick McQueen, பிறப்பு: ஜூலை 13, 1988) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் ஜெர்மி கில்பர்ட் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இவர் மினிட்மென், பிரன்ஹா 3டி போன்ற சில திரைப்படங்களிலும் நடித்துள்ளார்.\n\nSection::::ஆரம்பகால வாழ்க்கை.\nமெக்குயின் 13, ஜூலை, 1988ஆம் ஆண்டு லாஸ் ஏஞ்சலஸ், கலிபோர்னியா, அமெரிக்காவில் பிறந்தார். இவரின் தந்தை சாட் மெக்குயின் ஒரு நடிகர் மற்றும் தாயார் சடசியா ராபிடைல்லே இவரும் ஒரு நடிகை ஆவார்.\n\n"}
{"id": "224179", "url": "https://ta.wikipedia.org/wiki?curid=224179", "title": "சாரா கேனிங்", "text": "சாரா கேனிங்\n\nசாரா கேனிங் (Sara Canning, பிறப்பு: ஜூலை 14, 1987) ஒரு கனடா நாட்டு நடிகை. இவர் தி வாம்பயர் டைரீஸ் என்ற தொலைக்காட்சி தொடரில் ஜென்னா சோமர்ஸ் என்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார். இவர் ஸ்மால்வில்லே, சூப்பர்நேச்சுரல், ரெமிடி உள்ளிட்ட பல தொடர்களில் நடித்துள்ளார்.\n"}
{"id": "224180", "url": "https://ta.wikipedia.org/wiki?curid=224180", "title": "பூவள நாயகி", "text": "பூவள நாயகி\n\nபூவள நாயகி என்பது இலங்கையில் அநுராதபுர நகரில் மேற்கொள்ளப்பட்ட அகழ்வுகளின் போது கண்டுபிடிக்கப்பட்ட அம்மனின் வடிவங்களில் ஒன்றாகும். இது பன்னிரண்டாம் நூற்றாண்டைச் சேர்ந்தது. வெண்கலத்தாலான இப்படிமம் அநுராதபுர நகரின் கலாசார முக்கோண வலயத்திற்குட்பட்ட பகுதியில் கண்டுபிடிக்கப்பட்டது. வழமையான அம்மன் படிமங்களைக் காட்டிலும் வித்தியாசமான அம்சங்களோடு விளங்குகின்றது.\n\nஅம்மனின் உருவம் ஸ்தானக நிலையில் உள்ளது. கீழே பீடத்திற்குப் பதிலாக நீர்ச்செடி போன்ற ஒன்றினது இலைகள், மலர்மொட்டுக்கள் போன்றன காணப்படுகின்றன. கன்னிமைப் பருவம் கழிந்த பேரிளம்பெண் போல் அம்மனின் உருவம் தெரிகின்றது. குமின்சிரிப்புடன் விளங்கும் இவ் வடிவில் கண்ணிமைகள் மூடிய கோலத்தில் காணப்படுகின்றன. அம்மனின் நான்கு திருக்கரங்களில் சக்கரம், அக்சமாலை, நிறைகுடம் முதலானவை காணப்படுகின்றன.\n"}
{"id": "224184", "url": "https://ta.wikipedia.org/wiki?curid=224184", "title": "பாதுகாப்பு விளிம்பு நடவடிக்கை", "text": "பாதுகாப்பு விளிம்பு நடவடிக்கை\n\nபாதுகாப்பு விளிம்பு நடவடிக்கை (\"Operation Protective Edge\", ; \"வலிமையான பாறை\" என்ற அர்த்தம்) என்பது 8 சூலை 2014 அன்று இசுரேலிய பாதுகாப்புப் படைகளினால் காசாக் கரை மீது தொடங்கப்பட்ட படைத்துறை நடவடிக்கையாகும்.\n\nஇந்த படைத்துறை நடவடிக்கையின் போது 8 சூலை 2014 அன்று காஸா, பெஇட், ஹனென் ஆகிய நகரங்களின் மீது இசுரேலிய பாதுகாப்புப் படைகளினால் மேற்கொள்ளப்பட்ட வான் தாக்குதல்களின் காரணமாக 192 பலஸ்தீனர்கள் கொல்லப்பட்டுள்ளனர் , 1361 பேர் கடுமையான காயங்களுக்கும் உள்ளாகினர். 17,000 பேர் வரை இடம்பெயர்ந்துள்ளதாக ஐக்கிய நாடுகள் சபை தெரிவித்துள்ளது.\n\nகாசாவிலுள்ள பாலஸ்தீன ஆயுதக்குழுவான ஹமாஸுடன் 8 சூலை 2014 அன்று முதல் இஸ்ரேல் ஈடுபட்டுவருகின்ற சண்டையை நிறுத்துவதற்கு எகிப்து முன்மொழிந்த யோசனைக்கு பாதுகாப்பு விவகாரங்கள் தொடர்பான இஸ்ரேலிய அமைச்சர்கள் குழு ஒப்புதல் அளித்திருந்தது.ஆனால் ஹமாஸ் அமைப்பின் ஆயுதப் பிரிவு இந்த யோசனையை நிராகரித்தது.\n"}
{"id": "224189", "url": "https://ta.wikipedia.org/wiki?curid=224189", "title": "ஆற்றிங்கல்", "text": "ஆற்றிங்கல்\n\nஆற்றிங்கல் என்பது கேரளத்தின் திருவனந்தபுரம் மாவட்டத்தில் உள்ள நகராட்சிகளில் ஒன்றாகும். இது சிறையிகீழ் வட்டத்திற்கு உட்பட்டது ஆகும். விரிவுபடுத்தப்பட்ட திருவனந்தபுரம் பெருநகர்ப் பகுதியுடன் இணைக்கப்பட்டுள்ளது. திருவனந்தபுரம் நகரில் இருந்து 30 கிலோமீட்டர் தொலைவில் உள்ளது. ஆற்றிங்கல் என்ற சொல்லை மலையாளிகள் ஆட்டிங்கல் என்று உச்சரிப்பார்கள்.\n\nஇது ஆற்றிங்கல் மக்களவைத் தொகுதிக்கு உட்பட்டது.\n\nSection::::போக்குவரத்து.\nதேசிய நெடுஞ்சாலை 47, இந்த ஊரின் வழியாக செல்கிறது. 7 கிலோமீட்டருக்கு அப்பால் சிறையின்கீழ் ரயில் நிலையம் உள்ளது. திருவனந்தபுரம் பன்னாட்டு வானூர்தி நிலையம் 33 கிலோமீட்டர் தொலைவில் உள்ளது. கேரள அரசுப் பேருந்துகள் இயக்கப்படுகின்றன.\n"}
{"id": "224190", "url": "https://ta.wikipedia.org/wiki?curid=224190", "title": "கர்ஜத்", "text": "கர்ஜத்\n\nகர்ஜத் என்னும் நகரம் மகாராஷ்டிராவில் உள்ள ராய்காட் மாவட்டத்தில் உள்ளது. இதே பெயரில் வட்டமும் நகராட்சிகளும் உள்ளன. இங்கு அவற்றின் தலைமையகங்களும் அமைந்துள்ளன.\n\nSection::::போக்குவரத்து.\nஇங்கு கர்ஜத் ரயில் நிலையம் உள்ளது. இதன் மூலம் உள்ளூர் ரயில்களில் செல்லலாம். இங்கிருந்து மும்பைக்கும், கோபோலிக்கும், பன்வேலுக்கும் ரயில்கள் இயக்கப்படுகின்றன.\n\nபுனே நெடுஞ்சாலை, தேசிய நெடுஞ்சாலை, நாசிக் நெடுஞ்சாலை கோவா நெடுஞ்சாலை ஆகிய்வற்றின் வழியாக பிற ஊர்களைச் சென்றடையலாம். இதற்கு அருகில் மும்பை விமான நிலையம் உள்ளது.\n\nகீழ்க்கண்ட நெடுஞ்சாலைகளின் வழியாக மற்ற ஊர்களுக்கு செல்லலாம்.\n\n"}
{"id": "224197", "url": "https://ta.wikipedia.org/wiki?curid=224197", "title": "நந்தியாலா மக்களவைத் தொகுதி", "text": "நந்தியாலா மக்களவைத் தொகுதி\n\nநந்தியால மக்களவைத் தொகுதி, ஆந்திரப் பிரதேசத்தின் 25 மக்களவைத் தொகுதிகளில் ஒன்று.\n\nSection::::சட்டசபைத் தொகுதிகள்.\nஇது கீழ்க்கண்ட சட்டசபைத் தொகுதிகளைக் கொண்டது.\n\n"}
{"id": "224198", "url": "https://ta.wikipedia.org/wiki?curid=224198", "title": "நிறைகுடம்", "text": "நிறைகுடம்\n\nநிறைகுடம் என்பது தமிழர் கலாசார அடையாளங்களில் ஒன்றாகும். தமிழரின் மங்கலப் பொருட்களுள் ஒன்றாக இது அமைகின்றது. நிறைவான குடம் எனும் பாெருளில் நிறைகுடம் எனப்படுகின்றது. முழுமையாக நீர் நிறைந்த கலசத்தில் மாவிலைகளைச் சொருகி அதன்மேல் முடி நன்கு சீவப்பட்ட தேங்காய் வைக்கப்படும். இதனோடு குத்துவிளக்கு, ஊதுபத்தி, திருநீறு, சந்தனம், குங்குமம் முதலிய மங்கலப் பொருட்களும் வைக்கப்பட்டு இவை யாவும் அரிசி அல்லது நெல் பரவிய வாழை இலையின் மேல் வைக்கப்படும்.\n\nபொதுவாகத் தமிழர்களின் வீடுகள், மங்கல நிகழ்வுகள், கோயில் விழாக்கள் என அனைத்திலும் நிறைகுடம் வைத்தல் முக்கிய அம்சமாக விளங்குகின்றது. செய்கின்ற காரியங்கள் முழுமையாய் நிறைவுபெறும் எனும் நம்பிக்கையில் நிறைகுடம் வைக்கப்படுவதாகும். தற்போது கிறித்தவர்களும் தமது வழிபாட்டுத் தலங்களின் திருவிழாக் காலங்களில் நிறைகுடம் வைப்பதைக் காணலாம்.\n\n\nSection::::இவற்றையும் பார்க்க.\nபன்னீர்ச் செம்பு\n"}
{"id": "224213", "url": "https://ta.wikipedia.org/wiki?curid=224213", "title": "குடும்ப ஓய்வூதியம் (இந்தியா)", "text": "குடும்ப ஓய்வூதியம் (இந்தியா)\n\nஇந்தியாவில் குடும்ப ஓய்வூதியம் (Family Pension) என்பது பணிக்காலத்தில் இறந்த அரசு ஊழியர் அல்லது ஆசிரியர் அல்லது இறந்த ஓய்வூதியரின், குடும்ப உறுப்பினர்களில் ஒருவருக்கு, பொருளாதார நலன் கருதி அரசால் மாதாமாதம் வழங்கப்படும் ஒரு ஈட்டுத் தொகையாகும்.\n\nSection::::குடும்ப ஓய்வூதியம் கணக்கிடுதல்.\nஅரசு ஊழியர்/ஆசிரியர் இறுதியாக பெற்ற அடிப்படை ஊதியம் (Basic Pay), தர ஊதியம் (Grade Pay), தனி ஊதியம் (Personal Pay) மற்றும் சிறப்பு ஊதியம் (Special Pay) ஆகியவற்றின் கூட்டுத்தொகையில் 30 விழுக்காடும் மற்றும் அதற்குரிய அகவிலைப்படியும் (Dearness Allowance) குடும்ப ஓய்வூதியமாக வழங்கப்படுகிறது. எனினும் குறைந்தபட்ச குடும்ப ஓய்வூதியம் ரூபாய் 3050 வழங்கப்படும்.\n\n\n\n\n\n\n\n\n\n\n\n\nSection::::குடும்ப ஓய்வூதியம் யாருக்கு பொருந்தாது.\n01-01-2004 முதல் இந்திய நடுவண் அரசுப் பணியில் சேர்ந்த, இந்திய அரசின் முப்படை மற்றும் துணை இராணுவப் படையில் பணிபுரிபவர்கள் தவிர மற்ற அனைத்து ஊழியர்கள், கல்வி நிறுவன ஆசிரியர்கள் மற்றும் ஊழியர்கள், பொதுத்துறை நிறுவன ஊழியர்களுக்கு குடும்ப ஓய்வூதியம் பொருந்தாது. 01-04-2003 முதல் தமிழ்நாடு அரசுப் பணியில் சேர்ந்த ஊழியர்களுக்கும், கல்வி நிறுவன ஆசிரியர் மற்றும் ஊழியர்களுக்கும், பொதுத்துறை நிறுவன ஊழியர்களுக்கும், உள்ளாட்சி நிறுவனங்களின் ஊழியர்களுக்கும் குடும்ப ஓய்வூதியம் பொருந்தாது. இவ்வூழியர்களுக்கு பங்களிப்பு ஓய்வூதியத் திட்டப்படி குடும்ப ஓய்வூதியம் வழங்கப்படும்..\n\nSection::::பங்களிப்பு ஓய்வூதிய திட்டப்படி குடும்ப ஓய்வூதியம்.\n01-01-2004 முதல் இந்திய நடுவண் அரசுப்பணியில் சேர்ந்தவர்களுக்கும், 01-04-2003 முதல் தமிழ்நாடு அரசுப்பணியில் சேர்ந்தவர்களுக்கும், பங்களிப்பு ஓய்வூதியத் திட்டப்படி குடும்ப ஓய்வூதியம் வழங்கும் புதிய திட்டம் கொண்டு வந்துள்ளன. (ஆனால் இந்திய அரசின் முப்படையில்/துணை நிலை இராணுப்பணியில் பணி புரிபவர்களுக்கு மட்டும் பழைய திட்டப்படி குடும்ப ஓய்வூதியம் உண்டு).\n\n\n"}
{"id": "224217", "url": "https://ta.wikipedia.org/wiki?curid=224217", "title": "கட் கிரஹாம்", "text": "கட் கிரஹாம்\n\nகாட்டேரினா கிரஹாம் (Kat Graham பிறப்பு செப்டம்பர் 5, 1989) ஒரு நடிகை, பாடகி, டான்சர் மற்றும் விளம்பர நடிகை. இவர் தி வாம்பயர் டைரீஸ் என்ற தொலைக்காட்சித் தொடரில் போனி பென்னட் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார்.\n\nSection::::தனிப்பட்ட வாழ்க்கை.\nகாட்டேரினா செப்டம்பர் 5, 1989ம் ஜெனீவா, சுவிட்சர்லாந்துல் பிறந்து லாஸ் ஏஞ்சலஸ், கலிபோர்னியாவில் வளர்ந்தார்.\n\n"}
{"id": "224218", "url": "https://ta.wikipedia.org/wiki?curid=224218", "title": "மைகேல் த்ரேவீனோ", "text": "மைகேல் த்ரேவீனோ\n\nமைகேல் அந்தோனி த்ரேவீனோ (Michael Anthony Trevino, பிறப்பு: ஜனவரி 25, 1985) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் டைலர் லாக்வுட் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார்.\n\nSection::::ஆரம்பகால வாழ்க்கை.\nத்ரேவீனோ 25, ஜனவரி, 1985ஆம் ஆண்டு கலிபோர்னியா, அமெரிக்காவில் பிறந்தார்.\n\nSection::::தனிப்பட்ட வாழ்க்கை.\nஇவர் நடிகை ஜென்னா உஷ்கோவிட்ஜை 3 வருடங்களாகக் காதலித்து வந்தார். 2014ம் ஆண்டு இவர்களின் காதல் முறிவடைந்தது.\n"}
{"id": "224219", "url": "https://ta.wikipedia.org/wiki?curid=224219", "title": "மேத்திவ் டேவிஸ்", "text": "மேத்திவ் டேவிஸ்\n\nமேத்திவ் டேவிஸ் (Matthew Davis, பிறப்பு: மே 8, 1978) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் அலெரிக் சல்ட்ஜ்மன் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இவர் திகேர்லான்ட், ஹைட்ஸ், மேன்டோர் போன்ற பல திரைப்படங்களிலும் நடித்துள்ளார்.\n\nSection::::தனிப்பட்ட வாழ்க்கை.\nடேவிஸ் 8, மே, 1978 ஆம் ஆண்டு சால்ட் லேக் நகரம், யூட்டா, அமெரிக்காவில் பிறந்தார். இவர் வூட்ஸ் க்ராஸ் உயர்நிலைப்பள்ளியில் கல்வி பயின்றார்.\n"}
{"id": "224223", "url": "https://ta.wikipedia.org/wiki?curid=224223", "title": "தலைவாசல் (திரைப்படம்)", "text": "தலைவாசல் (திரைப்படம்)\n\nதலைவாசல் என்னும் தமிழ்த் திரைப்படம் 1992-ஆம் ஆண்டில் வெளியானது. இதை செல்வா இயக்கினார். இந்த திரைப்படத்தில் எஸ். பி. பாலசுப்பிரமணியம், ஆனந்து, நாசர், நெப்போலியன், தலைவாசல் விஜய் ஆகியோர் முன்னணி வேடங்களில் நடித்துள்ளனர். இதை சோழா பொன்னுரங்கம் தயாரித்தார் . பாலபாரதி இசையமைத்தார். இது 3 செப்டம்பர் 1992 அன்று வெளியானது.\n\nமற்றும் பலர்.\n"}
{"id": "224232", "url": "https://ta.wikipedia.org/wiki?curid=224232", "title": "மஞ்சேஸ்வரம்", "text": "மஞ்சேஸ்வரம்\n\nமஞ்சேஸ்வரம் என்னும் ஊர், கேரளத்தின் காசர்கோடு மாவட்டத்தில் உள்ளது. இந்து மங்களூரில் இருந்து 21 கிலோமீட்டர் தொலைவில் உள்ளது. இங்கு அருள்மிகு அனந்தேஸ்வரர் கோயில் உள்ளது.\n\nஇங்கு மசூதிகளும் உள்ளன. கன்னட இலக்கியத்தில் முக்கிய பங்கு வகித்த கோவிந்த பை இங்கு பிறந்தவர்.\n\n"}
{"id": "224244", "url": "https://ta.wikipedia.org/wiki?curid=224244", "title": "பனமரம் ஊராட்சி", "text": "பனமரம் ஊராட்சி\n\nபனமரம் ஊராட்சி கேரளத்தின் வயநாடு மாவட்டத்தில் மானந்தவாடி வட்டத்தில் உள்ளது. இந்த ஊர் பனமரம் மண்டலத்திற்கு உட்பட்டது. இந்த ஊர் 80.9 சதுர கிலோமீட்டர் பரப்பளவைக் கொண்டது. இதன் வடக்கில் புல்பள்ளி, மானந்தவாடி ஆகிய ஊர்களும், ரிசர்வ் ஃபாரஸ்டும் உள்ளன. இதன் கிழக்கில் பூதாடி என்னும் ஊர் உள்ளது. தெற்கில் கணியாம்பற்றா, பூதாடி ஆகிய ஊர்கள் உள்ளன. மேற்கில் வெள்ளமுண்டா, எடவகா ஆகிய ஊர்கள் உள்ளன.\n\nஇது வயநாடு மாவட்டத்தின் நடுப்பகுதியில் உள்ளது. இது சுல்தான் பத்தேரியில் இருந்து 29 கிலோமீட்டர்க் தொலைவிலும், மானந்தவாடியில் இருந்து 12 கிலோமீட்டர் தொலைவிலும் உள்ளது. 2001-இல் எடுக்கப்பட்ட மக்கள் தொகை கணக்கெடுப்பின்படி, 38615 மக்கள் வாழ்ந்தனர்.\n\nஇந்த ஊரின் அருகில் பழசிராஜாவின் கோட்டை உள்ளது. கிழக்குப் பகுதியில் சிதைந்த ஜைனக் கோயில் உள்ளது. இங்கிருந்து ஐந்து கிலோமீட்டர் தொலைவில் கம்பனி ஆறு பாய்கின்றது.\n"}
{"id": "224246", "url": "https://ta.wikipedia.org/wiki?curid=224246", "title": "புல்பள்ளி", "text": "புல்பள்ளி\n\nபுல்பள்ளி என்னும் ஊர் கேரளத்தின் வயநாடு மாவட்டத்தில் உள்ளது. சுல்தான் பத்தேரி வட்டத்தில் உள்ளது. இந்த ஊர் 77.70 சதுர கிலோமீட்டர் பரப்பளவைக் கொண்டது. இங்கு புல்பள்ளி சீதாதேவி கோயில் உள்ளது.\n\n2001-ஆம் ஆண்டு மக்கள் தொகை கணக்கெடுப்பின் போது, 29298 மக்கள் வாழ்ந்தனர். இதில் 14961 ஆண்களும், 14337 பெண்களும் அடங்குவர்.\n"}
{"id": "224248", "url": "https://ta.wikipedia.org/wiki?curid=224248", "title": "மீனங்ஙாடி", "text": "மீனங்ஙாடி\n\nமீனங்ஙாடி (மீனங்காடி) என்னும் ஊர் கேரளத்தின் வயநாடு மாவட்டத்தில் உள்ளது. இது சுல்தான் பத்தேரி வட்டத்திற்கு உட்பட்டது. இது 53.52 சதுர கிலோமீட்டர் பரப்பளவில் அமைந்துள்ளது. வடக்கில் பூதாடியும், கிழக்கில் சுல்தான் பத்தேரியும், தெற்கில் அம்பலவயல் ஊராட்சியும், மேற்கில் முட்டிலும் அமைந்துள்ளன.\n\n2001-இல் எடுக்கப்பட்ட மக்கள் தொகை கணக்கெடுப்பின்படி, 28573 மக்கள் வாழ்கின்றனர்.\n\n"}
{"id": "224249", "url": "https://ta.wikipedia.org/wiki?curid=224249", "title": "வைத்திரி ஊராட்சி", "text": "வைத்திரி ஊராட்சி\n\nவைத்திரி என்னும் ஊர், கேரளத்தின் வயநாடு மாவட்டத்தில் உள்ள கல்பற்றா வட்டத்தில் உள்ளது. மாவட்டத் தலைநகராக விளங்கும் கல்பாற்றா, இங்கிருந்து 10 கிலோமீட்டர் தொலைவில் உள்ளது. இந்த ஊர் 47.84 சதுர கிலோமீட்டர் பரப்பளவைக் கொண்டது. இங்கு 14459 மக்கள் வாழ்கின்றனர்.\n\nSection::::சுற்றுப்புற ஊர்கள்.\nவடக்கு: கல்பற்றா நகராட்சி\nமேற்கு: பொழுதனை ஊராட்சி\nதெற்கு: கோழிக்கோடு மாவட்டம்\nகிழக்கு: மேப்பாடி ஊராட்சி\n\n"}
{"id": "224254", "url": "https://ta.wikipedia.org/wiki?curid=224254", "title": "உதுமா", "text": "உதுமா\n\nஉதுமா என்னும் பேரூராட்சி கேரளத்தின் காசர்கோடு மாவட்டத்தில் உள்ளது. இது பாராளுமன்றத் தொகுதி அடிப்படையில் காசர்கோடு மக்களவைத் தொகுதிக்கு உட்பட்டது.\n\n2001-இல் எடுக்கப்பட்ட மக்கள் தொகைக் கணக்கெடுப்பின்போது, 8144 மக்கள் வாழ்ந்தனர்.‌.\n"}
{"id": "224255", "url": "https://ta.wikipedia.org/wiki?curid=224255", "title": "நீலேஸ்வரம்", "text": "நீலேஸ்வரம்\n\nநீலேஸ்வரம் பேரூராட்சி கேரளத்தின் காசர்கோடு மாவட்டத்தில் உள்ளது. இதை நீலேஸ்வர் என்றும் அழைப்பர். இந்த பேரூராட்சி, நீலேஸ்வரம் புழா, தேஜஸ்வினி புழா ஆகிய இரு ஆறுகளுக்கு இடையில் உள்ளது. இங்கு கானாயி குஞ்ஞிராமன், காவ்யா மாதவன், சனுஷா ஆகியோர் வாழ்ந்துள்ளனர்.\n\nSection::::பெயர்க் காரணம்.\nசிவனுக்கு நீலகண்டன் என்ற பெயரும் உண்டு. சிவனின் நினைவால் நீலகண்டேஸ்வரம் என அழக்கப்பட்டு, நீலேஸ்வரம் என மாறியதாக கருதுகின்றனர். நீலா என்ற முனிவர் பல ஆண்டுகளுக்கு முன்னர், சிவனின் சிலையை நிறுவியதால் நீலேஸ்வரம் என பெயர் பெற்றதாக சொல்வோரும் உளர்.\n\nSection::::மொழி.\nஇங்கு வாழும் மக்கள் மலையாளம் பேசுகின்றனர். கவுட சாரஸ்வத் பிராமணர்கள் கொங்கணி மொழியை பேசுகின்றனர்.\n\n\nSection::::அருகில் உள்ள ஊர்கள்.\nகேலரி\n"}
{"id": "224257", "url": "https://ta.wikipedia.org/wiki?curid=224257", "title": "காஞ்ஞங்காடு", "text": "காஞ்ஞங்காடு\n\nகாஞ்ஞாங்காடு என்னும் நகராட்சி கேரளத்தின் காசர்கோடு மாவட்டத்தில் உள்ளது. இது மாவட்டத் தலைநகரமான காசர்கோட்டில் இருந்து 28 கிலோமீட்டர் தொலைவில் உள்ளது.\n\nSection::::மக்கள் தொகை.\n2001-ஆம் ஆண்டு இந்திய மக்கள் தொகை கணக்கெடுப்பின் போது, 65,499 மக்கள் வாழ்ந்தனர். இங்குள்ள மக்கள் மலையாளம் பேசுகின்றனர். சில மக்கள் கொங்கணி, துளு, கன்னடம் ஆகிய மொழிகளைப் பேசுகின்றனர். சில பாலக்காடு ஐயர் குடும்பங்களும் வாழ்கின்றனர்.\n\nSection::::பொருளாதாரம்.\nஉழவுத் தொழிலே முதன்மையானது. ரப்பர், மிளகு, முந்திரி, இஞ்சி ஆகியவற்றைப் பயிரிடுகின்றனர்.\n\n"}
{"id": "224259", "url": "https://ta.wikipedia.org/wiki?curid=224259", "title": "சாராள்", "text": "சாராள்\n\nசாராள் அல்லது சாராய் (; \"Śarra\"; ; அரபு: \"Sārah\";) இந்தி: \"Sāraha\";) என்பவர் இஸ்ரயேல் மக்களின் முதுபெரும் தந்தையான ஆபிரகாமின் மனைவியும் மற்றும் ஈசாக்குவின் தாயும் ஆவார். மேலும் இவரைப் பற்றி பழைய ஏற்பாடு மற்றும் திருக்குர்ஆன் ஆகியவற்றில் விவரிக்கப்பட்டுள்ளது. இவரது பெயர் முதலில் சராய் என அழைக்கப்பட்டது. பின்னர் ஆதியாகமம் 17:15 கணக்கின்படி, கடவுளின் உடன்படிக்கையின் ஒரு பகுதியாக சாராய் என்னும் தனது பெயரை சாராள் என மாற்றினார்.\n\nSection::::பெயர் விளக்கம்.\nஎபிரேயப் பெயரான சாராள் (‎שָׂרָה‎/Sara/Śārā) என்பதற்கு உயர்நிலைப் பெண் எனக் குறிக்கிறது, மற்றும் \"இளவரசி\" அல்லது \"சீமாட்டி\" என தமிழில் மொழி பெயர்க்கப்பட்டுள்ளது.\n\nSection::::வாழ்க்கைக் குறிப்பு.\nசாராள் ஆபிரகாமின் மனைவியும் இவரது ஒன்றுவிட்ட சகோதரியும் ஆவார், மேலும் \"தேராகு\" இவரது தந்தை ஆவார். மற்றும் சாராள் மிக அழகுள்ளவளும் தனது கணவர் ஆபிரகாமைவிட பத்து வயது இளமையானவாளும் ஆவார். மேலும் சாராளுக்கு தொண்ணூறு அகவையும், ஆபிரகாமுக்கு நூறு அகவையில் ஈசாக்கு என்னும் மகன் பிறந்தார். இவர் இவர்களுக்கு முதல் மகனாக இருந்தாலும், ஆபிரகாம் மற்றும் சாராளின் பணிப் பெண்ணான ஆகாருக்கும் பிறந்த இஸ்மவேலும் ஆபிரகாமின் மகனாவார். சாராள் தனது நூற்றுயிருபத்தேழு ஆவது அகவையில் மரித்தார். பின்னர் சாரளின் பிரேதம் கானான் தேசத்திலுள்ள மக்பேலா என்னப்பட்ட குகையில் அடக்கம் செய்யப்பட்டது.\n"}
{"id": "224262", "url": "https://ta.wikipedia.org/wiki?curid=224262", "title": "கட்டப்பனை", "text": "கட்டப்பனை\n\nகட்டப்பனை (கட்டப்பன) என்னும் நகரம் கேரளத்தில் இடுக்கி மாவட்டத்தில் உள்ளது. மூணார், தேக்கடி ஆகிய முக்கிய ஊர்களுக்கு அருகிலேயே அமைந்துள்ளது. இங்கு மன்னான், ஊராளி ஆகிய பழங்குடியினத்தவர் வாழ்கின்றனர்.\n\nSection::::பொருளாதாரம்.\nஇங்கு மிளகு, ஏலக்காய், காபி, கொக்கோ முதலியவற்றை பயிரிடுகின்றனர்.\n\n\n"}
{"id": "224263", "url": "https://ta.wikipedia.org/wiki?curid=224263", "title": "அடிமாலி", "text": "அடிமாலி\n\nஅடிமாலி என்னும் நகரம் கேரளத்தின் இடுக்கி மாவட்டத்தில் உள்ளது.\n\nஇது கொச்சியுடன் மதுரையை இணைக்கும் 49-ஆம் தேசிய நெடுஞ்சாலையில் அமைந்துள்ளது. இங்கிருந்து 27 கிலோமீட்டர் சென்றால் மூணாறை சென்றடையலாம். சீயப்பாறை, வாளறை அருவிகளும் அருகில் அமைந்துள்ளன. இங்கு மிளகு பயிரிடுகின்றனர்.\n\nSection::::அரசியல்.\nஇது இடுக்கி மக்களவைத் தொகுதிக்கும், தேவிகுளம் சட்டமன்றத் தொகுதிக்கும் உட்பட்டது.\n\n"}
{"id": "224268", "url": "https://ta.wikipedia.org/wiki?curid=224268", "title": "தாந்தியா தோபே", "text": "தாந்தியா தோபே\n\nதாந்தியா தோபே (1814–1859) இந்திய விடுதலைப் போராட்டத்தில் பங்கெடுத்து ஜான்சி ராணி லட்சுமி பாய்க்கு பெரிதும் உதவியவர். இவரது இயற்பெயர் இராமசந்திர பாண்டுரங்கா. இரண்டாம் பாஜிராவின் குடும்பத்தைச் சேர்ந்தவரின் மகன். பித்தூர் நாட்டின் நானா சாகிப்பின் நெருங்கிய நண்பர்.\n\nசிலம்பம், துப்பாக்கிச் சுடுதல் ஆகியவற்றில் பயிற்சி பெற்றவர். முறையான இராணுவப் பயிற்சி இல்லாவிடிலும் கொரில்லாப் போர் முறையில் போரிட்டு, எந்த நெருக்கடியையும் சமாளித்துத் தப்பிவிடக்கூடியவர். 1857 இல் நடந்த சிப்பாய் கலகத்தை மத்திய இந்தியாவில் மிகச் சிறப்பாக செயல்படுத்தி ஆங்கிலேயருக்கு மிகுந்த துன்பம் கொடுத்தவர்.\n\nஜான்சி ராணிக்கு பெரிதும் துணை இருந்தவர். 1857 இல் இருந்து 1859 வரை பல இந்திய மன்னர்களுடன் சேர்ந்து பல இடங்களில் போராடியவர்.\n\nஆங்கிலேயரால் சிறைபிடிக்கப்பட்ட இவருக்கு இராணுவ நீதி மன்றம் 1859 ஏப்ரல் 15 இல் தூக்கு தண்டனை விதித்தது. தாம் மன்னிப்பு கேட்கப்போவதில்லை என்றும் தாம் தமது மன்னரின் ஆணையின்படி செயல்பட்டதாகவும் கூறி, சங்கிலியால் கை, கால்கள் பிணைக்கப்பட்டிருந்த நிலையிலும் தூக்குக் கயிற்றைத் தாமே கழுத்தில் மாட்டிக் கொண்டார். 1859 ஏப்ரல் 17 அன்று தளபதி தாந்தியா தோபே தூக்கிலிடப்பட்டார்.\n\nSection::::வரலாறு.\nதந்தியா தோபே 1857 ஆம் ஆண்டு இந்தியச் சிப்பாய்க் கிளர்ச்சியில் ஒரு தளபதியாக இருந்தார் மற்றும் அதன் குறிப்பிடத்தக்க தலைவர்களில் ஒருவராக இருந்தார். அவர் ஒரு மராத்தி தேசஸ்த பிராமண குடும்பத்தில் பிறந்தார், மேலும் கட்டளை அதிகாரி என்று பொருள்படும் \"தோபே\" என்ற பட்டத்தைப் பெற்றார். தோபே என்றால் தலைவர் என்று பொருள்படும். பிதூரின் நானா சாகிப்பின் மீது மிகுந்த ஈடுபாடு கொண்டிருந்தார், அவருடன் குவாலியர் நகரத்தையும் கைப்பற்றினார். இருப்பினும், ஜெனரல் நேப்பியரின் பிரிட்டிஷ் இந்திய துருப்புக்கள் ரனோத் என்ற இடத்தில் தோற்கடிக்கப்பட்டனர், மேலும் சிகாரில் மேலும் தோல்வியடைந்த பின்னர் முற்றுகையை கைவிட்டார்.\n\nஒரு அதிகாரபூர்வமாக, தந்தியா தொபேயின் தந்தை பாண்டுரங்கன் இன்றைய மகாராட்டிராவில் உள்ள படோடா சில்லா நகரில் வசிக்கும் ஜோலா பர்கண்ணா என்பவர்களின் முன்னோர்ராவார். தோபே பிறப்பால் ஒரு மகராட்டிர வசிஷ்ட பிராமணர் ஆவார். அரசாங்க கடிதத்தில், அவர் பரோடாவின் அமைச்சர் என்று கூறப்பட்டுள்ளது, அதே நேரத்தில் அவர் மற்றொரு தகவல்தொடர்புகளில் நானா சாஹிபிடம் இணைந்து இருந்தார் என்று உள்ளது. அவரது கைதுக்குப் பின்னர் நடந்த விசாரணையில் சாட்சி ஒருவர் தந்தியா தோபே கோதுமை நிறம் கொண்டவர், எப்போதும் வெள்ளை சுக்ரி-தார் என்கிற தலைப்பாகை அணிந்தவர் என்று கூறுகிறார்..\n\nSection::::1857 இன் இந்தியச் சிப்பாய் கிளர்ச்சியில் பங்கு.\nஜூன் 1857 5 அன்றுசிப்பாய்களின் கிளர்ச்சி கான்பூரில்ர் நடந்தது, நானா சாஹேப் கலகக்காரர்களின் தலைவரானார். 1857 ஜூன் 25 அன்று ஆங்கிலேய படைகள் சரணடைந்தன, ஜூன் மாத இறுதியில் நானா பேஷ்வாவாக அறிவிக்கப்பட்டார். ஜெனரல் ஹேவ்லாக் இரண்டு முறை போரில் நானாவின் படைகளுடன் சண்டையிட்டார், அவர்கள் மூன்றாவது முறையாக தோற்கடிக்கப்பட்டு பித்துருக்குத் திரும்பினர், அதன் பிறகு அவர் கங்கையைத் தாண்டி அவதிற்கு பின்வாங்கினார். தாந்தியா தோபே பித்தூரிலிருந்து நானா சாஹேப் என்ற பெயரில் நடிக்கத் தொடங்கினார்.\n\nதாந்தியா தோபே 1857ஜூன் 27, இல் நிகழ்ந்த கான்பூர் கலவரத்திற்கு காரணமாக இருந்த தலைவர்களில் ஒருவர். அப்போதிருந்து, ஆகஸ்ட் 16, 1857 அன்று சர் ஹென்றி ஹேவ்லாக் தலைமையிலான ஆங்கிலேய படையால் வெளியேற்றப்படும் வரை தோபே அந்தப் பகுதியை பாதுகாத்து வந்தார் பின்னர், கான்பூரில் தளபதி சார்லஸ் ஆஷ் வின்ட்ஹாமை தோற்கடித்தார், இது நவம்பர் 27, 1857 முதல் நவம்பர் 28, 1857 வரை நிகழ்ந்தது. எவ்வாறாயினும், சர் கொலின் காம்ப்பெல்லின் கீழ் ஆங்கிலேயர்கள் எதிர் தாக்குதல் நடத்தியபோது தோபே மற்றும் அவரது இராணுவம் பின்னர் தோற்கடிக்கப்பட்டது. தாந்தியா தோபே மற்றும் பிற கிளர்ச்சியாளர்கள் தப்பி ஓடி, ஜான்சியின் ராணியுடன் தஞ்சம் புகுந்தனர், அந்த நேரத்தில் அவருக்கும் உதவி செய்தனர்.\n\nஆங்கிலேயர்களின் தாக்குதலில் இருந்து தப்பிக்க ராணி லட்சுமிபாய்க்கு வெற்றிகரமாக உதவினார். லட்சுமிபாய், குவாலியரை ஆங்கிலேயரிடம் இழந்த பிறகு, நானா சாஹேப்பின் மருமகனான தோபே மற்றும் ராவ் சாஹேப் ஆகியோர் ராஜபுதனத்திற்கு தப்பி ஓடினர். 1857 ஆம் ஆண்டு கிளர்ச்சி ஆங்கிலேயர்களால் வீழ்த்தப்பட்ட பின்னரும், தாந்த்யா தோபேகாடுகளில் மறைந்து வாழ்ந்து கெரில்லா போராளியாக எதிர்ப்பைத் தொடர்ந்தார்.\n\nதன்னுடைய எஜமானர் பேஷ்வாவுக்கு மட்டுமே அவர் பதிலளிப்பதாகக் கூறி தனது முன் கொண்டுவரப்பட்ட குற்றச்சாட்டுகளை டோப் ஒப்புக்கொண்டார். 1859 ஏப்ரல் 18 ஆம் தேதி சிவபுரியில் தூக்கு மேடையில் தூக்கிலிடப்பட்டார் .\n\nSection::::சிலை.\nஇவர் தூக்கிலிடப்பட்ட மத்திய பிரதேசத்தில் உள்ள சிவபுரி என்ற இடத்தில் இவர் நினைவாக சிலை நிறுவப்பட்டுள்ளது.\n\n"}
{"id": "224272", "url": "https://ta.wikipedia.org/wiki?curid=224272", "title": "வலங்கைமான் ஏ. சண்முகசுந்தரம் பிள்ளை", "text": "வலங்கைமான் ஏ. சண்முகசுந்தரம் பிள்ளை\n\nவலங்கைமான் ஏ. சண்முகசுந்தரம் பிள்ளை தமிழகத்தைச் சேர்ந்த தவில் இசைக் கலைஞர் ஆவார்.\n\nSection::::இசை வாழ்க்கை.\nநாச்சியார்கோயில் என். பி. இராகவப்பிள்ளையிடம் தவில் வாசிப்பினை கற்றுக்கொண்ட மாணவர்களில் ஒருவர் சண்முகசுந்தரம் பிள்ளை. சண்முகசுந்தரத்தின் தந்தை மற்றும் உடன் பிறப்புகள் யாழ்ப்பாணம் நாச்சிமார் கோவிலடியில் வசித்துள்ளனர்.\n\n"}
{"id": "224275", "url": "https://ta.wikipedia.org/wiki?curid=224275", "title": "பாலா", "text": "பாலா\n\nபாலா என்ற பெயரில் உள்ள கட்டுரைகள்:\n\nபாலா என்ற சொல்லை தலைப்பில் கொண்டுள்ள கட்டுரைகள்:\n"}
{"id": "224277", "url": "https://ta.wikipedia.org/wiki?curid=224277", "title": "திருக்கரிப்பூர்", "text": "திருக்கரிப்பூர்\n\nதிருக்கரிப்பூர் என்னும் சிறப்பு நிலை ஊராட்சி, கேரளத்தின் காசர்கோடு மாவட்டத்தில் உள்ளது. இந்த ஊர், வடக்கு திருக்கரிப்பூர், தெற்கு திருக்கரிப்பூர் என இரண்டு பிரிவுகளைக் கொண்டது.\n\nSection::::மக்கள் தொகை.\n2001-ஆம் ஆண்டு மக்கள் தொகை கணக்கெடுப்பின்போது 32,626 மக்கள் வாழ்ந்தனர்.\n\n\nSection::::போக்குவரத்து.\nதிருக்கரிப்பூரில் ரயில் நிலையம் உள்ளது. பெருநகரங்களுக்குச் செல்ல, பய்யன்னூர் ரயில் நிலையத்திற்குச் செல்லலாம். வான்வழிப் போக்குவரத்திற்கு மங்களூர் விமான நிலையத்திற்குச் செல்லலாம். இங்கிருந்து NH-17 வழியாக பெருநகரங்களுக்கு சாலை வழியில் செல்லலாம்..\n\n"}
{"id": "224280", "url": "https://ta.wikipedia.org/wiki?curid=224280", "title": "பாலுசேரி", "text": "பாலுசேரி\n\nபாலுசேரி (Balussery ) என்னும் ஊர், கேரளத்தின் கோழிக்கோடு மாவட்டத்தில் உள்ளது. இது கோழிக்கோடு நகரத்தில் இருந்து 26 கிலோமீட்டர் வடகிழக்கில் உள்ளது. ராமாயணத்தில் பாலி இங்குதான் தவம் செய்ததாகக் கூறப்படுகிறது. இங்கே பாலி தவம் செய்ததனால் பாலுசேரி என்ற பெயர் வந்ததாகக் கருதுகின்றனர்.\n\nஇது கொயிலாண்டி- தாமரசேரி- எடவண்ணை மாநில நெடுஞ்சாலையில் இருக்கின்றது.\n\nSection::::புவியியல் மற்றும் காலநிலை.\nபாலுசேரியின் அமைவிடம் . இதன் சராசரி உயரம் கடல் மட்டத்திலிருந்து 42 மீ (138 அடி) உயரத்தில் உள்ளது. கோடைகால சராசரி வெப்பநிலை 30 முதல் 36 டிகிரி செல்சியசு வரை இருக்கும், மாரிகாலங்களில் 24 டிகிரி செல்சியசு வரை இருக்கும்.\n\nSection::::மீள் பார்வை.\nபாலுசேரி தேர்தல் தொகுதியானது 278.54 கிலோமீட்டர் பரப்பளவில் உள்ளது, இந்தத் தொகுதியில் எட்டு ஊராட்சி ஒன்றியங்கள் உள்ளன. அவை அதோலி, பாலுசேரி, கூரச்சுந்து, கூட்டூர், நடுவன்னூர், பனங்காடு, உள்ளியெரி மற்றும் உன்னிகுளம். இதன் மொத்த மக்கள் தொகை 212,592 ஆகும். இதில் ஆண்கள் 105,962, பெண்கள் 106,631.\n\nஅரசு அலுவலகங்கள் இந்த நகரத்தின் மையப் பகுதிகளில் அமைந்துள்ளன.கேரளத்தின் 33 வாட்டு (அலகு) கொண்ட மின்சார வாரியம் இங்கு உள்ளது. மேலும் வேலை வாய்ப்பு அலுவலகம் பாலு சேரி முக்கு எனுமிடத்திலும், கேரள சரக காவல் அலுவலகம், உதவிப் பதிவுத் துறை அலுவலகம், கல்வித்துறை அலுவலகம், ஆறு கூட்டுறவுச் சங்கங்கள், திருவாங்கூர் ஸ்டேட் வங்கி, கனரா வங்கி, சிண்டிகேட் வங்கி, பஞ்சாப் தேசிய வங்கி மற்றும் பெடரல் வங்கி ஆகியவை இந்த நகரத்தில் அமைந்துள்ளது. \n\nகோழிக்கோடு, கொயிலாண்டி, கூரச்சுந்து, கொட்டாலிடா, மற்றும் பெரம்பிரா ஆகிய ஊர்களுக்கு தினசரி பேருந்து வசதிகள் உள்ளன. பாலுசேரியின் நகரப்பகுதியில் இருந்து பின்னிலம் சார்ந்த பகுதிகளுக்கு சிற்றுந்துகள் இயக்கப்படுகின்றன. மேலும் கேரள மாநிலச் சாலைப் போக்குவரத்துக் கழகம் மலைப்பிரதேசப் பகுதிகளான மங்கயம், கூரச்சுந்து, காக்கயம்,சீக்கிலோடு, வயலடா போன்ற பகுதிகளுக்கும் பேருந்துகள் இயக்கப்படுகின்றன. \n\nSection::::கல்வி.\nபாலுசேரியில்பெண்கள் அரசு மேல்நிலைப்பள்ளி, அரசு தொழிற்கல்வி மேல்நிலைப்பள்ளி, கொக்கல்லூர் அரசு மேல்நிலைப் பள்ளி ஆகிய மூன்று அரசு மேல்நிலைப்பள்ளிகள் உள்ளன. பாலுசேரி ஜிஎல்பி பள்ளி,ஏ. எல். பி பள்ளி ஆகிய முழுத் தொடக்கப் பள்ளிகள் உள்ளன. \n\nஆதர்சா சமஸ்கிருத வித்யா பீடம் எனும் மத்திய கல்வி நிறுவனம் வைகுண்டத்தில் உள்ளது. கேராளாவில் உள்ள சமஸ்கிருத கல்லூரிகளில் இதுவும் ஒன்றாகும்.\n\nSection::::அரசியல்.\nபாலுசேரி சட்டமன்றத் தொகுதியானது கோழிக்கோடு மக்களவைத் தொகுதியில் உள்ளது. கேரளாவின் முன்னாள் முதலமைச்சர் ஏ. சி. சண்முகதாஸ் இருபத்தி ஐந்து ஆண்டுகள் சட்ட மன்ற உறுப்பினராக (இந்தியா) இருந்துள்ளார். \n\nSection::::போக்குவரத்து.\nகோழிக்கோட்டில் இருந்து நிறைய பேருந்துகள் இயக்கப்படுகின்றன. கொயிலாண்டி, கோழிக்கோடு ஆகிய தொடருந்து நிலையங்களின் மூலம் பிற ஊர்களுக்குச் செல்லலாம். \n\nSection::::கோவில்கள்.\nவேட்டக்கொருமகன் கோயில் பேருந்துநிலையத்திலிருந்து 2 கிலோமீட்டர் தொலைவில் உள்ளது. மேலும் குன்னத்தரு மகா கணபதி கோயில், பொன்னாரம் தெரு மகா கணபதி கோயில், சாமுண்டீஷ்வரி கோயில், வைகுந்தம் விஷ்ணு கோயில், சிந்திராமங்கலம் ஸ்ரீ கிருஷ்ண கோயில், மூகாம்பிகை கோயில் மற்றும் நரசிம்ம சேத்ரம் நிர்மலூர் போன்ற சிறிய கோயில்களும் அருகாமையில் உள்ளன. \n\nSection::::வெளியிணைப்புகள்.\nபாலுசேரி.காம்"}
{"id": "224286", "url": "https://ta.wikipedia.org/wiki?curid=224286", "title": "ஓய்வூதியம் (இந்தியா)", "text": "ஓய்வூதியம் (இந்தியா)\n\nஓய்வூதியம் (pension) என்பது, அரசுத்துறையில் வயது முதிர்வு காலம்வரை நிறைவளிக்கத்தக்க வகையில் பணிபுரிந்து தங்கள் பணியை நிறைவு செய்த ஊழியர்களுக்கு ஓவ்வொரு மாதமும் அரசாங்கம் வழங்கும் தொகை ஆகும். அரச ஊழியர் ஒருவர் பணியிலிருந்து ஓய்வுபெறும் காரணம், சட்டரீதியான விதிகளின் கீழ் ஓய்வுபெறுதல் மற்றும் அவருடைய மொத்த பணிக்காலம், ஆகிய தன்மைகளின் அடிப்படையில் பல்வேறு வகையான ஓய்வூதிய வகைகளை ஓய்வூதிய விதிகள் அளிக்கின்றன. \n\nஇந்தியாவில் அரசு ஊழியர்கள், அரசு மற்றும் அரசு உதவி பெறும் கல்வி நிறுவன ஆசிரியர்கள் மற்றும் ஊழியர்கள், உள்ளாட்சி நிறுவனங்களின் ஊழியர்கள், பொதுத்துறை நிறுவனங்களின் ஊழியர்கள், வயது மூப்பின் காரணமாக ஓய்வு/விருப்ப ஓய்வு/கட்டாய ஓய்வு/கொடிய நோயால் நிரந்தரமாக பணி செய்ய இயலாமை காரணமாக ஓய்வு பெறும்போது, அவர்களது பொருளாதார நலனை ஈடுகட்டும் வகையில் அவர்களுக்கு அரசு மாதாமாதம் ஒருதொகையை ஓய்வூதியமாக வழங்குகிறது..\n\nஓய்வூதிய விதிகளின்படி, ஊழியர்/ஆசிரியர் பணிபுரிந்த காலத்தையும், கடைசியாக பெற்ற ஊதியத்தையும் அடிப்படையாகக் கொண்டு ஓய்வூதியம் கணக்கிடப்படும். ஊழியர்கள்/ஆசிரியர்கள் மீது குற்ற வழக்குகள் மற்றும் கடுமையான குற்றச்சாட்டுகள் நிலுவையில் இருந்தாலோ அல்லது நீதிமன்றத்தால் குற்ற வழக்கில் தண்டனை வழங்கப்பட்டு இருந்தாலோ ஓய்வூதிய விதிகளின்படி அவர்களின் ஓய்வூதியம் நிறுத்தி வைக்கப்படும்.\n\nSection::::ஓய்வூதியம் பெறுவதற்கான நிபந்தனைகள்.\nஓய்வு பெற்ற பின்னரும் ஒரு அரசு ஊழியர் மத,இன,சாதி அமைப்பிலான எந்த அமைப்பிலும் தொடர்பு கொண்டு நாட்டின் அமைதிக்கும்,உடமைக்கும்,உரிமைக்கும் பங்கம் விளைவிக்கும் செயல்களில் ஈடுபடாதவராக இருக்க வேண்டும். (தமிழ்நாடு அரசு ஓய்வூதிய விதிகள்).\n\nஓய்வு பெறும் ஒரு ஊழியர் அரசுக்கோ அல்லது அரசு சார்புடைய நிறுவனத்திற்கோ இழப்பு உருவாக்குபவராக இருக்கக் கூடாது. அவ்வாறு இழப்பு ஏற்படுத்தும் நிகழ்வில் அவர் இழப்பை ஈடுசெய்ய வேண்டும். (தமிழ்நாடு அரசு ஓய்வூதிய விதிகள்).\n\nஓய்வுதியம் பெறுபவர் ஓய்வுக்குப் பின்னர் குற்றவியல் நடவடிக்கைகளில் ஈடுபடுவாராயின் அவருக்கு வழங்கப்படும் ஓய்வூதியம் பகுதியாகவோ அல்லது முழுமையாகவோ நிறுத்தப்படும்.(தமிழ்நாடு அரசு ஓய்வூதிய விதிகள்).\n\nSection::::ஓய்வூதிய வகைகள்.\nSection::::வயது முதிர்வு ஓய்வூதியம்.\nஅரசுத்துறையில் பணிபுரிபவர் 58 வயது நிறைவடைந்ததும் அரசுப்பணியிலிருந்து ஓய்வு பெறவேண்டும். அடிப்படை பணிபுரிபவர் என்றால் 60 வயது முடிந்தவுடன் ஓய்வு பெறவேண்டும். இவ்வாறு ஓய்வு பெறுபவர்களுக்கு வழங்கப்படும் ஓய்வூதியமே வயது முதிர்வு ஓய்வூதியம் (Superannuation Pension) எனப்படும். ஒவ்வொறு மாதத்தின் முதல் தேதியில் பிறந்தவர்கள் அந்த மாதத்திற்கு முன் மாதத்தின் கடைசி நாளில் பணியிலிருந்து ஓய்வு பெறவேண்டும். பணி ஓய்வுபெறும் நாளில் ஒருவர் தற்காலிக பணிநீககம் தண்டனை பெற்று இருப்பாராயின் அவர் பணியிலிருந்து ஓய்வுபெற இயலாது.\n\nஓய்வு பெறும் நாளில் ஒரு ஊழியர் பெற்று வருகிற ஊதியத்தையும் அவருடைய மொத்த பணிக்காலத்தையும் அடிப்படையாகக் கொண்டு ஓய்வூதியம் கணக்கிடப்படுகிறது. 01.04.2003 காலத்திற்கு முன்புவரை 33 ஆண்டுகாலம் மொத்த பணிக்காலமாக கொண்டவர்களுக்கே முழு ஓய்வூதியம் அதாவது அவர் கடைசியாக பெற்ற ஊதியத்தில் 50 சதவீதம் வழங்கப்பட்டு வந்தது. தற்பொழுது ஒருவர் 30 ஆண்டுகள் மொத்த பணிக்காலம் பெற்றிருந்தாலும் முழு ஓய்வூதியம் கிடைக்கும்.\n\nSection::::விருப்ப ஓய்வூதியம்.\nஓரு அரசு ஊழியர் 58 அல்லது 60 வயது முடிவதற்கு முன்னர் தானாகவே முன்வந்து விருப்பத்தின் பேரில் ஓய்வு பெறுவதற்கு வழங்கப்படுவது விருப்ப ஓய்வூதியம் (Voluntary Retirement Penion) ஆகும்.\n\nSection::::கட்டாய ஓய்வூதியம்.\nஅரசு ஊழியர் ஓருவருக்கு குற்றச்சாட்டுகளின் அடிப்படையில் தண்டனை வழங்கப்படுவதற்காக அளிக்கப்படும் கட்டாய ஓய்விற்கு வழங்கப்படும் ஓய்வூதியம் கட்டாய ஓய்வூதியம் (Compulsory Retirement Penion) எனப்படும். \n\nSection::::இயலாமை ஓய்வூதியம்.\nமருத்துவக்குழுவின் அடிப்படையில் ஒரு அரசு ஊழியர் உடல் அடிப்படையில் பணிபுரிய இயலாதவர் என்றோ மனநிலை பாதிக்கப்பட்டவர் என்றோ பரிந்துரைக்கப்பட்டால் அவரை பணியிலிருந்து விடுவித்து வழங்கப்படும் ஓய்வூதியம் இயலாமை ஓய்வூதியம் (Invalid Pension) எனப்படும்.\n\nSection::::வாழ்நாள் சான்றிதழ் (Mustring-மஸ்டரிங்).\nஓய்வூதியம் அல்லது குடும்ப ஓய்வூதியம் பெறுபவர்கள் ஆண்டுதோறும் ஏப்பிரல் மாதம் முதல் சூன் மாதத்திற்குள், ஓய்வூதியம் வழங்கும் மாவட்ட கருவூலம் அல்லது சார்நிலை கருவூலத்திற்கு நேரில் சென்று ”மஸ்டரிங்” பெற வேண்டும். அவ்வாறு வாழ்நாள் சான்றிதழ் (மஸ்டரிங்) பெறாதவர்களுக்கு ஆகஸ்டு மாதம் முதல் ஓய்வூதியம் அல்லது குடும்ப ஓய்வூதியம் நிறுத்தி வைக்கப்படும்.\n\nSection::::ஓய்வூதிய ஆணை காணாமல் போனால்.\nஓய்வூதிய ஆணை (Pension Payment Order Book) புத்தகம் காணாமல் போனால், அரசாணை எண் 30, நிதித்துறை (ஓய்வூதியம்), நாள் 01-02-2010-இன் படி, காவல் துறையில் புகார் அளிக்காமலேயே டூப்ளிகேட் ஓய்வூதிய பட்டுவடா ஆணை புத்தகத்தை (Duplicate Pension Payment Order Book) உரிய கருவூலம் மூலம் பெற வகை செய்யப்பட்டுள்ளது.\n\nSection::::புதிய ஓய்வூதியத் திட்டம்.\nஇந்திய நடுவண் அரசில் 01-01-2004 முதல் பணியில் சேர்ந்தவர்களுக்கும் (இந்திய அரசின் முப்படையில் சேர்ந்தவர்கள் தவிர), தமிழ்நாடு அரசில் 01-04-2003 முதல் பணியில் சேர்ந்தவர்களுக்கும் பங்களிப்பு ஓய்வூதியத் திட்டப் படி ஓய்வூதியம் வழங்கப்படுகிறது.\n\n"}
{"id": "224287", "url": "https://ta.wikipedia.org/wiki?curid=224287", "title": "கேரள சட்டமன்றம்", "text": "கேரள சட்டமன்றம்\n\nகேரள சட்டமன்றம் அல்லது நியமசபா என்பது இந்தியாவின் 29 மாநிலங்களில் ஒன்றான கேரள மாநிலத்தில் சட்டம் இயற்றும் இடமாகும். இதில் 140 தேர்ந்தெடுக்கப்பட்ட உறுப்பினர்களும் ஆங்கிலோ-இந்தியர் சார்பில் 1 நியமன உறுப்பினரும் இடம் பெறுவர். \n\nSection::::தற்போதைய சட்டமன்றம்.\nதற்போது அமைந்திருப்பது, கேரளத்தின் 14வது சட்டப் பேரவை ஆகும். இதன் அவைத்தலைவராக பி. ஸ்ரீராமகிருஷ்ணன் உள்ளார். பெரும்பான்மைத் தலைவராக இபொக(மா) கட்சியின் பிணறாயி விஜயன் உள்ளார். எதிர்க்கட்சித் தலைவராக இதேகா கட்சியின் ரமேஷ் சென்னித்தலாவும் துணை எதிர்க்கட்சித் தலைவராக இஒமுலீ கட்சியின் எம். கே. முனீரும் உள்ளனர்.\n\nSection::::உறுப்பினர்கள்.\n14வது சட்டமன்ற அவையின் உறுப்பினர்களின் பட்டியலை கீழே காண்க.\n\n\n"}
{"id": "224289", "url": "https://ta.wikipedia.org/wiki?curid=224289", "title": "அரூக்குற்றி ஊராட்சி", "text": "அரூக்குற்றி ஊராட்சி\n\nஅரூக்குற்றி என்பது கேரளத்தின் ஆலப்புழ மாவட்டத்தில் உள்ள சேர்த்தலை வட்டத்தில் உள்ள ஒரு ஊராட்சியாகும். இது 11.10 சதுர கிலோமீட்டர் பரப்பளவில் அமைந்துள்ளது.\nஇரண்டரை நூற்றாண்டுகளுக்கு முன்பு கொச்சி அரசின் கீழிருந்தது. பின்னர், மார்த்தாண்டவர்மாவின் ஆட்சியின்போது, திருவிதாங்கூர் அரசின் ஆட்சிக்கு உட்பட்டது.\n\n\n\nSection::::வார்டுகள்.\nஇங்கு 15,693 மக்கள் வாழ்கின்றனர். இவர்களில் 7840 ஆண்கள் ஆவர். 7853 பேர் பெண்கள் ஆவர்.\n\n"}
{"id": "224294", "url": "https://ta.wikipedia.org/wiki?curid=224294", "title": "சேர்த்தலை", "text": "சேர்த்தலை\n\nசேர்த்தலை என்பது கேரளத்தில் ஆலப்புழை மாவட்டத்திற்கு உட்பட்ட ஒரு நகரமாகும். இதன் வழியாக தேசிய நெடுஞ்சாலை-47 செல்கிறது. இது ஆலப்புழையில் இருந்து 22 கி.மீ. தொலைவில் உள்ளது. சேர்த்தலை நகராட்சியாகவும், சேர்த்தலை வட்டத்தின் தலைமையாகவும் உள்ளது.\n\n\n\n"}
{"id": "224296", "url": "https://ta.wikipedia.org/wiki?curid=224296", "title": "கஞ்ஞிக்குழி ஊராட்சி, ஆலப்புழை", "text": "கஞ்ஞிக்குழி ஊராட்சி, ஆலப்புழை\n\nகஞ்ஞிக்குழி என்பது கேரளத்தின் ஆலப்புழை மாவட்டத்தில் சேர்த்தலை வட்டத்தில் உள்ள ஒரு ஊராட்சி ஆகும். இது 16.62 சதுர கிலோமீட்டர் பரப்பரளவைக் கொண்டது. இது பன்னிரண்டு வார்டுகளைக் கொண்டது.\n\n\n\n"}
{"id": "224300", "url": "https://ta.wikipedia.org/wiki?curid=224300", "title": "ஆலுவா", "text": "ஆலுவா\n\nஆலுவை (ஆலுவா) என்னும் ஊர், கேரளத்தின் எறணாகுளம் மாவட்டத்தில் உள்ளது.\n\nஇங்கிருந்து 12 கிலோமீட்டர் தொலைவில் கொச்சி விமான நிலையம் அமைந்துள்ளது. திருவிதாங்கூர் அரசரின் கோட்டை இங்குள்ளது. இங்கு பெரியாறு என்ற ஆறு பாய்கிறது. தொடங்கப்படவிருக்கும் கொச்சி மெட்ரோ திட்டத்தின் முதன் ரயில் நிலையம், ஆலுவையில் அமைக்கப்பட்டுள்ளது. ஆலவாயில் என்ற பெயர் ஆலமரத்தினால் உண்டானது என்று கருதுகின்றனர். இதற்கு சான்றாக, இங்குள்ள சிவன் கோயிலின் மேற்கில் ஆலமரம் உள்ளது.\nஆலுவா-நடுங்ஙல்லூர்-திருவால்லூர் ஆகிய மூன்று ஊர்களையும், பாம்பின் வாய், நடுப்பகுதி, வால் என கூறுவதாக புராணக் கதை கூறப்படுகிறது. ஆலுவையிலும், நடுங்ஙல்லூரிலும், திருவால்லூரிலும் உள்ள கோயில்கள் தொடர்பாகவே இக்கதை சொல்லப்படுகிறது.\n\n"}
{"id": "224302", "url": "https://ta.wikipedia.org/wiki?curid=224302", "title": "கொக்கமங்கலம்", "text": "கொக்கமங்கலம்\n\nகொக்கமங்கலம் என்பது கேரளத்தில் ஆலப்புழை மாவட்டத்தில் உள்ள ஒரு ஊராட்சி ஆகும். இயேசு கிறித்துவின் பன்னிரண்டு சீடர்களில் ஒருவராய் இருந்த தாமஸ், கேரளத்தில் ஏழு கிறித்தவ தலங்களில் இதுவும் ஒன்று. இதை கோக்கமங்கலம் என்றும் அழைக்கின்றனர்.\n\nகொச்சிக்கும் குமரகத்தினுற்கும் நடுவில் கோக்கமங்கலம் அமைந்துள்ளது. வேம்பநாட்டு ஏரிக்கு மேற்கு சேர்த்தலைக்குக்கு 5 கிலோமீட்டர் கிழக்கில் உள்ளது. இதற்கு அருகில் இருப்பது சேர்த்தலை ரயில் நிலையம் தான்.\n"}
{"id": "224303", "url": "https://ta.wikipedia.org/wiki?curid=224303", "title": "முஹம்மா", "text": "முஹம்மா\n\nமுஹம்மா என்னும் ஊராட்சி, கேரளத்தில் உள்ள ஆலப்புழை மாவட்டத்தில் உள்ளது. இது சேர்த்தலை வட்டத்திற்கு உட்பட்டது. வேம்பநாட்டு ஏரியில் உள்ள பாதிராமணல் என்ற தீவு, இந்த ஊராட்சியைச் சேர்ந்தது.\n\nSection::::மக்கள் தொகை.\n2001-ல் எடுக்கப்பட்ட மக்கள் தொகை கணக்கெடுப்பின்போது , 24,513 பேர் வாழ்ந்தனர்.\n\n"}
{"id": "224316", "url": "https://ta.wikipedia.org/wiki?curid=224316", "title": "படநிலம்", "text": "படநிலம்\n\nபடநிலம் (படைநிலம்) என்னும் பேரூராட்சி, கேரளத்தின் ஆலப்புழா மாவட்டத்தில் உள்ளது. படநிலம் என்ற மலையாளச் சொல், படைநிலம் என்ற தமிழ்ச் சொல்லுக்கு இணையானது. போர் நடக்கும் இடம் என்று பொருள்.\n\n"}
{"id": "224327", "url": "https://ta.wikipedia.org/wiki?curid=224327", "title": "சேந்தமங்கலம்", "text": "சேந்தமங்கலம்\n\nசேந்தமங்கலம் (Sendamangalam), தமிழ்நாட்டின் நாமக்கல் மாவட்டத்தின், சேந்தமங்கலம் வட்டம் மற்றும் சேந்தமங்கலம் ஊராட்சி ஒன்றியத்தின் நிர்வாகத் தலைமையிட நகரமும், பேரூராட்சியும் ஆகும். \n\nSection::::அமைவிடம்.\nசேந்தமங்கலம் பேரூராட்சிக்கு வடக்கில் நாமக்கல் 8 கிமீ தொலைவிலும்; தெற்கில் இராசிபுரம் 22 கிமீ தொலைவிலும் உள்ளது. சேந்தமங்கலம் கொல்லிமலைக்கு அருகாமையில் உள்ளது.அருகிலுள்ள முக்கிய ஆறு காவேரி ஆகும். இது சென்னை யிலிருந்து 350 கி.மீ. தொலைவிலும், பெங்களூரு விலிருந்து 255 கி.மீ. தொலைவிலும், சேலத்திலிருந்து 50 கி.மீ. தொலைவிலும், திருச்சிராப்பள்ளி யிலிருந்து 93 கி.மீ. தொலைவிலும் அமைந்துள்ளது. \n\nSection::::பேரூராட்சியின் அமைப்பு.\n8.8 சகிமீ பரப்பும், 18 பேரூராட்சி மன்ற உறுப்பினர்களையும், 52 தெருக்களையும் கொண்ட இப்பேரூராட்சி சேந்தமங்கலம் (சட்டமன்றத் தொகுதி)க்கும், நாமக்கல் மக்களவைத் தொகுதிக்கும் உட்பட்டது. \nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 5,484 வீடுகளும், 19,750 மக்கள்தொகையும் கொண்டது. \n"}
{"id": "224329", "url": "https://ta.wikipedia.org/wiki?curid=224329", "title": "சூர்ணிக்கரை ஊராட்சி", "text": "சூர்ணிக்கரை ஊராட்சி\n\nசூர்ணிக்கரை ஊராட்சி (சூர்ணிக்கரா) கேரளத்தின் எர்ணாகுளம் மாவட்டத்தில் ஆலுவா வட்டத்தில் அமைந்துள்ளது. இது வாழக்குளம் மண்டல ஊராட்சிக்கு உட்பட்டது. இது 11.07 சதுர கிலோமீட்டர் பரப்பளவைக் கொண்டது.\n\n\n\n"}
{"id": "224331", "url": "https://ta.wikipedia.org/wiki?curid=224331", "title": "சொவ்வரை", "text": "சொவ்வரை\n\nசொவ்வரை ( சொவ்வரா) என்னும் ஊர், கேரளத்தின் எர்ணாகுளம் மாவட்டத்திற்கு உட்பட்ட ஆலுவை வட்டத்தில் உள்ளது. இது காலடிக்கு போகின்ற வழியில் பெரியாற்றிற்கு அருகில் உள்ளது. கொச்சி விமான நிலையத்தின் தென்கிழக்கில் அமைந்துள்ளது. ஸ்ரீமூலநகரம், காஞ்ஞூர் ஆகிய ஊர்கள் இதனை அடுத்துள்ள ஊர்கள்.\n"}
{"id": "224334", "url": "https://ta.wikipedia.org/wiki?curid=224334", "title": "கேரள சட்டமன்றத் தொகுதிகள்", "text": "கேரள சட்டமன்றத் தொகுதிகள்\n\n2008-இல் நடந்த தொகுதி சீரமைப்பிற்குப் பின்னர், சட்டசபைத் தொகுதிகளின் எண்ணிக்கையில் மாற்றம் இல்லை. எனினும், தொகுதிகளின் எல்லைகள் மாற்றப்பட்டன. இந்த தொகுதிகளை கீழே காணவும்.\n\n\n"}
{"id": "224335", "url": "https://ta.wikipedia.org/wiki?curid=224335", "title": "காயங்குளம் சட்டமன்றத் தொகுதி", "text": "காயங்குளம் சட்டமன்றத் தொகுதி\n\nகாயம்குளம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கேரளத்தில் ஆலப்புழை மாவட்டத்தில் உள்ள சில ஊர்களைக் கொண்டது. காயங்குளம் நகராட்சி, கார்த்திகப்பள்ளி வட்டத்தில் உள்ள தேவிகுளங்கரை, கண்டல்லூர், கிருஷ்ணபுரம், பத்தியூர் ஆகிய ஊர்களும், மாவேலிக்கரை வட்டத்தில் உள்ள பரணிக்காவு, செட்டிகுளங்கரை ஆகிய ஊர்களையும் கொண்டது.\n"}
{"id": "224337", "url": "https://ta.wikipedia.org/wiki?curid=224337", "title": "ஹரிப்பாடு சட்டமன்றத் தொகுதி", "text": "ஹரிப்பாடு சட்டமன்றத் தொகுதி\n\nஹரிப்பாடு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது ஆலப்புழை மாவட்டத்தில் உள்ள ஏழு சட்டமன்றத் தொகுதிகளில் ஒன்று. கார்த்திகப்பள்ளி வட்டத்திற்கு உட்பட்ட ஆறாட்டுபுழை, சேப்பாடு, செறுதனை, சிங்ஙோலி, ஹரிப்பாடு, கார்த்திகப்பள்ளி, கருவாற்றா, குமாரபுரம், முதுகுளம், பள்ளிப்பாடு, திருக்குன்னப்புழை ஆகிய ஊர்களைக் கொண்டது.\n"}
{"id": "224338", "url": "https://ta.wikipedia.org/wiki?curid=224338", "title": "அரூர் சட்டமன்றத் தொகுதி", "text": "அரூர் சட்டமன்றத் தொகுதி\n\nஅரூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கேரளத்தின் ஆலப்புழை மாவட்டத்திற்கு உட்பட்ட ஏழு தொகுதிகளில் ஒன்று. சேர்த்தலை வட்டத்திற்கு உட்பட்ட அரூகுற்றி, அரூர், சேன்னம்பள்ளிப்புறம், எழுபுன்னை, கோடந்துருத்து, குத்தியதோடு, பாணாவள்ளி, பெரும்பளம், தைக்காட்டுசேரி, துறவூர் ஆகிய ஊராட்சிகளை உள்ளடக்கியது அரூர் சட்டசபைத் தொகுதி.. \n"}
{"id": "224339", "url": "https://ta.wikipedia.org/wiki?curid=224339", "title": "சேர்த்தலை சட்டமன்றத் தொகுதி", "text": "சேர்த்தலை சட்டமன்றத் தொகுதி\n\nசேர்த்தலை சட்டமன்றத் தொகுதி, கேரளத்தின் 140 தொகுதிகளில் ஒன்று. கேரளத்தில் ஆலப்புழை மாவட்டத்தில் உள்ள ஏழு சட்டசபைத் தொகுதிகளில் இதுவும் ஒன்று. இது சேர்த்தலை தெற்கு, கடக்கரப்பள்ளி, கஞ்ஞிக்குழி, முஹம்மா, பட்டணக்காடு, தண்ணீர்முக்கம், வயலார் ஆகிய ஊராட்சிகளை உள்ளடக்கியது. . \n"}
{"id": "224340", "url": "https://ta.wikipedia.org/wiki?curid=224340", "title": "முஹம்மா ஊராட்சி", "text": "முஹம்மா ஊராட்சி\n\nமுஹம்மா ஊராட்சி, இந்திய மாநிலமான கேரளத்தின் ஆலப்புழை மாவட்டத்திலுள்ள சேர்த்தலை வட்டத்துக்கு உட்பட்டது. இது 26.76 சதுர கிலோமீட்டர் பரப்பளவில் அமைந்துள்ளது.\n\n\n\n"}
{"id": "224343", "url": "https://ta.wikipedia.org/wiki?curid=224343", "title": "நீடாமங்கலம் மீனாட்சி சுந்தரம் பிள்ளை", "text": "நீடாமங்கலம் மீனாட்சி சுந்தரம் பிள்ளை\n\nநீடாமங்கலம் மீனாட்சி சுந்தரம் பிள்ளை (1894-1949) தமிழகத்தைச் சேர்ந்த தவில் இசைக் கலைஞர் ஆவார்.\n\nSection::::இசை வாழ்க்கை.\nமீனாட்சி சுந்தரம் பிள்ளை, நாகப்பட்டினம் வேணுகோபால் பிள்ளை என்பவரிடம் தவில் வாசிப்பினைக் கற்றுக் கொண்டார். தனித் தவில் வாசிக்கும் முறையை அறிமுகப்படுத்தியவர் மீனாட்சி சுந்தரம்.\n\nஇவரின் மாணவர்களில் ஒருவர் நாச்சியார்கோயில் என். பி. இராகவப்பிள்ளை. இராகவப்பிள்ளையின் திறமையால் கவரப்பட்ட மீனாட்சி சுந்தரம், தன் மகளை அவருக்கு திருமணம் செய்து வைத்தார்.\n"}
{"id": "224344", "url": "https://ta.wikipedia.org/wiki?curid=224344", "title": "பணிக்கொடை (தமிழ்நாடு அரசு)", "text": "பணிக்கொடை (தமிழ்நாடு அரசு)\n\nபணிக்கொடை என்பது அரசு/அரசு சார்ந்த ஊழியர் அல்லது ஆசிரியர் பணி ஓய்வின் போது அல்லது பணியில் இருக்கும் போதே காலமான போது அவ்வூழியருக்கு, ஊதியம் வழங்கும் நிறுவனம், ஊழியரின் பணியை பாராட்டும் விதமாக வழங்கும் ஒரு ஒட்டு மொத்தத் தொகையாகும். பணிக்கொடை ஊதியத்தின் ஒரு பகுதியாக கருதப்படுகிறது. இத்தொகை கணக்கிடுவதற்கு ஊழியரின் தகுதியான பணிக்காலமும் அவர் ஓய்வுபெறும்போது பெற்ற ஊதியமும் அடிப்படைகளாகக் கொள்ளப்படுகிறது .\n\nSection::::அரசு & அரசு சார்ந்த ஊழியர்களுக்கு பணிக்கொடை கணக்கீடு முறை.\nபணி ஓய்வின் போது பணிக்கொடை கணக்கீடு செய்யும் போது ஊழியர் இறுதியாக வழங்கப்பட்ட ஊதியம் மற்றும் பணிக்காலம் ஆகிய இரண்டும் கணக்கீட்டில் எடுத்து கொள்ளப்படுகிறது.\n\nSection::::இறுதியாக வழங்கப்பட்ட ஊதியம் (Last Pay Drawn).\nஅரசு மற்றும் அரசு சார்ந்த ஊழியர்களைப் பொருத்த வரை, அடிப்படை ஊதியம் (Basic Pay), தர ஊதியம் (Grade Pay), சிறப்பு ஊதியம் (Special Pay), தனி ஊதியம் (Personal Pay) மற்றும் அகவிலைப்படி (Dearness Allowance) ஆகியவற்றின் கூட்டுத்தொகையை, இறுதியாக வழங்கப்பட்ட ஊதியமாகக் (Last Pay Drawn) கொண்டு பணிக்கொடை கணக்கிடப்படுகிறது.\n\nSection::::பணிக்காலம் கணக்கிடுதல்.\nஓய்வு (Retirement) இனங்களில் குறைந்தபட்சம் ஐந்து ஆண்டுகளும் (அல்லது 4 ஆண்டு 9 மாதங்களுக்கு மேலும்) அரசுப் பணியில் இருந்திருக்க வேண்டும். அதிகபட்சமாக 33 ஆண்டு பணிக்காலம் மட்டுமே பணிகொடை கணக்கீடு செய்வதற்கு எடுத்துக் கொள்ளபடுகிறது. \n\n32 ஆண்டுகள் 9 மாதங்களுக்கு மேல் பணி செய்திருந்தால் 33 ஆண்டு பணிக்காலமாக எடுத்துக் கொள்ள வேண்டும். 32 ஆண்டுகள் 5 மாதங்கள் பணி செய்திருந்தால் 32 ஆண்டுகள் மட்டுமே பணிக்காலமாக கணக்கில் கொள்ளப்படுகிறது. \n\nSection::::பணிக்கொடை கணக்கீடு.\nமொத்தப் பணி செய்த ஆண்டிற்கு அரை மாத ஊதியம் வீதம், குறைந்த பட்சமாக இரண்டரை மாத ஊதியமும், அதிக பட்சமாக பதினாறறை (16 ½) மாத ஊதியமும் பணிகொடையாக வழங்கப்படும். ஆனால் அதிகபட்ச வரம்பு ரூபாய் 20 இலட்சம்.\n\nபணிக்கொடை வருவாய்க்கு வருமான வரி சட்டம் 10 (10)-இன் கீழ் வருமான வரி விலக்கு அளிக்கப்பட்டுள்ளது.\n\nபணி நீக்கம் செய்யப்பட்ட ஊழியர்களுக்கு பணிக்கொடை வழங்கப்பட மாட்டாது.\n\nஅரசு மற்றும் அரசு ஒப்புதல் பெற்ற நிறுவனங்களுக்கு ஊழியர் செலுத்த வேண்டிய தொகைகள் நிலுவை இருப்பின், அதனை பணிக்கொடைத் தொகையிலிருந்து பிடித்தம் செய்யப்படும்.\n\nSection::::பணியின் போது காலமான ஊழியர்களுக்கு பணிக்கொடை.\nபணியின் போது இறந்த அரசு ஊழியர்களுக்கு குறைந்த பட்ச பணிக்காலம் கணக்கில் கொள்ளாமல், பணியில் சேர்ந்த ஓராண்டுக்குள் இறந்தவர்களுக்கு இரண்டு மாத ஊதியமும், ஒன்று முதல் ஐந்து ஆண்டுகளுக்குள் இறந்தவர்களுக்கு ஆறு மாத ஊதியமும், ஐந்து முதல் 20 ஆண்டுகளுக்குள் பணி செய்து இறந்த ஊழியர்களுக்கு 12 மாத ஊதியமும், 20 ஆண்டும் அதற்கு மேலும் பணி செய்து இறந்த ஊழியர்களுக்கு, ஆண்டுக்கு அரை மாத ஊதியம் வீதம் கணக்கிட்டு பணிக்கொடை வழங்க வேண்டும். \n\n"}
{"id": "224348", "url": "https://ta.wikipedia.org/wiki?curid=224348", "title": "கிரெடிட் சூஸ்", "text": "கிரெடிட் சூஸ்\n\nகிரெடிட் சூஸ் குழு சுவிச்சர்லாந்தில் சூரிக்கு மாநகரை தலைமையிடமாக வைத்து இயங்கும் ஒரு வங்கி சேவை ஆகும்.\n"}
{"id": "224350", "url": "https://ta.wikipedia.org/wiki?curid=224350", "title": "ரமேஷ் அரவிந்த்", "text": "ரமேஷ் அரவிந்த்\n\nரமேஷ் அரவிந்த் ஒரு இந்திய நடிகர், எழுத்தாளர், இயக்குநர், தயாரிப்பாளர் மற்றும் தொலைக்காட்சி நிகழ்ச்சித் தொகுப்பாளர். இவர் பெரும்பாலும் கன்னடம் மற்றும் தமிழ் திரைப்படங்களிலும், சில தெலுங்கு, மலையாளம், பாலிவுட் திரைப்படங்களிலும் பணியாற்றியுள்ளார். ரமேஷ் சதிலீலாவதி, டூயட், அமெரிக்கா, நம்மூர மந்த்ரா ஹூவே, உல்டா பல்டா, ஹூமளே மற்றும் அம்ருத வர்ஷினி போன்ற வெற்றிப் படங்களில் நடித்துள்ளார்.\n\n"}
{"id": "224354", "url": "https://ta.wikipedia.org/wiki?curid=224354", "title": "திரிபுரசுந்தரி", "text": "திரிபுரசுந்தரி\n\nதிரிபுரசுந்தரி சக்தி வழிபாட்டு முறையின் முதன்மைக் கடவுள். இலலிதை, இராசராசேசுவரி முதலான பெயர்களிலும் அழைக்கப்படுபவள், பத்து மகாவித்யாக்களில் ஒருத்தியாவாள். ஸ்ரீவித்யா என்றழைக்கப்படும் இவளது முடிந்த முடிவே ஏனைய மகாவித்யாக்கள் ஆகும். ஆதிசக்தியின் மிகவுயர் அம்சமான லலிதையே பார்வதியாகத் திகழ்கின்றாள். தாய் குழந்தையுடன் விளையாடுவது போல, லலிதை தன் அடியவர்களுடன் விளையாடுகின்றாள். மாயையின் வடிவமானதால், அவளே, மகாமாயையும் ஆகின்றாள். \n\nSection::::வேர்ப்பெயரியல்.\nதிரிபுரசுந்தரி என்பது, மூவுலகிலும் பேரழகி என்றும், லலிதா என்ற அவள் பெயர், அவள் திருவிளையாடல்கள் புரிபவள் என்றும், இராசராசேசுவரி என்பது, அரசர்க்கெல்லாம் அரசி என்றும் பொருள்படும். பதினாறு பேறுகளையும் அருளும் இவள், பதினாறு வயது இளமடம்தையாக விளங்குவதால், சோடசி ஆகின்றாள். வடமொழியில் ஷோடசீ (षोडसी) என்பது பதினாறாகும்.\n\nSection::::தொன்மம்.\nசிவனால் எரிக்கப்பட்ட காமனின் சாம்பலிலிருந்து தோன்றிய பண்டன் எனும் அரக்கன் சோணிதபுரத்தைத் தலைநகராகக் கொண்டு பூவுலகை ஆண்டதுடன், தேவர்களையும் துன்புறுத்தி வந்தான். தேவர்களின் கோரிக்கைக்கிணங்க, தேவியும் ஈசனும், மகா காமேசுவரனாகவும், திரிபுரசுந்தரியாகவும் தேவர்கள் வளர்த்த சிதக்னி குண்டத்தில் தோன்றினர். காமனின் ஆயுதங்களான கரும்பு வில்லும் மலர்ப்பாணமும் தாங்கி தேவி தனது சேனை புடை சூழ பண்டனையும் அவனது படையையும் கொன்றொழித்தாள்.\n\nSection::::வழிபாட்டியல்.\nபேரழகின் இலக்கணமாக இலலிதையை சித்தரிப்பது வழக்கு. பாசம், அங்குசம், கரும்புவில், ஐம்மலர் அம்புகள் என்பன நாற்கரங்களில் தாங்கியவளாக, பிரமன், திருமால், உருத்திரன், மகேசுவரன் ஆகியோர் கட்டில் கால்களாக விளங்கும் அரியாசனத்தில், மகாகாமேசுவரனாகிய சதாசிவனின் மடியில் அமர்ந்து, அலைமகள், கலைமகள் கவரி வீச வீற்றிருப்பாள். அம்ருதகடலின் மத்தியிலுள்ள ஸ்ரீபுரம் எனும் ஸ்ரீசக்கர வடிவில் அமைந்த நகரில், இலலிதை வீற்றிருக்கின்றாள். அவளைச் சூழ அவளது அமைச்சரான மாதங்கி, படைத்தளபதியான அஸ்வாரூடை, வராகி முதலான சப்தமாதர், ஏனைய மகாவித்யாக்கள் போன்றோர் அமர்ந்திருக்கின்றனர். ஸ்ரீபுரத்தின் வடிவமாகத் திகழ்வதால், இலலிதையின் வழிபாட்டில், ஸ்ரீசக்கரம் முக்கிய இடத்தைப் பெறுகின்றது. முப்பரிமாண வடிவில் ஸ்ரீசக்கரம் அமைக்கப்படும்போது அது \"மகாமேரு\" என்று அழைக்கப்படுகின்றது.\n\nஇலலிதையின் பேராயிரம் (\"லலிதா சகஸ்ரநாமம்\") எனும் வடமொழி நூல், இலலிதையின் ஆயிரம் திருநாமங்களைச் சொல்லித் துதிக்கின்றது. இதை அன்றாடம் செபிக்கும்போது, அடியவர்களின் அனைத்துக் கோரிக்கைகளையும் அன்னையவள் நிறைவேற்றுவாள் என்பது நம்பிக்கை. \n\nதமிழகத்திலுள்ள காஞ்சிபுரம் காமாட்சியம்மன் கோயில், இலலிதையின் முக்கியமான ஆலயங்களில் ஒன்றாகும். திரிபுராவிலுள்ள ராதாகிஷோர்பூர், மத்திய பிரதேசத்தின் காரியா முதலான இடங்களிலும் இத்தேவியின் ஆலயங்கள் அமைந்துள்ளன.\n\n\n\n"}
{"id": "224355", "url": "https://ta.wikipedia.org/wiki?curid=224355", "title": "கடமக்குடி", "text": "கடமக்குடி\n\nகடமக்குடி என்ற நகரம், கேரளத்தின் எறணாகுளம் மாவட்டத்தில் உள்ளது.\n\nSection::::மக்கள் தொகை.\n2001-ல் எடுக்கப்பட்ட மக்கள் தொகைக் கணக்கெடுப்பின் போது, 15,823 மக்கள் வாழ்ந்தனர். இதில் 49 சதவீதம் பேர் ஆண்கள். மீதமுள்ளோர் பெண்கள் ஆவர். இவர்களில் சராசரியாக 84 சதவீதம் பேர் கல்வியறிவு பெற்றுள்ளனர். ஆண்களில் 86 சதவீதம் பேரும், பெண்களில் 82 சதவீதம் பேரும் கல்வியறிவும் பெற்றுள்ளனர்.\n"}
{"id": "224358", "url": "https://ta.wikipedia.org/wiki?curid=224358", "title": "குட்டநாடு சட்டமன்றத் தொகுதி", "text": "குட்டநாடு சட்டமன்றத் தொகுதி\n\nகுட்டநாடு சட்டமன்றத் தொகுதி, கேரளத்தின் ஆலப்புழை மாவட்டத்தில்தான் உள்ளது. இது ஆலப்புழை மாவட்டத்திற்கு உட்பட்ட ஏழு சட்டசபைத் தொகுதிகளில் ஒன்று. குட்டநாடு வட்டத்திற்கு உட்பட்ட சம்பக்குளம், எடத்வா, கைநகரி, காவாலம், முட்டார், நெடுமுடி, நீலம்பேரூர், புளிங்குன்னு, ராமங்கரி, தகழி, தலவடி, வெளியநாடு ஆகிய ஊராட்சிகளும், கார்த்திகப்பள்ளி வட்டத்திற்கு உட்பட்ட வீயபுரம் ஊராட்சியும் குட்டநாடு தொகுதிக்குள் அடங்குகின்றன. .\n"}
{"id": "224359", "url": "https://ta.wikipedia.org/wiki?curid=224359", "title": "அம்பலப்புழா சட்டமன்றத் தொகுதி", "text": "அம்பலப்புழா சட்டமன்றத் தொகுதி\n\nஅம்பலப்புழை சட்டசபைத் தொகுதி, கேரளத்தின் 140 சட்டசபைத் தொகுதிகளில் ஒன்று. இது ஆலப்புழ மாவட்டத்தில் உள்ள ஏழு தொகுதிகளில் ஒன்று. அம்பலப்புழ வட்டத்தில் உள்ள ஆலப்புழை நகராட்சியின் 20 முதல் 44 வரையான வார்டுகளும்; அம்பலப்புழை வடக்கு, அம்பலப்புழ தெற்கு, புன்னப்ர தெற்கு, புன்னப்ர வடக்கு, புறக்காடு ஆகிய ஊராட்சிகளும் இந்த தொகுதிக்கு உட்பட்டவை. \n"}
{"id": "224360", "url": "https://ta.wikipedia.org/wiki?curid=224360", "title": "ஆலப்புழா சட்டமன்றத் தொகுதி", "text": "ஆலப்புழா சட்டமன்றத் தொகுதி\n\nஆலப்புழை சட்டமன்றத் தொகுதி, கேரளத்தின் ஆலப்புழை மாவட்டத்தில் உள்ளது. இதில் அம்பலப்புழை வட்டத்திற்கு உள்பட்ட ஆலப்புழை நகராட்சியின் 1 முதல் 19 வரையும், 45 முதல் 50 வரையும் உள்ள வார்டுகள், ஆர்யாடு, மண்ணஞ்சேரி, மாராரிக்குளம் தெற்கு, ஆகிய ஊராட்சிகளும், சேர்த்தலை வட்டத்தில் உள்ள மாராரிக்குளம் வடக்கு ஊராட்சியும் அடங்குகின்றன. . \n"}
{"id": "224363", "url": "https://ta.wikipedia.org/wiki?curid=224363", "title": "பெரும்பாவூர்", "text": "பெரும்பாவூர்\n\nபெரும்பாவூர் (\"Perumbavoor\") நகரம் இந்தியாவின் கேரள மாநிலத்தின் எர்ணாகுளம் மாவட்டத்தில் உள்ளது. வரலாற்றுச் சிறப்பு மிகுந்த இவ்வூர் எர்ணாகுளத்தில் இருந்து 30 கிலோமீட்டர் வடகிழக்கில், பூர்ணா நதி எனப்படும் பெரியாற்றின் கரையில் அமைந்துள்ளது. பெருநகர கொச்சினின் வடகிழக்கு முனையில் உள்ள பெரும்பாவூர் நகரமானது குன்னத்துநாடு தாலுக்காவின் தலைமை இடமும் ஆகும். இந்நகரம் மரத் தொழிற்சாலைகளுக்கும் சிறிய அளவிலான தொழிற்சாலைகளுக்கும் மாநிலமெங்கும் புகழ் பெற்றுள்ளது. அங்கமாலி நகராட்சிக்கும் மூவாற்றுப்புழை நகரத்திற்கும் இடையில் பிரதானமான மைய்ய சாலையில் பெரும்பாவூர் நகரம் இடம்பெற்றுள்ளது. இச்சாலை கேரளாவின் பழைய பகுதியான திருவிதாங்கூர் வழியாக திருவனந்தபுரத்தை அங்கமாலியுடன் இணைக்கிறது.\n\nமேற்கு வங்கம், ஒடிசா, உத்தரபிரதேசம் உள்ளிட்ட இந்தியாவின் பிற பகுதிகளிலிருந்து ஏராளமான மக்கள் பெரும்பாவூரில் குடியேறியவர்களாக உள்ளனர். பெரும்பாலானவர்கள் ஒட்டுப் பலகை அல்லது பிற தொழிற்சாலைகளில் வேலை செய்கிறார்கள். தமிழர்கள், அசாமியர்கள் மற்றும் நேபாளியர்களுக்கு சொந்தமாக இந்நகரில் சிறப்பு காலனிகள் உள்ளன.\n\nமாநில அரசும் பெருநகர கொச்சின் மேம்பாட்டு ஆணையமும் அங்கமாலி, பெரும்பாவுர் பிரவோம், மற்றும் எர்ணாகுளம் மாவட்டத்திலுள்ள கோலெஞ்சேரி பகுதிகளையும், திருச்சூரிலுள்ள சிறிய நகரமான மாலா மற்றும் கொடுங்கல்லூர் பகுதிகளையும், கோட்டயத்தில் தலையோலபரம்பு மற்றும் வைக்கம் பகுதிகளையும், ஆலப்புழை மாவட்டத்திற்கு உட்பட்ட ஒரு நகரமான சேர்த்தலை வட்டத்தையும் கொச்சி பெருநகர எல்லைக்குள் கொண்டுவர திட்டமிட்டனர். புதிதாக உருவாக்கப்பட்ட பெருநகரம், கொச்சி பெருநகர மண்டல மேம்பாட்டு ஆணையம் என்ற புதிய அதிகாரத்தின் பொறுப்பில் வைக்கப்படும் என்றும் திட்டமிட்டனர்.\n\nSection::::வரலாறு.\nபெரும்பாவூர் நகராட்சி 1936 ஆம் ஆண்டில் உருவாக்கப்பட்டது. திருவிதாங்கூரின் திவானாக இருந்த சர் சி.பி.இராமசாமி ஐயர் அனுமதித்த 4 பஞ்சாயத்துகளில் இதுவும் ஒன்று ஆகும். பராவூர், நெடுமங்காடு மற்றும் பூதபாண்டி என்பவை மற்ற மூன்று பஞ்சாயத்துகளாகும். எர்ணாகுளம் மாவட்டத்தில் அதிக மக்கள் தொகை கொண்ட முசுலீம் நகரமான கண்டந்தரா நகரம் பெரும்பாவூருக்கு மிக அருகில் உள்ளது. கண்டந்தராவின் வரலாறு இதற்கு முன்னர் பல செய்தித்தாள்களாலும் விவாதிக்கப்பட்டது. தென் வல்லம் பள்ளிவாசல் எர்ணாகுளம் மாவட்டத்தில் சுமார் 800 ஆண்டுகள் பழமையான முதலாவது மசூதியாகும். பெரும்பாவூர் தொகுதி இந்தியாவில் யாக்கோபிய கிறித்துவ மக்கள் தொகை மிகுந்த பகுதிகளில் ஒன்றாகும். பெரும்பாவூர் என்ற பெயர் பெரும்பா + ஊர் என்பதிலிருந்து வந்தது, 'பெரும்' என்றால் 'பெரியது' என்றும் 'ஊர்' என்றால் 'இடம்' என்றும் பொருள்படும். பெரும்பாம்பு + ஊர் என்ற பொருளில் பெரிய பாம்புகள் இருக்கும் ஊர் என்று நம்புவோரும் உண்டு. இப்பகுதியின் பெரும்பாலான பகுதிகள் அடர்த்தியான வன நிலப்பரப்பைக் கொண்டுள்ளன. சித்த மருந்துகளை தயாரிக்கவும், பாம்பு இறைச்சி மற்றும் பாம்பு கொழுப்பை பயன்படுத்த இங்கிருந்த தமிழ் மக்கள் மலைப்பாம்புகளை வேட்டையாடினார்கள் என்று கூறப்படுகிறது.\n\nSection::::அரசியல்.\nபெரம்பவூர் சட்டமன்றத் தொகுதி சாலக்குடி மக்களவைத் தொகுதியின் ஒரு பகுதியாகும். பெரும்பவூரை சேர்ந்த எல்டோசு குன்னபில்லி தற்போதைய சட்டசபை உறுப்பினராவார், பென்னி பெகனன் தற்போதைய மக்களவை உறுப்பினராவார்.\n\nSection::::நீதித்துறை நிறுவனங்கள்.\nநீதித்துறையின் அதிகார வரம்பு முன்னர் ஆல்வே மற்றும் கோலஞ்சேரி நகரங்களை உள்ளடக்கி இருந்தது. பின்னர் இவை பிரிக்கப்பட்டன. இதில் ஒரு தலைமை நீதித்துறை நீதிமன்றம், மோட்டார் விபத்து உரிமைகோரல் தீர்ப்பாயம், துணை நீதிபதி நீதிமன்றம் ஆகியவை உள்ளன.\n\nSection::::பொருளாதாரம்.\nபெரும்பாவூர் ஒரு முக்கிய விவசாய நகரம் மற்றும் ஆசியாவின் மிகப்பெரிய ஒட்டு பலகை தொழில்கள். நடைபெறும் இடமாகும். ரப்பர், மிளகு, இஞ்சி, மஞ்சள், வாழைப்பழம், காய்கறிகள், தேங்காய், சாதிக்காய், கோகோ, அரிசி, பாக்கு , கிராம்பு போன்ற பொருட்கள் உள்ளூர் சந்தையில் ஒவ்வொரு நாளும் வர்த்தகம் செய்யப்படுகின்றன. இந்த பொருட்களில் பெரும்பாலானவை கொச்சியில் உள்ள முக்கிய ஏற்றுமதியாளர்களுக்கு அல்லது உள்ளூர் சில்லறை விற்பனையாளர்களுக்கு வழங்கப்படுகின்றன. மீதமுள்ள பொருளாதார வளர்ச்சி அரசு மற்றும் தனியார் துறைகள் மற்றும் சிறு தொழில்களால் பகிரப்படுகிறது. பெரும்பாவூர் நகரம் கேரளாவில் மர வர்த்தகத்திற்கு ஒரு மிக முக்கியமான நகரமாகும்.\n\nSection::::தொழிற்சாலைகள்.\n•திருவிதாங்கூர் ரேயன்சு\n•நக்லிக்கட்டு குரூப் இன்டர்நேசனல் \n•ஆத்ரி குரூப் இன்டர்நேசனல் \n•கப்சன்சு ஒட்டு பலகைகள் மற்றும் தொழிற்சாலைகள் \n•என்கோவுட் பிளைவுட் \n•ஆத்ரி குளோபல் டிரேடிங் கம்பெனி \n•கேலக்சி ஒட்டு பலகைகள் \n•தென்னிந்திய சா மில் \n•துக்கலில் எசுடேட்சு \n•அசுபான் டிரேடர்கள் \n•கட்டார்குடி மர ஆலைகள் மற்றும் தொழிற்சாலைகள் \n•பெர்பக்ட் சாமில் மற்றும் தொழிற்சாலைகள்\n•தென்னிந்திய தளவாடங்கள் \n•எஃப் & எஃப் தளவாடங்கள் கடை \n•துக்கலில் கிடங்குகள் \n•ஏபிகே மர தொழில்கள் \n•உம்மானி வைனீர்கள் மற்றும் ஒட்டுப் பலகைகள் \n•சுவப்னா ஒட்டு பலகைகள் \n•மாலிகியூல் கனிம நீர் ஆலை \n•கமலியா ஒட்டு பலகைகள் (அன்வர் தொழிற்சாலைகள் \n•உபேந்திர ஒட்டு பலகை\n•பி.கே.ஏ இண்டசுட்ரீசு \n•ஐடியல் மரத் தொழில்கள் \n•நிலா மர வர்த்தகர்கள் \n•கே.எம் கார்ப்பரேசன் கிரானைட் மற்றும் மார்பிள் \n•பிரீமியம் பிளைவுட் குருப்பம்பாடி\n\nSection::::புலம் பெயர்ந்த தொழிலாளர்கள்.\nபெரும்பாவூர் நகரத்தின் பொருளாதாரம் வெவ்வேறு இந்திய மாநிலங்களில் இருந்து ஒரு லட்சத்துக்கும் மேற்பட்ட புலம்பெயர்ந்த தொழிலாளர்களைச் சார்ந்துள்ளது. அவர்களுக்கு தொழிலாளர் முகாம்கள், சமூக விழிப்புணர்வு திட்டங்கள், பொழுதுபோக்கு நிகழ்ச்சிகள் மற்றும் புலம் பெயர்ந்த தொழிலாளர்களின் குழந்தைகளுக்கான சிறப்பு பள்ளி உள்ளிட்ட சுகாதார மற்றும் கல்வி பராமரிப்பு போன்ற அனைத்து வசதிகளையும் பெரும்பாவூர் வழங்குகிறது.\n\n\n\n\n"}
{"id": "224364", "url": "https://ta.wikipedia.org/wiki?curid=224364", "title": "பெரும்பாவூர் சட்டமன்றத் தொகுதி", "text": "பெரும்பாவூர் சட்டமன்றத் தொகுதி\n\nபெரும்பாவூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் உள்ளது. இந்த தொகுதிக்குள் குன்னத்துநாடு வட்டத்தில் உள்ள பெரும்பாவூர் நகராட்சியும், அசமன்னூர், கூவப்படி, முடக்குழை, ஒக்கல், ராயமங்கலம், வெங்ஙோல, வேங்ஙூர் ஆகிய ஊராட்சிகளும் அடங்கும்.. \n"}
{"id": "224365", "url": "https://ta.wikipedia.org/wiki?curid=224365", "title": "அங்கமாலி சட்டமன்றத் தொகுதி", "text": "அங்கமாலி சட்டமன்றத் தொகுதி\n\nஅங்கமாலி சட்டசபைத் தொகுதி கேரளத்தில் உள்ள 140 தொகுதிகளில் ஒன்று. இது எறணாகுளம் மாவட்டத்தில் உள்ளது. ஆலுவா வட்டத்தில் உள்ள அங்கமாலி நகராட்சியும்; அய்யம்புழை, காலடி, கறுகுற்றி, மலையாற்றூர்-நீலேஸ்வரம், மஞ்ஞப்ர, மூக்கன்னூர், பாறக்கடவு, துறவூர் ஆகிய ஊராட்சிகளையும் அங்கமாலி சட்டசபைத் தொகுதி கொண்டுள்ளது.. \n"}
{"id": "224367", "url": "https://ta.wikipedia.org/wiki?curid=224367", "title": "ஆலுவா சட்டமன்றத் தொகுதி", "text": "ஆலுவா சட்டமன்றத் தொகுதி\n\nஆலுவை சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் உள்ளது. ஆலுவை நகராட்சியையும், ஆலுவை வட்டத்தில் உள்ள செங்ஙமநாடு, சூர்ண்ணிக்கரை, எடத்தலை, காஞ்ஞூர், கீழ்மாடு, நெடும்பாசேரி, ஸ்ரீமூலநகரம் ஆகிய ஊராட்சிகளையும் கொண்டது ஆலுவை தொகுதி.. \n"}
{"id": "224369", "url": "https://ta.wikipedia.org/wiki?curid=224369", "title": "களமசேரி", "text": "களமசேரி\n\nகளமசேரி \"(Kalamassery)\" இந்தியாவின் கேரள மாநிலத்தில் உள்ள கொச்சி நகரில் அமைந்துள்ள ஒரு முக்கிய தொழில்துறை பகுதியாகும். அப்பல்லோ டயர்சு மற்றும் எச்எம்டி போன்ற பெரிய தொழிற்துறை நிறுவனங்கள் இங்குள்ளன. கின்ஃப்ரா உயர்தொழில் நுட்பப்பூங்கா, சிடார்ட் அப் வில்லேச்சு மற்றும் எலெக்ட்ரானிக்சு சிட்டி போன்ற உயர்தொழில் நுட்ப மின்னணுவியல் பூங்காக்களும் இங்கு அமைந்துள்ளன. எர்ணாகுளம் மருத்துவக் கல்லூரி, கொச்சின் அறிவியல் மற்றும் தொழில்நுட்ப பல்கலைக்கழகம், மற்றும் தேசிய மேம்பட்ட சட்ட ஆய்வுகள் பல்கலைக்கழகம் போன்ற நிறுவனங்களுக்கும் களமசேரியில் உள்ளன. திருக்காட்கரை காட்கரையப்பன் கோயில், யுனிச்சிரா மற்றும் ஏலூர் தொழில்துறை நகரியம் ஆகியவை களமசேரிக்கு அருகில் உள்ளன.\n\nபெரியார் நதி களமசேரி வழியாக பாய்கிறது. உள்ளூர் நிர்வாகத்தில் இந்நகரம் களமசேரி நகராட்சி என்று அழைக்கப்படுகிறது. திருக்காட்கரை, ஏலூர், எடப்பள்ளி, சூர்னிகாரா, எடதலா மற்றும் ஆலுவா போன்றவை களமசேரியின் அண்டை பகுதிகளாகும். கொச்சின் சர்வதேச விமான நிலையம் களமசேரியிலிருந்து 18 கி.மீ.தொலைவில் அமைந்துள்ளது.\n\nSection::::பெயர்க்காரணம்.\nகளமசேரி என்ற பெயர் கலாபசேரியிலிருந்து பெறப்பட்டது. மலையாளத்தில் ஒரு வார்த்தைக்கு பல அர்த்தங்கள் உண்டு:.பொதுவான பயன்பாட்டில் \"கலாபம்\" என்றால் மஞ்சள் சந்தன பசை என்றும், இலக்கிய மலையாளத்தில் இது யானை என்றும் பொருள்படும். எச்.எம்.டி.நிறுவனத்திற்கு அருகிலுள்ள கலாபசேரிக்கு, திரிக்காகரா கோயிலில் இருந்து யானைகள் கோவிலில் கொண்டாட்டங்களுக்குப் பிறகு ஓய்வெடுக்க அழைத்துச் செல்லப்பட்டன. காலப்போக்கில் கலாபசேரி களமசேரியாக மாறியது. வரலாற்று ரீதியாக இம்முக்கிய பகுதி நச்லகம் என்று அழைக்கப்பட்டது, இது ஒரு முக்கிய பள்ளிவாசல் இருந்த இடமாகும். ஆனால் களமசேரி பஞ்சாயத்து உருவாக்கிய நேரத்தில், நச்லகம் அடங்கிய இப்பகுதி, களமசேரியின் வளர்ச்சியின் காரணமாக களமசேரி என்று பெயரிட முடிவு செய்யப்பட்டது. இந்த வளர்ச்சியை அந்த பகுதியில் உள்ள எச்எம்டி போன்ற புதிய தொழில் நிறுவனங்கள் கொண்டு வந்தன. பின்னர், களமசேரியின் விரைவான வளர்ச்சி அது நகராட்சியாக உயர்த்தப்படுவதற்கும் வழிவகுத்தது.\n\nSection::::மக்கள் தொகை.\n2001 இந்திய மக்கள் தொகை கணக்கெடுப்பின்படி, களமசேரியின் மக்கள் தொகை 63,176. ஆகும். பாலின விகிதம் 1000 ஆண்களுக்கு 956 பெண்கள்.ஆக இருந்தது. களமசேரியின் சராசரி கல்வியறிவு விகிதம் 84% ஆகும், இது தேசிய சராசரியான 59.5% என்பதை விட கணிசமாக அதிகமாகும்.. இதில் ஆண்கள் கல்வியறிவு 87%, பெண்கள் கல்வியறிவு 82%. என்றும் கணக்கிடப்பட்டது. களமசேரி , மக்கள் தொகையில் 10% பேர் 6 வயதுக்குட்பட்டவர்கள். இந்து மதம் 41% மக்களாலும் இசுலாம் 34% மக்களாலும் பின்பற்றப்பட்டது.\n\nSection::::புவியியல்.\nமுக்கியமாக சமீபத்திய வண்டல் மண்ணில் அலுவியம், டெரி பிரவுன் மணல் போன்றவை உள்ளன. சிவப்பு நிற ஒட்டும் மண்ணும் இந்த பகுதிகளில் காணப்படுகிறது. காலநிலை பொதுவாக வெப்பமண்டலமானது, தென்மேற்கு மற்றும் வடகிழக்கு பருவமழையிலிருந்து கனமழை சூன் முதல் செப்டம்பர் வரை பொதுவாகப் பொழிகிறது. சராசரி ஆண்டு மழை சுமார் 350 செ.மீ ஆகும் .\n\nSection::::பொருளாதாரம்.\nபேக்ட் என்ற இந்தியாவின் முதல் பெரிய அளவிலான உர உற்பத்தி அலகு 1943 இல் இங்கு அமைக்கப்பட்டது. 1947 ஆம் ஆண்டில் பேக்ட் உத்யோகமண்டல் 10,000 மெட்ரிக் டன் நைட்ரசனின் நிறுவப்பட்ட திறன் கொண்ட அம்மோனியம் சல்பேட் உர உற்பத்தியைத் தொடங்கியது. பேக்ட் நிறுவனம் ஆகஸ்ட் 15, 1960 இல் கேரள மாநில பொதுத்துறை நிறுவனமாக மாறியது; 1962 ஆம் ஆண்டு நவம்பர் மாதம் 21 இல் இந்திய அரசு இந்நிறுவனத்தின் ஒரு பெரிய பங்குதாரராக மாறியது. பேக்ட் நிறுவனப் பொறியியல் பணிகள் 13 ஏப்ரல் 1966 இல் இங்கு நிறுவப்பட்டன. அலுமினியம் ஆக்சைடு சேர்மமும் களமசேரியிலும் தயாரிக்கப்படுகிறது. அப்பல்லோ டயர்சு நிறுவனம் களமசேரியில் உள்ள பிரீமியர் டயர்சு ஆலையை வாங்கியது. எச்.எம்.டி என்றும் அழைக்கப்படும் இந்துசுத்தான் இயந்திர கருவிகள் களமசேரியின் இதயப்பகுதியில் அமைந்துள்ளது. மெர்கெம் மற்றும் கார்போரண்டம் யுனிவர்சல் எலக்ட்ரோ-மினரல்சு பிரிவு அதன் அலுவலகங்களை தெற்கு கலாமாசரியில் நிறுவின. . டொயோட்டா, ரெனால்ட், நிசான், வோக்சுவாகன், ஃபியட் இந்தியா ஆட்டோமொபைல்சு போன்ற பல விற்பனைக்குப் பின்னரான பராமரிப்பு மையங்கள் களமசேரியில் அமைந்துள்ளன. கேரள மாநில மின்சார வாரியம் அல்லது கே.எசு.இ.பி. துணைப்பிரிவு களமசேரியில் உள்ளது. கொச்சி மெட்ரோ காசுடிங் யார்டு மற்றும் மெட்ரோ கிராமம் களமசேரியில் உள்ள எச்எம்டி காலனியில் அமைந்துள்ளது. சயின்சு சிட்டி, சிடார்ட் அப் வில்லேச்சு, கின்ஃப்ரா ஆகியவையும் களமசேரியில் உள்ளன. பெரியாரில் இருந்து நீர் கொச்சி நகரத்திற்கு பல்வேறு குழாய்களால் வழங்கப்படுகிறது, அவை பொதுப் பணித் துறை மற்றும் கேரள நீர் ஆணையத்தால் நிர்வகிக்கப்படுகின்றன. இந்தியாவின் முதல் தொலைத் தொடர்பு வளர்ச்சி மையம் களமசேரியில் அமைந்துள்ளது.\nசெயின்ட் ஆண்டனி தொழிற்சாலை , மைக்ரோ டூல்சு, அம்பதான் தொழிற்சாலைகள், வெள்ளப்பள்ளி உற்பத்தித் தொழில், பொட்டேகட்டு ரப்பர்சு பிரைவேட் லிமிடெட், லோகிவிசு, பசாச்சு போன்ற பல சிறிய அளவிலான தொழிற்சாலைகளும் களமசேரியில் உள்ளன. தெற்கு களமசேரியின் ஒரு பகுதி வாசனை திரவியம் தயாரிக்கும் தொழில்கள் மற்றும் நெகிழி மறுசுழற்சி தொழில்கள் நடைபெறும் ஒரு சிறிய அளவிலான தொழில்துறை பகுதியாக உள்ளது, இந்தத் தொழில்கள் மூலம் பலருக்கு வேலைவாய்ப்பு கிடைத்துள்ளது. குடும்பசிறீ எனப்படும் சங்கங்கள் மூலம் பல பெண்களுக்கு வேலை வாய்ப்பு கிடைக்கிறது. வோடபோன் இந்தியாவின் பிரதான தலைமையகம் தெற்கு கலமசேரியில் உள்ளது. இந்தியாவின் மிகப்பெரிய பேரங்காடியான - லாலு பன்னாட்டு பேரங்காடி 2013 இல் இங்கு தொடங்கப்பட்டது, இது களமசேரி நகராட்சியின் ஒரு பகுதியாக இருக்கும் எடப்பள்ளியில் உள்ளது.\n\nகலாமாசேரியில் 3 கொச்சி மெட்ரோ இரயில் நிலையங்கள் உள்ளன:\n•களமசேரி நகர மெட்ரோ நிலையம் அப்பல்லோ டயர்சு தொழிற்சாலைக்கு முன்னால் களமசேரியில் உள்ள பிரீமியர் சந்திப்பில் அமைந்துள்ளது.\n•தெற்கு கலமசேரியில் உள்ள கொச்சின் அறிவியல் மற்றும் தொழில்நுட்ப பல்கலைக்கழகத்திற்கு அருகில் அமைந்துள்ள குசாட் மெட்ரோ நிலையம் . \n•கூனம்தாயில் உள்ள ஈ.ஆர்.சி.எம்.பி.யூ லிமிடெட் மில்மா அருகே அமைந்துள்ள பததிபலம் மெட்ரோ நிலையம் .\n\nSection::::கேரள வரலாற்று அருங்காட்சியகம்.\nகேரள வரலாற்று அருங்காட்சியகம் பததிப்பலம் மெட்ரோ நிலையத்திற்கு அருகில் அமைந்துள்ளது. கடந்த இரண்டாயிரம் ஆண்டுகலாக கேரளாவின் வரலாறு மற்றும் கலாச்சாரத்தை வடிவமைத்த 87 நபர்களின் பிரதிநிதித்துவங்கள் இதில் உள்ளன. இந்த அருங்காட்சியகத்தில் 150 பொம்மைகள் உள்ளன, அவை அனைத்தும் கையால் செய்யப்பட்டவை மற்றும் விரிவானவை, இது இந்தியாவின் கலாச்சார மற்றும் இன வேறுபாட்டைக் குறிக்கிறது. பொம்மைகள் குசராத்து முதல் நாகாலாந்து வரையிலும், காசுமீரிலிருந்து கன்னியாகுமரி வரையிலும் உள்ள இளைஞர்களையும் பெண்களையும் குறிக்கின்றன. கடந்த இருநூறு ஆண்டுகளில் இந்திய சமகால கலை (ஓவியம் மற்றும் சிற்பம்) மாதிரிகளை காட்சியகம் சித்தரிக்கிறது. பாரம்பரிய கேரளாவில் நிறைவேற்றப்பட்ட சாகுந்தலம் என்ற பாரம்பரிய சமசுகிருத நாடகத்தை அடிப்படையாகக் கொண்ட ஒரு சுவரோவியத்தையும் இந்த காட்சியகம் காட்சிப்படுத்துகிறது. சுவரோவியம், 25 அடி நீளம் மற்றும் 5 அடி அகலம் கொண்ட கேரளாவில் மிகப்பெரிய ஒன்றாகும்.\n\nSection::::கொச்சி அறிவியல் நகரம்.\nஅறிவியல் பூங்கா என்பது கேரள அரசின் ஒரு திட்டமாகும், இது க:அமசேரி அரசு மருத்துவக் கல்லூரிக்கு அருகில் அமைந்துள்ளது. இது ஒரு ஆம்பிதிரையரங்கு மற்றும் ஒரு கோளரங்கம் உள்ளிட்ட குழந்தைகளுக்கான பல்வேறு இடங்களைக் கொண்டுள்ளது.\n\nSection::::கல்வி.\n•கொச்சின் மருத்துவக் கல்லூரி\n•கொச்சின் அறிவியல் மற்றும் தொழில்நுட்ப பல்கலைக்கழகம் \n•மேம்பட்ட சட்ட ஆய்வுகள் தேசிய பல்கலைக்கழகம் \n•மாதிரி பொறியியல் கல்லூரி \n•புனித பால் கல்லூரி \n•சேவியர் மேலாண்மை மற்றும் தொழில்முனைவோர் நிறுவனம் \n•அறிவியல் மற்றும் தொழில்நுட்பத்திற்கான எல்.பி.எசு மையம் \n•இராசகிரி சமுக அரிவியல் கல்லூரி\n•அரசு பாலிடெக்னிக் \n•லிட்டில் ஃப்ளவர் பொறியியல் நிறுவனம்.\n\nSection::::வழிபாட்டு இடங்கள்.\n•புனித பியசு பேராலயம் , களமசேரி \n•திரிக்ககாரா கோயில் \n•புனித சியார்ச்சு பேராலயம், சீபோர்ட் விமான நிலைய சாலை, களமசேரி \n•நச்லகம் பள்ளிவாசல், தெற்கு களமசேரி \n•ஐயத்துல் இசுலாம் பள்லிவாசல், சங்கம்புழா நகர் \n•களமசேரி மகாகணபதி கோயில் \n•புனித தாமசு மார்த்தோமா தேவாலயம் \n•புனித மாதா யாக்கோபைட் தேவாலயம் \n•புனித யூட் நயனா தேவாலயம் \n•கவுங்கல் காவ் சிறீ துர்கா பகவதி கோயில் பல்லிம்கரா \n•இப்ராகிம் பள்ளிவாசல், மன்னோபில்லி \n•இதயதுல் இசுலாம் பள்ளிவாசல், சங்கம்புழா நகர் \n•புனித யோசப் தேவாலயம் களமசேரி (சமூக தேவாலயம்)\n\nSection::::குடியிருப்பு திட்டங்கள்.\n•ஏபிஏடி பில்டர்சு சில்வர் டியூ என்பது களமசேரியிலுள்ள ஒரு தொகுப்பு வீடு திட்டமாகும்\n•அசெட் ஓம்சு பிரைவேட் லிமிடெட் என்பது கேரளாவில் உள்ள ஒரு முன்னணி கட்டுமாண நிறுவனம் ஆகும் \n•டிரீம் பிளவர் மோன்பாராடிசு என்பது களமசேரியிலுள்ள ஒரு அடுக்குமாடி குடியிருப்பு வளாகம் ஆகும்\n"}
{"id": "224370", "url": "https://ta.wikipedia.org/wiki?curid=224370", "title": "களமசேரி சட்டமன்றத் தொகுதி", "text": "களமசேரி சட்டமன்றத் தொகுதி\n\nகளமசேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் உள்ளது. கணயன்னூர் வட்டத்தில் உள்ள களமசேரி நகராட்சி, ஏலூர் நகராட்சி ஆகியவையும், பரவூர் வட்டத்தில் உள்ள ஆலங்காடு, கடுங்ஙல்லூர், குன்னுகரை, கருமால்லூர் ஆகிய ஊராட்சிகளையும் கொண்டது இந்த தொகுதி.. \n"}
{"id": "224371", "url": "https://ta.wikipedia.org/wiki?curid=224371", "title": "பறவூர் சட்டமன்றத் தொகுதி", "text": "பறவூர் சட்டமன்றத் தொகுதி\n\nபறவூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. வடக்கு பறவூர் நகராட்சியும், பரவூர் வட்டத்தில் அமைந்துள்ள சேந்தமங்கலம், சிற்றாட்டுகரை, ஏழிக்கரை, கோட்டுவள்ளி, புத்தன்வேலிக்கரை, வராப்புழை, வடக்கேக்கரை ஆகிய ஊராட்சிகளும் இதனுள் அடங்கும்.. \n"}
{"id": "224373", "url": "https://ta.wikipedia.org/wiki?curid=224373", "title": "வைப்பின் சட்டமன்றத் தொகுதி", "text": "வைப்பின் சட்டமன்றத் தொகுதி\n\nவைப்பின் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இதில் கணயன்னூர் வட்டத்தில் உள்ள கடமக்குடி, முளவுகாடு ஆகிய ஊராட்சிகளும், கொச்சி வட்டத்தில் உள்ள எடவனக்காடு, எளங்குன்னப்புழை, குழுப்பிள்ளி, நாயரம்பலம், ஞாறைக்கல், பள்ளிப்புறம் ஆகிய ஊராட்சிகளும் அடங்கும். . \n"}
{"id": "224375", "url": "https://ta.wikipedia.org/wiki?curid=224375", "title": "கொச்சி சட்டமன்றத் தொகுதி", "text": "கொச்சி சட்டமன்றத் தொகுதி\n\nகொச்சி சட்டமன்றத் தொகுதி கேரளத்தின் எறணாகுளம் மாவட்டத்தில் அமைந்துள்ளது. இதில் கொச்சி வட்டத்தில் உள்ள்ள கொச்சி நகராட்சியின் 1 முதல் 10 வரையும், 19 முதல் 25 வரையும் உள்ள வார்டுகளும், கும்பளங்கி, செல்லானம் ஆகிய ஊராட்சிகளும் அடங்கும். \n"}
{"id": "224382", "url": "https://ta.wikipedia.org/wiki?curid=224382", "title": "தகழி ஊராட்சி", "text": "தகழி ஊராட்சி\n\nதகழி என்னும் ஊர், கேரளத்தின் ஆலப்புழை மாவட்டத்தில்‍ உள்ளது. இது சம்பக்குளம் மண்டத்திற்கு உட்பட்டது. பிரபல மலையாள எழுத்தாளரான தகழி சிவசங்கரப் பிள்ளை, இந்த ஊரைச் சேர்ந்தவர்.\n\nஇந்த ஊர், குட்டநாடு, அம்பலப்புழை வட்டங்களுக்குள் அமைந்துள்ளது. இதன் பரப்பளவு 27.8 ச. கி.மீ.. இது 10 வார்டுகளைக் கொண்டது. குட்டநாடு வட்டத்தில் உள்ள ஒரே ரயில் நிலையம், தகழியில் அமைந்துள்ளது. \nஇங்கு புத்த சமயம் சார்ந்த வரலாறும் உண்டு. புத்த கோயில்களும் உள்ளன. கேரளத்தின் ஆதிசேரர்கள் புத்த சமயத்தை தழுவியதாகவும் சொல்லப்படுகிறது. இங்கு அய்யப்பன் கோயிலும் உண்டு. அய்யப்ப பக்தர்களின் இரண்டாம் சபரிமலை என்றும் சிலர் அழைக்கின்றனர். \n"}
{"id": "224384", "url": "https://ta.wikipedia.org/wiki?curid=224384", "title": "உயிரின கண்காணிப்புக் கருவி", "text": "உயிரின கண்காணிப்புக் கருவி\n\nவிலங்கு இடம்பெயர்வு கண்காணிப்பு (Animal migration tracking) என்பது பறவைகள், விலங்குகள் போன்றவைகளின் இடம்பெயர்வுகளை ஆராச்சிசெய்ய உதவும் ஒரு கருவியாகும்.\nSection::::பயன்பாடு.\nபறவை, மற்றும் விலங்கு ஆராச்சியாளர்கள் பலருக்கும் முற்காலத்தில் இவற்றின் இடம்பெயர்வுகளைக் கண்காணிக்கபெரும் -முயற்சி எடுக்க வேண்டியதிருந்தது. பறவைகளின் கழுத்தில் தனது முகவரியையோ, குறியீட்டு எண்ணையோ இரும்பு தகடுகளில் எழுதி கட்டிவிட்டு அதன் மூலம் சில நாட்கள் கழித்து அப்பறவையைப் பிடித்து சொதனைசெய்து அதன் விபரங்களை பெற்று வந்தார்கள். இந்த முறை மிகவும் கடினமாக இருந்தது. இந்த முறையை தவிர்க்கவும் மேழும் பறவைகளின் உணவு, உறைவிடம் பற்றியும் தெரிந்துகொள்ள நினைத்தார்கள். இந்த வளர்ச்சியில் வந்ததுதான் இந்த கருவியாகும்.\n\nSection::::கண்டுபிடிப்பு.\nஅமெரிக்காவின் இயற்கை ஆர்வலர் ஜான் ஜேம்ஸ் அடுபன் என்பவரால் 1803ஆம் ஆண்டு பறவைகளின் இடம்பெயற்வு பற்றிய ஆராச்சி நடந்தது. இவரின் கணக்குப்படி பறவைகள் ஒவ்வோரு வருடமும் ஏதோ ஒரு காரணங்களுக்காக ஒரு இடத்திற்கு வந்துபோவதைக் கவனித்தார். இதன் காரணமாக அந்த பறவைகள் எங்கு செல்கின்றன என்பதை அறிய அதன் காலில் ஒரு கயிறு ஒன்றைக்கட்டினார். வசந்த காலங்களில் இந்த பறவைகள் வெளியில் சென்றுவிட்டு மீண்டும் வந்ததை அடுமன் உருதிசெய்தார். இதன் மூலம் ஆண்டுதோறும் பறவைகள் இடப்பெயற்சி செய்வதை கணக்கிட முடிவுசெய்தார்.\n\nSection::::வானொலி அலை மூலம் கண்காணிப்பு.\nவிலங்குகள், பறவைகளின் இடம்பெயர்வை கண்டுபிடிக்க ரேடியோ அலை முதலில் பயன்படுத்தப்பட்டது. இவற்றில் இரண்டு விதமான முக்கிய நிலைகளை உள்ளடக்கியிருந்தது, அவை ஒன்று வானொலி அலைகளின் பங்கு மற்றொன்று வானொலி ஒலிபரப்பு என்றும் கணக்கிடப்பட்டது. அதோடு இந்த கருவிய பறவகளின் கணுக்கால், கழுத்து, முதுகு போன்ற இடங்களின் இணைத்துவிட முடியும். இந்த கருவி பெரியதாக இருந்ததால் வாத்து போல் உள்ள பெரிய பறவைகளின் மேல் மட்டுமே பொருத்த முடியும். அப்படி பொருத்தும்போது வானொலொயில் கிடைப்பதுபோல் தான் ஒலி கிடைக்கும். இந்த வகையான ஒலி அலையானது பொதுவாக விமானம் போன்றவைக்கு கிடைப்பதுபோல் அளவிடப்படும். அப்படி பொருத்தப்படும் கருவி மீண்டும் தேவைப்படும் பட்சத்தில் கிடைப்பது அரிதாகவே இருக்கும்.\n\nSection::::செயற்கைக்கோள் கண்காணிப்பு.\nஇவர்செயற்கைக்கோள்,வானலை அடையாளம்RFID\n"}
{"id": "224385", "url": "https://ta.wikipedia.org/wiki?curid=224385", "title": "கார்த்திகப்பள்ளி ஊராட்சி", "text": "கார்த்திகப்பள்ளி ஊராட்சி\n\nகார்த்திகப்பள்ளி (கார்த்திகைப்பள்ளி) என்னும் ஊர், கேரளத்தின் ஆலப்புழை மாவட்டத்தில், கார்த்திகப்பள்ளி வட்டத்தில் உள்ளது. இது ஹரிப்பாடு மண்டத்திற்கு உட்பட்டது. இந்த ஊர் 8.73 சதுரகிலோமீட்டர் பரப்பளவைக் கொண்டது. இங்கு 18,092 மக்கள் வாழ்கின்றனர். இவர்களில் 92 சதவீதம் பேர் கல்வியறிவு பெற்றுள்ளனர்.\n\n\nவலியகுளங்கரை மேற்கு \n"}
{"id": "224386", "url": "https://ta.wikipedia.org/wiki?curid=224386", "title": "திருப்பூணித்துறை சட்டமன்றத் தொகுதி", "text": "திருப்பூணித்துறை சட்டமன்றத் தொகுதி\n\nதிருப்பூணித்துறை சட்டமன்றத் தொகுதி, கேரளத்தின் எறணாகுளம் மாவட்டத்தில் அமைந்துள்ளது. இதை த்ருப்பூணித்துறா என்று அழைப்பர். மரடு நகராட்சியும், கணயன்னூர் வட்டத்தில் உள்ள கும்பளம், உதயம்பேரூர் ஆகிய ஊராட்சிகளும், கொச்சி வட்டத்தில் உள்ள கொச்சி நகராட்சியின் 11 முதல் 18 வரையுள்ள வார்டுகளும் இந்த தொகுதிக்குள் அடங்கும். இந்த தொகுதியில் 151 வாக்கெடுப்பு மையங்கள் உள்ளன. \n\n"}
{"id": "224387", "url": "https://ta.wikipedia.org/wiki?curid=224387", "title": "இம்பால் சண்டை", "text": "இம்பால் சண்டை\n\n1944 ஆம் ஆண்டு மார்ச் மாதம் துவங்கி ஜூலை மாதம் வரையான ஏழு மாதங்கள் இரண்டாம் உலகப்போரின் போது வடகிழக்கு இந்திய மாநிலமான மணிப்பூரின் தலைநகரான இம்பாலுக்கு அருகில் உள்ள கோகிமாவில் நடந்த போர்தான் இம்பால் சண்டை (\"Battle of Imphal\") எனப்படுகிறது. பிரிடீஸ் அரசின் கீழ் ஆட்சியிலிருந்த இந்தியாவின் மேல் ஜப்பனீஸ் படைகளும் சுபாஸ் வழிநடத்தில் ஆஷாத் ஹிந்து இயக்கமும் சேர்ந்து படையெடுத்து தோல்வியைத் தழுவியது. இதன் காரணமாக ஜப்பானிய படைகள் பின்வாங்கி பர்மா நாட்டில் தஞ்சம் அடைந்தது. ஜப்பானின் வரலாற்றிலேயே முதன் முறையாக அதிக இழப்பு ஏற்பட்ட சண்டை இதுதான். பிரிட்டிஷ் ஆட்சியில் வெளியிலிருந்து வந்த தாக்குதலுக்கு இந்திய ராணுவத்தினர் பதிலடி கொடுத்தது இதுவே முதன் முறையாகும். அதோடு இந்தப் போர் மிகவும் கொடூரமானது என்று கருதப்படுகிறது.\n\nSection::::போரின் போக்கு.\n1944 ஆம் ஆண்டில் ஜப்பானுக்கு எதிரான போர் பல முனைத்தாக்குதல் மூலம் நடந்து கொண்டு இருந்தது. மத்திய மற்றும் தெற்கு, மேற்கு பசிபிக் கடல் பகுதில் ஜப்பானின் படைகளின் போர்க் கப்பல்கள் மீது நேச நாடுகளின் படைகள் நீர்மூழ்கிக்கப்பல்கள் மூலமும் விமானம் மூலமும் தாக்குதல் நடத்தி அழித்தார்கள். தென் கிழக்கு ஆசியாவில் இந்திய மற்றும் அதைச் சுற்றியுள்ள நேச நாடுகளின் கீழ் உள்ள இடங்களை ஜப்பான் தாக்கியது. மேலும் பர்மா மீதும் தனது ஆதிக்கத்தைச்செலுத்தியது.\n\nசீன படைகள்ஆனால் ஜப்பானின் படைகள் பர்மா, சீன மக்கள் குடியரசின் கீழ் அமைந்துள்ள சீன மாகாணங்கள் மீதும் தாக்குதல் நடத்தியது. பர்மாவை அடுத்து இந்தியப்பகுதிக்கான எல்லையாக மணிப்பூரின் இம்பால் நகரம் அமைந்திருந்தது. அந்த வழியாக ஜப்பானின் படைவீரர்கள் அணிவகுத்து செந்குத்தான காடுகளின் ஊடாக பிரமபுத்திரா நதி பள்ளத்தாக்கு வழியாக திமாபூர் என்ற இடத்தை அடைந்தார்கள்.\n\nபிரித்தானிய இந்திய இராணுவத் தளபதியாக இருந்த லெப்டினன்ட் ஜெனரல் ஜெஃப்ரி ஸ்கூனெஸ் (Geoffrey Scoones) தலைமையில் நான்கு பட்டாளம் போருக்குத் தயாரானது. அதோடு லெப்டினன்ட் ஜெனரல் வில்லியம் ஸ்லைம் (William Slim) தலைமையின் கீழ் பதினான்காவது படையும் போருக்குத் தயாரானது.\n"}
{"id": "224388", "url": "https://ta.wikipedia.org/wiki?curid=224388", "title": "மரடு நகராட்சி", "text": "மரடு நகராட்சி\n\nமரடு நகராட்சி, கேரளத்தின் எர்ணாகுளம் மாவட்டத்தில், கணயன்னூர் வட்டத்தில் உள்ளது. இது 12.35 சதுரகிலோமீட்டர் பரப்பளவைக் கொண்டது. இதன் வடக்கில் கொச்சி மாநகராட்சியும், கிழக்கில் திருப்பூணித்துறை நகராட்சி, உதயம்பேரூர் ஊராட்சி ஆகியவையும், தெற்கில் கும்பளம் ஊராட்சியும், மேற்கில் கும்பளம் ஊராட்சி, கொச்சி மாநகராட்சி ஆகியனவும் அமைந்துள்ளன. 1953 மே 18-ல் ஊராட்சி ஆக உருவாகி, 2010 செப்டம்பரில் நகராட்சியாக உயர்த்தப்பட்டது. தேசிய நெடுஞ்சாலை -47ம், 47Aயும்,49-ம் இந்த ஊரின் வழியாக செல்கின்றன.\n"}
{"id": "224390", "url": "https://ta.wikipedia.org/wiki?curid=224390", "title": "எறணாகுளம் சட்டமன்றத் தொகுதி", "text": "எறணாகுளம் சட்டமன்றத் தொகுதி\n\nஎர்ணாகுளம் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ள சில ஊர்களை உள்ளடக்கியது. கொச்சி வட்டத்தில் கொச்சி நகராட்சியின் 26-ஆம் வார்டும், கணயன்னூர் வட்டத்தில் சேரானல்லூரும், இதே வட்டத்தில் உள்ள கொச்சி நகராட்சியின் 27-30 வர்ரையும் 32,35, 52 முதல் 66 வரையுமுள்ள வார்டுகள் இந்த தொகுதிக்கு உட்பட்டவை . \n"}
{"id": "224391", "url": "https://ta.wikipedia.org/wiki?curid=224391", "title": "பிறவம் ஊராட்சி", "text": "பிறவம் ஊராட்சி\n\nபிறவம் என்னும் ஊர், கேரளத்தின் [[எர்ணாகுளம் மாவட்டம்|எறணாங்குளம் மாவட்டத்தில்],] மூவாற்றுபுழை வட்டத்தில் உள்ளது. இது பாம்பாக்குடா மண்டலத்திற்கு உட்பட்டது. இதன் பரப்பளவு 29.36 சதுர கிலோமீட்டர் ஆகும். இங்கு 25,203 மக்கள் வாழ்கின்றனர். இவர்களில் 94.75 சதவீதம் பேர் கல்வியறிவு பெற்றுள்ளனர்.\n\n\n\n\nSection::::சான்றுகள்.\n[[பகுப்பு:எர்ணாகுளம் மாவட்டத்தில் உள்ள ஊர்களும் நகரங்களும்]]"}
{"id": "224393", "url": "https://ta.wikipedia.org/wiki?curid=224393", "title": "பிறவம் சட்டமன்றத் தொகுதி", "text": "பிறவம் சட்டமன்றத் தொகுதி\n\nபிறவம் சட்டமன்றத் தொகுதி கேரளத்தில் எறணாகுளம் மாவட்டத்தில் அமைந்துள்ளது. இதில் கணயன்னூர் வட்டத்தில் உள்ள ஆம்பல்லூர், எடக்காட்டுவயல், சோற்றானிக்கரை, முளந்துருத்தி ஆகிய ஊர்களும், மூவாற்றுபுழை வட்டத்தில் உள்ள இலஞ்ஞி, கூத்தாட்டுகுளம், மணீடு, பாம்பாக்குடா, பிறவம், ராமமங்கலம், திருமாறாடி ஆகிய ஊர்களும், த்ருப்பூணித்துறா நகராட்சியின் பாகங்களும் அடங்கும். \n"}
{"id": "224394", "url": "https://ta.wikipedia.org/wiki?curid=224394", "title": "திருக்காக்கரை சட்டமன்றத் தொகுதி", "text": "திருக்காக்கரை சட்டமன்றத் தொகுதி\n\nதிருக்காக்கரை சட்டமன்றத் தொகுதி கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இது கணயன்னூர் வட்டத்தில் உள்ள கொச்சி நகராட்சியின் 31,33,34,36 முதல் 51 வரையுள்ள வார்டுகளையும் த்ருக்காக்கரா நகராட்சியையும் கொண்டது.\n"}
{"id": "224396", "url": "https://ta.wikipedia.org/wiki?curid=224396", "title": "பால பாரதம் (இதழ்)", "text": "பால பாரதம் (இதழ்)\n\n’பால பாரதம்’ சிறுவர்களுக்காக விவேகானந்தரின் ஆசியோடு டாக்டர் நஞ்சுண்டராவால் ஆரம்பிக்கப்பட்ட பத்திரிக்கை. \n\nSection::::நஞ்சுண்டராவ்.\nடாக்டர் என்று சுருக்கமாக சுவாமி விவேகானந்தரால் அழைக்கப்பட்ட இவர் தீவிர தேச பக்தர். சுவாமி விவேகானந்தரின் சீடரான அளசிங்கரின் நண்பர். சுவாமி விவேகானந்தரின் ’பிரம்மவாதின்’ என்னும் லட்சிய பத்திரிக்கையை வெளியிடும் பொறுப்பை ஏற்றவர். சாதாரண மக்களுக்காக ’பிரபுத்த பாரதம்’ பத்திரிக்கையை சுவாமி விவேகானந்தரின் ஆசியோடு கொண்டு வர விரும்பியவர்.\n\nSection::::பால பாரதம் (சிறுவர் பாரதம்).\nதங்கள் மதத்தை சரியாக தெரிந்து கொண்ட இளம் தலைமுறையினர் வழிதவற மாட்டார்கள் என்ற நம்பிக்கையோடு இவர் ஆரம்பித்த சிறுவர் பத்திரிக்கையே ’பால பாரதம்’.\n\nசிறுவர் பத்திரிக்கைக்கான தமது கருத்துக்களை சுவாமி விவேகானந்தருக்கு எழுதினார் டாக்டர் நஞ்சுண்டராவ்.\n’\"சிறுவர்களுக்கான உங்கள் பத்திரிக்கைத் திட்டத்தை நான் பூரணமாக ஆமோதிக்கிறேன், அதற்கு என்னாலானவற்றைச் செய்கிறேன்\"’ என்ற சுவாமி விவேகானந்தரின் பதிலைப் பெற்ற பின்னர் ’பால பாரதம்’ (சிறுவர் பாரதம்) என்ற பத்திரிக்கையை தொடங்கினார்.\nபின்னர் அப்பத்திரிக்கை அளசிங்கரின் மருமகனார் கைக்கு மாறியது. சகோதரி நிவேதிதையிடமும் கட்டுரைகள் கேட்டுக் கொள்ளப்பட்டது. \nஅதன் பின் மகாகவி சுப்பிரமணிய பாரதியார் அதன் ஆசிரியர் ஆனார்.\n\nஎனினும் பால பாரதம் விரைவில் நிறுத்தப்பட்டது.\n"}
{"id": "224397", "url": "https://ta.wikipedia.org/wiki?curid=224397", "title": "திரிஷ்யம் (திரைப்படம்)", "text": "திரிஷ்யம் (திரைப்படம்)\n\nதிரிஷ்யம் 2013-ம் ஆண்டில் வெளிவந்த மலையாள திரைப்படமாகும். இயக்குனர் ஜீத்து ஜோசப் இயக்கிய இத்திரைப்படத்தில் நடிகர் மோகன்லாலும் நடிகை மீனாவும் முக்கிய வேடத்தில் நடித்திருந்தனர். இத்திரைப்படம் ரசிகர்களின் பெறும் வரவேற்பை பெற்றது. இத்திரைப்படம் தொடுப்புழா மற்றும் அதன் சுற்றுவட்டாரப் பகுதிகளில் படமாக்கப்பட்டது.\n\n\nSection::::மறுஆக்கம்.\n\"மலையாளத்தில்\" வெற்றி பெற்ற இத்திரைப்படம் மற்ற இந்திய மொழிகளில் மறுஆக்கம் செய்யப்படுகிறது.\n"}
{"id": "224398", "url": "https://ta.wikipedia.org/wiki?curid=224398", "title": "செல்ட்டிக் திடல்", "text": "செல்ட்டிக் திடல்\n\nசெல்ட்டிக் திடல் (\"Celtic Park\", \"செல்டிக் பூங்கா\") இசுக்கொட்லாந்து, கிளாஸ்கோ நகரில் \"பார்க் எட்\" பகுதியில் உள்ள காற்பந்தாட்ட விளையாட்டரங்கமாகும். இது செல்டிக் காற்பந்துக் கழகத்தின் தாயக மைதானமாகும். அனைவரும் அமரக்கூடிய இவ்வரங்கத்தின் கொள்ளளவு 60,355 பேராகும். செல்டிக் விளையாட்டரங்கம் இசுக்கொட்லாந்திலுள்ள விளையாட்டரங்குகளிலேயே மிகப்பெரியதாகவும் ஐக்கிய இராச்சியத்தில் மிகப்பெரிய விளையாட்டரங்குகளில் ஏழாவதாகவும் விளங்குகிறது. செல்டிக் இரசிகர்களால் பொதுவாக பார்க்கெட் என்றோ பாரடைசு என்றோ குறிப்பிடப்படுகிறது.\n\n1887இல் நிறுவப்பட்ட செல்ட்டிக் காற்பந்துக் கழகம் 1988இல் தனக்கான விளையாட்டரங்கை பார்கெட் பகுதியில் அமைத்தது. 1892இல் வாடகைக் கட்டணம் உயர்ந்தமையால் கழகம் மாற்றிடத்திற்கு இடம் பெயர்ந்தது. புதிய இடத்தில் நீள்வட்ட வடிவில் விளையாட்டரங்கை கட்டமைத்தது. இங்கு சாதனை வருகைப் பதிவாக சனவரி 1, 1938இல் 83,500 பார்வையாளர்கள் உள்ளூர் கழகங்களுக்கிடையேயான போட்டியைக் காணக் கூடினர். 1957இலிருந்து 1971 வரையான காலத்தில் கூரை வேயப்பட்டது; ஒளிவெள்ள குழல்கள் நிறுவப்பட்டன. பழைய இருக்கைப்பீடங்கள் இடிக்கப்பட்டு முற்றிலும் புதிய, அனைவரும் அமரக்கூடிய, விளையாட்டரங்கம் ஆகத்து 1998இல் கட்டி முடிக்கப்பட்டது.\n\n2014 பொதுநலவாய விளையாட்டுப் போட்டிகளின் துவக்கவிழா இந்த அரங்கத்தில் நிகழ்ந்தேறவுள்ளது.\n\n"}
{"id": "224399", "url": "https://ta.wikipedia.org/wiki?curid=224399", "title": "திருக்காக்கரை நகராட்சி", "text": "திருக்காக்கரை நகராட்சி\n\nதிருக்காக்கரை (த்ருக்காக்கரா) என்னும் ஊர் கேரளத்தின் எறணாகுளம் மாவட்டத்தில் உள்ளது. இது இடப்பள்ளி மண்டலத்திற்கு உட்பட்டது. ஊராட்சியாக இருந்த திருக்காக்கரையை, 2010-ல் நகராட்சியாக உயர்த்தினர். வடக்கில் எடத்தலை ஊராட்சியும், களமசேரி நகராட்சியும், தெற்கில் வடவுகோடு, புத்தன்குரிஸ் ஊராட்சிகளும், திருப்பூணித்துறை நகராட்சியும், கிழக்கில் வடவுகோடு புத்தன்குரிஸ், குன்னத்துநாடு, கிழக்கம்பலம் ஊராட்சிகளும், மேற்கில் கொச்சி மாநகராட்சிகளும் அமைந்துள்ளன. இங்கு 51166 மக்கள் வாழ்கின்றனர்.\n\n\n"}
{"id": "224404", "url": "https://ta.wikipedia.org/wiki?curid=224404", "title": "குன்னத்துநாடு சட்டமன்றத் தொகுதி", "text": "குன்னத்துநாடு சட்டமன்றத் தொகுதி\n\nகுன்னத்துநாடு சட்டமன்றத் தொகுதி கேரளத்தின் எறணாகுளம் மாவட்டத்தில் அமைந்துள்ளது. [[குன்னத்துநாடு வட்டம்|குன்னத்துநாடு வட்டத்திற்கு உட்பட்ட [[ஐக்கரநாடு ஊராட்சி| ஐக்கரநாடு]], [[கிழக்கம்பலம் ஊராட்சி| கிழக்கம்பலம்]], [[குன்னத்துநாடு ஊராட்சி| குன்னத்துநாடு]], [[மழுவன்னூர் ஊராட்சி| மழுவன்னூர் ]], [[பூத்திருக்கை ஊராட்சி| பூத்திருக்கை]], [[திருவாணியூர் ஊராட்சி| திருவாணியூர்]], [[வடவுகோடு-புத்தன்குரிஸ் ஊராட்சி| வடவுகோடு-புத்தன்குரிஸ்]], [[வாழக்குளம் ஊராட்சி| வாழக்குளம்]] ஆகிய [[ஊராட்சி]]களைக் கொண்டது குன்னத்துநாடு சட்டசபைத் தொகுதி.. \n\nஇது தாழ்த்தப்பட்ட தலித்துகளுக்கு ஒதுக்கப்பட்டுள்ளது.\n\n\nSection::::சான்றுகள்.\n[[பகுப்பு:கேரள சட்டமன்றத் தொகுதிகள்]]"}
{"id": "224405", "url": "https://ta.wikipedia.org/wiki?curid=224405", "title": "மூவாற்றுபுழா சட்டமன்றத் தொகுதி", "text": "மூவாற்றுபுழா சட்டமன்றத் தொகுதி\n\nமூவாற்றுபுழை சட்டமன்றத் தொகுதி கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இது மூவாற்றுப்புழை வட்டத்தில் உள்ள மூவாற்றுபுழை நகராட்சி, ஆரக்குழை, ஆவோலி, ஆயவனை, கல்லூர்க்காடு, மஞ்ஞள்ளூர், மாறாடி, பாயிப்ர, பாலக்குழை, வாளகம் ஆகிய ஊராட்சிகளையும், கோதமங்கலம் வட்டத்தில் உள்ள பைங்ஙோட்டூர், போத்தானிக்காடு ஆகிய ஊராட்சிகளையும் உள்ளடக்கியது. . \n"}
{"id": "224406", "url": "https://ta.wikipedia.org/wiki?curid=224406", "title": "கோதமங்கலம் சட்டமன்றத் தொகுதி", "text": "கோதமங்கலம் சட்டமன்றத் தொகுதி\n\nகோதமங்கலம் சட்டமன்றத் தொகுதி கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது.\n\nகோதமங்கலம் வட்டத்தில் உள்ள கோதமங்கலம் நகராட்சி, கவளங்காடு, கீரம்பாறை, கோட்டப்படி, குட்டம்புழை, நெல்லிக்குழி, பல்லாரிமங்கலம், பிண்டிமனை, வாரப்பெட்டி ஆகியவற்றை உள்ளடக்கியது.. \n\n"}
{"id": "224408", "url": "https://ta.wikipedia.org/wiki?curid=224408", "title": "ஹாம்ப்டென் பூங்கா", "text": "ஹாம்ப்டென் பூங்கா\n\nஹாம்ப்டென் பூங்கா (\"Hampden Park\", சுருக்கமாக ஹாம்ப்டென்) இசுக்கொட்லாந்தின் கிளாஸ்கோ நகரத்தில் புளோரிடா மலை பகுதியில் அமைந்துள்ள காற்பந்து விளையாட்டரங்கமாகும். 52,025 அமரக்கூடிய இந்த அரங்கம் இசுக்கொட்லாந்தின் காற்பந்தாட்டங்களுக்கான தேசிய விளையாட்டரங்கமாக விளங்குகிறது. இதுஇசுக்கொட்லாந்து தேசியக் கால்பந்து அணிக்கும் குயின்சுபார்க் காற்பந்துக் கழக அணிக்கும் தாயக மைதானமாக விளங்குகிறது. இங்கு இசைக் கச்சேரிகளும் பிற விளையாட்டுத்துறைப் போட்டிகளும் நடத்தப் பயன்படுத்தப்படுகின்றது. 2014 பொதுநலவாய விளையாட்டுக்களில் தடகளப் போட்டிகள் நடத்தும் வகையில் இது சீரமைக்கப்படுகிறது. \n\nஇசுக்கொட்லாந்து கால்பந்துச் சங்கத்தின் (SFA) அலுவலகமும் இசுக்கொட்லாந்து காற்பந்து கூட்டிணைவு அலுவலகமும் இவ்வரங்கத்தில் இயங்குகின்றன. இந்த விளையாட்டரங்கில் மூன்று வாகையர் கூட்டிணைவு இறுதியாட்டங்களும், இரு கோப்பை வெற்றியாளர்கள் கோப்பை இறுதியாட்டங்களும் ஒரு யூஈஎஃப்ஏ யூரோப்பா கூட்டிணைவு இறுதியாட்டமும் நடந்தேறுயுள்ளன. இதன் அண்மையில் மவுன்ட் புளோரிடா தொடர்வண்டி நிலையமும் கிங்சு பார்க் தொடர்வண்டி நிலையமும் அமைந்துள்ளன. \n"}
{"id": "224411", "url": "https://ta.wikipedia.org/wiki?curid=224411", "title": "இரிக்கூர்", "text": "இரிக்கூர்\n\nஇரிக்கூர் என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு நகரம் ஆகும். இதற்கு அருகில் இரிக்கூர் புழை ஆறு பாய்கிறது. இங்கிருந்து 29 கிலோமீட்டர் தொலைவில் கண்ணூர் உள்ளது. கேரளத்தின் முக்கிய கோயிலான மாமானம் மகாதேவி கோயில் இங்குள்ளது.\n\nSection::::பெயர்க் காரணம்.\nஇரிக்கூர் ஆறு பழைய கோட்டயம் வட்டம், சிறக்கல் வட்டம் ஆகியவற்றினை ஒட்டி அமைந்திருந்தது. இரு கரைக்கு இடையில் உள்ளதால், இரு கரை ஆறு என்ற பெயர் பெற்றது. இதனால் இந்த ஊருக்கு இரை கரை ஊர் என்ற பெயர் உண்டாகி இரிக்கூர் எனத் திரிந்தது. \n\n\n\n"}
{"id": "224417", "url": "https://ta.wikipedia.org/wiki?curid=224417", "title": "அழீக்கோடு, கண்ணூர்", "text": "அழீக்கோடு, கண்ணூர்\n\nஅழீக்கோடு என்பது கேரள மாநிலத்தில் உள்ள கண்ணூர் மாவட்டத்தில் உள்ள ஊராகும். சுகுமார் அழீக்கோடு என்னும் எழுத்தாளர் இங்கே பிறந்தார். இது அரபிக் கடலை ஒட்டியுள்ளது. இங்கிருந்து ஐந்து கிலோமீட்டர் தொலைவில் சென்றால் கண்ணூர் நகரத்தை அடையலாம்.\n\nSection::::தொழில்கள்.\nகைத்தறியும், பீடி உருவாக்குதலும் இங்குள்ள மக்களின் தொழில். \n\nSection::::சுற்றுலா.\nஇதையொட்டி மீன்குன்னு கடற்கரையும், சாலில் கடற்கரையும் அமைந்துள்ளது.\n\nSection::::இணைப்புகள்.\n[http://azhikode.entegramam.gov.in என்றெ கிராமம்-அழீக்கோட்‌டு (அழீக்கோடு-அரசு தளம்)\n"}
{"id": "224418", "url": "https://ta.wikipedia.org/wiki?curid=224418", "title": "தர்மடம்", "text": "தர்மடம்\n\nதர்மடம் என்பது கேரளத்தின் கண்ணூர் மாவட்டத்தில் உள்ள ஒரு ஊராகும் .\nஇது ஒரு புத்த மதத் தலம் ஆகும். இதற்கு அருகில் தர்மடம் தீவு உள்ளது.\n\n\n"}
{"id": "224419", "url": "https://ta.wikipedia.org/wiki?curid=224419", "title": "கூத்துப்பறம்பு", "text": "கூத்துப்பறம்பு\n\nகூத்துப்பறம்பு என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு ஊர் ஆகும். இது ஒரு நகராட்சியாகவும், மண்டல ஊராட்சியாகவும் உள்ளது.\n\n\n"}
{"id": "224420", "url": "https://ta.wikipedia.org/wiki?curid=224420", "title": "பேராவூர்", "text": "பேராவூர்\n\nபேராவூர் என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு நகரம் ஆகும். கைப்பந்தாட்ட விளையாட்டு வீரரான ஜிம்மி ஜார்ஜ் பிறந்த ஊர் இதுவாகும். இதே ஊரின் பெயரில் மண்டல் ஊராட்சியும் உள்ளது. இது பேராவூர் சட்டமன்றத் தொகுதிக்கு உட்பட்டது.\n"}
{"id": "224421", "url": "https://ta.wikipedia.org/wiki?curid=224421", "title": "குற்றியாடி", "text": "குற்றியாடி\n\nகுற்றியாடி என்னும் ஊர் கேரளத்தின் கோழிக்கோடு மாவட்டத்தில் வடகரை வட்டத்தில் உள்ளது. இது வடகரா-வயநாடு சாலையில் உள்ளது. குற்றுயாடி ஊராட்சியின் தலைமையகமாகவும் விளங்குகிறது. காவிலும்பாறை, மருதோங்கரை உள்ளிட்ட ஊர் மக்கள் வடகரா, கோழிக்கோடு ஆகிய ஊர்களுக்கு குற்றியாடி வழியாக செல்கின்றனர்.\n\nஇதன் பழைய பெயர் தொண்டிப்போயில் என்பதாகும். குற்றுயாடிப்புழை என்ற ஆறு அருகில் ஓடுகிறது.\n\n"}
{"id": "224425", "url": "https://ta.wikipedia.org/wiki?curid=224425", "title": "நாதாபுரம்", "text": "நாதாபுரம்\n\nநாதாபுரம் என்னும் சிறப்பு நிலை நகராட்சி நாதாபுரம் சட்டமன்றத் தொகுதிக்கு உட்பட்டது. இது கேரளத்தின் கோழிக்கோடு மாவட்டத்தில் அமைந்துள்ளது. இங்கு இஸ்லாமியர்களும், இந்துக்களும் அதிக எண்ணிக்கையில் வாழ்கின்றனர். இங்கு நாற்பதாயிரத்துக்கும் அதிகமானோர் வாழ்கின்றனர். தேசிய அளவிலான பாராளுமன்றத் தொகுதிகளில், இந்த ஊர் வடகரை மக்களவைத் தொகுதிக்கு உட்பட்டது..\n\nSection::::போக்குவரத்து.\nஇது கோழிக்கோடு நகரத்தில் இருந்து 59 கிலோமீட்டர் தொலைவில் உள்ளது. வடகரா ரயில் நிலையத்திற்கு 14 கிலோமீட்டர் பயணித்து சென்றடையலாம். கரிப்பூர் விமான நிலையம் 14 கிலோமீட்டர் தொலைவில் உள்ளது.\n\n\n"}
{"id": "224427", "url": "https://ta.wikipedia.org/wiki?curid=224427", "title": "மலபார் மானுவல்", "text": "மலபார் மானுவல்\n\nமலபார் மானுவல் என்ற நூல் கேரளத்தைப் பற்றி எழுதப்பட்டது. இதை வில்லியம் லோகன் என்ற ஸ்காட்டுலாந்து நாட்டைச் சேர்ந்தவர் எழுதினார். பிரிட்டிஷ் ஈஸ்டு இந்தியா கம்பனியின் ஆட்சியின் போது, கேரளத்தில் குற்றவியல் நடுவராகவும், நீதிபதியாகவும், பின்னர் ஆட்சியராகவும் பணியாற்றினார். ஏறத்தாழ 20 ஆண்டுகள் கேரளத்தில் பணியாற்றியிருந்தார். இந்த காலத்தில், கேரளத்தில் உள்ள ஊர்களை சுற்றி பார்த்த போதும், சென்று வந்த போதும் குறிப்புகளையும் எழுதத் தொடங்கினார். இதுவே மலபார் மானுவல் என்ற பெயரில் உருவெடுத்தது.\n\nSection::::மலையாளப் பதிப்பு.\nஇதை தெக்கேவீட்டில் கிருஷ்ணன் (டி.வி.கெ) என்பவர் மலையாளத்திற்கு மொழிபெயர்த்தார். .\n"}
{"id": "224430", "url": "https://ta.wikipedia.org/wiki?curid=224430", "title": "கொயிலாண்டி", "text": "கொயிலாண்டி\n\nகொயிலாண்டி என்னும் ஊர், கேரளத்தின் கோழிக்கோடு மாவட்டத்தில் உள்ளது. கோவில்கண்டி என்ற பெயரே கொயிலாண்டி என மருவியதாகக் கருதுகின்றனர். இதே பெயரில் வட்டம் உள்ளது.\n\nஇங்கிருந்து சாலைவழியாக, 24 கிலோமீட்டர் சென்றால் கோழிக்கோடு நகரத்தை அடையலாம். இங்கு தொடங்கும் மாநில நெடுஞ்சாலை தாமரசேரி வழியாக வயநாட்டில் முடிகிறது.\n\n&பொயில்காவு தேவி கோயில்\n"}
{"id": "224432", "url": "https://ta.wikipedia.org/wiki?curid=224432", "title": "கிருஷ்ணசுவாமி ஐயர்", "text": "கிருஷ்ணசுவாமி ஐயர்\n\nகிருஷ்ணசுவாமி ஐயர் (\"Venkatarama Iyer Krishnaswamy Iyer\", சூன் 15, 1863 – டிசம்பர் 28, 1911) இந்திய வழக்கறிஞரும் சென்னை உயர்நீதிமன்ற நீதியரசருமாவார்.\n1912 இல் சென்னைப் பல்கலைக்கழக செனேட்டின் முன் இவரது சிலைநிறுவப்பட்ட காலகட்டத்தில், அவ்வாறு கடற்கரையில் சிலையமைக்கப்பட்ட இந்தியர்களில் இவர்தான் முதலாமாவர்.. சுவாமி விவேகானந்தர் சிகாகோ செல்கையில் அவரை வழி அனுப்புவதற்கும், திரும்பி வரும்போது வரவேற்பு அளிப்பதற்கும் முன்னின்ற சென்னைவாசிகளுள் ஒருவர். நீதிபதி பிரபா ஸ்ரீதேவன் இவரது கொள்ளுப்பேத்தி ஆவார்.\n\nSection::::இளமை.\nஜூன் 15, 1863 இல் தஞ்சாவூர் மாவட்டம், திருவிடைமருதூரில் பிறந்தார். இவரது பெற்றோர் வெங்டராம அய்யர், சுந்தரி ஆவர். இவரது தந்தை மாவட்ட முன்சீப்பாக இருந்தவர். கிருஷ்ணசாமி அய்யரின் இளவயதிலேயே அவரது அன்னை காலமானார். தனது பள்ளிப்படிப்பைத் திருவிடைமருதூர் மற்றும் தஞ்சாவூர் எஸ். பி. ஜி. உயர்நிலைப்பள்ளிகளிலும், கல்லூரிப் படிப்பை கும்பகோணம் அரசுக் கல்லூரி மற்றும் சென்னை பிரசிடன்சி கல்லூரியிலும் முடித்தார். இந்துப் பத்திரிக்கையின் நிறுவனரின் தமையனார் சீனிவாச ராகவ அய்யங்காரின் அறிவுரைப்படி இவர் சட்டம் படித்தார். சட்டக் கல்வியை \nசென்னை சட்டக் கல்லூரியில் பயின்றார்.\n\nSection::::தொழில்.\nSection::::தொடக்க காலம்.\nகிருஷ்ணசாமி அய்யர் 1885 இல் வழக்கறிஞராகத் தன் பணியைத் தொடங்கினார். தொடக்ககாலத்தில் வழக்கறிஞர் தொழிலில் அவரால் பெரிய அளவில் முன்னேறமுடியவில்லை. ஆனால் 1888 இல் பிரபலமான வழக்கறிஞரான எஸ். இராமசாமி அய்யங்கார் மாவட்ட முன்சீப்பாக நியமனமானதால் அவர் கிருஷ்ணசுவாமி அய்யரிடம் தனது பணிகளை ஒப்படைத்தார். அதன்பின் கிருஷ்ணசுவாமி அய்யர் தனது வழக்கறிஞர் தொழிலில் சிறக்கத் தொடங்கினார். 1891 இல் வக்கீல்கள் சங்கத்தின் செயலாளராகத் தேர்ந்தெடுக்கப்பட்டார்.\n\nSection::::அர்பனாத்னாட்டு வங்கி.\n1906 இல் அர்பனாத்னாட்டு வங்கி மூழ்கியதால் அவ் வங்கியில் முதலீடு செய்திருந்த வாடிக்கையாளர்கள் பெரும் நஷ்டத்துக்குள்ளானார்கள். வங்கியை நடத்தியவர்களுக்கெதிராக வழக்கு தொடரப்பட்டு வங்கியின் முக்கிய பங்குதாரர் சிறைப்பட்டார். இதில் கிருஷ்ணசாமி அய்யரின் பங்கு முக்கியமானதாக இருந்தது. அதன்பின் இந்தியன் வங்கியை உருவாக்க உதவினார்.\n\nSection::::நீதியரசராக.\n1909 இல் சென்னை உயர்நீதி மன்றத்தின் நீதியரசரானார். இப் பதவியில் இவர் 15 மாதங்களே இருந்தார். அதன்பிறகு சென்னை மாகாண ஆளுனரின் செயற்குழு உறுப்பினராக பிரித்தானிய இந்திய அரசால் நியமிக்கப்பட்டார்.\n\nSection::::பிற செயற்பாடுகள்.\nSection::::சுவாமி விவேகானந்தர்.\n1893 இல் சுவாமி விவேகானந்தர் மேற்கொண்ட சிகாகோ பயணத்திற்கான பணம் திரட்டுவதில் முக்கியப் பங்கு வகித்தார். சுவாமி விவேகானந்தர் சிகாகோ செல்கையில் அவரை வழி அனுப்புவதற்கும், திரும்பி வரும்போது வரவேற்பு அளிப்பதற்கும் முன்னின்ற சென்னைவாசிகளுள் இவரும் ஒருவர்.\n\nSection::::அரசியலில்.\nபொதுச் செயல்களில் கொண்டிருந்த ஈடுபாடு காரணமாகக் கிருஷ்ணசாமி அய்யர் காங்கிரஸ் கட்சியால் ஈர்க்கப்பட்டார். 1907 இல் சென்னை மாகாணத்தில் காங்கிரஸ் கட்சியினரின் மிதவாத மற்றும் அதிவாத நபர்களை ஒருங்கிணைத்தார். இவரது இச் செயல் கோபால கிருஷ்ண கோகலேயால் பாராட்டப்பட்டது.\n\nSection::::கல்வி.\nசாதி வேற்றுமை பாராமல் அனைவருக்கும் கல்வி கிடைக்கவும், பெண்கல்விக்கும் முக்கியத்துவம் தந்தார். சென்னைப் பல்கலைக்கழக செயற்பாடுகளில் பல கல்விச் சீர்திருத்தங்களைக் கொண்டுவந்தார். 1893 இல் சுவாமி விவேகானந்தர் மேற்கொண்ட சிகாகோ பயணத்திற்கான பணம் திரட்டுவதில் முக்கியப் பங்கு வகித்தார்.\n\nSection::::மெரினா கடற்கரைக்காக போராடியவர்.\nஇவர் 1890 களில் தென்னிந்திய ரயில்வே, மயிலாப்பூரையும் கிண்டியையும் மெரினா வழியாக இணைத்து ஒரு ரயில் தடம் அமைக்கத் தீர்மானம் நிறைவேற்றி 1903 இல் வேலை தொடங்கும் சமயம் அதை எதிர்த்து மாபெரும் கூட்டம் கூட்டினார். இதனை அடுத்து அரசாங்கமும் அத்திட்டத்தினைக் கைவிட்டது.\n\nSection::::தமிழ் ஈடுபாடு.\nதிருவாசகம் மீதும் தமிழ் மீதும் அவருக்கு இருந்த பற்றை உ.வே.சா பாராட்டியுள்ளார். இவர் பாரதியாரின் பாடல்களை அச்சிட்டு இலவசமாக வழங்கியவர்.\n\nSection::::மரணம்.\nகிருஷ்ணசுவாமி அய்யர் 1911 இல் காலமானார். மகாத்மா காந்தியால் ’மகாபுருஷர்’ என்று குறிப்பிடப்பட்டார்.\n\n"}
{"id": "224433", "url": "https://ta.wikipedia.org/wiki?curid=224433", "title": "பேராம்பிரா", "text": "பேராம்பிரா\n\nபேராம்பிரை (மலையாளம்:பேராம்பிரா) என்னும் ஊர் கேரளத்தின் கோழிக்கோடு மாவட்டத்தில் உள்ளது. இது கோழிக்கோடு நகரத்தில் இருந்து 39 கிலோமீட்டர் தொலைவில் உள்ளது. இங்கிருந்து 13 கிலோமீட்டர் தொலைவில் பெருவண்ணாமுழி அணைக்கட்டு அமைந்துள்ளது. \n\nகோழிக்கோடு தொடங்கி பாவங்காடு- அத்தோளி- உள்ளியேரி வழியாக வயநாட்டிற்கும் மானந்தவாடிக்கும்செல்லும் மாநில நெடுஞ்சாலை இந்த ஊரின் வழியாக செல்கிறது. இங்கிருந்து வடகரா, நாதாபுரம், கொயிலாண்டி, தாமரசேரி உள்ளிட்ட ஊர்களுக்கு பேருந்துகள் இயக்கப்படுகின்றன.\n"}
{"id": "224435", "url": "https://ta.wikipedia.org/wiki?curid=224435", "title": "எலத்தூர், கோழிக்கோடு", "text": "எலத்தூர், கோழிக்கோடு\n\nஎலத்தூர் \"(Elathur)\" என்பது இந்திய மாநிலமான கேரள மாநிலத்தின் கோழிக்கோடு மாவட்டத்தில் உள்ள கோழிக்கோடு மாநகராட்சியின் ஒரு பகுதியாகும். எலத்தூர் நகரம் கோழிக்கோடு-கண்ணூர் தேசிய நெடுஞ்சாலை எண் 17 இல் கோழிக்கோடு நகருக்கு வடக்கே சுமார் 12 கி.மீ தொலைவில் அமைந்துள்ளது. மேற்கில் அரபிக் கடலும் கோரபுழா நதி எனப்படும் எலத்தூர் நதி வடக்கிலும் இந்நகரை சூழ்ந்துள்ளன . எலத்தூர் நதி பொதுவாக முன்னாள் மலபார் மாவட்டத்தில் வடக்கு மலபார் மற்றும் தெற்கு மலபார் இடையேயான ஓர் எல்லையாகக் கருதப்பட்டது. \n\n2001 ஆம் ஆண்டு மேற்கொள்ளப்பட்ட இந்திய மக்கள் தொகை கணக்கெடுப்பின்படி எலத்தூர் பஞ்சாயத்தின் மொத்த மக்கள் தொகை 41,326 ஆகும். இத்தொகையில் கிட்டத்தட்ட சரிபாதியாக இந்துக்களும் இசுலாமியர்களும் கலந்திருந்தனர். எலத்தூர் பஞ்சாயத்தின் மொத்தப் பரப்பளவு 13.58 சதுர கிலோமீட்டர்களாகும். ஆனால் இதன் பெரும்பகுதியை தேசிய நெடுஞ்சாலை 17, மாநில நெடுஞ்சாலை, ஆறுகள் மற்றும் இந்திய இரயில்வே துறை போன்றவை எடுத்துக் கொண்டன. \n\nசாலை வழியாகவும் இரயில் பாதை வழியாகவும் எலத்தூர் நகரம் நன்றாக இணைக்கப்பட்டுள்ளது. இப்பஞ்சாயத்தின் வழியாக தேசிய நெடுஞ்சாலை 17 செல்கிறது. இத்தேசிய நெடுஞ்சாலைக்கு கிழக்கில் எலத்தூர் இரயில் நிலைய சந்திப்பு அமைந்துள்ளது. இந்துசுத்தான் பெட்ரோலியம் நிறுவனத்தின் கோழிக்கோடு மண்டல பிராந்திய அலுவலகம் இரயில் நிலையத்திற்கு அருகாமையில் இருக்கிறது . \n\nஅரபிக் கடல் எலத்தூருக்கு மேற்கே அமைந்துள்ளது. எலத்தூர் கடற்கரை புத்தியானிராதே முதல் கோரபுழா வரை நீண்டுள்ளது . கடலின் இந்த பகுதியில் கடல் சிப்பி இனங்கள் ஏராளமாக காணப்படுகின்றன. \nகோழிக்கோடு நகரின் வடக்குப் பகுதியில் எலத்தூர் அமைந்துள்ளது. வர்த்தக மையம் நதக்காவு, மேற்கு மலை, புதியங்காடி போன்ற கோழிக்கோடு மாநகரத்தின் புறநகர் பகுதிகள் எலத்தூர் சாலையில் அமைந்துள்ளன. அகில இந்திய வானொலியின் உள்ளூர் வானொலி நிலையம் இதே வழியில் இருக்கும் குண்டுபரம்பாவில் அமைந்துள்ளது. பவங்காடு சந்திப்பில், இச்சாலை கிழக்கு நோக்கி அதோலிக்கும் வடக்கு நோக்கி நேரான சாலை எலத்தூருக்கும் இரண்டாகப் பிரிந்து செல்கிறது. வெங்கலி சாலை மேம்பாலம் கடந்த கால போக்குவரத்து பிரச்சினைகளை தீர்த்து வைத்துள்ளது, மேலும் பாலம் முடிந்தபின், எலத்தூர் நகரம் ஐந்து கிலோமீட்டர் தொலைவில் உள்ளது. \n\nSection::::கொனொலி கால்வாய்.\nமுந்தைய பிரித்தானிய ஆட்சியின் போது மலபார் ஆட்சித்தலைவராக இருந்த என்றி வாலண்டைன் கொனொலியின் பெயரிடப்பட்ட வரலாற்று சிறப்பு வாய்ந்த கொனோலி கால்வாய் எலத்தூர் வழியாக செல்கிறது. இது 1848 ஆம் ஆண்டில் அவரது ஆட்சிக் காலத்தில் கட்டப்பட்டது, மேலும் 1950 களின் பிற்பகுதி வரை கோழிக்கோடு மாவட்டத்தில் பொருட்களை அனுப்பவும் பயணிகளை ஏற்றிச்செல்லவும் ஒரு பெரிய நீர்வழிப்பாதையாக பயன்படுத்தப்பட்டது. கால்வாய் இணைப்புகள் கோரப்புழாவை கல்லாயி நதியுடன் இணைக்கின்றன. இம்மொத்த வலையமைப்பும் சேர்ந்து எலத்தூர் உப்பங்கழிகளை உருவாக்குகிறது.\n\nSection::::வள்ளிக்கட்டு காவு.\nவள்ளிக்கட்டு காவு என்பது எலத்தூருக்கு அருகிலுள்ள எடக்காராவின் ஒலெய்ன்மால் சிக்கிலோடில் சதுப்பு நிலத்தில் 27 ஏக்கர் பரப்பளவில் அமைந்துள்ள ஒரு புனித தோப்பு ஆகும். குரங்குகள், மயில்கள், காட்டுப்பன்றிகள், முள்ளம்பன்றிகள், காட்டு கோழிகள், பல்வேறு வகையான பட்டாம்பூச்சிகள் மற்றும் ஏராளமான மலர் இனங்களை இங்கே காணலாம். பட்டாம்பூச்சிகளின் வடிவத்தில் இலைகளைக் கொண்ட ஒரு வகை மூலிகை இங்கே உள்ளது.\n\n\nSection::::எலத்தூரின் துணை நகரங்கள்.\n•சுங்கம், அதானிக்கல் மற்றும் புத்தியங்கடி\n•பவங்காடு, புத்தூர் மற்றும் வெங்கலி \n•புதியானிராத்து மற்றும் அனந்தபுரம் \n•செட்டிக்குளம் மற்றும் சலத்நகர் \n•திருவாங்கூர் மற்றும் கொல்லம்கிராமம் \n•ஆனக்குளம், மூதாடி மற்றும் நந்திகிராமம் \n•கோரப்புழா, கட்டில்பீடிகா மற்றும் வெங்கலம் \n•வெட்டில்பாரா, பூக்காடு மற்றும் சேமஞ்சேரி \n"}
{"id": "224436", "url": "https://ta.wikipedia.org/wiki?curid=224436", "title": "பேப்பூர்", "text": "பேப்பூர்\n\nபேப்பூர் என்னும் ஊர் கேரளத்தின் கோழிக்கோடு மாவட்டத்தில் உள்ளது. பண்டு வைப்புரா, வடபறப்பநாடு என்றும் அழைக்கின்றனர். மலபார் பகுதியை தன் ஆட்சியின் கீழ் கொண்டு வந்ததால், இந்த ஊருக்கு “சுல்தான் பட்டணம்” என்று பெயர் வந்தது. இங்கு சிறிய துறைமுகம் உண்டு. துறைமுகத்தில். உரு என்று அழைக்கப்படுகிற கப்பல்களை தயாரிக்கின்றனர்.\n\nஇங்கு கேரளத்தின் நான்காவது நீண்ட ஆறான சாலியாறு பாய்கிறது.\n"}
{"id": "224441", "url": "https://ta.wikipedia.org/wiki?curid=224441", "title": "கருநாகப்பள்ளி", "text": "கருநாகப்பள்ளி\n\nகருநாகப்பள்ளி என்னும் நகரம், கேரளத்தின் கொல்லம் மாவட்டத்தில் உள்ளது. \nஇது ஆலப்புழா மாவட்டத்தில் உள்ள கருநாகப்பள்ளி வட்டத்திற்கு உட்பட்டது. இது 211.9 சதுர கிலோமீட்டர் பரப்பளவைக் கொண்டுள்ளது.\n\nகேரளத்தில் பள்ளி என்று அழைக்கப்பட்ட ஊர்கள் புத்த மதத்தைச் சார்ந்தவையாக இருந்தன.\nமைனாகப்பள்ளி, கார்த்திகப்பள்ளி உள்ளிட்ட ஊர்களும் முற்காலத்தில் புத்த சமய கோயில்களைக் கொண்டிருந்ததாகக் கருதுகின்றனர்.\n\nமுற்காலத்தில் ஆய் அரசரின் ஆட்சிக்கு உட்பட்டிருந்தது. \n\nகருநாகப்பள்ளியில் படநாயர்குளங்கரை மகாதேவர் கோயில் அமைந்துள்ளது. இங்கு பண்டாரத்துருத்து கிறிஸ்தவ தேவாலயம் உள்ளது. இதை போர்த்துகீசர் நிறுவியதாகக் கருதுகின்றனர்.\n"}
{"id": "224445", "url": "https://ta.wikipedia.org/wiki?curid=224445", "title": "குந்தமங்கலம்", "text": "குந்தமங்கலம்\n\nகுன்னமங்கலம் (குந்தமங்கலம்) என்னும் ஊர் கேரளத்தின் கோழிக்கோடு மாவட்டத்தில் உள்ளது. . முற்காலத்தில் மாக்கூட்டம் என்று அழைத்தனர். இங்கு மாமரங்கள் நிறைந்திருந்ததால் இப்பெயர் பெற்றது.\n\nகேரளத்தில் இந்தியன் இன்ஸ்டிட்யூட்டு ஆப் மேனேஜ்மென்ட் அமைந்துள்ள இடம் இது. இதே பெயரில் சட்டமன்றத் தொகுதியும் உள்ளது.\n\n"}
{"id": "224446", "url": "https://ta.wikipedia.org/wiki?curid=224446", "title": "மஞ்சேஸ்வரம் சட்டமன்றத் தொகுதி", "text": "மஞ்சேஸ்வரம் சட்டமன்றத் தொகுதி\n\nமஞ்சேஸ்வரம் சட்டமன்றத் தொகுதி கேரளத்தின் 140 தொகுதிகளில் ஒன்று. இது காசர்கோடு மாவட்டத்தில் காசர்கோடு வட்டத்திற்கு உட்பட்ட மஞ்சேஸ்வரம், வோர்க்காடி, மீஞ்சை, பைவளிகே, மங்கல்பாடி, கும்பளா, புத்திகே, என்மகஜே ஆகிய ஊராட்சிகளையும் கொண்டது‌.. இந்த தொகுதியின் தற்போதைய எம். எல். ஏ, பி. பி. அப்துல் ரசாக் ஆவார். இது பாராளுமன்றத் தேர்தலில் காசர்கோடு மக்களவைத் தொகுதிக்கு உட்படும். \n\n\n"}
{"id": "224447", "url": "https://ta.wikipedia.org/wiki?curid=224447", "title": "காசர்கோடு சட்டமன்றத் தொகுதி", "text": "காசர்கோடு சட்டமன்றத் தொகுதி\n\nகாசர்கோடு சட்டமன்றத் தொகுதி கேரளத்தின் காசர்கோடு மாவட்டத்தில் உள்ளது. இதனை கேரள சட்டசபையில் என். ஏ. நெல்லிக்குன்னு முன்னிறுத்துகிறார். காசர்கோடு நகராட்சியும், மொக்ரால் புத்தூர், மதூர் ஊராட்சி, பதியடுக்கை, கும்படாஜே, பேலூர், செங்களை, காறடுக்கை, முளியார் ஆகிய ஊராட்சிகளும், இந்த தொகுதிக்கு உட்பட்டவை. இந்த தொகுதி பாராளுமன்றத் தேர்தலில் காசர்கோடு மக்களவைத் தொகுதிக்கு உட்படும்.\n\n\n"}
{"id": "224448", "url": "https://ta.wikipedia.org/wiki?curid=224448", "title": "உதுமா சட்டமன்றத் தொகுதி", "text": "உதுமா சட்டமன்றத் தொகுதி\n\nஉதுமா சட்டமன்றத் தொகுதி, கேரளத்தின் 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.\n\nSection::::உட்பட்ட பகுதிகள்.\nஇது காசர்கோடு மாவட்டத்தில் காசர்கோடு வட்டத்திற்கு உட்பட்ட காசர்கோடு நகராட்சி, செம்மநாடு, தேலம்பாடி, பேடடுக்கை, முளியார், குற்றிக்கோல் ஆகிய ஊராட்சிகளும், ஹோஸ்துர்க் வட்டத்திற்கு உட்பட்ட பள்ளிக்கரை, புல்லூர்-பெரிய,உதுமா ஆகிய ஊராட்சிகளையும் கொண்டது. . சி.பி.ஐ.எம் கட்சியைச் சேர்ந்த கே. குஞ்ஞிராமன் 2011-ஆம் ஆண்டு தேர்தலில் வெற்றி பெற்றவர். .\n\n\n"}
{"id": "224449", "url": "https://ta.wikipedia.org/wiki?curid=224449", "title": "காஞ்ஞங்காடு சட்டமன்றத் தொகுதி", "text": "காஞ்ஞங்காடு சட்டமன்றத் தொகுதி\n\nகாஞ்ஞங்ஙாடு சட்டமன்றத் தொகுதி () கேரளத்தின் சட்டமன்றத்துக்கான 140 தொகுதிகளில் ஒன்று, இது காசர்கோடு மக்களவைத் தொகுதிக்கு உட்பட்டது.\n\nSection::::உட்பட்ட பகுதிகள்.\nஇது காசர்கோடு மாவட்டத்தில் உள்ள காஞ்ஞங்காடு நகராட்சியையும், அஜானூர், பளால், கள்ளார், கினானூர்-கரிந்தளம்,கோடோம்-பேளூர், மடிக்கை, பனத்தடி ஆகிய ஊராட்சிகளையும் கொண்டது. . 2008-ல் சட்டமன்ற மறுசீரமைப்பிற்குப் பின் எல்லைகள் மாற்றப்பட்டன..\n\n2011-ஆம் ஆண்டு நடைபெற்ற தேர்தலில் சி.பி.ஐ கட்சியைச் சேர்ந்த இ. சந்திரசேகரன் வெற்றி பெற்றார். \n\n\n"}
{"id": "224450", "url": "https://ta.wikipedia.org/wiki?curid=224450", "title": "ஜோசப் மோர்கன்", "text": "ஜோசப் மோர்கன்\n\nஜோசப் மோர்கன் (Joseph Morgan: பிறப்பு: 1981 மே 16) ஒரு இங்கிலாந் நாட்டு நடிகர் மற்றும் விளம்பர நடிகர் ஆவார். இவர் தி வாம்பயர் டைரீஸ், தி ஒரிஜினல் போன்ற தொலைக்காட்சித் தொடர்களில் நடித்ததன் மூலம் புகழ் பெற்ற நடிகர் ஆனார்.\n\nSection::::ஆரம்பகால வாழ்க்கை.\nமோர்கன் 16, மே, 1981ஆம் ஆண்டு இலண்டன், இங்கிலாந்தில் பிறந்தார்.\n\n"}
{"id": "224451", "url": "https://ta.wikipedia.org/wiki?curid=224451", "title": "கொடுவள்ளி", "text": "கொடுவள்ளி\n\nகொடுவள்ளி \"(Koduvally)\" இந்தியாவின் கேரள மாநிலத்திலுள்ள கோழிக்கோடு மாவட்டத்தில் உள்ள ஒரு நகராட்சி நகரமாகும். கோழிக்கோடு - வயநாடு தேசிய நெடுஞ்சாலை எண் 212 இல் கோழிக்கோடு நகரின் வடகிழக்கில் 21 கி.மீ. தொலைவில் இந்நகரம் அமைந்துள்ளது. கீழக்கோத், மாதாவூர், குன்னமங்கலம், ஓமசேரி, தாமரசேரி போன்றவை அருகிலுள்ள உள்ள உள்ளூர் கிராமங்களாகும் . மேற்கு திசையில் கடலில் பாயும் கொடுவள்ளி நதியின் பெயரும் இந்நகரத்திற்கான பெயருக்கு ஒரு காரணமாகிறது.\n\nSection::::வரலாறு.\nகொடுவள்ளி மற்றும் கோழிக்கோடு இடையேயான சாலை 1970 ஆம் ஆண்டுகளின் முற்பகுதியில் மேம்படுத்தப்பட்டு பின்னர் கொடுவள்ளி பாலம் கட்டப்பட்டது.\n\nSection::::அரசியல்.\nசுதந்திரப் போராட்டத்துடன் அதிகம் தொடர்பு கொண்டுள்ள வயநாடு என்ற மலைநாட்டிற்கு அருகில் கொடுவள்ளியும் அமைந்திருப்பதால் இப்பகுதிக்கும் தேசிய சுதந்திர இயக்கத்தில் முக்கியப் பங்கு இருக்கிறது.\n\nகொடுவள்ளி சட்டப்பேரவை தொகுதியில் பின்வரும் கிராமப் பஞ்சாயத்துகள் இடம்பெறுகின்றன. கீழக்கோத், மாதாவூர், நரிக்குன்னி, ஓமசேரி, கட்டிப்பாரா, தாமரசேரி மற்றும் கொடுவள்ளி நகராட்சி போன்ற பகுதிகள் கொடுவள்ளி சட்டப்பேரவை தொகுதியில் இடம்பிடித்துள்ள பகுதிகளாகும். கிராம பஞ்சாயத்தாக இருந்த கொடுவள்ளி 01.11.2015 முதல் கொடுவள்ளி நகராட்சியாக தரம் உயர்த்தப்பட்டது.\n\nஇந்தியன் யூனியன் முசுலீம் லீக் கட்சியின் தலைவர் வி.எம் உமர் கொடுவள்ளி சட்டமன்ற உறுப்பினராக உள்ளார். 2011 ஆம் ஆண்டு நடைபெற்ற சட்டமன்றத் தேர்தலில் இவர் இந்திய பொதுவுடமைக் கட்சியைச் சேர்ந்த எம் மெகபூப்பை 16000 வாக்குகள் வித்தியாசத்தில் தோற்கடித்தார்.தற்போதைய மக்களவை உறுப்பினர் (பாராளுமன்ற உறுப்பினர்) இ.அகமது 1977 ஆம் ஆண்டில் கொடுவள்ளி தொகுதியில் போட்டியிட்டார். சி. மோயின்குட்டி, சி. மம்முட்டி மற்றும் பி.டி.ஏ ரகீம் ஆகியோரும் கொடுவள்ளி சட்டமன்றத்திற்காக போட்டியிட்டனர். \nகொடுவள்ளி சட்டமன்ற தொகுதியின் வரலாறு ' கீழே கொடுக்கப்பட்டுள்ளது.\n\nSection::::அடையாளங்கள்.\nகொடுவள்ளி நகரத்தில் ஒரு சிறிய விளையாட்டரங்கம், பாரத மாநில வங்கியின் கிளை, பெடரல் வங்கி, கனரா வங்கி, அனைத்து வங்கிகளின் முன்பும் பணம் வழங்கும் இயந்திரங்கள், ஒரு காவல் நிலையம், கொடுவள்ளி முசுலீம் அனாதை இல்லம் , கே.எம்.ஓ கலை மற்றும் அறிவியல் கல்லூரி மற்றும் பீனிக்சு வலி மற்றும் நோய்த்தடுப்பு பராமரிப்பு சங்கம். ஆகியவை நகரத்தின் முக்கிய அடையாளங்களாக உள்ளன. கொடுவள்ளி நகருக்கு அருகில் பத்து கிலோமீட்டர் தொலைவுக்குள் இரயில் நிலையங்கள் ஏதுமில்லை.\n\nSection::::நகை கடைகள்.\nஒரு கிலோமீட்டர் குறுகிய இடைவெளியில் 100 நகை கடைகள் வைத்திருக்கும் நற்பெயர் கொடுவள்ளிக்கு உண்டு. இந்த சிறிய நகரம் முழு மாநிலத்திலும் ஆபரணங்களுக்கான மிகப்பெரிய சந்தையைக் கொண்டுள்ளது. இங்கு வரும் தங்கத்தில் பெரும்பாலானவை கறுப்பு சந்தை வழிகள் வழியாக விற்பனைக்கு வருகின்றன .\n\nSection::::கல்வி நிலையங்கள்.\nஉலகின் புகழ்பெற்ற தொழில்நுட்ப மற்றும் மேலாண்மை நிறுவனங்களை கொடுவள்ளி நகரம் குறுகிய தூரத்திற்குள் நகரின் மையத்தில் கொண்டுள்ளது.\n\n1.கொடுவள்ளி அரசு மேல்நிலைப்பள்ளி\n2.கொடுவள்ளி முசுலீம் அனாதை இல்ல மேல்நிலைப்பள்ளி (மலையாளம் வழி) \n3.கொடுவள்ளி முசுலீம் அனாதை இல்ல உயர்நிலைப்பள்ளி (ஆங்கிலம்) \n4.கொடுவள்ளி அரசு கலை மற்றும் அறிவியல் கல்லூரி \n5.கே.எம்.ஓ. கலை மற்றும் அறிவியல் கல்லூரி \n6.கே.எம்.ஓ தொழில்துறை பயிற்சி மையம் \n7.கொடுவள்ளி ஆசிரியர் கல்வி பள்ளி \n8.கொடுவள்ளி அரசு ஏ.எல்.பி பள்ளி (செரியா பள்ளி என்றும் அழைக்கப்படுகிறது)\n\nமேலும் பல தனியார் மற்றும் இணை நிறுவனங்கள்\n1.அரசு. உண்டு உறைவிட ஐ.டி.ஐ கொடுவள்ளி\n2.கிரசெண்டு ஆங்கில பள்ளி, களராந்திரி\n"}
{"id": "224454", "url": "https://ta.wikipedia.org/wiki?curid=224454", "title": "பின்னணி குரல் கலைஞர்கள்", "text": "பின்னணி குரல் கலைஞர்கள்\n\nபின்னணிக் குரல் கலைஞர்கள் திரைப்படத்துறையில் பணியாற்றும் பணியாளர்கள் ஆவர். நடிகர்களுக்கு மொழி தெரியாத போதும், குரல் வளம் இல்லாத போதும், பின்னணியில் இவர்கள் குரல் கொடுக்கின்றனர். மொழி, உச்சரிப்பு, சரிப்படாதபோதும், நடிப்பின்போது குரல் துல்லியத்திற்காகவும். பிறமொழி படைப்புகளை நமதாக்கும் நிமித்தமும், ஏற்கும் கதாபாத்திரங்களின் தன்மைக்கு பொலிவூட்டவும் கால்ஷீட் இல்லாமையை சரிக்காட்டவும் ஏற்படுத்தப்பட்டதே இத்துறை.\n\n"}
{"id": "224455", "url": "https://ta.wikipedia.org/wiki?curid=224455", "title": "கயலா எவேல்", "text": "கயலா எவேல்\n\nகயலா எவேல் (Kayla Ewell பிறப்பு: ஆகஸ்ட் 27, 1985) ஒரு அமெரிக்க நாட்டு நடிகை. இவர் தி வாம்பயர் டைரீஸ் என்ற தொலைக்காட்சி தொடரில் விக்கி டோனோவன் என்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார்.\n\n"}
{"id": "224456", "url": "https://ta.wikipedia.org/wiki?curid=224456", "title": "திருவம்பாடி", "text": "திருவம்பாடி\n\nதிருவம்பாடி என்னும் ஊர் கேரளத்தின் கோழிக்கோடு மாவட்டத்தில் உள்ளது. \nஇங்கு பல அருவிகள் உள்ளன. சாலியாறின் துணை ஆறான இருவஞ்ஞிப்புழை, திருவம்பாடிக்கு அருகில் பாய்கிறது. ரப்பர், தென்னை ஆகியவற்றைப் பயிரிடுகின்றனர்.\n\nSection::::போக்குவரத்து.\nகோழிக்கோடு நகரத்தில் இருந்து 35 கிலோமீட்டர் பயணித்தால் திருவம்பாடியை அடையலாம்.\nகோழிக்கோடு, முக்கம், கொடுவள்ளி, தாமரசேரி, கூடரஞ்ஞி, கோடஞ்சேரி, ஆனக்காம்பொயில் ஆகிய ஊர்களில் இருந்து நிறைய பேருந்துகள் இயக்கப்படுகின்றன.\n\n"}
{"id": "224457", "url": "https://ta.wikipedia.org/wiki?curid=224457", "title": "கொண்டோட்டி", "text": "கொண்டோட்டி\n\nகொண்டோட்டி என்னும் ஊர் கேரளத்தின் மலப்புறம் மாவட்டத்தில் உள்ளது. இது மஞ்சேரிக்கு 18 கிலோமீட்டர் மேற்கில் அமைந்துள்ளது. பழையங்காடி மசூதி இங்குள்ளது. இங்கிருந்து 2 கிலோமீட்டர் தொலைவில் கோழிக்கோடு பன்னாட்டு வானூர்தி நிலையம் அமைந்துள்ளது. கோழிக்கோடு பன்னாட்டு வானூர்தி நிலையம் அமைந்துள்ள இடம் கொண்டோட்டி ஊராட்சிக்கு உட்பட்டது. கோழிக்கோடு - பாலக்காடு தேசிய நெடுஞ்சாலை -213, கொண்டோட்டி வழியாக செல்கிறது.\n"}
{"id": "224462", "url": "https://ta.wikipedia.org/wiki?curid=224462", "title": "மஞ்சேரி", "text": "மஞ்சேரி\n\nமஞ்சேரி என்னும் ஊர் கேரளத்தின் மலப்புறம் மாவட்டத்தில் அமைந்துள்ளது. மலப்புறம் மாவட்டத்தில் உள்ள முக்கியமான வியாபாரத் தலங்களில் ஒன்று. இது ஏறநாடு வட்டத்திற்கு உட்பட்டது. இந்த வட்டத்தின் தலைமையகம் மஞ்சேரியில் உள்ளது.\n"}
{"id": "224464", "url": "https://ta.wikipedia.org/wiki?curid=224464", "title": "ஸ்ரீதட்சிணாமூர்த்தி ஸ்தோத்திரம்", "text": "ஸ்ரீதட்சிணாமூர்த்தி ஸ்தோத்திரம்\n\nஸ்ரீதட்சிணாமூர்த்தி ஸ்தோத்திரம் ஆதிசங்கரர் அருளிய ஸ்தோத்திரம். ஆதிசங்கரரின் சீடர் சுரேஸ்வராச்சாரியார் ஸ்ரீதட்சிணாமூர்த்தி ஸ்தோத்திரத்திற்கு விளக்கவுரை இயற்றியுள்ளார்.\nஆதி குரு தட்சிணாமூர்த்தியை துதிப்பது போல் அமைந்துள்ளன இந்தப்பாடல்கள்.\n\nஸ்ரீதட்சிணாமூர்த்தி ஸ்தோத்திரப் பாடல்களை பாடுவதும், சிந்திப்பதும் ஓர் ஆன்மீக தியானம் என்று பத்தாவது பாடலில் கூறப்பட்டுள்ளது.\n\nஅத்வைத வேதாந்தத்தின் விளக்கம் இந்த துதிப்பாடல்களில் மறைந்துள்ளது என்று கூறப்படுகிறது.\n\n"}
{"id": "224465", "url": "https://ta.wikipedia.org/wiki?curid=224465", "title": "வேங்கரா", "text": "வேங்கரா\n\nவேங்கரா (வேங்கரை) என்னும் ஊர் கேரளத்தின் மலப்புறம் மாவட்டத்தில் உள்ளது. இதைச் சுற்றி கொண்டோட்டி, செம்மாடு, மலப்புறம், கோட்டக்கல் ஆகிய ஊர்கள் உள்ளன.\n\nமலப்புறத்தில் தொடங்கும் சாலை வேங்கரை வழியாக, கூரியாடு கக்காடு 17-ஆம் தேசிய நெடுஞ்சாலையைக் கடந்து மம்புறம் செம்மாடு வழியாக பரப்பனங்காடியில் முடிகிறது. கோழிக்கோ‍டில்இருந்து வேங்கரைக்கு பேருந்துகள் இயக்கப்படுகின்றன. அந்த பேருந்துகள் தேசிய நெடுஞ்சாலையில் வந்து செம்மாடு வழியாக வேங்கரைக்கு வந்தடைகின்றன. அதுபோல் கொளப்புறம் குன்னும்‌புறம், அச்சனம்பலம், சேறூர் வழியாகவும் வேங்கரைக்கு வரும் பேருந்துகளும் உள்ளன. திரூரில் இருந்தும் வேங்கரைக்கு பேருந்துகள் உள்ளன. இவை எடரிக்கோடு, கோட்டக்கல் வழியாக வேங்கரையை அடைகின்றன.\n"}
{"id": "224468", "url": "https://ta.wikipedia.org/wiki?curid=224468", "title": "பாகாஜதீன்", "text": "பாகாஜதீன்\n\nபுரட்சித் தளபதி பாகாஜதீன் (1879-1915) இந்திய விடுதலைக்காக போராடியவர்களில் மிகவும் குறிப்பிடத்தக்கவர். வீரம் மிக்கவர்.\n\nSection::::இளமைக் காலம்.\nஇவர் 1879 டிசம்பர் 5 ஆம் தேதி உமேஷ் சந்திர முதர்ஜி தம்பதியினருக்கு மகனாகப் பிறந்தார். இவரது இயற்பெயர் ஜதீந்திர நாத் முகர்ஜி.\n\nஇளம் வயதிலேயே, வங்காள மாநிலம் நாதியா மாவட்டத்தின் கோயா கிராமத்தில் உள்ள கோடுய் நதிக்கரைப் புதரில் மறைந்திருந்த ஒன்பது அடி நீள வங்கப் புலி இவர் மீது பாய்ந்தது. இருபது நிமிடம் அதனுடன் போராடி சிறு கத்தியின் உதவியுடன் அதனைக் கொன்றதோடு புலி கடிபட்ட காலை வெட்ட வேண்டும் என்று மருத்துவர் கூறியதற்கு சம்மதிக்காமல் மனோபலத்தால் குணமடைந்தார்.\n\nஇந்நிகழ்ச்சிக்குப் பின்னர் ’புலியைக் கொன்றவன்’ என்ற பொருளில் பாகா ஜதீன் என்று மக்கள் இவரை அழைத்தனர்.\n\nராஷ்பிகாரி போஸ் போன்ற தலைவர்களின் பேச்சுக்கள் , கதர்க்கட்சி வீரர்களின் போராட்டங்கள், சுவாமி விவேகானந்தரின் கொள்கை முழக்கங்கள் போன்றவற்றால் ஈர்க்கப்பட்ட ஜதீன் அரவிந்தரின் இயக்கத்தில் அவருக்கு வலது கரமாக செயல்பட்டார். அதன்பின் அனுசீலன் சமிதி என்ற புரட்சி இயக்கத்தை உருவாக்கி செயல்பட்டார்.\n\nதாம் சம்பந்தப்படாத வழக்கில் சிக்கவைக்கப்பட்டு ஓராண்டு சிறையில் சித்திரவதை அனுபவித்த பின்னர் 1911 பிப்ரவரி 21 இல் விடுதலையாகி வெளியே வந்தார்.\n\nடார்ஜிலிங்கிற்கு ரயிலில் பயணம் செய்து கொண்டிருந்த போது, ஒரு முதியவருக்கு குடிக்க தண்ணீர் கேட்டு தவித்துக்கொண்டிருந்ததை கண்டு அவருக்கு அடுத்த நிலையத்தில் தன்னிடமிருந்த பாத்திரத்தில் தண்ணீர் கொண்டு வந்தார். அப்போது சிறிது நீர் மற்றவர்களை கேலி செய்து கொண்திருந்த ஆங்கிலேய இராணுவ அதிகாரிகள் நால்வரில் ஒருவர் மேல் சிந்த அந்த அதிகாரி தடியார் ஜதீனை அடித்தார். அதை பொருட்படுத்தாமல் பெரியவரிடம் சென்று அருந்துவதற்கு தண்ணீரைக் கொடுத்துவிட்டு கீழே இறங்கி தன்னை அடித்த அதிகாரியின் கையை முறுக்கினார். அவருக்கு உதவ வந்த மற்ற மூன்று அதிகாரிகளும் இவர் ஒருவராலேயே அடித்து துவம்சம் செய்யப்பட்டு நடைபாதையிலேயே துவண்டு விழுந்தனர்.\n\nஇதன் காரணமாக தொடரப்பட்ட வழக்கில், ஆங்கிலேய நீதிபதி ஒரே ஓர் இந்தியன் நான்கு ஆங்கிலேயரை அடக்கினார் என்ற செய்தி வெளியே தெரிந்தால் இந்தியர்களுக்கு தன்னம்பிக்கையும் துணிவும், ஆங்கிலேயருக்கு இந்தியர் மேல் அச்சமும்,அவமானமும் ஏற்படும் என்று உணர்ந்து வழக்கை தள்ளுபடி செய்தார்.\n\n"}
{"id": "224469", "url": "https://ta.wikipedia.org/wiki?curid=224469", "title": "மலேசியா எயர்லைன்சு விமானம் 17", "text": "மலேசியா எயர்லைன்சு விமானம் 17\n\nமலேசியா ஏர்லைன்சு விமானம் 17 (\"Malaysia Airlines Flight 17\", எம்எச்17 (\"MH17\"/\"MAS17\") என்பது ஆம்ஸ்டர்டாமில் இருந்து கோலாலம்பூர் நோக்கி சென்றுகொண்டிருக்கையில், 2014 சூலை 17 இல், விபத்துக்குள்ளாகி வீழ்ந்து நொறுங்கிய மலேசிய நாட்டு வானூர்தி ஆகும். போயிங் 777 ரக விமானம் உக்ரைனின் தோனெத்ஸ்க் வட்டாரத்தில் கிராபோவ் நகருக்கு அண்மையில் உருசிய எல்லையில் இருந்து கிட்டத்தட்ட 40 கிமீ தொலைவில் வீழ்ந்தது. விமானத்தில் பயணம் செய்த அனைத்து 283 பயணிகளும், 15 பணியாளர்களும் உயிரிழந்தனர்.\n\nஉக்ரைனில் உருசிய-சார்புக் கிளர்ச்சியாளர்களுக்கும், அரசுப் படையினருக்கும் இடையில் இடம்பெற்று வரும் போர்ப் பகுதியிலேயே விமானம் வீழ்ந்துள்ளது. அமெரிக்கப் புலனாய்வுத்துறை அறிக்கைகளின் படி, இவ்விமானம் ஏவுகணைத் தாக்குதலுக்கு உள்ளாகியதாகக் கூறப்படுகிறது. ஆனாலும், யார் இதனைச் சுட்டு வீழ்த்தினார்கள் என்பது உறுதிப்படுத்தப்படவில்லை. உக்ரைனியப் பிரச்சினையில் உருசியா சம்பந்தப்பட்டிருப்பதால் அதன் மீது அமெரிக்கா பல பொருளாதாரத் தடைகளை அறிவித்த அடுத்த நாள் விமானம் சுட்டு வீழ்த்தப்பட்டுள்ளது.\n\nவிமானம் 10,000 மீட்டர் உயரத்தில் வைத்து பூக் நில வான் ஏவுகணை மூலம் சுட்டு வீழ்த்தப்பட்டிருப்பதாக உக்ரைனின் உட்துறை அமைச்சு அறிவித்தது. உக்ரைனிய அரசுத்தலைவர் பெத்ரோ பொரொசென்கோ இதனை ஒரு \"பயங்கரவாதத் தாக்குதல்\" எனக் கூறியுள்ளார். உக்ரைனியப் படையினரே விமானத்தை சுட்டு வீழ்த்தினர் என கிளர்ச்சியாளர்கள் குற்றம் சுமத்தினர். தாம் ஒரு பயணிகள் விமானத்தை சுட்டு வீழ்த்தியதாக கிளர்ச்சியாளர்கள் இருவர் தமக்குள் தொலைபேசியில் உரையாடியதைத் தமது புலனாய்வுப் பிரிவு ஒட்டுக் கேட்டதாக உக்ரைனிய அரசு அறிவித்தது.\n\n11 செப்டம்பர் 2001 தாக்குதலுக்குப் பிறகு நடந்த மிகவும் மோசமான வானூர்தித் தொடர்பான தாக்குதலாக இந்நிகழ்வு கருதப்படுகிறது.\n\nSection::::விமானம் வீழ்ந்து நொறுங்கிய விவரம்.\nநெதர்லாந்தின் தலைநகர் ஆம்ஸ்டர்டாமிலிருந்து மலேசியத் தலைநகர் கோலாலம்பூருக்கு சூலை 17, 2014 அன்று 12:15 (நெதர்லாந்து நேரம்) மணியளவில் விமானம் புறப்பட்டது. பயண அட்டவணைப்படி இவ்விமானம் காலை 06:10 (மலேசிய நேரம்) மணியளவில் கோலாலம்பூர் சென்று சேரவேண்டும். ஆனால் 17:15 (உக்ரைன் நேரம்) மணியளவில் கிழக்கு உக்ரேனின் வான்வெளிப் பகுதியில் விமானம் எரிந்து விழுந்தது. கடைசித் தொடர்பின்போது விமானம் 10,000 மீட்டர் உயரத்தில் பறந்துள்ளது.\n\nSection::::பயணிகள் மற்றும் பணிக்குழுவினர்.\nவிமானத்தில் பயணம் செய்த அனைத்து 283 பயணிகளும், 15 மலேசியப் பணியாளர்களும் உயிரிழந்தனர். இவர்களில் 192 பேர் நெதர்லாந்து நாட்டவர். சூலை 19 இல் அனைத்து 298 பேரினதும் விபரங்களை மலேசியா ஏர்லைன்சு நிறுவனம் வெளியிட்டது.\n\nஆத்திரேலியாவின் மெல்பேர்ண் நகரில் நடைபெறும் 20வது பன்னாட்டு எயிட்சுக் மாநாட்டில் கலந்து கொள்ளவென விமானத்தில் போய்க்கொண்டிருந்த கிட்டத்தட்ட 100 எயிட்சு வல்லுநர்களும், பன்னாட்டு எயிட்சு நிறுவனத்தின் முன்னாள் தலைவர் ஜோயிப் லாங்கேயும் இதில் கொல்லப்பட்டனர். இவர்களுடன் டச்சு மேலவை உறுப்பினர் வெல்லெம் விட்டெவீன், ஆத்திரேலிய எழுத்தாளர் லியாம் டேவிசன், மலேசியத் தமிழ் நடிகை சுபா ஜெய், மலேசியப் பிரதமர் நஜீப் துன் ரசாக்கின் பாட்டியார் சிறீ சித்த அமீரா ஆகியோரும் இறந்த பிரபலங்களில் அடங்குவர்.\n\n\n\n"}
{"id": "224470", "url": "https://ta.wikipedia.org/wiki?curid=224470", "title": "தமிழ்நாடு அரசு ஊழியருக்கான நடத்தை விதிகள்", "text": "தமிழ்நாடு அரசு ஊழியருக்கான நடத்தை விதிகள்\n\nதமிழ்நாடு அரசு ஊழியர் நடத்தை விதிகள் (Tamilnadu Government Servants` Conduct Rules) என்பது தமிழ்நாடு அரசு மற்றும் அரசு சார்ந்த நிறுவனங்களில் பணிபுரியும் ஊழியர்கள், ஆசிரியர்கள், சீருடை பணியாளர்கள் மற்றும் அரசு உதவி பெறும் கல்விக்கூட ஆசிரியர்கள் மற்றும், ஊழியர்களின் சட்ட பூர்வமான குடும்ப உறுப்பினர்களை வகைப்படுத்தல், அசையும் மற்றும் அசையா சொத்துகள் வாங்குதல் மற்றும் விற்பனை செய்தல், கூட்டுறவு சங்கங்களில் பங்கேற்றல், அரசு தொடர்பற்ற தனிப்பட்ட தொழில் அல்லது வேலை செய்தல், ஏலச் சீட்டு கட்டுதல், வரதட்சனை, கொடை, பரிசுகள் வாங்குதல், பணியில் இருக்கும் போது உயர்கல்வி பயிலல், வெளிநாடுகளுக்குச் செல்ல கடவுச் சீட்டு வாங்குதல், . அலுவல் நேரங்களில் ஆர்ப்பாட்டம் (Demonstration) செய்தல், சங்க சந்தா வசூலித்தல், முதலீடுகள் செய்தல் மற்றும் கடன் வாங்குதல்; கொடுத்தல், வேலை நிறுத்தத்தில் பங்கெடுத்தல், அரசியல் கட்சியில் சேர்தல் மற்றும் தேர்தலில் பங்கெடுத்தல், சாதி சங்கங்களில் உறுப்பினராதல், இருதார திருமனம் புரிதல், பாலியல் வன்கொடுமையில் ஈடுபடல், போதைதரும் மருந்துகள்/பானங்கள் அருந்துதல், அரசியல் கட்சிகள் மற்றும் இந்திய இறையாண்மைக்கு எதிரான இயக்கங்களில் நேரடியாகவோ அல்லது மறைமுகமாகவோ பங்கெடுத்தல் போன்றவைகள் குறித்தான நடத்தை விதிகள் விரிவாக அரசு ஊழியர்கள், ஆசிரியர்கள் மற்றும் சீருடை பணியாளர்களுக்கு அறிவுறுத்தப்படுகிறது.. \n\n\nSection::::அரசுக்கு சமர்ப்பிக்க வேண்டிய அறிக்கைகள்.\nஅரசு ஊழியர்கள் தங்களின் அசையும்; அசையாச் சொத்துகள், நகைகள், செலுத்திய காப்பீட்டு கட்டணங்கள், வங்கி வைப்புகள், சேமநல நிதி (Provident Fund), கடன்களும் பொறுப்புகளும் (Loans and Liabilities) குறித்தான முழு விவரங்கள், முதன் முதலில் அரசுப் பணியில் சேர்ந்தவுடனும், பின் ஐந்து ஆண்டுகளுக்கு ஒரு முறையும், பின் அரசுப் பணியிலிருந்து ஓய்வு பெறுவதற்கு ஒராண்டு முன்னரும் குறிப்பிட்ட படிவங்களில் தங்களது சொத்து-பொறுப்பு பட்டியல்களை (Assets and Liabilities Statements) அரசுக்கு சமர்ப்பிக்க வேண்டும்..\n\nSection::::தண்டனைகள்.\nஅரசு ஊழியர் நடத்தை விதிகளை மீறி செயல்படும் ஊழியர்கள் மீது துறை சார்ந்த (Departmental Action) நடவடிக்கை எடுத்து உரிய தண்டனைகள் வழங்கப்படும்.\n\n"}
{"id": "224471", "url": "https://ta.wikipedia.org/wiki?curid=224471", "title": "ஜங்க்ப்ராவ் பார்க்", "text": "ஜங்க்ப்ராவ் பார்க்\n\nஜங்க்ப்ராவ் பார்க் (Jungfrau Park) சுவிட்சர்லாந்திலுள்ள இண்டர்லகேனில், அமைந்துள்ள ஒரு சுற்றுலாத்தலமாகும். இது 2003ஆம் ஆண்டு துவங்கப்பட்டது. சில தடைகள் காரணமாக 2006ஆம் ஆண்டு மூடப்பட்டது. மே 16, 2009ஆம் ஆண்டு புதுப் பொலிவுடன் மறுபடியும் துவங்கப்பட்டது. இந்த சுற்றுலாத்தலம் கோடைகால பருவங்களில் மட்டும் திறக்கப்படும்.\n\n"}
{"id": "224473", "url": "https://ta.wikipedia.org/wiki?curid=224473", "title": "குணரத்தினம் அம்மையார்", "text": "குணரத்தினம் அம்மையார்\n\nகுணரத்தினம் அம்மையார் (1906-1999) தென்னாப்பிரிக்க அரசியல், சமூக, பொருளாதார உரிமைப் போராட்டங்களில் பங்கு கொண்ட பெண்மணி ஆவார். பெண்களின் கல்வி, சுதந்திரம் அகியவற்றில் அக்கறை காட்டியவர். மருத்துவராகப் பணி புரிந்தவர். கேசவலு குணரத்தினம் நாயுடு என்பது இவரது முழுப்பெயர் ஆகும். இருப்பினும் இப்பெயரில் சாதி அடையாளம் உள்ளதால் தம் பெயரைச் சுருக்கமாக டாக்டர் குணம் என்று அமைத்துக் கொண்டார்.\n\nSection::::பிறப்பும் படிப்பும்.\nஇவருடைய தந்தையார் ஆர்.கே.நாயுடு மயிலாடுதுறையில் பிறந்தவர். தாயார் தங்கச்சி நாயுடுவின் குடும்பம் மொரீசியசில் குடியேறியிருந்தது.டாக்டர் குணம் டர்பன் என்னும் ஊரில் பிறந்தார். ஆங்கிலப் பள்ளியில் சேர்வதற்கு முன் சத்திய ஞான சபை என்னும் பள்ளியில் தமிழ் படித்தார். இளம் அகவையிலேயே கூர்த்த மதியும் துணிவும் கொண்டு வளர்ந்தார். மருத்துவக் கல்வி பயில ஆசைப்பட்டார். அந்தக் காலத்தில் இந்தியப் பெண்களுக்கு மருத்துவக் கல்வி வசதி தென்னாப்பிரிக்காவில் இல்லை. எனவே 1928 இல் எடின்பர்க்கு பல்கலைக் கழகத்தில் சேர்ந்து மருத்துவப் படிப்பைப் பயின்றார்.எடின்பர்க்கில் படித்த காலத்தில் நோபல் பரிசு பெற்ற அறிஞர் சி.வி.ராமன், 'சில்வர் டங்' சீனிவாச சாத்திரி ஆகியோரைச் சந்திக்கும் வாய்ப்புகள் இவருக்குக் கிடைத்தன.\n\nSection::::பொதுப் பணி.\nமருத்துவப் படிப்பு முடித்து 1936 ஆம் ஆண்டில் தாயகம் திரும்பிய டாக்டர் குணம் மருத்துவத் தொழிலைத் தொடங்கினார். அக்காலத்தில் நேட்டாலில் வாழ்ந்து வந்த இந்தியர்களுக்குக் கல்வி உரிமைகள் இல்லை. வேலை வாய்ப்புகள் தரப்படவில்லை. குழந்தைகளுக்குச் சத்துணவு இல்லை. இத்தகைய சூழலில் நேட்டால் இந்தியக் காங்கிரசு தொடங்கப் பட்டது. டாக்டர் குணம் இக்கட்சியில் சேர்ந்து பணியாற்றினார். நேட்டால் இந்தியக் காங்கிரசின் துணைத்தலைவராகத் தேர்ந்தெடுக்கப்பட்டார். நேட்டால் இந்தியக் காங்கிரசின் அமைப்பு நெறிகளின்படி பெண்களுக்கு வாக்குரிமை வழங்கப்படவில்லை. பின்னர் பெண்களுக்கு முழு உறுப்பினர் தகுதி வழங்கப்பட்டது.\n\nSection::::போராட்டங்கள்.\nதென்னாப்பிரிக்க அரசின் இனவெறிக் கொள்கையால் கருப்பு இனமக்களும் இந்தியர்களும் மிகுந்த துன்பத்திற்கு ஆளாயினர். நிலவுடைமை மற்றும் பிரதிநிதித்துவச் சட்டத்தைக் கொண்டு வந்த தென்னாப்பிரிக்க அரசு இந்தியர்களைத் தனிச்சேரிகளில் ஒதுக்கி வைக்க முடிவு செய்தது. இச்சட்டத்திற்கு எதிராகப் போராட மக்கள் திரண்டனர். அணி அணியாகப் போராட்டத்தில் கலந்து கொண்டனர். இப்போராட்டத்தில் \nடாக்டர் குணம் முன்னணியில் இருந்து போராடினார். 1946 ஆம் ஆண்டு சூன் திங்களில் இவர் சிறைப்படுத்தப்பட்டார்.இப்போராட்டக் காலத்தில் ஜி எம் நாயக்கர், டாக்டர் யூசுப் டாடு போன்ற தலைவர்களுடன் டாக்டர் குணம் தொடர்பு கொண்டார். தென்னாப்பிரிக்க அரசின்\nஅடக்குமுறைகளினால் பல முறை சிறைக்குச் சென்றார்.\n\nSection::::பிற பணிகள்.\nஅரசியல் போராட்டங்கள் மட்டுமல்லாது பெண்களின் கல்விக்கும் உரிமைகளுக்கும் பாடுபட்டார். ஊனமுற்றோர் நலத்திற்கு ஆவன செய்தார். செஞ்சிலுவை சங்கச் செயல்பாடுகளில் ஈடுபட்டார். திருமணங்களுக்கு ஆடம்பரமாகச் செலவு செய்வதைக் கண்டித்தார். குழந்தைகள் வளர்ச்சி பராமரிப்பு ஆகியவற்றில் கவனம் செலுத்தினார்.\n\nSection::::இறுதிக் காலம்.\n1970 ஆம் ஆண்டில் இலண்டனுக்குச் சென்றார். ஆத்திரேலியாவிலும் சிம்பாப்வே நாட்டிலும் சில ஆண்டுகள் வாழ்ந்தார். 1990 ஆம் ஆண்டில் தென்னாப்பிரிக்காவுக்குத் திரும்பினார். 1994 இல் நடந்த சனநாயகத் தேர்தலில் பங்கு கொண்டார். தம் வாக்குரிமையைப் பயன்படுத்தினார். 1999 ஆம் ஆண்டில் காலமானார்.\n\n"}
{"id": "224475", "url": "https://ta.wikipedia.org/wiki?curid=224475", "title": "வள்ளிக்குன்னு ஊராட்சி", "text": "வள்ளிக்குன்னு ஊராட்சி\n\nவள்ளிக்குன்னு (வள்ளிக்குன்று) ஊராட்சி கேரளத்தின் மலப்புறம் மாவட்டத்தில் உள்ளது. அரியல்லூர், வள்ளிக்குன்னு ஆகிய ஊர்கள் இந்த ஊராட்சிக்கு உட்பட்டன. வடக்கில் கடலுண்டியும், கிழக்கில் சேலேம்பிராவும், தேஞ்ஞிப்பலமும், மூன்னியூரும், தெற்கில் பரப்பனங்காடியும் உள்ளன. மேற்கில் அரபிக்கடல் பரந்து விரிந்திருக்கிறது. இது 25.14 சதுர கிலோமீட்டர் பரப்பளவைக் கொண்டது. இங்கு 35,517 மக்கள் வாழ்கின்றனர். இவர்களில் 88.41 சதவீதம் பேர் கல்வியறிவு பெற்றுள்ளனர்.\n\nSection::::போக்குவரத்து.\nஷொர்ணூர் - மங்களூர் ரயில் இந்த ஊரின் வழியாக செல்கிறது. கோழிக்கோட்டில் தொடங்கி கோட்டக்கடவு வழியாக பரப்பனங்காடியிக்கு போகும் பேருந்துகளும் வள்ளிக்குன்னில் நிற்கின்றன.\n\n\n\n"}
{"id": "224476", "url": "https://ta.wikipedia.org/wiki?curid=224476", "title": "திரூரங்காடி", "text": "திரூரங்காடி\n\nதிரூரங்காடி என்னும் ஊர், கேரளத்தின் மலப்புறம் மாவட்டத்தில் உள்ளது. இந்த ஊரை உள்ளடக்கிய ஊராட்சியும் இதே பெயரில் அழைக்கப்படுகிறது. \nஇங்கு முஸ்லிம் மக்கள் அதிகளவில் வசிக்கின்றனர். திரூரங்காடி ஊராட்சிக்கு உட்பட்ட கக்காடு வழியாக தேசிய நெடுஞ்சாலை செல்கிறது.\n\n"}
{"id": "224479", "url": "https://ta.wikipedia.org/wiki?curid=224479", "title": "தானூர்", "text": "தானூர்\n\nதானூர் என்னும் ஊர், கேரளத்தின் மலப்புறம் மாவட்டத்தில் உள்ளது. இங்கு ரயில் நிலையம் உள்ளது. முன்னர், போர்த்துக்கேயர் ஆட்சிக்கு உட்பட்டிருந்தது. இது திரூர் வட்டத்தில், தானூர் மண்டலத்திற்கு உட்பட்டது. இந்த ஊராட்சி தானூர், பரியாபுரம் ஆகிய ஊர்களை உள்ளடக்கியது. இது 19.49 சதுரகிலோமீட்டர் பரப்பளவைக் கொண்டது.\nவடக்கில் பரப்பனங்காடி ஊராட்சியும், தெற்கில் தானாளூர், ஒழூர் ஊராட்சிகளும், மேற்கில் அரபிகடலும், கிழக்கில் நன்னம்பிரா, ஒழூர் ஊராட்சிகளும் உள்ளன.\nதான்னி மரங்கள் அதிகமாக இருந்த இடம் என்பதால் தான்னியூர் என்று பெயர் பெற்றது. பின்னர் மருவி தானூர் என்றானது.\n\n"}
{"id": "224482", "url": "https://ta.wikipedia.org/wiki?curid=224482", "title": "கிளைடு ஆறு", "text": "கிளைடு ஆறு\n\nகிளைடு ஆறு (\"River Clyde\", )இசுக்கொட்லாந்திலுள்ள ஓர் ஆறு ஆகும். ஐக்கிய இராச்சியத்தில் உள்ள நீளமான ஆறுகளில் ஒன்பதாகவும் இசுக்கொட்லாந்தில் மூன்றாவதாகவும் உள்ளது. இது கிளாஸ்கோ நகரத்தின் வழியாகச் செல்கிறது. பிரித்தானியப் பேரரசில் கப்பல் கட்டுவதற்கும் வணிகத்திற்கும் இது முதன்மையான ஆறாக விளங்கியது.\n\nபுதிய தொழிற்புரட்சி சார்ந்த காலத்தையும் தற்கால உலகையும் விவரிக்க விரும்பிய ஜான் அட்கின்சன் கிரிம்ஷா, ஜேம்ஸ் கே போன்ற கலைஞர்களுக்கு கிளைடு ஆறு ஓர் அகத்தூண்டலாக அமைந்தது. \n"}
{"id": "224484", "url": "https://ta.wikipedia.org/wiki?curid=224484", "title": "காட்டாக்கடை", "text": "காட்டாக்கடை\n\nகாட்டாக்கடை என்னும் நகரம், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரம் - நெய்யாறு அணை சாலையில், திருவனந்தபுரம் நகரத்தில் இருந்து 18 கிலோமீட்டர் வடகிழக்கில் அமைந்துள்ளது.\n\nஇங்கே கேரள அரசுப் பேருந்துகள் இயக்கப்படுகின்றன. நெய்யாற்றிங்கரை, நெடுமங்காடு ஆகிய ஊர்களுக்கு பேருந்துகள் சென்று வருகின்றன. வான்வழிப் போக்குவரத்திற்கு அருகில் உள்ள திருவனந்தபுரம் பன்னாட்டு வானூர்தி நிலையம் செல்ல வேண்டும்.\n\n"}
{"id": "224488", "url": "https://ta.wikipedia.org/wiki?curid=224488", "title": "பாறசாலை", "text": "பாறசாலை\n\nபாறசாலை என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது பாறசாலை மண்டலத்திற்கு உட்பட்டது. இது 20.02 ச.கி.மீ பரப்பளவைக் கொண்டது. கேரளத்தின் தெற்கில், தமிழ் நாட்டை ஒட்டியுள்ளது. இங்கு 45,710 மக்கள் வாழ்கின்றனர். இவர்களில் கல்வியறிவு பெற்றவர்கள் 89.23 சதவீதம் பேர் ஆவர்.\n\n\n"}
{"id": "224489", "url": "https://ta.wikipedia.org/wiki?curid=224489", "title": "அருவிக்கரை", "text": "அருவிக்கரை\n\nஅருவிக்கரை (அருவிக்கரா) என்னும் ஊர், கேரளத்தின் திருவனந்தபுரம் மாவட்டத்தில் நெடுமங்காடு வட்டத்தில் உள்ளது. இது வெள்ளநாடு மண்டலத்திற்கு உட்பட்டது. \n\nSection::::வாணிஜ்ய-கதாகத ப்ராதான்யம்.\nநெடுமங்ஙாட்-அருவிக்கர-வட்டியூர்க்காவ்-திருவனந்தபுரம் றூட்டியோடியிருன்ன ஒரு ஸ்வகார்ய பஸ்ஸு மாத்ரமாண் கதாகதத்தினுள்ள ஏகமார்க்கம். ஸம்பன்னர் குதிரயெ பூட்டிய விñுவïியும் உபயோகிச்சுவன்னு. செறியகொண்ணி மேகலயிலுள்ளவர்க்க அருவிக்கரயுமாயி பந்தப்பெடுன்னதினு பணிதீர்த்த சாணிச்சð பாலவும் பி. வெல்லிங்ங்டண் மந்த்ரியாயிருன்ன காலத்து பணிதீர்த்த அருவிக்கரபாலவும் அருவிக்கரக்கார்க்கு மறக்கானாவாத்ததாண். \n\nSection::::நிலப்பரப்பு.\nகுன்றுகளும், சமதளப் பகுதிகளையும், மலைச் சரிவுகளையும், தாழ்வான பகுதிகளையும் கொண்டது.\nஇங்கு ஆறுகளும் குளங்களும் உள்ளன.\n\nSection::::வழிபாட்டுத் தலங்கள்.\nஅருவிக்கரை பகவதி கோயில், இடமண் சிவன் கோயில், இறயங்கோடு மகா விஷ்ணு கோயில், பகவதிபுரம், கரியங்குளம் தேவி கோயில், பொந்தன்பாரை சாந்திநகர், வெம்பனூர், பாறக்கோணம் ஆகிய ஊர்களில் கிறிஸ்தவ தேவாலயங்களும், அழிக்கோடு முஸ்லிம் மசூதியும் உள்ளன.\n\n\n"}
{"id": "224491", "url": "https://ta.wikipedia.org/wiki?curid=224491", "title": "நேமம்", "text": "நேமம்\n\nநேமம் என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரத்தில் தொடங்கி கன்னியாகுமரி செல்லும் சாலையில் அமைந்துள்ளது. திருவனந்தபுரம் நகராட்சியின் புறநகர்ப் பகுதியாகவும் சேர்க்கப்பட்டுள்ளது.\n\nவான்வழிப் போக்குவரத்திற்கு திருவனந்தபுரம் பன்னாட்டு வானூர்தி நிலையம் செல்லலாம். நேமத்தில் உள்ள ரயில் நிலையத்தின் மூலம் ஏனைய பகுதிகளுக்கான தொடருந்துகளில் செல்லலாம்.\n\n"}
{"id": "224492", "url": "https://ta.wikipedia.org/wiki?curid=224492", "title": "பின்னியெசுடன் பாரந்தூக்கி", "text": "பின்னியெசுடன் பாரந்தூக்கி\n\nபின்னியெசுடன் பாரந்தூக்கி (\"Finnieston Crane\") இசுக்கொட்லாந்தின் கிளாசுக்கோ நகரின் மையத்தில் பயனற்ற நிலையில் உள்ளதோர் மிகப்பெரிய முனைநெம்பு பாரந்தூக்கி ஆகும். தற்போது இது வேலை செய்யாவிட்டாலும் நகரத்தின் பொறியியல் பாரம்பரியத்தைக் காட்சிப்படுத்தும் சின்னமாக பாதுகாக்கப்பட்டு வருகிறது. ஏற்றுமதிக்கான சரக்குகளை கப்பல்களில், குறிப்பாக நீராவிக் கப்பல்களில், ஏற்ற இது பேருதவியாக இருந்தது. \n\nகிளைடு ஆற்றில் இது போல மேலும் மூன்று பாரந்தூக்கிகள் உள்ளன; 2007 இல் ஐந்தாவதாக இருந்த பாரந்தூக்கி கழட்டப்பட்டது. உலகளவில் இதுபோன்ற பெரிய பாரந்தூக்கிகள் 11 மீதம் உள்ளன. பிபிசியின் பசிபிக் குவாய் ஒளிபரப்பில் செய்தி வாசிப்பவருக்குப் பின்னணியாக இது காணப்படுகிறது.\n\nSection::::வரலாறு.\nகிளாசுக்கோவிலிருந்து பொருட்களை ஏற்றுமதி செய்ய பரப்பளவில் \"குயின்சு டாக்\" எனப்பட்ட துறைமுகம் ஆகத்து 1877 இல் திறக்கப்பட்டது. 1890 களில் 130 தொன் எடை நீராவி பாரந்தூக்கி தற்போதுள்ள பாரந்தூக்கிக்கு மேற்கே கட்டப்பட்டது. இது பின்னர் பாலமொன்று கட்டப்படும் போது அழிக்கப்பட்டது. தற்போதுள்ள பாரந்தூக்கி கிளைடு ஆற்றின் மீது கட்டப்பட்ட கடைசி பெரும் முனைநெம்பு பாரந்தூக்கி ஆகும்.\n\nபின்னியெசுடன் பாரந்தூக்கி சூன் 1928 இல் திறக்கப்பட்டது. இதனை கிளைடுத் துறைமுக ஆணையம் இயக்கி வந்தனர். வணிக பயன்பாட்டிற்கு 1932 இல் கொணரப்பட்டது. கோபுரத்தை கொவான்சு,செல்டன் & நிறுவனமும் முனைநெம்புப் பகுதியை கிளீவ்லாந்து பிரிட்ஜ் அண்டு எஞ்சினியரிங் நிறுவனமும் கட்டின; கிளைடு துறைமுக ஆணையத்தின் சார்பாக பொறியியலாளர் டேனியல் ஃபீபெ மேற்பார்வையிட்டார்.\n\nஇந்த பாரந்தூக்கியை அமைக்க மொத்தமாக அடித்தளத்துடன் செலவாயிற்று. இது \"இசுடொப்கிரோசு பாரந்தூக்கி\" அல்லது \"கிளைடு துறைமுக ஆணைய பாரந்தூக்கி #7\" என்று அலுவல் முறையாகக் குறிப்பிடப்பட்டாலும் பின்னியெசுடன் துறைக்கு அண்மையில் இருந்ததால் பரவலாக பின்னியெசுடன் பாரந்தூக்கி எனவே அழைக்கப்படலாயிற்று.\n\n"}
{"id": "224519", "url": "https://ta.wikipedia.org/wiki?curid=224519", "title": "கழக்கூட்டம்", "text": "கழக்கூட்டம்\n\nகழக்கூட்டம் என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரம் நகரத்தில் இருந்து 17 கி.மீ. வடக்கில், 47-வது தேசிய நெடுஞ்சாலைக்கு அருகில் அமைந்துள்ளது. கேரளத்தின் முக்கிய தகவல் தொழில் நுட்பப் பூங்காவான டெக்னோபார்க் இங்குள்ளது.\nகேரள பல்கலைக்கழகத்தின் அலுவலகம் இங்குள்ளது.\n"}
{"id": "224524", "url": "https://ta.wikipedia.org/wiki?curid=224524", "title": "வாமனபுரம்", "text": "வாமனபுரம்\n\nவாமனபுரம் ஊராட்சி, கேரளத்தின் திருவனந்தபுரம் மாவட்டத்தில் நெடுமங்காடு வட்டத்தில் உள்ளது. . இது வாமனபுரம் மண்டல ஊராட்சிக்கு உட்பட்டது.\n\nஇது குன்று, மலைச்சரிவு, ஆறு, தாழ்ந்த நிலப்பகுதி ஆகியவற்றைக் கொண்டது. இங்கு வாமனபுரம் ஆறு பாய்கிறது.\n\n\n"}
{"id": "224525", "url": "https://ta.wikipedia.org/wiki?curid=224525", "title": "சிறயின்கீழ்", "text": "சிறயின்கீழ்\n\nசிறயின்கீழ் (சிறயின்கீழு, சிறகின்கீழ்) ஊராட்சி, கேரளத்தின் திருவனந்தபுரம் மாவட்டத்தில் சிறயின்கீழ் வட்டத்தில் உள்ளது. இது சிறையின்கீழ் மண்டல ஊராட்சிக்கு உட்பட்டது.\n\nசீதையை இராவணன் கடத்திக் கொண்டு போனபோது, பின்தொடர்ந்து சென்றது ஜடாயு என்னும் பறவை. அது பறந்து சென்ற போது கீழே இருந்தது இந்தப் பகுதி என்பதால் சிறகின்கீழ் என்ற பெயர் ஏற்பட்டது. பின்னர், சிறயின்கீழ் என மருவியதாக கருதுகின்றனர்.\n\nSection::::போக்குவரத்து.\nஇந்த ஊரில் ரயில் நிலையம் உள்ளது. கடைக்காவூர்-சிறயின்கீழ்-ஆற்றிங்கல் சாலையில் பேருந்துகள் இயக்கப்படுகின்றன.\n\nSection::::நிலம்.\nஇது குன்று, தாழ்வான பகுதி, சமதளம் ஆகிய பகுதிகளைக் கொண்டது. கடினகுளம், அஞ்சுதெங்கு ஏரிகள், வாமனபுரம் ஆற்றின் பகுதி, சார்க்கரை ஆற்றின் பகுதி ஆகியன நீராதாரங்களாக உள்ளது.\n\n"}
{"id": "224527", "url": "https://ta.wikipedia.org/wiki?curid=224527", "title": "போயிங் 777", "text": "போயிங் 777\n\nபோயிங் 777 போயிங் வணிக வானூர்திகள் நிறுவனத்தால் வடிவமைக்கப்பட்டு தயாரிக்கப்படும் நீள்தொலைவு இரட்டைப் பொறி அகலவுரு தாரை வானூர்தி குடும்பமாகும். இது பெரிய இரட்டைப்பொறி வானூர்திகளில் ஒன்றாகும். இதில் பொதுவாக 314 முதல் 451 வரையிலானப் பயணிகள் அமரக்கூடும்.5235 முதல் 9380 வரையிலான (கடல்வழி மைல்) தொலைவு செல்லக்கூடியது. பரவலாக \"டிரிப்பிள் செவன்\" என அழைக்கப்படும் இந்த வானூர்தியின் குறிப்பிடத்தக்க பண்புக்கூறுகள்: மிகப்பெரும் விட்டமுடைய டர்போ பொறிகள், ஒவ்வொரு முதன்மை கீழறங்கு அமைப்பிலும் ஆறு சக்கரங்கள், வட்ட வடிவில் அமைந்த எரிபொருட் கிடங்கு, தகடு போன்ற வால் கூம்பு ஆகியன ஆகும்.எட்டு முதன்மை வான்சேவை நிறுவனங்களுடன் கலந்தாய்ந்து உருவாக்கப்பட்ட 777 போயிங்கின் 767க்கும் 747க்கும் இடையேயான கொள்ளளவு வேறுபாட்டை இணைக்கும் வகையில் வடிவமைக்கப்பட்டுள்ளது. இதுவே போயிங்கின் கம்பி வழிப் பறப்பு வானூர்தியாகும்; கணினி ஒத்திசைக்கும் கட்டுப்பாடுகளைக் கொண்டுள்ளது. மேலும் முழுமையும் கணினி-வடிவமைத்த வணிக வானூர்தியாகும்.\n\n1995இல் முதல் 777-200 வானூர்திகள் சேவை புரியத் தொடங்கின. அடுத்து சற்றே நீட்டித்த 777-300 (33.3 அடி அல்லது 10.1 மீ நீட்டிக்கப்பட்டது) 1998இல் சேவைக்கு வந்தது. நீள்தொலைவு செல்லக்கூடிய 777-300ER மற்றும் 777-200LR வேறுபாடுகள் முறையே 2004இலும் 2006இலும் சேவைக்கு வந்தன. சரக்குகளை ஏற்றிச் செல்லவல்ல 777F தனது முதல் பறப்பை 2008இல் நிகழ்த்தியது.\n\nSection::::வேறுபாடுகள்.\nபோயிங் 777இன் வேறுபாடுகளாவன :\n5000+ வான்வழி மைல்கள் வீச்சு\n9000+ வான்வழி மைல்கள் வீச்சு\nசரக்கு வானூர்திகள்\n\nSection::::777-200.\n777இரக வானூர்திகளில் முதலில் சேவைக்கு விடப்பட்டது 777-200 ஆகும். இது முதலில் சூன் 12, 1994இல் பறக்க விடப்பட்டது. யுனைடெட் எயர்லைன்சு நிறுவனத்தின் வணிக சேவையில் சூன் 7, 1995 முதல் ஈடுபடுத்தப்பட்டது. இதில் 440 பயணிகள் 5240 வான்வழி மைல்கள் (9700 கிமீ) தொலைவிற்கு செல்லவியலும். இதுவரை 777-200 இரக வானூர்திகள் 88 தயாரிக்கப்பட்டுள்ளன; தயாரிப்பு காத்திருப்பு எதுவும் இல்லை.\n\nSection::::777-200ER.\n777-200ER என்பது 777-200 இரகத்தின் விரிவுபடுத்தப்பட்ட தொலைதூரமுடைய இரகமாகும். இந்த இரக வானூர்திகள் அதே அளவுப் பயணிகளுடன் 7725 வான்வழி மைல்கள் (14305 கிமீ) தொலைவு பறக்க வியலும். இதுவரை 777 -200ER இரக வானூர்திகள் 422 தயாரிக்கப்பட்டுள்ளன; தயாரிப்பு காத்திருப்பு எதுவும் இல்லை.\n\nSection::::வானூர்தி கொள்வனவு ஆணை மற்றும் விநியோகம்.\nதகவல்கள் மே 31, 2014\n"}
{"id": "224529", "url": "https://ta.wikipedia.org/wiki?curid=224529", "title": "சாத்தன்னூர்", "text": "சாத்தன்னூர்\n\nசாத்தன்னூர் என்னும் ஊர் கேரளத்தின் கொல்லம் மாவட்டத்தில் உள்ளது. இது கொல்லம் நகரத்தில் இருந்து திருவனந்தபுரம் வரை செல்லும் தேசிய நெடுஞ்சாலை 47-ல் அமைந்துள்ளது. இத்திக்கரை ஆற்றின் அருகில், கொல்லத்தில் இருந்து 16 கிலோமீட்டர் தெற்கில் அமைந்துள்ளது. \nதிருவனந்தபுரத்தில் இருந்து 55 கிலோமீட்டர் வடக்கில் அமைந்துள்ளது. இத்திக்கரை மண்டலம், சாத்தன்னூர் சட்டமன்றத் தொகுதி ஆகியவற்றின் தலைமையகத்தையும் கொண்டுள்ளது. \n\n"}
{"id": "224530", "url": "https://ta.wikipedia.org/wiki?curid=224530", "title": "திரூர்", "text": "திரூர்\n\nதிரூர் நகராட்சி கேரளத்தின்மலப்புறம் மாவட்டத்தில் உள்ளது. இது கோழிக்கோட்டில் இருந்து 41 கி.மீட்டர் தொலைவிலும், மலப்புறத்தில் இருந்து 26 கி.மீட்டர் தொலைவிலும் அமைந்துள்ளது. இந்த நகராட்சி 16.5 சதுர கிலோமீட்டர் பரப்பளவைக் கொண்டுள்ளது. 2001-இல் எடுக்கப்பட்ட மக்கள் தொகைக் கணக்கெடுப்பின்போது, 53,650 மக்கள் வாழ்ந்தனர்.\n\nஇங்கு வெற்றிலைச் செடியை பயிரிடுகின்றனர். \n\nஇங்குள்ள துஞ்சத்து எழுத்தச்சன் வீட்டில் துஞ்சத்து எழுத்தச்சன் மலையாள பல்கலைக்கழகம் அமைப்பதற்கான திறப்பு விழா நடந்தது.\n\n"}
{"id": "224531", "url": "https://ta.wikipedia.org/wiki?curid=224531", "title": "கோட்டக்கல்", "text": "கோட்டக்கல்\n\nகோட்டக்கல் என்னும் ஊர், கேரளத்தின் மலப்புறம் மாவட்டத்தில் அமைந்துள்ளது. இது மலப்புறத்தில் இருந்து 12 கி.மீ தென்மேற்கு திசையில் அமைந்துள்ளது. கோட்டை அமைந்துள்ள இடம் என்ற பொருளில் கோட்டக்கல் (கோட்டைக்கல்) எனப் பெயர் பெற்றது.\n\nSection::::போக்குவரத்து.\nவான்வழிப் போக்குவரத்திற்கு கோழிக்கோடு பன்னாட்டு வானூர்தி நிலையம் செல்ல வேண்டும். இங்கிருந்து 25 கிலோமீட்டர் தொலைவில் உள்ளது.\nதிரூரில் ரயில் நிலையம் உள்ளது. இங்கிருந்து 12 கிலோமீட்டர் தொலைவில் உள்ளது.\nதேசிய நெடுஞ்சாலை-17, கோட்டக்கல் வழியாக செல்கிறது.\n\nகோட்டக்கல்லில் \"கோட்டக்கல் ஆர்ய வைத்திய சாலை\" எனும் வைத்தியசாலை அமைந்துள்ளது. \n"}
{"id": "224539", "url": "https://ta.wikipedia.org/wiki?curid=224539", "title": "தமிழ்நாடு அரசு ஊழியர்களை வகைப்படுத்தல்", "text": "தமிழ்நாடு அரசு ஊழியர்களை வகைப்படுத்தல்\n\nதமிழ்நாடு அரசு ஊழியர்களை வகைப்படுத்தல்: (Classification of Government Employees) அரசு ஊழியர்கள்/ஆசிரியர்களுக்கு வழங்கப்படும் தர ஊதியத்தை (Grade Pay) அடிப்படையாகக் கொண்டு அரசு ஊழியர்கள், அலுவலர்கள் மற்றும் ஆசிரியர்களை கீழ்கண்டவாறு வகைப்படுத்துகிறது..\n\n\nSection::::உண்மை நகல் எனச் சான்று செய்யும் அதிகாரம்.\n01-01-1996 முதல் ரூபாய் 9,300/-ம் அதற்கு மேலும் அடிப்படை ஊதியம் (Basic Pay) பெறும் அரசு அலுவர்கள் மற்றும் ஆசிரியர்கள், அனைத்து சான்றிதழ்களுக்கு உண்மை நகல் என கையொப்பமிட்டு சான்று (Attestation) செய்யும் அதிகாரம் அரசு வழங்கி இருந்தது.. தற்போது இவ்வதிகாரம், 01-01-2006 முதல் தர ஊதியம் (Grade Pay) ரூபாய் 4,500/-ம் அதற்கு மேலும் பெறுபவர்களுக்கு மட்டுமே உண்டு..\n\n\n"}
{"id": "224541", "url": "https://ta.wikipedia.org/wiki?curid=224541", "title": "வடக்கு பறவூர்", "text": "வடக்கு பறவூர்\n\nவடக்கு பறவூர் என்னும் ஊர் கேரளத்தின் எறணாகுளம் மாவட்டத்தில் உள்ளது. இதை பறூர் என்றும் அழைப்பர். எறணாகுளம் மாவட்டத்தின் தெற்கில் இன்னொரு பறவூர் உள்ளதால், இதனை வடக்கு பறவூர் என்கின்றனர். மலையாளத்தில் வடக்கன் பறவூர் என்கின்றனர். \n\nSection::::பெயர்க் காரணம்.\nஇவ்வூரின் பெயர் பறையூர் என்ற தமிழ்ப் பெயராகும். இது மலையாளத்திற்கு மாறியபோது, ஐகாரம் கெட்டு பறவூர் என்றானது. பறையர்கள் வாழ்ந்ததால் இப்பெயர் பெற்றது என்பர். பறையர்கள் வாழ்ந்த ஊரை முற்காலத்தில் பறைச்சேரி என்றும் அழைத்தனர்.\n\nSection::::நிலப்பரப்பு.\nஇது திருச்சூர் வட்டத்தை ஒட்டி அமைந்துள்ளது. அருகில் பெரியாறு பாய்கிறது. சிறு நீர்ப்பரப்புகள் உள்ளமையால் சிறு தீவுகளைக் காணலாம். கொடுங்கல்லூர் ஏரியும், வராப்புழை ஏரியும் இங்குள்ளன.\n\nSection::::போக்குவரத்து.\nஎறணாகுளம், ஆலுவா, கொடுங்ஙல்லூர், திருச்சூர், குருவாயூர் ஆகிய ஊர்களுக்கு பேருந்துகள் இயக்கப்படுகின்றன. இங்கிருந்து 16 கிலோமீட்டர் தொலைவில் ஆலுவா ரயில் நிலையம் அமைந்துள்ளது. கொச்சி பன்னாட்டு வானூர்தி நிலையம் இங்கிருந்து 20 கி.மீ தொலைவில் அமைந்துள்ளது. இங்கு படகுப் போக்குவரத்தும் உண்டு.\n\nஆகியவை இக்கோயிலில் அலங்கரிக்கப்படும் சக்தியின் வடிவங்களாகும்.\n\n"}
{"id": "224554", "url": "https://ta.wikipedia.org/wiki?curid=224554", "title": "ராமானுசன் (திரைப்படம்)", "text": "ராமானுசன் (திரைப்படம்)\n\nராமானுசன் 2014-ம் ஆண்டில் வெளிவந்த, இந்திய கணிதவியலாளர் ஸ்ரீநிவாச ராமானுஜன் அவர்களின் வாழ்க்கைக்குறிப்பினை அடிப்படையாகக் கொண்ட ஒரு தமிழ் திரைப்படமாகும். இத்திரைப்படத்தை எழுதி இயக்கியிருப்பவர் இயக்குநர் ஞான ராஜசேகரன் ஆவார். அபிநய் வத்தி, அப்பாஸ், சுஹாசினி மணிரத்னம், கெவின் மெக்கௌன், பாமா, மைக்கேல் லைபர் ஆகியோர் நடித்த இத்திரைப்படம் தமிழ் மற்றும் ஆங்கில மொழிகளில் வெளியானது.\n\n"}
{"id": "224557", "url": "https://ta.wikipedia.org/wiki?curid=224557", "title": "நாக சைதன்யா", "text": "நாக சைதன்யா\n\nநாக சைதன்யா அக்கினேனி (Naga Chaitanya, பிறப்பு: நவம்பர், 23, 1986) இவர் ஒரு தெலுங்கு திரைப்பட நடிகர் ஆவார். இவர் தமிழ், தெலுங்கு திரைப்பட நடிகர் அக்கினேனி நாகார்ஜுனா வின் மகன் ஆவார். இவர் 2009ஆம் ஆண்டு ஜோஷ் என்ற திரைப்படத்தின் மூலம் திரைப்படத்துறைக்கு அறிமுகமானார். அதை தொடர்ந்து 100% லவ், மனம், ஆடோநகர் சூர்யா உள்ளிட்ட திரைப்படங்களில் நடித்துள்ளார்.\n\nSection::::குறிப்புகள்.\nNaga Chaitanya Biography\n"}
{"id": "224558", "url": "https://ta.wikipedia.org/wiki?curid=224558", "title": "கரண் குந்த்ரா", "text": "கரண் குந்த்ரா\n\nகரண் குந்த்ரா (Karan Kundra, பிறப்பு: அக்டோபர் 11, 1984) இவர் ஒரு இந்திய நாட்டு இந்தி மொழித் தொலைக்காட்சி நடிகர் மற்றும் மாதிரி நடிகர் ஆவார். இவர் 2009ஆம் ஆண்டு கிடானி மொஹப்பத் ஹை என்ற தொலைக்காட்சி தொடரின் மூலம் நடிப்புத்துறைக்கு அறிமுகமானார். அதை தொடர்ந்து ஆஹாத், ஜரா நாச்கே திகா, கிடானி மொஹப்பத் ஹை-2, டெரி மேரி லவ் ஸ்டோரிஸ் உள்ளிட்ட தொடர்களில் நடித்ததன் மூலம் புகழ் பெற்ற நடிகர் ஆனார்.\n\n\n\n"}
{"id": "224559", "url": "https://ta.wikipedia.org/wiki?curid=224559", "title": "ஆண்ட்-மேன்", "text": "ஆண்ட்-மேன்\n\nஆன்ட்-மேன் இது 2015ஆம் ஆண்டு திரைக்கு வந்த சூப்பர் ஹீரோ திரைப்படமாகும். இந்த திரைப்படத்தை பெய்டன் ரீட் இயக்க, போல் றட் மற்றும் மைக்கேல் டக்ளஸ் நடித்துள்ளார்கள். இந்த திரைப்படத்தை மார்வெல் ஸ்டுடியோ தயாரிக்க, வால்ட் டிஸ்னி ஸ்டுடியோவில் மோஷன் பிக்சர்ஸ் வினியோகம் செய்கின்றது.\n\n"}
{"id": "224560", "url": "https://ta.wikipedia.org/wiki?curid=224560", "title": "கேவின் பிகே", "text": "கேவின் பிகே\n\nகேவின் பேகே Kevin Feige (பிறப்பு: ஜூன் 2, 1973) இவர் ஒரு அமெரிக்க திரைப்பட தயாரிப்பாளர் மற்றும் மார்வெல் ஸ்டுடியோ வின் தலைவர் ஆவார். இவர் தயாரித்த திரைப்படங்கள் உலகளாவிய வசூலில் $8.3 பில்லியன் ஆகும். இவர் எக்ஸ்-மென் திரைப்படத்தின் மூலம் இணை தயாரிப்பாளராக அறிமுகமானார்.\n\nSection::::ஆரம்பகால வாழ்க்கை.\nகேவின் ஜூன் 2, 1973ஆம் ஆண்டு பாஸ்டன், மாசச்சூசெட்ஸ்ஸில் பிறந்தார். தென் கலிபோர்னியா பல்கலைக்கழகத்தில் கல்வி பயின்றார்.\n"}
{"id": "224563", "url": "https://ta.wikipedia.org/wiki?curid=224563", "title": "ஏஜென்ட்ஸ் ஒப் எஸ்.ஏச்.ஐ.ஈ.எல்.டீ.", "text": "ஏஜென்ட்ஸ் ஒப் எஸ்.ஏச்.ஐ.ஈ.எல்.டீ.\n\nஏஜென்ட்ஸ் ஒப் எஸ்.ஏச்.ஐ.ஈ.எல்.டீ. (Agents of S.H.I.E.L.D.) இது ஒரு அமெரிக்க நாட்டு அதிரடி சூப்பர்ஹீரோ தொடர். இந்த தொடரை மார்வெல் ஸ்டுடியோ நிறுவனம் தயாரித்துள்ளது. இந்த தொடரில் கிளார்க் கிரெக், மிங்க்-ந வென், பிரட் டால்டன், சோலே பென்னட், இயைன் டெ கெஸ்டெக்கேர், எலிஸபெத் ஹென்ஸ்டிரிட்கே உள்ளிட்ட பலர் நடித்துள்ளார்கள். தற்பொழுது இந்த தொடரின் 2வது பகுதி ஏபிசி தொலைக்காட்சியில் ஒளிபரப்பாகின்றது.\n\n\nSection::::பகுதி 1.\nஇந்த தொடர் செப்டம்பர் 24, 2013 முதல் மே 13, 2014 வரை மொத்தம் 22 அத்தியாயங்கள் ஒளிபரப்பானது.\n\n"}
{"id": "224569", "url": "https://ta.wikipedia.org/wiki?curid=224569", "title": "ஸ்டுவர்ட் தீவு", "text": "ஸ்டுவர்ட் தீவு\n\nஸ்டுவர்ட் தீவு / ராக்கியூரா (\"Stewart Island / Rakiura\") என்பது நியூசிலாந்தின் மூன்றாவது பெரிய தீவாகும். இது தெற்குத் தீவின் தெற்கே 30 கிமீ தொலைவில், ஃபோவா நீரிணைக்குக் குறுக்கே அமைந்துள்ளது. ஸ்டுவர்ட் தீவின் மொத்தப் பரப்பளவு 1,680 சதுரகிமீ ஆகும். 2013 கணக்கெடுப்பின் படி இங்கு 381 பேர் நிரந்தரமாக வாழ்கின்றனர். இவர்களில் பெரும்பாலானோர் ஓபான் என்ற குடியேற்றப்பகுதியில் வசிக்கின்றனர்.\n\nSection::::வரலாறு.\nஉள்ளூர் மாவோரி மொழியில் ராக்கியூரா என்பது பொதுவாக வழங்கப்படும் பெயராகும். \"ஒளிரும் வானங்கள்\" என இதற்குப் பொருள். இத்தீவை 1770 இல் முதன்முதலாகக் கண்ணுற்ற ஐரோப்பியர் ஜேம்ஸ் குக் ஆவார். ஆனாலும், அவர் இதனைத் தெற்குத் தீவின் ஒரு பகுதியாகவே கருதினார். இதனால் இதற்கு தெற்கு முனை (South Cape) எனப் பெயரிட்டார். 1809 ல் ஆஸ்திரேலியாவின் ஜாக்சன் துறையில் (சிட்னியில்) இருந்து திமிங்கில வேட்டைக்காக இங்கு வந்த \"பெகாசசு\" கப்பலின் முதல் அதிகாரியான வில்லியம் ஸ்டுவர்ட்டின் நினைவாக இத்தீவிற்கு \"ஸ்டுவர்ட் தீவு\" எனப் பெயரிடப்பட்டது. இத்தீவின் நிலவரையை இவரே முதன்முதலில் வரைந்தார். இதன் மூலம் இவர் இத்தீவின் வடமுனையைக் கண்டறிந்து, இது ஒரு தீவு என நிறுவினார். இங்குள்ள மிகப்பெரும் தென்கிழக்குத் துறைமுகம் பெகாசசு துறை என அழைக்கப்படுகிறது. இவர் மீண்டும் 1820களிலும், 1840களிலும் இத்தீவிற்கு பயணம் மேற்கொண்டார்.\n\n1841 இல் இத்தீவு நியூசிலாந்தின் மூன்று மாகாணங்களில் ஒன்றாக ஆக்கப்பட்டு அதற்கு நியூ லெயின்ஸ்டர் எனப் பெயரிடப்பட்டது. ஆனாலும், ஐந்தாண்டுகளுக்குப் பின்னர் இம்மாகாணம் இல்லாதொழிக்கப்பட்டு, தெற்குத் தீவையும் உள்ளடக்கிய நியூ மன்ஸ்டர் மாகாணத்தினுள் கொண்டு வரப்படது. பின்னர் 1853 இல் நியூ மன்ஸ்டர் மாகாணமும் நீக்கப்பட்டு, ஸ்டுவர்ட் தீவு 1861 வரை ஒட்டாகோ மாகாணத்தில் சேர்க்கப்பட்டது. 1876 இல் மாகாணங்கள் இல்லாதொழிக்கப்பட்டன.\n\n20ம் நூற்றாண்டு வரை ஸ்டுவர்ட் தீவு என்ற பெயரே அதிகாரபூர்வமாக இருந்தது. பின்னர் 1998 ஆம் ஆண்டில் இத்தீவின் பெயர் அதிகாரபூர்வமாக ஸ்டுவர்ட் தீவு/ராக்கியூரா என மாற்றப்பட்டது.\n\n"}
{"id": "224582", "url": "https://ta.wikipedia.org/wiki?curid=224582", "title": "கிளாசுக்கோ பன்னாட்டு வானூர்தி நிலையம்", "text": "கிளாசுக்கோ பன்னாட்டு வானூர்தி நிலையம்\n\nகிளாசுக்கோ பன்னாட்டு வானூர்தி நிலையம் ( \"Glasgow International Airport\") (முன்னதாக கிளாசுக்கோ அப்பாட்சிஞ்ச் வானூர்தி நிலையம்) இசுக்கொட்லாந்திலுள்ள ஓர் பன்னாட்டு வானூர்தி நிலையம் ஆகும். இது கிளாசுக்கோவின் மையத்திலிருந்து மேற்கே தொலைவில் ரென்ப்ரெசையரில் ரென்ப்ரெக்கும் பாய்சுலேக்கும் அண்மையில் அமைந்துள்ளது. இந்த வானூர்தி நிலையத்தின் ஊடாக 2011ஆம் ஆண்டில் ஏறத்தாழ 6.9 மில்லியன் பயணியர் பயணித்துள்ளனர். இது 2010ஆம் ஆண்டு எண்ணிக்கையை விட 5.1% கூடுதலாகும். இசுக்கொட்லாந்தில் எடின்பர்கு வானூர்தி நிலையத்திற்கு அடுத்ததாக இரண்டாவது பெரிய வானூர்தி நிலையமாக இது விளங்குகிறது. மேலும் ஐக்கிய இராச்சியத்தில் எட்டாவது போக்குவரத்து மிக்க வானூர்தி நிலையமாக உள்ளது. \nஇந்த நிலையத்தை பயன்படுத்தும் முதன்மை வான்பறப்புச் சேவை நிறுவனங்கள்: பிரித்தானிய வான்வழி, லோகான்ஏர். லோகான்ஏர் இதனை தனது அச்சுநிலையமாக பயன்படுத்துகிறது. மற்ற பெரிய சேவை நிறுவனங்கள்: பிஎம்ஐ பிராந்திய சேவை, பிளைபெ, ஈசிஜெட், ஜெட்2, தாமசு குக் எயர்லைன்சு, தாம்சன் ஏர்வேசு.\n\nகிளாசுக்கோ வானூர்தி நிலையம் 1966இல் திறக்கப்பட்டது. துவக்கத்தில் இங்கிருந்து ஐக்கிய இராச்சியம் மற்றும் ஐரோப்பாவின் சேரிடங்களுக்கே சேவைகள் வழங்கப்பட்டன. 1975இல் பிரித்தானிய வானூர்திநிலைய ஆணையம் கையகப்படுத்தியது. 1980இலிருந்து பன்னாட்டுச் சேவைகள் உலகின் பல பகுதிகளுக்கு வழங்கப்படலாயிற்று. \n\nசூன் 30, 2007 இல் கிளாசுக்கோ வானூர்தி நிலையம் தீவிரவாதிகளின் தாக்குதலுக்கு உள்ளானது. புரொப்பேன் மாழைக்குப்பிகளை நிரப்பிய செரூக்கீ ஜீப் ஒன்று முதன்மை முனையக் கட்டிடத்தினுள் ஒட்டிவரப்பட்டது. குறிப்பிட்டளவு சேதம் விளைவித்த இந்நிகழ்வில் தீவிரவாதி ஒருவர் உயிரிழந்தார்; நால்வர் காயமடைந்தனர். \n"}
{"id": "224583", "url": "https://ta.wikipedia.org/wiki?curid=224583", "title": "தவனூர்", "text": "தவனூர்\n\nதவனூர் என்னும் ஊர், கேரளத்தின் மலப்புறம் மாவட்டத்தில்‍, பொன்னானி வட்டத்தில்‍, உள்ளது. இது பொன்னானி மண்டலத்திற்கு உட்பட்டது. இந்த ஊராட்சி தவனூர், காலடி ஆகிய ஊர்களையும், 15 வார்டுகளையும் கொண்டது. இது 42.37 ச.கி.மீ. பரப்பளவைக் கொண்டது. \n\nஇது வடக்கிலும் மேற்கிலும் பாரதப்புழை ஆற்றையும், கிழக்கில் ஆனக்கரை, வட்டங்குளம் ஊராட்சிகளையும், தெற்கில் எடப்பாள், இழுவத்துருத்தி ஊராட்சிகளையும் கொண்டுள்ளது. முற்காலத்தில் தாபசனூர் என்று அழைத்தனர். \nஇங்கு நெல்லும், பயற்றம், எள், காய்கறி, வாழை, மரவள்ளி, மிளகு, கமுகு, ரப்பர் ஆகியவற்றையும் பயிரிடுகின்றனர்.\n\nஇங்கிருந்து ஒரு கிலோமீட்டர் தொலைவில் குற்றிப்புறம் தொடருந்து நிலையம் அமைந்துள்ளது. திருச்சூர்-குற்றிப்புறம் நெடுஞ்சாலையும், 17-வது தேசிய நெடுஞ்சாலையும் இந்த ஊரின் வழியாக கடந்து செல்கின்றன.\n"}
{"id": "224584", "url": "https://ta.wikipedia.org/wiki?curid=224584", "title": "கொட்டாரக்கரை", "text": "கொட்டாரக்கரை\n\nகொட்டாரக்கரை என்னும் நகரம், கேரளத்தின் கொல்லம் மாவட்டத்தில் (கொய்லோன் என்று முன்னர் அறியப்பட்டது ) மாவட்டத்தில் புனலூர் வருவாய் பிரிவில் உள்ள பரந்த வளர்ச்சியை உள்ளடக்கிய நகரம் மற்றும் நகராட்சி ஆகும். இது கொட்டாரக்கரை வட்டத்தின் தலைமையகமாகவும் விளங்குகிறது.\nஇந்த நகரம் கொல்லம் துறைமுகத்திற்கு அருகில் உள்ளது. இது ஆரம்பகால இடைக்காலத்துடன் இணைக்கப்பட்ட ஒரு சிறந்த வரலாற்றையும், ஒரு முக்கியமான வணிக, தொழில்துறை மற்றும் வர்த்தக மையமாக புகழ் பெற்றது. கொல்லம் நகர மையத்தின் கிழக்கே கொட்டாரக்கரை தூரத்தில் அமைந்துள்ளது.\n\nSection::::வரலாறு.\nகொட்டாரக்கரை மன்னர்களின் பண்டைய நாட்களில் எலயதத்து சுவரூபம் என்றும் அழைக்கப்படும் திருவிதாங்கூர் அரச குடும்பத்தின் ஒரு கிளையால் ஆளப்பட்ட ஒரு பிரதான இடமாகும். இது 17 ஆம் நூற்றாண்டில் இளவரசர் கொட்டாரக்கரை தம்புரனால் உருவாக்கப்பட்ட ராமநாட்டம் என ஆரம்பத்தில் தோன்றிய கதகளியின் புகழ்பெற்ற நடன நாடகத்தின் பிறப்பிடமாகும், பின்னர் 19 ஆம் நூற்றாண்டின் ஆரம்பத்தில் கொட்டாரக்கரை அரசனால் ஆதரிக்கப்பட்டு கிருஷ்ணாட்டத்தின் பிற நடன வடிவங்களை மேலும் புதுமைகளுடன் வெளிபடுத்தியது.\n\nSection::::சொற்பிறப்பு.\nகொட்டரக்காரை என்பதில் \"கொட்டாரம்\" \"அரண்மனை\" என்று பொருள்படும்.\"காரா\" என்பதற்கு \"நிலம்\" என்று பொருள்படும் ஒரு கூட்டுச் சொல், அதாவது \"அரண்மனைகளின் நிலம்\" என்று பொருள்படும். பல அரண்மனைகளைக் கொண்டிருந்த பகுதிக்கு இவ்வாறு \"கொட்டாரக்கரை\" என்று பெயரிடப்பட்டது. முற்காலத்து அரசர் ஒருவரின் கொட்டாரம் (கோட்டை) அருகில் இருந்ததால், ’கொட்டாரம் அக்கரை’ என்ற பெயர் உண்டாகி, கொட்டாரக்கரை என மருவியிருக்கலம்.\n\nSection::::நிலப்பரப்பு.\nகொட்டாரக்கரை என்பது கொல்லத்திற்கு நெருக்கமான ஒரு சிறிய பகுதி. ஒரு வட்டத் தலைமையகமாக, இது ஆறு பஞ்சாயத்துகளையும் பிற சிறு நகரங்களையும் கொண்டுள்ளது. இது வேறு பல நகரங்களால் சூழப்பட்டுள்ளது. காடு, மலைகள், ஆறு, சம தளம் ஆகிய வெவ்வேறு இடத்தையும் உள்ளடக்கியது.\n\nSection::::கொட்டாரக்கரை வட்டம்.\nகொல்லம் மாவட்டத்தை 13 மண்டலங்களாகவும், 69 ஊராட்சிகளாகவும் பிரித்துள்ளனர். அதில் எட்டாவது மண்டலமாக கொட்டாரக்கரை மண்டலம் உள்ளது. இதன் கீழ் கொட்டாரக்கரை, வெளியம், பூயப்பள்ளி, கரீப்ரா, ஏழுகோண் நெடுவத்தூர் ஆகிய ஆறு ஊராட்சிகள் உள்ளன.\n\n\nSection::::அரசியல்.\nகொல்லம் மாவட்டத்தில் உள்ள 11 சட்டமன்றத் தொகுதிகளில் கொட்டாரக்கரை சட்டமன்றத் தொகுதியும் ஒன்றாகும். பி. ஆயிஷா போற்றி கொட்டாரக்கரை தொகுதியின் தற்போதைய சட்டமன்ற உறுப்பினர் ஆவார். கொட்டக்கரை மாவேலிக்கரை (மக்களவைத் தொகுதியின்) கீழ் வருகிறது, இது கொட்டாரக்கரை, மவேலிகரை, சங்கனாசேரி உள்ளிட்ட ஒரு பெரிய பகுதியை உள்ளடக்கியது, இது கொல்லம், ஆலப்புழா மற்றும் கோட்டயம் மாவட்டங்களில் பரவியுள்ளது.\n\nSection::::குறிப்பிடத்தக்கவர்கள்.\nஇ. சந்திரசேகரன் நாயர் ,தி. தாமோதரன் போற்றி , ஆர். பாலகிருஷ்ணன் பிள்ளை,ஈ.சந்திரசேகரன் நாயர், சி. அச்சுதமேனன், கொட்டாரா கோபாலகிருஷ்ணன் மற்றும் ஆர். பாலகிருஷ்ண பிள்ளை போன்றவர்கள் கடந்த காலத்தில் கொட்டாரகரை சட்டமன்றத் தொகுதியை பிரதிநிதித்துவப்படுத்திய முன்னாள் தேர்ந்தெடுக்கப்பட்ட உறுப்பினர்கள் ஆவர்.\n\nSection::::போக்குவரத்து.\nSection::::சாலை.\nதேசிய நெடுஞ்சாலை 208 ( கொல்லம் முதல் திருமங்கலம் வரை ) கொட்டாரக்கரையில் உள்ள சாலையில் ( திருவனந்தபுரம் முதல் அங்கமாலி வரை) சந்திக்கிறது. கொட்டாரக்கரை கொல்லத்துடன் (மாவட்ட தலைமையகம்) சாலை மற்றும் இரயில் வழியாக 27 தொலைவில் இணைக்கப்பட்டுள்ளது   கி.மீ.. திருவனந்தபுரத்தின் (கேரளாவின் தலைநகரம்) வடக்கே இது 72 கி.மீ ஆகும்   மற்றும் கோட்டயத்தின் தெற்கே 80கி.மீ ஆகும்.\n\nகொட்டரகரை கேரளாவின் நன்கு இணைக்கப்பட்ட கேரள மாநில போக்குவரத்துக் கழக மையத்தில் ஒன்றாகும், இது கேரளாவின் அனைத்து பகுதிகளிலும் மற்றும் மாநிலங்களுக்கு இடையேயான பல்வேறு சேவைகளைக் கொண்டுள்ளது. உள்ளூர் வழித்தடங்கள் தனியார் பேருந்து சேவைகள் மற்றும் மாநில போக்குவரத்து மூலம் இணைக்கப்பட்டுள்ளன. இது கேரள மாநில போக்குவரத்துக் கழக வேகமான பயணிகள் பேருந்துகள் மூலம் தலைநகரான , திருவனந்தபுரத்துடன் நன்கு இணைக்கப்பட்டுள்ளது.\n\nSection::::விமான நிலையம்.\nதிருவனந்தபுரத்தில் உள்ள திருவனந்தபுரம் சர்வதேச விமான நிலையம் அருகில் உள்ள விமான நிலையம் ஆகும்.\n\n\n\n"}
{"id": "224589", "url": "https://ta.wikipedia.org/wiki?curid=224589", "title": "திருக்கரிப்பூர் சட்டமன்றத் தொகுதி", "text": "திருக்கரிப்பூர் சட்டமன்றத் தொகுதி\n\nதிருக்கரிப்பூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.\n\nஇந்த தொகுதியை சி.பி.ஐ.எம் கட்சியைச் சேர்ந்த கே. குஞ்ஞிராமன் முன்னிறுத்துகிறார். இவர் 2011-ஆம் ஆண்டு வெற்றி பெற்ற வேட்பாளர் ஆவார். \n\nSection::::உட்பட்ட பகுதிகள்.\nஇது காசர்கோடு மாவட்டத்தில் அமைந்துள்ள ஹோஸ்‌துர்க் வட்டத்திற்கு உட்பட்ட நீலேஸ்வரம் நகராட்சி,செறுவத்தூர், திருக்கரிப்பூர், கிழக்கு எளேரி, மேற்கு எளேரி, கய்யூர்-சீமேனி, பீலிக்கோடு, படன்ன, வலியபறம்பு ஆகிய ஊராட்சிகளைக் கொண்டது. .\n\nத்ருக்கரிப்பூர், கிழக்கு எளேரி, மேற்கு எளேரி, கய்யூர்-சீமேனி, பீலிக்கோடு, படன்ன, வலியபறம்பு ஆகிய ஊராட்சிகளும், கண்ணூர் மாவட்டத்தில் தளிப்பறம்பு வட்டத்தில் உள்ள கரிவெள்ளூர்-பெரளம், பெரிங்ஙோம்-வயக்கரை, காங்கோல்-ஆலப்படம்பு ஆகிய ஊராட்சிகளையும் கொண்டிருந்தது. .\n\n\n"}
{"id": "224590", "url": "https://ta.wikipedia.org/wiki?curid=224590", "title": "2014 பொதுநலவாய விளையாட்டுக்களின் பதக்க நிலவரம்", "text": "2014 பொதுநலவாய விளையாட்டுக்களின் பதக்க நிலவரம்\n\n2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் குழுக்கள் வென்ற பதக்கங்களின் எண்ணிக்கைக் கொண்டு தரவரிசைபடுத்தியப் பட்டியலாகும். 2014ஆம் ஆண்டுக்கான பொதுநலவாய விளையாட்டுக்களில் 71 நாடுகள் பங்கேற்கின்றன.\n\nSection::::பதக்கங்களின் பட்டியல்.\n<onlyinclude>\nபன்னாட்டு ஒலிம்பிக் குழு பதிப்பித்துள்ள பதக்க வரிசை மரபுப்படி இந்த அட்டவணையில் தரவரிசை தரப்பட்டுள்ளது. இதில் ஒரு நாட்டின் விளையாட்டு வீரர்கள் வென்ற தங்கப் பதக்கங்களின்படி தரவரிசைப்படுத்தப்பட்டுள்ளது. அடுத்து வென்ற வெள்ளிப் பதக்கங்களும் வெங்கலப் பதக்கங்கள் அடுத்துமாக கருத்தில் கொள்ளப்பட்டுள்ளன. இதன் பின்னரும் இரு நாடுகள் சமநிலையில் இருந்தால் ஒரே தர வரிசை எண்ணுடன் அவர்களின் ப.ஒ.கு மூன்றெழுத்துச் சுருக்கத்தின் அகர வரிசைப்படி வரிசைப்படுத்தப்பட்டுள்ளன.\n\nSection::::ஒவ்வொரு நாளின் இறுதியிலும் பதக்கப் பட்டியலில் முதல் மூன்று இடங்களைப் பெற்ற நாடுகள்.\nSection::::முதல் நாள் (ஜூலை 24, 2014).\n</onlyinclude>\n\nSection::::இரண்டாம் நாள் (ஜூலை 25, 2014).\n</onlyinclude>\n\nSection::::மூன்றாம் நாள் (ஜூலை 26, 2014).\n</onlyinclude>\n\nSection::::நான்காம் நாள் (ஜூலை 27, 2014).\n</onlyinclude>\n\nSection::::ஐந்தாம் நாள் (ஜூலை 28, 2014).\n</onlyinclude>\n\nSection::::ஆறாம் நாள் (ஜூலை 29, 2014).\n</onlyinclude>\n\nSection::::ஏழாம் நாள் (ஜூலை 30, 2014).\n</onlyinclude>\n\nSection::::எட்டாம் நாள் (ஜூலை 31, 2014).\n</onlyinclude>\n\nSection::::ஒன்பதாம் நாள் (ஆகஸ்ட் 1, 2014).\n</onlyinclude>\n\nSection::::பத்தாம் நாள் (ஆகஸ்ட் 2, 2014).\n</onlyinclude>\n"}
{"id": "224591", "url": "https://ta.wikipedia.org/wiki?curid=224591", "title": "கிளாசுக்கோ பிரெஸ்ட்விக் வானூர்தி நிலையம்", "text": "கிளாசுக்கோ பிரெஸ்ட்விக் வானூர்தி நிலையம்\n\nகிளாசுக்கோ பிரெஸ்ட்விக் வானூர்தி நிலையம் (\"Glasgow Prestwick Airport\") கிளாஸ்கோவின் இரண்டாவது வானூர்தி நிலையம் ஆகும். இது கிளாசுக்கோ பெருநகரப் பகுதிகளுக்கும் வானூர்தி நிலையத்திலிருந்து வடகிழக்கில் தொலைவிலுள்ள (கிளாசுக்கோவிலிருந்து 32 மைல்கள்) தெற்கு ஐர்சையரின் பிரெஸ்ட்விக் நகருக்கும் சேவையாற்றுகிறது. \n\nபொருண்மிய அளவில் இது இசுக்கொட்லாந்தின் இரண்டாவது பெரிய நிலையமாக இருப்பினும் பயணிகள் போக்குவரத்தின்படி, (எடின்பர்கு வானூர்தி நிலையம், கிளாசுக்கோ பன்னாட்டு வானூர்தி நிலையம், அபர்தீன் வானூர்தி நிலையங்களை அடுத்து) நான்காவது இடத்தில் உள்ளது. 2007இல் பயணிகள் போக்குவரத்து உச்சத்தை அடைந்து 2.4 மில்லியன் பேர் பயன்படுத்தினர். குறைந்த கட்டண சேவையாளர்களும் ஒப்பந்த சேவையாளர்களும் இந்த வானூர்தி நிலையத்தை கூடுதலாகப் பயன்படுத்துகின்றனர். ரயான்ஏர் என்ற குறைந்தக் கட்டணச் சேவை நிறுவனம் இதனை அடித்தளமாகக் கொண்டு தனது பறப்பு சேவைகளை இயக்குகிறது. 2013இல் குறிப்பிடத்தக்க அளவில் பயணிகள் போக்குவரத்து குறைந்து 1.1 மில்லியன் பயணிகள் கடந்து சென்றுள்ளனர்.\n"}
{"id": "224592", "url": "https://ta.wikipedia.org/wiki?curid=224592", "title": "பாமா (நடிகை)", "text": "பாமா (நடிகை)\n\nபாமா ஒரு இந்தியத் திரைப்பட நடிகை ஆவார். இவர் மலையாளம், தமிழ், மற்றும் கன்னட திரைப்படங்களில் நடித்துள்ளார். இவர் 2007-ம் ஆண்டில் ஏ.கே. லோஹித்தாஸ் இயக்கிய \"நிவேத்யம்\" திரைப்படத்தின் மூலமாக மலையாளத்தில் அறிமுகமானார். \"\"எல்லாம் அவன் செயல்\"\" திரைப்படத்தின் மூலமாக தமிழில் அறிமுகமானார்.\n\nSection::::வாழ்க்கைச் சுருக்கம்.\nராஜேந்திர குறூப்பு, ஷைலஜா ஆகியோரின் இளைய மகள் ஆவார். இவருக்கு ரேஷ்மிதா, ரெஞ்சிதா என இரண்டு மூத்த சகோதரிகள் உள்ளனர். இவர் செயின்ட் மேரி மேல்நிலை பள்ளியிலும், மண்ணார்க்காட்டில் உள்ள குழந்தை இயேசு பள்ளியிலும் தனது பள்ளிப்படிப்பை முடித்தார். \nஇவா் பெற்றோாின் அனுமதியோடு பாரத்கோபி என்பவரை காதல் திருமணம் செய்து கொண்டாா்.\nஇவர் தொலைநிலைக்கல்வி வாயிலாக இளங்கலை சமூகவியல் படிக்க தொடங்கியுள்ளார்.\n\nSection::::திரை வாழ்க்கை.\nஇவர் திரையுலகிற்கு வருவதற்கு முன்னதாக, சூர்யா தொலைக்காட்சியில் தாலி என்ற தலைப்பில் ஒரு நிகழ்ச்சித் தொகுப்பாளராகப் பணியாற்றினார். இவர் ஒரு கிறிஸ்துவ பக்தி ஆல்பத்திலும் நடித்துள்ளார். இவர் அறிமுகமான \"நிவேத்யம்\" திரைப்படத்தின் இயக்குநரான லோஹிததாஸை தனது வழிகாட்டியாளராகவும் குருவாகவும் கருதுகிறார். வினயன் இயக்கத்தில் மணிக்குட்டன் நடித்த \"ஹரீந்தரன் ஒரு நிஷ்களங்கன்\" திரைப்படம் இவரது இரண்டாவது திரைப்படமாகும். ஜானி ஆண்டனி இயக்கிய \"சைக்கிள் திரைப்படத்தில்\" வினீத் சீனிவாசனுடன் இணைந்து நடித்தார்.\n\n2011-ம் ஆண்டில் மலையாளத்தில் ஒரே மாதிரியான கதாபாத்திரங்களில் நடிக்க வாய்ப்பு வந்ததால் இவர் தனது பார்வையை கன்னட திரையுலகிற்கு திருப்பினார். சில கன்னட திரைப்படங்களில் நடித்த பிறகுதான் மலையாளத்தில் புதுமையான கதாபாத்திரங்களில் நடிக்க வாய்ப்பு வந்ததாக கூறுகிறார்.. இவர் எம். டி. வாசுதேவன் நாயரின் \"கதவீடு\" திரைப்படத்தில் கதாநாயகியாக ஒரு நவீன பெண் வேடத்தில் நடித்தார். வினோத் விஜயனின் \"டி கம்பெனி\" திரைப்படத்தில் முக அலங்காரம் ஏதும் செய்யாமல் ஒரு சிறிய ஆனால் முக்கியமான கதாபாத்திரத்தில் சைக்கோவாக நடித்தார். ராகேஷ் கோபனின் \"100 டிகிரி செல்சியஸ்\" திரைப்படத்தில் கிறிஸ்துவ இல்லத்தரசியாக நடித்தார். இவர் முதல் முறையாக வினோத் மாங்கரா இயக்கிய \"ஒட்டமந்தாரம்\" திரைப்படத்தில் தன்னை விட 15 வயது அதிகமான அம்மா கதாபாத்திரத்தில் நடித்தார்.\n\nSection::::பின்னணி பாடகி.\nநடிகையாக மட்டுமல்லாமல் சில நேரங்களில் இவர் சிறந்த பின்னணி பாடகியாகவும் திகழ்கிறார். இவர் தனது முதல்பாடலை \"பைக்\" திரைப்படத்தில் ராகுல்ராஜ் இசையில் \"கண்ணில் கண்ணில்\" எனும் பாடலை பாடினாலும்கூட சில காரணங்களால் அத்திரைப்படம் திரைக்கு வராமல் போனது. அதன்பின்னர் 2009-ல் வெளியான \"மாய மாதவம்\" எனும் பக்தி ஆல்பத்தில் பாடியுள்ளார். மேலும் சிறுவர்கள் நடித்து வெளிவரவிருக்கும் \"மியாவ் மியாவ் கரிம்பூச்சா\" திரைப்படத்தில் ஆரம்ப பாடலை பாடியுள்ளார்..\n\n"}
{"id": "224596", "url": "https://ta.wikipedia.org/wiki?curid=224596", "title": "பய்யன்னூர் சட்டமன்றத் தொகுதி", "text": "பய்யன்னூர் சட்டமன்றத் தொகுதி\n\nபய்யன்னூர் சட்டமன்றத் தொகுதி, கேரள சட்டமன்றத்துக்கான 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.\n\n2011 முதல் இந்திய மார்க்சிஸ்ட் கம்யூனிஸ்ட் கட்சியைச் சேர்ந்த சி. கிருஷ்ணன், எம்.எல்.ஏவாக உள்ளார்.\nSection::::உட்பட்ட பகுதிகள்.\nஇது கண்ணூர் மாவட்டத்தில் உள்ள பய்யன்னூர் நகராட்சியையும், பெரிங்ஙோம்-வயக்கரை, காங்கோல்-ஆலப்படம்பு, கரிவெள்ளூர் பெரளம் ஆகிய ஊராட்சிகளையும், தளிப்பறம்பு வட்டத்தில் உள்ள ராமந்தளி, எரமம்-குற்றூர், செறுபுழை ஆகிய ஊராட்சிகளையும் கொண்டது‌.\n\n\n"}
{"id": "224600", "url": "https://ta.wikipedia.org/wiki?curid=224600", "title": "நவீன மொழிக் கூட்டமைப்பு", "text": "நவீன மொழிக் கூட்டமைப்பு\n\nநவீன மொழிக் கூட்டமைப்பு (Modern Language Association of America) என்னும் நிறுவனம் அமெரிக்காவில் உள்ளது. இது மொழிகளையும், அவற்றின் இலக்கியங்களையும் கற்பிக்கும் முன்னணி நிறுவனம் ஆகும். இது 100 நாடுகளைச் சேர்ந்த 30,000 உறுப்பினர்களைக் கொண்டுள்ளது. மாணவர்கள், பேராசிரியர்கள், பட்டதாரிகள் உள்ளிட்டோரும் அடக்கம். இவர்கள் ஆங்கிலத்தையும் ஏனைய நவீன மொழிகளையும் கற்கவோ, கற்பிக்கவோ இணைந்துள்ளனர். இதன் தலைமையகம் அமெரிக்காவில் உள்ள நியூ யார்க் நகரில் உள்ளது. இதன் செயல்பாடுகள், கொள்கைகள் யாவும் உலகளாவிய நோக்கத்தை உடையவை. \n\nSection::::வரலாறு.\nஇந்த அமைப்பை 1883-இல் தொடங்கினர். லத்தீன், கிரேக்கம் உள்ளிட்ட செம்மொழிகளை கற்பிக்கவும், அவற்றைப் பற்றி உரையாடவும் முடிவு செய்தனர். அமெரிக்காவின் கற்றோர் சமூக மன்றத்தின் கூற்றின்படி, இந்த அமைப்பு, ஆங்கிலம், ஜெர்மன், பிரெஞ்சு, ஸ்பானிய மொழி, இத்தாலியம் உள்ளிட்ட நவீன மொழிகளையும், அவற்றின் இலக்கியங்களையும் கற்பதற்காகவும், கல்வி, சமூக, இலக்கிய அறிவை மேம்படுத்தவும் உருவாக்கப்பட்டது.\n\nSection::::நிர்வாகம்.\nஇதன் பணியார்களை உறுப்பினர்கள் தேர்ந்தெடுப்பார்கள். \nஇதை செயற்குழு கண்காணிக்கும். இந்த குழுவிற்கான ஆட்களையும் உறுப்பினர்களே தேர்ந்தெடுக்கின்றனர்.\n\nSection::::செயற்பாடுகள்.\nஇந்த அமைப்பு பல இதழ்களை வெளியிடுகிறது. இவற்றில் இந்த அமைப்பின் வெளியீடுகளைப் பற்றிய நூலை குறிப்பிட்டு சொல்லலாம். ஆய்விதழ்களை எழுத விரும்பும் மாணவர்களுக்கான உதவி நூலையும் வெளியிட்டனர். இதை 6,500,000 பேர் வாங்கியிருக்கின்றனர். மொழி, இலக்கியம் தொடர்பான தரவுத்தளத்தையும் இணைய வழியில் வழங்குகிறது. \nமுக்கியமான முப்பது மொழிகளைப் பேசும் மக்கள் வாழும் இடங்களையும் வரைபடம் மூலம் பட்டியலிடுகிறது.\n\n"}
{"id": "224602", "url": "https://ta.wikipedia.org/wiki?curid=224602", "title": "ச. துரைராஜசிங்கம்", "text": "ச. துரைராஜசிங்கம்\n\nசபாபதிப்பிள்ளை துரைராஜசிங்கம் (\"S. Durai Raja Singam\", எஸ். துரைராஜசிங்கம், 1904 - 1995) என்பவர் மலேசியத் தமிழ் அறிஞரும், ஆங்கில எழுத்தாளரும் ஆவார். இலங்கைத் தமிழ் வம்சாவழிக் குடும்பத்தில் பிறந்த இவர் மலேசியா, இந்தியா, மற்றும் இலங்கையில் மரபுவழி வாழ்க்கை பற்றியும் பண்பாடு பற்றியும் பல நூல்களை எழுதியுள்ளார். கலாயோகி ஆனந்த குமாரசாமியின் நண்பராக இருந்த இவர் கலாயோகியைப் பற்றி பல நூல்களை எழுதியுள்ளார். அவரது கட்டுரைகளையும் தொகுத்து வெளியிட்டார். ஆனந்த குமாரசாமியின் பல நூல்களை யாழ்ப்பாணப் பல்கலைக்கழகத்திற்கு அன்பளிப்பாக வழங்கியிருந்தார்.\n\n\n\n"}
{"id": "224604", "url": "https://ta.wikipedia.org/wiki?curid=224604", "title": "மண்ணார்க்காடு", "text": "மண்ணார்க்காடு\n\nமண்ணார்க்காடு என்னும் ஊர், கேரளத்தின் பாலக்காடு மாவட்டத்தில் அமைந்துள்ளது. சைலண்ட் வேலி என்னும் பள்ளத்தாக்கு இங்கிருந்து 66 கிலோமீட்டர் தொலைவில் உள்ளது. பாலக்காடு மாவட்டத்தின் தலை நகரத்தில் இருந்து 40 கி.மீ. வடகிழக்கு உள்ளது.\n\nSection::::மக்கள்.\nஇங்கு ஏறத்தாழ 150,000 மக்கள் வாழ்கின்றனர். இங்கு ரப்பர், தென்னை, பாக்கு, நேந்திர வாழை, ஜாதிக்காய், நெல் ஆகியவற்றை பயிரிடுகின்றனர்.\nமலையாளத்தைத் தவிர தெலுங்கு, கன்னடம், துளு, தமிழ் உள்ளிட்ட மொழிகளைப் பேசுவோரும் வாழ்கின்றனர்.\n\nகுந்திப்புழை, நெல்லிப்புழை ஆகிய ஆறுகள் பாய்கின்றன.\n\n\n"}
{"id": "224610", "url": "https://ta.wikipedia.org/wiki?curid=224610", "title": "தென்னிலை", "text": "தென்னிலை\n\nதென்னிலை என்னும் ஊராட்சி, தமிழ் நாட்டில் உள்ள கரூர் மாவட்டத்தில் உள்ளது. கரூரிலிருந்து கோவை செல்லும் தேசிய நெடுஞ்சாலையில், கரூரிலிருந்து-38 வது கிலோ மீட்டரில் தென்னிலை அமைந்திருக்கிறது.\n\nSection::::போக்குவரத்து.\nஇது- திருச்சிக்கும் கோவைக்கும் சரியான மையப்புள்ளியில் - நாகபட்டிணம் கூடலூர் தேசிய நெடுஞ்சாலையில் அமைந்துள்ளது.\n\nSection::::தொழில்.\nஇங்குள்ள மக்கள் உழவுத் தொழிலை செய்கின்றனர்.\n\n=சான்றுகள்==\n"}
{"id": "224612", "url": "https://ta.wikipedia.org/wiki?curid=224612", "title": "கல்லுயாசேரி சட்டமன்றத் தொகுதி", "text": "கல்லுயாசேரி சட்டமன்றத் தொகுதி\n\nகல்லுயாசேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.\n\nSection::::உட்பட்ட பகுதிகள்.\nஇது கண்ணூர் மாவட்டத்தின் தளிப்பறம்பு வட்டத்தில் உள்ள செறுகுன்னு, செறுதாழம், ஏழோம், கடன்னப்பள்ளி-பாணப்புழை, கல்யாசேரி, கண்ணபுரம், குஞ்ஞிமங்கலம், மாடாயி, மாட்டூல், பட்டுவம் ஆகிய ஊராட்சிகளை உள்ளடக்கியது.\n\n"}
{"id": "224614", "url": "https://ta.wikipedia.org/wiki?curid=224614", "title": "மணலூர் ஊராட்சி (திருச்சூர் மாவட்டம்)", "text": "மணலூர் ஊராட்சி (திருச்சூர் மாவட்டம்)\n\nமணலூர் என்னும் ஊராட்சி, கேரளத்தின் திருச்சூர் மாவட்டத்தில் திருச்சூர் வட்டத்தில் உள்ளது. இது அந்திக்காடு மண்டலத்திற்கு உட்பட்டது. இது 18.22 சதுரகிலோமீட்டர் பரப்பளவைக் கொண்டது. இங்கு 34,297 மக்கள் வாழ்கின்றனர். இவர்களில் 99.15 சதவீதம் பேர் கல்வியறிவு பெற்றுள்ளனர்.\n\n\n\n"}
{"id": "224617", "url": "https://ta.wikipedia.org/wiki?curid=224617", "title": "தளிப்பறம்பு சட்டமன்றத் தொகுதி", "text": "தளிப்பறம்பு சட்டமன்றத் தொகுதி\n\nதளிப்பறம்பு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.\n\nஇதன் எம்.எல்.ஏ.வாக சி.பி.எம் கட்சியைச் சேர்ந்த ஜேம்ஸ் மாத்யு தேர்ந்தெடுக்கப்பட்டார். இவர் 2011-ஆம் ஆண்டு நடைபெற்ற தேர்தலின் போது வென்றவர்.\n\nSection::::உட்பட்ட பகுதிகள்.\nஇது கண்ணூர் மாவட்டத்தின் தளிப்பறம்பு வட்டத்தில் உள்ளது. இது தளிப்பறம்பு நகராட்சியையும், சப்பாரப்படவு, குறுமாத்தூர், பரியாரம், கொளச்சேரி, மய்யில், குற்றுயாட்டூர், மலப்பட்டம் ஆகிய ஊராட்சிகளைக் கொண்டது.\n\n"}
{"id": "224618", "url": "https://ta.wikipedia.org/wiki?curid=224618", "title": "இரிக்கூர் சட்டமன்றத் தொகுதி", "text": "இரிக்கூர் சட்டமன்றத் தொகுதி\n\nஇரிக்கூர் சட்டமன்றத் தொகுதி, கேரள சட்டமன்றத்துக்கான தொகுதியாகும். இது கண்ணூர் மக்களவைத் தொகுதிக்கு உட்பட்டது.\n\nஇதனை கே. சி. ஜோசப் முன்னிறுத்துகிறார். இவர் 1982 முதல் அனைத்து தேர்தல்களிலும் வெற்றி பெற்றவர். இவர் இந்திய தேசிய காங்கிரசு கட்சியைச் சேர்ந்தவர்.\n\nSection::::உட்பட்ட பகுதிகள்.\nஇது கண்ணூர் மாவட்டத்தின் தளிப்பறம்பு வட்டத்தில் உள்ளது. இது செங்களாயி, இரிக்கூர், ஆலக்கோடு, உதயகிரி, நடுவில், ஏருவேசி, பய்யாவூர், ஸ்ரீகண்டாபுரம், உளிக்கல் ஆகிய ஊராட்சிகளைக் கொண்டது.\n\n\n"}
{"id": "224622", "url": "https://ta.wikipedia.org/wiki?curid=224622", "title": "நளினி (நூல்)", "text": "நளினி (நூல்)\n\nநளினி என்னும் காவியத்தை குமரனாசான் எழுதினார். இது மலையாளத்தில் எழுதப்பட்ட முக்கியமான நூல்களில் ஒன்று. 1911-இல் வெளியானது. பெண்ணுக்கும் ஆணுக்கும் இடையிலான அசாதாரணமான காதலைப் பற்றிய கதை. இந்த கதையின் நாயகியின் பெயரே நூலின் தலைப்பானது.\n\nஇது 173 சுலோகங்களைக் கொண்டது. ஒவ்வொரு சுலோகங்களும் நான்கு வரிகளைக் கொண்டவை. இதில் 166 சுலோகங்கள் ’ரதோத்தத’ விருத்த வகையில் அமைந்துள்ளன. ’மாலினி’ என்னும் வகையில் மூன்றும், ’வசந்ததிலகம்’ என்னும் வகையில் இரண்டும் ’பிருத்வி’, ’மந்தாக்ராந்த’ ஆகிய வகைகளில் தலா ஒன்றும் உள்ளன.\n\nSection::::கதை.\nதிவாகரன் நளினியின் விளையாட்டுத் தோழன். திவாகரன் இளவயதில் சொந்த நாட்டை விட்டு வேற்று நாட்டுக்கு செல்கிறான். அவனை மனதில் நினைத்து வாழ்கிறாள். மண வயதில் மகளுக்கு திருமணம் செய்விக்க தீர்மானிக்கின்றனர் நளினியின் பெற்றோர். தனக்கு திருமணம் நிச்சயிக்கப்பட்டது அறிந்த நளினி, தோழிகளோடு ஆலோசிக்காது, வீட்டைவிட்டு வெளியேறுகிறாள். நீரில் குதித்த அவளை ஒரு முனிவர் காப்பாற்றுகிறார். அந்த முனிவரின் ஆசிரமத்தில் ஐந்தாண்டுகள் தங்கியிருக்கிறாள். அப்போது ஒரு காலை வேளையில், திவாகரனை பார்க்கிறாள். யோகியான அவன் அவளை வாழ்த்தி பயணப்பட முயல்கிறான். அவன் வருந்தவே, அவளுக்கு உபதேசிக்கிறான்.\n\nSection::::சில பாடல்கள்.\nமுதலாம் பாடல்;\nபொருள்:\nபல காலங்களுக்கு முன்பு, சீரான காலை வேளையில், இமயமலைக்கு அருகில் உள்ள பள்ளத்தாக்கில் இளைய முனிவன் ஒருவன் வந்திறங்கினான். அவனிடம் பள்ளத்தாக்கின் அமைதியும், சூரியனின் ஒளியும் நிறைந்திருந்தன.\n\nபொருள்: சுருட்டையான நீண்ட முடியும், நீண்ட நகங்களும், அவன் நீண்ட நாளாக தவம் இருந்தவன் என்பதை உணர்த்தின. குறைந்த உடையணிந்த அவன் உடலைப் பார்த்தால், குளிர், வெப்பம் எதனாலும் தாக்கப்படாததைப் போல் இருந்தது.\n"}
{"id": "224623", "url": "https://ta.wikipedia.org/wiki?curid=224623", "title": "துங்கு அப்துல் ரகுமான் பல்கலைக்கழகம்", "text": "துங்கு அப்துல் ரகுமான் பல்கலைக்கழகம்\n\nதுங்கு அப்துல் ரகுமான் பல்கலைக்கழகம் (\"Universiti Tunku Abdul Rahman\", UTAR) என்பது மலேசியாவில் உள்ள ஒரு தனியார் பல்கலைக்கழகம் ஆகும். இப்பல்கலைக்கழகம் யூட்டார் (UTAR) கல்வி நிறுவனம் என்னும் இலாப-நோக்கற்ற அமைப்பினால் நிறுவப்பட்டது. இப்பல்கலைக்கழகம் மலேசியாவின் நான்கு இடங்களில் வளாகங்களைக் கொண்டுள்ளது. அவை: பெத்தாலிங் ஜாயா, கோலாலம்பூர், சுங்கை லோங், மற்றும் கம்பார் ஆகியவை ஆகும்.\n\n2002 ஆம் ஆண்டில் ஆரம்பிக்கப்பட்ட இப்பல்கலைகழகத்தில் முதலாண்டில் 411 மாணவர்கள் சேர்க்கப்பட்டனர். அடுத்த சில ஆண்டுகளில் மாணவர்களின் எண்ணிக்கை பெருமளவு அதிகரித்தது. 2014 கணிப்பின் படி, இங்கு 23,000 மாணவர்கள் கல்வி பயில்வதாக பல்கலைக்கழக அறிக்கை ஒன்று தெரிவிக்கின்றது. \n\n2012, 2013 ஆம் ஆண்டுகளில் ஆசியாவின் முதல் 300 சிறந்த பல்கலைக்கழகங்களில் ஒன்றாக யூட்டார் தரப்படுத்தப்பட்டுள்ளது..\n\n"}
{"id": "224628", "url": "https://ta.wikipedia.org/wiki?curid=224628", "title": "அழீக்கோடு சட்டமன்றத் தொகுதி", "text": "அழீக்கோடு சட்டமன்றத் தொகுதி\n\nஅழீக்கோடு சட்டமன்றத் தொகுதி, கேரள சட்டமன்றத்துக்கான தொகுதியாகும். இது கண்ணூர் மக்களவைத் தொகுதிக்கு உட்பட்டது.\nஇந்த தொகுதியை 2011 முதல் முஸ்லீம் லீக் கட்சியைச் சேர்ந்த கே. எம். ஷாஜி முன்னிறுத்துகிறார்.\n\nSection::::உட்பட்ட பகுதிகள்.\nஇது கண்ணூர் மாவட்டத்தின் கண்ணூர் வட்டத்தில் உள்ள அழீக்கோடு, சிறக்கல், பள்ளிக்குன்னு, வளபட்டணம், புழாதி, நாறாத்து, பாப்பினிசேரி ஆகிய ஊராட்சிகளையும் கொண்டது‌.\n\n"}
{"id": "224630", "url": "https://ta.wikipedia.org/wiki?curid=224630", "title": "பொதுநலவாயப் பல்கலைக்கழகங்களின் கூட்டமைப்பு", "text": "பொதுநலவாயப் பல்கலைக்கழகங்களின் கூட்டமைப்பு\n\nபொதுநலவாயப் பல்கலைக்கழகங்களின் கூட்டமைப்பு (\"Association of Commonwealth Universities\") என்பது 37 பொதுநலவாய நாடுகளின் 535 பல்கலைக்கழகங்களைப் பிரதிநிதித்துவப் படுத்தும் ஒரு பன்னாட்டு அமைப்பு ஆகும்.\n\nSection::::வரலாறு.\n1912 ஆம் ஆண்டில் இலண்டன் பல்கலைக்கழகம் பிரித்தானியப் பேரரசின் பல்கலைக்கழகங்களின் பேரவை ஒன்றைக் கூட்டும் நோக்குடன் லண்டனில் உள்ள பல்கலைக்கழகங்களின் 53 பிரதிநிதிகளைக் கூட்டி மாநாட்டை நடத்தியது. உள்நாட்டிலும் வெளிநாடுகளிலும் உள்ள பல்கலைக்கழகங்களைப் பிரதிநித்தித்துவப்படுத்தும் குழு ஒன்றும் அமைப்பதற்குத் தீர்மானிக்கப்பட்டது. 1913 இல் பொதுநலவாய நாடுகளின் பல்கலைக்கழகப் பணியகம் ஒன்று அமைக்கப்பட்டது. பேரரசின் பல்கலைக்கழகங்கள் இவ்வமைப்பிற்கு நிதியுதவி வழங்கும் என்ற எதிர்பார்ப்போடு 1919 ஆம் ஆண்டில் அதற்கான பணியகங்களை அமைப்பதற்காக £5000 நல்கைத்தொகையும் கிடைத்தது. 1948 இல் இவ்வமைப்பி பெயர் பிரித்தானியப் பொதுநலவாயப் பல்கலைக்கழகங்களின் கூட்டமைப்பு என மாற்றப்பட்டது. 1963 இல் பொதுநலவாயப் பல்கலைக்கழகங்களின் கூட்டமைப்பு என்ற தற்போதைய பெயரைப் பெற்றது.\n\n1986 இல் இரண்டாம் எலிசபெத் மகாராணி இக்கூட்டமைப்பின் காப்பாளராக நியமிக்கப்பட்டார்.\n\n"}
{"id": "224631", "url": "https://ta.wikipedia.org/wiki?curid=224631", "title": "கண்ணூர் சட்டமன்றத் தொகுதி", "text": "கண்ணூர் சட்டமன்றத் தொகுதி\n\nகண்ணூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.\n\n2011 ஆம் ஆண்டு முதல் ஏ. பி. அப்துல்லாக்குட்டி எம்.எல்.ஏவாக உள்ளார். இவர் காங்கிரசு கட்சியைச் சேர்ந்தவர். \n\nSection::::உட்பட்ட பகுதிகள்.\nஇது கண்ணூர் மாவட்டத்தின் கண்ணூர் வட்டத்தில் உள்ள கண்ணூர் நகராட்சியையும், சேலோறை, எடக்காடு, எளயாவூர், முண்டேரி ஆகிய ஊராட்சிகளையும் கொண்டது.\n\n"}
{"id": "224632", "url": "https://ta.wikipedia.org/wiki?curid=224632", "title": "தர்மடம் சட்டமன்றத் தொகுதி", "text": "தர்மடம் சட்டமன்றத் தொகுதி\n\nதர்மடம் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.\n\n2011-ஆம் ஆண்டு முதல் சட்டமன்ற உறுப்பினராக கே. கே. நாராயணன் தேர்ந்தெடுக்கப்பட்டுள்ளார்.\n\nSection::::உட்பட்ட பகுதிகள்.\nஇது கண்ணூர் மாவட்டத்தில் கண்ணூர் வட்டத்தில் உள்ள அஞ்சரக்கண்டி, செம்பிலோடு, கடம்பூர், முழப்பிலங்காடு, பெரளசேரி ஆகிய ஊராட்சிகளையும், தலசேரி வட்டத்தில் உள்ள தர்மடம், பிணறாயி, வேங்காடு ஆகிய ஊராட்சிகளையும் கொண்டுள்ளது.\n\n"}
{"id": "224635", "url": "https://ta.wikipedia.org/wiki?curid=224635", "title": "கடம்பூர் ஊராட்சி, கண்ணூர்", "text": "கடம்பூர் ஊராட்சி, கண்ணூர்\n\nகடம்பூர் ஊராட்சி, கேரளத்தின் கண்ணூர் மாவட்டத்தில் உள்ள கண்ணூர் வட்டத்தில் உள்ளது. இது எடக்காடு மண்டலத்திற்கு உட்பட்டது. கடம்பூரை உள்ளடக்கிய கடம்பூர் ஊராட்சியின் பரப்பளவு 7.95 சதுரகிலோமீட்டர் ஆகும். இதன் வடக்கில் செம்பிலோடு, பெரளசேரி ஊராட்சிகளும், கிழக்கில் பெரளசேரி, முழப்பிலங்காடு ஊராட்சிகளும், தெற்கில் முழப்பிலங்காடு ஊராட்சியும், மேற்கில் முழப்பிலங்காடு, எடக்காடு ஆகிய ஊராட்சிகளும் உள்ளன.\n\nகடம்பு செடிகள் அதிகம் காணப்பட்டதால், கடம்பூர் என்ற பெயர் வந்ததாகக் கருதுகின்றனர்.\n\n\n"}
{"id": "224638", "url": "https://ta.wikipedia.org/wiki?curid=224638", "title": "தலசேரி சட்டமன்றத் தொகுதி", "text": "தலசேரி சட்டமன்றத் தொகுதி\n\nதலசேரி சட்டமன்றத் தொகுதி, கேரளத்தின் 140 தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.\n\n2001 முதல் கொடியேறி பாலகிருஷ்ணன் எம்.எல்.ஏ பொறுப்பை ஏற்றுள்ளார். \n\nSection::::உட்பட்ட பகுதிகள்.\nஇது கண்ணூர் மாவட்டத்தின் தலசேரி வட்டத்தில் அமைந்துள்ள தலசேரி நகராட்சியையும், சொக்லி, எரஞ்ஞோளி, கதிரூர், நியூ மாஹி, பன்னுயன்னூர் ஆகிய ஊராட்சிகளையும் கொண்டது‌.\n\n"}
{"id": "224639", "url": "https://ta.wikipedia.org/wiki?curid=224639", "title": "கூத்துபறம்பு சட்டமன்றத் தொகுதி", "text": "கூத்துபறம்பு சட்டமன்றத் தொகுதி\n\nகூத்துப்பறம்பு சட்டமன்றத் தொகுதி, கேரளத்தின் 140 தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.\n\nஇந்த தொகுதிக்கான எம்.எல்.ஏ.வாக, 2011 முதல் கே. பி. மோகனன் தேர்ந்தெடுக்கப்பட்டுள்ளார்.\n\nSection::::உட்பட்ட பகுதிகள்.\nஇது கண்ணூர் மாவட்டத்தின் தலசேரி வட்டத்தில் அமைந்துள்ள கூத்துபறம்பு நகராட்சியையும், கரியாடு, கோட்டயம்-மலபார், குன்னோத்துபறம்பு, மொகேரி, பானூர், பாட்யம், பெரிங்ஙளம், திருப்பங்கோட்டூர் ஆகிய ஊராட்சிகளையும் கொண்டது‌\n\n\n"}
{"id": "224641", "url": "https://ta.wikipedia.org/wiki?curid=224641", "title": "மட்டன்னூர் சட்டமன்றத் தொகுதி", "text": "மட்டன்னூர் சட்டமன்றத் தொகுதி\n\nமட்டன்னூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.\n\nSection::::பகுதிகள்.\nஇது கண்ணூர் மாவட்டத்தில் உள்ளது. இது தலசேரி வட்டத்தில் சிற்றாரிப்பறம்பு, கீழல்லூர், கூடாளி, மாலூர், மாங்காட்டிடம்,கோளயாடு, தில்லங்கேரி ஆகிய ஊராட்சிகளையும், தளிப்பறம்பு வட்டத்தில் உள்ள படியூர்-கல்யாடு ஊராட்சிகளையும், மட்டன்னூர் நகராட்சியையும் கொண்டது.\n\n"}
{"id": "224642", "url": "https://ta.wikipedia.org/wiki?curid=224642", "title": "வாதுவை", "text": "வாதுவை\n\nவாதுவை இலங்கையின் மேற்குக் கரையில், கொழும்பிற்குத் தெற்காக சுமார் 33 கிலோமீட்டர் தொலைவில் அமைந்துள்ள ஒரு நகரமாகும். இது காலி வீதியில் 30.5 கி.மீ தூரத்திலிருந்து 36.5 கி.மீ தூரம் வரையான பகுதியை உள்ளடக்குவதுடன் வீதியிலிருந்து தரைப்பக்கமாக சுமார் 4.5 கி.மீ தூரமும் கடற்பக்கமாக ஒரு கி.மீ தூரமும் பரந்துள்ளது. இது ஒரு பிரபலமான சுற்றுலாத்தலமாகும். தென்னையிலிருந்து பெறப்படும் கள் மற்றும் புளிங்காடி என்பனவும் தென்னை நாரிலிருந்து செய்யப்படும் தும்புத்தடி, கால்மிதி ஆகியவையும் இப்பிர்தேசத்தின் முக்கிய உற்பத்திப் பொருட்களாக விளங்குகின்றன. இந்நகரம் பாணந்துறை பிரதேச சபையினால் நிர்வகிக்கப்படுகின்றது.\n"}
{"id": "224646", "url": "https://ta.wikipedia.org/wiki?curid=224646", "title": "சிகாரா பிரேவோ", "text": "சிகாரா பிரேவோ\n\nசிகாரா பிரேவோ (Ciara Quinn Bravo பிறப்பு: மார்ச் 18, 1997) ஒரு அமெரிக்க நாட்டு நடிகை ஆவார்.. இவர் பிக் டைம் ரஷ் என்ற தொடரில் கேட்டி நைட் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார். இவர் சில திரைப்படங்களுக்கு குரல் கொடுத்துள்ளார் என்பது குறிப்படத்தக்கது.\n\n"}
{"id": "224650", "url": "https://ta.wikipedia.org/wiki?curid=224650", "title": "சேக் ராயர்ரிக்", "text": "சேக் ராயர்ரிக்\n\nசேக் ராயர்ரிக் (Zach Roerig பிறப்பு: பிப்ரவரி 22, 1985) ஒரு அமெரிக்க நாட்டு நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் மாட் டோனுவன் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார்.\n\nSection::::ஆரம்பகால வாழ்க்கை.\nசேக் 22 பிப்ரவரி, 1985ஆம் ஆண்டு மான்ட்பீலியர், ஓஹியோ, அமெரிக்காவில் பிறந்தார். இவருக்கு எமிலி என்ற இளைய சகோதரி உண்டு.\n\n"}
{"id": "224651", "url": "https://ta.wikipedia.org/wiki?curid=224651", "title": "காண்டைஸ் அக்கோலா", "text": "காண்டைஸ் அக்கோலா\n\nகாண்டைஸ் அக்கோலா (Candice Accola பிறப்பு: மே 13, 1987)ஒரு அமெரிக்க நாட்டு நடிகை பாடகி மற்றும் பாடலாசிரியர் ஆவார். இவர் சூப்பர்நேச்சுரல், தி வாம்பயர் டைரீஸ் போன்ற தொலைக்காட்சி தொடர்களில் நடித்ததன் மூலம் புகழ் பெற்ற நடிகை ஆனார். இவர் 2013ஆம் ஆண்டு ’லவ் டோன்ட் டி’ என்ற இசை ஆல்பம் ஒற்றை வெளியீட்டுள்ளார்.\n\n"}
{"id": "224653", "url": "https://ta.wikipedia.org/wiki?curid=224653", "title": "உயிர்மெய் (தொலைக்காட்சித் தொடர்)", "text": "உயிர்மெய் (தொலைக்காட்சித் தொடர்)\n\n\"\n\nஉயிர்மெய் ஜீ தமிழ் தொலைக்காட்சியில் ஆகஸ்ட் 18ஆம் திகதி முதல் திங்கள் முதல் வெள்ளி வரை இரவு 8 மணிக்கு ஒளிபரப்பான மருத்துவ தொடர். இந்தத் தொடரில் நடிகை அமலா ஒரு மருத்துவராக நடிக்கின்றார். இது இவர் நடிக்கும் முதல் நெடுந்தொடர் ஆகும்.\n\nSection::::கதைச்சுருக்கம்.\nஇந்தத் தொடரில் 12 மருத்துவர்களின் வாழ்க்கை மற்றும் அவர்களின் குடும்பப் பின்னணியை வைத்து எடுக்கப்பட்டுள்ளது.\n\n\n\n"}
{"id": "224657", "url": "https://ta.wikipedia.org/wiki?curid=224657", "title": "சித்தார்த் மல்ஹோத்ரா", "text": "சித்தார்த் மல்ஹோத்ரா\n\nசித்தார்த் மல்ஹோத்ரா (, ) (பிறப்பு: 16 ஜனவரி 1985) இவர் ஒரு பாலிவுட் திரைப்பட நடிகர் ஆவார். கரண் ஜோஹர் இயக்கிய ஸ்டூடண்ட் ஆஃப் த இயர் என்ற திரைப்படத்தில் அறிமுகம் ஆனார். அதைத் தொடர்ந்து ’ஹம்சீ தோ பம்சீ’, ’ஏக் வில்லன்’ போன்ற திரைப்படங்களில் நடித்துள்ளார். இவர் 2010ஆம் ஆண்டு சாருக் கான் மற்றும் கஜோல் நடித்த மை நேம் இஸ் கான் என்ற திரைப்படத்தில் உதவி இயக்குநராகப் பணிபுரிந்தார் என்பது குறிப்பிடத்தக்கது.\n"}
{"id": "224660", "url": "https://ta.wikipedia.org/wiki?curid=224660", "title": "சிரோமணி குருத்வாரா பிரபந்த செயற்குழு", "text": "சிரோமணி குருத்வாரா பிரபந்த செயற்குழு\n\nசிரோமணி குருத்வாரா பிரபந்த செயற்குழு (\"Shiromani Gurdwara Parbandhak Committee\", , சுருக்கமாக எஸ்ஜிபிசி) பஞ்சாப், அரியானா, இமாச்சலப் பிரதேச மாநிலங்களிலும் நடுவண் ஆட்பகுதியான சண்டிகரிலும் அமைந்துள்ள சீக்கிய கோயில்களான குருத்துவாராக்களையும் பிற சீக்கிய வழிபாட்டுத் தலங்களையும் மேலாண்மை செய்யும் பொறுப்புள்ள சட்டப்படியான இந்திய அமைப்பாகும். எஸ்ஜிபிசி அம்ரித்சரில் உள்ள பொற்கோயிலையும் நிர்வகிக்கிறது. தில்லியிலுள்ள குருத்துவாராக்களை மேலாண்மை செய்ய \"தில்லி குருத்துவாரா மேலாண்மை செயற்குழு\" தனியாக உள்ளது. \n\nஇந்த செயற்குழுக்களின் அலுவலர்கள் சீக் குருத்துவாரா சட்டம், 1925 வரையறுத்துள்ளபடி 18 அகவைக்கு மேலான ஆண்,பெண் சீக்கியர்களால் தேர்ந்தெடுக்கப்படுகின்றனர். எஸ்ஜிபிசி உறுப்பினர்களை பொற்கோவிலில் கூடும் சீக்கிய மாநாடு தேர்ந்தெடுக்கிறது. இந்த தேர்தல் ஐந்து ஆண்டுகளுக்கு ஒருமுறை நடக்கிறது. இது \"சீக்கிய நாட்டின் நாடாளுமன்றம்\" எனவும் வர்ணிக்கப்படுகிறது. \n\nஎஸ்ஜிபிசியை ஓர் தலைவரும், பொருளாளரும், பொதுச் செயலரும் நிர்வகித்து வருகின்றனர். குருத்துவாராக்களின் பாதுகாப்பு, நிதித்தேவைகள், வசதிகள் மேலாண்மை, சமய நெறிமுறைகளை இச்செயற்குழு மேற்பார்வையிட்டு வருகிறது. ஆயுதங்கள்,ஆடைகள், நூல்கள், சீக்கிய குருமார்களின் எழுத்துக்கள் போன்ற தொல்லியல் சிறப்புமிக்க புனிதப் படைப்புகளை குருத்துவாரா பரபந்தக் கமிட்டி நிர்வகித்து வருகின்றது. சமய வழிபாட்டுத் தலங்களைத் தவிர, எஸ்ஜிபிசி பல கல்வி நிலையங்களையும் மருத்துவக் கல்லூரிகள், மருத்துவமனைகள் மற்றும் அறக்கட்டளைகளையும் நடத்தி வருகிறது.\n\n"}
{"id": "224665", "url": "https://ta.wikipedia.org/wiki?curid=224665", "title": "பேராவூர் சட்டமன்றத் தொகுதி", "text": "பேராவூர் சட்டமன்றத் தொகுதி\n\nபேராவூர் சட்டமன்றத் தொகுதி, கேரளத்தின் 140 தொகுதிகளில் ஒன்றாகும். இது கண்ணூர் மக்களவைத் தொகுதிக்கு உட்பட்டது.\n\nSection::::பகுதிகள்.\nஇது கண்ணூர் மாவட்டத்தில் உள்ள தலச்சேரி வட்டத்தில் உள்ள ஆறளம், அய்யன்குன்னு, கணிச்சார், கீழூர்-சாவசேரி, கேளகம், கொட்டியூர், முழக்குன்னு, பாயம், பேராவூர் ஆகிய ஊர்களைக் கொண்டது‌.\n\n"}
{"id": "224675", "url": "https://ta.wikipedia.org/wiki?curid=224675", "title": "அய்யன்குன்னு ஊராட்சி", "text": "அய்யன்குன்னு ஊராட்சி\n\nஅய்யன்குன்னு ஊராட்சி (அய்யன்குன்று), கேரளத்தின் கண்ணூர் மாவட்டத்தில் உள்ள தலசேரி வட்டத்தில் உள்ளது. இது இரிட்டி மண்டலத்திற்கு உட்பட்டது. கர்நாடகத்தில் உள்ள குடகு மலையின் அடிவாரத்தில் உள்ளது. இதன் கிழக்கில் கர்நாடகத்தின் காடுகள் உள்ளன. வடக்கில் பாராப்புழையும், தெற்கில் வெம்புழையும் பாய்கின்றன.\n\n"}
{"id": "224676", "url": "https://ta.wikipedia.org/wiki?curid=224676", "title": "மானந்தவாடி சட்டமன்றத் தொகுதி", "text": "மானந்தவாடி சட்டமன்றத் தொகுதி\n\nமானந்தாவடி சட்டமன்றத் தொகுதி, கேரளத்தின் 140 தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.\n\nSection::::பகுதிகள்.\nஇது வயநாடு மாவட்டத்தில் உள்ள மானந்தவாடி வட்டத்தில் உள்ள மானந்தவாடி, பனமரம், தவிஞ்ஞால், திருநெல்லி, தொண்டர்நாடு, வெள்ளமுண்டா ஆகிய ஊராட்சிகளைக் கொண்டது. .\n\nமுன்னர், வடக்கு வயநாடு சட்டமன்றத் தொகுதி எனப் பெயர் பெற்றிருந்தது.\n\n"}
{"id": "224678", "url": "https://ta.wikipedia.org/wiki?curid=224678", "title": "சுல்தான் பத்தேரி சட்டமன்றத் தொகுதி", "text": "சுல்தான் பத்தேரி சட்டமன்றத் தொகுதி\n\nசுல்தான் பத்தேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.\n\nSection::::பகுதிகள்.\nஇது வயநாடு மாவட்டத்தில் உள்ள சுல்தான் பத்தேரி, பூதாடி, நென்மேனி, நூல்ப்புழை,புல்ப்பள்ளி, முள்ளன்கொல்லி, அம்பலவயல், மீனங்காடி ஆகிய ஊராட்சிகளை கொண்டது‌. .\n\n"}
{"id": "224681", "url": "https://ta.wikipedia.org/wiki?curid=224681", "title": "கல்பற்றா சட்டமன்றத் தொகுதி", "text": "கல்பற்றா சட்டமன்றத் தொகுதி\n\nகல்பற்றா சட்டமன்றத் தொகுதி, கேரளத்தின் 140 தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.\n\nSection::::பகுதிகள்.\nஇது வயநாடு மாவட்டத்தில் உள்ள கல்பற்றா நகராட்சியையும், முட்டில், மேப்பாடி, வைத்திரி, கணியாம்பற்றா,கோட்டத்தறை, வேங்கப்பள்ளி, தரியோடு, படிஞ்ஞாறத்தறை, பொழுதனை,மூப்பைநாடு ஆகிய ஊராட்சிகளையும் கொண்டது‌. .\n\n"}
{"id": "224682", "url": "https://ta.wikipedia.org/wiki?curid=224682", "title": "தேவிகுளம் சட்டமன்றத் தொகுதி", "text": "தேவிகுளம் சட்டமன்றத் தொகுதி\n\nதேவிகுளம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது இடுக்கி மாவட்டத்தில் அமைந்துள்ளது. தேவிகுளம் வட்டத்தில் உள்ள அடிமாலி, காந்தல்லூர், மறயூர், மாங்குளம், மூன்னார், வட்டவடை, வெள்ளத்தூவல், தேவிகுளம், இடமலக்குடி ஆகிய ஊராட்சிகளையும், உடும்பஞ்சோலை வட்டத்தில் உள்ள பைசண்வாலி, சின்னக்கனால், பள்ளிவாசல் ஆகிய ஊராட்சிகளையும் கொண்டுள்ளது.\n"}
{"id": "224683", "url": "https://ta.wikipedia.org/wiki?curid=224683", "title": "அடிமாலி ஊராட்சி", "text": "அடிமாலி ஊராட்சி\n\nஅடிமாலி என்னும் ஊராட்சி, கேரளத்தின் இடுக்கி மாவட்டத்தில் உள்ள தேவிகுளம் வட்டத்தில் அமைந்துள்ளது. இது 271.53 சதுர கிலோமீட்டர் பரப்பளவைக் கொண்டது.\n\n\n\n"}

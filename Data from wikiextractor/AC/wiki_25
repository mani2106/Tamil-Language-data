{"id": "143515", "url": "https://ta.wikipedia.org/wiki?curid=143515", "title": "கப்பித்தாவத்தை கைலாசநாதர் கோவில்", "text": "கப்பித்தாவத்தை கைலாசநாதர் கோவில்\n\nகப்பித்தாவத்தை கைலாசநாதர் சுவாமி கோயில் இலங்கையின் தலைநகர் கொழும்பின் புறநகரான மருதானையில் கப்பித்தாவத்தையில் அமைந்திருக்கிறது.\n\nஇவ்வாலயம் வரலாற்றுப் பழமை வாய்ந்தது. சுமார் 200 ஆண்டுகளுக்கு முன்னர் இங்கு வந்து வசித்து வணிகத்தில் ஈடுபட்ட திருவிளங்க நகரத்தார் என்ற அழைக்கப்படும் வணிக வைசியச் செட்டியார்களால் இவ்வாலயம் கட்டப்பட்டது. அக்காலத்தில் இக்கோயில் முற்றிலும் நீரினால் சூழப்பட்டு இயற்கைச் சூழலில் இந்திய ஆலயங்களை ஒத்ததாகவும் அமையப் பெற்றிருந்தது. புராதன சிவன் கோயிலின் சிவ சின்னங்களையும் சிவனின் சந்நிதி, அம்மன் சந்நிதி ஆகியவற்றின் அடித்தளத்தில் பழைமை வாய்ந்த கருங்கற்களையும் இங்கு காணக் கூடியதாக உள்ளது. அம்மன் சந்நிதியில் உள்ள கோமுகியும் பழைய ஆலயத்தின் சின்னமாகத் தெரிகிறது.\n\nSection::::ஆலய வரலாறு.\nஇலங்கையில் ஒல்லாந்தர்களுடைய ஆட்சியில் அந்நிய வாணிய செட்டியார் இங்கு வந்த சேர்ந்தனர். டச்சுக்காரர்கள் கரையோரப் பிரதேசங்களில் காலூன்றிக்கொண்டு தமது வணிகத்தைக் கவனித்து வந்தனர். கொழும்பு கப்பித்தாவத்தையிலுள்ள “கில்மபூதத்தை” அல்லது “கதுறுகாவத்தை” என்ற இடத்தில் வந்திறங்கிய வணிகர்கள் அதனைத் தங்கள் வணிக மையமாகக் கொண்டார்கள். இங்கு தான் கருவாப்பட்டை, மிளகு, கொப்பரா, தேங்காய், எண்ணெய், கயிறு முதலியவைகளின் பண்டகசாலைகள் இருந்தன. ஓல்லாந்த வியாபாரிகள் கருவாப்பட்டையை வெளிநாடுகளுக்கு ஏற்றுமதி செய்து வந்தார்கள். அவ்விடம் இருந்த பண்டகசாலைகள் ஒல்லாந்தரால் நியமிக்கப்பட்ட ஓர் அதிகாரியால் பார்வையிடப்பட்டன. திருவிளங்க நகரத்தார் என்ற வாணிய செட்டிமார் இங்கு வியாபாரம் செய்யத் தொடங்கிய காலத்தில் இவ்விடத்தில் மேற்பார்வையாளராக இருந்த ஒல்லாந்த அதிகாரியைக் “கப்டன்” என்ற அழைத்தார்கள். அவரின் நிர்வாகத்தில் இருந்த இடம் முழுவதையும் “கேப்டன் கார்டன்ஸ்” (\"Captain Gardens\") என்ற பெயரிட்டார்கள். அதுவே இன்று கப்பித்தாவத்தை எனப்படுகிறது.\n\nஉள்நாட்டு விளை பொருள்களெல்லாம் பாதைகள் மூலம் புத்தளம், சிலாபம், நீர்கொழும்பு முதலிய இடங்களிலிருந்து கப்பித்தாவத்தைக்கே வந்து சேரும். இவ்விடம் ஓர் உள்நாட்டு துறைமுகம் போன்றது. திருவனந்தபுரம், நாகப்பட்டணம், காரைக்கால், கோவா முதலிய இடங்களுக்கு இங்கிருந்து தான் மேற்படிப் பொருட்களை ஏற்றுமதி செய்யப்படும். இங்கு வணிகம் செய்துவந்த வணிக வைசியச் செட்டியார்கள். அவர்களிருந்த தோட்டத்தில் மாலை வேளைகளில் ஒன்று சேர்ந்து ஒரு மரத்தின் கீழ் பிரதிட்டை செய்யப்பட்ட சிவலிங்கத்தை வணங்கி வந்தனர். கொழும்பு மாநகரில் வணிகத்தில் ஈடுபட்டு வந்த செட்டியார்களிடமிருந்து கோயிலுக்காக நன்கொடை பெற்று 1783 ஆம் ஆண்டில் வீரபத்திரன் செட்டியாருக்குச் சொந்தமான இடத்தில் சிவன் கோயிலைக் கட்ட அத்திவாரமிடப்பட்டது. வீரப்பத்திரன் செட்டியாரே சிவாலயம் கட்ட நிதி திரட்டும் பொறுப்பும் ஏற்று அக்கோயிலைக் கட்டும் திருப்பணியையும் ஏற்றுக்கொண்டார். அச்சிவன் கோயிலே இன்று ஸ்ரீ கைலாசநாத சுவாமி கோவில் என அழைக்கப்படுகிறது. சைவ விதிப்படி குடமுழுக்கு முதலியன செய்யப்பட்டது.\n\n1828ல் வீரபத்திரன் செட்டியார் காலமானார். அவர் சகோதரனின் மகன் சிதம்பரம் ராமையா செட்டியார் ஆலய நிருவாகத்தை நடத்தி வந்தார். வைசியச் செட்டியார்களிடம் நன்கொடை பெற்று அப்பணத்தைக்கொண்டு ஆலயத்துக்கு பக்கத்து நிலங்களையும் வேறு இடங்களில் தென்னந் தோட்டம் முதலியவற்றையும் வாங்கினார். அங்கே முன் இருந்த மலையாள மொழிபெயர்ப்பாளரின் வம்சாவழியினரின் காணிக்களையும் ஆலயத்துக்காக பொருள் கொடுத்து வாங்கினார்.\n\nSection::::அறங்காவலர்.\n1851 ஆம் ஆண்டில் திருவிளங்க நகரத்தார் ஒன்று சேர்ந்து கோயிலின் நித்திய நைவேத்திய பூசைகளை நிறைவேற்ற அறங்காவலரைத் தெரிவு செய்தனர். முத்தையா குமாரசாமி செட்டியார், முத்துவீரன் தூண்டி செட்டியார், கல்யாண குப்பமுத்து செட்டியார், சிதம்பர காளியப்பா செட்டியார், சுப்பன் கோவிந்தன் செட்டியார் ஆகியோர் முதல் நியமனம் பெற்ற அறங்காவலர் ஆவர்.\n\nஇவர்களுக்குப் திருவிளங்க நகரத்தார் (வாணிய செட்டியார்) சமூகத்தை சேர்ந்த பஞ்சாயத்து அறங்காவல சபையினர் கோவிலைப் பொறுப்பேற்று நடத்தி வந்தனர். 1938-ம் ஆண்டு முதல் 1944-ம் ஆண்டு வரை இரண்டாம் உலகப் போர்க் காலத்தில் நிர்வாகம் தடைப்பெற்றிருந்தது.\n\nSection::::குடமுழுக்குகள்.\nஇதன் பின் பி.சி. கதிர்வேல் செட்டியார் தலைமையில் 1949-ம் ஆண்டு கைலாசநாதப் பெருமானுக்கும் கருணாகடாட்சி அம்மனுக்கும், ஏனைய பரிவார மூர்த்திகளுக்கும் குடமுழுக்கு நடத்தி வைக்கப்பட்டது. இதன் பின்னர் சூலை 15, 1983 இல் குடமுழுக்கு எஸ். இராஐரட்ணம் செட்டியார் தலைமையிலும், 1994 ஆகத்து 24 இல் நா. சர்வேஸ்வரக் குருக்கள் தலைமையிலும், 2010 சூன் 4 இல் நா. சர்வேஸ்வரக் குருக்கள் தலைமையிலும் குடமுழுக்குகள் நடைபெற்றன.\n\n\n\n"}
{"id": "143519", "url": "https://ta.wikipedia.org/wiki?curid=143519", "title": "வான் போர்", "text": "வான் போர்\n\nவான் போர் எனப்படுவது போர்க்காலத்தில் படைத்துறை வானூர்திகளையும் பிற பறக்கும் சாதனங்களையும் பயன்படுத்துவதாகும். நாட்டுநலனுக்காக பொருட்களை வான்வழி கொண்டுசெல்வதும் இதன்பாற்படும். \n\n"}
{"id": "143530", "url": "https://ta.wikipedia.org/wiki?curid=143530", "title": "சிறந்த திரைப்படத்திற்கான அகாதமி விருது", "text": "சிறந்த திரைப்படத்திற்கான அகாதமி விருது\n\nசிறந்த திரைப்படத்திற்கான அகாதமி விருது 1929 ஆம் வருடத்திலிருந்து வழங்கப்படுகின்றது. ஒரு வருடத்தில் வெளிவந்த மிகச் சிறந்த திரைப்படத்திற்கே வழங்கப்படுகின்றது.\n\n\n\n\n\n\n\n\n\n\n\n"}
{"id": "143533", "url": "https://ta.wikipedia.org/wiki?curid=143533", "title": "அன் அமெரிக்கன் இன் பாரிஸ் (திரைப்படம்)", "text": "அன் அமெரிக்கன் இன் பாரிஸ் (திரைப்படம்)\n\nஅன் அமெரிக்கன் இன் பாரிஸ் (An American in Paris) 1951 இல் வெளியான அமெரிக்க இசைத் திரைப்படமாகும். ஆர்தர் பிரிட் ஆல் தயாரிக்கப்பட்டு வின்சென்ட் மின்னேல்லி ஆல் இயக்கப்பட்டது. ஜீன் கெல்லி, லெஸ்லி கேரன், ஆஸ்கார் லேவாந்த், ஜார்ஜ் கட்டாரி, நீனா பாச் ஆகியோர் நடித்துள்ளனர். இத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.\n\n\n\n"}
{"id": "143540", "url": "https://ta.wikipedia.org/wiki?curid=143540", "title": "பத்தாம் நாள் போர் (குருச்சேத்திரப் போர்)", "text": "பத்தாம் நாள் போர் (குருச்சேத்திரப் போர்)\n\nமகாபாரதத்தில் நடைபெற்ற குருச்சேத்திரப் போரின் பத்தாம் நாள் போர் குறித்த தகவல்கள் இங்கு தரப்படுகின்றன.\n\nSection::::முக்கிய அம்சங்கள்.\nபத்தாம் நாள் வீடுமர்- அருச்சுனன் இடையே பெரும்போர் நடந்தது. போர்க்களத்தில் சிகண்டியை முன்னிறுத்தி அருச்சுனன் போர் செய்தான்.\n\nபெண் பிறப்பாகிய சிகண்டியை வீடுமர் எதிர்க்கவில்லை. பீஷ்மர் அமைதியாக இருந்த சமயத்தில் அவரை அருச்சுனன் குறிபார்த்து தாக்கினான். \n\nபீஷ்மர் எறிந்த சக்தியாயுதத்தை அருச்சுனன் தனது அம்புகளால் சிதைத்தான். இதைத் தொடர்ந்து வீடுமர் கத்தியும் கேடயமுமாக தேரிலிருந்து இறங்க முயற்சித்தார். ஆனால் அந்த ஆயுதங்களை அருச்சுனன் தனது அம்புகளால் துண்டு துண்டாக்கினான். அவரின் உடல் முழுவதும் அருச்சுனனின் அம்புகள் பாய்ந்தன. தேரிலிருந்து வீடுமர் தரையில் வீழ்ந்தார். \n\nஉடலின் எல்லா பாகங்களிலும் அம்புகள் குத்திக்கோர்த்து இருந்ததால், வீடுமரின் உடல் தரையைத் தீண்டவில்லை. அம்புப்படுக்கையில் உடல் கிடக்க, தலை தொங்கிக்கிடந்தது. தன் தலையை தாங்கிப் பிடிக்கும் வகையில் ஏதேனும் ஒரு பொருளை வைக்குமாறு வீடுமர் கேட்டபோது, பலரும் பஞ்சு அடைக்கப்பட்ட தலையணைகளை கொண்டு வந்தனர். அவைகளை மறுத்த வீடுமர், அருச்சுனனை உதவுமாறு கேட்டுக் கொண்டார். உடனே அருச்சுனன் தனது மூன்று அம்புகளை எடுத்து, கூர்மையான பக்கம் வீடுமரின் தலைப்பக்கம் வரும்படி அம்புகளை தரையில் ஊன்றினான்.\n\nதான் மிகவும் களைப்படைந்துள்ளதால் தண்ணீர் தருமாறு வீடுமர், அருச்சுனனை கேட்டார். அருச்சுனன் ஒரு அம்பினை எடுத்து நிலத்தை நோக்கி எய்தவுடன், நிலத்தடியிலிருந்து நீர் பாய்ச்சலாய் வெளிவந்தது. தனது புதல்வனின் தாகத்தை தீர்க்க கங்கை நதியே அங்கு வந்ததாக வியாசர் தனது உரையில் எழுதியுள்ளார். தண்ணீரை அருந்தியபிறகு வீடுமர், \"இனிமேலும் போர்புரிய வேண்டாம்; பாண்டவர்களுடன் சமாதானமாக போகவும்\" என துரியோதனனுக்கு அறிவுரை வழங்கினார். ஆனால் அந்த அறிவுரை துரியோதனனுக்குப் பிடிக்கவில்லை.\n\nவீரர்கள் அனைவரும் தத்தம் பாசறைகளுக்கு வெவ்வேறான மனநிலைகளுடன் திரும்பினர்.\n\nSection::::உசாத்துணை.\nசக்கரவர்த்தி இராஜகோபாலாச்சாரி எழுதிய மகாபாரதம் (வியாசர் விருந்து); வானதி பதிப்பகம், முப்பத்து எட்டாம் பதிப்பு, நவம்பர் 2009.\n"}
{"id": "143542", "url": "https://ta.wikipedia.org/wiki?curid=143542", "title": "ஆசியக் கிண்ணம் 2012", "text": "ஆசியக் கிண்ணம் 2012\n\nஆசியக் கிண்ணம் 2012, (\"2012 Asia Cup\") துடுப்பாட்டப் போட்டிகள் 2012 ஆம் ஆண்டு மார்ச் 11 முதல் மார்ச் 22 வரை வங்காளதேசத்தில் இடம்பெற்றன. இது ஆசியக்கிண்ணத்தின் 11வது போட்டித் தொடர் ஆகும்.\n\nஆசியாவின் நான்கு தேர்வுப் போட்டிப் பங்காளர்களான இந்தியா, பாக்கித்தான், இலங்கை, வங்காளதேசம் ஆகிய அணிகள் இப்போட்டித்தொடரில் பங்குபற்றின. இறுதிப் போட்டியில் பாக்கித்தான் அணி வங்காளதேசத்தை 2 ஓட்டங்களால் வென்றது. 2010 ஆம் ஆண்டு போட்டித்தொடரில் இந்திய அணி வெற்றி பெற்றிருந்தது.\n\nSection::::பின்னணி.\nஇப்போட்டித்தொடரை நடத்துவதற்கு சீனா குனாங்சூ மாகானத்தில் நடத்த விருப்பம் தெரிவித்திருந்தது, ஆனாலும் ஆசியத் துடுப்பாட்ட வாரியம் வங்காளதேசத்தில் இப்போட்டித் தொடரை நடத்தத் தீர்மானித்தது. 1988 இலும் 2000 ஆம் ஆண்டிலும் வங்காளதேசத்தில் இப்போட்டிகள் இடம்பெற்றிருந்தன.\n\nSection::::அரங்கங்கள்.\nஇப்போட்டித்தொடரின் அனைத்து 7 போட்டிகளும் மிர்ப்பூர் தாணா மாவட்டத்தில் உள்ள சேர்-இ-பங்களா துடுப்பாட்ட அரங்கத்தில் நடைபெறுகின்றன.\n\nSection::::ஆட்டங்கள்.\nSection::::பிரிவு ஆட்டங்கள்.\n\"அனைத்தும் உள்ளூர் நேரப்படி (ஒசநே+06:00)\"\n"}
{"id": "143546", "url": "https://ta.wikipedia.org/wiki?curid=143546", "title": "முத்தாரம் (இதழ்)", "text": "முத்தாரம் (இதழ்)\n\nமுத்தாரம் என்பது தமிழ்நாட்டில் சென்னையிலிருந்து வெளியாகும் ஒரு பிரபல வார இதழாகும். இது பொது அறிவுச் செய்திகளை அதிகமான உள்ளடக்கங்களாகக் கொண்டு வெளியாகும் ஒரு வணிக இதழாகும். இது சன் குழும நிறுவனத்திற்குச் சொந்தமானதாகும்.\n"}
{"id": "143548", "url": "https://ta.wikipedia.org/wiki?curid=143548", "title": "ஆன்மிக பலன் (இதழ்)", "text": "ஆன்மிக பலன் (இதழ்)\n\nஆன்மிக பலன் என்பது தமிழ்நாட்டில் சென்னையிலிருந்து வெளியாகும் ஒரு பிரபல இதழாகும். இது ஆன்மிகம் மற்றும் ஜோதிடச் செய்திகளை அதிகமான உள்ளடக்கங்களாகக் கொண்டு வெளியாகும் ஒரு இதழாகும். இது சன் குழும நிறுவனத்திற்குச் சொந்தமானது.\n"}
{"id": "143549", "url": "https://ta.wikipedia.org/wiki?curid=143549", "title": "குங்குமச் சிமிழ் (இதழ்)", "text": "குங்குமச் சிமிழ் (இதழ்)\n\nகுங்குமச் சிமிழ் என்பது தமிழ்நாட்டில் சென்னையிலிருந்து வெளியாகும் ஒரு பிரபல இதழாகும். இது நாவல் ஒன்றுடன் சில திரைப்படச் செய்திகளையும் உள்ளடக்கமாகக் கொண்டு வெளியாகும் ஒரு வணிக இதழாகும். இது சன் குழும நிறுவனத்திற்குச் சொந்தமானது.\n"}
{"id": "143550", "url": "https://ta.wikipedia.org/wiki?curid=143550", "title": "குங்குமம் தோழி (இதழ்)", "text": "குங்குமம் தோழி (இதழ்)\n\nகுங்குமம் தோழி என்பது தமிழ்நாட்டில் சென்னையிலிருந்து வெளியாகும் பிரபல மாதம் இருமுறை வெளிவரும் இதழாகும். இது மகளிருக்கான பல்வேறு செய்திகளை அதிகமான உள்ளடக்கங்களாகக் கொண்டு வெளியாகின்றது. இது சன் குழும நிறுவனத்திற்குச் சொந்தமானது.\n"}
{"id": "143552", "url": "https://ta.wikipedia.org/wiki?curid=143552", "title": "ஜென்டில்மேன்ஸ் அக்ரிமென்ட் (திரைப்படம்)", "text": "ஜென்டில்மேன்ஸ் அக்ரிமென்ட் (திரைப்படம்)\n\nஜென்டில்மேன்ஸ் அக்ரிமென்ட் (Gentleman's Agreement) 1947 இல் வெளியான அமெரிக்க நாடகத் திரைப்படமாகும். டேரில் சேனக் ஆல் தயாரிக்கப்பட்டு எலியா காசான் ஆல் இயக்கப்பட்டது. கிரெகொரி பெக், டோரோதி மெக்குவையர், ஜான் கார்பில்ட், செலேஸ்ட் ஹோல்ம், ஜூன் ஹவாக், அன் ரெவியர் ஆகியோர் நடித்துள்ளனர். இத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.\n\n\n\n"}
{"id": "143558", "url": "https://ta.wikipedia.org/wiki?curid=143558", "title": "ஆல் அபவுட் ஈவ் (திரைப்படம்)", "text": "ஆல் அபவுட் ஈவ் (திரைப்படம்)\n\nஆல் அபவுட் ஈவ் (\"All About Eve\") 1950 இல் வெளியான அமெரிக்க நாடகத் திரைப்படமாகும். ஜோசப் .எல். மன்கீவிக்ஸ் ஆல் எழுதி இயக்கப்பட்டது. பெட் டேவிஸ், அன் பாக்ஸ்டர், ஜார்ஜ் சாண்டர்ஸ், செலேஸ்ட் ஹோல்ம் ஆகியோர் நடித்துள்ளனர். இத்திரைப்படம் பதினான்கு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.\n\n\n\n"}
{"id": "143560", "url": "https://ta.wikipedia.org/wiki?curid=143560", "title": "த கிரேட்டஸ்ட் ஷோ ஆன் எர்த் (திரைப்படம்)", "text": "த கிரேட்டஸ்ட் ஷோ ஆன் எர்த் (திரைப்படம்)\n\nத கிரேட்டஸ்ட் ஷோ ஆன் எர்த் (The Greatest Show on Earth) 1952 இல் வெளியான அமெரிக்க நாடகத் திரைப்படமாகும். செசில் பி. டேமில் ஆல் தயாரித்து இயக்கப்பட்டது. பெட்டி ஹட்டன், கார்னல் வில்ட், சார்ல்டன், ஜேம்ஸ் ஸ்டீவர்ட், டோரோதி லமூர், குலோரியா கிரஹாம் ஆகியோர் நடித்துள்ளனர். இத்திரைப்படம் ஐந்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து இரண்டு அகாதமி விருதுகளை வென்றது.\n\n\n\n"}
{"id": "143564", "url": "https://ta.wikipedia.org/wiki?curid=143564", "title": "கிகி (திரைப்படம்)", "text": "கிகி (திரைப்படம்)\n\nகிகி (Gigi) 1958 இல் வெளியான அமெரிக்க இசைத் திரைப்படமாகும். ஆர்தர் பிரிட் ஆல் தயாரிக்கப்பட்டு வின்சென்ட் மினேல்லி ஆல் இயக்கப்பட்டது. லெஸ்லி காரன், லூயிஸ் ஜார்டன், மரிஸ் செவாலியர், ஹெர்மாயினி கிங்கோல்ட் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஒன்பது அகாதமி விருதுகளையும் வென்றது.\n\n\nSection::::விருதுகள்.\nSection::::அகாதமி விருதுகள்.\nSection::::பரிந்துரைக்கப்பட்டவை.\nபரிந்துரைக்கப்பட்ட அனைத்து விருதுகளையுமே வென்றது\n\n"}
{"id": "143565", "url": "https://ta.wikipedia.org/wiki?curid=143565", "title": "அரவுண்ட் த வேர்ல்ட் இன் 80 டேய்ஸ் (திரைப்படம்)", "text": "அரவுண்ட் த வேர்ல்ட் இன் 80 டேய்ஸ் (திரைப்படம்)\n\nஅரவுன்ட் த வோர்ல்ட் இன் 80 டேய்ஸ் (Around the World in 80 Days) 1956 இல் வெளியான அமெரிக்க திரைப்படமாகும். கெவின் மெக்குலோரி, வில்லியம் மென்சீஸ், மைக்கேல் டாட் ஆகியோரால் தயாரித்து மைக்கேல் ஆண்டர்சன் ஆல் இயக்கப்பட்டது. \nடேவிட் நிவென், கண்டின்பிலாஸ், ராபர்ட் நியூடன், ஷிர்லி மெக்லேயின் ஆகியோர் நடித்துள்ளனர். \nஇத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. \nசிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது.\n\n\n\n"}
{"id": "143566", "url": "https://ta.wikipedia.org/wiki?curid=143566", "title": "மார்ட்டி (திரைப்படம்)", "text": "மார்ட்டி (திரைப்படம்)\n\nமார்ட்டி (Marty) 1955 இல் வெளியான அமெரிக்க திரைப்படமாகும். ஹாரோல்ட் ஹெக்ட் ஆல் தயாரிக்கப்பட்டு டெல்பர்ட் மேன் ஆல் இயக்கப்பட்டது. எர்னெஸ்ட் பார்க்னின், பெட்சி பிளார், ஜோ மாந்தல், பிரான்க் சட்டன், கேரன் ஸ்டீல், எஸ்தர் மின்சியொட்டி, அகஸ்தா சியோலி ஆகியோர் நடித்துள்ளனர். இத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.\n\n\n\n"}
{"id": "143567", "url": "https://ta.wikipedia.org/wiki?curid=143567", "title": "ஆல் த கிங்ஸ் மென் (திரைப்படம்)", "text": "ஆல் த கிங்ஸ் மென் (திரைப்படம்)\n\nஆல் த கிங்ஸ் மென் (All the King's Men) 1949 இல் வெளியான அமெரிக்க நாடகத் திரைப்படமாகும். ராபர்ட் ராஸ்சன் ஆல் தயாரித்து இயக்கப்பட்டது. ப்ரோடேரிக் கிராபோர்ட், ஜான் ஐயர்லாண்ட், ஜோயான் துரு,ஜான் டேரேக், மேர்செடிஸ் கேம்பிரிட்ஜ் ஆகியோர் நடித்துள்ளனர். இத்திரைப்படம் ஆறு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.\n\n\n\n"}
{"id": "143570", "url": "https://ta.wikipedia.org/wiki?curid=143570", "title": "ஆன் த வாடர்பிரன்ட் (திரைப்படம்)", "text": "ஆன் த வாடர்பிரன்ட் (திரைப்படம்)\n\nஆன் த வாடர்பிரன்ட் (On the Waterfront) 1954 இல் வெளியான அமெரிக்க நாடகத் திரைப்படமாகும். சாம் ஸ்பீகள் ஆல் தயாரிக்கப்பட்டு எலியா கசான் ஆல் இயக்கப்பட்டது. மார்லன் பிராண்டோ, ராட் ஸ்தீகர், லீ காப், இவா மரீ செயின்ட், கார்ல் மால்டன் ஆகியோர் நடித்துள்ளனர். இத்திரைப்படம் பன்னிரண்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து எட்டு அகாதமி விருதுகளை வென்றது.\n\n\n\n"}
{"id": "143574", "url": "https://ta.wikipedia.org/wiki?curid=143574", "title": "பிரம் ஹியர் டு இடர்னிட்டி (திரைப்படம்)", "text": "பிரம் ஹியர் டு இடர்னிட்டி (திரைப்படம்)\n\nபிரம் ஹியர் டு இடர்னிட்டி (From Here to Eternity) 1953 இல் வெளியான அமெரிக்க நாடகத் திரைப்படமாகும். பட்டி அட்லர் ஆல் தயாரிக்கப்பட்டு பிரெட் சின்மேன் ஆல் இயக்கப்பட்டது. பர்ட் லண்காஸ்தர், மான்ட்கொமேரி கிளிப்ட், டெபோரா கேர், டான்னா ரீட், பிரான்க் சினாத்ரா, எர்னெஸ்ட் போர்ஜ்னின், பில்லிப் ஒபர், ஜாக் வார்டன் ஆகியோர் நடித்துள்ளனர். இத்திரைப்படம் பதிமூன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து எட்டு அகாதமி விருதுகளை வென்றது.\n\n\n\n"}
{"id": "143575", "url": "https://ta.wikipedia.org/wiki?curid=143575", "title": "அல்பா குடியரசு (1944)", "text": "அல்பா குடியரசு (1944)\n\nஅல்பா குடியரசு என்பது இரண்டாம் உலகப் போரின் போது 1944 ஆம் ஆண்டு ஒக்டோபர் 10 முதல் நவம்பர் 2 வரையான காலப் பகுதியில் இத்தாலிய பாசிசத்துக்கு எதிரான உள்ளூர் எதிர்ப்பை வெளிப்படுத்துமுகமாக வட இத்தாலியின் அல்பாவில் உருவான பிரிவினைக் குடியரசாகும். அதற்கு 1796 முதல் 1801 வரையிலிருந்த நெப்போலியனின் அல்பா குடியரசின் பெயரையே இடப்பட்டிருந்தது.\n\n"}
{"id": "143576", "url": "https://ta.wikipedia.org/wiki?curid=143576", "title": "த பெஸ்ட் இயர்ஸ் ஆப் அவர் லைவ்ஸ் (திரைப்படம்)", "text": "த பெஸ்ட் இயர்ஸ் ஆப் அவர் லைவ்ஸ் (திரைப்படம்)\n\nத பெஸ்ட் இயர்ஸ் ஆப் அவர் லைவ்ஸ் (The Best Years of Our Lives) 1946 இல் வெளியான அமெரிக்க நாடகத் திரைப்படமாகும். சாமுயேல் கோல்ட்வின் ஆல் தயாரிக்கப்பட்டு வில்லியம் வைலர் ஆல் இயக்கப்பட்டது. பிரெடெரிக் மார்ச், மிர்ணா லாய், டானா அண்ட்ரூ, தெரேசா விரைட், வர்ஜினியா மேயோ, ஹாரோல்து ரஸ்ஸல் ஆகியோர் நடித்துள்ளனர். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து எட்டு அகாதமி விருதுகளை வென்றது.\n\n\n\n"}
{"id": "143577", "url": "https://ta.wikipedia.org/wiki?curid=143577", "title": "பரேலி மாவட்டம்", "text": "பரேலி மாவட்டம்\n\nபரேலி மாவட்டம் (, )இந்தியாவின் உத்தரப் பிரதேச மாநில மாவட்டங்களுள் ஒன்று. பரேலி நகரம் இம்மாவட்டத்தின் தலைநகரம் ஆகும். இம்மாவட்டத்தின் பரப்பு 4120 கிமீ².\n\nமகாபாரதத்தின் படி பரேலி பகுதி (பாஞ்சாலா)பாஞ்சாலியின் எனப்படும் திரௌபதியின் பிறப்பிடமாக கருதப்படுகிறது.\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி பரேலி மாவட்டத்தின் மொத்த மக்கட்தொகை 4,465,344. இது தோராயமாக குரோவாசியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 39வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் பரேலி மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 23.4%.பரேலி மாவட்டத்தின் பாலின விகிதப்படி 1000 ஆண்களுக்கு 883 பெண்கள் உள்ளனர். மேலும் பரேலி மாவட்ட மக்களின் கல்வியறிவு விகிதம் 60.52%.\n"}
{"id": "143578", "url": "https://ta.wikipedia.org/wiki?curid=143578", "title": "ஹாம்லெட் (திரைப்படம்)", "text": "ஹாம்லெட் (திரைப்படம்)\n\nஹாம்லெட் (Hamlet) 1948 இல் வெளியான பிரித்தானியத் திரைப்படமாகும். லாரன்ஸ் ஆலிவர் ஆல் தயாரித்து இயக்கப்பட்டது. லாரன்ஸ் ஆலிவர், பேசில் சிட்னி, ஐலீன் ஹெர்லி, ஜீன் சிம்மன்ஸ், ஸ்டான்லி ஹொல்லோவே ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.\n\n\n\n"}
{"id": "143579", "url": "https://ta.wikipedia.org/wiki?curid=143579", "title": "மிசஸ் மினிவர் (திரைப்படம்)", "text": "மிசஸ் மினிவர் (திரைப்படம்)\n\nமிசஸ் மினிவர் (Mrs. Miniver) 1942 இல் வெளியான அமெரிக்க நாடகத் திரைப்படமாகும். சிட்னி பிராங்க்ளின் ஆல் தயாரிக்கப்பட்டு வில்லியம் வைலர் ஆல் இயக்கப்பட்டது. கிரீயர் கார்சன், வால்டர் பிட்ஜியன், தெரேசா விரைட், டேம் மே விட்டி, ரெஜினால்ட் ஓவன், ஹென்றி திராவர்ஸ், ரிச்சர்ட் நே, ஹென்றி வில்கொன்சன் ஆகியோர் நடித்துள்ளனர். இத்திரைப்படம் பன்னிரண்டு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஆறு அகாதமி விருதுகளை வென்றது.\n\n\n\n"}
{"id": "143580", "url": "https://ta.wikipedia.org/wiki?curid=143580", "title": "த லொஸ்ட் வீக்கென்ட் (திரைப்படம்)", "text": "த லொஸ்ட் வீக்கென்ட் (திரைப்படம்)\n\nத லாஸ்ட் வீக்கென்ட் (The Lost Weekend) 1945 இல் வெளியான அமெரிக்க நாடகத் திரைப்படமாகும்.\nசார்ல்ஸ் பிராக்கேட் ஆல் தயாரிக்கப்பட்டு பில்லி வில்டர் ஆல் இயக்கப்பட்டது.\nரே மில்லன்ட் ஜேன் வைமேன் ஆகியோர் நடித்துள்ளனர்.\nஇத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது.\nசிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.\n\n\n\n"}
{"id": "143581", "url": "https://ta.wikipedia.org/wiki?curid=143581", "title": "கோயிங் மை வே (திரைப்படம்)", "text": "கோயிங் மை வே (திரைப்படம்)\n\nகோயிங் மை வே (Going My Way) 1944 இல் வெளியான அமெரிக்க நகைச்சுவை-நாடகத் திரைப்படமாகும். லியோ மெக்கேரி ஆல் தயாரித்து இயக்கப்பட்டது. பிங் கிராஸ்பி, பெர்ரி பிரிட்ஸ்ஜெரால்ட், பிரான்க் மேக்ஹக், ஜேம்ஸ் பிரவுன் ஆகியோர் நடித்துள்ளனர். இத்திரைப்படம் பத்து அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து மூன்று அகாதமி விருதுகளை வென்றது.\n\n\n\n"}
{"id": "143583", "url": "https://ta.wikipedia.org/wiki?curid=143583", "title": "டேன்சஸ் வித் வுல்வ்ஸ் (திரைப்படம்)", "text": "டேன்சஸ் வித் வுல்வ்ஸ் (திரைப்படம்)\n\nடேன்சஸ் வித் வுல்வ்ஸ் (Dances with Wolves) 1990 இல் வெளியான அமெரிக்க வரலாற்றுத் திரைப்படமாகும். ஜிம் வில்சன், கெவின் காஸ்ட்னர், ஜேக் எப்பர்ட்ஸ் ஆகியோரால் தயாரிக்கப்பட்டு கெவின் காஸ்ட்னர் ஆல் இயக்கப்பட்டது. கெவின் காஸ்ட்னர், மேரி மெக்டோன்னல், கிரஹாம் கிரீன், ராட்னி கிரான்ட் ஆகியோர் நடித்துள்ளனர். இத்திரைப்படம் அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து அகாதமி விருதுகளை வென்றது.\n\n"}
{"id": "143584", "url": "https://ta.wikipedia.org/wiki?curid=143584", "title": "த சைலன்ஸ் ஆப் த லாம்ப்ஸ் (திரைப்படம்)", "text": "த சைலன்ஸ் ஆப் த லாம்ப்ஸ் (திரைப்படம்)\n\nத சைலன்ஸ் ஆப் த லாம்ப்ஸ் (The Silence of the Lambs) 1991 இல் வெளியான அமெரிக்க திரைப்படமாகும். கேன்னேத் உட், எட்வர்ட் சாக்ஸ்சன், ரான் ரோஸ்மேன் ஆகியோரால் தயாரிக்கப்பட்டு ஜோனதன் டேம் ஆல் இயக்கப்பட்டது. ஜோடி பாஸ்டர், அந்தோணி ஹாப்கின்ஸ், ஸ்காட் கிலன், டெட் லெவின் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஐந்து அகாதமி விருதுகளை வென்றது.\n\n"}
{"id": "143588", "url": "https://ta.wikipedia.org/wiki?curid=143588", "title": "தி லெசன்ட் ஆஃப் பகத் சிங்", "text": "தி லெசன்ட் ஆஃப் பகத் சிங்\n\nதி லெசன்ட் ஆஃப் பகத் சிங் 2002ல் இந்தி மொழியில் வெளிவந்த பகத் சிங்கின் வாழ்க்கை வரலாற்றுப் படமாகும். இதற்கு சிறந்த இந்தி படத்திற்கான தேசிய விருது கிடைத்தது.\n\nSection::::கதைச்சுருக்கம்.\nபிரித்தானிய இந்தியாவில் மார்சு 23, 1931ல் பகத் சிங், சுக்தேவ், ராஜ்குரு ஆகியோரை லாகூர் சிறையில் தூக்கிலிடுகின்றனர். காந்தியிடம் தங்களுக்கு அவர்களை தூக்குத்தண்டனையில் இருந்து காப்பாற்றுவதற்கு வழியிருந்தும் ஏன் தூக்குத்தண்டனை ஒப்புதல் அளித்து காந்தி-இர்வின் ஒப்பந்தத்தில் கையெழுத்திட்டார் என்று கேட்கிறார்கள். அவரை அங்கே சந்திக்கும் பகத்சிங்கின் தந்தையின் பார்வையில் பகத்சிங்கின் வரலாறு விரிகிறது. அதில் அவர் ஒத்துழையாமை இயக்கத்தில் சேர்ந்தது, காந்தி ஒத்துழையாமையை கைவிட்டவுடன் அவர் காந்தியை வெறுத்தது, அவரது கல்லூரி வாழ்க்கையில் சுக்தேவுடன் நட்பானது, இந்துசுத்தான் குடியரசு அமைப்பு இணைந்தது, சந்திரசேகர ஆசாத்துடன் அவரின் நட்பு, லாலா லசுபதி ராயுடன் சிமான் கமிசன் எதிர்ப்பு போராட்டத்தில் கலந்து கொண்டது, லாலாலசுபதி ராயை அடித்துக்கொன்ற சான்டர்சு என்ற பிரித்தானிய அதிகாரியை கொலை செய்தல், அதற்காக அவர் கைது செய்யப்பட்டு சிறையில் தூக்கிலிடப்பட்டது போன்ற காட்சிகளுடன் படமாக்கி இருக்கின்றனர்.\n\n"}
{"id": "143592", "url": "https://ta.wikipedia.org/wiki?curid=143592", "title": "மருத்துவப் படிமவியல்", "text": "மருத்துவப் படிமவியல்\n\nமருத்துவப் படிமவியல் \"(Medical imaging)\" என்பது மருத்துவமனை ஆய்வுக்காகவும் மருத்துவ இடையீட்டிற்காகவும் உடலகப் பகுதிகளையும் உடல் உறுப்புகள், இழையங்கள் (திசுக்கள்) ஆகியவற்றின் உடலியக்கங்களையும் காட்சி உருவகிப்புகளாகத் தரும் நுட்பமும் செயல்முறையும் ஆகும். மருத்துவப் படிமவியல் தோலாலும் எலும்புகளாலும் மறைந்துள்ள அக்க் கட்டமைப்புகளைக் காட்டுவதோடு, நோய் அறியவும் தை ஆற்றவும் உதவுகிறது. இப்புலம் இயல்பு உடற்கூற்று, உடலியக்கத் தரவுத்தளத்தை உருவாக்கவுமதவற்றில் அமையும் இயல்பிகந்த மாற்றங்களை இனங்காட்டவும் உதவுகிறது. மருத்துவக் காரணங்களுக்காக நீக்கப்பட்ட உறுப்புகள், இழையங்கள் ஆகியவ்ற்றின் படிமங்களும் எடுக்கப்படுகின்றன,னைச்செயல்முறைகள் நோயியலின் பகுதியாகவே கருதப்படும். இது மருத்துவப் படிமவியலின் பணியல்ல.\n\nமருத்துவப் படிமவியல் உயிரியல் படிமவியலின் ஒரு புலமாகும். இது கதிரியல் (இதில் X-கதிர் வரைவியல் காந்த ஒத்திசைவுப் படிமவியல், மருத்துவப் புறவொலி வரைவியல் ஆகியன அடங்கும்) அகநோக்கியல், மீண்மைவரைவியல், தொடுகை வரைவியல், வெப்ப வரைவியல், மருத்துவ ஒளிப்படவியல், அணுக்கரு மருத்துவம் ஆகியனவும் நேர்மின்னன் உமிழ்வுத் பிரித்துவரைவியல் (positron emission tomography)(PET) தனி ஒளியன் உமிழ்வு கணிப்புத் பிரித்துவரைவியல் (Single-photon emission computed tomography( (SPECT) ஆகிய உடலியக்க ஆய்வு நுட்பங்களும் உள்ளடங்கும்.\n\nபடிமம் உருவாக்காத ஆனால் தரவுகளை வரைபடமாகத் தரவல்ல அளவுக்கருவிகளும் பதிவுத் தொழில்நுட்பங்களும், மின்மூளை வரைவியல், காந்த மூளை வரைவிய்ல், இதய மின்துடிப்புப் பதிவியல் போன்றவையும் மருத்துவப் படிமவியலின் வடிவங்களாகக் கருதப்படுகின்றன.\n\nஉலகளவில் 2010 ஆண்டு வரை 5 பில்லியன் மருத்துவப் படிம ஆய்வுகள் நடத்தப்பட்டுள்ளதாக கருதப்படுகிறது. ஐக்கிய அமெரிக்காவில் மட்டும் 2006ஆம் ஆண்டில் மொத்த கதிர் வீச்சுக்கு ஆட்படுத்தியமையில் 50%க்கும் கூடுதலாக மருத்துவ படிமவியலால் ஆட்படுத்தப்பட்டுள்ளதாக மதிப்பிடப்பட்டுள்ளது.\n\nமருத்துவப் படிமவியல் ஊடுருவாதன எனக் கருதப்படும் நுட்பங்களால் உடலின் உட்கூறுபாடுகளைப் படிம மாக்குவதாக்க் கொள்ளப்படுகிறது. இந்தக் குறுகிய நோக்கில், மருத்துவப் படிமவியலைக் கணிதவியல் தலைக்கீழ் சிக்கல்களோடு ஒப்பிடலாம்மதாவது, காரணத்தை ஈழையங்களின் இயல்புகளை) விளிவில் இருந்து (நோக்கிய குறிகையில் இருந்து) உய்த்தறிகிறோம். மருத்துவ புறவொலி வரைவியலில், உள்ளிழையத்தில் ஆய்கோல் அனுப்பிப் பெறும் புறவொலி அழுத்த அலைகளையும் எதிரொலிகளையும் சார்ந்து உட்கட்டமைப்பைக் காட்டுகிறது. உட்செலுத்து கதிர்வரைவியலில், ஆய்கோல் X-கதிர். மின்காந்தக் கதிர் ஆகியவற்றை அனுப்பி, அக்கதிரை எலும்பு, தசை, கொழுப்புசார் இழையங்களின் உறிஞ்சளவுகளால் அகக் கட்டமைப்பை வரைகிறது.\n\nஊடுருவாத எனும் சொல் உடலுக்குள் கருவி ஏதும் உள்நுழைக்காத செயல்முறைகளைக் குறிக்கப் பயன்படுகிறது. எனவே படிமவியல் நுட்பங்கள் அனைத்தும் ஒருவகையில் ஊடுருவாத வகையினவே.\nSection::::படிமவியல் முறைமைகள்.\nமருத்துவ மனைச் சூழலில், \"கட்புலப்படாத ஒளி\" சார்ந்த மருத்துவப் படிமவியல் பொதுவாக கதிரியலுக்குச் சம மாக்க் கருதப்படுகிறது அல்லது \"மருத்துவ நோயறி படிமவியல் எனப்படுகிறது, கதிரியலாளர் இவ்வகைப் படிமங்களைப் பெற்று விளக்கும் பொறுப்பை ஏற்கிறர். \"கட்புல ஒளி\" மருத்துவப் படிமவியல் இலக்கவியல் ஒலிஒளிக் காணியையோ இயல்பு ஒளிப்படக் கருவியையோ பயன்படுத்துகிறது. தோலியலும் காயவியலும் கட்புல ஒளிப் படிமவியலைப் பயன்படுத்துகின்றன. நோய்நாடல் கதிர்வரைவியல் மருத்துவப் படிமவியலின் தொழில்நுட்பக் கூறுபாடுகளை, குறிப்பாக, நோய்நாடல்தர மருத்துவப் படிமங்களை பெறுகிறது. \"கதிர்வரைவால்ர்'ரல்லது \"கதியியல் தொழில்நுட்பர்\" வழக்கமாக நோய்நாடல்தர மருத்துவப் படிமங்களைப் பெறும் பொறுப்பை ஏற்கிறார்; என்றாலும் சில கதிரியல் இடையீட்டுப் பணிகலை கதிரியலாளர்கள் செய்வதுண்டு.\n\nசூழலைப் பொறுத்து அறிவியல்முறைப் புலனாய்வில், மருத்துவப் படிகமவியல் உயிர்மருத்துவப் பொறியியலின் துணைப் புலமாகவோ, மருத்துவ இயற்பியலின் துணைப் புலமாகவோ மருத்துவத்தின் துணைப் பொலமகவோ கொள்ளப்படுகிறது: கருவியியல், படிமம் பெறல், கணிதவியல் படிமங்கள், அளவுகாணல் சார்ந்த ஆராய்ச்சியும் உருவாக்கமும் உயிர்மருத்துவப் பொறியியல், மருத்துவ இயற்பியல், கணினியியல் ஆகிய புலங்களின் பணிகளாக அமைகின்றன; மருத்துவப் படிமங்களை விளக்குதலும் பயன்படுத்தலும் பற்ரிய ஆராய்ச்சி கதிரியலின் பணியாகவும் நரம்பியல், இத்யவியல், உளநோயியல் போன்ற மருத்துவ நிலைமையைச் சார்ந்த மருத்துவயத் துணைப் புலத்தின் பணியாகவும் அமையும். மருத்துவப் படிமவியலில் உருவாகும் பல நுட்பங்கள் பொதுவான அறிவியல், தொழிலகப் பயன்பாடுகளுக்கும் பயன்படுகின்றன.\n\nSection::::கதிர்வரைவியல்.\nமருத்துவப் படிமவியலில் இருவகை கதிர்வரைவியல் படிமங்கள் பயன்படுகின்றன.னாவை, வீச்சுமுறை கதிர்வரைவியல், தன்னொளிர்வு நோக்கியல் என்பனவாகும்.பின்னது குழற்செருகி வழிகாட்டலுக்குப் பயன்படுகிறது. இந்த இருபருமான நுட்பங்கள் அவற்றின் குறைந்த விலை, உயர் பிரிதிறன், குறைவான கதிர்வீச்சு ஆட்படுகை ஆகியவற்றினால் முப்பருமானப் பிரித்துவரைவியல் அலகீடு உருவாகிய பின்னரும் பரவலான பயன்பாட்டில் உள்ளன. படிமத்தைப் பெற, இந்தப் படிமவியல் அகற்கற்றை எக்சுக் கதிர்களைப் பயன்படுத்துகிறது. மேலும், புத்தியல் மருத்துவத்தில் இதுவே முதன்முதலில் உருவாகிய படிம நுட்பம் ஆகும்.\n\n\nSection::::காந்த ஒத்திசைவுப் படிமவியல் (கா ஒ ப-MRI).\nகாந்த ஒத்திசைவு படிமவியல் கருவி (காஒப அலகிடுவான்), அல்லது \"அணுக்கருக் காந்த ஒத்திசைவு(அகாஒ) படிமவியல் அலகிடுவான் (இப்படித் தான் இக்கருவி முதலில் அழைக்கப்பட்டது) மாந்த உடலின் இழைய நீர் மூலக்கூற்றில் உள்ள நீரக அணுக்கருவை அதாவது நீரின் தனி முதன்மிகளைக் கிளரச் செய்து ஒத்திசைய வைக்க வலிமை வாய்ந்த காந்தங்களைப் பயன்படுத்துகிறது. இக்காந்தங்கள் தம் புலத்தால் வெளியிடையே உருவாகும் குறிமுறை வழியாக உடலின் படிமங்களைத் தரும் குறிகையை உருவாக்குகிறது. இந்த அலகிடுவான் வானொலி அலைவெண் துடிப்பை நீர் மூலக்கூறுகளில் உள்ள நீரக அணுக்களின் ஒத்திசைவு அலைவெண்ணில் வெளியேற்றுகிறது . வானொலி அலைவெண் அலைவாங்கிகள் இத்துடிப்பை குறிப்பிட்ட உடலின் பகுதிக்கு அனுப்புகிறது. இத்துடிப்பை முதன்மிகள் உறிஞ்சுகின்றன, உறிஞ்சியதும் அவை தம் திசையை முதன்மை காந்தப் புலத் திசஐக்கு மாற்றிக் கொள்கின்றனறீந்த வானொலித் துடிப்புகளை அனுப்புதலை நிறுத்தியதும், முதன்மிகள் முதன்மைக் காந்த்த் திசைவைப்பில் ஓய்வுகொள்கின்றன. அவை இச்செயல்முறையின்போது வானொலி அலைவெண்களை வெளியிடுகின்றன. இந்த நிரில் உள்ள நீரக அணுக்கள் வெளியிடும் வானொலி அலைவெண் உமிழ்வு கருவியால் பெறப்பட்டு படிம மாக மீளாக்கம் செய்யப்படுகின்றன.\n\n\n"}
{"id": "143594", "url": "https://ta.wikipedia.org/wiki?curid=143594", "title": "ஜார்ஜ் ஜோசப்", "text": "ஜார்ஜ் ஜோசப்\n\nரோசாப்பூத் துரை என அழைக்கப்பட்டஜார்ஜ் ஜோசப் (George Joseph, சியார்ச்சு சோசப்பு 5 சூன் 1887 – 5 மார்ச்சு 1938) கேரளாவைச் சேர்ந்த இந்திய விடுதலைப் போராட்ட வீரர்; வழக்குரைஞர் ; 1937-ஆம் ஆண்டு சென்னை சட்டசபைக்குத் தேர்ந்தெடுக்கப்பட்டவர்; இதழாசிரியர்; காந்தி, ஜவஹர்லால் நேரு போன்ற தலைவர்களுடன் நேரடித் தொடர்பில் முன்னின்றவர். கேரளத்தில் நடைபெற்ற வைக்கம் ஆலய நுழைவுப் போராட்டத்தில் தன்னை ஈடுபடுத்திக் கொண்ட கிறித்துவர். ஆங்கில அரசு குற்றப் பரம்பரை சட்டத்தை செயல்படுத்திய போது, அது தொடர்பாகப் பலரின் வழக்கைத் தானே முன்வந்து நடத்தி வெற்றி கண்டவர். கேரளாவில் பிறந்தாலும் தமிழகத்தை மையமாகக் கொண்டு தன்னை மிகச்சிறந்த தேசியவாதியாக அடையாளப்படுத்திக் கொண்டவர்.\n\nSection::::இளமை.\n1887ம் ஆண்டு கேரளாவின் திருவாங்கூர் பகுதியின் செங்கானூரில் சிரியன் மரபுவழிக் கிறித்தவப் பிரிவில் (ஆர்த்தடாக்சு) பிறந்தவர் பின்னர் கத்தோலிக்க கிறித்தவ சபைக்கு மாறினார். சென்னை கிறித்துவக் கல்லூரியில் முதுகலைப் பட்டம் பெற்று, பின்னர் இங்கிலாந்தில் பாரிஸ்டர் பட்டம் பெற்றார். கேரளத்திற்கு திரும்பியபோது ஆங்கிலேய அரசாங்கம் பல உயர் பதவிகளைத் தர இருந்த நிலையில் தந்தையாரின் வற்புறுத்தலையும் மீறி அந்தப் பதவிகளை ஏற்க மறுத்தார். அவரின் திருமணமும் ஆங்கில அரசில் உயர்பதவி வகித்த குடும்பத்தில் நடந்தேறியது. அப்போதும் அவர் ஆங்கிலேயர் தந்த பதவிகளை ஏற்க மறுத்தார்.\n\nகிறித்தவராகப் பிறந்தாலும் காந்தியின் எதிர்ப்பையும் மீறி வைக்கம் போராட்டத்தில் தன்னை முழுமையாக ஈடுபடுத்தியவர். தனது மகளுக்கு மாயா என புத்த மதப் பெயரை வைத்து அனைத்து மதத்தினரையும் மதிப்பவராக இருந்தார். பின்னர் வழக்குரைஞர் தொழிலில் ஈடுபடலாம் எனத் தமிழகத்திற்கு வந்தவருக்குச் சென்னை போதிய ஒத்துழைப்பைத் தராத நிலையில் மதுரையில் தனது வழக்குரைஞர் தொழிலைத் தொடங்கத் திட்டமிட்டு 1909 -இல் மதுரையில் குடியேறினார். மதுரையில் நடைபெற்ற பல வழக்குகளின் போது குறுக்கு விசாரணைகளில் சிறந்து விளங்கினார்.\n\nSection::::வழக்குரைஞர் பணி.\n1918களில் மதுரைப் பகுதிகளில் பிரமலைக் கள்ளர் சமூகத்தினரைக் குறிவைத்து ஆங்கிலேயர் குற்றப்பரம்பரைச் சட்டத்தைச் செயல்படுத்தி அம்மக்களை கொடுமைப் படுத்தி வந்தனர். வழக்கின் கொடுமைகளைச் சம்பந்தப்பட்டவர்களே சரிவர உணரமுடியாத காலத்தில் ஜார்ஜ் ஜோசப் எதிர்ப்பு தெரிவித்து பலரின் வழக்கைத் தானே முன்வந்து நடத்தி வெற்றி கண்டார். எப்போதும் தனது சட்டையில் ரோசாப்பூவை ஜார்ஜ் இடம்பெறச் செய்திருந்த நிலையில் கள்ளர் சமூக மக்கள் அவரை ரோசாப்பூதுரை என்று செல்லமாக அழைத்து வந்துள்ளனர். பின்னாளில் இவரைப் பார்த்தே ஜவஹர்லால் நேரு சட்டையில் ரோசாப்பூவைச் சேர்த்துக் கொண்டதாகவும் கூறப்படுகிறது\nதொழிலாளர்களின் பிரச்சினைகளில் இவர் மிகவும் அக்கறை காட்டினார். 1918ஆம் ஆண்டில் சிதறிக்கிடந்த தொழிலார்களை ஒன்றுதிரட்டி அவர்களுக்காகத் தொழிற்சங்கம் ஏற்படுத்தினார். 1919ஆம் வருஷத்தில் இராமநாதபுரத்தில் நடந்த மாநாட்டுக்கு வரவேற்புக் கமிட்டித் தலைவராக இருந்து ஜார்ஜ் ஜோசப் செயல்பட்டார். \nதொழிலாளர்களின் மீது அதிக அக்கறை கொண்டதால் மதுரை தொழிலாளர் சங்கத்தின் மூலம் கூலி உயர்வு, வேலை நேரக் குறைப்பு ஆகிய போராட்டங்களில் ஈடுபட்டதுடன் பல வழக்கினையும் நடத்தியுள்ளார். போராட்டத்தில் ஈடுபட்ட தொழிலாளர்கள்மீது போடப்பட்ட பொய் வழக்கினை எதிர்த்து வாதாடி வெற்றிபெற்றார். அந்நாளில், மதுரை நீதிமன்றத்தில் வழக்கு விசாரணையைக் காண அதிகளவில் தொழிலாளர்கள் கூடிய நிலையில் காவலர்கள் கூட்டத்தைக் கலைப்பதாகக் கூறி 2 தொழிலாளர்களைத் துப்பாக்கி சூட்டின் மூலம் கொன்றனர்.\n\nSection::::விடுதலைப் போரில் பங்கு.\nஇருபதாம் நூற்றாண்டின் ஆரம்பத்திலேயே மகாத்மா இந்திய சுதந்திரப் போரைத் தலைமை ஏற்று நடத்து முன்பாகவே ஜார்ஜ் ஜோசப் 1917இல் போராட்டத்தில் ஈடுபட்டவர். அந்தக் காலத்தில் அரசியல் போராட்டங்கள் வலிமையடையாமலும், தீவிரமான அரசியல் இயக்கங்கள் நேரடியாகச் சுதந்திரம் பெற போதுமான அளவில் நடவடிக்கைகள் எடுக்காத காலகட்டத்தில் இந்தியர்களின் பிரச்சினைகளை இங்கிலாந்தில் உள்ள பிரித்தானிய ஆட்சியாளர்களுக்கு எடுத்துச் சொல்வதற்காக இந்திய தலைவர்களைக் கொண்ட குழுவொன்று இங்கிலாந்துக்கு அனுப்பப்பட்டது. அந்தக் குழுவில் இடம்பெற்ற மூன்று பேர் உறுப்பினர்கள் சேலம் பி.வி.நரசிம்மையர், மாஞ்சேரி ராமையா, மதுரை ஜார்ஜ் ஜோசப் ஆகியோராவர். இவர்கள் இங்கிலாந்துக்குப் பயணம் புறப்பட்டுக் கப்பலில் சென்றனர். ஆனால் இங்கிலாந்து அரசாங்கம் இவர்களது வரவை விரும்பவில்லையாதலால் தடைசெய்தது. ஜிப்ரால்டர் வரை இவர்கள் போன கப்பல் போய்ச்சேர்ந்தபோதும், இங்கிலாந்துக்குச் செல்ல முடியாமல் இவர்கள் இந்தியா திரும்ப நேர்ந்தது.\nஜார்ஜ் மதுரையிலிருந்து கொண்டே கேரளத்தில் நடைபெற்ற பல போராட்டங்களுக்குத் தலைமையேற்று நடத்தினார். பல போராட்டங்களில் தன்னை ஈடுபடுத்திக் கொண்ட நிலையில் இந்திய விடுதலைப் போராட்டக்களத்திலும் இறங்கினார். பால கங்காதர திலகர் மற்றும் அன்னி பெசன்ட் ஆகியோரின் ஹோம்ரூல் இயக்கத்தில் மாணவர்கள் சேரக் கூடாது என்று ஆங்கில அரசு சட்டம் இயற்றியபோது துணிச்சலுடன் அதை எதிர்த்துப் போராடினார். அப்போது தான் சுயநிர்ணயக் கொள்கையில் இந்தியாவின் கருத்தைத் தெரிவிக்கும் ஹோம்ரூல் இயக்கத்தின் குழுவில் இடம்பெறுமளவிற்கு விடுதலைப் போராட்டத்தின் உயர்ந்த இடத்திற்குச் சென்றார்.\n\nஇந்தக் காலகட்டத்தில்தான் மகாத்மா காந்தியடிகள் இந்திய சுதந்திரப் போரில் தன்னை ஈடுபடுத்திக் கொண்டார். அவர் அறிவித்த ஒத்துழையாமை இயக்கம் மதுரை ஜார்ஜ் ஜோசப்பை பெரிதும் கவர்ந்தது. அதில் முழுவதுமாக ஈடுபடலானார். ஒத்துழையாமை இயக்கத்தில் ஈடுபடுவதற்காக, பெரும் வருவாய் ஈட்டித்தந்துகொண்டிருந்த தனது வழக்குரைஞர் தொழிலை உதறித் தள்ளினார்.\n\nஆங்கில பாணியிலான தனது உடை பழக்கத்தை மாற்றிக்கொண்டு தூய முரட்டுக் கதராடை அணையலானார். மகாத்மா அறிவித்த எல்லா போராட்டங்களிலும் ஜார்ஜ் ஜோசப்தான் முன்னணியில் இருந்தார். கேரளம், தமிழ்நாடு என இருமாநிலங்களின் போராட்டக் களத்தில் தன்னை முழுமையாக ஈடுபடுத்திய நிலையில் தான், காந்தியின் நட்பும், தோழமையும் ஜார்ஜ் ஜோசப்புக்குக் கிட்டியது.\n\n1919 ஆம் ஆண்டு சென்னையில் நடைபெற்ற ரௌலட் சட்ட எதிர்ப்பு பொதுக் கூட்டத்தில் தமிழில் வ. உ. சி யும், தெலுங்கில் ஹரிலோத்தமராவும் பேச, ஆங்கிலத்தில் ஜார்ஜ் ஜோசப் பேசினார். 1920 களில் கிலாபத் இயக்கத்தில் இந்தியா முழுதும் சிறுபான்மைத் தலைவர்களை ஒருங்கிணைக்கும் மிகப்பெரிய பணியைச் செய்து, மிகப்பெரிய அளவில் கூட்டத்தைத் திரட்டினார்.\n\nSection::::நேரு குடும்ப நட்பு.\nமோதிலால் நேருவுடன் நெருங்கிய தொடர்பில் இருந்த ஜார்ஜ்ஜோசப் மோதிலாலின் மூத்தமகள் விஜயலட்சுமி - சையத் உசேன் காதல் விவகாரத்தில் தலையிட்டுச் சமாதானப்படுத்தும் அளவுக்கு மோதிலாலின் குடும்பத்தினருடன் நல்ல உறவில் இருந்தார்.\n\nSection::::இதழாசிரியர் பணி.\nஜவஹர்லால் நேருவின் தந்தை மோதிலால் நேரு அலகாபாத் நகரத்திலிருந்து \"தி இண்டிபென்டன்ட்\" எனும் பெயரில் ஒரு இதழ் நடத்தினார். அதற்கு ஜார்ஜ் ஜோசப் சில காலம் ஆசிரியராக இருந்தார். அப்பொழுது அந்தப் பத்திரிகையில் வெளியான கட்டுரைகளுக்காக இவரிடம் மன்னிப்புக் கேட்குமாறு கூறப்பட்டது. தான் எழுதிய கட்டுரைக்காக மன்னிப்பு கேட்க மறுத்ததால் அலகாபாத்தில் கைதுசெய்யப்பட்டு 18 மாதம் சிறை தண்டனையையும் அனுபவித்தார். இவரது சிறை தண்டனை நைனிடால் எனும் இடத்தில் கழிந்தது. சிறையில் இவருடன் இருந்த முக்கியமான தலைவர்களில் ஜவஹர்லால் நேருவும் ஒருவர்.\n\nசிறையிலிருந்து விடுதலையான பின்பு, அப்போது மகாத்மா காந்தி நடத்தி வந்த \"யங் இந்தியா\" எனும் பத்திரிகைக்கு இவர் ஆசிரியரானார். அந்தப் பத்திரிகை வாயிலாக இவர் எழுதிய கட்டுரைகளின் மூலம் இவர் பல தேசபக்தர்களை உருவாக்கினார். சுதந்திரக் கிளர்ச்சி படித்த மக்கள் உள்ளங்களில் எழ இவரது எழுத்துக்கள் காரணமாயிருந்தன. உலகத் தலைவர்கள் பலருடன் இவர் கடிதத் தொடர்பு வைத்திருந்தார். அவர்களில் ராம்சே மக்டனால்டு, அமெரிக்க அதிபர் ரூஸ்வெல்ட் ஆகியோரும் அடங்குவர்.\n\nமேலும் தி சவுத் இந்தியன் மெயில், சத்தியார் கிரதி என்ற கையெழுத்து இதழ் , தேசபக்தன் போன்ற பல சுதந்திர போராட்ட கால இதழ்களில் ஆசிரியராகவும், உதவி ஆசிரியராகவும் இருந்தார். சீரிய புரட்சிக் கருத்துகளை மக்களிடம் கொண்டு செல்லவும் அவர் தவறவில்லை.\n\nSection::::காங்கிரசும் ஜோசப்பும்.\nஎந்த ஒரு கருத்தினையும் துணிச்சலுடன் தெரிவிப்பவராக இருந்ததனால் பல நேரங்களிலும் எதிர்க் கருத்து கொண்டு காங்கிரசிலிருந்து வெளியேறி மீண்டும் சேர்ந்துள்ளார். ஒரு முறை காங்கிரசுக் கட்சியிலிருந்து விலகியபோது காந்தி வருந்திக் கடிதம் எழுதியுள்ளார். ஜவஹர்லால் நேருவின் தலைமையில் காங்கிரஸ் கட்சியின் அமைப்பு நிலை மற்றும் விதிகளை உருவாக்கிட அமைக்கப்பட்ட பல குழுக்களிலும் இடம்பெற்றார். 1929ல் மதுரை நகர சபைத் தேர்தலில் ஜார்ஜ் ஜோசப் போட்டியிட்டபோது உள்ளுர் காங்கிரசுக்காரர்களே இவரைத் தோற்கடித்த வரலாறும் உண்டு.\n\nSection::::காந்தியும் ஜோசப்பும்.\nகாந்தி அந்நியப் பொருட்களை வாங்கக் கூடாது என்றபோது அதில் மாறுபட்ட கருத்தினைக் கொண்டிருந்த ஜார்ஜ், கதர்த் துணி வாங்க அதிக செலவாகும், அதனால் உள்ளுர்த் தயாரிப்பான காக்கியை வாங்கலாம் என்று கூறி எதிர்ப்பு தெரிவித்தார். காந்தி எப்போது மதுரை வந்தாலும் இவரது வீட்டிலேயே தங்கினார்.\n\nகாங்கிரசை விட்டு ஜோசப் விலகியிருந்த நிலையிலும் மதுரை வந்த காந்தி இவரது வீட்டில் தான் ஓய்வெடுத்தார். குறிப்பாகக் காந்தி அரை நிர்வாண ஆடைக்கு மாறியபோது அருகிலிருந்து ஏழை மக்களின் நிலையையும் இவரே எடுத்துரைத்தார்.\n\nகேரளத்தில் நடைபெற்ற வைக்கம் போராட்டத்தில் ஜார்ஜ் ஜோசப் தன்னை முனைப்புடன் ஈடுபடுத்திக் கொண்டபோது \"நீங்கள் நிச்சயமாகச் சத்தியாகிரகத்தில் ஈடுபடக் கூடாது, இயக்கத்தை உருவாக்கக் கூடாது, பேனா மூலம் மட்டுமே அனுதாபத்தை வெளிக்காட்ட வேண்டும்\" என்று ஜோசப்பிற்கு காந்தி கடிதம் எழுதினார். ஆனால் ஜார்ஜ்ஜோசப் \"தீண்டாமை என்பது மதத்தின் உள்பிரச்சனை அல்ல, அரசியல் உரிமைக்கான மறுப்பு\" என்று கூறி தொடர்ந்து போராடினார்.\n\n1932 இல் யங் இந்தியாவில் காந்தி பின்வருமாறு எழுதுகிறார்...\"கோயில் நுழைவு என்பது மத உரிமை ஆகையால் இதில் வேறு யாரும் (மற்ற மதக்காரர்கள்) நுழைவது சத்தியாகிரகம் என்று சொல்ல முடியாது. வைக்கம் சத்தியாகிரக காலத்தில், ஜார்ஜ் ஜோசப் சிறைக்கு சென்ற பொழுது, அவர் செய்தது தவறு என்று சொல்லியனுப்பினேன். அவர் அதை ஏற்றுக்கொண்டு, உடனே மன்னிப்புக்கோரி, வெளியே வந்தார். கோயில் நுழைவு சத்தியாகிரகம் என்பது ஜாதி இந்துக்களுக்கு ஒரு தபசு போன்றது\"\n\nஅதற்கு ஜார்ஜ் ஜோசப் பின்வருமாறு பதில் எழுதினார்,அவரின் பதில் கல்கத்தாவிலிருந்து வந்த Indian Social Reformer என்ற பத்திரிகையில் பிரசுரம் ஆனது. \"வைக்கம் சத்தியாகிரகத்திற்கும் கோயில் நுழைவிற்கும் சம்பந்தம் கிடையாது. பொதுப் பணத்தால் நிர்வகிக்கக்கூடிய ஒரு பொதுத்தெருவில் 'தீண்டத்தகாத' மக்கள் நடப்பதற்கு உரிமை இல்லை என்று சொல்வது எப்படி சரியாக இருக்கும் என்பதே பிரச்சினை. அந்தத் தெரு கோயிலுக்கு அருகாமையில் இருந்தது என்பதை தவிர வேறொன்றும் இல்லை, இதை திரும்பத் திரும்ப நாங்கள் தெளிவுபடுத்தியிருக்கிறோம். நாங்கள் போராடியது குடியுரிமைக்கு மட்டுமே!போராட்டம் நீண்ட காலம் நடந்தது, இறுதி வெற்றி தீண்டத்தகாதவர்களுக்கு கிடைத்தது. நான் ஒரு கிறித்துவன் என்பதால் அந்தப் போராட்டத்தில் ஈடுபடக்கூடாது என்று காந்தியார் சொன்னது உண்மை. நான் மன்னிப்பு கேட்க வேண்டுமென்று சொல்லியனுப்பியதும் உண்மை, ஆனால் நான் மன்னிப்பு கேட்கவில்லை\" எனத் தனது கருத்தை வெளியிட்டார்.\n\nSection::::சட்ட சபை உறுப்பினர்.\n1937ம் ஆண்டு ஜார்ஜ் ஜோசப் சென்னை மாகாணச் சட்டசபைக்குத் தேர்ந்தெடுக்கப்பட்டார். அச்சமயம் காப்பீட்டுச் சட்டம், முஸ்லீம் சரியத் சட்டம் உள்ளிட்ட பல மசோதாக்களின் மீது அதிகளவில் விவாதங்களில் கலந்து கொண்டு தனது கருத்தினை பதிவு செய்தார். கேரளாவில் பிறந்தாலும் தமிழகத்தை மையமாகக் கொண்டு தன்னை மிகச்சிறந்த தேசியவாதியாக அடையாளப்படுத்திக் கொண்ட இவரை அப்போதைய சென்னை மாகாணச சட்ட சபை உறுப்பினராகத் திருவரங்கம் தொகுதி (காங்கிரசு) சட்ட மன்ற உறுப்பினர்.கே.வி. ரங்கசாமி அய்யங்கார் வெகுவாகப் புகழ்ந்துள்ளதுடன் ராஜாஜி, பெரியார், வ. உ. சிதம்பரம்பிள்ளை, திரு. வி. கலியாணசுந்தரனார், என். எஸ். கிருஷ்ணன் உள்ளிட்ட 12 தமிழ்ப் பெரியார்களின் வரிசையில் ஜார்ஜ்ஜோசப்புக்கும் இடம் அளித்துப் பெருமைப்படுத்தியுள்ளார்\n\nSection::::இறுதிக் காலம்.\nபல்வேறு புகழுக்கும், பெருமைகளுக்கும் சொந்தக்காரரான விடுதலை வீரர் ஜார்ஜ் ஜோசப்பின், தியாகமும், வீரமும் மறைக்கப்பட்டது. காங்கிரஸ் கட்சியினரே இவரது வளர்ச்சியையும், உண்மையையும் விரும்பவில்லை. இதனால் ஒரு கட்டத்தில் தீவிர அரசியல் பணியில் இருந்து விலகிக் கிறித்தவத்தில் தனது கவனத்தைச் செலுத்திய நிலையில் இந்திய விடுதலையைக் காணாது 1938-ஆம் ஆண்டு மார்ச் 5 ம் தேதி சிறுநீரகக் கோளாறு காரணமாக மதுரை அமெரிக்க மிஷன் மருத்துவமனையில் காலமானார். மதுரை புது நல்லமுத்துப் பிள்ளை ரோட்டில் உள்ள கல்லறைத் தோட்டத்தில் இவரது உடல் அடக்கம் செய்யப்பட்டு இன்றும் கள்ளர் சமூக மக்களால் அஞ்சலி செலுத்தப்பட்டு வருகிறது. கக்கன் உள்துறை அமைச்சராக இருந்தபோது ரோசாப்பூதுரைக்கு மார்பளவு சிலையை யானைக்கல் பகுதியில் அமைத்துப் பெருமைப்படுத்தியுள்ளார்.\n\nஜார்ஜ் ஜோசப் பிறந்தநாள், நினைவுதினத்தை அரசு விழாவாகக் கொண்டாட வேண்டுமென தமிழக அரசுக்கு தமிழ்நாடு சிறுபான்மைக்குழு வேண்டுகோள் விடுத்துள்ளது. 2018 ஜூன் 9-ஆம் தேதி மதுரைக்கு வந்திருந்த செய்தி மக்கள் தொடர்புத்துறை அமைச்சர் கடம்பூர் செ.ராஜூவிடம் முன்னாள் மதுரை கிழக்குத் தொகுதி சட்டமன்ற உறுப்பினர் என்.நன்மாறன் கோரிக்கை விடுத்தார். கோரிக்கையை பரிசீலிப்பதாக அமைச்சர் உறுதியளித்துள்ளார்.\n\n\nSection::::மேற்கோள்கள்.\n<references>\n"}
{"id": "143603", "url": "https://ta.wikipedia.org/wiki?curid=143603", "title": "எதிரொலிமுறைத் தூரமறிதல்", "text": "எதிரொலிமுறைத் தூரமறிதல்\n\nஎதிரொலிமுறைத் தூரமறிதல் (Echo sounding) என்பது, ஒலித் துடிப்புகளைப் பயன்படுத்தி கடலின் ஆழம் அறியும் ஒரு நுட்ப முறையைக் குறிக்கும். ஒலித் துடிப்புக்கள் புறப்படுவதில் இருந்து கடலின் அடியில் தெறித்து மீண்டும் தொடங்கிய இடத்தை அடைவதற்கான நேரம் பதிவு செய்யப்படும். கடல் நீரில் ஒலியின் வேகம் தெரிந்ததே. எனவே அவ்வேகத்தையும், ஒலி தெறித்து மீண்டுவர எடுக்கும் நேரத்தையும் பயன்படுத்திக் கடலின் ஆழத்தைக் கணிக்க முடியும். இவ்வாறு பெறப்படும் தகவல்கள் கப்பலோட்டுதல், வரைபடங்கள் தயாரித்தல் போன்றவற்றுக்குப் பயன்படுகின்றன. இதே முறையை மீன்கள் பற்றிய ஆய்வுகளுக்கும் பயன்படுத்துகிறார்கள். இவ்வாறான நீரொலியியல் கணிப்பீடுகளைச் செய்வதற்கு படகுகளிலிருந்து நகரும் அளவைமுறை மூலம் மீன் உயிர்த்திரள் இருக்கும் இடங்களைக் கண்டறிவதுடன், அவற்றின் பரம்பலையும் மதிப்பிடுவர். எதிரொலிமானிகளை நிலையாக ஓரிடத்தில் வைத்து அவ்வழியாகச் செல்லும் மீன்களைக் கண்காணித்து ஆய்வு செய்வதும் உண்டு.\n\nSection::::கணிப்பு முறை.\nஒலித்துடிப்புக்கள் புறப்பட்டு மீண்டும் புறப்பட்ட இடத்துக்கே ஒலி திரும்பிவர எடுக்கும் நேரத்தின் அரைப்பங்கை நீரில் ஒலியின் வேகத்தினால் பெருக்கும்போது தூரம் அல்லது ஆழம் கிடைக்கும். நீரில் ஒலியின் வேகம் அண்ணளவாக ஒரு செக்கனுக்கு 1,5 கிலோமீட்டர்கள். இம்முறை மூலம் அச்சொட்டாகத் தூரத்தை அளக்கவேண்டின், நீரில் ஒலியின் வேகத்தையும் அவ்விடத்தில் அளந்து பெறுவர். மீட்டர் அளவை முறை பயன்பாட்டுக்கு வரமுன்னர் கடலின் ஆழம் ஃபாதம் என்னும் அலகில் குறிப்பிடப்பட்டது. இதனால் கடலின் ஆழத்தை அழப்பதற்கான கருவியை ஃபாதமானி எனவும் அழைப்பது உண்டு.\n"}
{"id": "143607", "url": "https://ta.wikipedia.org/wiki?curid=143607", "title": "தில்லை (மலர்)", "text": "தில்லை (மலர்)\n\nதில்லை என்பது ஒரு மரம். \n"}
{"id": "143610", "url": "https://ta.wikipedia.org/wiki?curid=143610", "title": "நரந்தம்", "text": "நரந்தம்\n\nநரந்தம் வாசனை திரவியங்களுக்காகவம், அதன் சுவைக்காகவும் பயன்படுத்தப்படுகிறது. தென்னிந்தியாவில் நரந்தங்காயை ஊறுகாயாக செய்து சாப்பிடுகின்றனர்.\nSection::::சங்க காலம்.\nஇதன் மலர் பற்றிய செய்திகள் சங்கப்பாடல்களில் உள்ளன.\n"}
{"id": "143615", "url": "https://ta.wikipedia.org/wiki?curid=143615", "title": "சிட்டு", "text": "சிட்டு\n\nசிட்டு என்ற தலைப்பில் உள்ள கட்டுரைகள்:\n\n\n\n"}
{"id": "143620", "url": "https://ta.wikipedia.org/wiki?curid=143620", "title": "வீற்றிருக்கும் எருது", "text": "வீற்றிருக்கும் எருது\n\nவீற்றிருக்கும் எருது (\"Sitting Bull\", சிட்டிங் புல்) என்பது 19ஆம் நூற்றாண்டில் ஐக்கிய அமெரிக்க நாடுகளின் கொள்கைகளை எதிர்த்துப் போராடிய புகழ்மிக்க அமெரிக்க-இந்தியத் தலைவரின் பெயர் ஆகும். இவர் சுமார் 1831இல் பிறந்தார். 1890, திசம்பர் 15ஆம் நாள் இறந்தார்.\n\n\"வீற்றிருக்கும் எருது\" என்னும் பெயர் அமெரிக்க-இந்திய மொழியாகிய \"லக்கோட்டா\"வில் \"Tȟatȟáŋka Íyotake\" என்று எழுதப்படும். அவருக்கு \"Slon-he\" (\"மெதுவாகச் செல்பவர்\") என்றொரு பட்டப்பெயரும் இருந்தது. அவர் அமெரிக்க-இந்திய இனமாகிய லக்கோட்டா சீயூ குலத்தின் கங்க்பாப்பா பிரிவைச் சார்ந்த சமய-அரசியல் பெருந்தலைவராகத் திகழ்ந்தார்.\n\nவீற்றிருக்கும் எருது ஐக்கிய அமெரிக்க நாடுகளில் டக்கோட்டா மாகாணத்தில் பேராறு என்றழைக்கப்படும் பகுதியில் பிறந்தார். அவர் ஐக்கிய அமெரிக்க கொள்கைகளை எதிர்த்த \"ஆவி நடனம்\" (Ghost Dance) என்ற இயக்கத்துக்கு ஆதரவு அளிக்கக்கூடும் என்று பயந்து, அவரைக் கைதுசெய்யப் போனவிடத்தில், \"அமெரிக்க-இந்திய காவல் துறை\"யினர் அவரை \"நிலைக்கல் இந்தியக் காப்பிடம்\" என்னும் பகுதியில் சுட்டுக் கொன்றனர்.\n\nSection::::துவக்க வாழ்க்கை.\nவீற்றிருக்கும் எருது டகோடா எல்லைக்குள் பிறந்தவராவார். 2007இல் வீற்றிருக்கும் எருதுவின் பெயரன் அவர்களின் குடும்பத்தில் செவிவழிச்செய்தியாக வீற்றிருக்கும் எருது யெல்லோ ஸ்டோன் ஆறுக்கருகே பிறந்தார் என்றார். He was named Jumping Badger at birth. இவரின் குல மரபுப்படி இவரின் தந்தையின் பெயர்களுல் ஒன்றான \"வீற்றிருக்கும் எருது\" என்னும் பொருள்படும் \"Tȟatȟaŋka Iyotȟaŋka\" என்னும் பெயர் அளிக்கப்பட்டது.\n\n1862ஆம் ஆண்டு நடைபெற்ற டகோடா போரில் இவரின் குலத்தினர் பங்கேற்கவில்லை. ஆயினும் இப்போரில் கிழக்கு டகோடாவில் இருந்த பல பழங்குடியினர்களும் மைய தெற்கு மினசோட்டாவில் இருந்த போர்வீரர்களுமாக மொத்தம் 300 முதல் 800 வரை கொல்லப்பட்டிருக்கலாம். இப்போரானது அரசு பழங்குடியினரை நடத்தும் விதத்திற்கு எதிராகவும் அவ்விடத்தை விட்டு வெள்ளையர்களை ஓட்டும் முயற்சியாகவும் இருந்தது. அமெரிக்க உள்நாட்டுப் போர் மற்றும் ஐக்கிய அமெரிக்கத் தரைப்படையுடனும் போரில் இருந்ததோதும் அமெரிக்க அரசு 1863இலும் 1864இலும் இப்போரில் ஈடுபடா இனக்குழுக்களின் மீதும் கூட அமெரிக்க அரசு பதில் தாக்குதல் நடத்தியது.\n\n1864இல், தலபதி ஆல்ஃபிரட் சுல்லியின் 2200 வீரர்களைக்கொண்ட இரண்டு படை பிரிவுகள் இவரின் கிராமத்தை தாக்கினர். இப்படையினருக்கு எதிராக வீற்றிருக்கும் எருது, கால் மற்றும் இன்காபுதுத்தா ஆகியோர் இருந்தனர். இவர்கள் இப்போரில் தோற்கடிக்கப்படு அப்பகுதியிலிருந்து வெளியேற்றப்பட்டாலும் ஆகஸ்ட் வரை பாடைப்பிரிவினர் அங்கேயே தொடர்ந்தது நிலைகொண்டிருந்தனர். செப்டம்பர் மாதத்தில், வீற்றிருக்கும் எருது 100 அன்குபாபா பழங்குடியினரோடு இப்போது மார்மத், வடக்கு டகோடா அருகே தலபதி ஜேம்ஸ் ஃபிஸ்கை எதிர்கொன்டார். இப்போரின்போது வீற்றிருக்கும் எருது சுடப்பட்டாலும் உயிர்தப்பினார். அவரின் இடுப்பில் குண்டடிப்பட்டது.\n\nSection::::சமயம் மாற்றம்.\n1883இல் இவர் கத்தோலிக்கராக திருமுழுக்கு பெற்றார் என செய்திகள் பரவின. ஆயினும் அவ்விடத்தில் இருந்த ஜேம்ஸ் மெக்லாக்லின் என்னும் இந்திய இடைத்தரகர் இதனை வதந்தி மறுத்துள்ளார். ஆயினும் 1883க்குப்பின் எடுக்கப்பட்ட புகைப்படங்களில் வீற்றிருக்கும் எருது கழுத்தில் கத்தோலிக்க சிலுவையுடன் காட்சியளிக்கின்றார். இயேசுவின் உடலோடு வடிவமைக்கப்பட்டிருக்கும் இத்தகைய சிலுவைகளை கத்தோலிக்கரும் மரபுவழித்திருச்சபையினரும் மட்டுமே பயன்படுத்துகின்றனர். மேலும் மரபு வழி சபைகள் அமெரிக்காவில் அன்நாட்களில் கால்பதிக்கவில்லை என்பது குறிக்கத்தக்கது.\n\nSection::::இறப்பும் அடக்கமும்.\n1890ஆம் ஆண்டு ஜேம்ஸ் மெக்லாகின் லகோடா தலைவரை கைது செய்ய எண்ணினார். பேய் நடனம் இயக்கதினரோடு அவர் சேரப்போகின்றார் என அஞ்சியதே இதற்கு காரணம். முன் கூட்டி செய்யப்பட்ட ஒப்பந்தத்தின் படி டிசம்பர் 15ஆம் நாள் காலை ஐந்து மணியளவில் வீற்றிருக்கும் எருதுவின் வீட்டினை உடைத்து அவரையும் புல்ஹெடையும் கைது செய்தனர். இதனால் அவர்களின் குழுவினரோடு நடந்த சில நிமிட சண்டையில் 6 காவலாளிகள் உட்பட பலர் இறந்தனர். வீற்றிருக்கும் எருது தலையினும் மார்பிலும் சுடப்பட்டு இறந்தார். மதியம் 12 முதல் 1க்குல் இவர் இறந்திருக்கக்கூடும். இவரின் உடல் ஃபோர்ட் ஏட்சுவில் இரானுவத்தினரால் அடக்கம் செய்யப்பட்டது 1953இல் இவரின் குடும்பத்தினர் இவரின் உடலை இவரின் பிறந்த ஊரில் அடக்கம் செய்தனர்.\n\n"}
{"id": "143622", "url": "https://ta.wikipedia.org/wiki?curid=143622", "title": "துடரி", "text": "துடரி\n\nதுடரி (\"Ziziphus rugosa\") அல்லது \"காட்டு இலந்தை\" என்பது இலந்தையினத் தாவரமொன்றாகும். இது கடல் மட்டத்திலிருந்து 1400 மீ உயரத்துக்கு மேற்பட்ட மலைப் பகுதிகளிலேயே வளர்கிறது. இத்தாவரம் சீனா (ஹைனான், யுன்னான்), இந்தியா, இலங்கை, பர்மா, லாவோசு, தாய்லாந்து, வியட்நாம் ஆகிய நாடுகளிற் காணப்படுகிறது.\n\nலாவோசு நாட்டில் இதன் பட்டையும் கட்டையும் பெருங்குடல் நோய்களுக்கு மருந்தாகப் பயன்படுத்தப்படுகிறது.\n\n"}
{"id": "143624", "url": "https://ta.wikipedia.org/wiki?curid=143624", "title": "சாண்டோக்கான்", "text": "சாண்டோக்கான்\n\nசாண்டோக்கான் (\"Sandokan \") என்பவர் இத்தாலியப் படைப்பாளர் \"எமீலியோ சால்கரி\" 1883இல் வெளியிட்ட ஒரு புதினத்தில் வருகின்ற கடற்கொள்ளைக்காரர் ஆவார். சாண்டோக்கான் பதினொரு சாதனைப் புதினங்களில் முதன்மைக் குணச்சித்திரமாகத் தோன்றுகிறார். தெற்குச் சீனக் கடல் பகுதிகளில் அவருக்குக் கொடுக்கப்பட்ட பெயர் \"மலேசியப் புலி\" என்பதாகும்.\n\nSection::::சாண்டோக்கான் புதினங்கள்.\nஇத்தாலியப் படைப்பாளராகிய எமீலியோ சால்கரி என்பவர் பல புதினங்கள் எழுதியுள்ளார். அப்புதினங்களில் அவர் அறிமுகப்படுத்திய தலைசிறந்த இரு குணச்சித்திரங்கள் \"சாண்டோக்கான்\", \"யானெசு\" என்போர். இந்த இருவரும் கடற்கொள்ளைக்காரர்கள் ஆவர். சால்கரியின் \"மோம்ப்ராசெம் புலிகள்\" (\"The Tigers of Mompracem\") என்னும் புதினத்தில் மேற்கூறிய இரு கடற்கொள்ளைக்காரர்களும் நெதர்லாந்து மற்றும் பிரித்தானிய கப்பற்படையினரை இடையறாது தாக்குகின்றனர். நெதர்லாந்தியரும் பிரித்தானியரும் அவர்களை அழித்தொழிக்க வழிதேடுகின்றனர்.\n\nபின்னர் வெளியான புதினங்களில் சாண்டோக்கானும் யானெசும் சாரவாக அரசராகிய சேம்சு புரூக் என்பவரை எதிர்த்துப் போராடுகின்றனர். பின்னர் இருவரும் இந்தியாவுக்குப் பயணமாகி, அங்கே காளியை வழிபடுகின்ற வழிப்பறிக்கொள்ளைக்காரர்களாகிய தக்கர்களோடு மோதுகின்றனர்.\n\n\nSection::::புதினங்களின் தலைப்புகள்.\nஇறுதியாகக் குறிப்பிட்ட இரு நூல்களும் சால்கரியின் மறைவுக்குப் பின் வெளியாயின.\n\nசாண்டோக்கானின் சாதனைகளை விவரிக்கின்ற பிற புதினங்கள் இத்தாலிய படைப்பாளர்களாகிய லூயிஜி மோட்டா, எமீலியோ ஃபான்செல்லி, மற்றும் சால்கரியின் மகன் ஓமார் என்பவர்களால் வெளியிடப்பட்டுள்ளன.\n\nSection::::திரைப்படங்கள்.\n1960களில் அமெரிக்க நடிகர்கள் நடித்த பல சாண்டோக்கான் படங்கள் இத்தாலியில் உருவாக்கப்பட்டு, பன்னாட்டு வெளியீடுகளாக வழங்கப்பட்டன.\n\nமுதல் படத்திலும் மூன்றாவது படத்திலும் சாண்டோக்கானாக ஸ்டீவ் ரீவ்சு (Steve Reeves) நடித்தார். இரண்டாவது படத்திலும் நான்காம் படத்திலும் ரே டாண்டன் (Ray Danton) நடித்தார்.\n\nSection::::தொலைக்காட்சித் தொடர்.\n1976இல் இந்தியத் திரைப்பட நடிகர் கபீர் பேதி சாண்டோக்கானாக நடித்த ஆறு பகுதி தொலைக்காட்சித் தொடர் வெளியானது. அது ஐரோப்பிய தொலைக்காட்சிக்காக \"செர்ஜியோ சொல்லீமா\" என்ற இயக்குநரால் உருவாக்கப்பட்டது. \n\nதொலக்காட்சித் தொடரில் கீழ்வரும் பகுதிகள் ஒளிபரப்பாயின:\n\n\n"}
{"id": "143635", "url": "https://ta.wikipedia.org/wiki?curid=143635", "title": "செருமானிய மீளிணைவு", "text": "செருமானிய மீளிணைவு\n\nசெருமானிய மீளிணைவு (); (ஆங்:German reunification) என்பது 1990இல் செருமானிய மக்கள் குடியரசு (கிழக்கு செருமனி) செருமனி கூட்டாட்சிக் குடியரசோடு (மேற்கு செருமனி) இணைந்ததையும், பெர்லின் நகரம் ஒரே நகரமாக மீண்டும் இணைந்ததையும் குறிக்கின்ற நிகழ்ச்சி ஆகும்.\n\nஇந்த மீளிணைவுச் செயல்பாட்டின் தொடக்கத்தை செருமானியர் \"திருப்புமுனை\" () (ஆங்:The Turning Point) என்று அழைக்கின்றனர். அதன் இறுதி விளைவை \"செருமானிய ஒற்றுமை\" () (ஆங்:German unity) என்று கூறி, அதை அக்டோபர் 3ஆம் நாள் கொண்டாடுகின்றனர்.\n\nஅங்கேரியின் எல்லை வேலிகள் நீக்கப்பட்டு இரும்புத் திரையில் துளை விழுந்த மே 1989இல் கிழக்கு செருமனியின் ஆட்சி ஆட்டம் கண்டது. பல்லாயிரக்கணக்கான கிழக்கு செருமானியர்கள் அங்கேரி வழியாக ஆத்திரியாவிற்கும் மேற்கு செருமனிக்கும் இடம் பெயரத் தொடங்கினர். கிழக்கு செருமானியர்களின் தொடர்ந்த போராட்டங்கள், அமைதியான புரட்சி, மார்ச்சு 18, 1990இல் கிழக்கு செருமனியில் முதன்முறையாக பொதுத் தேர்தலுக்கு வழி வகுத்தது. இதன் தொடர்ச்சியாக கிழக்கு/மேற்கு செருமனிகளுக்கிடையே ஏற்பட்ட உரையாடல்களின் பயனாக \"ஒன்றிணைப்பு ஒப்பந்தமும்\" இரு செருமனிகளுக்கும் அவற்றை ஆக்கிரமித்திருந்த நான்கு அரசுகளுக்குமிடையே \"இரண்டுடன் நான்கு ஒப்பந்தமும்\" கையொப்பமாயின. இவை ஒன்றிணைந்த செருமனிக்கு முழு இறையாண்மையை வழங்கின. ஒன்றிணைந்த செருமனி ஐரோப்பிய சமூகத்திலும் (பின்னர் ஐரோப்பிய ஒன்றியம்) நேட்டோவிலும் உறுப்பினராக தொடர்ந்தது.\n\nSection::::மீளிணைவு வரலாறும் பெயரும்.\n1990இல் செருமனி ஒன்றுபடுதல் குறித்த நிகழ்வுகளை \"மீளிணைவு\" (reunification) என்று அழைப்பதா \"ஒன்றிணைவு\" (unification) என்று அழைப்பதா என்பதைப் பற்றி விவாதம் உள்ளது. \"மீளிணைவு\" என்று அழைப்பதே சரி என்போர் பின்வருமாறு கூறுகின்றனர்: பல பகுதிகளாகச் சிதறிக்கிடந்த செருமனி ஏற்கெனவே 1871இல் \"ஒன்றிணைந்தது\". மேலும், 1957, சனவரி முதல் நாள் சார்லாந்து பிரதேசம் மேற்கு செருமனியோடு சேர்ந்தபோது, அது \"சிறு ஒன்றிணைவு\" என்று அழைக்கப்பட்டது. மக்கள் வழக்கில், \"மீளிணைவு\" என்பதற்கு பெர்லின் நகரை இரண்டாகப் பிரித்த சுவர் தகர்க்கப்பட்டதும், 1945லிருந்து பிளவுபட்டிருந்த அந்த நகர் ஒன்றாக இணைக்கப்பட்டதும் முக்கிய காரணிகள் ஆயின.\n\nமறுதரப்பினரின் வாதம் இது: செருமனி நாட்டு வரலாற்றில் இதுவரையிலும் இந்த அளவிலான \"ஒன்றிணைவு\" நிகழ்ந்தது கிடையாது. ஆக, 1990இல் நிகழ்ந்த ஒன்றிப்பு நிகழ்வை \"ஒன்றிணைவு\" என அழைப்பதே பொருத்தம்.\n\nமேற்கு மற்றும் கிழக்கு செருமனி இணைந்ததை செருமன் மக்கள் \"திருப்புமுனை\" (die Wende = The Turning Point) என்கின்றனர். இணைப்புக்கான முயற்சிகள் நடந்த காலகட்டத்தில், அரசியல் மற்றும் அரசு உறவுக் காரணங்களுக்காக மேற்கு செருமனி நாட்டு அரசியல்வாதிகள் \"மீளிணைவு\" என்ற சொல்லை மிகுந்த கவனத்தோடு தவிர்த்துவந்தார்கள். மாறாக, \"செருமன் ஒற்றுமை\" (German unity) என்னும் சொற்றொடரைப் பயன்படுத்தினர். 1990இல் பன்னாட்டு செய்தியாளர்கள் \"செருமனி மீளிணைவு\" பற்றிக் கேள்வி கேட்ட போது பதிலளிக்கையில் மேற்கு செருமனியின் துணைத் தலைவரும் வெளியுறவு அமைச்சருமாக இருந்த கான்சு டீட்ரிச் கென்ஷெர் \"செருமன் ஒற்றுமை\" பற்றியே குறிப்பிட்டார்.\n\n1990க்குப் பிறகு, \"திருப்புமுனை\" என்னும் சொல் மக்களிடையே புழக்கத்தில் வந்தது. இச்சொல், மேற்கு செருமனியும் கிழக்கு செருமனியும் \"மீண்டும்\" இணைவதற்கு இட்டுச் சென்ற நிகழ்ச்சிகளை (குறிப்பாக, கிழக்கு செருமனியில் நிகழ்ந்தவற்றை) குறிக்கிறது. செருமனியில் (குறிப்பாக கிழக்கு செருமனியில்) ஒரு பெரிய \"திருப்பம்\" நிகழ்ந்தது. ஆனால், \"திருப்பம்\" என்ற சொல்லைக் கிழக்கு செருமனியைச் சேர்ந்த அரசியல்வாதி ஏகோன் கிரென்சு (Egon Krenz) என்பவர் அறிமுகப்படுத்தியதால், அந்நாட்டைச் சார்ந்த குடிமைசார் உரிமைப் போராளிகள் அச்சொல்லை ஏற்க மறுத்தனர்.\n\nSection::::மீளிணைவுக்கு முன்னோடிகளாக அமைந்தவை.\n1945ஆம் ஆண்டில், இரண்டாம் உலகப் போர் முடிவுக்கு வந்தபோது நாசி செருமனி தோல்வியடைந்தது. நேச நாடுகளால் ஆக்கிரமிக்கப்பட்ட செருமனி இரண்டு நாடுகளாகப் பிரிக்கப்பட்டது. கிழக்குப் பகுதி பொதுவுடைமைக் கட்சி நிலவிய சோவியத் கூட்டோடு சேர்ந்த நாடாகவும், மேற்குப் பகுதி முதலாளித்துவ ஐரோப்பியப் பகுதியைச் சேர்ந்த நாடாகவும் உருவாக்கப்பட்டன. மேலும், கிழக்கு செருமனி வார்சா உடன்பாடு என்னும் இராணுவக் கூட்டமைப்பின் கீழும், மேற்கு செருமனி நேட்டோ (NATO) என்னும் இராணுவக் கூட்டமைப்பின் கீழும் வந்தன.\n\nதலைநகராகிய பெர்லின் நான்கு பகுதிகளாகப் பிரிக்கப்பட்டு, சோவியத் யூனியன், ஐக்கிய அமெரிக்க நாடுகள், ஐக்கிய இராச்சியம், பிரான்சு ஆகிய நாடுகளின் கட்டுப்பாட்டுக்கு அமைந்து செயல்பட்டது. பனிப்போர் காலம் முழுவதும் செருமானியர் இத்தகைய கட்டுப்பாடுகள் அடங்கிய பிரிவுக்கு உட்பட்டு வாழ்ந்துவந்தனர்.\n\n1980களில் சோவியத் யூனியனில் பொருளாதார மற்றும் அரசியல் தேக்கநிலை ஏற்பட்டது. அதன் விளைவாக, சோவியத் யூனியன் கிழக்கு ஐரோப்பிய அரசியல் விவகாரங்களில் தன் தலையீட்டைக் குறைத்துக்கொண்டது. 1987ஆம் ஆண்டு அமெரிக்க அதிபர் ரானல்டு ரேகன் பெர்லின் நகரத்து ப்ராண்டன்புர்க் வாயிலில் ஒரு பேருரை ஆற்றினார். அதில் அவர் சோவியத் அதிபர் மிக்காயில் கோர்பசோவுக்குச் சவால் விடுத்து, பெர்லின் நகரைப் பிளவுபடுத்திய \"இச்சுவரை இடித்துத் தள்ளுக!\" என்று கூறினார்.\n\nபெர்லின் சுவர் மேற்கு நாடுகளுக்கும் கிழக்கு நாடுகளுக்கும் இடையே நிலவிய அரசியல்-பொருளாதாரப் பிளவைப் பறைசாற்றிய குறியீடு போல அமைந்திருந்தது. அப்பிளவைத் தான் வின்ஸ்டன் சர்ச்சில் இரும்புத் திரை என்று குறிப்பிட்டிருந்தார்.\n\n1989ஆம் ஆண்டுத் தொடக்கத்தில், சோவியத் யூனியனின் அரசியல்-பொருளாதார அணுகுமுறையில் மாற்றம் ஏற்படத் தொடங்கியது. அதிபர் கோர்பசோவ் திறந்த அணுகுமுறை (\"glasnost\" - ), சீரமைப்பு (\"perestroika\" - ) என்னும் கொள்கைகளை அறிமுகம் செய்தார். அதன் பின்னணியில் சோவியத் கூட்டமைப்போடு சேர்ந்த போலந்து நாட்டில் \"சாலிடாரிடி\" இயக்கம் (Solidarity movement) தொழிலாளர்களிடையே சுதந்திர வேட்கையைத் தட்டி எழுப்பியது. போலந்து நாட்டிலிருந்து தேர்ந்தெடுக்கப்பட்டு, கத்தோலிக்க திருச்சபையின் தலைவராக, திருத்தந்தையாக இரண்டாம் யோவான் பவுல் பதவி ஏற்று, போலந்துக்கு பயணமாகச் சென்று உரைகள் ஆற்றியதும் சாலிடாரிடி இயக்கத்துக்கு ஊக்கமளித்தது.\n\nமேற்கூறியவை தவிர, சுதந்திரத்தைக் கட்டுப்படுத்திய பொதுவுடைமை ஆட்சிக்கு எதிராக ஆங்காங்கே எதிர்ப்புப் போராட்டங்களும் கிளர்ச்சிகளும் கிழக்கு ஐரோப்பிய நாடுகளில் 1989இல் நிகழலாயின. 1989, மே மாதம் அங்கேரி நாடு தன் எல்லை வேலியை அகற்றியது. உடனே, ஆயிரக்கணக்கான கிழக்கு செருமனி மக்கள் மேற்கு செருமனிக்குத் தப்பியோடினர்.\n\nஇந்த விழிப்புணர்வில் \"திருப்புமுனை\" (), (ஆங்:The Turning Point) என்று அமைந்தது அமைதியாக நிகழ்ந்த ஒரு புரட்சி. அப்புரட்சி பெர்லின் நகரச் சுவரை இடித்துத் தள்ள வழிகோலியது. கிழக்கு செருமனியும் மேற்கு செருமனியும் நாற்பது ஆண்டுகளுக்கு மேலாகத் தம்மேல் திணிக்கப்பட்டிருந்த பிளவுகளையும் வேறுபாடுகளையும் ஒழித்திட உரையாடலில் ஈடுபட்டன.\n\n\n"}
{"id": "143636", "url": "https://ta.wikipedia.org/wiki?curid=143636", "title": "சுதா மூர்த்தி", "text": "சுதா மூர்த்தி\n\nசுதா குல்கர்ணி மூர்த்தி (Sudha Murthy; ,பி:ஆகத்து 19, 1950) இந்திய சமூக சேவகியும் எழுத்தாளரும் ஆவார். இன்ஃபோசிஸ் நிறுவனர் நா. ரா. நாராயண மூர்த்தியின் மனைவி. சுதா தனது பணிவாழ்வை கணினியியலாளராகத் துவங்கினார். இன்று இன்ஃபோசிஸ் நிறுவனத் தலைவியாக உள்ளார். தவிர கேட்சு அறக்கட்டளையின் பொதுமக்கள் நல்வாழ்வு செயலாக்கத்தில் உறுப்பினராக உள்ளார். மேலும் சுதா பல அனாதை இல்லங்கள், கிராமப்புற மேம்பாடு ஆகியவற்றிற்கு பங்களித்துள்ளார். கருநாடக அரசுப் பள்ளிகளில் மடிக்கணினி வழங்கவும் நூலக வசதிகளை அமைக்கவும் உருவான இயக்கத்திற்கு உறுதுணையாயுள்ளார்.\n\nஇவரது உடன்பிறப்புகளான மரு.சுனாந்தா குல்கர்ணி, ஜெயஸ்ரீ தேஷ்பாண்டே மற்றும் ஸ்ரீனிவாஸ் குல்கர்ணியும் பரவலாக அறியப்பட்டவர்கள்; மரு. சுனந்தா பெங்களூருவின் முன்னணி குழந்தைப்பேறு மருத்துவர்; ஜெயஸ்ரீ தொலைதொடர்பு முனைப்பாளரும் பெருஞ்செல்வருமான அமெரிக்கர் குருராஜ் தேஷ்பாண்டேயின் மனைவியாவார்; ஸ்ரீனிவாஸ் கால்டெக்கின் வானியல் அறிவியலாளராவார்.\n\nSection::::அவரது நூல்கள்.\nசுதா மூர்த்தி ஆங்கிலத்திலும் கன்னடத்திலும் பல புதினங்களை எழுதியுள்ளார். அவரது சில நூல்கள்: <br>\n\"ஹௌ ஐ டாட் மை கிராண்ட்மதர் டு ரீட் & பிற கதைகள்\"<br> \n\"வைஸ் & அதர்வைஸ்: வாழ்விற்கொரு வணக்கம்\" <br> \n\"த பேர்ட் வித் த கோல்டன் விங்ஸ்\"<br> \n\"ஜென்ட்லி ஃபால்ஸ் த பகூலா\"<br> \n\"டாலர் பகு\"<br> \n\"மகாஸ்வேதா\"<br> \n\"தி ஓல்டு மேன் & ஹிஸ் காட்\" <br> \n\"மாஜிக் டிரம் & அதர் ஃபேவரைட் ஸ்டோரீஸ்\"<br>\n\"பாசல் கட்\"<br>\n\"எ வெட்டிங் இன் ரஷ்யா\"<br>\n\"ஸ்வீட் ஹாஸ்பிடாலிடி\"\n\n"}
{"id": "143638", "url": "https://ta.wikipedia.org/wiki?curid=143638", "title": "ஸ்மோலென்ஸ்க் சண்டை (1941)", "text": "ஸ்மோலென்ஸ்க் சண்டை (1941)\n\nஸ்மோலென்ஸ்க் சண்டை (\"Battle of Smolensk\") என்பது இரண்டாம் உலகப் போரின் கிழக்குப் போர்முனையில் சோவியத் படைகளுக்கும் நாசி ஜெர்மனியின் படைகளுக்கும் இடையே நடைபெற்ற ஒரு கவச படைமோதல். இது சோவியத் ஒன்றியத்தின் மீது ஜெர்மானியப் படையெடுப்பான பர்பரோசா நடவடிக்கையின் தொடக்ககட்ட சண்டைகளில் ஒன்றாகும். இதில் ஜெர்மானியப் படைகள் வெற்றி பெற்றன.\n\nஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. இவற்றில் ஆர்மி குரூப் நடு இன் ஒரு பகுதியான 2வது, 3வது பான்சர் குரூப் படைப்பிரிவுகள் மூன்று வார இடைவிடா முன்னேற்றத்துக்குப் பின் ஸ்மோலென்ஸ்க் நகரை அடைந்தன. இரு கிடுக்கிகளாக டினீப்பர் ஆற்றைக் கடந்து ஸ்மோலென்ஸ்க் நகரை சுற்று வளைக்க ஜெர்மானிய தளபதிகள் திட்டமிட்டனர். அதுவரை தொடர்ந்து பின்வாங்கி வந்த சோவியத் படைகள் ஸ்மோலென்ஸ்க்கில் ஜெர்மானியர்களை எதிர்த்துத் தாக்கின. நான்கு சோவியத் களப் படைப்பிரிவுகள் இத்தாக்குதலில் ஈடுபட்டன. ஜுலை முதல் வாரத்தில் துவங்கிய இத்தாக்குதல் ஜெர்மானிய முன்னேற்றத்தைத் தாமதப்படுத்தியது ஆனால் தடுத்து நிறுத்தவில்லை. வடக்கில் ஹெர்மன் ஹோத் தலைமையிலான 3வது பான்சர் குரூப்பும் தெற்கில் ஹெய்ன்ஸ் குடேரியன் தலைமையிலான 2வது பானசர் குரூப்பும், கிடுக்கியின் இரு கரங்களாக செயல்பட்டு தாக்கும் சோவியத் படைகளை சுற்றி வளைக்க முயன்றன. ஜூலை மாத இறுதிக்குள் சோவியத் தாக்குதல்கள் முறியடிக்கப்பட்டு, ஜெர்மானியப் படைவளையம் இறுகத் தொடங்கியது. ஒரு இறுதி கட்ட தாக்குதல் மூலம் பல சோவியத் படைப்பிரிவுகள் ஜெர்மானியக் கிடுக்கியிலிருந்து தப்பினர். எனினும் ஏறத்தாழ மூன்று லட்சம் சோவியத் வீரர்கள் அவ்வளையத்தில் சிக்கிக் கொண்டு சரணடைந்தனர்.\n\n"}
{"id": "143657", "url": "https://ta.wikipedia.org/wiki?curid=143657", "title": "இவான் பாவ்லோவ்", "text": "இவான் பாவ்லோவ்\n\nஇவான் பெத்ரோவிச் பாவ்லோவ் (\"Ivan Petrovich Pavlov\", ; பெப்ரவரி 27, 1936) ஓர் புகழ்பெற்ற உருசிய உளவியலாளரும் உடலியங்கியலாளரும் ஆவார்.\n\n1860களின் சிறந்த உருசிய இலக்கிய விமரிசகர்களில் ஒருவராகக் கருதப்பட்ட திமித்ரி இவானோவிச் பிசாரெவ்வின் முற்போக்கான கருத்துக்களாலும் உருசியாவின் மருத்துவத்துறைக்கு தந்தை என அறியப்படும் இவான் செசேனோவ் கருத்துக்களாலும் ஈர்க்கப்பட்ட பாவ்லோவ் தாம் எடுக்கவிருந்த சமயப் பணியைக் கைவிட்டு அறிவியல் தேடலில் தம் வாழ்நாளை செலவழிக்கத் தீர்மானித்தார். 1870இல் சென் பீட்டர்ஸ்பேர்க் மாநிலப் பல்கலைக்கழகத்தில் இயல்பியலையும் கணிதத்தையும் படிக்கத் தேர்ந்தெடுத்தார். இவான் தம் வாழ்நாளை உடலியங்கியல் மற்றும் அறிவியல் ஆராய்ச்சிகளில் செலவழித்தார். இதனால் பல வியத்தகு கண்டுபிடிப்புகளையும் கருத்துக்களையும் அடுத்துவரும் தலைமுறைகளுக்கு வழங்கினார்.\n\n"}
{"id": "143664", "url": "https://ta.wikipedia.org/wiki?curid=143664", "title": "அவுட் ஆப் ஆப்பிரிக்கா (திரைப்படம்)", "text": "அவுட் ஆப் ஆப்பிரிக்கா (திரைப்படம்)\n\nஅவுட் ஆப் ஆப்பிரிக்கா (Out of Africa) 1985 இல் வெளியான அமெரிக்க நாடகத் திரைப்படமாகும். சிட்னி பொல்லாக்கால் தயாரித்து இயக்கப்பட்டது. ராபர்ட் ரெட்போர்ட், மெரில் ஸ்ட்ரிப், கிளாஸ் மரிய பிராண்டொயர் ஆகியோர் நடித்துள்ளனர். இத்திரைப்படம் பதினோறு அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது.\n\n\n\n"}
{"id": "143667", "url": "https://ta.wikipedia.org/wiki?curid=143667", "title": "இராபர்ட் பிகோ", "text": "இராபர்ட் பிகோ\n\nஇராபர்ட் ஃபிகோ (Robert Fico, பிறப்பு 15 செப்டம்பர் 1964) ஓர் சிலோவாக்கிய அரசியல்வாதி. இவர் இசுலோவாக்கிய பிரதமராக சூலை 4, 2006 முதல் சூலை 8, 2010 வரை ஈராண்டுகள் பணியாற்றியுள்ளார். மார்ச்சு 10, 2012இல் நடந்த தேர்தல்களில் 150 உறுப்பினர் கொண்ட தேசிய மன்றத்தில் இவரது கட்சி, டைரக்சன் - சமூக மக்களாட்சி அறுதிப் பெரும்பான்மை பெற்ற நிலையில் மீண்டும் பிரதமராக பதவி ஏற்க உள்ளார். பதிவான வாக்குகளில் 44.85% பெற்றதால் பிற கட்சிகளுடன் கூட்டணி அமைக்கத் தேவையில்லை.\n\n2006ஆம் ஆண்டுத் தேர்தல்களில் இவரது கட்சி 30% வாக்குகளைப் பெற்றதால் தீவிர தேசியவாத \"சிலோவக் தேசியக் கட்சி\"யுடனும் \"மக்கள் கட்சி- மக்களாட்சி சிலோவாக்கியாவிற்கான இயக்கம்\" கட்சியுடனும் கூட்டணி அமைத்தார்.\n\n"}
{"id": "143671", "url": "https://ta.wikipedia.org/wiki?curid=143671", "title": "டுரைவிங் மிஸ் டைசி (திரைப்படம்)", "text": "டுரைவிங் மிஸ் டைசி (திரைப்படம்)\n\nடுரைவிங் மிஸ் டைசி (Driving Miss Daisy) 1989 இல் வெளியான அமெரிக்க நகைச்சுவை-நாடகத் திரைப்படமாகும். ரிச்சர்ட் சேனக் ஆல் தயாரிக்கப்பட்டு புரூஸ் பெரெஸ்போர்ட் ஆல் இயக்கப்பட்டது. மார்கன் ஃபிரீமன், ஜெசிகா டாண்டி, டேன் ஐக்ராய்டு, எஸ்தர் ரோல், பட்டி லுபோன் ஆகியோர் நடித்துள்ளனர். ஹான்ஸ் சிம்மர் இசையமைத்துள்ளார். இத்திரைப்படம் ஒன்பது அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.\n\n"}
{"id": "143673", "url": "https://ta.wikipedia.org/wiki?curid=143673", "title": "அமாதியஸ் (திரைப்படம்)", "text": "அமாதியஸ் (திரைப்படம்)\n\nஅமாதியஸ் (Amadeus) 1984 இல் வெளியான அமெரிக்க நாடகத் திரைப்படமாகும்.\nசால் சயின்ட்ஸ் ஆல் தயாரிக்கப்பட்டு மிலோஸ் பார்மன் ஆல் இயக்கப்பட்டது. முர்ரே ஆபிரகாம், டாம் ஹல்ஸ், எலிசபெத் பெர்ரிஜ் ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து எட்டு அகாதமி விருதுகளை வென்றது.\n\n"}
{"id": "143674", "url": "https://ta.wikipedia.org/wiki?curid=143674", "title": "நிரஞ்சனி", "text": "நிரஞ்சனி\n\nநிரஞ்சனி இராகம் கருநாடக இசையில் பயன்படும் இராகங்களில் ஒன்றாகும். இது 10வது மேளகர்த்தா இராகமாகிய, \"நேத்ர\" என்றழைக்கப் படும் 2வது சக்கரத்தின் 4வது மேளமாகிய நாடகப்பிரியாவின் ஜன்னிய இராகம் ஆகும்.\n\nSection::::இலக்கணம்.\nஇந்த இராகத்தில் ஷட்ஜம், சுத்த ரிஷபம் (ரி), சாதாரண காந்தாரம் (க), சுத்த மத்திமம் (ம), சதுஸ்ருதி தைவதம் (த), கைசிகி நிஷாதம் (நி) ஆகிய சுரங்கள் வருகின்றன.\n\n\n"}
{"id": "143677", "url": "https://ta.wikipedia.org/wiki?curid=143677", "title": "பூர்வவராளி", "text": "பூர்வவராளி\n\nபூர்வவராளி இராகம் கருநாடக இசையில் பயன்படும் இராகங்களில் ஒன்றாகும். இது 10வது மேளகர்த்தா இராகமாகிய, \"இந்து\" என்றழைக்கப் படும் முதலாவது சக்கரத்தின் 3வது மேளமாகிய கானமூர்த்தியின் ஜன்னிய இராகம் ஆகும்.\n\nSection::::இலக்கணம்.\nஇந்த இராகத்தில் ஷட்ஜம், சுத்த ரிஷபம் (ரி), சுத்த காந்தாரம் (க), சுத்த மத்திமம் (ம), சுத்த தைவதம் (த), காகளி நிஷாதம் (நி) ஆகிய சுரங்கள் வருகின்றன.\n\n\n"}
{"id": "143678", "url": "https://ta.wikipedia.org/wiki?curid=143678", "title": "பிரமோதினி", "text": "பிரமோதினி\n\nபிரமோதினி இராகம் கருநாடக இசையில் பயன்படும் இராகங்களில் ஒன்றாகும். இது 65ஆவது மேளகர்த்தா இராகமாகிய, \"ருத்ர\" என்றழைக்கப்படும் 11ஆவது சக்கரத்தின் 5ஆவது மேளமாகிய மேசகல்யாணி இராகத்தின் ஜன்னிய இராகம் ஆகும்.\n\n\n\n"}
{"id": "143681", "url": "https://ta.wikipedia.org/wiki?curid=143681", "title": "லே", "text": "லே\n\nலே அல்லது லெக் (\"Leh\") என்பது இந்தியாவின் சம்மு காசுமீர் மாநிலத்தில் லடாக் பகுதியில் உள்ள ஒரு பெரிய நகரம் ஆகும். வட இந்தியாவின் லடாக் என்ற யூனியன் பிரதேசத்திற்கு தலைநகரமாகவும் இது உள்ளது. லே மாவட்டத்தில் அமைந்துள்ள லே இமயமலை இராச்சியம் லடாக்கின் வரலாற்று தலைநகராகவும் இருந்தது. லடாக் இராச்சியத்தின் இருக்கை லே அரண்மனையில் இருந்தது. திபெத்தில் உள்ள பொட்டாலா அரண்மனை கட்டப்பட்ட அதே நேரத்தில் அதே பாணியில் லடாக் அரச குடும்பத்தின் முன்னாள் மாளிகையும் கட்டப்பட்டது. லே கடல் மட்டத்திலிருந்து சராசரியாக 3,524 மீட்டர் (11,562 அடி) உயரத்தில் உள்ளது. தேசிய நெடுஞ்சாலை 1 வழியாக தென்மேற்கில் சிறீநகரையும் தெற்கே லே – மணாலி தேசிய நெடுஞ்சாலை வழியாக மணாலியையும் இணைக்கிறது. 2010 ஆம் ஆண்டில் மேகம் வெடிப்பு மூலம் ஏற்பட்ட திடீர் வெள்ளத்தால் லே நகரம் பெரிதும் சேதமடைந்தது.\n\nSection::::வரலாறு.\nதிபெத்தின் கிழக்கு மற்றும் காசுமீரீன் மேற்கு இவற்றுக்கிடையில் உள்ள சிந்து பள்ளத்தாக்கில் பல நூற்றாண்டுகளாக நிகழ்ந்து வந்த வர்த்தக பாதைகளில் லே ஒரு முக்கியமான நிறுத்தமாக இருந்தது. இந்தியா மற்றும் சீனாவுக்கு இடையிலும் இருந்ததாகவும் இதை கூறலாம். ப்பு, தானியங்கள், காசுமீர் கம்பளி, சாரா எனப்படும் மருந்து, பனாரசு அலங்காரப் பட்டு, கருநீலச் சாயம் ஆகியவை இப்பாதையின் வழியாக கொண்டு செல்லப்பட்டன.\n\nகுசான வம்சத்தினரின்ref>Hill (2009), pp. 200–204.</ref> காலந்தொட்டே சீனாவிலிருந்து லடாக் வழியாக இந்தியாவிற்கு ஒரு வர்த்தக பாதை இருந்ததைப்பற்றி சீனர்கள் அறிந்திருந்தனர் என்பதற்கான சில அறிகுறிகள் இருக்கின்றன. அதிலும் குறிப்பாக 10 ஆம் நூற்றாண்டின் இறுதியில் திபெத்திய இளவரசர், சிகைட் எல்டி நைமா கோனின் இராச்சியம் உருவாவதற்கு முன்னரே டாங் வம்சத்தினர் இப்பாதையை நிச்சயமாக அறிந்திருந்தனர். 300 ஆண்களை மட்டுமே இராணுவ வீர்ர்களாக கொண்டிருந்த போதிலும் நைமா கோன் மேற்கு திபெத்தை கைப்பற்றினார். பல நகரங்கள் மற்றும் அரண்மனைகள் நைமா கோனால் நிறுவப்பட்டதாகக் கூறப்படுகிறது, சே நகரில் முக்கிய சிற்பங்களை உருவாக்க அவர் உத்தரவிட்டார். அனைவரின் மத நலனுக்காக அவற்றை உருவாக்கியதாக ஒரு கல்வெட்டில், அவர் கூறுகிறார். இவரது நடவடிக்கைகள் அங்கு புத்தமத எதிர்ப்பு மறைந்துவிட்டது என்பதை காட்டின. நவீன லேவுக்கு கிழக்கே 15 கி.மீ தொலைவில் உள்ள சே பண்டைய லடாக்கிய மன்னர்களின் இருக்கையாக இருந்தது.\n\nடெலெக்சு நம்கியாலின் (1660-1685) ஆட்சியின் போது, அப்போது முகலாய சாம்ராஜ்யத்தில் ஒரு மாகாணமாக இருந்த காசுமீரின் நவாப், மங்கோலிய இராணுவம் லடாக்கை விட்டு வெளியேற தற்காலிகமாக ஏற்பாடு செய்யப்பட்டது. 1679-1684 ஆம் ஆண்டு திபெத்-லடாக்-முகலாயப் போரில் டெலெக்சு நம்கியாலுக்கு உதவுவதற்கான கட்டணமாக, நவாப் பல கடுமையான கோரிக்கைகளை முன்வைத்தார். லே அரண்மனைக்கு கீழே லேவில் உள்ள சந்தையின் மேல் முனையில் லேவில் ஒரு பெரிய சன்னி பிரிவு முசுலீம் பள்ளிவாசலைக் கட்டுவது அதிலொன்றாகும். இந்த பள்ளிவாசல் இசுலாமிய மற்றும் திபெத்திய கட்டிடக்கலையின் கலவையை பிரதிபலிக்கிறது. 500 எண்ணிக்கைக்கும் மேற்பட்ட மக்கள் அங்கு தங்கமுடியும். இது லேவில் உள்ள முதல் பள்ளிவாசல் அல்ல; ஏற்கனவே இருக்கும் இரண்டும் பழையவை மற்றும் சிறியவைகளாக உள்ளன .\n\nபல்வேறு வர்த்தக பாதைகளும் பாரம்பரியமாக நான்கு திசைகளிலிருந்தும் வந்து லேவில் இணைந்துள்ளன. அவற்றில் பஞ்சாபிலிருந்து மாண்டி செல்லும் நவீன நெடுஞ்சாலை, குலு பள்ளத்தாக்கு வழி, ரோதாங் கணவாய் வழி, லகால் வழி, சிந்து பள்ளத்தாக்கு வழி, போன்றவை நேரடியான வழிகளாக உள்ளன. இன்று சோயி கணவாய் வழியாக கார்கிலுக்குச் சென்று பின்னர் சிந்து பள்ளத்தாக்கு வழியாக லே வரை செல்லும் அதே சாலையைப் போலவே சிறீநகரில் இருந்து செல்லும் பாதையும் இருந்தது. பால்டிசுதானில் இருந்து இரண்டு கடினமான வழிகள் இருந்தன. அவற்றில் பிரதானமானது சிந்துவிலிருந்து சியோக் பள்ளத்தாக்கு வரை ஒரு கணவாய் வழியாக ஓடி பின்னர் அனு நதியிலிருந்து சிந்து வரை மீண்டும் கால்சிக்கு கீழே ஓடியது. மற்றொன்று சிகார்டுவிலிருந்து நேராகச் சென்று சிந்துவுக்கும் அங்கிருந்து கார்கில் மற்றும் லே வரை சென்றது. லேகாவிலிருந்து கார்கோரம் கணவாய் மற்றும் சைதுல்லா வழியாகச் செல்லும் கோடை மற்றும் குளிர்கால வழிகள் இரண்டும் இருந்தன. இறுதியாக, லேவிலிருந்து லாசாவுக்கு இரண்டு வழிகள் இருந்தன .\n\nதற்போதைய அரண்மனை மற்றும் நகரத்திற்கு உச்சியில் கட்டப்பட்ட உயரமான நம்கியால் ('வெற்றி') சிகரம் லடாக்கில் முதன்முதலில் பதிவுசெய்யப்பட்ட அரச குடியிருப்பு ஆகும். இப்போது அது பாழடைந்த கோட்டையாக உள்ளது. லே அரண்மனை மன்னர் செங்கே நம்கியால் (1612-1642) கட்டப்பட்டது, இது போர்த்துகீசிய பாதிரியார் பிரான்சிசுகோ டி அசெவெடோ 1631 இல் லேவுக்கு வருகை செய்த காலத்திற்கும் முற்பட்டதாகும்., ஆனால் பாதிரியார் அதைப் பற்றி எதுவும் குறிப்பிடவில்லை. செங்கே நம்கியாலின் 1642 இல் மரணம்.அடைந்தார்.\n\nலே அரண்மனை ஒன்பது மாடி உயரம் கொண்டது; மேல் தளங்கள் அரச குடும்பத்திற்கு இடமளித்தன, தொழுவங்கள் மற்றும் அங்காடி அறைகள் கீழ் தளங்களில் அமைந்துள்ளன. 19 ஆம் நூற்றாண்டின் நடுப்பகுதியில் காசுமீர் படைகள் முற்றுகையிட்டபோது இந்த அரண்மனை கைவிடப்பட்டது. அரச குடும்பத்தினர் தங்கள் வளாகத்தை தெற்கே சிந்துவின் தென் கரையில் உள்ள சுடோக் அரண்மனையில் உள்ள தற்போதைய வீட்டிற்கு மாற்றினர்.\n\n\n"}
{"id": "143682", "url": "https://ta.wikipedia.org/wiki?curid=143682", "title": "சங்கரி", "text": "சங்கரி\n\nசங்கரி இராகம் கருநாடக இசையில் பயன்படும் இராகங்களில் ஒன்றாகும். இது 29 ஆவது மேளகர்த்தா இராகமாகிய, \"பாண\" என்றழைக்கப் படும் 5வது சக்கரத்தின் 5வது மேளமாகிய சங்கராபரணத்தின் ஜன்னிய இராகம் ஆகும்.\n\n\n\n"}
{"id": "143685", "url": "https://ta.wikipedia.org/wiki?curid=143685", "title": "தொ. மு. பாஸ்கரத் தொண்டைமான்", "text": "தொ. மு. பாஸ்கரத் தொண்டைமான்\n\nதொ. மு. பாஸ்கர தொண்டைமான் (சூலை 22, 1904 - மார்ச் 31, 1965) ஒரு தமிழறிஞரும் எழுத்தாளரும் ஆவார்.\n\nSection::::வாழ்க்கைக் குறிப்பு.\nபாஸ்கர தொண்டைமான் திருநெல்வேலியில் தொண்டைமான் முத்தையா - முத்தம்மாள் தம்பதியினருக்குப் பிறந்தார். இவரது தம்பி எழுத்தாளர் தொ. மு. சிதம்பர ரகுநாதன். பாஸ்கர தொண்டைமான் திருநெல்வேலி இந்துக் கல்லூரியில் கல்வி கற்றார். கல்லூரி நாட்களில் ரா. பி. சேதுப்பிள்ளையின் தூண்டுதலால் ஆனந்த போதினி இதழில் கம்ப இராமாயணம் பற்றிய கட்டுரைகளை எழுதினார். இரசிகமணி டி. கே. சிதம்பரநாத முதலியாரின் ”வட்டத் தொட்டி” என்றழைக்கப்பட்ட இலக்கிய வட்டத்தில் ஒருவரானார். இளங்கலைப் பட்டம் பெற்ற பின்னர் வனத்துறையில் பணிக்கு சேர்ந்தார். படிப்படியாக பதவி உயர்வு பெற்ற அவருக்கு தமிழக அரசு இந்திய ஆட்சிப் பணி அங்கீகாரம் அளித்து வேலூர் மாவட்ட ஆட்சியராக்கியது. 1959 ஆம் ஆண்டு அரசுப்பணியிலிருந்து ஓய்வு பெற்றார். தமிழகமெங்கும் பயணம் செய்து கோயில்கள், வழிபாட்டுத் தலங்களை ஆராய்ந்து கல்கி இதழில் \"வேங்கடம் முதல் குமரி வரை\" என்ற தலைப்பில் அவற்றைப் பற்றி கட்டுரைகள் எழுதினார்.\n\n2009-10 இல் தமிழக அரசு தொண்டைமானது நூல்களை நாட்டுடைமையாக்கியது.\n\n\n"}
{"id": "143697", "url": "https://ta.wikipedia.org/wiki?curid=143697", "title": "அமிர்தபுரி", "text": "அமிர்தபுரி\n\nஇந்தியாவில் கேரள மாநிலம், கொல்லம் மாவட்டத்தில் ஆலப்பாடு ஊராட்சியில் பறையகடவு என்ற கடற்கரை கிராமம் தற்போது அமிர்தபுரி என அழைக்கப்படுகின்றது. உலகப்புகழ் பெற்ற இந்தியாவின் ஆன்மீக பெண் துறவி சற்குரு மாதா அமிர்தானந்தமாயி அவர்களின் ஆசிரமம் இங்கு அமைத்துள்ளது. ஆண்டு தோறும் பல்லாயிரக்கணக்கான உள்நாட்டு வெளிநாட்டு பக்தர்கள் வருகைதரும் பயணத் தலமாக, புனிதத்தலமாக இது விளங்குகிறது.\n"}
{"id": "143700", "url": "https://ta.wikipedia.org/wiki?curid=143700", "title": "நறவம்", "text": "நறவம்\n\nநறவம் என்பது ஒரு மலர். \nSection::::நறை.\nநறவம் மலரை நறை எனவும் வழங்கிவந்தனர். \n\nSection::::நறா.\nநறா என்பது பூவை விளையவைத்த ஒருவகைக் கள். நறாக் கள் அதில் இடும் பூமொட்டுகளுக்கு ஏற்பச் சிறப்பு எய்தும். \n"}
{"id": "143704", "url": "https://ta.wikipedia.org/wiki?curid=143704", "title": "தாமஸ் பெய்ன்", "text": "தாமஸ் பெய்ன்\n\nதாமஸ் பெய்ன் (\"Thomas Paine\") என்பவர் (பிறப்பு: சனவரி 29, 1737; இறப்பு: சூன் 8, 1809) புகழ்மிக்க ஆங்கில-அமெரிக்க எழுத்தாளர், பரப்புரையாளர், வேரோட்டப் போக்குநர், கண்டுபிடிப்பாளர், அறிவாளர், புரட்சியாளர், ஐக்கிய அமெரிக்கத் தொடக்குநருள் ஒருவர் என்னும் பல சிறப்புகளைக் கொண்டவர் ஆவார்.\n\nSection::::பிறப்பும் அமெரிக்க பயணமும்.\nதாமஸ் பெய்ன் இங்கிலாந்து நாட்டில் நோர்ஃபோக் மாவட்டத்தில் தெட்ஃபட் என்னும் நகரில் பிறந்தார். அவர் தம் 37ஆம் வயதில் பிரித்தானிய அமெரிக்க குடியேற்றத்திற்குப் பயணமானார். அங்கு 1774இல் அமெரிக்க புரட்சிப் போரில் கலந்துகொண்டார். பிரித்தானியக் குடியேற்ற ஆதிக்கத்தை எதிர்த்து அமெரிக்கா போராடி, சுதந்திரம் அடைய வேண்டும் என்னும் கருத்தை முன்வைத்து, பெய்ன் \"பகுத்தறிவு\" (\"Common Sense\") என்னும் தலைப்பில் ஒரு சிற்றேட்டினை 1776ஆம் ஆண்டு வெளியிட்டார். அது பலராலும் படிக்கப்பட்ட, புகழ்பெற்ற வெளியீடாயிற்று. அவர் எழுதிய இன்னொரு சிற்றேட்டுத் தொடர் \"அமெரிக்க நெருக்கடி\" (\"The American Crisis\") என்பதாகும் (1776–1783).\n\nபெய்ன் எழுதிய \"பகுத்தறிவு\" என்னும் சிற்றேட்டின் தாக்கம் எவ்வளவு என்றால், அமெரிக்க நாட்டுக்கு அடித்தளம் இட்டவர்களுள் ஒருவரும் அந்நாட்டின் இரண்டாம் அதிபருமாயிருந்த ஜாண் ஆடம்சு என்பவர்,\n\nஎன்று கூறியுள்ளார்.\n\nSection::::பிரான்சு நாட்டில்.\n1770களில் பெய்ன் பிரான்சு நாட்டில் வாழ்ந்தார். அப்போது அவர் பிரஞ்சு புரட்சியில் தீவிரமாகப் பங்கேற்றார். பிரஞ்சு புரட்சியை எதிர்த்தவர்களுக்குப் பதில்மொழி கொடுக்கும் வகையில் அவர் \"மனிதரின் உரிமைகள்\" (\"Rights of Man\") என்னும் நூலை 1791இல் எழுதினார். பிரித்தானிய எழுத்தாளராகிய எட்மண்ட் பர்க் (\"Edmund Burke\") என்பவருக்கு எதிராகவும் தாமஸ் பெய்ன் எழுதினார். இதனால் அரசு துரோகம் என்னும் குற்றம் சாட்டப்பட்டார். பிரஞ்சு அவருடைய தாய்மொழியாக இல்லாதிருந்த போதிலும் அவர் 1792இல் பிரஞ்சு தேசியப் பேரவை உறுப்பினராகத் தெரிவுசெய்யப்பட்டார்.\n\nபிரான்சில் இருந்தபோது பெய்ன் அரசியல் எதிரிகளைச் சம்பாதித்துக்கொண்டார். அதனால் 1793 திசம்பர் மாதம் கைதுசெய்யப்பட்டு, பாரிசில் சிறையில் அடைக்கப்பட்டார். 1794இல் விடுவிக்கப்பட்டார்.\n\nபெய்ன் 1793-1794ல் \"பகுத்தறிவுக் காலம்\" என்ற தலைப்பில் ஒரு நூல் வெளியிட்டார். அந்நூலில் அவர் நிறுவனமாக்கப்பட்ட மதத்திற்கு எதிராகப் பேசினார். கிறித்தவக் கொள்கைகளைத் தாக்கினார். பகுத்தறிவையும் சுதந்திர சிந்தனையையும் உயர்த்திப் பேசினார். பொதுவான கடவுள் நம்பிக்கையே போதும் என்றார். அவர் 1795இல் எழுதிய \"வேளாண்மை நீதி\" (\"Agrarian Justice\") என்னும் நூலில் சொத்துரிமையின் தோற்றம் குறித்து விவாதித்தார். எல்லா உழைப்பாளருக்கும் வாழ்க்கைக்குத் தேவையான குறைந்த ஊதியமாவது கிடைக்க வேண்டும் என்ற கருத்தை முன்வைத்தார்.\n\nSection::::இறப்பு.\n1802இல் பெய்ன் மீண்டும் அமெரிக்காவுக்குத் திரும்பிச் சென்றார். அங்கு 1809, சூன் 8ஆம் நாள் உயிர்துறந்தார். அவர் கிறித்தவத்துக்கு எதிராக எழுதியிருந்ததால், அவரது அடக்கத்தின்போது வெறும் ஆறு பேரே பங்கேற்றனராம்.\n\n\n\n"}
{"id": "143707", "url": "https://ta.wikipedia.org/wiki?curid=143707", "title": "கோ. சண்முகநாதன்", "text": "கோ. சண்முகநாதன்\n\nகோ. சண்முகநாதன் (K. Shanmuganathan) தமிழ்நாடு காவல் துறையில் சுருக்கெழுத்தாராக பணியாற்றியவர். எதிர்க்கட்சியினர் மற்றும் பலரின் பேச்சுக்களை சுருக்கெழுத்தில் எழுதி பின் அதை தமிழக அரசுக்கு அனுப்பிக்கொண்டு இருந்தார். பின் ஒருநாள் அந்த கோப்புகளை தி.மு.க தலைவர் கருணாநிதி பார்வையிட்டு மிகவும் வியந்து தன் உதவியாளராக 1967 முதல் தன்னுடன் இணைத்துக்கொண்டார். இவர் தற்பொழுது வரை தி.மு.க தலைவர் கருணாநிதியின் நேர்முக உதவியாளராக செயல்பட்டுவருகிறார்.\n"}
{"id": "143710", "url": "https://ta.wikipedia.org/wiki?curid=143710", "title": "திருப்பூங்குடி ஆறுமுகம்", "text": "திருப்பூங்குடி ஆறுமுகம்\n\nதிருப்பூங்குடி ஆறுமுகம் இலங்கையில் எழுபதுகளிலும் எண்பதுகளிலும் தனது கதாப்பிரசங்கங்களினாலும், வில்லுப்பாட்டு நிகழ்ச்சிகளாலும் பெயர் பெற்றவர். இலங்கை ஒலிபரப்புக் கூட்டுத்தாபனத்தின் மற்றும் இலங்கை ரூபவாகினித் தொலைக்காட்சியின் நிகழ்ச்சிகளில் கலந்துகொண்டு தமிழ் மற்றும் சைவப்பணியாற்றியவர். \nபுங்குடுதீவில் கிழக்கூர் பகுதியில் பெரும் வணிகர் கந்தப்பு, அன்னப்பிள்ளை ஆகியோருக்கு மூத்த புத்திரனாகத் தோன்றியவர் திருப்பூங்குடி ஆறுமுகம் எனப் பின்பு பெயர் விளங்கிய கந்தப்பு ஆறுமுகம். தனது ஒன்பதாவது வயதில் தந்தையை இழந்த இவர், தனது அயராத உழைப்பினாலும், மனம் தளராத உறுதியினாலும், கல்வியில் உயர்ந்து, பலாலி ஆசிரியர் பயிற்சிக் கல்லூரில் பயின்று, ஆசிரியராகப் பரிணமித்தார். கொழும்பு நுண்கலைக் கல்லூரியில் சித்திரக்கலையினையும், கட்டிடக்கலையினையும் கற்றுத்தேர்ந்தார். இவர் கொழும்பு விவாகானந்தாக் கல்லூரியில் ஆசிரியராகவும், யாழ்ப்பாணம் வைத்தீஸ்வராக் கல்லூரியில் தலைமை ஆசிரியராகவும் பணியாற்றினார்.\n\nதன் சிறுவயதிலேயே நாடக்கலையில் பெரும் நாட்டம் கொண்டவராக இருந்தார். தன் தாய்மாமனாராகிய பொன்னம்பலம் அவர்களின் வழிகாட்டலில் பல நாடகங்களில் நடித்தார். இலங்கையின் அனைத்துப் பகுதிகளிலும், இந்தியா, மலேசியா, சிங்கப்பூர், இங்கிலாந்து, எனத் தூரதேசங்களிலும் தனது கதாப்பிரசங்கங்களினாலும், வில்லுப்பாட்டு நிகழ்ச்சிகளாலும் பெயர் பெற்றவர். இலங்கை ஒலிபரப்புக் கூட்டுத்தாபனத்தின் மற்றும் இலங்கை ரூபவாகினித் தொலைக்காட்சியின் நிகழ்ச்சிகளில் கலந்துகொண்டு தமிழ் மற்றும் சைவப்பணியாற்றியவர். \n\nவில்லுப்பாட்டு என்னும் கிராமியக் கலைவடிவத்தை முதல்முதல் ஈழப்பெருமண்ணில் புதுமெருகோடு அரங்கேற்றி விரிவுபடுத்தியர் “திருப்பூங்குடி” என்று தன் தாயூரின் பெயரால் பெருமையுடன் அழைக்கப்படும் திருப்பூங்குடி ஆறுமுகம். இன்று வில்லுப்பாட்டு நிகழ்ச்சிகளில் பிரபலமாக பிரகாசித்துகொண்டிருக்கும் சின்னமணி, நாச்சிமார் கோவிலடி இராஜன், போன்றவர்கள் திருப்பூங்குடி அவர்களிடம் வில்லிசை பயின்றவர்கள்.\n\nஇன்னிசை வேந்தர் பொன். சுந்தரலிங்கம், பொன் சுபாஸ் சந்திரன் ஆகியோர் திருபூங்குடி அவர்களின் மைத்துனர்கள் ஆவர். \n\nதிருப்பூங்குடி அவர்களின் சைவத்தமிழ் பணியைப் பாராட்டி சுத்தானந்தபாரதி அவர்கள் “அன்புக்கடல்” என்ற போற்றிப் புகழ்ந்துள்ளார். தமிழிசைமாமணி சீர்காழி கோவிந்தராஜன் அவர்களும் இவருக்கு “வில்லிசைமழை” எனப் பட்டமளித்துக் கெளரவமளித்துள்ளார்.\n"}
{"id": "143717", "url": "https://ta.wikipedia.org/wiki?curid=143717", "title": "இருப்புப்பாதை", "text": "இருப்புப்பாதை\n\nஇருப்புப் பாதை (\"track\") என்றும் நிலைத்த வழி என்றும் தொடர்வண்டிப் போக்குவரத்தில் இரும்புத் தண்டவாளங்கள், இணைப்பான்கள், குறுங்கட்டைகள் மற்றும் சரளை அடங்கிய கட்டமைப்பும், அதனடியே பதப்படுத்தப்பட்ட நிலத்தடமும் குறிப்பிடப்படுகின்றன. நிலைத்த வழி என்பது இருப்புப் பாதையுடன் அதனருகே அமைக்கப்படும் வேலிகள் போன்ற பிற தடவழி அமைப்புக்களையும் குறிக்கும்.\n\n\n"}
{"id": "143721", "url": "https://ta.wikipedia.org/wiki?curid=143721", "title": "பிணக்கூறு ஆய்வு", "text": "பிணக்கூறு ஆய்வு\n\nபிணக்கூறு ஆய்வு (\"autopsy\", சவப் பரிசோதனை, பிரேதப் பரிசோதனை) —மேலும் இறப்பிற்கு பிந்தைய சோதனை (\"post-mortem examination\"), மரித்த திசு ஆய்வு (\"necropsy\", குறிப்பாக மனிதரல்லா பிணங்களுக்கு), \"autopsia cadaverum\", அல்லது சட்டம்சார் பிணக்கூறாய்வு (\"obduction\") — மிகவும் தனித்தன்மையுடைய அறுவை மருத்துவமுறையாகும். பிணத்தை நன்கு ஆராய்ந்து இறப்பின் காரணத்தையும் ஏற்பட்ட விதத்தையும் அறிவதும் உடலிலிருந்த நோய் அல்லது காயத்தினை மதிப்பிடுவதும் ஆகும். இந்த மருத்துவமுறையை பொதுவாக நோயியலில் சிறப்பான பயிற்சி பெற்ற மருத்துவர் மேற்கொள்வார். இது உயிர்த்திசு சோதனைக்கு எதிரானது.\n\nபிணக்கூறு ஆய்வுகள் சட்ட அல்லது மருத்துவக் காரணங்களுக்காக நடத்தப்படுகின்றன. ஓர் குற்றம் நிகழ்ந்தநிலையில் தடவவியல் பிண ஆய்வு மேற்கொள்ளப்படுகிறது. காரணமறியா இறப்புக்களின்போது மருத்துவ அறிவிற்காக ஏன்,எப்படி என அறிய மேற்கொள்ளப்படுகிறது. மருத்துவ ஆராய்ச்சிக்கல்விக்காகவும் சில பிண ஆய்வுகள் மேற்கொள்ளப்படுகின்றன. பிண ஆய்வை மேற்புற ஆய்வு மட்டுமே போதுமானவை என்றும் முறையாக உடலை அறுத்து உட்புறச் சோதனைகள் நடத்தப்பட வேண்டியவை இருவகையாகப் பிரிக்கலாம். உட்புறச் சோதனைகளை நடத்த அண்மித்த உறவினரின் அனுமதி தேவையாக இருக்கும். உட்புறச் சோதனைகள் முடிவுற்ற பின்னர் உடல் மீண்டும் திறந்த காயங்கள் மூடப்பட்டு பழையநிலைக்கு வருமாறு தைக்கப்படும்.\n\n"}
{"id": "143743", "url": "https://ta.wikipedia.org/wiki?curid=143743", "title": "கொடிவேரி அணைக்கட்டு", "text": "கொடிவேரி அணைக்கட்டு\n\nகொடிவேரி அணைக்கட்டு (Kodiveri Dam) பவானிசாகர் அணையிலிருந்து வரும் ஆற்றின் குறுக்கே கட்டப்பட்டுள்ள தடுப்பணை ஆகும். \n\nSection::::அமைவிடம்.\nஇந்தியாவின் தமிழ்நாடு மாநிலத்தில் உள்ள ஈரோடு மாவட்டத்தில் கோபிச்செட்டிப்பாளையம் வட்டத்திலுள்ள பெரியகொடிவேரியில் அமைந்துள்ளது. இந்த அணைக்கட்டு கோபிச்செட்டிப்பாளையத்திலிருந்து சுமார் 15 கிலோமீட்டர் தொலைவில்; சத்தியமங்கலம் செல்லும் சாலையில் அமைந்துள்ளது. \n\nSection::::வரலாறு.\n1125ஆம் நூற்றாண்டில் ஊராளி செம்ப வேட்டுவர் செயங்கொண்ட சோழ கொங்காள்வானால் கட்டப்பட்டது. கொடிவேரியில் பாறைகள் இல்லாததால் சத்தியமங்கலத்திலிருந்து 10 கி.மீ வடக்கே உள்ள கல்கடம்பூரில் (கம்பத்ராயன் மலையில்) இருந்து பாறைகள் வெட்டிக் கொண்டு வரப்பட்டன. கட்டுமானப் பணிகளுக்காக ஒடிஷா, கர்நாடகம், ஆந்திர மாநிலங் களில் இருந்து கல்வேலைகளில் தேர்ச்சிபெற்ற கல் ஒட்டர் (போய இன மக்களின் ஒரு துணை பிரிவு) சமூகத்தினர் வரவழைக்கப்பட்டனர்.\n\nசுமார் 3 ஆண்டுகளில் அணை கட்டி முடிக்கப்பட்டது. அணையை திறக்க நாள் குறித்து, மன்னர் வருவதாக ஏற்பாடானது. ஆனால், திடீரென்று வெள்ளம் பெருக்கெடுத்து அணை முற்றிலும் அடித்துச் செல்லப்பட்டது. தகவல் மன்னருக்குச் சென்றது. அவர் மீண்டும் அணையைக் கட்ட உத்தரவிட்டார். அதன்படி சுமார் ஒன்றரை ஆண்டுகளில் மீண்டும் அணை கட்டப்பட்டது. மறுபடி யும் அணையைத் திறக்க மன்னர் வர விருந்த நிலையில் மீண்டும் வெள்ளம். இந்த முறை ஆயிரக்கணக்கான மக்கள் இறந்தார்கள்.\n\nமிகுந்த மனவேதனை அடைந்த மன்னர், \"‘‘பண்ணாரி அம்மனும் நஞ்சுண்டேஷ்வரரும் நான் அவ்விடம் செல்வதை தடுக்கிறார்கள். இனிமேல் நானோ, என் குடும்பத்தினரோ அங்கே வர மாட்டோம்’’\" என்று சொல்கிறார். மேலும், மீண்டும் அணையைக் கட்ட உத்தரவிட்டவர், அணை கட்டி முடித்தவுடன் தகவல் தனக்கு வராமல் பார்த்துக்கொள்ளும்படி சொல்கிறார். அதன்படி மூன்றாவது முறையாக அணை கட்டி முடிக்கப்பட்டது. அதுதான் இன்றைக்கும் நிலைத்து நிற்கும் கொடி வேரி அணைக்கட்டு. அதன்படி 151 மீட்டர் நீளம், 30 அடி அகலத்தில் அணை கட்டப்பட்டது.\n\nSection::::சொற்பிறப்பியல்.\nSection::::முதல் கருத்து.\nகொடிவேலி செடிகள் சூழ்ந்த ஓர் இடத்தில் தடுப் பணை கட்ட முடிவு செய்யப்பட்டது. அப்பெயர் மருவி கொடிவேரி என்று அழைக்கப்படுகிறது.\nSection::::இரண்டாம் கருத்து.\n'கொடிவரி' என்னும் சொல் மருவி கொடிவேரி என்று அழைக்கப்படுகிறது. 'கொடிவரி' என்றால் வரிப்புலி என்ற பொருள்படும். இந்த அணை அமைந்த காட்டுப்பகுதியைச் சுற்றி புலிகள் பல வாழ்ந்ததால் இந்தப்பெயரால் அழைக்கப்படுகிறது.சிலப்பதிகாரத்தின் வஞ்சிக்காண்டத்தில் வரும் பாடலில் கொடுவரி பற்றி கீழ்க்கண்டவாறு குறிக்கப்படுகிறது.\n\"\"கொங்கர் செங்களத்துக் கொடுவரிக் கயற்கொடி\"\"\n\nபொருள்: கொங்குநாட்டின் ரத்தம் தோய்ந்த போர்க்களத்தில் போரிட்ட சோழர், புலி கொடியையும் (கொடுவரி); பாண்டியர், மீன் கொடியையும் (கயற்கொடி) போரில் தோல்வியுற்று விட்டுவிட்டு சென்றனர்.\n\nSection::::கட்டுமான தொழில்நுட்பம்.\nகொடிவேரி அணையின் சிறப்பே அதன் கால்வாய்கள் மற்றும் மணல் வாரிகள்தான். நுட்பமான நீரியல் தொழில்நுட்பம் கொண்டவை அவை.\n\nSection::::ஆற்றிற்கு இணையாக வெட்டப்பட்ட கால்வாய்கள்.\nஅணையின் வலதுப் பக்கத்தில் தடப்பள்ளி வாய்க்காலும், இடதுப் பக்கத்தில் அரசன்கோட்டை வாய்க்காலும் சுமார் 5 கி.மீ நீளத்துக்கு ஆற்றை ஒட்டியே வெட்டப்பட்டன. பிற்காலங்களில் பாசனம் பெருகப் பெருக தடப்பள்ளி வாய்க்கால் 26 கி.மீ வரையும் அரசன்கோட்டை வாய்க்கால் 42 கி.மீ வரையும் வெட்டப்பட்டன. \n\nஉலக ஆறுகள் பாதுகாப்பு விதிமுறைகளின்படி (Helsinki Rules), \nஆனால், அன்றைக்கே தமிழ் முன்னோர்கள் இதனை கொடிவேரி அணைக்கட்டுப் பாசனத்தில் நடை முறைப்படுத்தியிருக்கிறார்கள்.\n\nதடப்பள்ளி கால்வாயும் அரசன் கோட்டை கால்வாயும் ஆற்றை ஒட்டியே இருபுறமும் செல்கிறது. இதனால் ஆற்றின் நீரோட்டம் திசை திருப்பப்படுவதில்லை. மேலும், ஆற்றில் இருந்து கால்வாய்களுக்குச் செல்லும் தண்ணீர் வயல்களுக்குச் சென்று; அதன் கசிவு நீர் மீண்டும் வாய்க்கால் வழியாக ஆற்றுக்கு வந்துவிடும். \n\nஅதாவது ஒரு பாசன நிலம் தனக்குத் தேவையானதுபோக மீதமிருக்கும் தண்ணீரை மீண்டும் ஆற்றுக்கு அனுப்பிவிடுகிறது. இதற்காகப் பாசன நிலங்களின் மட்டத்துக்கு ஏற்ப கால்வாய்கள் அமைக் கப்பட்டன.\n\nமிகச் சிறந்த சிக்கன நீர் மேலாண்மை இது. இங்கிருந்து ஆற்றுக்கு கீழே 60 கி.மீ தொலைவில் இருக்கிறது காலிங்கராயன் அணைக்கட்டு.\n\nதடப்பள்ளி - அரசன்கோட்டை கால்வாய்களின் மிகச் சிறந்த நீர் மேலாண்மை காரணமாக இன்றைக்கும் கொடிவேரி அணையில் பாசனத்துக்காக விநாடிக்கு 800 கனஅடி தண்ணீர் திறந்தால், அந்தத் தண்ணீர் இடைப்பட்ட பகுதிகளின் பாசனத்துக்கு போக மீதம் சுமார் 400 கனஅடி தண்ணீர் காலிங்கராயன் அணைக்குச் சென்று சேர்கிறது.\n\nSection::::மணல்போக்கி தொழில்நுட்பம்.\nஅணைக்கட்டின் மையப் பகுதியில் தண்ணீரின் குவி மையத்தில் கிணறு வடிவில் சுரங்கம் வெட்டப்பட்டிருக்கிறது. இது அணைக்கு வெளியே தண்ணீர் திறக்கப்படும் இடத்துக்கு சுமார் 20 அடி தூரத்துக்கு அப்பால் சென்று முடிகிறது. சுரங்கத்தின் வாய்ப் பகுதி அகலமாகவும் உள்ளேச் செல்ல செல்ல குறுகலாகவும் வடிவமைக்கப்பட்டுள்ளது. \n\nசுரங்கத்துக்குள் கல்லால் ஆன நுட்பமான சல்லடை அமைப்புகள் மற்றும் கல்லால் செதுக்கப்பட்ட பல்வேறு வடிவமைப்புகள் செய்யப்பட்டிருக்கின்றன. \n\nமணல் போக்கிகளைக் கரையில் இருந்தே மூடும் வகையில் சங்கிலியால் பிணைக்கப்பட்ட கதவுகள் அமைக்கப்பட்டன. இந்த மணல்போக்கிகள் மணலையும் சேற்றையும் உள்ளே இழுத்து மறுபக்க சுரங்கத்தின் துவாரம் அணைக்கு வெளியே தள்ளிவிடும். இதன் மூலம் அணையில் மணலும் சேறும் தங்கவில்லை. மேலும் இதன் வழியாக தண்ணீரும் வெளியேறாது என்பதும் இதன் தனி சிறப்பு. இதனால் அணையின் நீர் தூய்மையாக இருந்தது. அணை தன்னைதானே தூர் வாரிக்கொள்ளும் தொழில்நுட்பம் இது.\n\nஇந்த அரிய தொழில்நுட்பங்களை இன்றைய மக்கள் அறியாமல் போனது தான் வேதனை. குடித்துவிட்டு குளிப்பவர்கள் அணைக்குள் இருக்கும் மணல்போக்கிகளுக்குள் சிக்கி இறந்துவிடுகிறார்கள் என்று அவற்றில் பாறைகளையும் மண்ணையும் போட்டு தூர்த்து வைத்திருக்கிறார்கள். இன்று கொடிவேரி அணைக்கட்டு சுற்றுலாத் தளமாக மட்டுமே அறியப்படுகிறது. \n\nSection::::தகவல்கள்.\nதமிழ் திரைப்படங்கள் இங்கு பல காட்சிகளை படமெடுத்துள்ளனர். தமிழ் மொழித் திரைப்படமான சின்னத் தம்பியின் சில காட்சிகள் இங்கு படமாக்கப்பட்டன. இங்கு எமரால்டு விருந்தினர் விடுதி, சத்தியமங்கலம் சாலையில் உள்ளது. பவள மலை கோவிலில் திருமணங்கள் நடைபெறுகின்றன. பி. கே. ஆர் மகளிர் கல்லூரி மூன்று கிலோ மீட்டர் தொலைவில் அமைந்துள்ளது. கொடிவேரி அணைக்கட்டில் குளித்துவிட்டு சாப்பிட அங்கு மீன் உணவு சமைத்துத் தருகிறார்கள்.\n"}
{"id": "143747", "url": "https://ta.wikipedia.org/wiki?curid=143747", "title": "பாந்தா மாவட்டம்", "text": "பாந்தா மாவட்டம்\n\nபாந்தா மாவட்டம் () இந்தியாவின் உத்திரப்பிரதேச மாநில மாவட்டங்களில் ஒன்று. இதன் தலைநகரம் பாந்தா நகரம். இது சித்திரக்கூட பிரிவின் கீழ் புந்தேல்கண்ட் புவியியல் பகுதியில் அமைந்துள்ளது. வரலாற்று புகழ் மிக்க கலிஞ்சர் கோட்டை இம்மாவட்டத்தில் அமைந்துள்ளது.\n\nSection::::பொருளாதாரம்.\nமுக்கிய தொழிலாக விவசாயம் உள்ளது. நெல், கோதுமை, காய்கறிகள் போன்றவை இம்மாவட்டத்தில் அதிகமாக பயிரிடப்படுகின்றன.\n2006ல் பஞ்சாயத்து ராஜ் அமைச்சகம் பாந்தா மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி பாந்தா மாவட்டத்தின் மொத்த மக்கட்தொகை 1,799,541. இது தோராயமாக காம்பியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 265வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் பாந்தா மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.06%.பாந்தா மாவட்டத்தின் பாலின விகிதப்படி 1000 ஆண்களுக்கு 863 பெண்கள் உள்ளனர். மேலும் பாந்தா மாவட்ட மக்களின் கல்வியறிவு விகிதம் 68.11%..\n"}
{"id": "143750", "url": "https://ta.wikipedia.org/wiki?curid=143750", "title": "நாகம் (சொல்)", "text": "நாகம் (சொல்)\n\nநாகம் என்னும் பெயர்ச்சொல் தரும் பொருள்களை ஆசிரிய நிகண்டு பட்டியலிலுகிறது.\n\nஇதனை வைத்துக்கொண்டு கம்பன் தன் கம்பராமாயணத்தில் விளையாடுகிறான். நாகம் என்னும் மலையானது, நாகம் வாழும் பாதாள உலகை அடையும்படி, நாகம் என்னும் விசும்பாகி நின்றான் – என்கிறான்.\n"}
{"id": "143756", "url": "https://ta.wikipedia.org/wiki?curid=143756", "title": "பிராங்க் செர்வுட் ரோலண்ட்", "text": "பிராங்க் செர்வுட் ரோலண்ட்\n\nபிராங்க் செர்வுட் ரோலண்ட் (\"Frank Sherwood Rowland\", சூன் 28, 1927 – மார்ச் 10, 2012) என்பவர் கலிபோர்னியா பல்கலைக்கழகத்தின் வேதியியல் பேராசிரியரும், நோபல் பரிசு பெற்றவரும் ஆவார். வளிமண்டல வேதியியல், மற்றும் வேதி வினைவேக இயல் ஆகியவற்றில் இவரது ஆய்வுகள் அமைந்திருந்தன. ஓசோன் குறைபாட்டில் குளோரோபுளோரோகார்பன்களின் பங்கு பற்றிய இவரது ஆய்விற்காக 1995 ஆம் ஆண்டில் இவருக்கு வேதியியலுக்கான நோபல் பரிசு வழங்கப்பட்டது.\n\nமனிதனால் உருவாக்கப்படும் கரிமச் சேர்ம வளிமங்கள் சூரியக் கதிர்வீச்சுடன் இணைந்து அடுக்கு வளிமண்டலத்தில் சிதைவடைவதால், குளோரீன் அணு, மற்றும் குளோரீன் ஓரொக்சட்டு ஆகியவற்றை வெளியிடுகின்றது, இவை பெருமளவு ஓசோன் மூலக்கூறுகளை அழிக்கக்கூடியவை என்பதை ரோலண்டு அவரது உதவியாளர் மரியோ மொலினா ஆகியோர் கண்டுபிடித்தனர். இது பற்றிய முதலாவது ஆய்வுக்கட்டுரை \"நேச்சர்\" ஆய்விதழில் 1974 ஆம் ஆண்டில் வெளியிடப்பட்டு அது குறித்த ஆய்வுகள் ஆரம்பிக்கப்பட்டன.\n\nSection::::இறப்பு.\nநடுக்குவாதத்தினால் பாதிக்கப்பட்டிருந்த செர்வுட் சிலகால சுகவீனத்திற்குப் பின்னர் 2012 மார்ச் 10 இல் கலிபோர்னியாவில் காலமானார்.\n\n"}
{"id": "143764", "url": "https://ta.wikipedia.org/wiki?curid=143764", "title": "ரோமன் போலான்ஸ்கி", "text": "ரோமன் போலான்ஸ்கி\n\nரோமன் போலான்ஸ்கி (Roman Polanski) (பிறப்பு: 18 ஆகஸ்ட் 1933) ஓர் பிரெஞ்சு நடிகர், இயக்குனர், தயாரிப்பாளர் ஆவார்.\n\n"}
{"id": "143765", "url": "https://ta.wikipedia.org/wiki?curid=143765", "title": "ஐரோப்பிய வரலாறு", "text": "ஐரோப்பிய வரலாறு\n\nஐரோப்பிய வரலாறு (\"History of Europe\") என்பது வரலாற்றுக் காலத்துக்கு முன்பே, கிமு 45,000 ஆண்டுக்கும் கிமு 25,000 ஆண்டுக்கும் இடையே மக்கள் குடியேற்றம் நடைபெற்று இன்றைய காலம் வரை நீடித்திருக்கின்ற ஐரோப்பிய பெருநில மக்களினங்களின் வரலாற்று வளர்ச்சியைக் குறிக்கும்.\n\nSection::::முக்கிய கட்டங்கள்.\nSection::::வரலாற்றுத் தொடக்கம்.\nஐரோப்பாவின் செழிமைமிகு கலாச்சாரத்தின் தொடக்கம் கிரேக்க-உரோமை செவ்விய காலம் என்று பொதுவாக ஏற்கப்படுகிறது. பண்டைய கிரேக்க கலாச்சாரம் மேலைநாட்டுக் கலாச்சாரத்துக்கு அடிப்படை ஆயிற்று. ஐரோப்பாவின் மொழி, அரசியல், கல்வி முறைகள், மெய்யியல், அறிவியல், கலைகள் போன்றவை கிமு 700 அளவில் தோன்றிய கிரேக்க செவ்விய இலக்கியமாகிய \"இலியட்\" என்னும் காப்பியக் காலத்திலிருந்து ஆரம்பிக்கின்றன.\n\nஅச்செல்வங்களை கிமு 509இல் நிறுவப்பட்ட உரோமைக் குடியரசு தனதாக்கியது. உரோமைக் குடியரசு முதலில் இத்தாலியிலும் பின்னர் மத்தியதரைக் கடல் பகுதிகளிலும் பரவியது. அது தன் உச்ச வளர்ச்சியை ஏறக்குறைய கிபி 150இல் எட்டியது.\n\nSection::::கிழக்கு உரோமைப் பேரரசு.\nபல ஆண்டுகள் உள்நாட்டுப் போர்களுக்குப் பின் முதலாம் காண்ஸ்டண்டைன் பேரரசர் தன் தலைநகரை உரோமையிலிருந்து பிசான்சியம் என்னும் கிரேக்க நகருக்கு கிபி 313இல் மாற்றினார். புதிதாக நிறுவப்பட்ட தலைநகர் \"காண்ஸ்டண்டைனின் நகர்\" எனப் பொருள்படுகின்ற \"காண்ஸ்டாண்டிநோபுள்\" என்று பெயர் பெற்றது. கிபி 395இல் உரோமைப் பேரரசு இரண்டாகப் பிளவுண்டது. ஐந்தாம் நூற்றாண்டில் மேற்கு உரோமைப் பேரரசு வெளியிலிருந்து வந்த குழுக்களின் தாக்குதல்களுக்கு உள்ளாகியது.\n\nகிபி 410இல் விசிகோத்து பிரிவினர் உரோமையைச் சூறையாடினர். செருமானிய இனத்தைச் சார்ந்த அவர்கள் உரோமைப் பிரதேசங்களில் முதன்முதலாகக் குடியேற வந்தவர்கள். மேற்கு உரோமைப் பேரரசின் கடைசி பேரரசர் 476இல் தம் பதவியை இழந்தார். அதன் பின் தென் கிழக்கு ஐரோப்பாவின் சில பகுதிகளும், மத்தியதரைக் கடல் பகுதிகள் சிலவும் பிசான்சியப் பேரரசு என்று அழைக்கப்பட்ட கிழக்கு உரோமைப் பேரரசின் கீழ் வந்தன. இந்நிலை கிபி 6ஆம் நூற்றாண்டுவரை நீடித்தது.\n\nSection::::நடுக்காலம்.\n1453இல் ஓட்டோமான் துருக்கியர் காண்ஸ்டாண்டிநோபுள் நகரத்தைக் கைப்பற்றினார்கள். துருக்கி மொழி முறைக்கு ஏற்ப அந்நகர் \"இஸ்தான்புல்\" என்று பெயர் மாற்றம் பெற்றது. இப்பெயர் \"ஸ்தாம்போல்\" என்பதிலிருந்து பிறக்கிறது. அதற்கு மூலமாக இருப்பது \"இஸ்திம்பொலின்\" (istimbolin\" [εις την Πόλιν அல்லது \"στην Πόλη]) என்னும் சொல்வடிவம் ஆகும். அதன் பொருள் \"நகரத்தில்\", \"நகருக்கு\" என்பதாகும்.\n\nஇப்படையெடுப்புக்குப் பின், உரோமைப் பேரரசு பலம் இழந்தது. உரோமைப் பேரரசின் வடகிழக்கு எல்லையை அடுத்து \"புல்கார்\" இன மக்கள் முதல் புல்கேரியப் பேரரசை நிறுவினார்கள். செருமானிய இன மக்கள் உரோமைப் பேரரசின் வடக்குப் பகுதியில் அரசுகளை நிறுவினார்கள்.\n\nSection::::கிறித்தவத்தின் தாக்கம்.\nபுதிதாக நிறுவப்பட்ட இப்பேரரசுகளில் இலத்தீன் மொழி பொது மொழியாக ஏற்கப்பட்டது. எஞ்சியிருந்த உரோமை கலாச்சாரம் பரவியது. கிறித்தவ சமயம் பேரரசின் சமயமாகத் தொடர்ந்தது. பிராங்கு இனத்தவர் சார்லிமேன் மன்னரின் தலைமையில் தங்கள் நாட்டை விரிவுபடுத்தினார்கள். கிறித்தவ சமயத்தில் தலைமைப் பொறுப்புடைய திருத்தந்தைதான் கிபி 800இல் சார்லிமேனைப் பேரரசராக அறிவித்து மகுடம் சூட்டினார். ஆனால் வைக்கிங் இனத்தவர், வட ஆப்பிரிக்காவிலிருந்து வந்த முசுலிம்கள், அங்கேரியின் மாக்யார் இனத்தவர் போன்றவர்கள் பேரரசைத் தாக்கியதால் அது பிளவுண்டது. 10 நூற்றாண்டின் நடுக்காலத்தின் போது, அவர்களின் அச்சுறுத்தல் நின்றது. இருப்பினும், வைக்கிங் இனத்தவர் பிரிட்டனையும் அயர்லாந்தையும் அச்சமுறுத்திக் கொண்டே இருந்தார்கள்.\n\nகாண்ஸ்டாண்டிநோபுள் நகரம் உருவாக்கப்பட்டதோடு அங்கு கிறித்தவ திருச்சபையும் வளர்ந்தது. அத்திருச்சபை அதற்கு முன் அருகே இருந்த ஹெராக்ளேயா என்னும் மறைமாவட்டத்தின் இடத்தில் புதிதாக, ஊக்கத்தோடு தழைக்கலாயிற்று. விரைவில், காண்ஸ்டாண்டிநோபுள் சபைக்கும் பேரரசின் மேற்குப் பகுதியில் தலைமை இடமாக இருந்த உரோமைத் திருச்சபைக்கும் இடையே இழுபறி எழுந்தது. குறிப்பாக, கிறித்தவப் போதனை பற்றிய கருத்து வேறுபாடுகள் அவ்விரு திருச்சபைத் தலைமை இடங்களுக்கும் இடையே தோன்றின. எடுத்துக்காட்டாக, உரோமைத் திருத்தந்தையின் பதிலாளாக 1054இல் காண்ஸ்டாண்டிநோபுளுக்குச் சென்ற கர்தினால் ஹும்பெர்ட் என்பவர் காண்ஸ்டாண்டிநோபுளின் மறைமுதுவரைச் சபைவிலக்கம் செய்தார். அடுத்த நாளே, காண்ஸ்டாண்டிநோபுள் மறைமுதுவர் கர்தினால் ஹும்பெர்ட்டைச் சபைவிலக்கம் செய்தார்.\n\nSection::::முசுலிம் படையெடுப்பு.\nஇருந்தாலும், மேற்கு ஐரோப்பிய கிறித்தவ நாடுகளின் இராணுவ உதவியை பிசான்சியப் பேரரசு நாடியபோது அவர்கள் உதவிசெய்தார்கள். குறிப்பாக, 1095இலிருந்து முசுலிம் படையெடுப்பு காண்ஸ்டாண்டிநோபுளுக்கு எதிராக நிகழ்ந்தபோது, மேலைக் கிறித்தவ நாடுகள் பிசான்சியத்துக்குப் பலமுறை படைகளை அனுப்பி ஆதரவு அளித்தன.\n\nஎசுப்பானியா, தெற்கு பிரான்சு, முதல் புல்கேரிய பேரரசு, லித்துவேனியா, மற்றும் பேகனியப் பகுதிகள் ஒன்றிணைந்து வருவதற்கு 1396இல் நிகழ்ந்த நிக்கோப்பொலிசு சண்டை காரணமாயிற்று. அதுவே ஐரோப்பிய நடுக்காலத்தில் நிகழ்ந்த மிகப்பெரியதும், இறுதியாக நிகழ்ந்ததுமான சிலுவைப்போர் ஆகும்.\n\nSection::::கறுப்புச் சாவு.\nஅதைத் தொடர்ந்து பெரும் நிலக்கிழார் உறவுகளும், பிரபுக்கள் ஆட்சியும் உருவாயின. மேல்தட்டு ஆட்சிக் குடும்பங்கள் திருமண உறவுகளை ஏற்படுத்தித் தங்களைப் பலப்படுத்திக்கொண்டன. 13ஆம் நூற்றாண்டின் நடுக்காலத்தில் மங்கோலியர் ஐரோப்பா மீது படையெடுத்தனர். 1347-1353 காலத்தில் ஐரோப்பாவில் கறுப்புச் சாவு என்ற பயங்கர கொள்ளைநோய் பரவி சுமார் 25 மில்லியன் மக்களைக் கொன்றது. அதாவது அன்றைய ஐரோப்பிய மக்கள் தொகையில் 30 முதல் 60 விழுக்காடு மக்கள் மடிந்துபட்டனர். இதைத் தொடர்ந்து, பெரும் நிலக்கிழார் ஆட்சிமுறை சிதையத் தொடங்கியது.\n\nSection::::மறுமலர்ச்சி.\n14ஆம் நூற்றாண்டிலிருந்து ஐரோப்பாவில் மறுமலர்ச்சி ஏற்படத் தொடங்கியது. செவ்விய காலத்து கிரேக்க-உரோமை அறிவுக் கருவூலங்கள் மீண்டும் கண்டுபிடிக்கப்பட்டு ஐரோப்பாவில் கலாச்சாரப் புத்துணர்வு ஏற்படத் தொடங்கியது. முதலில் புளோரன்சு நகரிலும் பின்னர் ஐரோப்பா முழுவதிலும் மறுமலர்ச்சி பரவியது. அச்சு இயந்திரம் கண்டுபிடிக்கப்பட்டதும் அறிவு விரிவாக்கத்துக்குத் துணை ஆனது. புதிய அறிவியல் மற்றும் மெய்யியல் சிந்தனைகள் மரபுவழி வந்த கிறித்தவ சமயக் கொள்கைகளுக்கு சவாலாக அமைந்தன.\n\nSection::::சீர்திருத்த சபைகள் தோன்றுதல்.\n16ஆம் நூற்றாண்டில் கிறித்தவ சபையில் சீர்திருத்தம் கொணர புரட்டஸ்தாந்து சபைகள் எழுந்தன. செருமனியில் மார்ட்டின் லூதர் திருத்தந்தையின் அதிகாரத்தைக் கேள்விக்கு உட்படுத்தினார். அதுபோல, மன்னர் எட்டாம் ஹென்றி இங்கிலாந்து திருச்சபை மீது தன் ஆதிக்கத்தை நிலைநாட்ட முயன்று, திருச்சபையைப் பிளவுபடுத்தினார். எசுப்பானியாவுக்கும் செருமனிக்கும் இடையே போர்கள் நிகழ்ந்தன.\n\nSection::::கடல்வழி கண்டுபிடிப்புகள்.\n15ஆம் நூற்றாண்டிலேயே போர்த்துகல் மற்றும் எசுப்பானியா நாடுகள் தங்கள் வணிகத்தை விரிவாக்க கடல்வழி காண்பதில் முனைந்தன. ஐரோப்பாவிலிருந்து ஆப்பிரிக்காவுக்கும் அமெரிக்காவுக்கும் ஆசியாவுக்கும் கடல்வழிகள் கண்டுபிடிக்கப்பட்டன. இவ்வாறு ஐரோப்பா உலகத்தின் பிற பெரும் நிலப்பகுதிகளோடு நேரடி தொடர்பு கொண்டது. அதே நேரத்தில் கத்தோலிக்க நாடுகளும் புரட்டஸ்தாந்து நாடுகளும் ஐரோப்பாவில் ஒன்றுக்கொன்று போர்களில் ஈடுபட்டன. இறுதியில் 1648இல் வெஸ்ட்ஃபாலியா அமைதி ஒப்பந்தம் ஏற்பட்டது.\n\nSection::::அமெரிக்கா நோக்கி.\nஐரோப்பியர்கள் தங்கள் ஆதிக்கத்தை அமெரிக்கா, ஆசியா, ஆப்பிரிக்கா ஆகிய பெரும் நிலப்பகுதிகளுக்குப் பரப்பியதைத் தொடர்ந்து குடியேற்ற ஆதிக்கப் பேரரசுகள் (colonial empires) உருவாயின. பழைய உலகிலிருந்து (ஆசியா, ஐரோப்பா, வட ஆப்பிரிக்கா) புதிய உலகுக்கு (வட, நடு, தென் அமெரிக்கா பகுதிகள்) விலங்குகள், செடிகொடிகள் (நோய்களும் கூட) கொண்டு செல்லப்பட்டன. அவ்வாறே புதிய உலகப் பயிர்கள், செடிகள், விலங்குகள் போன்றவை பழைய உலகுக்குக் கொண்டுவரப்பட்டன.\n\nஆசியாவிலிருந்தும் அமெரிக்க கண்டங்களிலிருந்தும் ஐரோப்பாவுக்குக் கொண்டுவரப்பட்ட பொருள்வளங்களைக் கொண்டு முதலில் இங்கிலாந்திலும் பின்னர் பிற ஐரோப்பிய நாடுகளிலும் தொழிற்புரட்சி முன்னேறிச் சென்றது. இவ்வாறு, நிலம் சார்ந்த வேளாண்மைத் தொழிலிலிருந்து பொருள் உற்பத்திப் பொருளாதாரம் வளர்ந்தது.\n\nSection::::ஐரோப்பிய குடியேற்ற ஆதிக்கத்துக்கு எதிர்ப்பு.\n1775இலிருந்து தொடங்கி, அமெரிக்காவில் அமைந்த பிரித்தானிய குடியேற்றப் பகுதிகள் தமக்கு நேர் ஆட்சி உரிமையும் விடுதலையும் வேண்டும் என்று கோரி, போராடத் தொடங்கின. 1789-1799இல் நிகழ்ந்த பிரெஞ்சுப் புரட்சி ஐரோப்பாவின் எல்லாப் பகுதிகளிலும் \"சுதந்திரம், சமத்துவம், சகோதரத்துவம்\" என்னும் விழுமியங்கள் அடிப்படையில் அரசியல் மாற்றங்கள் ஏற்பட வழியாயிற்று. பிரான்சின் முதலாம் நெப்போலியன் (1769-1821) ஆட்சியைக் கைப்பற்றி, பல மாற்றங்களைக் கொணர்ந்தார்.\n\nSection::::19ஆம் நூற்றாண்டு.\n1815-1871 காலகட்டத்தில் பல புரட்சிகளும் விடுதலைப் போர்களும் ஐரோப்பாவில் நிகழ்ந்தன. பிரான்சிலும் ஐக்கிய இராச்சியத்திலும் சோசலிசக் கொள்கைகளும் தொழிற்சங்க அமைப்புகளும் பரவின. நிலக்கிழார் ஆட்சிமுறையின் கடைசி அடையாளங்கள் 1861இல் உருசியாவிலிருந்து மறைந்தன. 19ஆம் நூற்றாண்டின் தொடக்கத்திலிருந்தே பால்கன் நாடுகள் ஓட்டோமான் ஆட்சியிலிருந்து ஒவ்வொன்றாக விடுதலை பெறத் தொடங்கின. 1870-1871இல் பிராங்கோ-புருச்சிய போர் நிகழ்ந்ததைத் தொடர்ந்து செருமனியும் இத்தாலியும் தன்னுரிமை கொண்ட நவீன நாடுகளாக உருப்பெற்றன. அதுபோலவே, பெரும்பான்மையான ஐரோப்பிய நாடுகளும் சட்ட அமைப்பு கொண்ட முடியாட்சியின் கீழ் வரத் தொடங்கின.\n\nSection::::உலகப் போர்கள்.\nஐரோப்பிய நாடுகள் ஒன்றுக்கொன்று எதிராகப் போட்டியிட்டு பேரரசுகள் அமைக்க முனைந்தன. அதன் விளைவாக முதலாம் உலகப் போர் 1914இல் வெடித்தது. அப்போரும் அதன் விளைவாக ஏற்பட்ட வறுமையும் 1917இல் உருசியப் புரட்சி எழக் காரணமாயின. அதன் விளைவாக சோவியத் யூனியன் உருவாகியது. அங்கு பொதுவுடைமை ஆட்சி ஏற்பட்டது. முதலாம் உலகப் போருக்குப் பின் 1919இல் கையெழுத்தான வெர்சாய் ஒப்பந்தம் போரில் தோற்ற செருமனியால் அநீதியான செயலாகக் கருதப்பட்டது. 1929இல் ஏற்பட்ட பெரும் பொருளாதார வீழ்ச்சி ஐரோப்பாவின் பொருளாதாரத்தைக் கடுமையாகப் பாதித்தது. இதனால் இத்தாலி, செருமனி, எசுப்பானியா ஆகிய நாடுகளில் பாசிச ஆட்சிப்போக்கு தலைதூக்கியது. தீவிர தேசியவாதத்தை முன்வைத்து, செருமனியின் எல்லைகளை விரிவுபடுத்த நாசிக் கட்சி முனைந்ததைத் தொடர்ந்து இரண்டாம் உலகப் போர் (1939-1945) வெடித்தது.\n\nSection::::பனிப்போர்க் காலம்.\nஇரண்டாம் உலகப் போர் முடிந்ததும், ஐரோப்பா கண்டம் அமெரிக்க ஆதரவு பெற்ற முதலாளித்துவ நாடுகள் ஒருபக்கம் என்றும், சோவியத் யூனியனின் ஆதரவு பெற்ற சோசலிச நாடுகள் மறுபக்கம் என்றும் இரு பெரும் பகுதிகளாகப் பிரிந்து, இழுபறி நிலை உருவானது. முதலாளித்துவப் பொருளாதார அமைப்பைக் கொண்ட பெரும்பான்மை ஐரோப்பிய நாடுகள் ஐக்கிய அமெரிக்காவின் ஆதரவின் கீழ் வட அத்திலாந்திய ஒப்பந்த அமைப்பு என்னும் பாதுகாப்பு உடன்பாடு செய்துகொண்டன. பொதுவுடைமை ஆட்சியின் கீழ் இருந்த கிழக்கு ஐரோப்பிய நாடுகள் சோவியத் யூனியனின் ஆதரவின் கீழ் வார்சா உடன்பாடு செய்தன. இந்த இரு அமைப்புகளுக்கும் நாட்டுக் கூட்டுகளுக்கும் இடையே நல்லுறவு நிலவவில்லை. மாறாக, பனிப்போர் நிலைமையே தொடர்ந்தது.\n\nSection::::பொதுவுடைமை ஆட்சியின் வீழ்ச்சி.\n1989ஆம் ஆண்டு இறுதியில் கிழக்கு ஐரோப்பாவில் பொதுவுடைமை ஆட்சி ஆட்டம் கண்டது. சோவியத் யூனியனின் ஆதரவின் கீழ் இருந்த போலந்து, அங்கேரி, உருமேனியா ஆகிய நாடுகளில் அரசியல் சுதந்திரம் கோரி இயக்கங்கள் எழுந்தன. பொதுவுடைமை ஆட்சி வீழ்ச்சியுற்றது. சோவியத் யூனியனிலும் 1990-1991இல் பொதுவுடைமை ஆட்சி கவிழ்ந்தது. சோவியத் யூனியனைச் சார்ந்திருந்த நாடுகள் முழுச் சுதந்திரம் பெற்றன.\n\nSection::::ஐரோப்பிய ஒன்றியம்.\nஇதன் விளைவாக ஐரோப்பிய நாடுகளுக்கிடையே பொருளாதார ஒருங்கிணைப்பு அதிகரித்தது. மேற்கு ஐரோப்பா முன்னாள் பொதுவுடைமை ஆட்சியின் கீழ் இருந்த கிழக்கு ஐரோப்பிய நாடுகளையும் 2004, 2007 ஆண்டுகளில் ஐரோப்பிய ஒன்றியத்தில் ஏற்கத் தொடங்கின.\n\n\n\n\n\n\n\n\n\n\n\n\n\n\n"}
{"id": "143767", "url": "https://ta.wikipedia.org/wiki?curid=143767", "title": "ஔசா சுல்தானகம்", "text": "ஔசா சுல்தானகம்\n\nஔசா சுல்தானகம் அல்லது அஃபர் சுல்தானகம் (ஆட்சி: 1734-தற்காலம்) எனப்படுவது எத்தியோப்பியாவின் கிழக்கில் எரித்திரியா, ஜிபூத்தி ஆகியவற்றின் எல்லைகளில் அமைந்து ஆட்சி செலுத்திய முடியரசு ஆகும். அஃபர் இனத்தினரின் முதன்மையான முடியரசாக ஔசா சுல்தானகம் விளங்கியது. இவ்வரசின் அதிகாரத்தை ஏனைய அஃபர் ஆட்சியாளர்கள் மேலேற்றிருந்தனர்.\n\nSection::::வரலாறு.\nமரபு வழியாகவே அஃபர் இனத்தினர் பல்வேறு சுதந்திரமான அரசுகளாகப் பிரிந்திருந்தனர். அவர்களில் ஒவ்வொரு குழுவுக்கும் ஒவ்வொரு சுல்தான் இருந்தார்.\n\nஔசா சுல்தானகமானது அதற்கு முன்னிருந்த ஔசா இமாமகத்தின் தொடர்ச்சியாகும். அதற்கு முன்னர் இப்பகுதியில் ஆட்சி செய்த அதல் சுல்தானகமானது 1577 இல் அஃபர், ஔசா நகர அரசுகளாகப் பிளவுற்ற போது ஔசா அரசின் இமாம் முகம்மது ஜசா தன் தலைநகரை ஹரார் நகரிலிருந்து ஔசா நகருக்கு மாற்றினார். 1672 ஆம் ஆண்டு இமாம் உமருத்தீன் இப்னு ஆதம் என்பவர் அரியணையேறியதுடன் அவ்வரசு வீழ்ச்சியுற்றது. அதனைத் தொடர்ந்து, 1734 இல் கிதாஃபு என்பவரால் ஔசா சுல்தானகம் மீள்நிறுவப்பட்ட பின்னர் அவருத முதைத்தோ அரச மரபு இதனை ஆளத் தொடங்கியது. ஔசா சுல்தானின் முதன்மையான சின்னமான கைக்கோல் மந்திர வலிமை கொண்டதாகக் கருதப்பட்டது.\n\n1875 இல் எத்தியோப்பியாவின் மீது எகிப்தியப் படையை வழிநடத்திய வேர்னர் முன்சிங்கர் என்பவரால் இதன் சுல்தான் முகம்மது இப்னு ஹன்ஃபளி தோற்கடிக்கப்பட்டார். 1865 இல், புதிதாக ஒன்றுபடுத்தப்பட்ட இத்தாலி அரசு ஔசாவின் அப்போதைய சுல்தான் முகம்மதிடம் இருந்து அசபு எனப்பட்ட பகுதியை விலைக்கு வாங்கியதுடன் சுல்தானுடன் பல்வேறு ஒப்பந்தங்களை ஏற்படுத்தியது. அந்த அசபு பகுதியே பிற்காலத்தில் 1890 ஆம் ஆண்டு எரித்திரியா என்ற பெயரில் இத்தாலிய முடிக்குரிய ஆட்சிப் பகுதியானது. மேற்படி ஒப்பந்தங்களின் விளைவாக, முதலாவது இத்தாலிய-அபிசீனியப் போர் நிகழ்ந்த வேளை \"ஔசாவின் சுல்தான் இத்தாலிக்கு முழுமையான ஒத்துழைப்பு வழங்குவதைத் தடுத்து நிறுத்தும் நோக்கில்\" எத்தியோப்பியப் பேரரசர் இரண்டாம் மெனெலிக்கு என்பவர் ஔசாவுக்கு அருகில் ஒரு நிலையான படைத்தளத்தை நிறுவினார்.\n\nஇரண்டாவது இத்தாலிய-அபிசீனியப் போர் நடைபெற்ற போது சுல்தான் முகம்மது யையோ இத்தாலிய ஆக்கிரமிப்பாளர்களுக்கு ஒத்துழைப்பு வழங்குவதற்கு ஒப்புக்கொண்டார். அதன் விளைவாக, 1943 இல் மீள்நிறுவப்பட்ட எத்தியோப்பிய அரசு படையனுப்பி சுல்தான் முகம்மதைக் கைது செய்ததுடன் அவரது உறவினருள் ஒருவரைச் சுல்தானாகப் பதவியில் அமர்த்தியது.\n\nஏப்ரல் 2011 இல் தான் இறக்கும் வரையிலும் அஃபர் இனத்தினரின் சுல்தானாக இருந்தவர் அலிமீரா ஹன்ஃபிரி என்பவராவார். 1975 ஆம் ஆண்டு எத்தியோப்பியாவின் இராணுவ ஆட்சியாளர்களால் அவர் சவூதி அரேபியாவுக்கு நாடுகடத்தப்பட்டிருந்த போதிலும், 1991 இல் தெர்கு அரசு வீழ்ச்சியடைந்ததைத் தொடர்ந்து மீண்டும் திரும்பி வந்தார்.\n"}
{"id": "143768", "url": "https://ta.wikipedia.org/wiki?curid=143768", "title": "உயில்", "text": "உயில்\n\nஉயில் () (Will and testament) என்பது ஒருவர் இறப்பதற்கு முன்னர், தனது சொத்துக்களை தனது விருப்பப் படி, தனக்குப் பிடித்த நபருக்கு ஏற்படும் உரிமை குறித்து எழுதப்படும் ஆவணம் ஆகும். சொத்துக்கள் பிரிவினை தொடர்பாக அந்த நபர் இறந்ததும், தாவாக்கள், வழக்குகள், சண்டைகள் ஏற்பட்டு விடக்கூடாது என்பதற்காக எழுதி வைக்கப்படுகிற ஆவணமாகும். உயில் எழுதுபவர் அவர் விருப்பப்படி, அவரது சொத்துக்களை, தனி நபர், அறக்கொடை நிறுவனத்திற்கும், அறக்கட்டளைகளுக்கும், எந்தக்காரியத்திற்கும் எழுதிவைக்கலாம். உயிலை பதிவு செய்வது என்பது கட்டாயமில்லை. இரண்டு சாட்சிகளோடு சார்பதிவாளர் முன்னிலையில் உயிலை பதிவு செய்து விட்டால் அதற்கு சட்டரீதியான அங்கீகாரம் கிடைத்துவிடும். இந்த ஆவணத்தை ஆவணப் பதிவு அலுவலகத்தில் (சார்- பதிவாளர் அலுவலகம்) உரிய முத்திரைக்கட்டணம், பதிவுக்கட்டணம் செலுத்தி அரசின் முத்திரைத்தாளில் எழுதி பதிவு செய்ய வேண்டும்.\n\nஇந்துக்கள், முஸ்லிம்களைத் தவிர, ஏனையோர் திருமணத்திற்குப் பின்னர், மற்றொரு புதிய உயில் எழுதவேண்டும். திருமணத்திற்குப்பின்பு புதிய உயில் எதுவும் எழுதப்படவில்லை என்றால், அந்த நபர் இறந்த பின்னர் வாரிசுரிமைச் சட்டபடி சொத்துக்கள் பிரிக்கப்பட வேண்டும்.\n\nஉயிலின் நம்பகத்தன்மைக்காக குறைந்தபட்சம் இரண்டு சாட்சிகள் தேவை. உயிலின் ஒவ்வொரு பக்கத்திலும் அவர்களது கையெழுத்து இருக்க வேண்டும். வாரிசுகள் சாட்சிகளாக இருக்கக் கூடாது. அவர்களது நிரந்தர முகவரியை குறிப்பிட வேண்டும். ஒரு உயில் மூலம் பயனடைபவர்கள் அந்த உயிலில் சாட்சிக் கையெழுத்திடக்கூடாது. அப்படிக் கையெழுத்திட்டால், அது உயில் சட்டபடி செல்லுபடியாகும் என்றாலும், அதன் மூலம் அவர்களுக்கு எந்தப் பயனும் கிடைக்காது. எழுதிவைக்கப்பட்ட பயன்களை அவர்கள் அனுபவிக்க முடியாது.\nஇந்திய வாரிசுரிமை சட்டம் 1956\n\nDefinition : Section 2(h) : ஒருவர் தான் இறந்த பிறகு தன்னுடைய சொத்துகளை எப்படி பிரிக்கப்பட வேண்டும் எனும் விருப்பத்தை ஆவணத்தின் மூலம் தெரியபடுத்துவதே உயில் ஆகும். அவ்வாறு உயிலை உருவாக்கியவரை ஆங்கிலத்தில் \"TESTATOR\" என்று குறுப்பிடபடுவார். \n\nObject of Will : \n\n\n2. Testamentary Guardian - னை நியமிக்கவும். \n\n3. முன்பு எழுதிய உயிலினை இரத்து செய்யவும் அல்லது மாற்றுவதற்கும் உயில் பயன் \n\nபடுகிறது. \n\n"}
{"id": "143772", "url": "https://ta.wikipedia.org/wiki?curid=143772", "title": "நிர்மலாங்கி", "text": "நிர்மலாங்கி\n\nநிர்மலாங்கி இராகம் கருநாடக இசையில் பயன்படும் இராகங்களில் ஒன்றாகும். இது இருபத்தொன்பதாவது மேளகர்த்தா இராகமும், \"பாண\" என்று அழைக்கப்படும் ஐந்தாவது சக்கரத்தின் ஐந்தாவது இராகமுமாகிய தீரசங்கராபரணத்தின் ஜன்னிய இராகம் ஆகும். \n\nSection::::இலக்கணம்.\nஇந்த இராகத்தில் சட்சம் (ச), சதுச்ருதி ரிசபம் (ரி), சுத்த மத்திமம் (ம), பஞ்சமம் (ப), காகலி நிசாதம் (நி) ஆகிய சுரங்கள் வருகின்றன. இதன் ஆரோகண அவரோகணங்கள் பின்வருமாறு:\n\nஇந்த இராகத்தில் எல்லாச் சுரங்களும் முழுமையாக அமையாததால் இது ஒரு வர்ஜ இராகம் ஆகும். இதன் ஆரோகணத்தில் 5 சுரங்களும் அவரோகணத்தில் 5 சுரங்களும் உள்ளன. இதனால் இதை \"ஔடவ\" இராகம் என்பர்.\n\n\n"}
{"id": "143774", "url": "https://ta.wikipedia.org/wiki?curid=143774", "title": "உலக சட்ட முறைமைகளின் பட்டியல்", "text": "உலக சட்ட முறைமைகளின் பட்டியல்\n\nஉலக சட்ட முறைமைகள் (legal systems of the world) தற்காலத்தில் பொதுவாக மூன்று அடிப்படை முறைமைகளில் ஒன்றாக உள்ளது; குடிமையியல் சட்டம், பொதுச் சட்டம், மற்றும் சமயச்சார்பு சட்டம் – அல்லது இவற்றின் கலப்பாக உள்ளது. இருப்பினும் ஒவ்வொரு நாட்டின் சட்ட முறைமையும் அதன் வரலாற்று நிகழ்வுகளால் கூர்ந்துள்ளதால் அந்நாட்டிற்கான தனித்த வேறுபாடுகளையும் கொண்டுள்ளன.\n\n"}
{"id": "143776", "url": "https://ta.wikipedia.org/wiki?curid=143776", "title": "பிரணவப்பிரியா", "text": "பிரணவப்பிரியா\n\nபிரணவப்பிரியா இராகம் கருநாடக இசையில் பயன்படும் இராகங்களில் ஒன்றாகும். இது 57 ஆவது மேளகர்த்தா இராகமாகிய, \"திசி\" என்றழைக்கப்படும் 10 ஆவது சக்கரத்தின் 3 ஆவது மேளமாகிய சிம்மேந்திரமத்திம இராகத்தின் ஜன்னிய இராகம் ஆகும்.\n\n\n\n"}
{"id": "143780", "url": "https://ta.wikipedia.org/wiki?curid=143780", "title": "பூந்தளிர் (சிறுவர் இதழ்)", "text": "பூந்தளிர் (சிறுவர் இதழ்)\n\nபூந்தளிர் என்பது ஒரு சிறுவர் இதழ் ஆகும். இது 1984 ஆம் ஆண்டிலிருந்து வெளிவந்தது. இவ்விதழ் அதிகம் படக்கதைகளை உள்ளடக்கியது. இப்படக்கதைகளில் ஒரு சில அக்காலத்தில் மிகவும் பிரபல்யமானவை. \n"}
{"id": "143782", "url": "https://ta.wikipedia.org/wiki?curid=143782", "title": "குடிமையியல் சட்டம்", "text": "குடிமையியல் சட்டம்\n\nகுடிமையியல் சட்டம் (\"Civil law\" அல்லது \"civilian law\") (இந்திய வழக்கு:உரிமையியல்) என்பது இரு பொருள்படும். முதன்மையாக உலக சட்ட முறைமைகளில் ஒன்றாக மேற்கு ஐரோப்பாவில் உருவான ஒரு சட்ட முறைமை ஆகும். பழமை வாய்ந்த உரோமானியச் சட்டத்தின் கட்டமைப்பினுள் இந்த முறைமை அமைக்கப்பட்டுள்ளது. இதன் சிறப்பியல்பு மேற்கோளிடும் வகையில் கருக் கொள்கைகளை சட்டத்தொகுப்பாக வெளியிட்டுள்ளதுதாகும். இதுவே சட்டத்திற்கான முதன்மை வளமாகும். இதற்கு எதிராக பொதுச் சட்டத்தில் சட்டக் கட்டமைப்பு நீதிபதிகள் உருவாக்கிய தீர்ப்புகள் மூலம் அமைக்கப்பட்டுள்ளது. பொதுச் சட்டத்தில் ஒரே போன்ற வழக்குக்கு இருவேறு தீர்ப்புகள் இருக்க இயலாது என்ற கொள்கையின் அடிப்படையில் \"முன்காட்டு\" முன்னுரிமை பெறுகிறது.\nகுடிமையியல் சட்ட முறைமை செருமனி, பிரான்சு, ஐரோப்பிய நாடுகளின் குடிமைப்பட்டிருந்த நாடுகள் மற்றும் சில ஆசிய நாடுகளில் பின்பற்றப்படுகிறது. இலத்தீன் அமெரிக்கா மற்றும் ஆபிரிக்காவிலும் உள்ள சில நாடுகள் இந்த முறைமையைப் பின்பற்றுகின்றன.\n\nஇரண்டாவது பொருளாக குடிமையியல் சட்டம் என்பது அனைத்து நாடுகளிலும் உள்ள சட்ட முறைமைகளில் ஒரு பகுதியாகும். இது குற்றவியல் சட்டத்திற்கு மாறானது. இரு நபர்களுக்கு அல்லது அமைப்பு/நிறுவனங்களுக்கு இடையே உள்ள பிணக்குகளைத் தீர்ப்பது குறித்ததாகும். காட்டாக, எல்லைத் தகராறுகள், விபத்து நட்ட ஈடுகள் போன்றன. ஒரு சாலை விபத்தில் தமது கவனக்குறைவால் விபத்து ஏற்படுத்தியக் குற்றத்திற்காக காவல்துறையினர் குற்றவியல் சட்டத்தினைப் பயன்படுத்துவர்; விபத்தில் ஊனமுற்றவர்/இறந்தவர் குடும்பம் நட்ட ஈடு பெறுவது குடிமையியல் சட்டத்தின்படி ஆகும்.\n"}
{"id": "143787", "url": "https://ta.wikipedia.org/wiki?curid=143787", "title": "அவிடின்", "text": "அவிடின்\n\nஅவிடின் என்பது பயோட்டினுடன் இணையக்கூடிய, நான்கு துணை அலகுகளைக் கொண்ட நாற்படிப் புரதம் ஆகும். இது பறவைகள், ஊர்வன, ஈரூடக வாழிகள் போன்றனவற்றின் சூலகக்கானில் தொகுக்கப்பட்டு முட்டையின் வெள்ளைப் பகுதியில் சேர்க்கப்படுகின்றது. இப்புரதத்தின் ஒவ்வொரு துணை அலகும் பயோட்டினுடன் (உயிர்ச்சத்து பி 7, உயிர்ச்சத்து H) உயர் வலுக் கவர்ச்சிப் பிணைப்பு மூலம் இணையக்கூடியது. அவிடினின் பிரிகை மாறிலி \"K\" ≈ 10 M ஆக இருப்பதன் மூலம் இது ஒரு வலுவான சமவலுப் பிணைப்பு அல்லாத சேர்க்கை என அறியக்கூடியதாக உள்ளது.\n\nபச்சை முட்டையின் வெள்ளைக்கருவில் அவிடினும் மஞ்சள் கருவில் பயோட்டினும் இயல்பு நிலையில் காணப்படுகின்றன. சமைக்காத பச்சை முட்டையின் வெண்கருவை மிகையாக நாளாந்தம் பெரியளவில் உட்கொண்டால் அவற்றில் காணப்படும் அவிடின், பயோட்டினுடன் சேர்ந்து வலுவான பிணைப்பை ஏற்படுத்த, ஈற்றில் பயோட்டின் அகத்துறிஞ்சல் தடைப்படும். முட்டையைச் சமைப்பதன் மூலம் அவிடினின் மூலக்கூறுகள் சிதைக்கப்படுகின்றன, எனவே முட்டையில் உள்ள பயோட்டினைப் பெற்றுக்கொள்ளலாம்.\n"}
{"id": "143789", "url": "https://ta.wikipedia.org/wiki?curid=143789", "title": "அம்பேத்கர் நகர் மாவட்டம்", "text": "அம்பேத்கர் நகர் மாவட்டம்\n\nஅம்பேத்கர் நகர் மாவட்டம் (இந்தி अंबेडकर नगर ज़िला, உருது امبیڈکر نگر ضلع) இந்தியாவின் உத்தரப்பிரதேச மாநில மாவட்டங்களில் ஒன்று. இம்மாவட்டம் பைசாபாத் பிரிவின் கீழ் அமைந்துள்ளது. இம்மாவட்டம் 1995ல் அப்போதைய உத்தரப்பிரதேச மாநில முதலமைச்சர் மாயாவதியால் உருவாக்கப்பட்டது. இம்மாவட்டம் பீமாராவ் அம்பேத்கர் பெயரால் அம்பேத்கர் நகர் மாவட்டம் எனப் பெயர்பெற்றது.\nSection::::பொருளாதாரம்.\nஇம்மாவட்டத்தின் பொருளாதாரம் விசைத்தறி மற்றும் விவசாயத்தைச் சார்ந்துள்ளது. இம்மாவட்டத்தில் தேசிய அனல் மின் கழகத்திற்கு சொந்தாமான 1760 மெகாவாட் உற்பத்தி செய்யக்கூடிய அனல் மின்நிலையம் ஒன்று உள்ளது. மேலும் ஒரு தனியார் சிமென்ட் தொழிற்சாலையும், ஒரு சர்க்கரை ஆலையும் இம்மாவட்டத்தில் உள்ளன.\n2006ல் பஞ்சாயத்து ராஜ் அமைச்சகம் அம்பேத்கர் நகர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி அம்பேத்கர் நகர் மாவட்டத்தின் மொத்த மக்கட்தொகை 2,398,709. இது தோராயமாக லாத்வியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 186வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் அம்பேத்கர் நகர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 18.35%.அம்பேத்கர் நகர் மாவட்டத்தின் பாலின விகிதப்படி 1000 ஆண்களுக்கு 976 பெண்கள் உள்ளனர். மேலும் அம்பேத்கர் நகர் மாவட்ட மக்களின் கல்வியறிவு விகிதம் 74.37%.\n"}
{"id": "143792", "url": "https://ta.wikipedia.org/wiki?curid=143792", "title": "காட்டியல்", "text": "காட்டியல்\n\nவனவியல் என்பது காடுகளையும், அதோடு சார்ந்த வளங்களையும் மனிதருக்குப் பயன்தரத்தக்க வகையில் பேண்தகுமுறையில் உருவாக்குவதற்கும், மேலாண்மை செய்வதற்கும், பாதுகாப்பதற்குமான அறிவியல், கலை, கைவினை என்பவற்றைத் தழுவிய பல்துறைசார் தொழிற் துறை ஆகும். இயற்கைக் காடுகளிலும், வளர்ப்புக் காடுகளிலும் காட்டியல் செயல்படுகின்றது. காடுகள், பேண்தகு முறையில், சூழல்சார் பொருட்களையும், சேவைகளையும் தொடர்ச்சியாக வழங்குவதை உறுதி செய்வதற்கு வேண்டிய முறைமைகளை உருவாக்கி நடைமுறைப்படுத்துவதே காட்டியலின் முக்கிய நோக்கம். காட்டு வளங்களையும் அதனால் தாக்கத்துக்கு உள்ளாகக்கூடிய பிற வளங்களையும், பேண்தகு நிலையில் வைத்திருக்கும் அதே வேளை சமூக அடிப்படையில் ஏற்றுக்கொள்ளப்படக் கூடியதுமான முறைமைகளை உருவாக்குவதே காட்டியலின் முன்னுள்ள சவால் ஆகும்.\n\nதற்காலக் காட்டியல், காடுகள் மரப்பொருட்களை வழங்குவதற்கு உதவுதல், காட்டுயிர் வாழிடங்கள், இயற்கை நீர்த் தர மேலாண்மை, பொழுதுபோக்கு, நிலத்தோற்றத்தையும் சமூகத்தையும் பாதுகாத்தல், வேலைவாய்ப்பு, அழகுணர்ச்சியைக் கொடுக்கும் நிலத்தோற்றங்கள், உயிரியற் பல்வகைமை மேலாண்மை, நீர்ப்பிடிப்பு மேலாண்மை, மண்ணரிப்பைக் கட்டுப்படுத்துதல், போன்ற பரந்துபட்ட விடயங்களில் கவனம் செலுத்துகிறது.\n\nஇன்று காட்டுச் சூழல் தொகுதியானது, உயிர்க் கோளத்தின் மிக முக்கியமான ஒரு கூறாக நோக்கப்படுவதுடன், முக்கியமான அறிவியல், பயன்படு கலை, தொழில்நுட்பம் ஆகியவை சார்ந்த ஒரு துறையாகவும் வளர்ந்துள்ளது.\n\nSection::::வரலாறு.\n5 ஆம் நூற்றாண்டில், அட்ரியாட்டியக் கடற்கரையில் அமைந்துள்ள பைசன்டிய ரொமாக்னா பகுதியில், மத குருமார்கள், விறகுத் தேவைக்காகவும், உணவுக்காகவும் ஒரு வகைப் பைன் மரக் காடு வளர்ப்பை மேற்கொண்டிருந்தனர். தாந்தே அலிகியேரி என்னும் கவிஞர் 1308ல் எழுதிய \"தெய்வீக நகைச்சுவை\" (Divine Comedy) என்னும் கவிதையில் குறிப்பிடப்பட்டிருக்கும் மிகப் பெரிய காட்டின் தொடக்கம் இதுவே. முறையான காட்டியல் நடவடிக்கைகள், 7 ஆம் நூற்றாண்டில் மரத் தட்டுப்பாட்டை எதிர்கொள்ள வேண்டி ஏற்பட்ட போது விசிகோத்தியர்களால் தொடங்கப்பட்டது. ஆக், பைன் ஆகிய மரங்களைக் கொண்ட காடுகளின் பாதுகாப்புக் குறித்த விதிகளையும் இவர்கள் உருவாக்கினர். சீனாவில், காட்டு வளங்களின் பயன்பாடும் மேலாண்மையும் நீண்டகால வரலாறுடையன.\n"}
{"id": "143793", "url": "https://ta.wikipedia.org/wiki?curid=143793", "title": "வாசுதேவ் பல்வந்த் பட்கே", "text": "வாசுதேவ் பல்வந்த் பட்கே\n\nவாசுதேவ் பல்வந்த் பட்கே (Vasudeo Balwant Phadke (Marathi: वासुदेव बळवंत फडके.4 நவம்பர் 1845 – 17 பிப்ரவர் 1883) இந்திய ஆயுதப் புரட்சிக் குழுக்களின் தந்தை என்று அழைக்கப்படுபவர், இந்திய சுதந்திரத்திற்காகப் போராடிய மராட்டிய மாவீரர். ஆங்கிலேய ஆட்சியால் சீர்குலையும் இந்தியப் பொருளாதாரம் கண்டு பொருமிய அவர், ஆயுதக் குழுக்களை உருவாக்கி வெள்ளையர் கஜானாவைக் கொள்ளையடித்து ஆதிக்க ஆட்சியை அதிர வைத்தார். மராட்டியத்தின் ராமோஷி, கோலிஸ், பில்ஸ், தாங்கர்ஸ் ஜாதி மக்களை திரட்டிய பட்கே, அவர்களில் தேர்ந்தெடுக்கப்பட்ட 300 இளைஞர்களைக் கொண்டு ஒரு தாக்குதல் படையை உருவாக்கினார். அவர்களுக்கு துப்பாக்கியால் சுடுதல், குதிரையேற்றம், தற்காப்பு உத்திகளைப் பயிற்றுவித்தார். இந்தப்படை முதன்முதலாக ஆங்கிலேய அரசுக்கு செலுத்துவதற்காக வசூலித்து வைக்கப்பட்டிருந்த கப்பப் பணம் ரூ. 400 ஐ ஒரு வணிகர் வீட்டிலிருந்து கொள்ளை அடித்தது. அந்தப் பணம் பஞ்சத்தால் பாதிக்கப்பட்ட மக்களின் நலனுக்கு பயன்படுத்தப்பட்டது.\n\nSection::::இளமை.\nமகாராஷ்டிராவின் ராஜ்காட் மாவட்டம், பன்வேல் வட்டம், ஷிர்தான் கிராமத்தில், விவசாயக் குடும்பத்தில், மராட்டிய சித்பவன் பிராமண வகுப்பில், 4.11.1845 ல் பிறந்தார் வாசுதேவ் பல்வந்த் பட்கே. சிறுவயதிலேயே மல்யுத்தம் உள்ளிட்ட உடற்பயிற்சி சாகசங்களில் நாட்டம் கொண்டிருந்த பட்கே, உயர்நிலைப் பள்ளியில் இடைநின்றார். எனினும், புனாவில் இருந்த ராணுவ கணக்குத் துறையில் எழுத்தராகப் பணி புரிய வாய்ப்பு கிடைத்தது. அங்கு அவர் 15 ஆண்டுகள் பணிபுரிந்தார். அப்போது ஆங்கிலேயே ஆட்சியின் அநியாயங்களை நேரில் காணும் வாய்ப்பு பெற்றார்.\n\nSection::::புரட்சிப் படை.\nஅப்போது புரட்சிவீரர் லாஹுஜி வஸ்தாத் சால்வே உடன் பட்கேவுக்கு தொடர்பு ஏற்பட்டது. சால்வே நடத்திய உடற்பயிற்சிசாலை சென்ற பட்கே, அங்கு தேசபக்திப் பிரசாரங்களை அறிந்தார். அதே சமயம் மராட்டியத்தில் புகழ் பெற்று விளங்கிய மகாதேவ கோவிந்த ரானடேவின் சொற்பொழிவுகளையும் அவர் கேட்டார். அப்போது, நமது நாட்டின் பொருளாதார வளம் ஆங்கிலேய அரசால் கொள்ளையடிக்கப்படுவது பட்கேவுக்குப் புரிந்தது. இதற்கு மாற்றாக ஏதாவது செய்ய வேண்டும் என்ற உள்ளக் கிடக்கையில், 'ஐக்கிய வர்த்தினி சபா' என்ற அமைப்பை 1870 ல் நிறுவினார் பட்கே. அதன்மூலமாக இளைஞர்களை பட்கே ஒருங்கிணைத்தார். சால்வே உடனான் தொடர்பால், பிற்படுத்தப்பட்ட ஜாதியைச் சார்ந்த மக்களுடன் இணைந்து பணி புரிவதன் வாயிலாகவே ஆங்கிலேயரை எதிர்க்க முடியும் என்று உணர்ந்தார் பட்கே.\n\n‘சுதந்திர ரகசிய சங்கம்’ என்ற ஒன்றை நிறுவி மல்யுத்தம், வாள் சண்டை, கத்திச் சண்டை, குதிரையேற்றம் என பல பயிற்சிகளை இளைஞர்களுக்கு கொடுத்தார். சுதந்திரப் போராட்டத்திற்கு உதவிடவும் ஏழைகளுக்கு அளித்திடவும் தேவைப்பட்ட பணத்தை, வாசுதேவ பல்வந்த் பட்கேயின் கிராம மக்கள் அடங்கிய படை ஒன்று பணக்காரர்களிடமிருந்து சூறையாடியது . ஆங்கிலேய அரசின் பெயரை கெடுப்பதாக இவரது செயல்களை அமைந்தன. பால கங்காதர் திலகர் இவருடைய பாசறையில் பயிற்சி எடுத்தார்\n\nSection::::அரசுப் பணித் துறப்பு.\nஇந்நிலையில் தான் பட்கேயின் வாழ்வில் திருப்புமுனையான சம்பவம் நடந்தது. அவரது தாய் மரணத் தறுவாயில் இருந்தபோது அவரைக் காண விடுமுறைக்கு விண்ணப்பித்தார் பட்கே. ஆனால், விடுமுறை மறுக்கப்பட்டது. அதனால் தாயின் இறுதிக்கணத்தில் அவரால் உடனிருக்க முடியாமல் போனது. இதனால் மனம் வெகுண்ட பட்கே அரசுப் பணியிலிருந்து விலகினார். ஏற்கனவே அவரது நெஞ்சில் கனன்ற சுதந்திர தாகம், எரிமலையாய் வெடித்தது.\n\nSection::::ஆங்கிலக் கருவூலக் கொள்ளை.\n1875 ல் பரோடா சமஸ்தானத்தின் கெய்க்வாட் மன்னர் ஆங்கிலேய அரசால் பதவிநீக்கம் செய்யப்பட்டார். அதனை எதிர்த்து பட்கே மக்களிடம் தீவிரமாக பிரசாரம் செய்தார். அந்த சமயத்தில் தக்காணப் பீடபூமியில் கடும் பஞ்சம் நிலவியது. ஆங்கிலேய அரசு நாட்டை சுரண்டுவதில் காட்டிய அக்கறையை நாட்டு மக்களைக் காப்பதில் காட்டுவதில்லை என்பதை உணர்ந்த பட்கே, பஞ்சத்தில் பாதிக்கப்பட்ட மக்களுக்கு உதவத் துடித்தார். அதற்காக ஆங்கிலேய அரசின் கருவூலங்களைக் கொள்ளையடிக்கவும் துணிந்தார். அரசுப் பணத்தைக் கொள்ளையடித்த கும்பல் மீது அரசு தேடுதல் வேட்டையை முடுக்கிவிட்டது. ஆனால், உள்ளூர் மக்களின் ஆதரவு காரணமாக, பட்கே குழுவினரைப் பிடிக்க முடியவில்லை. பல இடங்களில் அரசு பணத்தைக் கொள்ளையடித்த பட்கே குழு ஆங்கிலேய அரசுக்கு பெரும் இடராக ஆனது. \nSection::::பின்னடைவு.\nபட்கேவின் தளபதியான தவுலத்ராவ் நாயக் என்னும் ராமோஷி இனத்தலைவர் சிக்காலி என்ற இடத்தில் அரசுக் கருவூலத்தில் ரூ. 1.5 லட்சம் அரசுப் பணத்தைக் கொள்ளையடித்துத் தப்பியபோது அரசுப் படைகளால் சூழப்பட்டார். இரு தரப்புக்கும் நடந்த துப்பாக்கிச் சண்டையில் தவுலத்ராவ் நாயக் கொல்லப்பட்டார். பட்கேவின் முயற்சிகளுக்கு பெரும் சறுக்கல் ஏற்பட்டது. கொள்ளைக் கும்பலின் தலைவனான பட்கேவுக்கு ஆங்கிலேய அரசு வலை விரித்தது. அவர்களிடமிருந்து தப்பி ஸ்ரீசைலம் சென்ற பட்கே, மல்லிகார்ஜுனர் கோயிலில் தலைமறைவாக சில நாட்கள் இருந்தார். அங்கிருந்தபடி, மீண்டும் 500 இளைஞர்கள் கொண்ட மற்றொரு படையை உருவாக்கினார் பட்கே. எனினும் பெரும் ஆயுத பலம் கொண்ட ஆங்கிலேய அரசு முன் பட்கேவின் முயற்சிகளுக்கு பெரும் பலன் கிடைக்கவில்லை.\n\nகானூர் என்ற இடத்தில் பிரிட்டீஷ் ராணுவம் மீது பட்கே குழு நடத்திய நேரடித் தாக்குதல், அரசுக்கு எச்சரிக்கையாக அமைந்தது. ஆங்காங்கு கொள்ளைகளில் ஈடுபட்டுவந்த வாசுதேவ் பல்வந்த் பட்கேவைப் பிடித்துத் தருவோருக்கு வெகுமதி அழைப்பதாக அரசு அறிவித்தது. இதற்கு பதிலடியாக, பம்பாய் மாகாண ஆளுநரைப் பிடித்துக் கொடுப்பவர்களுக்கு பரிசளிப்பதாக பட்கே அறிவித்தார்!\n\nஆங்கில அரசின் தேடுதல் வேட்டையிலிருந்து தப்பிய பட்கே, ஹைதராபாத் சமஸ்தானத்திற்கு சென்றார். அங்கும் அவர் புரட்சிப் படைக்கு ஆள் சேர்க்கும் பணியில் ஈடுபட்டுவந்தார். ஆனால், இரவும் பகலும் பலநூறு ஆங்கிலேய போலீசார் பட்கேவை வலைவீசித் தேடி வந்தனர். நிஜாம் அரசின் காவலர்களும் அவர்களுக்கு உதவியாக பட்கேவைத் துரத்தினர். இறுதியில் பந்தர்ப்பூர் செல்லும் வழியில் கோவிலில் மறைந்திருந்த பட்கேவை கலாட்சி என்ற இடத்தில் 20.7.1879 ல் ஆங்கிலேயக் காவலர் கைது செய்தனர்.\n\nSection::::இறுதிக் காலம்.\nபுனா கொண்டுசெல்லப்பட்ட பட்கேவும் அவர்தம் தோழர்களும் ஆங்கிலேய அரசின் விசாரணைக்குப் பிறகு ஆயுள் தண்டனை விதிக்கப்பட்டனர். பட்கே அடேன் சிறைச்சாலைக்கு அனுப்பப்பட்டார். ஆனால், சிறைக்கதவை உடைத்து தப்பினார் பட்கே (13.2.1883). அதன்மூலமாக மராட்டியம் முழுவதும் பரபரப்பை ஏற்படுத்தினார். எனினும் மிகக் குறுகிய காலத்தில் பட்கேவை மீண்டும் கைது செய்த பிரிட்டீஷ் போலீசார், மீண்டும் சிறைக்கு அனுப்பினர். சிறையில் அவருக்கு பயங்கர கொடுமைகள் இழைக்கப்பட்டன. அவற்றைக் கண்டித்து, சிறைக்குள் உண்ணாவிரதத்தைத் துவக்கினார் வாசுதேவ் பல்வந்த் பட்கே. தொடர் உண்ணாவிரதத்தின் முடிவில், 17.2.1883 ல் உயிர்நீத்தார் பட்கே.\n\nபட்கேவின் உயிர்த்தியாகம் ஆங்கிலேய அரசுக்கு ஒருவாறாக அமைதியை அளிப்பதாக அமைந்தது. ஆயினும் பிற்காலத்தில் நாட்டில் தோன்றிய புரட்சிப் படைகளுக்கு பட்கேவின் வீரம் உந்துசக்தி அளிக்கும் காவியமாக மாறியது.\nSection::::மேற்கோள்கள்.\n<references>\n"}
{"id": "143794", "url": "https://ta.wikipedia.org/wiki?curid=143794", "title": "நாகநாடு", "text": "நாகநாடு\n\nபுகார் நகருக்கு அப்பால் 400 யோசனை தூரம் நிலப்பரந்திருந்த நாடு நாகநாடு. புகார் நகரிலிருந்து நாகநாடு செல்லும் கடல்வழியில் மணிபல்லவம் என்னும் தீவு நாகநாட்டை அடுத்து இருந்தது. மணிபல்லவத் தீவின் காவல் தெய்வம் மணிமேகலை. கோவலன் மகள் மணிமேகலையைத் தூக்கிச் சென்று காப்பாற்றியதாகக் கூற்றப்படும் தெய்வம் இது.\n\nநாகநாட்டின் தலைநகர் நாகநீள்நகர். நாகமரம் ஓங்கியிருந்ததால் இந்த நகர் இப் பெயரைப் பெற்றது. \n\nமணிபல்லவத் தீவிலிருந்த அரியணை ஒன்றை நாகநாட்டை ஆண்ட இரண்டு அரசர்கள் தமது தமது என உரிமை கொண்டாடி எடுத்துச்செல்லப் போரிட்டனர். அப்போது தரும்பீடிகையில் தோன்றிய புத்தத் துறவி ஒருவர் அதனைத் தனதெனக் கூறி அதன்மேல் அமர்ந்து அவர்களுக்கு அறவழி புகட்டினார். \n\nபுகார் நகரத்துக்கு அப்பால் நாகநாடு 400 யோசனை தூரம் பரந்திருந்தது. இது பூமி நடுங்கும் காலத்து அழியும். இன்றைக்கு ஏழாம் நாள் அழியும். புத்தமுனிவர் ஒருவர் இதனை நாகநாட்டு அரசனுக்கு எடுத்துரைத்தார். அவன் தன் நாட்டு மக்களுடனும், ஆடுமாடுகளுடனும் அவந்தி நாட்டுக் காயங்கரை என்னும் ஆற்றங்கரைக்குச் சென்று தங்கினான். புத்தமுனிவர் சொன்னவாறே புகார் நகரமும், அதனை அடுத்திருந்த தீவாகிய 400 யோசனை நாகநாடும் நிலநடுக்கத்தால் அழிந்துபோயிற்று. \n\nநாகநாட்டை வளைவணன் என்பவன் ஆண்டுவந்தான். அவன் மனைவி வாசமயிலை. இருவருக்கும் பிறந்த மகள் பீலிவளை. பீலிவளையைச் சோழ இளவரசன் துய்த்தான். \n\nசோழனுக்கும் பீலிவளைக்கும் பிறந்த குழந்தையை, புத்தமுனிவன், புகாரிடமிருந்து நாக நாட்டுக்கு வந்து தன்னை வழிபட்ட கம்பளச்செட்டி என்னும் வணிகனிடம் கொடுத்து, இக்குழந்தை சோழன் குழந்தை என்னும் வரலாற்றையும் கூறி, சோழனிடம் கொடுக்கச் சொன்னான். வணிகன் கம்பளச்செட்டி குழந்தையுடன் தாயகம் மீளும்போது அவனது மரக்கலம் புயலில் சிக்கிக் கவிழ்ந்துபோக, குழந்தை மாண்டது. நீந்திப் பிழைத்து வந்த வாணிகன், சோழ அரசன் வடிவேற்கிள்ளி என்பவனிடம் நிகழ்ந்தது கூறினான். சோழன் குழந்தையைக் கடலிலும், கடற்கரையிலும், காடுகளிலும் தேடித் திரியும் துக்கத்தில் இந்திரவிழா கொண்டாட மறந்துவிட்டான். இந்திர விழா புகார் நகரிலும், நாகநாட்டு மணிபல்லவத் தீவிலும் கொண்டாடப்படும். இது கொண்டாடப்படாததால் மணிபல்லவத் தீவிலிருந்த மணிமேகலைத் தெய்வம் சாபமிட்டது. சாபத்தால் புகார் நகரமும், நாகநாட்டு 400 யோசனை நிலப்பரப்பும் கடற்கோளுக்கு இரையானது. \n\n"}
{"id": "143795", "url": "https://ta.wikipedia.org/wiki?curid=143795", "title": "மைக்கேல் தோப்பிங்கு", "text": "மைக்கேல் தோப்பிங்கு\n\nமைக்கேல் தோப்பிங்கு (Michael Topping , மைக்கேல் டொப்பிங்(கு) )(1747–1796) மதராசில் (இப்பொழுதுள்ள சென்னையில்) செங்கோட்டையின் தலைமைக் கடல் அளவையராக இருந்தார். ஐரோப்பாவுக்கு வெளிய, இன்று மிகப்பழமையான ஒரு தொழிற் கல்லூரியாக அறியப்படும் கிண்டி பொறியியற் கல்லூரியை இவர் மே 17, 1794 -இல் நிலவளவைக்கான கல்லூரியாக நிறுவினார். அப்பொழுது இக்கல்லூரியில் எட்டு மாணவர்களே இருந்தனர். 1858 -இல், இது குடிசார் பொறியியல் கல்லூரியாகவும், பின்னர் 1861 -இல் பொறியியற்கல்லூரியாகவும் உருப்பெற்றது.\n\nதோப்பிங்கு, இந்தியாவின் முதல் முழுநேர தொழில்சார் நில அளவையாளராகப் பணிபுரிந்தார். இந்தியாவின் தென்கிழக்கே உள்ள தொண்டைமண்டலக் கரையோரக் கடல்பகுதிகளில் நில அளக்கைகள் மேற்கொண்டார். வில்லியம் பெற்றி (William Petrie) என்னும் வானவியலாளரை உந்தி அவருடைய கருவிகளைக் கல்லூரிக்கு நன்கொடையாகத் தரச்செய்தார். இதைக் கொண்டு நுங்கம்பாக்கத்தில் 1792 இல் ஒரு வானவியல் கூர்நோக்ககம் (observatory) அமைக்க உதவினார். தோப்பிங்கு பிரித்தானியக் கிழக்கிந்தியக் கும்பெனியின் வானவியலாளராக அமர்த்தப்பெற்றார். இவர் 1796 -இல் இயற்கை எய்தினார்.\n\n"}
{"id": "143799", "url": "https://ta.wikipedia.org/wiki?curid=143799", "title": "வெட்டாக் கோடுகள்", "text": "வெட்டாக் கோடுகள்\n\nவடிவவியலில் வெட்டாக் கோடுகள் (\"skew lines\") என்பவை யூக்ளிடிய முப்பரிமாண வெளியில் ஒன்றையொன்று வெட்டிக் கொள்ளாமலும் அதே சமயம் ஒன்றுக்கொன்று இணையாக இல்லாமலும் அமையும் இரு கோடுகளைக் குறிக்கும். அதாவது வெட்டாக் கோடுகள் இரண்டும் ஒரே தளத்தில் அமையாது. இக்கோடுகளுக்கு ஒரு எளிய எடுத்துக்காட்டாக ஒரு ஒழுங்கு நான்முகியின் எதிர் விளிம்புகளைக் கூறலாம். ஒரே தளத்தில் அமையும் இரு கோடுகள் கண்டிப்பாக ஒன்றையொன்று வெட்டிக் கொள்ளும் அல்லது ஒன்றுக்கொன்று இணையாக இருக்கும். எனவே வெட்டாக் கோடுகள் மூன்று அல்லது மூன்றுக்கு மேற்பட்ட பரிமாணங்களில் மட்டுமே வரையறுக்கப்படுகின்றன.\n\nSection::::விளக்கம்.\nஒரு சோடி வெட்டாக் கோடுகளில் ஒவ்வொரு கோட்டையும் வரையறுக்கும் இரண்டிரண்டு புள்ளிகளை எடுத்துக் கொண்டால் அவை நான்கும் பூச்சியமில்லாக் கனஅளவுடைய ஒரு நான்முகியை வரையறுக்கும். மறுதலையாக பூச்சியமில்லாக் கனஅளவுடைய ஒரு நான்முகியின் நான்கு உச்சிகளாக அமையும் இரு சோடிப் புள்ளிகள் ஒரு சோடி வெட்டாக் கோடுகளை வரையறுக்கும்.\n\nஎனவே தரப்பட்ட இரு சோடிப் புள்ளிகள் மற்றும் வெட்டாக் கோடுகளை வரையறுக்குமா இல்லையா என்பதைக் காண அப்புள்ளிகளால் அமையும் நான்முகியின் கனஅளவு காண வேண்டும்:\n\nஇக்கனஅளவு பூச்சியமில்லை எனில் எடுத்துக்கொண்ட நான்கு புள்ளிகளும் இரு வெட்டாக் கோடுகளைத் தரும்.\n\nSection::::இரு வெட்டாக் கோடுகளுக்கு இடையேயுள்ள தூரம்.\nஇரு கோடுகளுக்கு இடைப்பட்ட தூரம் காண அக்கோடுகளின் திசையன் சமன்பாடுகள் பயன்படுத்தப்படுகின்றன:\n\nb மற்றும் d -இரண்டிற்கும் செங்குத்தான அலகுத்திசையன்\n\nதரப்பட்ட இரு கோடுகளுக்கு இடையேயுள்ள தூரம்:\n\n\n"}
{"id": "143800", "url": "https://ta.wikipedia.org/wiki?curid=143800", "title": "பிலாசுப்பூர்", "text": "பிலாசுப்பூர்\n\nபிலாசுப்பூர் / பிலாஸ்பூர் என்ற தலைப்பில் உள்ள கட்டுரைகள்:\n"}
{"id": "143802", "url": "https://ta.wikipedia.org/wiki?curid=143802", "title": "தெருப் பாடகர்", "text": "தெருப் பாடகர்\n\nதெருப் பாடகர் என்பவர் தமது பாடல் திறனை வெளிப்படுத்தும் நோக்கத்திலோ அல்லது தாங்கள் சார்ந்துள்ள அமைப்பின் கொள்கைகளைக் கொண்டு செல்லும் நோக்கத்திலோ தெருக்கள் மற்றும் பொதுமக்கள் கூடும் இடங்களில் பாடிக் கொண்டிருப்பவர்களைக் குறிக்கும். இப்பாடகர்களில் சிலர் தங்களது வாழ்க்கைத் தேவைகளை நிறைவு செய்வதற்காக தெருக்களிலும், மக்கள் கூடும் பொது இடங்களிலும் பாடல்களைப் பாடி பொருள் ஈட்டுவதுமுண்டு.\nSection::::இந்தியாவில்.\nபெரும்பாலும் ஆதரவற்றோர், மாற்றுத் திறனாளிகள் இத்தொழிலைச் செய்கின்றனர். இவர்கள் தனியாகவோ, தன் துணையுடன் இணைந்தோ, தனது உறவினர்களுடன் இணைந்தோ அல்லது நண்பர்களுடன் இணைந்தோ பாடுகிறார்கள். சிலர் இசையின்றி பாடலை மட்டும் பாடுவர். பெரும்பாலானோர் ஏதேனும் ஒன்று அல்லது அதற்கு மேற்பட்ட இசைக்கருவிகளை உபயோகித்து இசையுடன் பாடலைப் பாடுகின்றனர். பெரும்பாலும் திரையிசைப் பாடல்களையும், மக்கள் மத்தியில் பிரபலமாக உள்ள பக்திப் பாடல்களையும் பாடுகின்றனர். மக்கள் அதிகம் கூடும் இடங்களான பேருந்து நிலையங்கள், தொடர்வண்டி நிலையங்கள், தொடர்வண்டிகள் மற்றும் சந்தைகளில் இப்பாடகர்கள் தமது பாடும் தொழிலைச் செய்கின்றனர்.\n"}
{"id": "143804", "url": "https://ta.wikipedia.org/wiki?curid=143804", "title": "உமான் சண்டை", "text": "உமான் சண்டை\n\nஉமான் சண்டை (\"Battle of Uman\") என்பது இரண்டாம் உலகப் போரின் கிழக்குப் போர்முனையில் சோவியத் படைகளுக்கும் எதிராக நாசி ஜெர்மனியின் படைகளுக்கும் இடையே நடந்த ஒரு படைமோதல். பர்பரோசா நடவடிக்கையின் பகுதியான இதில் ஜெர்மானியப் படைகள் வெற்றி பெற்றன.\n\nஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. இவற்றுள் தெற்கு ஆர்மி குரூப்பு ஃபீல்டு மார்சல் ரன்ஸ்டெட் தலைமையில் உக்ரைன் பகுதிகளைத் தாக்கியது. ஜூலை மாதம் நடுப்பகுதியில் கீவ் நகர் வரை ஜெர்மானியப் படைகள் முன்னேறிவிட்டன. கீவ் நகர் அருகே அவற்றை எதிர்த்து சோவியத் தென்மேற்குக் களம் படைப்பிரிவு ஒரு எதிர்த்தாக்குதல் நடத்தியது. இதனை ஜெர்மானியப் படைகள் எளிதில் முறியடித்துவிட்டன. கீவ் நகரைச் சுற்றி ஜெர்மானியப் படை வளையம் மெல்ல இறுகத் தொடங்க்யது. சோவியத் தென்மேற்குக் களத்தின் உட்பிரிவுகளான 6வது மற்றும் 12வது ஆர்மிகளைச் சேர்ந்த ஆயிரக்கணக்கான வீரர்கள் ஜெர்மானியக் கிடுக்கிப்பிடியில் சிக்கிக்கொண்டனர். உமான் நகருக்கு வடக்கிலிருந்து ஜெர்மானிய 1வது பான்சர்குரூப் படைப்பிரிவும் தெற்கிலிருந்து 17வது ஆர்மியும் கிடுக்கியில் இரு கரங்களாக சோவியத் படைகளை சுற்று வளைத்தன. ஆகஸ்ட் 2ஆம் தேதி படைவளையம் இறுகி சோவியத் படைகள் முற்றிலுமாக சுற்றி வளைக்கப்பட்டுவிட்டன. ஆகஸ்ட் 8ஆம் தேதி உமான் வளையத்தில் சிக்கிக் கொண்ட சோவியத் படைகள் சரணடைந்தன. ஏறத்தாழ 103,000 சோவியத் படைவீரர்கள் போர்க்கைதிகளாயினர்.\n"}
{"id": "143808", "url": "https://ta.wikipedia.org/wiki?curid=143808", "title": "விஜய் பகுகுணா", "text": "விஜய் பகுகுணா\n\nவிஜய் பகுகுணா, உத்தராகண்டத்தின் மார்ச்சு 13, 2011 அன்று பதவியேற்ற புதிய முதலமைச்சராவார். இவர் மறைந்த புகழ்பெற்ற விடுதலை இயக்கத் தலைவரும் முன்னாள் உத்தரப் பிரதேச முதலமைச்சரும் ஆன ஹேமவதி நந்தன் பகுகுணாவின் மகனாவார். விஜய் பகுகுணா 15வது மக்களவை உறுப்பினராக உள்ளார். முன்னாள் உயர் நீதிமன்ற நீதிபதி ஒருவர் முதலமைச்சராகப் பொறுப்பேற்பது இதுவே முதல் முறையாகும்.\n"}
{"id": "143814", "url": "https://ta.wikipedia.org/wiki?curid=143814", "title": "சியாமலி", "text": "சியாமலி\n\nசியாமலி இராகம் கருநாடக இசையில் பயன்படும் இராகங்களில் ஒன்றாகும். இது 16வது மேளகர்த்தா இராகமாகிய, \"அக்னி\" என்றழைக்கப் படும் 3வது சக்கரத்தின் 4 வது மேளமாகிய சக்ரவாகம் இராகத்தின் ஜன்னிய இராகம் ஆகும்.\n\n\n\n"}
{"id": "143821", "url": "https://ta.wikipedia.org/wiki?curid=143821", "title": "நாகபுரம்", "text": "நாகபுரம்\n\nநாகபுரம் என்பது ஓர் ஊர்.\n\nபுகார் நகரத்து அரசி, சித்திராபதி, அவளது ஆயம், மணிமேகலை ஆகியோர் அறவண அடிகளிடம் நல்லறம் கேட்டனர். \nபின்னர் மணிமேகலை புத்தத் துறவிக் கோலத்தில் அந்தரம் வழியாகப் பறந்து சென்றாள். \nவழியில் ஓர் ஊரின் பொழிலில் இறங்கி இளைப்பாறினாள். \nஅங்கு மாதவ முனிவனை வணங்கி அந்த ஊரைப் பற்றி வினவினாள். \nமாதவ முனிவன் அந்த ஊரைப்பற்றிச் சொன்னான்.\n\nஇந்திரன் கால்வழியினர் (மருமான்) இந்த ஊரை ஆள்கின்றனர். \nஇந்த ஊரின் பெயர் நாகபுரம். \nஇப்போது ஆள்பவன் பூமிசந்திரன் மகன் புண்ணியராசன் (ஆபுத்திரன்). \nஇவன் பிறந்த நாளிலிலிருந்து இவ்வூரில் மழைவளம் பொய்த்ததில்லை. மக்கள் நோயின்றி வாழ்கின்றனர் – என மாதவன் கூறினான்.\n"}
{"id": "143824", "url": "https://ta.wikipedia.org/wiki?curid=143824", "title": "அகில இந்திய நமது ராஜ்ஜியம் காங்கிரஸ்", "text": "அகில இந்திய நமது ராஜ்ஜியம் காங்கிரஸ்\n\nஅகில இந்திய நமது ராஜ்ஜியம் காங்கிரஸ் (\"All India N.R. Congress\" (AINRC)) இந்தியாவின் ஒரு அரசியல் கட்சி ஆகும். இக்கட்சி 2011, பெப்ரவரி 7 இல் தற்போது புதுச்சேரி மாநில முதலமைச்சராக உள்ள ந. ரங்கசாமி என்பவரால் துவக்கப்பட்டது. 2011ஆம் ஆண்டு அதிமுகவுடன் கூட்டணி அமைத்து புதுச்சேரி சட்டமன்றத்தை பிடித்தது. 2006இல் தனித்து போட்டியிடுகிறது.\nதற்போதைய சட்டமன்றத்தில் இதற்கு 14 உறுப்பினர்கள் உள்ளனர். 2014 நாடாளுமன்ற தேர்தலில் இதன் வேட்பாளர் இராதாகிருட்டிணன் வெற்றி பெற்றார்.\n"}
{"id": "143828", "url": "https://ta.wikipedia.org/wiki?curid=143828", "title": "தமிழ் கம்ப்யூட்டர்", "text": "தமிழ் கம்ப்யூட்டர்\n\n"}
{"id": "143829", "url": "https://ta.wikipedia.org/wiki?curid=143829", "title": "உண்மையின் முகவரி", "text": "உண்மையின் முகவரி\n\nஉண்மையின் முகவரி என்பது தமிழ்நாட்டில் இருந்து வெளிவரும் ஒரு சமுதாய மாத இதழாகும். இதை மு. அஸ்ஸாதிக் என்பவர் வெளியிடுகிறார். அவரே ஆசிரியராகவும் உள்ளார். இவர் இந்திய மனித உரிமைகள் பாதுகாப்புக் கழகம் என்ற அமைப்பின் பொதுச் செயலாளராக உள்ளார். நல்ல சமூக சிந்தனை கொண்ட இதழ் சமுதாய மாற்றத்திற்கு தேவை என உணர்ந்து உண்மையின் முகவரி என்ற மாத இதழை வெளியிட்டு வருகிறார்.\n\nSection::::பதிப்பித்து வெளியிடுபவர்.\nமு. அஸ்ஸாதிக் என்பவர் பாத்திமா என்கிளேவ், எண்.3, இராமகிருஷ்ணாபுரம் 3வது தெரு, மேற்கு மாம்பலாம், சென்னை - 600 033 என்ற முகவரியிலிருந்து வெளியிடுகிறார்.\n\n"}
{"id": "143830", "url": "https://ta.wikipedia.org/wiki?curid=143830", "title": "பள்ளிவாசல் டுடே", "text": "பள்ளிவாசல் டுடே\n\nSection::::பள்ளிவாசல் டுடே.\nபள்ளிவாசல் டுடே என்ற இஸ்லாமிய செய்தி வார இதழ் தமிழகத்திலிருந்து வெளிவருகிறது. உலகெங்கும் உள்ள தமிழ் பேசும் இசுலாமிய சமுதாயத்திற்கு ஒரு இணைப்பு பாலமாக செயல்படும் நோக்கில் இந்த வார இதழை ஆலீம் மு. அகமதுஷா என்பவர் சென்னையில் இருந்து வெளியிடுகிறார். பள்ளிவாசல்.காம் என்ற பெயரில் இது மின்னிதழாகவும் வெளிவருகிறது. \n\n"}
{"id": "143832", "url": "https://ta.wikipedia.org/wiki?curid=143832", "title": "பிலாசுப்பூர் (இமாசலப் பிரதேசம்)", "text": "பிலாசுப்பூர் (இமாசலப் பிரதேசம்)\n\nபிலாசுப்பூர் (ஆங்கிலம் - Bilaspur, Himachal Pradesh)என்ற நகரம், இந்திய மாநிலமான இமாசலப் பிரதேசத்தின், பிலாஸ்ப்பூர் மாவட்டத்திலுள்ளது. கடல் மட்டத்திலிருந்து 2208 அடிகள் உயரமுடையதாக உள்ளது. கோடைகாலத்தில் வெயில் கடுமையாகவும், குளிர்காலத்தில் பனி அதிகமாகவும் இருக்கும் காலநிலைச்சூழலைப் பெற்றிருக்கிறது.\n\nSection::::சிறப்புகள்.\nசத்லெச்சு ஆறும், கோபிந்து சாகர் (Gobind Sagar) அணையும் இங்கு இருக்கிறது.ஒவ்வொரு வருடமும், அக்டோபர்,நவம்பர் மாதங்களில் அணை நிரம்பி காணப்படும். அதனால், அம்மாவட்ட சுற்றுலாத் துறையினர் பல்வேறு நீர்சறுக்கு விளையாட்டுகளை நிகழ்த்துவர். இதன் மக்கள் தொகை , 2005 கணக்கின்படி, 13058 ஆகும். அதில் 50.07% ஆண்கள், 49.93%. பெண்கள் அடங்குவர்.\n\nSection::::வரலாறு.\n7 ஆம் நூற்றாண்டில் இந்த ஊர், தலைநகராக திகழ்ந்தது. இதனை காலுர்(Kahlur) என்றும் அழைப்பர். ஆங்கிலேய ஆட்சி காலத்தில் இந்த ஊர், பஞ்சாப் மாநிலத்தின் பகுதியாக இருந்தது.1947 ஆம் ஆண்டு இந்திய சுதந்திரத்திற்கு பிறகு, அக்டோபர் 12 ஆம் நாளன்று, 1948 ஆம் ஆண்டுஇதனை ஆண்ட அரசர் (ler, HH Raja Sir Anand Chand) ,இந்திய அரசோடு, தன் நிலப்பகுதிகளை இணைத்தார். இந்திய தலைமை ஆளுநரால் இது தனிமாநிலமாக சூலை1ஆம் நாளன்று,1954 ஆம் வருடத்தில் இருந்தது.பின்னர், இந்திய நாடளுமன்றத்தில் இமாச்சல பிரதேச மாநிலத்தின் ஒரு மாவட்டப்பகுதியாக அறிவிக்கப்ப்பட்டது. கோபிந்து சாகர் அணை உருவாக்கலின் போது, இந்த பண்டைய ஊர், சத்லஜ் ஆற்று நீரில் மூழ்கடிக்கப்பட்டது. அதன் அருகே இந்த புதிய நகரம் உருவானது.\n\n"}
{"id": "143833", "url": "https://ta.wikipedia.org/wiki?curid=143833", "title": "இரண்டாம் உலகம் (திரைப்படம்)", "text": "இரண்டாம் உலகம் (திரைப்படம்)\n\nஇரண்டாம் உலகம் = செல்வராகவன் இயக்கத்தில், ஆர்யா, அனுஷ்கா செட்டி நடித்து 2013 நவம்பர் 22 ஆம் தேதியன்று வெளியான ஒரு தமிழ்த் திரைப்படம்.. இப்படத்திற்கு ஹாரிஷ் ஜயராஜ் இசையமைக்க, பின்னணி இசையை அனிருத் ரவிச்சந்திரன் அமைத்தார்.\n\nSection::::கதைக்களம்.\nஇருவேறு இணை உலகுகளில் நடக்கும் கதையே இரண்டாம் உலகம். பூமிக்கு இணையான வேறொரு உலகில் காதல் அறவே இல்லை. ஆதலால், அங்கே பூக்கள் பூப்பதே இல்லை. இவ்வுலகிற்குக் காதல் மீண்டும் வர, பூக்கள் பூக்க ஏங்குகிறாள் அம்மா எனும் மந்திர சக்தி மிகுந்த பெண்.\n\nபூமியில் நடக்கும் கதையில் மது பாலக்ருஷ்ணன் (ஆர்யா) எனும் இளைஞனை ரம்யா(அனுஷ்கா செட்டி) எனும் பெண் மருத்துவர் காதலிக்கிறார். தன காதலை அவள் அவனிடம் சொல்ல, அவன் அதை மறுக்கிறான். பின்பு அவளது பணிகளைக் கண்டு காதல் கொள்ளும் மது, அவளிடம் தன காதலையும் சொல்கிறான். இதற்குள் தனக்கு நிச்சயம் ஆனதை அவள் சொல்ல, மது விரக்தியடைகிறான்.கோவாவிற்குக் கல்லூரி சுற்றுலா செல்லும் ரம்யாவை பின்தொடரும் மது, அங்கே அவளைக் கவர்கிறார். ரம்யா மதுவின் காதலை ஒப்புக்கொண்ட அன்றே திடீரென இறந்து விடுகிறார். அந்த அதிர்ச்சியில் இருக்கும் மதுவை ஓர் நாய் அவள் இறந்த இடத்திற்குக் கொண்டு சேர்க்கிறது. அங்கே மதுவின் ஊனமான தந்தை அவனிடம் ரம்யாவைத் தேடிச் செல்ல சொல்லி மறைந்து விடுகிறார். அக்கணமே தன் தந்தை இறந்த செய்தியை மது அறிகிறான். சோகத்தில் மூழ்கி நாடோடி போல் வாழும் அவனை, ஓர் ஆளில்லா மகிழுந்து மலை உச்சிக்கு அழைத்துச் செல்கிறது. அங்கே, அந்த வண்டியை ஓட்ட முயலும் மது படுகாயம் அடைந்து மயக்கத்திற்குச் செல்கிறான்.\n\nபூமியின் இணை உலகில் நடக்கும் நிகழுவுகள் இக்கதையுடன் பிணைந்து நடக்கின்றன. அம்மா எனும் தெய்வத்தை வணங்கும் அந்த இணை உலகில், மறவான் (ஆர்யா) என்ற இளைஞன் , வர்ணா (அனுஷ்கா செட்டி) என்ற பெண்ணை மணம் புரிய எண்ணுகிறான். படைத் தளபதியின் மகனான மறவான் நண்பர்களுடன் குடித்து மகிழ்ச்சியாக திரிகிறான். மற்றும், அவனிடம் தான் எதிர்ப்பார்த்த வீரம் இல்லையென தந்தை வேதனைப்படுகிறார். வர்ணா காளான்களை அறுவடை செய்து அதன் மூலம் வாழ்க்கை நடத்தும் ஓர் வீரப்பெண். அம்மா தெய்வத்தை காக்க வீரர்ப்படை தேர்ச்சி நடக்கும் பொழுது வர்ணா அதில் பங்கேற்க முயல்கிறாள். அவளைக் கண்ட அரசன் அவளை அந்தப்புரத்திற்கு அனுப்பி வைக்கிறான். வர்ணாவை விடுவிக்க அரசனிடம் கோருகிறான் மறவான். அதற்கு, அரசன் காட்டில் வாழும் சிங்கத்தின் தோலை கேட்கிறான். வீழ்த்த முடியாத அந்த சிங்கத்துடன் போரிட்டுத் தோலுடன் திரும்பிய மறவானுக்கு, வர்ணாவை அரசக்கட்டளைக்கு இணங்க மணமுடிக்கின்றனர். சுதந்திரமாக இருக்க விரும்பும் வர்ணா அரசரை கொள்ள முயல்கிறாள். ஆதலால், அவளை வனவாசத்திற்கு அனுப்புகின்றனர். இதனால் விரக்தியடைந்து குடிக்கும் மறவான், நண்பர்களின் சவாலை ஏற்று, சுவாமிமலை எனும் ஆபத்தான மலையை ஏறுகிறான்.இதற்கிடையே இரண்டு உலகையும் இணைக்க முயற்சிக்கும் அம்மா, மலை உச்சியில் இருக்கும் மறவானின் கண்களுக்கு கோவாவில் இருக்கும் மதுவை தெரிய வைக்கிறாள். மாயவலையின் மூலம் பூமிக்கு வரும் மறவான் மதுவை காப்பற்றிக் கொண்டு அவன் உலகிற்கே திரும்ப செல்கிறான். மதுவிற்குச் சிகிச்சை அளித்து அவனை ஊருக்கு அறிமுகப் டுத்திகிறாள் அம்மா.\n\nஅங்கே ரம்யாவைப் போல உருவம் கொண்ட வர்ணாவை காணும் மது, அவள் மீது காதல் கொள்கிறான். இதனால் அந்த உலகெங்கிலும் பூக்கள் மலர்கின்றன. இதனிடையே வர்ணாவை வீட்டில் தங்கவைத்ததற்காக மரவானுக்கு மரணத் தண்டனை விதிக்கப்படுகிறது. அம்மாவை எதிரி நாட்டு படைகள் கடத்தவே, அவளைக் காப்பாற்ற மறவான் தண்டனையிலிருந்து தப்பிக்கிறான். ஆனால், எதிரிப்படையிடம் மாட்டிக்கொள்கிறான். அம்மா மற்றும் மறவானை காப்பாற்ற மது மற்றும் வர்ணா செல்கின்றனர். இறுதியில், மது மற்றும் மறவான் இருவரில், யாரை வர்ணா காதலிக்கிறாள் என்பதே படத்தின் முடிவு.\n\n\nSection::::இசை.\n\"இரண்டாம் உலகம்\" - இயக்குனர் செல்வராகவன் உடனான ஹாரிஸ் ஜெயராஜின் முதல் படம். இப்படத்தின் ஏழு பாடல்களும் கவிஞர் வைரமுத்து எழுதினார். படத்தின் காட்சியமைப்புகள் அனைத்தும் காதலை மையக் கருவாக் கொண்டுள்ளதால், பாடல்களும் அதற்கேற்ப அழகு சேர்த்துள்ளது. இப்படத்தில், திரு.எஸ். பி. பாலசுப்பிரமணியம் அவர்கள் பாடிய \"என் காதல் தீ\" என்ற பாடலை 2012ம் ஆண்டு அக்டோபர் மாதம் பதிவு செய்யப்பட்டது.\n\nமேலும், இப்படத்தில் தனுஷ் பாடிய \"பழங்கல்லா\" என்ற பாடல் 2013ம் ஆண்டு ஆகத்து மாதம் 4ம் நாள் சூரியன் பண்பலை வானொலியில் ஒலிபரப்பு செய்யப்பட்டது. படத்தின் பாடல்கள் அனைத்தும், 2013ம் ஆண்டு ஆகத்து மாதம் 13ம் நாள் வெளியாயின. சில காரணங்களால், ஹாரிஸ் ஜெயராஜ் படத்திலிருந்து விலக, படத்தின் பின்னணி இசையை அனிருத் ரவிச்சந்திரன் அமைத்தார்.\n\nஇத்திரைப்பட பாடலின் தெலுங்கு பதிப்பு (\"வர்ணா\") 2013, அக்டோபர் 26ம் தேதி வெளியாகி. இரசிகர்கள் மத்தியில் வரவேற்பைப் பெற்றது. தெலுங்கு பதிப்பின் அனைத்து பாடல்களையும் பாடலாசிரியர் சந்திரபோசு எழுதினார்.\n"}
{"id": "143857", "url": "https://ta.wikipedia.org/wiki?curid=143857", "title": "லிட்டில் மிஸ் சன்ஷைன் (திரைப்படம்)", "text": "லிட்டில் மிஸ் சன்ஷைன் (திரைப்படம்)\n\nலிட்டில் மிஸ் சன்ஷைன் (Little Miss Sunshine) 2006 இல் வெளியான அமெரிக்க நகைச்சுவைத் திரைப்படமாகும்.ஆல்பர்ட் பர்கர், டேவிட் பிரேன்ட்லி, பீட்டர் சராப், மார்க் தர்டில்டாப், ரான் எர்க்ஸ்சா ஆகியோரால் தயாரித்து ஜோனதன் தேடன் மற்றும் வாலறி பாரிஸ் ஆல் இயக்கப்பட்டது. கிரேக் கின்னர், டோனி கொல்லேட், அபிகெயில் பிரெஸ்லின், சுடீவ் கேர், பவுல் தானோ, ஆலன் ஆர்கின் ஆகியோர் நடித்துள்ளனர். இத்திரைப்படம் நான்கு அகாதமி விருதுகளுக்கு தேர்ந்தெடுக்கப்பட்டது. இரண்டு அகாதமி விருதுகளை வென்றது.\n\n\n\n"}
{"id": "143863", "url": "https://ta.wikipedia.org/wiki?curid=143863", "title": "குழந்தைத் திருமண தடுப்புச் சட்டம்", "text": "குழந்தைத் திருமண தடுப்புச் சட்டம்\n\nகுழந்தைத் திருமண தடுப்புச் சட்டம் என்பது குழந்தைத் திருமணத்தைத் தடுக்க இந்தியாவில் நிறைவேற்றப்பட்ட சட்டம் ஆகும். இது 1891 ஜனவரியில் சட்ட முன்வடிவாக ஆங்கில அரசினால் முன்வைக்கப்பட்டு, 1929 செப்டம்பர் 28ஆம் நாள் சட்டமாக நிறைவேற்றப்பட்டது. இது சார்தா சட்டம் என்றும் அழைக்கப்பட்டது. இதன்படி, திருமணம் செய்வதற்கு பெண்ணுக்கு பதினான்கு வயதும், ஆணுக்கு பதினெட்டு வயதும் நிறைவடைந்திருக்க வேண்டும். 19ஆம் நூற்றாண்டின் இறுதியிலேயே, இதுபோன்ற ஒரு சட்டத்தைக் கொண்டுவர ஆங்கிலேய அரசு முயன்றது. 1880 குஜராத்தைச் சேர்ந்த, பி.எம்.மலபாரி என்பவர் ஆங்கில அரசுக்கு ஒரு கடிதம் எழுதினார். அதில் ஐந்து வயது பெண் குழந்தைகளுக்கெல்லாம் திருமணம் செய்யும் கொடுமையை அரசு தலையிட்டு உடனே நிறுத்த வேண்டும் என்று அந்தக் கடிதத்தில் மலபாரி குறிப்பிட்டிருந்தார். இது லண்டன் வரை சென்று, பல விவாதங்களுக்கு உள்ளாகி, இறுதியில் 1891 ஜனவரியில் சட்ட முன்வடிவாக அரசினால் முன்வைக்கப்பட்டது. இச்சட்டம் 1930 ஏப்ரல் 1 முதல் நடைமுறைக்கு வந்தது. தற்போது பெண்ணின் திருமண வயது 18 எனவும், ஆணின் திருமண வயது 21 எனவும் மாற்றப்பட்டுள்ளது.12 வயது நிறைவடைந்த பின்பே பெண்களுக்குத் திருமணம் செய்ய வேண்டும் என்றும், பருவமடைந்த பின்பே உடலுறவுக்கு அவர்கள் அனுமதிக்கப்பட வேண்டும் என்றும் அந்தச் சட்டம் முன்மொழிந்தது.புதிய திருப்பம் \nபேகுவ சட்டம் இயற்றபட்டது.\n\nSection::::ஆதரவான கருத்துகள்.\nஇந்தச் சட்டத்தை மராட்டியத்தைச் சேர்ந்த முனைவர் (டாக்டர்) பண்டார்க்கர் போன்றவர்கள் ஆதரித்து கருத்து வெளியிட்டனர். நீதிபதி ராணடே, இந்தச் சட்டமுன்வடிவிற்கு ஆதரவாகத் தன்னுடைய சர்வஜன சபாவில் தீர்மானமே நிறைவேற்றினார். இவர்கள் சமூகச் சீர்திருத்த எண்ணம் கொண்டவர்களாக இருந்தனர். இவர்களையும் திலகர் கடுமையாக விமர்சித்தார்.\n\nSection::::சுவாமி விவேகானந்தர்.\nசுவாமி விவேகானந்தர் இந்த சட்டத்திற்கு ஆதரவான சீர்திருத்தக் கருத்தைக் கொண்டிருந்தார். தமது கடிதங்களில் உறுதியான தமது கருத்தை வெளிப்படுத்தியுள்ளார்.\n\nபெண்களுக்கு பதினொரு வயது ஆனதும் திருமணம் செய்து கொடுக்கவில்லை என்றால் அவர்கள் கெட்டுப் போவார்களாம். நண்பா, நாம் என்ன மனிதர்களா? மனு என்ன சொல்கிறார்? ’கன்யாப்யேவம் பாலனீயா சிக்ஷணீயாதியத்னத:’ [-பெண்களையும் மிகுந்த முயற்சியுடன் வளர்க்க வேண்டும், கல்வியளிக்க வேண்டும்.]ஆண்கள் எப்படி முப்பது வயது வரையில் பிரம்மச்சரியம் கடைப்பிடிக்கிறார்களோ கல்வி பெறுகிறார்களோ, அதேபோல் பெண்களுக்கும் செய்விக்க வேண்டும். ஆனால் நாம் என்ன செய்கிறோம்? உங்கள் பெண்களின் நிலையை உயர்த்த முடியுமா? அப்படியானால் நம்பிக்கை உண்டு. இல்லாவிட்டால் மிருக நிலையில் அப்படியேதான் இருப்பீர்கள்.\n...பெண்களுக்கு 9 வயதிலேயே திருமணம் செய்கின்ற வெட்கக்கேட்டை நிறுத்த வேண்டும். எல்லா பாவங்களுக்கும் இதுதான் ஆணிவேர். நண்பரே, இது ஒரு மாபெரும் பாவம். சிறுவயது திருமணத்தை நிறுத்துவதற்கு அரசாங்கம் ஒரு சட்டம்போட முனைந்தவுடன் நமது உதவாக்கரை மக்கள் எழுப்பிய கூச்சலை நினைத்துப் பாருங்கள், என்ன கேவலம்! நாமாக அதை நிறுத்தாவிட்டால் அரசாங்கம் தலையிடவே செய்யும், அதைத்தான் அரசாங்கம் விரும்பவும் செய்கிறது...10 வயது பெண்ணிற்கு, தொப்பை பெருத்த, வயதான ஒரு கணவனைப் பார்த்து, பெற்றோரே அவனது கையில் பிடித்துக் கொடுத்து விடுகிறார்கள். என்ன பயங்கரம்!..\n...எட்டு வயது சிறுமி முப்பது வயதான ஒருவனுக்கு மணம் செய்விக்கப்படுகிறாள்; சிறுமியின் தாய்தந்தையர் ஆனந்தத்தில் மூழ்குகின்றனர். இதை எதிர்த்து யாராவது வாய் திறந்தால் போதும், ’ஆ, நமது மதம் போய்விட்டது’ என்று கூக்குரலிடுகின்றனர். 8 வயது சிறுமியைத் தாயாக்கி, அதற்கு விஞ்ஞான விளக்கமும் கூற முற்படுவோரிடம் என்ன மதத்தை எதிர்பார்க்க முடியும்?\nஇளமை மணம் என்ற இந்தக் காட்டுமிராண்டித்தனத்தை என் வலிமை கொண்டமட்டில் நான் நசுக்கி ஒழிப்பேன்...குழந்தைகளுக்குக் கணவனைத் தேடித் தருவதாகிய இத்தகைய செயல்களில் நான் எவ்வித பங்கும் கொள்ள முடியாது, நிச்சயமாக முடியாது. இறையருளால், நான் அதைச் செய்ததுமில்லை, செய்யப் போவதும் இல்லை...குழந்தைக்குக் கணவனைத் தேடித் தருகின்ற ஒருவனை நான் கொல்லவும் செய்வேன்.\nSection::::எதிர்ப்புகள்.\nஅன்றைய கால கட்டத்தில் பாலகங்காதர திலகர் தன்னுடைய கேசரி இதழில் இது குறித்த மிகக் கடுமையான கண்டனங்களையும், கட்டுரைகளையும் வெளியிடத் தொடங்கினார். இந்து மதத்தின் அடிப்படைக் கூறுகளில் தலையிட ஆங்கிலேயர்களுக்கு எந்த உரிமையும் இல்லை என்று முழங்கினார். அவருடைய எழுத்துகளுக்கு, அன்று இந்தியாவில் இருந்த இந்துக்களிடையே பேராதரவு கிடைத்தது. இது போன்றதொரு சட்டத்தை எக்காரணம் கொண்டும் நிறைவேற்ற விடமாட்டோம் என்றார் திலகர்.\n\nமலபாரி, பார்சி மதத்தைச் சார்ந்தவர் என்பதால், அவருக்கு இந்துமதப் பண்பாடுகளில் தலையிடுவதற்கு உரிமை இல்லை என்ற திலகரின் கூற்றுக்கு மக்களிடையே ஆதரவு இருந்தது. இச்சட்டத்துக்கு ஆதரவு குறைவாகவும், எதிர்ப்பு மிகக் கூடுதலாகவும் ஆகிவிட்ட நிலையில், அச்சட்ட முன்வடிவை அரசு திரும்பப் பெற்றுக் கொண்டுவிட்டது.\n\nமீண்டும் 1913இல் அதே மாதிரியான இன்னொரு சட்ட முன்வடிவை அரசு கொண்டுவந்தது. அப்போதும் ஆச்சார்யா போன்ற இந்து மதவாதிகள் சட்டமன்றத்திலேயே கடுமையாக எதிர்த்தனர். 'பூப்படையாத பெண்களுக்குத் திருமணம் செய்தால் சிறைத் தண்டனை என்கிறது உங்கள் அரசு. பூப்படைவதற்குள் திருமணம் செய்யவில்லை என்றால் நரகத்திற்குப் போவீர்கள் என்கிறது எங்கள் இந்து மதம். நாங்கள் என்ன செய்வது?’ என்றார் ஆச்சார்யா. அச்சட்ட முன்வடிவை, மெய்யறம் என்னும் தனது நூலில் வ. உ. சிதம்பரம்பிள்ளை வரவேற்று எழுத, அதே நூலின் முன்னுரையில், சுப்பிரமணிய சிவா அதனைக் கண்டித்து எழுதினார். இப்படிப் பல்வேறு ஆதரவு, எதிர்ப்புகளுக்குப்பின் மீண்டும் அது கிடப்பில் போடப்பட்டது.\n\nSection::::தமிழகத்தில் பெண்கள் எழுச்சி.\n19ஆம் நூற்றாண்டின் இறுதியிலேயே நீதிபதி மாயூரம் வேதநாயகம் பிள்ளை போன்றோரும், 20ஆம் நூற்றாண்டின் தொடக்கத்தில் பாரதியார் போன்ற கவிஞர்களும் பெண் விடுதலைக்காக எழுதினர்.\n1926 அதன் பிறகு இந்தியாவில் பெண் விடுதலை இயக்கங்கள் வீறுகொண்டு எழுந்தன.\nஅதன் விளைவாக, பெண்கள் பலர் எழுச்சி பெற்றனர். சிறு வயதுப் பெண் குழந்தைகளுக்குத் திருமணம் செய்யும் கொடுமையை தடை செய்ய வேண்டும் என்று குரலெழுப்பினர். டாக்டர் முத்துலட்சுமி ரெட்டி போன்றவர்கள் அம்முயற்சியில் முன்னின்று பணியாற்றினர்.\n\nSection::::சட்டம் நடைமுறையாதல்.\nஇச்சூழலைச் சரியாகப் பயன்படுத்திக் கொண்டு, 1929-இல் மீண்டும் ஒரு முயற்சி நடைபெற்றது. இம்முறை அச்சட்ட முன்வடிவை ' ராய் சாஹிப் ஹாபிலாஸ் சார்தா' என்னும் மார்வார்,ராஜஸ்த்தான் பகுதியை சேர்ந்த இந்தியர் முன் மொழிந்தார். அதனால்தான் அச்சட்டம் 'சார்தா சட்டம்' என்று அறியப்பட்டு, காலப்போக்கில் சாரதாச் சட்டம் ஆகிவிட்டது. 1929 செப்டம்பர் 28-ஆம் நாள் சட்டமாக நிறைவேற்றப்பட்டு, 1930 ஏப்ரல் 1 முதல் நடைமுறைக்கு வரும் என்று அறிவிக்கப்பட்டது. 1978-ஆம் ஆண்டில், சட்டத் திருத்தம் செய்யப்பட்டு, பெண்களின் குறைந்த பட்ச திருமண வயது 18 எனவும், ஆண்களுக்கான குறைந்தபட்ச திருமண வயது 21 எனவும் மாற்றப்பட்டது. இந்த சட்டத்தினால் குழந்தைத் திருமணங்களை தடுக்க முடியும். நடைபெற்று முடிந்த திருமணங்களை ரத்து செய்வதற்கான வழிவகை எதுவும் இல்லை.\n\n"}
{"id": "143868", "url": "https://ta.wikipedia.org/wiki?curid=143868", "title": "பிசுமில் மாவட்டம்", "text": "பிசுமில் மாவட்டம்\n\nபிசுமில் என்பது துருக்கி நாட்டில் தியார்பகிர் மாகாணத்திலுள்ள ஒரு மாவட்டம் ஆகும்.\n\nSection::::பெயர்க்காரணம்.\nஇந்திய விடுதலைப் போராட்ட வீரர் ராம் பிரசாத் பிசுமில் காலத்தில் துருக்கியின் முதல் அதிபராக இருந்த கலி முகமத் கேமல் பசா அலியாசு என்பவரை பற்றி \"பிரபா\" என்ற இந்தி இதழில் \"விசயி கேமல் பசா\" என்ற கட்டுரை எழுதினார். அதை கௌரவப்படுத்தும் விதமாக கேமல் 1936ல் துருக்கி நாட்டில் தியார்பகிர் மாநிலத்தில் ஒரு மாவட்டத்திற்கு பிசுமில் மாவட்டம் என்று பெயர் வைத்து அதன் கீழ் இந்தியாவின் உன்னத போராளி மற்றும் தேசபக்தியுடைய கவிஞர் என்றும் குறிப்பிட்டிருந்தார்\n"}
{"id": "143869", "url": "https://ta.wikipedia.org/wiki?curid=143869", "title": "பிசுமில்", "text": "பிசுமில்\n\nபிசுமில் என்ற பெயரிலுள்ள கட்டுரைகள்\n\n\n"}
{"id": "143872", "url": "https://ta.wikipedia.org/wiki?curid=143872", "title": "இரவுக் காவல் (ஓவியம்)", "text": "இரவுக் காவல் (ஓவியம்)\n\nஇரவுக் காவல் (Night Watch) என்பது, ஒல்லாந்த ஓவியர் ராம்பிராண்ட் வான் ரீன் (Rembrandt van Rijn) என்பவரால் வரையப்பட்ட புகழ் பெற்ற ஓவியம் ஆகும். இது தற்போது நெதர்லாந்தின் தலைநகர் அம்சுடர்டாமில் உள்ள \"ரீக்சுமியூசியம்\" என்னும் அரச அருங்காட்சியகத்தில் காட்சிக்கு வைக்கப்பட்டுள்ளது. அந்த அருங்காட்சியகத்தில் உள்ள ஓவியங்களில் மிகவும் புகழ் பெற்ற ஓவியம் இதுவே. அத்துடன் உலகின் மிகவும் புகழ் பெற்ற ஓவியங்களில் ஒன்றாகவும் இது மதிக்கப்படுகின்றது. \n\nSection::::முக்கிய அம்சங்கள்.\nஇவ்வோவியத்தின் புகழுக்கு மூன்று விடயங்கள் முக்கியமான காரணங்களாகக் கூறப்படுகின்றன. ஒன்று, இதன் அளவு. இரண்டாவது, ஒளியையும் நிழலையும் ஓவியத்தில் கையாண்டிருக்கும் விதம். மூன்றாவது, நிலையான படம் என்பதற்குப் புறம்பாக இதில் காணப்படும் இயக்க உணர்வு. மிகவும் பெரிய ஓவியமான இதன் அளவு 363 சமீ x 437 சமீ (11 அடி 10 அங். x 14 அடி 4 அங்.).\nஇந்த ஓவியம் 1642 ஆம் ஆண்டில், ஒல்லாந்தரின் பொற்காலம் என்று சொல்லப்படும் ஒரு காலப் பகுதியில் வரைந்து முடிக்கப்பட்டது. இவ்வோவியத்தின் பெயர் வரக் காரணமான நகர் காவலர் பிரிவை அதன் தலைவரான பிராண்சு பானிங் கோக், லெப்டினன்ட் வில்லெம் வான் ரூய்ட்டென்பர்க் என்போர் வெளியே நடத்திச் செல்வதை இவ்வோவியம் காட்டுகிறது. ஒளியையும் நிழலையும் திறமையாகப் பயன்படுத்தி ஓவியத்தில் காணும் முக்கியமான பாத்திரங்கள் மீது ஓவியர் பார்ப்போரின் கவனத்தை ஈர்த்துள்ளார். \n\nSection::::ஓவியத்தில் செய்யப்பட்ட மாறுதல்கள்.\nஇவ்வோவியம் வரையப்பட்டதற்குப் பிற்பட்ட காலத்தின் பெரும் பகுதியிலும் இதன் மீது சற்று மங்கல் நிறமான \"வார்னிசு\" எனப்படும் ஒளிபுகவிடும் பூச்சு பூசப்பட்டிருந்தது. இதனால், இப்படத்தில் காணப்படுவது ஒரு இரவுக் காட்சி என்பது போன்ற பிழையான தோற்றம் இருந்துவந்தது. 1940 ஆம் ஆண்டில் இப் பூச்சு அகற்றப்பட்டது. \n\n1715 ஆம் ஆண்டில் இது அதன் முன்னைய இடத்திலிருந்து அம்சுட்டர்டாம் நகர மண்டபத்துக்கு இடம் மாற்றப்பட்டபோது இதன் நான்கு பக்கங்களிலும் இருந்து பகுதிகள் வெட்டி அகற்றப்பட்டன. புதிய இடத்தில் இரண்டு தூண்களுக்கு இடையில் பொருந்துமாறு அதன் அளவைக் குறைப்பதற்காக இவ்வாறு செய்திருக்கலாம் எனக் கருதுகின்றனர். 19 ஆம் நூற்றாண்டுக்கு முன்னர் இவ்வாறு செய்வது வழமையாக இருந்தது. இதனால் ஓவியத்தின் வலப் பக்கத்தில் இருந்த இரண்டு மனித உருவங்களும்; மேற்புறத்தில் வளைவின் மேற்பகுதி, கைப்பிடிச்சுவர், படிக்கட்டின் விளிம்பு என்பனவும் அகற்றப்பட்டன. கைப்பிடிச் சுவரும், படிக்கட்டும், ஓவியத்துக்கு முன்னோக்கிய இயக்க உணர்வைக் கொடுப்பதற்காக ஓவியரால் பயன்படுத்தப்பட்டவை. இப்போது இலண்டன் தேசிய ஓவியக் கூடத்தில் உள்ள இவ்வோவியத்தின் 17 ஆம் நூற்றாண்டைச் சேர்ந்த பிரதி ஒன்று இவ்வோவியத்தின் பழைய நிலையைக் காட்டுகிறது. \n\nSection::::வரைதல் பணி.\nஇந்த ஓவியத்தைக் குடிமக்கள் காவல் படையின் தலைவரும் அதன் 17 உறுப்பினர்களும் சேர்ந்து வரைவித்தனர். எனினும், ஓவியத்தின் பின்னணியில் படைத் தலைவர் தவிர்ந்த 18 பெயர்கள் உள்ளன. ஓவித்தில் காணப்படும் தோற்கருவி வாசிப்பவர் காவற்படையைச் சேராதவர். ஊதியம் கொடுத்துப் பணிக்கு அமர்த்தப்பட்டவர். இதனால் பணம் எதுவும் கொடுக்காமல் இலவசமாகவே ஓவியத்தில் இடம் பெற்றார். ஓவியத்தில் மொத்தமாக 34 பேர் இடம் பெற்றுள்ளனர். இந்த ஓவியத்தை வரைந்த ரெம்பிரான்டுக்கு 1,600 கில்டர்கள் பணம் வழங்கப்பட்டது. அக்காலத்தில் இது ஒரு பெரிய தொகை. அக்காலத்தில் வெவ்வேறு ஓவியர்களால் ஆயுதப் படையினரை மையப்படுத்தி வரையப்பட்ட ஏழு ஓவியங்களுள் இதுவும் ஒன்று. \n\nSection::::வரவேற்பு.\nபொதுமக்களிடம் போதிய வரவேற்பின்மை காரணமாக, இதன் புகழ் சரியத் தொடங்கியது. கே.எல்.எம் என்ற ஒரு விளம்பர நிறுவனமானது 1967ம் ஆண்டு, இரவுக்காவல் ஓவியத்தை மையப்படுத்தி ஓவியம் ஒன்றை வரைந்தது. அதில், இரவுக்காவல் என்ற ஒப்பற்ற ஓவியத்தை வரைந்த ரெம்பிராண்ட் என்பவர், ஓவியத்திற்காக தான் வாங்கிய கடனை அடைக்க முடியாத நிலையில் கடைசி வரை வாழ்ந்தார் என சித்தரித்தது. ஆனால் ரெம்பிராண்டின் வாழ்க்கையில், அவரது ஓவியத்தை விமர்சித்ததாக எந்த ஒரு பதிவும் காணப்படவில்லை. இந்த ஓவியத்தினால் அவருக்கு பெரும் சரிவு ஏற்படுத்தினாலும், அவர் உபயோகப்படுத்திய வண்ணக்கூறுகள் யாவும் பிற ஓவியர்களால் பின்பற்றப்பட்டது. 1640க்குப் பின்னர், பளிச்சென்ற நிறங்கள் மற்றும் தெய்வீகமான முறையில் வரையப்படும் ஓவியங்களையே அதிகமானோர் விரும்பினர்.\n\nSection::::காழ்ப்புணர்ச்சிகள்.\n1911ம் ஆண்டு சனவரி மாதம் 13ம் நாள் ஒரு மனிதன், தச்சரின் கத்தியைக் கொண்டு ஓவியத்தை கிழித்தெறிந்தான்.\n\n1975ம் ஆண்டு செப்டம்பர் மாதம் 14ம் நாள், வேலையிழந்த பள்ளி ஆசிரியர் ஒருவரால் ரொட்டியை வெட்டும் கத்தியால் குறுக்கும் நெடுக்குமாக கிழிக்கப்பட்டது. இதனை சரி செய்ய நான்கு ஆண்டுகளாயிற்று.ஆனாலும் ஓவியத்தில், ஒட்டுப்போட்ட அடையாளங்கள் தெரியவே செய்தன.\n\n1990ம் ஆண்டு ஏப்ரல் மாதம் 6ம் நாள் ஒரு மனிதன், ஒரு புட்டியில் மறைத்து கொண்டு வந்த அமிலத்தை ஓவியத்தின் மீது தெளித்தான். காவலர்கள் உடனடியாக வந்து ஓவியத்தின் மீது தண்ணீரை தெளித்தனர். அமிலமானது, ஓவியத்தின் வெளிப்புறத்தை மட்டும் பாதித்திருந்ததால், அதை சுலபமாக மீட்டெடுத்தனர்\n\nSection::::காட்சிப்படுத்துதல்.\nஅக்டோபர் 26ம் தேதி 2011ம் ஆண்டன்று, ரீச்சு அருங்காட்சியகத்திலுள்ள இந்த ஓவியத்திற்கு புதிய ஒளிகாலும் இருமுனையம் விளக்குகள் பொருத்தப்பட்டது. புதிய தொழில்நுட்பத்தின் மூலம், ஓவியத்தின் நுணுக்கங்கள் தெளிவாக வெளிப்பட்டது. பிலிப்ஸ் லைட்டிங் என்பவர் மூலம் உருவாக்கப்பட்ட ஆக்கத்தை, அருங்காட்சியக இயக்குனர் விம் பிஜ்பெஸ், தலைவர் பிலிப்ஸ் மற்றும் நிர்வாக இயக்குனர் ப்ரான்ஸ் வேன் ஹூடன் ஆகியோர் தொடங்கி வைத்தனர்.\n\n\n"}
{"id": "143876", "url": "https://ta.wikipedia.org/wiki?curid=143876", "title": "போர் ஊர்தி ஆராய்ச்சி மற்றும் வளர்ச்சி நிறுவனம், ஆவடி, சென்னை", "text": "போர் ஊர்தி ஆராய்ச்சி மற்றும் வளர்ச்சி நிறுவனம், ஆவடி, சென்னை\n\nபோர் ஊர்தி ஆராய்ச்சி மற்றும் வளர்ச்சி நிறுவனம், (சி.வி.ஆர்.டி.இ) ஆவடி, சென்னை (Combat Vehicles Research and Development Establishment (CVRDE)), \"பாதுகாப்பு ஆராய்ச்சி மற்றும் வளர்ச்சி அமைப்பில் (டி.ஆர்.டி.ஒ)\" (Defence Research and Development Organisation (DRDO) இயங்கும் ஒரு ஆய்வகமாகும். இது இந்தியாவில் சென்னையை அடுத்த ஆவடியில் அமைந்துள்ளது. இந்த முதன்மை ஆய்வகம் கவச போர் ஊர்திகள் (Armoured fighting vehicles) மற்றும் தகரிகளின் வளர்மானத்தில் ஈடுபட்டுள்ளது.\n\nSection::::வரலாறு.\nஇந்திய விடுதலைக்குப் பின்பு, பாகிஸ்தானில் \"சக்லாலா\" என்ற இடத்தில் அமைந்திருந்த \"பொறிமுறை போக்குவரத்து நிறுவனத்தின் முதன்மை ஆய்வாளர் பணிமனை\"(Chief Inspectorate of Mechanical Transport Establishment (MTE) மகாராட்டிர மாநிலத்தில் உள்ள அஹமதுநகருக்கு இடம் பெயர்ந்தது. இது \"ஊர்தி ஆராய்ச்சி மற்றும் வளர்ச்சி நிறுவனம், அகமதுநகர்\" (Vehicle Research & Development Establishment (VRDE), Ahmednagar) என்று பெயர் மாற்றப்பட்டது.\n\nசென்னை ஆவடியில் 1965 ஆம் ஆண்டு \"விசயந்தா\" (Vijayanta MBT) தகரியினை உற்பத்தி செய்வதற்காக \"கனரக போரூர்தித் தொழிற்சாலை\" (Heavy Vehicles Factory (H.V.F) தொடங்கப்பட்டது. இதனைத் தொடர்ந்து \"ஆய்வு மற்றும் வளர்ச்சிக்காக\" ஊர்தி ஆராய்ச்சி மற்றும் வளர்ச்சி நிறுவனத்தின் ஒரு \"பிரிகை\" (detachment), அகமதுநகரிலிருந்து பிரிந்து ஆவடியில் தொடங்கப்பட்டது. ஆவடியில் இயங்கிய இந்தப் பிரிகை 1976 ஆம் ஆண்டு மார்ச்சு மாதம் முழுமையடைந்த ஒரு டி ஆர். டி. ஒ ஆய்வமாக வளர்ச்சி பெற்று \"போரூர்தி ஆராய்ச்சி மற்றும் வளர்ச்சி நிறுவனம்\" (Combat Vehicles Research and Development Establishment) என்று பெயர் மாற்றம் பெற்றது. கவச போரூர்திகளை வடிவமைக்கும் பொறுப்பும் பெற்றது. \n\nSection::::ஆற்றிவரும் பணிகள்.\nபாதையிடு போரூர்திகள் (tracked combat vehicles) மற்றும் சிறப்புப் பாதையிடு ஊர்திகளையும் (specialized tracked vehicles) வடிவமைத்து முன் மாதிரிகளை (prototypes) உருவாக்கும் பணியினை சி.வி.ஆர்.டி.இ பெற்றது. சி.வி.ஆர்.டி.இ குறிப்பிட்ட வானூர்தி துணையமைப்புகளான வானூர்தி பொறி (எஞ்சின்) மற்றும் நீர்மவியல் பொறிகளையும் (hydraulic systems) வடிவமைத்துள்ளது. மற்ற டி.ஆர்.டி.ஒ ஆய்வகங்களைப் போல \"படைத்துறை சார்ந்த ஆயுதங்கள் வடிவமைப்பு\" மட்டுமல்லாமல் \"படைத்துறை சாராத தொழில் நுட்பங்களையும்\" சமுதாயம் பயனுறும் வகையில் மேம்படுத்தியுள்ளது. இந்த ஆய்வகத்தின் அன்மைய திட்டம் \"ஆளில்லா பாதையிடு நிலவூர்திகளை\" (Unmanned Ground Vehicles of the tracked category). வடிவமைப்பதாகும் \n\nSection::::ஆய்வுத் திட்டங்கள் மற்றும் வளர்மான பொருட்கள்.\nசி.வி.ஆர்.டி.இ ஆய்வகத்தின் முதன்மையான பணி அர்ஜுன் என்ற பெயரில் முதன்மைக் தகரிகளை உருவாக்குவதாகும். [[[[இந்திய தரைப்படை|இந்தியப் தரைப்படைத்துறை]] 248 அர்ஜுன் தகரிகளுக்கு \"வழங்கீட்டு ஆணை\" (supply order) பிறப்பித்துள்ளனர். இந்த நிறுவனம் உருவாக்கிய சில ஊர்திகளிவை: \n\nகவச போரூர்த்திகளுடன் தொடர்புடைய பல தொழில்நுட்பங்களில் சி.இ.வி.ஆர்.டி.இ பங்காற்றி வருகிறது. இந்த ஆய்வகத்தில் கவச போரூர்திகளுக்கான \"தன்னியக்கச் செலுத்தம்\" (Automatic transmissions for Armored Fighting Vehicles) பற்றி ஒரு தனி துறை நிறுவி ஆய்வு மேற்கொள்ளப்பட்டு வருகிறது. இந்த தன்னியக்கச் செலுத்தம் 1500, 800, 150 \"குதிரைத்திறன்\" (horsepower) அளவுகளில் வடிவமைக்கப் பட்டுள்ளன. இதனோடு தொடர்புடைய துணையமைப்புகளான:\n\n\nபோன்ற பலவற்றையும் வடிவமைத்துள்ளனர்.\n\n\n[[பகுப்பு:இந்திய அரசு அமைப்புகள்]]\nSection::::வெளி இணைப்பு.\n[[பகுப்பு:இந்திய படைத்துறை]]\n"}
{"id": "143884", "url": "https://ta.wikipedia.org/wiki?curid=143884", "title": "பாரிஸ் ஒப்பந்தம் (1814)", "text": "பாரிஸ் ஒப்பந்தம் (1814)\n\nபரிஸ் ஒப்பந்தம் 1814 என்பது 1814 பிரான்ஸ் நாட்டிற்கும் ஆறாவது கூட்டணிக்கும் இடையே 1814 ஆம் ஆண்டு மே மதம் 30 ஆம் நாள் ஏற்பட்ட போர் நிறுத்த ஒப்பந்தம் ஆகும். இந்த ஒப்பந்தம் மூலம் ஐக்கிய இராச்சியம், ரஷ்யா, ஆஸ்திரியா மற்றும் புருசியா ஆகிய நாடுகள் பிரான்ஸ் மீது தொடுத்த போரில் அமைதி ஏற்பட்டது. ஆறாவது கூட்டணியின் போர் என்பது நெப்போலியனுக்கு எதிராக நடந்த நெப்போலியப் போர்களில் ஒன்றாகும். \n\n"}
{"id": "143886", "url": "https://ta.wikipedia.org/wiki?curid=143886", "title": "முகமது அலி", "text": "முகமது அலி\n\nமுகமது அலி என்ற பெயரிலுள்ள கட்டுரைகள்\n\n"}
{"id": "143887", "url": "https://ta.wikipedia.org/wiki?curid=143887", "title": "முதலாம் பிரஞ்சு பேரரசு", "text": "முதலாம் பிரஞ்சு பேரரசு\n\nமுதலாம் பிரஞ்சு பேரரசு அல்லது பிரஞ்சு பேரரசு அல்லது நெப்போலியனின் பேரரசு (French: Empire Français) என்பது 19 ஆம் நூற்றாண்டின் தொடக்கங்களில் நெப்போலியன் பொனபார்ட் எனப்படும் முதலாம் நெப்போலியனால் பிரான்ஸ் நாட்டில் அமைக்கப்பட்ட பேரரசு ஆகும். நெப்போலியன் 1804 ஆம் ஆண்டு டிசம்பர் 02 ஆம் நாளில் முடி சூட்டிக்கொண்டார். 1803 முதல் 1815 ஆம் ஆண்டுவரை ஐரோப்பாவின் பிற நாடுகளுக்கும் பிராஞ்சு பேரரசிற்கும் இடையே பலமுறை போர் மூண்டது.\n"}
{"id": "143890", "url": "https://ta.wikipedia.org/wiki?curid=143890", "title": "நெப்போலியப் போர்கள்", "text": "நெப்போலியப் போர்கள்\n\nநெப்போலியப் போர்கள் என்பது நெப்போலியன் தலைமையிலான பிரான்சிற்கும் கூட்டணி நாடுகளுக்கும் இடையே 1803 ஆம் ஆண்டிலிருந்து 1815 ஆண்டு வரையிலான காலகட்டத்தில் நடந்த பல்வேறு போர்களைக் குறிக்கும். நெப்போலியனுக்கு எதிரான கூட்டணியில் ஐக்கிய இராச்சியம், ரஷ்யா, ஆஸ்திரியா மற்றும் பிரசியா முதலிய நாடுகள் இருந்தன.\n\n"}
{"id": "143893", "url": "https://ta.wikipedia.org/wiki?curid=143893", "title": "உமறு இப்னு அல்-கத்தாப்", "text": "உமறு இப்னு அல்-கத்தாப்\n\nஉமர் இப்னு அல்-கத்தாப் (அரபி: -عمر بن الخطّاب) எனும் இயற்பெயர் கொண்ட உமர்(ரலி) கலீபாக்களில் இரண்டாமவரும் அவர்களுள் முக்கியமானவரும் ஆவார். உமர்(ரலி) முகம்மது நபி(சல்)யின் ஆலோசகரும் தோழருமாவார். மேலும் முஹம்மது நபி (ஸல்) அவர்கள் இவரது மகளை மணந்ததால் நபி (ஸல்) அவர்களுக்கு மாமனார் முறையுமாவார்கள். அஸ்ரதுல் முபஸ்ஸிரீன்கள் எனப்படும் சுவர்க்கத்துக்கு நன்மாராயங் கூறப்பட்ட பதின்மருள் ஒருவராவார்.\nமுகம்மது நபியின் மறைவுக்குப் பின்னர் முஸ்லிம்களின் இரண்டாவது கலீபாவாகப் பொறுப்பேற்றார். இவர் கிபி 634 முதல் கிபி 644 வரை ஆட்சி செய்தார். இவரது நிருவாக மற்றும் போர்த் திறமையால் இசுலாமியக் கலீபகம் மிக வேகமாக வளர்ச்சியடைந்து, இவரது ஆட்சிக் காலத்தில் ஈராக், பாரசீகம், எகிப்து, பலஸ்தீனம், சிரியா, வடக்கு ஆப்பிரிக்கா மற்றும் அர்மீனியா ஆகிய பகுதிகள் அதன் கீழ் வந்தன. முஹம்மது நபியை விட வயதில் இளையவரான உமர்(ரலி) மக்காவிலே பிறந்தவர். அவர் பிறந்த ஆண்டு சரியாகத் தெரியவில்லை. கி.பி. 586-ஆம் ஆண்டாக இருக்கலாம் என்பர். துவக்கத்தில் உமர்(ரலி), முகமதின் புதிய மார்க்கத்திற்கு கடுமையான எதிரியாக இருந்தார். ஆனால், திடீரென்று அவர் அம்மார்க்கத்தில் சேர்ந்து, அதன் வலிமைமிக்க ஆதரவாளர்களில் ஒருவரானார். நபியின் ஆலோசகர்களில் ஒருவராகித் தன் வாழ்நாள் முழுவதும் அவ்வாறே இருந்து வந்தார்.\n\nSection::::பிறப்பு.\nஇவர் மக்கத்துக் குறைஷிகளில் மிகவும் பிரபல்யமான கோத்திரமான அதீ என்ற குலத்தில் கந்தமா,கத்தாப் ஆகியோருக்கு மகனாக கி.பி.580 ஆம் ஆண்டு பிறந்ததாக கூறப்படுகிறது. முகமது நபியை விட 10 வயது இளையவர் என்பதும் குறிப்பிடத்தக்கது. \nSection::::குடும்பம்.\nஇவருக்கு மூன்று மனைவிகள் முதலாவது மனைவியின் பெயர் கரீபா பின்த் அபீ உமைய்யா அல் மக்சூமி. இரண்டாவது மனைவியின் பெயர் ஜைனப் பின் மாஸியுன். இவருக்கு அப்துல்லா மற்றும் ஹஃப்ஸா என்ற இரண்டு குழந்தைகள் பிறந்தனர். மூன்றாவது மனைவியின் பெயர் மலைக்கா பின்த் ஜாருல் அல் குஸைய். இவர் உம்மு குல்தூம் என்றும் அழைக்கப்பட்டார்.\nSection::::பதவிப்போட்டியைத் தவிர்த்தல்.\nமுகமது நபி(சல்) தமக்குப் பின்னால் யார் பதவிக்கு வர வேண்டும் என்பதைக் குறிப்பிடாமலேயே கி.பி. 632-ல் காலமானார். உடனேயே தயக்கம் எதுவும் இன்றி முகம்மதின் நெருங்கிய தோழரும், மாமனாருமான அபூபக்கர்(ரலி) பதவி ஏற்க வேண்டும் என்று ஆதரவு தெரிவித்தார்கள். இதனால் பதவி போட்டி தவிர்க்கப்பட்டது. அபூபக்கர்(ரலி) முதல் கலீபாவாக ஆட்சிப் பொறுப்பை ஏற்றார்.\n\nகலீபா அபூபக்கர்(ரலி) வெற்றிமிக்க தலைவராக விளங்கினார். ஆனால் இரண்டே ஆண்டுகள் ஆட்சிப் பணி புரிந்துவிட்டு அவர் காலமானார். எனினும் அவர் நோயுற்றிருக்கும் பொழுது மற்றவர்களுடன் ஆலோசித்து உமர் இப்னு கத்தாப் அவர்களை கலீபாவாகத் தேர்ந்தெடுத்தார்.. அதன்படி இவர்ஹிஜ்ரி 13-ம் ஆண்டு ஜமாதுல்ஆகிர் 23-ந்தேதி (கி.பி:633 ஆகஸ்ட் 23ந்தேதி) பதவியேற்றார். அபூபக்கரைப் போலவே உமரும் நபிகளின் மாமனார் ஆவார்.\n\nSection::::இஸ்லாத்தை ஏற்றல்.\nமுதலில் இவர் முஹம்மது நபியை இறைத்தூதர் என அங்கீகரிக்கவில்லல முஸ்லிம்களின் பெரும் விரோதியாக இருந்தார். .முஸ்லிம்களுக்கு தொடர்ந்து துன்பங்களை தந்துவந்தார். ஒருநாள் நபியை \nகொன்று விடுவதாக உருவியவாளுடன் சென்றவர் .வழியில் ஏற்கனவே இஸ்லாத்தை ஏற்றிருந்த தனது சகோதரியிடமிருந்த குர்ஆன் வசனங்கள் எழுதியிருந்த காகிதத்தை வாசித்ததும் உண்மை உணர்ந்து இஸ்லாத்தை தழுவினார். இவர் இஸ்லாத்தை தழுவிய பின்னர் இஸ்லாமியருக்குப் பலம் அதிகரித்தது\n\nஉமறு கி.பி. 634-ல் பதவியேற்று 644 வரை ஆட்சி செய்தார். அவரைப் பாரசீக அடிமை ஒருவன் மதீனாவில் கத்தியால் குத்திவிட்டான். மரணப் படுக்கையில் இருந்த உமறு தமக்குப் பின் பதவிக்கு வருவோர்களை தேர்ந்தெடுக்க ஆறு பேர் கொண்ட ஒரு குழுவை அமைத்தார். ஆறு பேர்களுள் ஒருவர் தேர்ந்தெடுக்கப்பட வேண்டுமென ஏற்பாடு செய்தார். இவ்வாறாகப் பதவிக்கான போட்டி தவிர்க்கப்பட்டது. இந்தக் குழு மூன்றாம் கலிபாவாக உதுமானைத் தேர்ந்தெடுத்தது. அவர் 644 முதல் 656 வரை ஆட்சி செய்தார்.\n\nSection::::வெற்றிகள்.\nஉமறுடைய பத்தாண்டு கிலாபத்தின் போதுதான் அராபியர்களுக்கு முக்கிய வெற்றிகள் கிட்டின. உமறு பதவியேற்ற சிறிது காலத்தில் அப்போது பைசாந்தியப் பேரரசின் ஒரு பகுதியாக இருந்த சிரியாவும், பாலஸ்தீனும் அரபு இராணுவத்தின் படையெடுப்புக்கு இலக்காகின. யர்முக் போரில் (636) அரபுகள் பைஸாந்தியப் படையினைத் தோற்கடித்துப் பெரும் வெற்றிகண்டார். அதே ஆண்டு தமாஸ்கசும் (திமிஷ்கும்) வீழ்ந்தது. இரண்டாண்டுகளுக்குப்[ பின்னர் ஜெருசலம் சரணடைந்தது. கி.பி. 641-க்குள், பாலஸ்தீனம் முழுவதையும் சிரியாவையும் அரபுகள் வெற்றிகொண்டு இன்றைய துருக்கியாக அறியப்படும் நாட்டை நோக்கி முன்னேறிக்கொண்டிருந்தனர். 639 -ல் பைசாந்திய ஆட்சியின் கீழிருந்த எகிப்தின் மீதும் அரபு இராணுவம் படையெடுத்தது. மூன்று ஆண்டுகளுக்குள் எகிப்தும் முழுமையாக வெற்றி கொள்ளப்பட்டது. \nஎத்தகைய சணடையிலும் அரபிய முஸ்லிம்கள் 50,000 நபர்களுக்குமேல் பங்கேற்க வில்லை. \nஆனால் எதிரிகளின் படையில் 2 லட்சத்துக்குமேல் குழுமியிருந்த யுத்தங்களிலும் சொற்பகாலத்தில் பெரும் வெற்றி பெற்றது ஒரு அற்புதச்செயலாகும்.\n\nSection::::உமறு காலத்திய அராபியப் பேரரசு.\nஉமறு அவர்கள் பதவியேற்பதற்கு முன்னரே, அப்போது பாரசீகர்களின் ஸஸ்ஸானியப் பேரரசின் ஒரு பகுதியாக இருந்த ஈராக் மீது அராபியர்கள் தாக்குதல் தொடங்கியிருந்தனர். கி.பி. 641-க்குள் ஈராக் முழுவதும் அரபு ஆதிக்கத்தின் கீழ் வந்தது. அரபு இராணுவம் பாரசீகத்தின் மீதே படையெடுப்பைத் தீவிரப்படுத்தியது. நஹாவந்துப் போரில் கடைசி ஸஸ்ஸானியப் பேரரசின் படைகள் முற்றிலுமாக முறியடிக்கப்பட்டன. உமறு 644-ல் காலமான போது கிழக்கு ஈரானியப் பகுதியும் கைப்பற்றப்பட்டிருந்தது. உமரின் பத்தரை வருட ஆட்சிக் காலத்தில் இஸ்லாம் 22,51,030 சதுர மைல் பரப்பளவுள்ள நாடுகளை கைப்பற்றியது. அக்கால கட்டத்தில் உலகில் இஸ்லாமிய அரசாங்கமே மிகப் பெரிய அரசாங்கமாக திகழ்ந்தது.. \n\nஉமறு காலமான பின்னருங்கூட அரபு இராணுவத்தின் வேகம் குறையவில்லை. கிழக்கே, அவை பாரசீகம் முழுவதையும் கைப்பற்றின. மேற்கே ஆப்பிரிக்கா நோக்கி முன்னேறின. உமறுவின் வெற்றிகள் பரந்ததாக மட்டுமல்லாமல் அவை நிரந்தரமானதாகவும் இருந்தன. ஈரானிய மக்கள் இஸ்லாத்தைத் தழுவினர் என்ற போதும் இறுதியில் அவர்கள் அரபு ஆட்சியிலிருந்து தம் சுதந்திரத்தை மீட்டுக் கொண்டனர். சிரியா, எகிப்து ஆகிய நாடுகள் அவ்வாறு மீட்டுக்கொள்ளவில்லை. இந்நாடுகள் முழுமையான அரபு மயமானதுடன் இன்றளவும் அவ்வாறே இருந்து வருகின்றன.\n\nSection::::உமறுவின் கொள்கைகள்.\nதமது அரபியப் படைகள் வெற்றிகொண்ட இந்தப் பரந்த பேரரசை முறையாக ஆட்சி செய்யத் தக்க சட்ட திட்டங்களை உமறு வகுத்தார். அரபுகள் சலுகைகள் பெற்ற இராணுவப் பிரிவினராகத் தாங்கள் வெற்றி கொண்ட வட்டாரங்களில் வாழ வேண்டும் என்றும் அந்தந்த நாட்டு மக்களிடமிருந்து விலகிக் கோட்டைகளுடைய நகரங்களுக்குள் இருக்க வேண்டுமென்றும் உமறு முடிவெடுத்தார். பெருவாரியாக அரபுகளாக இருந்த முஸ்லீம் ஆட்சியாளர்களுக்குக் குடிமக்கள் திறை செலுத்தி வர வேண்டும். மற்றபடி அவர்களுடைய வாழ்க்கையில் எவ்வித தலையீடுமின்றி, அவர்களை அமைதியாக இருக்க விட்டுவிட வேண்டும். இன்னும் குறிப்பாக அவர்களைக் கட்டாயப்படுத்தி இஸ்லாத்தில் சேறுமாறு செய்யக்கூடாது என்றும் வழி செய்தார். எனினும் முஹம்மது நபி அவர்களுக்குப் பின்னர் இஸ்லாம் பரவியதற்கு உமறு ஒரு முக்கியக் காரணமானவராக விளங்கினார்.\nSection::::இறுதிகாலம்.\nகிபி 644-ம் ஆண்டு காலை நேரத் தொழுகையை நடத்திகொண்டிருந்த போது முஸ்லிம் போல் வேடம் தரித்த பைரோஸ் என்ற பாரசீக அடிமையால் குருவாளால் ஆறுமுறை குத்தப்பட்ட உமர் மூன்று நாட்களுக்கு பின் மரணமானார்.. இறக்கும் முன் இவர் ஆறு நபர்கள் கொண்ட ஒரு குழுவை அமைத்து, அதனிடம் தங்களுக்குள் தனக்குப் பிந்திய கலீபாவாக ஒருவரைத் தேர்ந்தெடுத்துக்கொள்ளப் பணித்தார். மேலும் 3 நாட்கள் இதற்கு அவகாசமும் கொடுத்தார். இவ்வாறு உதுமான் அவர்கள் அடுத்த கலீபாவாக அந்தக் குழுவினராற் தேர்ந்தெடுக்கப்பட்டார்.இறந்த பின்னர் இவரின் உடல் மதீனாவில் முகம்மது நபியின் கல்லறைக்கும் அபூபக்கர் (ரலி)யின் கல்லறைக்கும் அருகே அடக்கம் செய்யப்பட்டது.\nSection::::உமரின் சிறப்புகள்.\nதனது ஆட்சிகாலத்தில் கூபா,புஸரா உள்ளிட்ட நகரங்களை நிர்மாணித்தார். அனைத்து நகரங்களிலும் நீதிபதி (காஜி‌‌‌‌‌‌‌)களை இவரே முதன்முதலில் நியமித்தார். கடிதங்களை எடுத்துச்செல்ல உதவியாக அஞ்சலகங்களை ஏற்படுத்தினார். ஹிஜ்ரி 18-ல் பாரசீகர்களில் நாணய வடிவில் நாணயங்களை வெளியிட்டார்.\nஇவரின் ஆட்சியில் வேத வசனங்கள் மறைச் சட்டங்கள் முழு மலர்ச்சி பெற்றன. சாதி, மத, பேதமின்றி அனைத்து மக்களும் இறைநீதியின் நிழலில் நிம்மதியான வாழ்வை அனுபவித்தனர். இறைச்சட்டங்களை நடைமுறைப்படுத்தும்போது ஆட்சியாளர்கள் ஏதேனும் தவறு செய்தால், துணிச்சலுடன் தட்டிக் கேட்கும் உரிமையும் மக்களுக்கு வழங்கப்பட்டிருந்தது. \nSection::::உசாத்துணை.\nமைக்கேல் ஹெச். ஹார்ட், அவர்கள் எழுதிய \"நூறு பேர்\".(புதிய வரலாறு படைத்தோரின் வரிசை முறை) மீரா பதிப்பகம்- 2008\n\n\n"}
{"id": "143894", "url": "https://ta.wikipedia.org/wiki?curid=143894", "title": "இரோசிமாவிலும் நாகசாக்கியிலும் அணுகுண்டு வீச்சு", "text": "இரோசிமாவிலும் நாகசாக்கியிலும் அணுகுண்டு வீச்சு\n\n1945 ஆம் ஆண்டு, இரண்டாம் உலகப் போரின் கடைசிக் கட்டங்களில் நேச நாடுகள் சப்பான் நாட்டுக்கு எதிராக அந்நாட்டு நகர்களாகிய இரோசிமா, நாகசாக்கி மீது அணுகுண்டு வீச்சு நிகழ்த்தின. இந்த இரு அணுகுண்டு வீச்சுகள் மட்டுமே இன்றுவரை போர்ச் செயல்பாட்டில் நிகழ்ந்தவை ஆகும். அமெரிக்க அரசின் அறிக்கையில், இந்த அணுகுண்டு வீச்சினால்தான் இரண்டாம் உலகப் போர் முடிவுக்குக் கொண்டு வரப்பட்டது. அணுகுண்டை யப்பான் மீது போட்டு பேரழிவை உண்டாக்காமலிருந்திருந்தால் இரண்டாம் உலகப் போர் இன்னும் பல மாதங்கள் நீடித்திருக்கும். அதன்மூலம் இதனை விட அதிகமான மக்கள் இறந்திருப்பர். பரவலாக மக்கள் சாகாமல் பார்த்துக் கொண்டது அமெரிக்கா என்று குறிப்பிட்டது. இந்தப் படுகொலையை நியாயப்படுத்தும் அமெரிக்க அரசின் நிலை குறித்துப் பெரும் சர்ச்சை உலகெங்கும் இன்றும் தொடர்கின்றது.\n\nSection::::இரண்டாம் உலகப் போரின் கடைசிக் கட்டங்கள்.\nஇரண்டாம் உலகமகா யுத்தத்தின் போது ஜப்பான், தானும் ஒரு வல்லரசாக மாறும் முனைப்பில் மிக உக்கிரமாகப் போரில் குதித்திருந்தது. வெற்றிபெற்றுக்கொண்டே வந்த ஜப்பான், பசிபிக் கடல் பிராந்தியத்தின் பேர்ள் துறைமுகத்தில் நிறுத்தப்பட்டிருந்த அமெரிக்க படைக் கப்பலைத் தாக்கி மூழ்கடித்தது. அதன்பின்னரே போரின் போக்கு முற்றாகத் திசைதிரும்பியது. முடிவில், அமெரிக்கா, தான் புதிதாகக் கண்டுபிடித்திருந்த அணுகுண்டுகளை வெடிக்கவைத்துப் பார்க்கும் பரிசோதனைக்கூடமாக ஜப்பானைப் பயன்படுத்திக் கொண்டது. ஹிரோஷிமா, நாகசாக்கி ஆகிய ஜப்பானிய நகரங்களின் மீது அமெரிக்கப் போர் விமானங்கள் மூலம் அணுகுண்டுகள் வீசியெறியப்பட்டன.\n\nSection::::சரணடைய சப்பானுக்கு இறுதி எச்சரிக்கை.\nநேச நாடுகள் முதலில் சப்பான்மீது தீக்குண்டுகளை வீசித் தாக்குதல் நிகழ்த்தின. இதனால் பல நகரங்கள் அழிந்தன. பின்னர், தாக்குதல்களின் தீவீரம் அதிகரித்தது. ஐரோப்பிய போர்முனையில் நாசி செருமனி 1945, மே 8ஆம் நாள் தோல்வியை ஒப்புக்கொண்டு சரணடைந்தது. அதே நாளில் \"சரண் ஆவணம்\" (\"instrument of surrender\") கையெழுத்தானது. ஆனால் பசிபிக் போர்முனையில் போர் தொடர்ந்து நடந்தது.\n\nபின்னர், 1945, சூலை 26ஆம் நாள், ஐக்கிய அமெரிக்கா, சீனக் குடியரசு மற்றும் ஐக்கிய இராச்சியத்தோடு இணைந்து, \"பாட்சுடம் அறிக்கை\" (\"Potsdam Statement\") வெளியிட்டது அந்த அறிக்கையில் சப்பானின் அரசு தோல்வியை ஏற்று, \"நிபந்தனையின்றி சரணடைய வேண்டும்\" என்றும், அவ்வாறு செய்யாவிட்டால் \"உடனடி, முழு அழிவு\"க்கு அணியமாக வேண்டும் கூறப்பட்டிருந்தது. அதற்குப் பத்து நாட்களுக்கு முன்னர் அணுகுண்டு வெடிப்பு சோதனை வெற்றிகரமாக நிகழ்த்தப்பட்டிருந்ததால் \"உடனடி, முழு அழிவு\" என்னும் சொற்கள் சப்பான் மீது நேச நாடுகள் அணுகுண்டு வீச்சு நிகழ்த்த வேண்டிய சூழ்நிலை எழலாம் என்று கடைசி எச்சரிக்கை கொடுத்தது போல் ஆயிற்று.\n\nSection::::அணுகுண்டு வீச்சு.\nஇந்த எச்சரிக்கையை சப்பான் அரசு கண்டுகொள்ளவில்லை. \"மான்ஹாட்டன் செயல்திட்டம்\" என்பதின் கீழ் உருவாக்கப்பட்ட இரு அணு ஆயுதங்கள் சப்பானின் மீது வீசப்பட்டன. \"சிறு பையன்\" (\"Little Boy\") என்று பெயரிடப்பட்ட அணுகுண்டு ஹிரோஷிமா நகர்மீது 1945, ஆகத்து 6ஆம் நாளும், \"பருத்த மனிதன்\" (\"Fat Man\") என்று பெயரிடப்பட்ட அணுகுண்டு நாகசாக்கி நகர்மீது மூன்று நாட்களுக்குப் பிறகு ஆகத்து 9ஆம் நாளும் வீசப்பட்டன. நினைத்துப் பார்க்கவும் முடியாத பேரழிவுகளை ஜப்பான் சந்திக்க நேர்ந்தது. அந்த அழிவின் சாட்சியங்கள் இன்றும் அந்த நாட்டில் நிலைத்துள்ளன.\n\nSection::::விளைவு.\nஇதுவே வரலாற்றில் முதல்முறையாக அணுகுண்டுகள் போரில் பயன்படுத்தப்பட்ட நிகழ்ச்சியாகும். இந்த இரு குண்டுவீச்சுகளின் விளைவு மிகப் பயங்கரமாக இருந்தது. குண்டுகள் வீசப்பட்ட 2-4 மாதங்களுக்குள் ஹிரோஷிமாவில் 90,000-166,000 மக்களும், நாகசாக்கியில் 60,000-80,000 மக்களும் குண்டுவெடிப்பின் காரணமாக உயிர் இழந்தார்கள். இவ்வாறு உயிர் இழந்தவர்களுள் பாதிப்பேர் இரு நகரங்களிலும் குண்டு வீசப்பட்ட முதல் நாளிலேயே கொல்லப்பட்டனர் என்பது குறிப்பிடத்தக்கது.\n\nஹிரோஷிமா நகரின் நலத்துறை கணிப்புப்படி, குண்டுவீச்சு நிகழ்ந்த நாளில் இறந்தோரில் 60% பேர் தீக்காயங்களாலும், 30% பேர் இடிமானங்கள் தங்கள்மேல் விழுந்ததாலும், 10% பிற காரணங்களாலும் கொல்லப்பட்டனர். குண்டுவீச்சைத் தொடர்ந்த மாதங்களில் ஏராளமான மக்கள் தீக்காயங்களின் விளைவாலும், கதிர்வீச்சு நோயாலும், வேறு காயங்களால் நோய் தீவிரமாகியும் இறந்தனர். ஐக்கிய அமெரிக்கா, குண்டுவீச்சைத் தொடர்ந்த சாவுகளுக்கு உடனடியான மற்றும் குறுகிய காலக் காரணங்களைக் கீழ்வருமாறு கணித்தது: 15-20% பேர் கதிர்வீச்சு நோயால் இறந்தனர்; 20-30% தீக்காயங்களால் இறந்தனர்; 50-60% பேர் வேறு காயங்களால் நோய் தீவிரமாகி இறந்தனர். ஹிரோஷிமாவிலும் நாகசாக்கியிலும் கொல்லப்பட்டவர்களுள் மிகப் பெரும்பான்மையோர் போர்வீரர்கள் அல்ல, சாதாரண குடிமக்களே ஆவர். ஹிரோஷிமாவில் மட்டும் இராணுவ முகாம்கள் பல இருந்தன.\n\nSection::::அணுகுண்டுகளின் பெயர்கள்.\nஹிரோஷிமா நகரத்தின் மீது வீசப்பட்ட அணுகுண்டிற்கு அமெரிக்கா வைத்த குறிப்பெயர் ”சின்னப் பையன்” (\"little boy\") என்பதாகும். மூன்று நாட்கள் கழித்து நாகசாகி நகரத்தின் மீது வீசப்பட்ட அணுகுண்டிற்கு ”கொழுத்த மனிதன்” (\"Fat man\") என்ற குறுப்பெயர் சூட்டினர்.\n\nSection::::சின்னப்பையன்.\n‘எனோலாகே’ என்ற விமானம் ‘லிட்டில் பாய்’ என்ற அணுகுண்டை காலை 8.15 மணிக்கு இரோசிமா நகரத்தின் நட்ட நடுப்பகுதியில் போட்டது. அணுகுண்டைத் தாங்கி வந்த விமானத்தை ஓட்டிய விமானியும் படைத் தளபதியுமான ‘பால்டிப்பெட்ஸ்’ என்பவரின் தாயார் பெயர்தான் ‘எனோலாகே’ என்பதாகும். அணுகுண்டு விழுந்தவுடன் பயங்கரச் சத்தத்துடன் வெடித்து நகரத்திற்கு 2000 அடிகளுக்கும் மேல் தீப்பிழம்புகள் தெரிந்தன. 90,000 மக்கள் செத்து மடிந்தனர். மொத்தத்தில் சுமார் 16 கிலோ மீட்டர் நிலப்பரப்பில் இருந்த அனைத்தும் முழுமையாக அழிந்தது. கட்டடங்கள் தரைமட்டமாயின. தொடர்புகள் அனைத்தும் துண்டிக்கப்பட்டதால் ஜப்பானில் வேறு பகுதிகளில் வசித்தவர்களுக்கும் அதிகாரிகளுக்கும் கூட அழிவின் வீச்சு என்ன என்பதை தொடக்கத்தில் தெரிந்து கொள்ள இயலவில்லை.\n\nஜப்பான் இராணுவத்தின் தலைமையகம் இரோசிமா நகரத்திலுள்ள இராணுவப் பிரிவை திரும்பத் திரும்ப அழைக்க முயன்றது. மறுபக்கத்தில் எந்தப் பதிலும் கிடைக்காமல் முழு அமைதி நிலவியதால் ஜப்பான் நாட்டின் இராணுவத் தலைமையகம் குழப்பம் மேலிட்டு பதற்றமடைந்தது. ஏற்பட்ட பயங்கர பாதிப்பை ஜப்பான் தலைமை முழுமையாக உணர முடியாத காரணத்தினால் தலைமையிலிருந்து ஓர் இளம் அதிகாரி விமானத்தில் ஹிரோஷிமா சென்று அங்கு ஏற்பட்டுள்ள பாதிப்புகளை அறிந்துவரப் பணிக்கப்பட்டார். அதிகாரி விமானத்தில் ஹிரோஷிமா விரைந்தார். மூன்று மணி நேரம் பறந்ததற்குப் பிறகு இன்னும் ஹிரோஷிமா சென்றடைய நூறு கிலோ மீட்டர் தூரமே இருந்த போது அவரும் அந்த விமானத்தின் பைலட்டும் வானமண்டலமே புகை கக்கும் மேக மண்டலங்களாக உருவெடுத்திருப்பதைப் பார்த்தனர். மிகுந்த சிரமப்பட்டு உயிரைக் கையில் பிடித்துக் கொண்டு விமானத்தை வேறு ஒரு பகுதிக்குச் செலுத்தி பத்திரமாக இறக்கினர். அந்த இளம் அதிகாரி, ஏற்பட்ட பேரழிவைப் பற்றித் திரும்பி வந்து சொன்ன பிறகுதான் உலகமே இக்கொடுமை குறித்துத் தெரிந்தது.\n\nஹிரோஷிமா மீது குண்டு போடப்பட்டு பதினாறு மணிநேரம் கழித்து அமெரிக்க வெள்ளை மாளிகையிலிருந்து வெளியிடப்பட்ட அறிவிப்பின் மூலம்தான் ஜப்பானின் தலைமையகத்திற்கு குண்டு வெடிப்பின் விபரீதம் விளங்கியது. 1950 முதல் 1990 வரை நடைபெற்ற ஆய்வில் அணுகுண்டுக் கதிர்வீச்சின் நச்சுத்தன்மை காரணமாக பல்லாயிரம் பேர் இறந்தனர் என்பது வெளிப்பட்டது. பல்லாயிரம் பேருக்கு இச்சம்பவம் நிகழ்ந்து பல்லாண்டுகளான பின்பும் சதைப் பிண்டங்களாக குழந்தைகள் பிறக்கின்றன. கை,கால், கண்,மூக்கு போன்ற உடல் பாகங்களின்றி ஊனமாகக் குழந்தைகள் பிறக்கின்றன.\n\nSection::::குண்டுமனிதன்.\nநாகசாகி மீது போடப்பட்ட ‘ஃபேட்மேன்’ அணுகுண்டு வெடித்தவுடன் பதினெட்டு கிலோமீட்டார் உயரத்திற்கு எகிறி தீப்பிழம்பாய்த் தேரிந்தது. தீ ஜூவாலை அணைந்தவுடன் அடர்த்தியான நச்சுக் கரும்புகை மேகங்களாக உயரத்தில் உருவெடுத்து உலவின. இந்தக் குண்டு வெடிப்புகள் குறித்த ஜப்பான் நாட்டின் அறிக்கை “சமாதிகள் எழுப்பப்படாத சுடுகாடாக ஹிரோஷிமா நாகசாகி நகரங்கள் காணப்பட்டன” என்று குறிப்பிடுகிறது. ஆகஸ்ட் மாதம் மூன்றாம் வாரத்தில் அமெரிக்கா இன்னோர் அணுகுண்டைப் போடத் தயார் நிலையில் இருந்தது.\n\nமூன்று குண்டுகள் செப்டம்பரிலும், முன்று குண்டுகளை அக்டோபரிலும் போட அமெரிக்கா திட்டமிட்டது. இந்தக் குண்டுகள் அனைத்தையும் அன்றைய குடியரசுத் தலைவரின் எழுத்துப்பூர்வமான உத்தரவில்லாமல் போட இயலாது என உயர்மட்ட இராணுவ அதிகாரிகளே தங்களது அறிக்கையில் குறிப்பிட்டிருந்ததால் படிப்படியாக சூழல் மாற்றம் ஏற்பட்டு இத்திட்டங்களைக் கைவிட வேண்டிய கட்டாயம் ஏற்பட்டது.\n\nSection::::சப்பான் சரணடைதல்.\n1945, ஆகத்து 15ஆம் நாள், அதாவது, நாகசாக்கியில் அணுகுண்டு வீசப்பட்ட ஆறாம் நாள், சப்பான் போரில் தோல்வியை ஏற்று நேசநாடுகளின் முன் சரணடைந்தது. அதே ஆண்டு, செப்டம்பர் மாதம் சப்பான் \"சரண் ஆவணத்தில்\" (\"Japanese Instrument of Surrender\") கையெழுத்திட்டது. இவ்வாறு இரண்டாம் உலகப் போர் அதிகாரப்பூர்வமாக முடிவுக்கு வந்தது.\n\nSection::::அணுகுண்டு வீச்சு அறநெறிக்கு உகந்ததா?\nஇரண்டாம் உலகப் போருக்குப் பின் சப்பான் நாடு உலக அமைதியைப் பேண உறுதிபூண்டது. 1967இல் சப்பான் \"அணு ஆயுத விலக்கு பற்றிய மூன்று தத்துவங்கள்\" (\"Three Non-Nuclear Principles\" - சப்பானிய மொழியில்: \"Hikaku San Gensoku\") என்னும் கொள்கையைத் தனக்கென்று வகுத்துக்கொண்டது. போரில் சப்பான் அணுகுண்டு அழிவைச் சந்தித்ததும் அக்கொள்கை உருவாக்கத்திற்குக் காரணமாக அமைந்தது. சப்பான் ஏற்ற மூன்று தத்துவங்கள் பின்வருமாறு:\n\nஇக்கொள்கைகள் சப்பானிய மக்களின் ஒட்டுமொத்த அனுபவத்தை எதிரொலித்தன. அவை நாடாளுமன்றத்தால் சட்டமாகப் பிரகடனம் செய்யப்படாவிட்டாலும், \"தீர்மானங்களாக\" (\"Resolutions\") நிறைவேற்றப்பட்டன.\n\nஇரண்டாம் உலகப் போரில் சப்பான் தோல்வியை ஏற்று சரணடைந்ததற்கு நேச நாடுகள் அணுகுண்டு வீசியதுதான் காரணமா என்னும் கேள்வி தொடர்ந்து விவாதிக்கப்படுகிறது. அதுபோலவே, போர் நிகழ்கையில் நேச நாடுகள் பயங்கர அழிவுகளையும் உயிர்ச்சேதத்தையும் விளைவித்த அணுகுண்டுகளை வீசியது அறநெறிக்கு உகந்ததா என்னும் கேள்வியும் தொடர்ந்து விவாதிக்கப்படுகிறது.\n\nSection::::அணுகுண்டு வீச்சின் பின்புலம்.\nSection::::பசிபிக் போர்.\n1945இல் நேச நாடுகளுக்கும் சப்பான் பேரரசுக்கும் இடையே நிகழ்ந்த போர் நான்காம் ஆண்டை எட்டியது. இரண்டாம் உலகப் போர் முடிவதற்கான அறிகுறிகளும் இருந்தபாடில்லை. மாறாக, சண்டையின் மும்முரம் அதிகரித்துக்கொண்டே போனது. இரண்டாம் உலகப் போரின் போது ஐக்கிய அமெரிக்க போர்வீரர்கள் 1.25 மில்லியன் பேர் இராணுவத் தளத்தில் இறந்தார்கள்; அவர்களுள் ஏறத்தாழ 1 மில்லியன் பேர் சூன் 1944க்கும் சூன் 1945க்கும் இடைப்பட்ட 12 மாதங்களில் இறந்தார்கள் என்பதிலிருந்து சண்டையின் மும்முரம் தெளிவாகிறது.\n\n1944 திசம்பர் மாதத்தில் மட்டுமே செருமானிய துருப்புகள் \"ஆர்டேன் தாக்குதல்\" என்று அழைக்கப்படுகின்ற பல்ஜ் சண்டையில் 88,000 அமெரிக்க போர்வீரர்களைக் கொன்றுகுவித்தன. ஒரே மாதத்தில் மிக அதிகமான போர்வீரர் இறந்தது அச்சண்டையில்தான்.\n\nஅதே காலகட்டத்தில், பசிபிக் முனையில் நடந்த போரில் நேச நாடுகளின் படைகள் மரியானா தீவைகளையும் பலாவு தீவையும் கைப்பற்றிவிட்டு, பிலிப்பீன்சுக்குச் சென்று, அதன்பின் போர்னியோவைத் தாக்கின. சப்பானின் படைகளை விட்டுவைக்கும் கொள்கை கைவிடப்பட்டது. தம் போர்வீரர்களை சண்டை நிகழ்ந்த பிற பகுதிகளுக்குக் கொண்டுபோவதற்காக, பூகேய்ன்வில், நியூ கினி, பிலிப்பீன்சு ஆகிய முனைகளில் சண்டையைத் தொடர்ந்துகொண்டிருந்த சப்பானின் படைகளைக் குறைக்கும் நோக்குடன் நேச நாடுகள் தாக்குதல்கள் நிகழ்த்தின. 1945 ஏப்ரல் மாதத்தில் அமெரிக்க படைகள் ஓக்கினாவாவில் களமிறங்கி சூன் மாதம் வரையிலும் கடுமையான சண்டையில் ஈடுபட்டன. அக்கட்டத்தில் சப்பானிய படைகளில் பிலிப்பீன்சில் ஐந்துக்கு ஒன்று என்றிருந்த சாவு விகிதம் ஓக்கினாவாவில் இரண்டுக்கு ஒன்று என்று கணிசமாகக் குறைந்தது. \n\nSection::::சப்பானை ஆக்கிரமிக்க நிகழ்ந்த தயாரிப்பு.\n1945, மே 8ஆம் நாள் நாசி செருமனி சரணடைந்தது. அதற்கு முன்னரே, பசிபிக் மாக்கடல் பகுதியில் மிகப் பெரிய அளவில் போர் நிகழ்த்துவதற்கும், சப்பான் நாட்டை ஆக்கிரமிப்பதற்கும் நேச நாடுகள் திட்டம் தீட்டி, தயாரிப்புகளைத் தொடங்கிவிட்டிருந்தன. \"வீழ்ச்சி நடவடிக்கை\" (\"Operation Downfall\") என்று பெயரிடப்பட்ட அந்தப் போர்த்திட்டம் இரு பகுதிகளாக அமைந்தது: 1) \"ஒலிம்பிக் நடவடிக்கை\"; 2) \"மகுட நடவடிக்கை\".\n\n\"ஒலிம்பிக் நடவடிக்கை\" 1945 அக்டோபர் மாதம் தொடங்குவதாகவும், அதன்படி ஐக்கிய அமெரிக்காவின் 6வது படைப்பிரிவு பகுதிபகுதியாகக் களமிறங்கி, சப்பானின் நான்கு பெரிய தீவுகளில் தெற்கே அமைந்த கியூஷூ என்னும் தீவின் தென்புறமாக மூன்றில் ஒரு பகுதியை ஆக்கிரமிப்பதாகவும் திட்டமிடப்பட்டிருந்தது. அந்த நடவடிக்கையைத் தொடர்ந்து, 1946 மார்ச் மாதம் \"மகுட நடவடிக்கை\" தொடங்கத் திட்டமிடப்பட்டிருந்தது. அதன்படி, ஐக்கிய அமெரிக்காவின் முதல் படைப்பிரிவு, எட்டாம் படைப்பிரிவு, பத்தாம் படைப்பிரிவு ஆகியவை சப்பானின் நான்கு முக்கிய தீவுகளில் மிகப்பெரியதாகிய ஹொன்ஷூ தீவில் தலைநகராகிய டோக்கியோவின் அருகில் அமைந்த கான்டோ வெளி (\"Kantō Plain\") என்னும் பகுதியை ஆக்கிரமிப்பதாகத் திட்டம் போடப்பட்டிருந்தது. ஆக்கிரமிப்புக்கான நாளைக் குறித்தபோது, \"ஒலிம்பிக் நடவடிக்கை\" தன் குறிக்கோளை எய்துவதற்கும், அந்த நடவடிக்கையில் ஈடுபட்ட போர்ப்படைகளை ஐரோப்பாவிலிருந்து சப்பானுக்குக் கொண்டுவருவதற்கும், சப்பான் பகுதியில் பனிபெய்கின்ற குளிர்காலம் கடப்பதற்கும் போதிய ஐந்து மாத கால இடைவெளி இடப்பட்டிருந்தது.\n\nநேச நாடுகள் தன்னை ஆக்கிரமிக்க திட்டம் தீட்டியதை சப்பான் எளிதில் அறிந்துகொண்டது. அதன் நில அமைப்பு அதற்கு சாதகமாய் இருந்தது. நேச நாடுகளின் ஆக்கிரமிப்புத் திட்டத்தை சப்பான் துல்லியமாக முன்னறிந்து, அந்த ஆக்கிரமிப்பை எதிர்கொள்ள திட்டம் வகுத்தது. சப்பானின் போர்த்திட்டத்திற்கு \"கெத்சுகோ நடவடிக்கை\" (Operation Ketsugō) என்று பெயர். அதன்படி, சப்பானியர் கியூஷூ தீவைப் பாதுகாக்கும்படி தம் போர்ப்படையின் மிகப்பெரும் பகுதியைத் தயாராக அங்கு நிறுத்தினர். இதனால் தொடர் பாதுகாப்புக்கு அழைக்கக் கூடுமான படைப்பிரிவு சிறிதளவே எஞ்சியது. \n\nSection::::மேல் ஆய்வுக்கு.\nThere is an extensive body of literature concerning the bombings, the decision to use the bombs, and the surrender of Japan. The following sources provide a sampling of prominent works on this subject matter.\n\n\n"}
{"id": "143899", "url": "https://ta.wikipedia.org/wiki?curid=143899", "title": "நெய்தல் மலர்", "text": "நெய்தல் மலர்\n\nநெய்தல் மலர் (நீலாம்பல்; \"Nymphaea nouchali\") கடற்கரை நிலங்களில் மிகுதியாகப் பூக்கும். இதன் சிறப்பால் இந்த நிலத்தையே நெய்தல்நிலம் என்றனர்.\n\nஆம்பல், கொட்டி, நீலம், நெய்தல், செங்கழுநீர், குமுதம் என்னும் பெயர் கொண்ட மலர்கள் ஒரு குடும்பத்தைச் சேர்ந்தவை.\n\nநீர்நிலை மலர்\nவயல்வெளி மலர்\n\n\n\n\n"}
{"id": "143900", "url": "https://ta.wikipedia.org/wiki?curid=143900", "title": "தோல் புற்றுநோய்", "text": "தோல் புற்றுநோய்\n\nதோற் புற்றுநோய் அல்லது தோல் புற்றுநோய் (\"skin cancer\") என்பது தோலில் உள்ள உயிரணுக்களின் இயல்பை மீறிய வளர்ச்சியும் பெருக்கமும் ஆகும். இது பல்வேறு படிகளில் உள்ளது. மூன்று முதன்மையான கேடுதரு தோற்புற்றுநோய் வகைகள் உள்ளன: அடிக்கலப் புற்றுநோய் (basal cell carcinoma), செதிட்கலப் புற்றுநோய் (Squamous cell carcinoma), மெலனோமா அல்லது கரிநிறமிப் புற்றுநோய். இவை ஒவ்வொன்றும் குறிப்பிட்ட உயிரணுக்களில் ஏற்படுவதால் அவற்றின் பெயர் கொண்டு அழைக்கப்படுகின்றன. தோற் புற்றுநோய் தோலின் மேற்பகுதியான மேற் தோலில் ஏற்படுவதால் புற்றுநோய்க்கட்டிகளை அவதானிக்க முடிகின்றது. மற்றைய புற்றுநோய்களைப் போலல்லாது இவற்றை தொடக்க காலத்திலேயே கண்டறிந்து உகந்த சிகிச்சை பெற முடியும், இக்காரணத்தால் இவ்வகைப் புற்றுநோயால் இறப்போரின் எண்ணிக்கை ஒப்பீட்டளவில் குறைவாக உள்ளது.\n\nதோற்புற்றுநோய் உண்டாக முதன்மையான காரணம் கதிரவனின் புற-ஊதாக்கதிர்கள் தோலில் நீண்டநேரம் வெளிக்காட்டப்படல் ஆகும். நுரையீரல், மார்பக, குடல், சுக்கிலவக புற்றுநோய்களை விட மெலனோமா மற்றும் ஏனைய தோல் புற்றுநோய்கள் பொதுப்படையில் நோக்குகையில் கூடுதலாகக் காணப்படுகின்றன. தோற்புற்றுநோய்களுள் மெலனோமா தீவிரமானதாகும், இதனால் இறக்கும் வீதம் மற்றைய தோற் புற்றுநோய்களுடன் ஒப்பிடுகையில் மிகையாக உள்ளது, எனினும் மெலனோமா குறைவாகவே மக்களிடையே காணப்படுகின்றது. பொதுவாக உண்டாகும் தோல் புற்றுநோய்கள் எனப்படுமிடத்து அவை மெலனோமா அல்லாத தோற் புற்றுநோய்களாகவே உள்ளன. சிலருக்கு பிறப்பில் அல்லது பின்னர் கரிநிறமி உயிரணுக்களால் (melanocyte) தோன்றும் பெரிய பிறப்புப் புள்ளியில் (பெரும் மச்சம்) பிற்காலத்தில் மெலனோமா உண்டாகக்கூடிய சாத்தியக்கூறுகள் உண்டு.\n\nSection::::வகைப்பாடு.\nமூன்று முதன்மையான கேடுதரு தோற்புற்றுநோய் வகைகள் உள்ளன: அடிக்கலப் புற்றுநோய் (basal cell carcinoma), செதிட்கலப் புற்றுநோய் (Squamous cell carcinoma), மெலனோமா அல்லது கரிநிறமிப் புற்றுநோய் (melanoma).\nவெய்யில் படும் தோற் பகுதிகளில், முக்கியமாக முகப்பகுதிகளில் அடிக்கலப் புற்றுநோய் உண்டாகின்றது. இவை வேறு இடங்களுக்குப் பரவுதல் (மாற்றிடம் புகல்) அரிது, மேலும் இவற்றால் இறக்கும் வீதமும் மிக அரிது. இவை அறுவைச்சிகிச்ச மூலம் அல்லது கதிரியக்கம் மூலம் இலகுவில் குணப்படுத்தப்படலாம். செதிட்கலப் புற்றுநோய் பொதுவாகக் காணப்படும் ஒன்று, எனினும் அடிக்கலப் புற்றுநோயை விடக் குறைவாகவே காணப்படுகின்றது. இவை ஓரளவு மாற்றிடம் புகலுபவை; ஆனால் கரிநிறமிப் புற்றுநோய் அனைத்து தோற்புற்றுநோயிலும் அரிதாகத் தோன்றினாலும் ஆபத்தானதும் மாற்றிடம் புகல் மிகையனதாகவும் உள்ள தீவிரமான புற்றுநோயாகும்.\n\nமிகக் குறைவாகக் காணப்படும் தோற் புற்றுநோய்கள்: தோல்நார்ச்சதைப்புற்றுப் புடைப்பு, மேர்கேல் உயிரணுப் புற்றுநோய், காபோசியின் சதைப்புற்று, கதிர்க்கலக் கட்டி, கொம்புமுட்கட்டி, மார்பக பகட் நோய் போன்றன.\n\nSection::::அறிகுறிகள், உணர்குறிகள்.\nவெவ்வேறு விதமான அறிகுறிகளும் உணர்குறிகளும் உள்ளன. தோலில் ஏதாவது மாற்றம் ஏற்பட்டுப் பின்னர் குணமடையாது இருப்பது, தோலில் ஏற்படும் புண்கள், நிறமாற்றம், ஏற்கனவே உள்ள மச்சத்தில் மாறுபாடு ஏற்படுவது போன்றன தோல் புற்றுநோய் எனச் சந்தேகிக்கக்கூடிய அறிகுறிகளாகும். ஏற்கனவே உள்ள மச்சத்தின் ஓரங்கள் ஒழுங்கற்றுப்போவது, அல்லது மச்சம் பெரிதாகிக்கொண்டே போவது என்பன புற்றுநோயின் அடையாளங்களாகும்.\n\nSection::::காரணங்கள்.\nசூரிய ஒளியில் இருந்து வரும் புற ஊதா கதிர்களே தோல் புற்றுநோய்க்கு முதன்மையான காரணமாகும்.எனினும் வேறு சில காரணிகளும் உள்ளன அவை:\n\nSection::::தடுத்தல்.\nசூரிய கதிர்களில் இருந்து பாதுகாத்து கொள்ளுதலே கரிநிறமிப் புற்றுநோய் மற்றும் செதிள்கல புற்றுநோய் ஆகியவற்றிலிருந்து பாதுகாத்துகொள்ளும் வழி ஆகும்.தோல் புற்றுநோய் ஆபத்தை குறைக்க உச்சி வேளைகளில் சூரியகுளியலை தவிர்க்கவும், பாதுகாப்பு ஆடை பயன்படுத்தவும், கருப்பு கண்ணாடிகள் மற்றும் தொப்பிகள் அணிந்து செல்லவும் அறிவுறுத்தபடுகிறது.அமெரிக்க முன்னெச்சரிக்கை சேவை பணிக்குழு 9 முதல் 25 வயதுடைய மக்கள் புற ஊதா ஒளிகதிர்கள் படுவதை தவிர்க்க வேண்டும் என்று அறிவுறுத்துகிறது.\nதோல் புற்றுநோய் உருவாகும் ஆபத்து புகையிலை பொருட்களை பயன்படுத்துவதை தவிர்த்தால் குறையும்.\nதூள் புற்று நோயை வைட்டமின் சத்துக்கள் மற்றும் ஆக்ஸிஜனேற்ற மருந்துகலோ தவிர்க்கும் என்று நம்ப தகுந்த ஆதாரங்கள் கிடைக்கப்படவில்லை \n\n\n"}
{"id": "143913", "url": "https://ta.wikipedia.org/wiki?curid=143913", "title": "ஐஒஎஸ்-ஜெயில்பிறேக்", "text": "ஐஒஎஸ்-ஜெயில்பிறேக்\n\nஐஓஎஸ் சிறை முறித்தல் (\"iOS jailbreaking\") அல்லது ஐஓஎஸ் ஜெயில்பிறேக் என்பது ஐஓஎஸ் இயக்குதளத்தில் இயங்கும் சாதனங்களில் தனிப்பட்ட கருவக மென்பொருட்கள் மூலம் இச்சாதனங்களின் உருவாக்குனர் ஆப்பிள் செயல்படுத்தியுள்ள கட்டுப்பாடுகளை மீறுகின்ற செயல்பாட்டைக் குறிக்கிறோம்.\n\nஐஒஎஸ் என்பது ஆப்பிள் நிறுவனத்தின் நவீன இலத்திரனியல் சாதனங்களான ஐ-போன், ஐபாட் டச், ஐ-பேடு, ஆப்பிள் டி.வி ஆகிய சாதனங்களின் இயக்கு தளமாகவுள்ளது. ஆனால் இவை அனைத்தும் ஆப்பிள் நிறுவனத்தின் வரையறைக்குள் இயங்கவேண்டிய கட்டாயமுள்ளது. அதாவது ஏதாவதொரு மாற்றங்கள் செய்ய வேணடிருப்பின் ஆப்பிளின் இணையத்தளத்தினூடாகவே அம்மாற்றங்களை செய்யவேண்டும். தேவையானவைகள் சில வேளைகளில் இத்தளத்தில் கிடைக்காது. ஆனால் மாற்றுத்தளங்களில் கிடைக்ககூடியதாகவிருக்கும். ஆனால் ஐஒஎஎஸ் அவைகளை தரவிறக்க அனுமதிக்காது. இக்கோட்பாடானது எல்லோருக்கும் பொருந்தாது. ஆகவே இவ் வரையறை மீறும் செயல்பாட்டினை சிறை முறித்தல் என்கிறோம்.\n\nசிறை முறித்தல் ஐஓஎஸ் பயனர்களுக்கு இயக்குதளத்திற்கான அடிவேர் அணுக்கத்தை வழங்குகிறது. இதனால் ஆப்பிள் ஸ்டோரில் இல்லாத கூடுதல் பயன்பாட்டுச் செயலிகள், விரிவுச் செயலிகள், வார்புருக்கள் போன்றவற்றை தரவிறக்க முடிகிறது. சிறை முறித்தல் ஒரு வகையான உரிமை ஏற்றமாகும். இப்பொருளில் இச்சொல் மற்ற கணினி அமைப்புகளிலும் பயன்படுத்தப்படுகிறது. சாதனைத்தை அதன் \"சிறையிலிருந்து\" விடுவிப்பதால் இது சிறை முறித்தல் எனப்படுகிறது. யூனிக்சு அமைப்புகளில் சிறை என்ற சொல் தொழில்நுட்பச் சொல்லாகப் பயனில் உள்ளது. ஓர் சிறை முறிக்கப்பட்ட ஐ-போன், ஐபாட் டச், அல்லது ஐ-பேடிலிருந்து ஆப்பிள் ஸ்டோரை அணுகவும் பிற வழமையான செயல்பாடுகளை இயக்கவும் முடியும்.\n\nஅடிவேர் அணுக்கம் பெற்ற அண்ட்ராய்டு சாதனங்களைப் போலன்றி, ஆப்பிளால் அனுமதிக்கப்படாத மென்பொருளை பயன்படுத்த சிறை முறித்தல் தேவையானதாகும். இது அமெரிக்க சட்டத்தில் ஏற்றுக்கொள்ளப்பட்டுள்ளது. ஆனால் ஆப்பிள் நிறுவனமானது தனது பொறுப்புறுதியை உடனடியாக இரத்துசெய்துவிடும் என அறிவித்துள்ளது.\n\nஇவற்றின் மூலம் ஜெயில்பிறேக் பண்ணப்பட்ட பின் சிடியா (ஆப்பிள் களஞ்சிய தளற்திற்கு சமமான வேற்றுத் தளமாகும்) மூலம் இலவசமாக மென்பொருள்களை தரவிரக்கிக்கொள்ளலாம். அதுமட்டுமல்லாமல் வேண்டிய அனைத்து மாற்றங்களையும் செய்யலாம்.\n"}
{"id": "143920", "url": "https://ta.wikipedia.org/wiki?curid=143920", "title": "ஜி. எச். ஹார்டி", "text": "ஜி. எச். ஹார்டி\n\nஜி.எச். ஆர்டி (\"Godfrey Harold “G. H.” Hardy\") (பிறப்பு: பிப்ரவரி 7, 1877; இறப்பு: திசம்பர் 1, 1947) என்பவர் இங்கிலாந்தைச் சேர்ந்த உலகப் புகழ்பெற்ற கணித வல்லுநர். அவர் எண் தேற்றம், கணிதப் பகுப்பாய்வு ஆகிய துறைகளில் சிறந்த அறிஞர்.\nஇவர் 1940 ஆம் ஆண்டு அவர் எழுதிய கணித அழகியல் சார்ந்த \"ஒரு கணிதவியலாலரின் தன்னிலை விளக்கம்\" என்ற கட்டுரைக்காக அவர் பெரிதும் மற்றவர்களால் அறியப்படுகின்றார். மேலும் 1914 ஆம் ஆண்டு அவர் இந்திய கணிதவியல் மேதையான சீனிவாச இராமானுசன் அவர்களுடன் நட்பு பூண்டு அவருக்கு வழிகாட்டியாக விளங்கினார். பால் ஏர்டோசு என்பவர் ஒரு நேர்காணலின் போது அவரிடம் கணிதத் துறைக்கு அவர் வழங்கிய மிகப்பெரிய பங்களிப்பு என்னவென்று கேட்ட போது சற்றும் தயக்கமின்றி சீனிவாச இராமானுசனைக் கண்டெடுத்ததே என்று பதிலளித்தார்.\n\nSection::::வாழ்க்கை.\nசி.எச். ஆர்டி இங்கிலாந்து நாட்டில் சர்ரே பகுதியில் 1877 ஆம் ஆண்டு பிப்ரவரி 7 ஆம் நாளில் ஒரு ஆசிரியர் குடும்பத்தில் பிறந்தார்.அவரது தந்தை கிராங்லெய்க் பள்ளியில் கலை ஆசிரியராகவும் மற்றும் கருவூல அதிகாரியாகவும் இருந்தார். அவரது பெற்றோர்கள் இருவரும் கணிதத்தின் மீது வெறுப்புடயாராக இருந்தாலும் அவரிடம் இயல்பாகவே கணிதத்தின் மீது நாட்டம் இருந்தது.\nபள்ளி கல்விக்கு பின்னர் ஆர்டி அவரது கணித திறனுக்காக, வின்செச்டர் கல்லூரி சென்று, கல்வி கற்க உதவித்தொகை வழங்கப்பட்டது. 1896 ஆம் ஆண்டு அவர் கேம்ப்ரிட்ச் பல்கலைக்கழகத்தின் ட்ரினிட்டி கல்லூரியில் கணிதவியல் பிரிவில் சேர்ந்தார் இரண்டு ஆண்டு கல்விக்குப்பின் அவர் நான்காவது இடம் பெற்றார்.\nபல்கலைக்கழகத்தில் பயின்ற போது ஆர்டி \"கேம்பிரிட்ச் திருத்தூதர்கள்\" என்று அழைக்கப்பட்ட அறிவார்ந்த கமுக்கக் குழுவில் ஒரு உறுப்பினராக இணைந்தார்.\n1900 ஆம் ஆண்டில் அவர் இரண்டாம் கட்ட பல்கலைக்கழக இறுதி தேர்வில் (ட்ரப்போஸ் II) தேர்ச்சியடைந்து பட்டம் பெற்றார்.\n1903 ஆம் ஆண்டில் அவர் அந்த காலகட்டத்தில் ஆங்கில பல்கலைக்கழகங்களில் உயர்ந்த முதுகலை பட்டத்தை பெற்றார்.\n1906 முதல் 1942 வரையிலான காலகட்டத்தில் அவர் பல்வேறு கல்லூரிகளில் ஆசிரியராக பணியாற்றினார்.\nஇக்காலத்தில் கேம்பிரிட்ச் பல்கலைக்கழகத்தில் அவரின் வாழ்க்கை, இராமானுசனுடனான அவரின் நட்பு முதலியவறை இடேவிட் லேவிட் என்பவர் 2007 ஆம் ஆண்டு \"தி இந்தியன் கிளார்க்\" என்ற தலைப்பில் ஒரு புதினமாக வெளியிட்டார். \nகணிதத்தில் பல சாதனைகள் புரிந்திருந்தாலும் அவர் சற்று கூச்சமும் மென்மையான குணமும் உடையவராவார். ஒரு சில நண்பர்களை மட்டுமே உடைய அவர் இறுதிவரை திருமணம் செய்துகொள்ளாமலே வாழ்ந்தார்.\n1947 ஆம் ஆண்டில் அவர் மரணத்தை தழுவினார்.\n\nSection::::கணித அழகியல் பற்றிய கட்டுரை.\nகணிதத் துறையில் சிறப்புத் தேர்ச்சி இல்லாதோர் நடுவே, சி.எச். ஆர்டி தாம் 1940 ஆம் ஆண்டில் கணித அழகியல் பற்றி எழுதிய \"ஒரு கணிதவியலாலரின் தன்னிலை விளக்கம்\" (\"A Mathematician's Apology\") என்னும் கட்டுரையின் பொருட்டு அறியப்பட்டுள்ளார். கணிதத்தில் சிறந்த அறிவு இல்லாதோரும் கூட எளிதில் புரிந்து கொள்ளும் வகையில் எழுதப்பட்ட இக்கட்டுரையில், ஒரு கணித மேதையின் உள்மனம் எவ்வாறு செயல்படுகிறது என்பது பற்றி அரிய சிந்தனைகளை ஆர்டி வழங்கியுள்ளார்.\n\nSection::::ஆர்டியும் இந்தியக் கணித மேதை இராமானுசனும்.\n1914 ஆம் ஆண்டிலிருந்து ஆர்டி, இந்தியக் கணித மேதையான சீனிவாச இராமானுசனுக்கு ஆசானாகவும் வழிகாட்டியாகவும் விளங்கினார். அந்த இரு பேரறிஞர்களுக்கும் இடையே முகிழ்த்த நட்புறவு தனிச்சிறப்பு வாய்ந்தது. இராமானுசனைச் சந்தித்த முதல் நாளிலியே ஆர்டி அவருடைய மிகச்சிறந்த கணித அறிவைக் கண்டு மலைத்துப்போனார். இத்தனைக்கும் இராமானுசன் கணிதத் மெய்யியல் பற்றிக் கல்விக்கூடங்களில் பயின்றதில்லை. பின்னர் ஆர்டியும் இராமானுசனும் கணித ஆய்வில் நெருங்கிய ஒத்துழைப்பாளர் ஆயினர்.\n\nSection::::கணிதத் துறைக்கு ஆர்டியின் பெரும் பங்களிப்பு.\nபால் ஏர்டோசு (\"Paul Erdős\") என்பவர் ஒருமுறை ஆர்டியோடு நிகழ்த்திய நேர்காணலின்போது, கணிதத் துறைக்கு அவர் வழங்கிய மிகப்பெரிய பங்களிப்பு என்னவென்று கேட்டார். அதற்கு ஆர்டி அளித்த பதில், \"இராமானுசனைக் கண்டெடுத்ததே நான் கணிதத் துறைக்கு வழங்கிய மிகப்பெரிய பங்களிப்பு\" என்பதாகும். மேலும், இராமானுசனும் அவரும் கணித ஆய்வில் இணைந்து ஈடுபட்டது அவர்தம் \"வாழ்வில் நிகழ்ந்த இன்பமிகு ஒரு நிகழ்ச்சி\" என்று ஆர்டி கூறியுள்ளார்.\"\n\n\n\n"}
{"id": "143924", "url": "https://ta.wikipedia.org/wiki?curid=143924", "title": "பீ (ஆவண நிகழ்படம்)", "text": "பீ (ஆவண நிகழ்படம்)\n\nபீ என்பது \"மறுபக்கம்\" படைப்புக் குழுவினரால் உருவாக்கப்பட்ட ஒரு குறு தமிழ் ஆவண நிகழ்படம் ஆகும். இது மதுரை மாநகராட்சிக்கு வேலை செய்யும் தாழ்த்தப்பட்ட இனத்தைச் (தலித்) சேர்ந்த ஒரு பெண் துப்பரவுத் தொழிலாளியான மாரியம்மாளின் ஒரு நாள் வாழ்க்கையைப் படம் பிடித்துக் காட்டுகிறது. இந்தப் பெண் மதுரைக்கு அருகே இருக்கும் ஒரு கோயில் புற வீதியில் மக்கள் கழித்த மலங்களை கூட்டி அள்ளித் துப்புரவு செய்பவர். மனிதர்கள் இவ்வாறு செய்வது இந்தியாவில் சட்டத்துக்குப் புறம்பானது.\n\nஇந்தக் குறு ஆவணப் படம் கையால் மலம் கூட்டுவதற்கு எதிராக சமூக மட்டத்தில் எதிர்ப்பு பலமாவதற்கு உதவியது.\n\n"}
{"id": "143926", "url": "https://ta.wikipedia.org/wiki?curid=143926", "title": "இயந்திர மனிதன்", "text": "இயந்திர மனிதன்\n\nஇயந்திர மனிதன் அல்லது மனித உருக்கொண்ட தானியங்கி (\"Humanoid robot\") என்பது முழுவதும் மனிதனைப் போலவே இருக்கும் தானியங்கி அல்லது எந்திரன் ஆகும். இவை மனிதன் செய்யும் வேலைகளைச் செய்வதற்காக மனிதனால் வடிவமைக்கப்பட்டவை. பொதுவாக இவ்வகை தானியங்கிகள் உடற்பகுதியுடன் கூடிய தலை, இரண்டு கைகள், இரண்டு கால்கள் ஆகியவற்றை கொண்டிருக்கும். மேலும், சிலவகை மனித உருக்கொண்ட தானியங்கிகள் உடற்பகுதியை மட்டும் கொண்டிருக்கும்.\nகண், வாய் போன்றவற்றை முகத்தில் கொண்டுள்ள தானியங்கிகளும் உண்டு. ஆன்ட்ராய்டு எனப்படும் தானியங்கிகள் முழுவதும் மனிதனைப் போலவே இருக்குமாறு செயற்கைத் (SYNTHETIC) தோல் தொழில்நுட்பம் கொண்டு கட்டப்பட்டவை. இவை அறிவியல் ஆராய்ச்சிக்குப் பெரிதும் பயன்படுபவை.\n\nSection::::நோக்கம்.\nஇயந்திர மனிதரைத் தற்போது பல அறிவியல் பகுதிகளில் ஓர் ஆராய்ச்சிக் கருவியாகப் பயன்படுத்தப்படுகிறது.\n\nஆராய்ச்சியாளர்கள் இயந்திர மனிதனை உருவாக்கவும், ஆய்வு செய்யவும் மனித உடல் அமைப்பையும், நடத்தையையும் (உயிர் இயந்திரவியல்)புரிந்துகொள்ள வேண்டியுள்ளது. மறுபுறம், மனித உடலை உருவகப்படுத்துதலின் முயற்சியால் அதனைப் பற்றி ஒரு நல்ல புரிதல் ஏற்படுகிறது. மனித அறிவாற்றல் என்னும் ஆய்வுத்துறை, உணர்வுத் தகவல் மூலம் புலனுணர்வையும், மோட்டார் திறன்களையும் பெறுவதற்காக மனிதன் எவ்வாறு கற்றுக் கொள்கிறான் என்று கவனிக்கிறது. இந்த அறிவு மனித நடத்தையின் கணக்கீட்டு மாதிரிகளை உருவாக்க பயன்படுத்தப்படுகிறது. காலப்போக்கில் அது மேம்பட்டும் வருகிறது.\n\nமிகவும் முன்னேறிய இயந்திரவியல் எளிய மனிதரை மேம்படுத்துவதை எளிதாக்கிறது எனப் பரிந்துரைக்கப்படுகிறது. பார்க்க மீவுமனிதத்துவம்.\n\nஆராய்ச்சியைத் தவிர, இயந்திர மனிதர் தனிப்பட்ட உதவியைப் போன்ற மனிதப் பணிகளை செய்ய உருவாக்கப்பட்டு வருகின்றன. அத்தகைய இயந்திர மனிதரால் நோயாளிக்கும் முதியவருக்கும், மாசடைந்த வேலைகளுக்கோ அல்லது பேரிடர்மிக்க வேலைகளுக்கோ உதவ முடியும். வழக்கமான வேலைகளைப் போன்ற வரவேற்பாளராக இருப்பதும், ஒரு வண்டி உற்பத்தி தொழிலாளியாக இருப்பதும் இயந்திர மனிதருக்குப் பொருந்தும்.\n\nபொழுபோக்கை வழங்குதற்காகவும் இயந்திர மனிதர்கள் பிரபலமடைந்து வருகின்றனர். எடுத்துக்காட்டாக, உர்சுலா எனும் இயந்திர மனிதப் பெண் பாடுகிறாள், இசையை இசைக்கிறாள், நடனமாடுகிறாள், யுனிவர்சல் ஸ்டுடியோஸி்ல் தனது பார்வையாளரிடம் பேசுகிறாள்.\n\nஇயந்திர மனிதர்களது செயற்கை அறிவுத்திறனின் படிமுறைத் தீர்வுகளைக் கொண்டு எதிர்காலத்தில் பேரிடர்மிக்க தொலைதூர விண்வெளி ஆய்வுப் பயணங்களுக்குச் செல்ல பயனுள்ளதாக அமைவர்; மீண்டும் திரும்பி வர வேண்டும் என்றில்லாமல் மீண்டும் விண்வெளியில் சுற்றியும், பணி நிறைவடைந்தவுடன் பூமிக்குத் திரும்புவர்.\n\nSection::::உணரிகள்.\nஉணரி என்பது உலகின் சில பண்பை அளவீடும் ஒரு கருவியாகும். இயந்திரவியலில் மூன்று மூலங்கள் ஒன்றாக உணர்தல், தானியங்கி கட்டளைப்படிவ வாய்ப்பாட்டில் ஒரு முதன்மை பங்கு வகிக்கிறது. \n\nஉடற்செயற்பாடு படி வேலை செய்வதைப் பொறுத்தோ, வெளியீடும் அளவீட்டுத் தகவல் வகையைப் பொறுத்தோ உணரிகள் வகைப்படுத்தப்படுகிறன. மனித இயந்திரங்களில், இரண்டாம் அணுகுமுறையையே பயன்படுத்தப்படுகிறது.\n\nSection::::சீர்செய்யும் உணரிகள்.\nசீர்செய்யும் உணரிகள் இயந்திர மனிதன் உடல், மூட்டுகள் ஆகியவற்றின் நிலையையும், நோக்குநிலையையும், அசைவு வேகத்தையும் உணரும்.\n\nமனிதர்களின் உட்காதில் மூன்று திரவம் நிரப்பப்பட்ட எலும்பாலான கால்வாய்கள் சமநிலையையும், நோக்குநிலையையும் பராமரிக்க உதவுகிறது. கூடுதலாக மனிதர்கள் நோக்குநிலையைப் பராமரிக்க தங்களின் சொந்த சீர்செய்யும் உணரிகளைப் (எ.கா. தொடுதல், தசை நீட்டிப்பு, மூட்டு நிலை) பயன்படுத்துகின்றனர். இயந்திர மனிதர்களின் முடுக்கத்தை அளப்பதற்கு முடுக்கமானியைப் பயன்படுத்தப்படுகிறது. சாய் உணரிகளைக் கொண்டு சாய்வை அளவிடப்படும், ஆற்றல் உணரிகள் இயந்திர மனிதனின் கைகளிலும் கால்களிலும் சுற்றுச்சூழலுடன் தொடுதல் ஆற்றலை அளவிட வைக்கப்பட்டிருக்கும், நிலை உணரிகள் இயந்திர மனிதனின் உண்மையான நிலையைக் குறிப்பிடும் (இதில் இருந்து திசைவேகத்தை மூலத்தோற்றைத்தின் மூலம் கணக்கிட முடியும்) விரைவு உணரிகளும் இதை செய்யும். இத்தகைய உணரிகள் ஒருங்கிணைந்திருப்பதால் திசைவேகத்தைக் கணக்கிட முடியும்.\n\nSection::::வெளியுறுப்பு உணரிகள்.\nஅணிவரிசையாக அமைந்திருக்கும் தொட்டுணரக்கூடிய உணரிகள் எதை தொட்டதென்று தரவுகளை வழங்க பயன்படுகின்றன. தொட்டறி உணரிகள் ஆற்றல்களையும், திருகுவிசைகளையும் தனியங்கிக்கும், பிற பொருள்களுக்கும் இடையே இடமாற்றம் அடையும் தகவலை வழங்குகிறன. \n\nஒலி உணரிகள் பேச்சையும், சுற்றுச்சூழல் ஒலியையும் மனித இயந்திரங்களுக்குக் கேட்க அனுமதிக்கின்றன. அவை மனிதனின் காதுகளைப் போன்று செயல்படுகின்றன. வழக்கமாக இந்தப் பணியைச் செய்ய ஒலிவாங்கிகளைப் பயன்படுத்தப்படுகின்றன\n\nSection::::இயக்கிகள்.\nஇயக்கிள் விசைப்பொறியாகத் தானியங்கி இயந்திரத்தில் அசைவு ஏற்படுவதற்குப் பொறுப்புவகிக்கிறது.\n\nமனித உடலைப் பிரதிபலிக்கும் வகையில் இயந்திர மனிதர்களைக் கட்டமைக்கப்படுகின்றன. ஆதலால், தசைகளையும் மூட்டுகளையும் போல் செயற்பட இயக்கிகளைப் பயன்படுத்துகின்றனர். மனித இயக்கத்தைப் போன்று அதே விளைவை அடைவதற்காக இயந்திர மனிதருக்குச் சுழற்முறை இயக்கிகளை முதன்மையாகப் பயன்படுத்தப்படுகின்றன; அவை மின்சாரமாகவும், காற்றழுத்தியாகவும், நீரியலாகவும், அழுத்தமின் விளைவாகவும், மீயொலியாகவும் இருக்க முடியும்.\n\nSection::::திட்டமிடுதலும், கட்டுப்படுத்துதலும்.\nதிட்டமிடுதல், கட்டுப்படுத்துதலில் இயந்திர மனிதனுக்கும், மற்ற வகை தானியங்கிகளுக்கும் அடிப்படை வேறுபாடாக அவற்றின் இயக்கத்தை மனிதனைப் போன்று கால்கலால் இடம்பெயர, அவற்றின் இரு கால் நடை தோற்றவிதம் மூலம் காட்டப்படுகிறது. சிறந்த திட்டமிடலால் இயந்திரமனிதனின் வழக்கமான நடை இயக்கங்கள் மனித உடலில் போலவே குறைந்தபட்ச ஆற்றலை நுகர்கிறது.\n\n"}
{"id": "143930", "url": "https://ta.wikipedia.org/wiki?curid=143930", "title": "ஆகவராமன்", "text": "ஆகவராமன்\n\nஆகவராமன் தென்காசியை தலைநகரமாகக் கொண்ட பாண்டியர் வம்சத்திலுள்ள ஒரு இளவரசன் ஆவான். புதுக்கோட்டை செப்பேடு அழகன் பெருமாள் பராக்கிரம பாண்டியன் என்ற மன்னனுக்கு அபிராமபராக்கிரம பாண்டியன் ,ஆகவராமன் என இரு தம்பிமார் இருந்தனர் எனக் குறிப்பிடுவதைக் கொண்டு இரண்டாம் சடையவர்மன் குலசேகர பாண்டியன் என்ற மன்னனின் மகன் இவன் என்பதை அறியலாம்.\n\nSection::::நாணயவியல்.\n தென்காசியை ஆண்ட பாண்டிய மன்னர்கள் குறுநிலத்தவராய் இருந்த போதிலும் அவர்கள் பெயரிலேயே நாணயங்கள் வெளியிட்டப்பட்டன. இதற்கு ஆகவராமன் என்னும் இவனது பெயர் பொறித்த நாணயங்களையே இதற்கு ஆதாரமாகக் கொள்ளலாம்.\n"}
{"id": "143931", "url": "https://ta.wikipedia.org/wiki?curid=143931", "title": "மாற்றத்திற்கான முகவரி", "text": "மாற்றத்திற்கான முகவரி\n\nSection::::மாற்றத்திற்கான முகவரி.\nமாற்றத்திற்கான முகவரி என்பது தமிழ்நாட்டில் இருந்து வெளிவரும் ஒரு சமுதாய மாத இதழாகும். நல்ல சமூக சிந்தனை கொண்ட இதழ் சமுதாய மாற்றத்திற்கு தேவை என உணர்ந்து உண்மையின் முகவரி என்ற மாத இதழை வெளியிட்டு வருகிறார். கடந்த ஏப்ரல் 2011லிருந்து இந்த இதழ் வெளிவருகிறது.\n\nSection::::பதிப்பித்து வெளியிடுபவர்.\nஆலீம் மு.அஹமதுஷா என்பவர் “மாற்றத்திற்கான முகவரி” இதழை சென்னை, சைதாப்பேட்டையிலிருந்து வெளியிடுகிறார்.\n\n"}
{"id": "143932", "url": "https://ta.wikipedia.org/wiki?curid=143932", "title": "பகன்றை", "text": "பகன்றை\n\nபகன்றை அல்லது கிலுகிலுப்பை (\"Crotalaria verrucosa\") வெண்ணிற மலர். கருவிளை என்பது இதைப் போன்று நீல நிறத்தில் பூக்கும் மலர். பகன்றைக் கொடி கொழுகொழுப்பாகச் செந்நிறம் கொண்டிருக்கும். மகளிரும் மைந்தரும் பகன்றை மலரைக் கண்ணியாகக் கட்டித் தலையில் சூடிக்கொள்வர்.\n\nபகன்றை மலர் பற்றிச் சங்கப்பாடல்கள் தரும் செய்திகள் சுவையானவை.\n\n\n\n\n\n"}
{"id": "143955", "url": "https://ta.wikipedia.org/wiki?curid=143955", "title": "பிலாசுப்பூர் (சத்தீசுகர்)", "text": "பிலாசுப்பூர் (சத்தீசுகர்)\n\nபிலாசுப்பூர் என்ற (ஆங்கிலம்:Bilaspur இந்தி: बिलासपुर ) நகரம், இந்திய மாநிலங்களில் ஒன்றான சத்தீசுகரின் தலைநகரான ராய்ப்பூரில் இருந்து 111 கி.மீ தூரத்தில் இருக்கிறது.\n\nSection::::வரலாறு.\nநீண்ட காலமாக, இப்பகுதியில் சில மீனவக்குடிசைகளே இருந்தன. 17 ஆம்நூற்றாண்டில் அப்பொழுது அங்கு வாழ்ந்த மீனவப் பெண்ணின் பெயரான (பிலாசா)என்பதிலிருந்து, இந்த ஊருக்கு இப்பெயர் வந்தது என அரசு இதழ் குறிப்புகள் தெரிவிக்கின்றன.\n\n\nSection::::புற இணைப்புகள்.\nSection::::காலநிலை.\nகாலநிலை குளிர் (குறைந்தபட்ச வெப்பநிலை 10 டிகிரி செல்சியஸ், 50 டிகிரி பாரன்ஹீட்) உள்ள அழகான மற்றும் மிதமான உள்ளது. பருவ காலத்தில் நடுத்தர மழை உள்ளன. கோடை வெப்பம் மற்றும் உலர் அதிகபட்ச வெப்பநிலை 45 ° C முதல், 113 டிகிரி பாரன்ஹீட், அதிகபட்ச ஈரப்பதம்\n"}
{"id": "143965", "url": "https://ta.wikipedia.org/wiki?curid=143965", "title": "பசும்பிடி", "text": "பசும்பிடி\n\nபசும்பிடி (\"Garcinia xanthochymus\") என்னும் மலரின் இளமுகிழ் சுவைக்காகவும், நறுமணத்துக்காகவும் வாயில் போட்டு மெல்லப்படும் என்பதைச் சங்கப்பாடல்கள் தெரிவிக்கின்றன.\nஇவற்றில் ஒன்று பசும்பிடி. \n"}
{"id": "143967", "url": "https://ta.wikipedia.org/wiki?curid=143967", "title": "ஜான் போர்டு", "text": "ஜான் போர்டு\n\nஜான் போர்டு (John Ford) (பெப்ரவரி 1, 1894 – ஆகஸ்ட் 31, 1973) ஓர் அமெரிக்கத் திரைப்பட இயக்குனர் மற்றும் தயாரிப்பாளர் ஆவார். இவர் இயக்கிய ஹொவ் கிரீன் வாஸ் மை வேல்லி என்ற திரைப்படம் சிறந்த திரைப்படத்திற்கான அகாதமி விருதினை வென்றது. இவர் நான்கு சிறந்த இயக்குனருக்கான அகாதமி விருதுகளை வென்றுள்ளார். இவரது திரைப்பட வாழ்க்கை இரண்டாம் உலகப்போருக்கு முன் பின் என்று பிரிக்கலாம். இவர் ஆகஸ்ட் 31 1973 இல் இறந்தார்.\n\n"}
{"id": "143972", "url": "https://ta.wikipedia.org/wiki?curid=143972", "title": "பயினி", "text": "பயினி\n\nபயின் என்பது அரக்கு. பயின் மரத்தைப் பயினி (\"Vateria indica\") என்றனர். குன்றத்துக் கோதையர் குவித்து விளையாடிய மலர்களில் ஒன்று பயினி.\n\nநாவாய்க்கலக் கப்பலில் ஓட்டை விழும்போது பயின் என்னும் அரக்கால் ஓட்டையைப் பழங்காலத் தமிழர்கள் அடைத்தார்களாம்.\n\nவயிரத்துக்குப் பட்டை தீட்டும் சிறுகாரோடன் குச்சி நுனியையும் வயிரக் கல்லையும் பயின் (அரக்கு) வைத்து இணைத்துக் குச்சியைப் பிடித்துக்கொண்டு சாணைக்கல்லில் பட்டை தீட்டுவான். இந்த வயிரக்கல் போல என்ன துன்பம் வந்தாலும் பிரியமாட்டோம் என்கின்றனர் ஒரு காதலர்.\n\nபட்டை தீட்டும் வயிரக்கல் போலத் துன்புறும்போதும் தன் காதலைத் தாயிடம் கூறமுடியவில்லையே எனக் கவலைப்படுகிறாள் ஒரு தலைவி.\n\n\n"}
{"id": "143978", "url": "https://ta.wikipedia.org/wiki?curid=143978", "title": "த லார்டு ஆப் த ரிங்ஸ்: த ரிடர்ன் ஆப் த கிங் (திரைப்படம்)", "text": "த லார்டு ஆப் த ரிங்ஸ்: த ரிடர்ன் ஆப் த கிங் (திரைப்படம்)\n\nத லார்டு ஆப் த ரிங்ஸ்: த ரிடர்ன் ஆப் த கிங் (The Lord of the Rings: The Return of the King) 2003 இல் வெளியான கற்பனை-நாடகத் திரைப்படமாகும். பீட்டர் ஜாக்சன் ஆல் தயாரித்து இயக்கப்பட்டது. \nஎலியா வுட், ஐயன் மெக்கெல்லன், ஷான் ஆஸ்டின், ஆண்டி செர்கிஸ், விக்கோ மார்ட்டேன்சன், டொமினிக் மோனகன், பில்லி பாய்டு, ஜான் ரைஸ்-டேவிட், ஒர்லாண்டோ புலூம், லிவ் டைலர், பெர்னார்ட் ஹில், ஜான் நோபல், டேவிட் வென்ஹாம், சாலா பேகர், லாரன்ஸ் மகோரே, ஹுகோ வீவிங், மிராண்டா ஓட்டோ, கார்ல் அர்பன், கேட் பிளான்செட் ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து பதினொன்றையுமே வென்றது.\n\n\nSection::::விருதுகள்.\nSection::::அகாதமி விருதுகள்.\nSection::::பரிந்துரைக்கப்பட்டவை.\nபரிந்துரைக்கப்பட்ட அனைத்து விருதுகளையுமே வென்றது.\n\n"}
{"id": "143981", "url": "https://ta.wikipedia.org/wiki?curid=143981", "title": "ஆவணமாக்கல் ஆராய்ச்சி மற்றும் பயிற்சி மையம்", "text": "ஆவணமாக்கல் ஆராய்ச்சி மற்றும் பயிற்சி மையம்\n\nஆவணமாக்கல் ஆராய்ச்சி மற்றும் பயிற்சி மையம் (டி.ஆர்.டி.சி) (Documentation Research and Training Centre (DRTC), பெங்களூருவில் அமைந்துள்ள \"இந்திய புள்ளியியல் நிறுவனத்தின்\" (ஐ.எஸ்.ஐ) (Indian Statistical Institute) நூலகம் மற்றும் தகவல் அறிவியல் சார்ந்த துறைகளின் \"ஆய்வு மையம்\" (ஒரு துறையும்) ஆகும். \"பேராசிரியர் பி.சி.மகாலநோபிசின்\" ஊக்குவிப்பு மற்றும் இந்தியாவின் நவீன நூலகம் மற்றும் தகவல் அறிவியலின் தந்தை என்று அறியப்படும் பேராசியர் எஸ்.ஆர்.அரங்கநாதன் அவர்களின் ஆதரவுடன் டி.ஆர்.டி.சி 1962 ஆம் ஆண்டு ஏப்ரல் திங்களில் தொடங்கப்பட்டது.\n\nடி.ஆர்.டி.சி, இந்திய புள்ளியியல் நிறுவனத்தின் (ஐ.எஸ்.ஐ) (Indian Statistical Institute), கொல்கத்தா வழங்கும் நூலகம் மற்றும் தகவல் அறிவியலில் முதுகலை பட்டமான \"எம்.எஸ்-எல்.ஐ.எஸ்\" (Master of Science in Library and Information Science' (MS-LIS) என்ற பட்டப்படிப்பிற்கு பயிற்சி அளிப்பதுடன், \"கல்வி சார்ந்த ஆய்வு நிறுவனம்\" (academic and research center) என்ற முறையில் \"முனைவர்\" (டாக்டர்) பட்டத்திற்கும் ஆராய்ச்சி மாணவர்கள் இங்கு பதிவு செய்து கொள்ளப்படுகிறார்கள். டி.ஆர்.டி.சி இந்தியாவின் வலுவான ஆராய்ச்சி திட்டங்கள் அடங்கிய \"பயிற்சிப் பள்ளி\" எனலாம். டி.ஆர்.டி.சி இல் ஆய்வு என்பது பயனுறு \"தகவல் தொழில் நுட்பத்துறை\"யுடன் (application of information technology) ஒருமுகப்படுத்தி இணைத்த \"நூலகம்\" மற்றும் \"தகவல் அறிவியல்\" துறை சார்ந்தது ஆகும்.\n\nடி.ஆர்.டி.சி இந்தியாவில் \"நூலக அறிவியல்\" மற்றும் \"தகவல் அறிவியல்\" துறைகளுக்கான சிறந்த ஆய்வு மையம் என்பது பரவலான கருத்தாகும். இந்த மையம் வலுவான ஆய்வுத் திட்டங்களுடன் முனைவர் பட்டத்திற்கு இத்தாலியிலுள்ள \"திரேண்டோ பல்கலைக்கழகத்துடன்\" (University of Trento, Italy.) அயல்நாட்டு இணைவாக்கமும் (PhD collaboration) கொண்டுள்ளது.\n\nநடப்பு ஆண்டான 2012 ஆம் ஆண்டு டி.ஆர்.டி.சி \"பொன்விழா\" ஆண்டாகும். இந்த பொன்விழா ஆண்டை சிறப்பாகக் கொண்டாடும் வகையில், \"சிறப்பறிவு மற்றும் தகவல் இயக்க இயல்கள் பற்றிய நவீனப் போக்குகள்\" (International Conference on Trends in Knowledge and Information Dynamics) என்ற தலைப்பில் \"பன்னாட்டுக் கருத்தரங்கு\" ஒன்று நடக்கவுள்ளது. 'International Conference on Trends in Knowledge and Information Dynamics' (ICTK-2012).\n\n\n"}
{"id": "143989", "url": "https://ta.wikipedia.org/wiki?curid=143989", "title": "சுல்தான்பூர் மாவட்டம்", "text": "சுல்தான்பூர் மாவட்டம்\n\nசுல்தான்பூர் மாவட்டம் (, ) இந்தியாவின் உத்தரப்பிரதேச மாநில மாவட்டங்களில் ஒன்று. இம்மாவட்டத்தின் தலைநகரம் சுல்தான்பூர் நகரம் ஆகும். இது பைசாபாத் பிரிவின் கீழ் அமைந்துள்ளது. கங்கையின் கிளைநதியான கோமதி ஆறு இம்மாவட்டத்தின் நடுவே செல்கிறது.\nSection::::பொருளாதாரம்.\nஜகதீஸ்பூர் இம்மாவட்டத்தின் தொழில் நகரம் ஆகும். இங்கு பாரத மிகுமின் நிறுவன தொழிற்சாலையும், ஒரு உரத் தொழிற்சாலையும் மற்றும் சில தோல் தொழிற்சாலைகளும் உள்ளன. மேலும் இம்மாவட்டத்தின் முன்சிகஞ் அருகேயுள்ள கோர்வாவில் இந்துஸ்தான் ஏரோனாடிக்ஸ் நிறுவனத்தின் சோதனை மையமும், கௌரிகஞ்ல் ஏசிசி நிறுவனத்தின் சிமெண்ட் தொழிற்சாலையும் அமைத்துள்ளது.\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி சுல்தான்பூர் மாவட்டத்தின் மொத்த மக்கட்தொகை 3,790,922. இது தோராயமாக லைபீரியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 69வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் சுல்தான்பூர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.92%.சுல்தான்பூர் மாவட்டத்தின் பாலின விகிதப்படி 1000 ஆண்களுக்கு 978 பெண்கள் உள்ளனர். மேலும் சுல்தான்பூர் மாவட்ட மக்களின் கல்வியறிவு விகிதம் 71.14%.\n"}
{"id": "143990", "url": "https://ta.wikipedia.org/wiki?curid=143990", "title": "வர்க்கமூலம்", "text": "வர்க்கமூலம்\n\nகணிதத்தில் \"a\" என்னும் எண்ணின் வர்க்கமூலம் என்பது, y = a என்னும் சமன்பாட்டில் அமைந்த எண் \"y\" ஆகும்; formula_1. இன்னொரு வகையில் சொல்வதானால், \"வர்க்க மூலம்\" என்பது, எதன் வர்க்கம் \"a\" ஆக அமையுமோ அது ஆகும். எடுத்துக்காட்டாக 4 என்பது 16 இன் வர்க்கமூலம். ஏனெனில், 4 = 16.\n\nஒவ்வொரு எதிரெண் அல்லாத உண்மை எண்ணுக்கும், \"முதன்மை வர்க்கமூலம்\" என அழைக்கப்படும், ஒரு தனித்துவமான எதிரெண் அல்லாத வர்க்கமூலம் உண்டு. இதை formula_2 எனக் குறிப்பது வழக்கம். இங்கே formula_3 என்பது மூலக்குறி எனப்படும். எடுத்துக்காட்டாக, , ஆகவும், 3 எதிரெண் அல்லாத எண் ஆதலாலும், 9 இன் முதன்மை வர்க்க மூலம் 3 என்பதை formula_4 எனக் குறிப்பர்.\n\nஒவ்வொரு நேரெண் \"a\" யும் இரண்டு வர்க்க மூலங்களைக் கொண்டிருக்கும். இவை formula_2 யும், formula_6 யும் ஆகும். இவற்றுள் முதலாவது நேரெண், மற்றது எதிரெண். இவ்விரண்டையும் ஒரே குறியீடாக formula_7 எனக் குறிப்பர். நேரெண் \"a\" இன் வர்க்க மூலத்தை அடுக்குக் குறி முறையில் \"a\" எனவும் குறிப்பது உண்டு.\n\nhttps://mangoten.blogspot.com/2017/10/2.html\n"}
{"id": "143993", "url": "https://ta.wikipedia.org/wiki?curid=143993", "title": "பலாசம்", "text": "பலாசம்\n\nபலாசம் என்னும் மலர் கல்யாண முருங்கை (முருக்க மரம்) ( \"butea frondosa\" ) மலரைக் குறிப்பதாக அறிஞர்கள் கருதுகின்றனர்.\n\nகுறிஞ்சிநிலக் கோதையர் குவித்து விளையாடிய மலர்கள் 99-ல் ஒன்று பலாசம்.\n\nவீட்டுக்கு நிலை, கதவு, சன்னல் போன்ற பொருள்கள் ‘பலாசு’ என்னும் மரத்தால் செய்யப்படுகின்றன. இது லேசு தன்மையும், வழவழப்பும், மஞ்சள் நிறமும் கொண்ட மரம். கல்யாண முருங்கை அன்று. \n"}
{"id": "143994", "url": "https://ta.wikipedia.org/wiki?curid=143994", "title": "பாங்கர் (கொடி)", "text": "பாங்கர் (கொடி)\n\nபாங்கர் என்பது ஒரு கொடி. \nவீட்டுத்தோட்டத்தில் இதனை வளர்ப்பர். \nமுல்லைப்பூவைப் போலத் தலையில் சூடிக்கொள்வர்.\n"}
{"id": "143995", "url": "https://ta.wikipedia.org/wiki?curid=143995", "title": "த லார்டு ஆப் த ரிங்ஸ்: த பெலொசிப் ஆப் த ரிங் (திரைப்படம்)", "text": "த லார்டு ஆப் த ரிங்ஸ்: த பெலொசிப் ஆப் த ரிங் (திரைப்படம்)\n\nத லார்டு ஆப் த ரிங்ஸ்: த பெலொசிப் ஆப் த ரிங் (The Lord of the Rings: The Fellowship of the Ring) 2001 இல் வெளியான கற்பனை-நாடகத் திரைப்படமாகும். பீட்டர் ஜாக்சன் ஆல் தயாரித்து இயக்கப்பட்டது. எலியா வுட், ஐயன் மெக்கெல்லன், ஷான் ஆஸ்டின், ஆண்டி செர்கிஸ், விக்கோ மார்ட்டேன்சன், டொமினிக் மோனகன், பில்லி பாய்டு, ஜான் ரைஸ்-டேவிட், ஒர்லாண்டோ புலூம், லிவ் டைலர், பெர்னார்ட் ஹில், ஜான் நோபல், டேவிட் வென்ஹாம், சாலா பேகர், லாரன்ஸ் மகோரே, ஹுகோ வீவிங், மிராண்டா ஓட்டோ, கார்ல் அர்பன், கேட் பிளான்செட் ஆகியோர் நடித்துள்ளனர். இத்திரைப்படம் பதிமூன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து நான்கு அகாதமி விருதுகளை வென்றது.\n\n\n\n"}
{"id": "144002", "url": "https://ta.wikipedia.org/wiki?curid=144002", "title": "பாரம் (மலர்)", "text": "பாரம் (மலர்)\n\nபாரம் என்னும் சொல் சுமைப்பளுவைக் குறிக்கும்.\n\nபாரம் என்பது பருத்தி. மிகவும் லேசான பொருளைப் பாரம் எனல் மங்கலவழக்கு. அது கொடிய நஞ்சு கொண்ட பாம்பை நல்லபாம்பு எனவும், கருநிற ஆட்டை வெள்ளாடு எனவும் வழங்குவது போன்றது.\n\nபாரம் என்னும் ஊர் உண்டு. இதனைத் தலைநகராகக் கொண்டு நன்னன் என்னும் அரசன் ஆண்டுவந்தான்.\nஎன்னும் ஊர்களும் உள்ளன.\n\nபாரம் என்னும் மலரையும் சேர்த்து 99 மலர்களைக் குவித்து மகளிர் விளையாடிய செய்தி குறிஞ்சிப்பாட்டில் உண்டு.\n"}
{"id": "144003", "url": "https://ta.wikipedia.org/wiki?curid=144003", "title": "த ஏவியேட்டர் (திரைப்படம்)", "text": "த ஏவியேட்டர் (திரைப்படம்)\n\nத ஏவியேட்டர் (The Aviator) 2004 இல் வெளியான அமெரிக்க நாடகத் திரைப்படமாகும். மைக்கேல் மேன், சாண்டி கிளிமேன், கிரஹாம் கிங், சார்லஸ் எவன்ஸ் ஜூனியர் ஆகியோரால் தயாரிக்கப்பட்டு மார்ட்டின் ஸ்கோர்செசி ஆல் இயக்கப்பட்டது. லியோனார்டோ டிகாப்ரியோ, கேட் பிளான்செட், ஆலன் ஆல்டா, அலெக் பால்ட்வின், கேட் பெக்கின்சேல், ஜான் ரேய்ல்லி, குவென் ஸ்டெபானி, ஜூட் லா ஆகியோர் நடித்துள்ளனர். இத்திரைப்படம் பதினொன்று அகாதமி விருதுகளுக்கு தேர்ந்தெடுக்கப்பட்டது. சிறந்த ஒளிப்பதிவிற்கான அகாதமி விருதையும் சேர்த்து ஐந்து அகாதமி விருதுகளை வென்றது.\n\n\n\n"}
{"id": "144006", "url": "https://ta.wikipedia.org/wiki?curid=144006", "title": "நெடும்பார தாயனார்", "text": "நெடும்பார தாயனார்\n\nநெடும்பார தாயனார் ஒரு பார்ப்பன முனிவர். நெடும்பாரம் (பாரம்) என்னும் ஊரினர். சேர அரசன் மூன்றாம் பதிற்றுப்பத்துத் தலைவன் களங்காய்க்கண்ணி நார்முடிச் சேரலை வழிநடத்திச் சென்று இருவருமாகத் தவம் மேற்கொண்டனர்.\n\nபாரம் என்னும் ஊர் உண்டு. இதனைத் தலைநகராகக் கொண்டு நன்னன் என்னும் அரசன் ஆண்டுவந்தான்.\n\nபனம்பாரம் (பாரம்) என்னும் ஊரினர் பனம்பாரனார். இவர் தொல்காப்பியத்துக்குச் சிறப்புப் பாயிரம் எழுதியவர். \n"}
{"id": "144018", "url": "https://ta.wikipedia.org/wiki?curid=144018", "title": "பிடவம்", "text": "பிடவம்\n\nபிடவம் (Randia malabarica) என்னும் மலர் பிடவு என்னும் சொல்லாலும் குறிக்கப்படும். \n\nபிடவூர் என்பது சங்ககால ஊர்களில் ஒன்று.\n\nபிடவ மலரைப்பற்றிச் சங்கப்பாடல்களில் உள்ள குறிப்புகள் இதன் தன்மையை உண்ணர்த்துகின்றன. கார்கால முதல் மழையின்போது ‘குப்’ என்று ஒரே நாளில் காடெல்லாம் பூத்துக் குலுங்கும். மறுநாளே அத்தனையும் கொட்டிப்போகும். இப்படி ஒரு வார காலம் பூக்கும். இவ்வளவுதான் இதன் வாழ்வு. இதனை இக்காலத்தில் குட்டிப்பிலாத்தி என்கின்றனர். \n"}
{"id": "144020", "url": "https://ta.wikipedia.org/wiki?curid=144020", "title": "மெட்ரிக் முறை", "text": "மெட்ரிக் முறை\n\nமெட்ரிக் முறை (\"Metric system\") என்பது அனைத்துலக தசமப்படுத்தப்பட்ட அளவை முறை ஆகும். இந்த முறை, 1799 ஆம் ஆண்டு பிரான்சு நாட்டினால் அறிமுகப்படுத்தப்பட்ட mètre des archives மற்றும் kilogramme des archives போன்றவைகளை அடிப்படையாகக் கொண்டிருந்தது. நாளடைவில் மீட்டர் மற்றும் கிலோகிராம் போன்ற அலகுகளுக்குரிய வரையறை நுண்ணியமாக திருத்தப்பட்டதோடு, மெட்ரிக் முறையின் கீழ் மேலும் பல அலகுகள் கொண்டுவரப்பட்டன. பத்தொன்பதாவது நூற்றாண்டின் இறுதியிலும் இருபதாம் நூற்றாண்டின் தொடக்கத்திலும் பல்வேறு மாற்றுருவங்கள் மெட்ரிக் முறையில் வெளிப்பட்டாலும், ‘அனைத்துலக முறை அலகுகள்’ என்பதன் ஒத்தசொல்லே ‘மெட்ரிக் முறை’ என்பதாகும். இந்த அனைத்துலக முறையே உலகின் பெரும்பாலான நாடுகளின் அதிகாரப்பூர்வமான அளவீட்டு முறைமையாகும்.\n\nமெட்ரிக் முறையை உபயோகிக்கலாம் என்பது 1866 ஆம் ஆண்டு அதிகாரப்பூர்வமாக ஒப்பளிக்கப்பட்டது. ஆனாலும் இன்னமும் அமெரிக்க ஐக்கிய நாடுகள் மெட்ரிக் முறையை ஒரு அதிகாரப்பூர்வமான அளவு முறையாக பயன்படுத்தவில்லை. ஐக்கிய இராச்சியம் மெட்ரிக் முறையை அதிகாரப்பூர்வமான அளவு முறையாக பின்பற்றினாலும்கூட, அங்கு 'இம்பெரியல் முறை' (imperial system) எனும் அளவு முறையும் பரவலாக உபயோகத்தில் உள்ளது.\n\nSection::::சிறப்புக்கூறுகள்.\nமெட்ரிக் முறை அது தோன்றிய தொட்டு பல்வேறு மாற்றங்களையும் முன்னேற்றங்களையும் கொண்டிருந்தாலும் அதன் அடிப்படைக்கூறுகளை இன்னமும் தக்கவைத்துள்ளது.\nSection::::பொதுமை.\nபிரெஞ்சு தத்துவியலாளர் Condorcet சொன்னது போல, “மெட்ரிக் முறை அனைத்து மக்களுக்கும் அனைத்து நேரங்களுக்கும் உரியது’’. சாதாரண மனிதர்கள், பொறியாளர்கள், வானியல் வல்லுனர்கள், இயற்பியல் அறிஞர்கள் முதலானோர் பயன்படுத்தும் வகையில் பெருவாரியான முன்னொட்டுகள் வரையறுக்கப்பட்டுள்ளன.\n\nபிரெஞ்சு அரசாங்கம் தனது அளவீட்டு முறையை செப்பனிட முடிவு செய்தது. 1780 ஆம் ஆண்டின் பிற்பகுதியில் தல்லிராண்ட் (Talleyrand) என்பவர் ரிக்ஸ் (Riggs, பிரிட்டிஷ் நாடாளுமன்ற உறுப்பினர்), ஜெபர்சன் (Jefferson, அமெரிக்க அரசுச் செயலர்) போன்றோருக்கு அழைப்பு விடுத்தார். உலகம் முழுமைக்கும் பொதுவானதொரு வரையறையை பிரெஞ்சு நாட்டுடன் இணைந்து உருவாக்குமாறு அவர்களுக்கு வேண்டுகோள் விடுத்தார்.ஆனால் இம்முயற்சி வெற்றிபெறவில்லை. 1875 ஆம் ஆண்டு வரை பிரெஞ்சு அரசாங்கத்தின் வசமே மெட்ரிக் முறை இருந்து வந்தது.\n\nஉலகமயமாக்கும் ஒரு முயற்சியாக, ‘பொது அலகுக் குறியீடுகள்’ உருவாக்கப்பட்டன. உதாரணமாக, நீளத்தை அளப்பதற்கு km எனும் அலகு கீழ்க்காணும் மொழிகளில் வழங்கப்படுவதற்கென உருவாக்கப்பட்டது:.\n\nSection::::தசமப் பன்மடி.\nநேரம் மற்றும் தளக்கோணத்திற்குரிய 'SI அல்லாத அலகுகள்' மட்டுமே தசமத்தை அடிப்படையாகக் கொண்டிருப்பதில்லை. மெட்ரிக் முறையில் மற்ற எல்லா அலகுகளும், தசமத்தை அடிப்படையாகக் கொண்டவை. \nதசம அலகுகளின் பன்மடிகளும், வகுத்தல்களும் பத்தின் காரணிகளாகும் (factors of the power of ten). ப்ளெமிஷ் கணிதவியலாளர் சைமன் ஸ்டீவின் (Simon Stevin) என்பவர், இந்த யோசனையை 1586 ஆம் ஆண்டு தெரிவித்து அறிமுகப்படுத்தினார்.\n\nபதின்ம முறை (base 10 arithmetic), அலகு மாற்றத்திற்கு பயன்படுத்தப்படுகிறது. தசமப்புள்ளியை நகர்த்துவதன் மூலமோ, அடுக்குக்குறியை மாற்றுவதன் மூலமோ அலகுகளை வேறுபடுத்திக் காட்ட இயலும். \nஉதாரணம்: ஒளியின் வேகம் = 299792.458 கிலோமீட்டர்/நொடி எனக் குறிப்பிடப்படலாம்; அல்லது 2.99792458 x 10 மீட்டர்/நொடி எனவும் குறிப்பிடப்படலாம்.\n\nSection::::SI அலகு முறைக்குள் வராத அலகுகள்.\nடன் (1000 கிலோ கிராம்கள்), லிட்டர் (௦துல்லியமாக 0.001 மீ) மற்றும் ஹெக்டர் (10000 மீ) போன்ற SI அலகு முறைக்குள் வராத அலகுகள், SI அலகு முறைக்குள் வர சிஜிபிஎம் அனுமதி வழங்கியது.\n\nSection::::மீண்டும் உற்பத்தி செய்யத்தக்க முதலுருக்கள்.\nஅடிப்படை அலகுகளின் முதலுருக்களை உருவாக்கி அவற்றின் நகல்களை அங்கீகரிக்கப்பட்ட மையங்களுக்கு அனுப்புதலே தரப்படுத்துதலாக ஆரம்பத்தில் இருந்தது. ஆனால் இவ்வகையான நடைமுறை, பல சிக்கல்களை தோற்றுவித்தது. ஒவ்வொரு நாடும், முதலுருக்களை ஒவ்வொருமுறையும் சரிபார்க்க வேண்டிய சூழ்நிலை ஏற்பட்டது.\n\nஇச்சிக்கல்களைத் தவிர்க்கும் பொருட்டு ஒவ்வொரு அலகுக்கும் உரிய வரையறை, முறைப்படி உருவாக்கப்பட்டது; தேவைப்படும் அனைத்து உபகரணங்களையும் கொண்ட எந்த ஒரு ஆய்வகமும் தனக்குரிய தர ஆவணத்தை உருவாக்கிக் கொள்வதே இதன் நோக்கமாகும்.\n\nSection::::புரிந்துகொள்ளத்தக்க வகையில் அளவீடு.\nகலைப் படைப்புகளைக் கொண்டு விளக்காமல் புரிந்துகொள்ளத்தக்க வகையில் அடிப்படை அலகுகள் அளக்கப்பட வேண்டும் என்பதும் மெட்ரிக் முறையின் நோக்கம் ஆகும். 1799 ஆம் ஆண்டு மீட்டர் மற்றும் கிலோகிராம்களுக்குரிய முதலுருக்கள் உருவாக்கப்பட்டன. அதன்பிறகு 1889 ஆம் ஆண்டு புதிய முதலுருக்கள் இவ்வலகுக்களுக்காக உருவாக்கப்பட்டன. இப்புதிய முதலுருக்கள், அக்காலத்தைய சிறந்த தொழில்நுட்பத்தைப் பயன்படுத்தி தயாரிக்கப்பட்டன. நிலைத்தன்மையை உறுதி செய்ய, பெரும் முயற்சி எடுக்கப்பட்டது.\n\nSection::::வரலாறு.\nSection::::ஆரம்பகால முறை.\n18 Germinal, Year III (7 ஏப்ரல் 1795 ) எனும் சட்டம், ஐந்து அளவீட்டு அலகுகளை கீழ்க்காணுமாறு வரையறுத்தது:\n\nஆரம்பகால மெட்ரிக் முறை, சில முன்னொட்டுக்களை மட்டுமே உள்ளடக்கியிருந்தது. அவை: மில்லி (milli -ஆயிரத்தில் ஒரு பங்கு) முதல் மைரியா (myria - பத்தாயிரம்) வரை. ஆரம்பகால மெட்ரிக் முறை, 'பத்தின் மடங்குகள்' என்பதனை அடிப்படையைக் கொண்டிருந்தது.\n\nகிலோகிராம் என்பது ஆரம்பத்தில் கிரேவ் (grave) என்றழைக்கப்பட்டது. கிரேவின் ஆயிரத்தில் ஒரு பங்கிற்கு கிராம் (gram) எனும் பெயர் வழங்கப்பட்டது.\n\n1799 ஆம் ஆண்டு, டிசம்பர் 10 அன்று பிரான்ஸ் நாடு, மெட்ரிக் முறையை உபயோகத்திற்கு எடுத்துக்கொண்டது; ஆரம்பத்தில் பாரிஸ் நகரத்திலும் பின்னர் நாடு முழுவதும் பயன்படுத்தியது.\n\nSection::::மாற்றுருவங்கள்.\nமெட்ரிக் முறையில் பல்வேறு மாற்றுருவங்கள், Mètre des Archives மற்றும் Kilogramme des Archives போன்றவற்றின் அடிப்படை அலகுகளை பயன்படுத்தி உருவாக்கப்பட்டன. அந்த மாற்றுருவங்கள், வருவிக்கப்பட்ட அலகுகளின் வரையறையைப் பொறுத்து வித்தியாசப்படுத்தப்பட்டன.\n\nSection::::SI மற்றும் பாரம்பரிய அலகுகளுக்கிடையேயான அலகு மாற்றம்.\nகீழ்காணும் அட்டவணை, SI மற்றும் பாரம்பரிய அலகுகளுக்கிடையேயான தொடர்பினைக் காட்டுகிறது. மாற்றல் காரணிகளும் இங்கு தொகுக்கப்பட்டுள்ளன.\n"}
{"id": "144021", "url": "https://ta.wikipedia.org/wiki?curid=144021", "title": "டைனமைட்டு", "text": "டைனமைட்டு\n\nடயனமைட்டு (\"Dynamite\") என்பது \"தழைமவீருயிரகக் களிக்கரை\" (\"நைட்ரோகிளிசரின்\") என்ற வெடி மருந்தினால் அமைந்தது. தொடக்கத்தில் பயன்படுத்தப்பட்டவை டயட்டம் மண் அல்லது பிற உறிஞ்சும் தன்மையுள்ள பொருட்களான கிளிஞ்சல் பொடி, களிமண், ரம்பத்தூள் அல்லது மரக்கூழ் என்பனவாகும். ரம்பத்தூள் போன்ற கரிமப்பொருட்களை பயன்படுத்தும் டயனமைட்டு குறைந்த சமநிலையுடன் (less stable) இருப்பதால் இதன் பயன்பாடு முற்றிலும் கைவிடப்பட்டது. சுவீடனைச் சேர்ந்த பொறியியலாளரும் வேதியியல் வல்லுனருமான ஆல்பிரட் நோபல் என்பவரால் கிரம்மல் (கீச்தச்ட் சிலேச்விக்-ஹோல்ச்டீன், செருமனி) என்னுமிடத்தில் டயனமைட்டு கண்டுபிடிக்கப்பட்டு, 1867 ஆம் ஆண்டு காப்புரிமை பெறப்பட்டது. இந்த வெடி வகை பொருளின் பெயர் \"டயனமிஸ்\" என்ற கிரேக்க வேர்ச்சொல்லிலிருந்து தோன்றியதாகவும் இதன் பொருள் \"ஆற்றலுடன் தொடர்புடையது\" என்பதாகும்.\n\nடயனமைட்டு வழக்கமாக 8 அங்குலம் (20 செ.மீ) நீளமும் 1 1/2 அங்குலம் (3.2 செ.மீ) குறுக்கு விட்டமும், 0 5 பவுண்டு (0 .23 கி.கிராம்) அளவுகளில் குச்சியாக விற்கப்படுவதுண்டு. வேறு சில அளவுகளும் உள்ளன. நைட்ரோகிளிசரின் சார்புடைய டயனமைட்டின் தேக்க ஆயுள் (\"shelf life\"), தகுதியான தேக்க வரையறைகளுக்கு (\"storage conditions\") உட்பட்டு அது உருவாக்கிய நாள் (\"date of manufacture\") முதல் ஒரு ஆண்டு எனப் பரிந்துரைக்கப்பட்டுள்ளது. தேக்க வரையறை என்பது தேக்க ஆயுளுடன் தொடர்புடைய நிபந்தனையாகும்..\n\nடயனமைட்டு ஒரு வேதியியல் அதிர்வெடியாகும் (\"high explosive\"), இதன் பொருள் என்னவெனில் இது வெடிக்கும் தன்மையுடையது (\"detonates\") அல்லது இது பளிச்சென்று எரியும் தன்மை (\"deflagrates\") கொண்டதல்ல. மூநைதரோதுலுயீன் (\"trinitrotoluene\") அல்லது டி.என்.டி (\"TNT\") என்ற பெருவிசை வெடி மருந்து வகை பொருள், வெடிக்கும் திறனை (ஆற்றலை) அளவிட உதவும் தர அளவீடாகும். டயனமைட்டின் வெடிக்கும் திறனோ ட்ரைநைட்ரோடாலுவீன் டி.என்.டி ஐ விட 60 % அதிகம்.\n\nநைட்ரோசெல்லுலோசில் நைட்ரோகிளிசரின் கலந்து சிறிதளவு கீற்றோன் சேர்க்கப்பட்ட கலவை டயனமைட்டின் மற்றொரு அமைப்பாகும். இந்த அமைப்பு கயிறுவடிவான புகையற்ற வெடிபொருள் (கார்டைட், cordite) போன்றது. இது முன் விவரித்த நைட்ரோகிளிசரின் மற்றும் டயட்டம் மண் போல் அபாயகரமானதாக இல்லாமல் பாதுகாப்புடன் உள்ளது. \"படைத்துறை டயனமைட்டு\" (\"Military Dynamite\") நைட்ரோகிளிசரினை தவிர்த்ததாலும், நிலையான வேதிப்பொருட்களை பயன்படுத்துவதாலும் பெரும் நிலைப்புத் தன்மையினை அடைகின்றது.. பொதுமக்களின் டயனமைட்டு பற்றிய அறிவு 'அரசியல் டயனமைட்டு' போன்ற உருவகங்களைப் பயன்படுத்தும் அளவுக்கு சிறந்துள்ளது.\n\nSection::::பயன்கள்.\nடயனமைட்டு பயன்படுத்தப்படும் பணிகள் இவை: சுரங்கத் தொழில், கல் வெட்டி எடுத்தல், கட்டுமானம், மற்றும் தகர்த்தல் பணிகள். போர்முறைகளில் இதன் பயன்கள் வரலாற்று முக்கியத்துவம் வாய்ந்தது. நிலையற்ற தன்மையுடைய நைட்ரோகிளிசரின் பயன்பாடு, குறிப்பாக இதன் உறையும் தன்மை, படைத்துறையினருக்கு ஏற்புடைத்ததாக இல்லை.\n\nSection::::வரலாறு.\nடயனமைட்டு, அல்பிரெட் நோபல் என்பவரால் கண்டுபிடிக்கப்பட்டது. கரு மருந்தைவிட பாதுகாப்பாகக் கையாளும் தன்மையுடையது. நோபல், இங்கிலாந்தில் 1867 ஆம் ஆண்டு மே மாதம் 7 ஆம் தேதி அன்று தன கண்டுபிடிப்பிற்கான காப்புரிமை பெற்றார். தொடர்ந்து சுவீடனில் 1867 ஆம் ஆண்டு அக்டோபர் மாதம் 19 ஆம் தேதி அன்று காப்புரிமை பெற்றார் இவர் டயனமைட்டை ”நோபலின் வெடி திறன்” என்ற பெயரில் விற்றார். அறிமுகமான உடனேயே டயனமைட்டு, நைட்ரோகிளிசரின் மற்றும் கருமருந்தை விடவும், பரவலான பயன்பாட்டினைப் பெற்றது. நோபல் காப்புரிமையை திறம்படக் கையாண்டதால் உரிமம் பெறாத நிறுவனங்கள் மூடப்பட்டன. எனினும் சில அமெரிக்க வர்த்தகர்கள் சற்றே மாறுபட்ட கலவை முறையை காட்டி காப்புரிமை பெற்றனர். இந்த கண்டுபிடிப்பு வன்முறையாளர்களைக் கொண்டாட வைத்தது.\n\nSection::::உற்பத்தி.\nதரமான டயனமைட்டு மூன்று பங்கு நைட்ரோகிளிசரின், ஒரு பங்கு டயட்டம் மண் மற்றும் சிறிய அளவில் சோடியம் கார்போனெட்டு என்ற அளவில் இருக்கும். இந்தக் கலவை சிறிய குச்சிகளாக உருவாக்கி காகிதத்தாளால் சுற்றப்படுவதுண்டு. நைட்ரோகிளிசரின் என்பது மட்டும் மிகப்பெரிய ஆறறலுள்ள வெடிப்பொருள். இதன் தூய நிலை என்பது அதிர்வு உணர்திறனுடைத்தது. எனவே மோசமான வெடி விபத்துக்களை உருவாக்க வல்லது. இது நாளடைவில் நிலை தாழ்வதால் (degrades over time) நிலைகுலையும் (more unstable forms) வாய்ப்புள்ளது. எனவே இதனை தூயநிலையில் எடுத்துச்செல்வது அல்லது பயன்படுத்துவது அபாயகரமானதாகும். டயட்டம் மண்ணால் அல்லது ரம்பத்தூளால் உறுஞ்சப்படுவது காரணமாகவே நைட்ரோகிளிசரின் குறைந்த அதிர்வு உணருந்திறன் உடைத்தாகிறது. நாளடைவில் டயனமைட்டு அதன் நைட்ரோகிளிசரினை வியர்த்து (\"weep\" or \"sweat\") வெளியேற்றுவதால் இவை கொள்கலப்பெட்டியின் அடியில் சேர்ந்துவிடும். எனவே வெடிபொருள் கையேடுகள் கொள்கலப்பெட்டியினை மீண்டும் மீண்டும் கவிழ்த்து திருப்பி ஆயத்தப் படுத்த அறிவுறுத்துகின்றன. குச்சிகள் மேல் படிகம் படிவதால் (crystal formations) இதன் வெடிக்கும் அபாயம் இன்னும் அதிகமாகிறது. நாள்பட்ட டயனமைட்டு மிகவும் ஆபத்தானது.\n\nSection::::தென்னாப்பிரிக்க குடியரசு.\nதென்னாப்பிரிக்க குடியரசு தான், 1940 தொடங்கி பல பத்தாண்டுகளுக்கும் உலகின் மிக அதிக அளவில் டயனமைட்டு உற்பத்தி செய்த நாடாகும். இந்த நாட்டில் \"மேற்கு சாமேர்செட்டில்\" 1902 ஆம் ஆண்டு \"தே பீர்ஸ்\" (De Beers) என்ற நிறுவனம் தொடங்கப்பட்டது. இந்நிறுவனம் பின்னாளில் \"ஆப்பிரிக்கன் எக்ஸ்புளோசிவ் மற்றும் செமிகல் (எ.இ.சி\") என்ற தொழிலகத்தால் ஏற்று நடத்தப்பட்டது. இந்நாட்டில் \"விட்வாட்டார்ஸ்ரண்டு\"என்னுமிடத்தில் மிகுந்திருந்த தங்கச்சுரங்கங்களிலிருந்து டயனமைட்டுக்கான தேவை ஏற்பட்டது. மேற்கு சாமேர்செட் தொழிற்சாலை 1903 ஆண்டு உற்பத்தி தொடங்கி 1907 ஆண்டு அளவில் 340,000 கொள்கலப்பெட்டிகள் (ஒவ்வொன்றும் 22 கி.கிராம் (50 பவுண்டுகள்) அளவு கொண்டது) ஆண்டு தோறும் உற்பத்தி செய்யப்பட்டது. மேலும் \"மோடர்போண்டின்\" என்ற போட்டி நிறுவனம் 200,000 கொல்கலப்பெட்டிகளை ஆண்டுதோறும் உற்பத்தி செய்தது.\n\nடயனமைட்டு உற்பத்தி ஆபத்தானது. மேற்கு சாமேர்செட் தொழிற்சாலைகளில் 1960 ஆண்டுகளில் இரண்டு பெரிய வெடி விபத்துக்கள் ஏற்பட்டன. சில தொழிலாளர்கள் இறந்தனர். எனினும் உயிர்ச்சேதம் குறைவாக இருந்த காரணம் யாதெனில் தொழிற்சாலையின் கட்டக வடிவமைப்பும் (\"modular design\"), மண் அமைப்பும், மரம் வளர்ப்புமாகும். \"மோடர்போண்டின்\" தொழிலகத்தில் கூட முக்கியமில்லாத, கணக்கில் கொள்ளும் வகையில் சில வெடி விபத்துக்கள் நடந்தன. தொழிற்சங்கங்களின் கோரிக்கைகள் வலுக்கவே, 1985 ஆம் ஆண்டிற்குப் பிறகு \"எ.இ.சி.ஐ\" படிப்படியாக டயனமைட்டு உற்பத்தியை குறைத்துக் கொண்டது. தொடர்ந்து இங்கு அம்மோனியம் நைட்ரேட்டு குழம்பைப் பயன்படுத்தி வெடிபொருள் உற்பத்தி செய்யப்பட்டது. இது ஓரளவு பாதுகாப்பனதாகவும் எளிதில் கையாளும் வகையிலும் அமைந்துள்ளது..\n\nSection::::அமெரிக்கா.\nஅமெரிக்காவில் 1885 ஆம் ஆண்டு ரஸ்ஸல் எஸ். பென்னிமன் என்ற வேதியல் வல்லுநர் \"அம்மோனியம் டயனமைட்டு\" என்ற புதிய வெடிபொருளைக் கண்டு பிடித்தார். இதில் அம்மோனியம் நைட்ரேட்டு என்ற வேதிப்பொருள் விலையுயர்ந்த நைட்ரோகிளிசரினுக்குப் பதில் பயன்படுத்தப்பட்டது. இந்த டயனமைட்டுகள் \"எக்ஸ்ட்ரா\" என்ற வணிகப் பெயரில் நைட்ரோகிளிசரினில் 85 % வேதி ஆற்றல் கொண்ட அம்மோனியம் நைட்ரேட்டு என்று அறிமுகப்படுத்தப்பட்டன. \"இ.ஐ டு பாண்ட் டி நேமுர்ஸ்\" நிறுவனம் 1970 ஆண்டுகளின் இடைப்பட்ட காலம் வரை டயனமைட்டு உற்பத்தி செய்தது. இக்காலங்களில் டயமைட்டு உற்பத்தி செய்த வேறு சில நிறுவனகள்: \"ஹெர்குலிஸ்\", \"கலிபோர்னியா\", \"அட்லாஸ்\", \"ட்ரோஜன் யு.எஸ் பவுடர்\", \"ஆஸ்டின்\", மற்றும் சில நிறுவனங்கள். டயனமைட்டு உற்பத்தி படிபடியாக குறைக்கப்பட்டு விலை மலிவான நீர்க்கூழ்ம வெடிபொருள் (\"water gel explosives\") உற்பத்தி செய்யப்பட்டது. இது மலிவானது, குறைந்த உற்பத்திச் செலவுகளுடன் பாதுகாப்பு மற்றும் கையாளும் வசதிகளும் கொண்டது.. \nSection::::டி.என்.டி யுடனான வேறுபாடு.\nட்ரைநைட்ரோடாலுவீன் (டி.என்.டி) மற்றும் டயனமைட்டு என்ற இரண்டும் ஒரு பொருளைக் குறிப்பதாக ஒரு தவறான மயக்கம் உள்ளது. மற்றொரு தவறான புரிதல் என்பது டயனமைட்டில் டி.என்.டி உள்ளது என்பதுதான். இக்கருத்துக்கள் இரண்டுமே தவறு. இரண்டுமே மிக ஆற்றலுள்ள வெடிப்பொருட்கள் என்றாலும் இவற்றிற்கு இடையே நிலவும் ஒற்றுமைகள் மிகக்குறைவு. டயனமைட்டு என்பது நைட்ரோகிளிசரினை இணைத்து கலந்த உறிஞ்சும் தன்மையுள்ள கலவை. டி.என்.டி என்பது ஒரு \"வேதிக் கூட்டுப்பொருள்\" இதன் பெயர் \"2,4,6 - ட்ரைநைட்ரோடாலுவீன்\". படைப்பிரிவு டயனமைட்டு. .என்பது ஒரு டயனமைட்டுக்கான ஒரு மாற்று (substitute ) ஏற்பாடு எனலாம். இதன் கூட்டுப்பொருட்களின் கலவை விகிதம் 75 % \"ஆர்.டி.எக்ஸ்\", 15 % டி.என்.டி, SAE 10 மோட்டார் எண்ணெய், 5 % சோளமாவு. இது 60 % நைட்ரோகிளிசரின் சேர்த்து கலந்த டயனமைட்டை விட எளிதில் கையாளும் தன்மையும் பாதுகாப்பும் பெற்றது..\n\nஒரு டயனமைட்டு குச்சியில் தோராயமாக 2.1 எம்J சக்தியுள்ளது . \nடயனமைட்டு வெடி ஆற்றலின் செறிவை (ஜூல்ஸ்/ கிலோகிராம் அல்லது ஜே/கி.கிராம்) டி.என்.டி, உடன் தோராயமாக ஒப்பிட்டால்\n\nஎன்று விடை வரும்\n\n\n"}
{"id": "144030", "url": "https://ta.wikipedia.org/wiki?curid=144030", "title": "பா. கா. மூக்கைய்யாத்தேவர்", "text": "பா. கா. மூக்கைய்யாத்தேவர்\n\nபா. கா. மூக்கைய்யாத்தேவர் (ஏப்ரல் 4 , 1923 - செப்டம்பர் 6 , 1979) ஒரு இந்திய அரசியல்வாதி, இவர் இந்திய நாடாளுமன்ற உறுப்பினராகவும் மற்றும் தமிழ்நாடு சட்டமன்ற உறுப்பினராகவும் இருந்தார். இவர் தமிழ்நாடு சட்டமன்றத்திற்கு, 1957,1962 , 1967 , 1971 மற்றும் 1977 ஆண்டு நடைபெற்ற தேர்தல்களில் அனைத்திந்திய பார்வார்டு பிளாக்கு கட்சியின் சார்பாக உசிலம்பட்டி (சட்டமன்றத் தொகுதி)யிலிருந்து தொடர்ச்சியாக ஐந்துமுறையும்,இந்திய நாடாளுமன்ற மக்களவைக்கு இராமநாதபுரம் மக்களவைத் தொகுதியிலிருந்தும் ஒருமுறையும் தேர்ந்தெடுக்கப்பட்டார். இவரது மகன் எம். பசும்பொன் ஆவார்.\n\nSection::::வாழ்க்கை வரலாறு.\nஇவர் காட்டமுத்து ஒச்சாத்தேவர்-செவனம்மாள் தம்பதிகளுக்கு 1923ஆம் ஆண்டு ஏப்ரல் மாதம் 4 ஆம் நாள் மதுரை மாவட்டம், உசிலம்பட்டி தாலுகாவில் உள்ள பாப்பாபட்டி என்ற வருவாய் கிராமத்தில் பிறந்தார்.இவர் 1979ஆம் ஆண்டு செப்டம்பர் ஆறாம் நாள் மறைந்தார். இவரின் சமாதி உசிலம்பட்டியில் உள்ள பசும்பொன் முத்துராமலிங்கதேவர் கல்லூரியில் உள்ளது.\n\nஇவர் 1963-இல் இவர் அகில இந்திய பார்வார்டு பிளாக் கட்சியின் துணைத் தலைவராகத் தேர்ந்தெடுக்கப்பட்டார். 1971இல் இவர் அகில இந்திய பார்வார்டு பிளாக் கட்சியின் தலைவரானார். \n\nஇவரது முயற்சியால் உசிலம்பட்டி மற்றும் கமுதி ஆகிய இடங்களில் பசும்பொன் முத்துராமலிங்கத் தேவர் அரசுக் கலைக் கல்லூரிகள் நிறுவப்பட்டது. \n\nஇவரது நினைவைப் போற்றும் வகையில் மதுரை நகரத்தில் அரசரடி பகுதியில் 1990-ஆம் ஆண்டில் இவரது சிலை நிறுவப்பட்டது.\n\n"}
{"id": "144034", "url": "https://ta.wikipedia.org/wiki?curid=144034", "title": "புரோக்பேக் மவுண்டன் (திரைப்படம்)", "text": "புரோக்பேக் மவுண்டன் (திரைப்படம்)\n\nபுரோக்பேக் மவுண்டன் (\"Brokeback Mountain\") 2005 இல் வெளியான அமெரிக்க திரைப்படமாகும். ஜேம்ஸ் ஷாமஸ், லாரி மெக்மர்திரி, டயானா ஒசானா ஆகியோரால் தயாரிக்கப்பட்டு ஆங் லீ ஆல் இயக்கப்பட்டது. ஹீத் லெட்ஜர், ஜேக் கில்லேன்ஹா, ஆன் ஹாத்வே, மிச்சேல் வில்லியம்ஸ், ராண்டி குவேத் ஆகியோர் நடித்துள்ளனர். இத்திரைப்படம் எட்டு அகாதமி விருதுகளுக்கு தேர்ந்தெடுக்கப்பட்டது. சிறந்த இயக்குனருக்கான அகாதமி விருதையும் சேர்த்து மூன்று அகாதமி விருதுகளை வென்றது.\n\n\n\n"}
{"id": "144036", "url": "https://ta.wikipedia.org/wiki?curid=144036", "title": "மனிதக் கூர்ப்பு", "text": "மனிதக் கூர்ப்பு\n\nமனிதக் கூர்ப்பு (ஆங்கிலம்:Human Evolution) எல்லா உயிரினங்களதும் பொது மூதாதையான ஒரு உயிரினத்தினின்றே தொடங்கும் என்றாலும், பொதுவாக இது உயர்விலங்கினங்களின், குறிப்பாக ஓமோ (Homo) பேரினத்தின் கூர்ப்பு வரலாற்றையே குறிக்கும். குறிப்பாக இது ஒமினிட்டுகளின் (Hominids) ஒரு இனமாக ஓமோ சப்பியென்சுகளின் (Homo Sapiens) தோற்றத்தை உள்ளடக்குகிறது. மனிதக் கூர்ப்பு குறித்த ஆய்வு பல துறைகளின் ஈடுபாட்டை வேண்டி நிற்கிறது. இத்தகைய துறைகளுள் இயற்பிய மானிடவியல், உயர்விலங்கினவியல், தொல்லியல், மொழியியல், கருவியல், மரபியல் என்பன அடங்குகின்றன.\n\nஉயர்விலங்கினக் கூர்ப்பு, மரபியல் ஆய்வுகளின்படி, பிந்திய கிரத்தேசியசுக் காலத்தில் 85 மிமு (மில்லியன் ஆண்டுகளுக்கு முன்) இலும், புதைபடிவப் பதிவுகளின்படி பலியோசீன் காலத்துக்குப் பிற்படாமல் 55 மிமு இலும், தொடங்கியிருக்கக்கூடும் எனக் கருதுகின்றனர். ஒமினிடே குடும்பம் 15-20 மில்லியன் ஆண்டுகள் முன்பு ஐலோபட்டிடே குடும்பத்திலிருந்து, பிரிந்துபோனது. 14 மிமு அளவில், \"பொங்கினே\", அல்லது ஒராங்குட்டான்களும், ஒமினிடே குடும்பத்தில் இருந்து விலகிச் சென்றன. பின்னர் 5-6 மிமு அளவில் கொரில்லா, சிம்பன்சி என்பன ஓமோ பேரினத்தை நோக்கிக் கூர்ப்பு அடைந்த கால்வழியில் இருந்து விலகிச் சென்றுவிட்டன. 2.3-2.4 மில்லியன் ஆண்டுகளுக்கு முன்னர், ஆப்பிரிக்காவில், இறுதிப் பொது மூதாதையான ஒமினினி, ஆசுத்திராலோபித்தசினெசுச் சிற்றினம் என்பவற்றிலிருந்து நவீன மனித இனம் கூர்ப்படைந்தது.\nஒமினினி கூட்டத்தில் (tribe) ஓமோ பேரினத்தின் பல்வேறு இனங்களும், துணை இனங்களும் தோன்றின. ஆனால் இன்று ஒன்று தவிர ஏனையவை முற்றாக அழிந்துவிட்டன அல்லது பிற இனங்களுடன் கலந்துவிட்டன. ஆசியா, ஆப்பிரிக்கா, ஐரோப்பா ஆகிய பகுதிகளில் வாழ்ந்த \"ஓமோ இரக்டசு\" (Homo erectus), ஐரோப்பாவிலும், ஆசியாவிலும் வாழ்ந்த நீன்டர்தால்கள் (\"ஓமோ நீன்டர்தாலென்சிசு\" அல்லது \"ஓமோ சப்பியென்சு நீன்டர்தாலென்சிசு\") இவற்றுக்கு எடுத்துக்காட்டுகள். உடற்கூறு அடிப்படையிலான தற்கால மனிதனின் முன்னோடியான தொடக்கநிலை ஓமோ சப்பியென்சு 400,000 தொடக்கம் 250,000 ஆண்டுகள் முன்னர் வரையிலான காலப் பகுதியில் தோன்றின. தொடக்க நிலை மனிதர்களுக்கான எடுத்துக்காட்டுகளுள் \"ஓமோ எய்டெல்பெர்கென்சிசு\", \"ஓமோ ரொடெசியென்சிசு\", \"ஓமோ நீன்டர்தாலென்சிசு\" என்பனவும், சில வேளைகளில் \"ஓமோ அன்ட்டெசெசர்\", \"ஓமோ எர்காசுட்டர்\" என்பனவும் அடங்கும். உடற்கூறு அடிப்படையிலான தற்கால மனிதர் தொடக்கநிலை ஓமோ சப்பியென்சில் இருந்து, நடுப் பழையகற்காலத்தில், ஏறத்தாழ 200,000 ஆண்டுகளுக்கு முன் தோன்றினர். நடத்தை அடிப்படையிலான தற்கால மனிதர் ஏறத்தாழ 50,000 ஆண்டுகளுக்கு முன்னரே தோன்றினர் என்பது பலருடைய கருத்து. வேறு சிலர், தற்கால மனித நடத்தைகள், உடற்கூறு அடிப்படையிலான தற்கால மனிதர் தோன்றியபோதே உருவாகிவிட்டதாகக் கருதுகின்றனர்\n\nஉடற்கூறு அடிப்படையிலான தற்கால மனிதரின் தோற்றம் குறித்து அறிவியலாளரிடையே நிலவும் கருத்துக்களுள் ஒன்று, தற்கால மனிதனின் அண்மை ஆப்பிரிக்கத் தோற்றம் என்னும் கருதுகோள் ஆகும். இதை \"அண்மை ஓரிடத் தோற்றக் கருதுகோள்\" என்றும் \"ஆப்பிரிக்காவிலிருந்து அண்மைக்கால வெளியேற்ற மாதிரி\" என்றும் அழைப்பது உண்டு. இக் கருதுகோளின்படி \"ஓமோ சப்பியென்சு\" இனம் ஆப்பிரிக்காவில் தோன்றி சுமார் 50,000 - 100,000 ஆண்டுகளுக்கு முன்னர் அங்கிருந்து வெளியேறி ஆசியாவில் வாழ்ந்த \"ஓமோ இரக்டசு\" இனத்தையும், ஐரோப்பாவில் வாழ்ந்த நீன்டர்தால்களையும் பதிலீடு செய்துவிட்டது. இக்கருதுகோளுக்கு மாற்றீடாக பல்லிடத் தோற்றக் கருதுகோள் என்னும் ஒரு கருதுகோளும் உள்ளது. இக்கருதுகோள், \"ஓமோ இரக்டசு\" இனம் 2.5 மில்லியன் ஆண்டுகளுக்கு முன் ஆப்பிரிக்காவில் இருந்து வெளியேறிப் பல்வேறு பகுதிகளிலும் இனக்கலப்பு அடைந்ததன் மூலம் \"ஓமோ சப்பியென்\"கள் பல்வேறு புவியியல் பகுதிகளிலும் தனித்தனியாகத் தோற்றம் பெற்றனர் என்கிறது. மரபியல் அடிப்படையிலான சில ஆய்வுகளின்படி, ஆப்பிரிக்கரல்லாத மக்களில் நீன்டர்தால்களின் கூறுகள் இருப்பதும், நீன்டர்தால்களும், \"டெனிசோவா ஒமினின்\" போன்ற ஒமினிட்டுகளும் தமது மரபுப்பதிவுகளில் 6% வரையில் தற்கால மனிதருக்கு வழங்கியுள்ளதும் தெரியவருகிறது.<ref name=\"10.1126/science.1209202\"></ref>\n\nSection::::கூர்ப்புக்கான சான்றுகள்.\nமனிதக் கூர்ப்புக்கான சான்றுகள் இயற்கை அறிவியலின் பல துறைகளிலும் காணப்படுகின்றன. இச்சான்றுகளில் பெரும்பாலானவை புதைபடிவப் பதிவுகளாகவே காணப்படுகின்றன எனினும் தற்காலத்தில் இவ்விடயத்தில் மரபியலின் பங்களிப்பும் கூடிக்கொண்டு வருகிறது. முதுகெலும்பிகள், முதுகெலும்பிலிகள் ஆகிய இருவகை விலங்குகள் தொடர்பிலும் உயிர்வளர்ச்சி (ontogeny), உயிரினத் தோற்ற வரலாறு (phylogeny), குறிப்பாகக் கூர்ப்பு அடிப்படையிலான வளர்ச்சிசார் உயிரியல் போன்ற துறைகளில் நிகழும் ஆய்வுகள் இன்று எல்லா உயிரினங்களதும் கூர்ப்புக் குறித்த பல விடயங்களை வெளிச்சத்துக்குக் கொண்டுவருகின்றன.\n\nஒமினிடுகளில், முள்ளந்தண்டு படிப்படியாக நேராகிக்கொண்டு வருவதையும், மூளையின் கனவளவு கூடிக்கொண்டு வருவதையும், முக அம்சங்கள் மாறிவருவதையும், பல்லமைப்பின் மாற்றத்தோடு சேர்ந்து மெல்லுவதற்கான தசைநார்கள் குறைந்து வருவதையும் புதைபடிவப் பதிவுகள் காட்டுகின்றன. மேல்நிலை உயர் விலங்கினங்களில் வால், இடுப்பெலும்பில் முக்கோண எலும்பாக மாறிவிட்டது. எல்லா முதுகெலும்பிகளும் தமது உயிர்வளர்ச்சியின் ஒரு கட்டத்தில் வாலைக் கொண்டிருக்கின்றன. மனிதரைப் பொறுத்தவரை, மனிதக் கருவளர்ச்சியின் 14 முதல் 22 வரையான 4 வாரக் காலப்பகுதியில் வால் இருப்பதைக் காணலாம். மனிதரில் இப்போது பயன்பாடற்றுப் போய்விட்ட மூன்றாவது கண்மடல் இருப்பதையும் காணமுடியும். மனிதனுக்குக் கீழ்நிலையில் உள்ள விலங்குகளின் புறக் காதில் தசைநார்கள் உள்ளன. இவை புற ஒலிகளைக் குவிப்பதற்காகக் காதைத் தனியே அசைப்பதற்குப் பயன்படுகின்றன. இத் தசைநார்கள் மனிதனில் வலுவிழந்த நிலையில் உள்ளன..\n\nஅங்கால் தசைநார்களும் மனிதக் கூர்ப்புக்குச் சான்றாக விளங்குகின்றன. சில விலங்குகள் பொருட்களைக் காலால் பிடிப்பதற்கும், அவற்றைக் கையாள்வதற்கும் அங்கால் தசைநார்கள் பயன்படுகின்றன. எடுத்துக்காட்டாக மனிதக்குரங்கு பற்றிப் பிடிப்பதற்குக் கைகளைப் போலவே கால்களையும் பயன்படுத்த வல்லது. மனிதனிலும் இத் தசைநார்கள் காணப்பட்டாலும், இவை வளர்ச்சியடையாத நிலையில் பயன்படாமல் உள்ளது. இதனால் சில வேளைகளில், உடலின் பிற பாகங்களை மீட்டுருவாக்குவதற்குத் திசுக்கள் தேவைப்படும்போது, மருத்துவர்கள் இந்தத் தசைநார்களை எடுத்துப் பயன்படுத்துகின்றனர். தற்காலத்தில் 9% குழந்தைகள் இந்தத் தசைநார்கள் இல்லாமலே பிறப்பது, மனிதருக்கு இதன் தேவையின்மையைக் காட்டுகிறது. கூர்ப்புக்குச் சான்றாக அமையும் இன்னொன்று சேக்கப்சனின் உறுப்பு ஆகும். விலங்குகளின் உடற்கூற்றின் ஒரு பகுதியாகிய இவ்வுறுப்பு மூக்கறையில் அமைந்துள்ளது. இவ்வுறுப்பு பாலுணர்வுக்கான விருப்பு, எச்சரிக்கை உணர்வு போன்றவற்றைத் தூண்டும் வேதிப்பொருளை உணர உதவுகிறது. இது விலங்குகள் பாலியல் தேவைக்காகப் பிற விலங்குகள் இருக்கும் இடத்தை அறியவும், ஆபத்துக்களை உணர்ந்து கொண்டு எச்சரிக்கை அடையவும், உணவு இருக்கும் இடத்தைக் கண்டுகொள்ளவும் பயன்பட்டது. மனிதர் பிறக்கும்போது இந்த உறுப்புடனேயே பிறக்கிறார்கள். எனினும் வளர்ச்சியில் தொடக்கக் கட்டத்திலேயே இதன் வல்லமை குறைவடைந்து பயனற்ற நிலைக்கு வந்துவிடுகிறது. சிலவேளைகளில், முன்னைய உறுப்புக்களின் எச்சங்களாக அடையாளம் காணப்பட்டுள்ள சில அமைப்புக்கள் முன்னர் இன்னும் அறியப்படாத தேவைகளுக்குப் பயன்பட்டு இருக்கலாம். ஞானப்பற்களும் கூர்ப்புக்குச் சான்றாக அமைகின்றன. மனிதனின் மூதாதையர்கள் ஏராளமான தாவரப் பொருட்களை உணவாகக் கொண்டனர். கிடைக்கும்போது தேவையான அளவைச் சாப்பிட்டுவிடுவதற்கு இவ்வுணவை இவர்கள் விரைவாகச் சாப்பிடவேண்டும். இதனால், அவர்களது பெரிய வாய்கள் கூடிய திறன் கொண்டவையாக இருப்பதற்கு கூடுதலான அரைக்கும் பற்கள் (கடைவாய்ப் பற்கள், ஞானப் பற்கள்) தேவைப்பட்டன. அத்துடன், மனிதரின் மூதாதைகளின் உடலுக்கு செலுலோசைச் செரிக்கும் தன்மை போதிய அளவு இருக்காததால், உணவை வாயில் கூடுதலாக அரைத்துக் கொள்வதற்கும் இது தேவையாக இருந்தது. கூர்ப்பின் தேர்வு வழி மூலம் மனிதரின் உணவுப் பழக்கம் மாறிவிட்டது. தாடைகள் சிறியன ஆகிவிட்டன. இதனால் மூன்றாவது சோடி அரைக்கும் பல்லும் தேவையற்றது ஆகிவிட்டது.\n\nSection::::ஓமோவுக்கு முன்.\nSection::::பெரு மனிதக் குரங்குகளின் கூர்ப்பு.\nஉயர் விலங்கினங்களின் கூர்ப்பு வரலாறு 65 மில்லியன் ஆண்டுகளுக்கு முன்னிருந்து தொடங்குகிறது, அறிந்தவற்றுள் மிகப் பழைய உயர்விலங்குகளை ஒத்த பாலூட்டி இனமான \"பிளெசியாடெப்பிசு\" \"(Plesiadapis)\" வட அமெரிக்காவில் கண்டறியப்பட்டது. எனினும், பலியோசீன், இயோசீன் காலங்களின் வெப்பமண்டல நிலைமைகளில் இவ்வினம் யூரேசியா, ஆப்பிரிக்கா ஆகிய இடங்களிலும் பரந்து வாழ்ந்தது.\n\n30 மில்லியன் ஆண்டுகளுக்கு முற்பட்ட முந்திய ஒலிகோசீன் காலத்தில் உருவாகிய முதல் அன்டார்ட்டியப் பனி தற்காலக் காலநிலையின் தொடக்கத்தைக் குறிக்கிறது. இக் காலத்தைச் சேர்ந்த ஒரு உயர்விலங்கினம் \"நாதார்க்டசு\" ஆகும். 1980ல் செருமனியில் கண்டுபிடிக்கப்பட்டு, 16.5 மில்லியன் ஆண்டுகள் பழமையானது என்று அறியப்பட்ட புதைபடிவச் சான்றுகள் இதுபோல் கிழக்கு ஆப்பிரிக்காவில் கண்டுபிடிக்கப்பட்ட இனங்களைவிட ஏறத்தாழ 1.5 மில்லியன் ஆண்டுகள் முற்பட்டது. இது, மனித இனம் ஆப்பிரிக்கக் கண்டத்திலேயே தோன்றியது என்னும் கொள்கைக்குச் சவாலாக உள்ளது.\n\n\"டிரையோபத்தேக்கசு\" உள்ளிட்ட ஆப்பிரிக்க மனிதக்குரங்கு, மனிதர் ஆகிய இனங்களின் தோற்றத்தை நோக்கிய கால்வழியைச் சேர்ந்த இந்த உயர் விலங்கினம் ஐரோப்பா அல்லது மேற்காசியாவில் இருந்து தெற்கு நோக்கிச் சென்று ஆப்பிரிக்காவுக்குள் நுழைந்ததாக டேவிட் பேகன் என்பவர் கூறுகிறார்.\n\nஅறிந்தவற்றுள் மிகவும் பழமையான கட்டரைன், மிகமேல் ஒலிகோசீன் காலத்தைச் சேர்ந்ததும், வட கெனியப் பிளவுப் பள்ளத்தாக்கிலுள்ள எராகலியட்டைச் சேர்ந்ததுமான \"காமோயாபித்தேக்கசு\" ஆகும். இது 24 மில்லியன் ஆண்டுகளுக்கு முந்தியதாகக் கணிக்கப்பட்டுள்ளது. இதன் மூதாதைகள், \"ஏசிப்டோபித்தேக்கசு\", \"புரொப்பிலியோபித்தேக்கசு\", \"பராபித்தேக்கசு\" ஆகியவற்றுக்கு உறவுடையவை என்று கருதப்படுகிறது. இவை 35 மில்லியன் ஆண்டுகளுக்கு முன் வாழ்ந்தன. \"சாடனியசு\" போரினம், கிரவுன் கட்டரைன்களின் கடைசிப் பொது மூதாதைக்கு உறவுடையது என 2010 ஆண்டில் விபரிக்கப்பட்டது. இது 29-28 மில்லியன் ஆண்டுகளுக்கு முற்பட்டது எனத் தற்காலிகமாகக் கணித்துள்ளனர். இதன் மூலம் புதைபடிவப் பதிவுகளில் காணப்பட்ட 11 மில்லியன் ஆண்டுக்கால இடைவெளி நிரப்பப்பட்டது.\n22 மில்லியன் ஆண்டுகளுக்கு முன், முந்திய மயோசீன் காலத்தைச் சேர்ந்த, மரத்தில் வாழும் தகவடைந்த பல வகைகள் கிழக்கு ஆப்பிரிக்காவில் வாழ்ந்ததானது இனங்கள் பிரிவடைந்ததன் நீண்ட வரலாற்றைக் காட்டுகிறது. 20 மில்லியன் ஆண்டுகளுக்கு முந்திய புதைபடிவங்களில், \"விக்டோரியாபித்தேக்கசு\" என்னும் மிக முந்திய பழைய உலகக் குரங்குகளுக்கு உரியதாகக் கருதப்படும் பகுதிகள் இருந்துள்ளன. 13 மில்லியன் ஆண்டுகளுக்கு முன்புவரை செல்லும் மனிதக் குரங்குகளின் கால்வழியைச் சேர்ந்தவை என நம்பப்படும் பேரினங்களுள் \"புரோக்கான்சல்\", \"ரங்வாபித்தேக்கசு\", \"டென்ட்ரோபித்தேக்கசு\", \"லிம்னோபித்தேக்கசு\", \"நாச்சோலாபித்தேக்கசு\", \"ஈக்குவாட்டோரியசு\", \"நியான்சாபித்தேக்கசு\", \"ஆப்பிரோபித்தேக்கசு\", \"எலியோபித்தேக்கசு\", \"கென்யாபித்தேக்கசு\" என்பன அடங்குகின்றன. இவையனைத்தும் கிழக்கு ஆப்பிரிக்காவைச் சேர்ந்தனவாகும். நமீபியாவின் குகைப் படிவுகளில் கிடைத்த \"ஒட்டாவிப்பித்தேக்கசு\"; பிரான்சு, எசுப்பெயின், ஆசுத்திரியா ஆகிய பகுதிகளைச் சேர்ந்த \"பியெரோலாபித்தேக்கசு\", \"டிரையோபித்தேக்கசு\" போன்ற பொதுமைப்படுத்திய செர்க்கோபித்தேசிடுகள் அல்லாதவை கிழக்காப்பிரிக்காவில் இருந்து தொலைவில் உள்ள களங்களில் கிடைத்திருப்பது அக்காலத்தில் ஆப்பிரிக்காவின் பல பகுதிகளிலும், நண்ணிலக்கடல் பகுதியிலும் பல்வேறு வகை இனப் பிரிவுகள் வாழ்ந்ததற்கான சான்றாகும். மியோசீன் ஓமினிடுகளுள் காலத்தால் பிற்பட்ட \"ஒரியோப்பித்தேக்கசு\" இத்தாலியில் நிலக்கரிப் படுகைகளில் இருந்து பெறப்பட்டது. இதன் காலம் 9 மில்லியன் ஆண்டுக்கு முற்பட்டதாகக் கணிக்கப்பட்டுள்ளது.\n\nகிப்பன்களின் கால்வழி (\"ஐலோபட்டிடே\" குடும்பம்) பெருமனிதக் குரங்குகளிலிருந்து பிரிவடைந்தது சுமார் 18-12 மில்லியன் ஆண்டுகளுக்கு முன்னர் என்றும், ஓரங்குட்டான்கள் பெருமனிதக் குரங்குகளிலிருந்து பிரிவடைந்தது ஏறத்தாழ 12 மில்லியன் ஆண்டுகளுக்கு முன் என்றும் மூலக்கூற்றுச் சான்றுகள் காட்டுகின்றன. கிப்பன்களின் வழிமரபைத் தெளிவாகப் பதிவு செய்யும் புதைபடிவச் சான்றுகள் எதுவும் கிடையா. இது இதுவரை அறியப்படாத தென்கிழக்காசிய ஒமினிடுவில் இருந்து தோன்றியிருக்கக்கூடும்.\n\nSection::::பெரு மனிதக் குரங்குகளில் இருந்து மனிதக் கால்வழி பிரிந்தமை.\nகொரில்லாக்கள், சிம்பன்சிகள், மனிதர் ஆகியவற்றின் கடைசிப் பொது மூதாதைக்குக் கிட்டியதாகக் கருதப்படக் கூடியவை, கெனியாவில் இருந்து கிடைத்த \"நாக்காலிப்பித்தேகசு\", கிரீசில் இருந்து கிடைத்த \"ஓரானோபித்தேகசு\" என்பனவாகும். மூலக்கூற்றுச் சான்றுகளின்படி 8 தொடக்கம் 4 மில்லியன் ஆண்டுகள் முன் வரையான காலப்பகுதியில், முதலில் கொரில்லாக்களும், பின்னர் சிம்பன்சிகளும் (பான் பேரினம்) மனிதனின் தோற்றத்தை நோக்கிச் சென்ற மரபுவழியில் இருந்து பிரிந்தன. மனிதனுடைய டி.என்.ஏ, சிம்பன்சிகளுடையவற்றுடன் ஏறத்தாழ 98.4% ஒத்துள்ளது. கொரில்லாக்கள், சிம்பன்சிகள் ஆகியவற்றின் புதைபடிவப் பதிவுகள் குறைந்த அளவே கிடைக்கின்றன. மழைக்காட்டு மண் அமிலத்தன்மை கொண்டதால் எலும்புகள் கரைந்துவிடுவதால் அவை புதைபடிவங்களாகப் பாதுகாக்கப்பட முடிவதில்லை என்பது ஒரு காரணம். மாதிரி எடுத்தல் குறைபாடுகளும் இதற்கு ஒரு காரணமாகலாம்.\n\nபிற ஓமினைன்கள்; ஆன்டிலோப்புகள், கழுதைப்புலிகள், நாய்கள், பன்றிகள், யானைகள், குதிரைகள் போன்றவற்றுடன் நிலநடுக்கோட்டுப் பகுதிக்கு வெளியேயுள்ள வரண்ட சூழலுக்குத் தகவு பெற்றிருக்கக்கூடும். இற்றைக்கு 8 மில்லியன் ஆண்டுகளுக்கு முந்திய காலப் பகுதிக்குப் பின்னர், நிலநடுக்கோட்டு பகுதி சுருங்கியது. சிம்பன்சிகளில் இருந்து மனிதக் கால்வழி பிரிந்த பின்னர் உருவான அக் கால்வழியைச் சேர்ந்த பல ஓமினைன் இனங்களின் புதைபடிவங்கள் ஒப்பீட்டளவில் பெரிதும் அறியப்பட்டவை. இவற்றுள் காலத்தால் முந்தியது \"சகெலந்திறோப்பசு சண்டென்சிசு\" இது 7 மில்லியன் ஆண்டுகளுக்கு முந்தியது (மிமு).\n\nஇவ்வாறான ஓமினின்கள் பின்வருமாறு:\n\nSection::::ஓமோ பேரினம்.\nஓமோ பேரினத்தில் இன்னும் வாழ்ந்துகொண்டிருக்கும் ஒரே இனம் \"ஓமோ சப்பியென்சு\". அழிந்துபோன ஒரு \"ஓமோ\" இனம் \"ஓமோ சப்பியென்சு\" இனத்தில் மூதாதையாக இருக்கக்கூடும். அதே வேளை பெரும்பாலான இத்தகைய இனங்கள் \"ஓமோ சப்பியென்சுக்கு\" ஒன்றுவிட்ட உடன்பிறப்புக்கள் போன்றவை. இவை மனித மூதாதையரின் கால்வழியில் இருந்து விலகிச் சென்றுவிட்டவை. இவற்றுள் எவையெவை தனி இனங்கள் எவை இன்னொரு இனத்தின் துணையினம் என்ற விடயங்கள் குறித்து ஒருமித்த கருத்து இன்னும் இல்லை. போதிய அளவு புதைபடிவங்கள் கிடைக்காதது இதற்கு ஒரு காரணமாகச் சொல்லப்படுகிறது. இதைவிட, ஓமோ பேரினத்தில், இனங்களை வகைப்படுத்துவதில் காணப்படும் சிறிய வேறுபாடுகளும் மேற்படி கருத்தொற்றுமைக் குறைவுக்கு இன்னொரு காரணம். ஓமோ பேரினத்தில் காணப்பட்ட தொடக்ககால வேறுபாடுகளுக்கான காரணமாகக் கொள்ளத்தக்க விளக்கங்களுள் ஒன்றை சகாரா வெளியேற்றிக் கோட்பாடு (Sahara pump theory) முன்வைக்கிறது. ஒருகாலத்தில் ஈரலிப்பான பகுதியாக இருந்த இன்றைய சகாரப் பாலைவனப் பகுதி உயிரினங்கள் ஆப்பிரிக்காவுக்கும், யூரேசியாவுக்கும் இடையே பரவுவதற்கு உதவியது என்பது இக் கோட்பாட்டின் சாரம்.\n\nதொல்லியல், தொல்லுயிரியல் ஆகிய துறைகள் தரும் சான்றுகளை அடிப்படையாகக் கொண்டு, பல்வேறு ஓமோ இனங்களின் உணவுப் பழக்கங்கள் பற்றி உய்த்துணர முடிவதுடன், ஓமோக்களின் உடல்சார் கூர்ப்பு, நடத்தைசார் கூர்ப்பு என்பவற்றில் உணவுப் பழக்கங்களின் பங்கு குறித்து ஆய்வுகள் செய்யவும் முடிகிறது.\n\nSection::::\"ஓ.அபிலிசு\"வும் \"ஓ.கோட்டென்சென்சிசு\"வும்.\n\"ஓமோ அபிலிசு\" மிமு 2.4 தொடக்கம் 1.4 வரை வாழ்ந்தன. இவை பிளியோசீன் காலப் பிற்பகுதியில் அல்லது மிமு 2.5 - 2 வரையிலான பிளீசுட்டோசீன் கால முற்பகுதியில் ஆசுத்திரலோபித்தேசைனில் இருந்து பிரிந்து, ஆப்பிரிக்காவின் தெற்குப் பகுதியிலும், கிழக்குப் பகுதியிலும் கூர்ப்படைந்தன. ஓமோ அபிலிசுக்கள், ஆசுத்திரலோபித்தேசைன்களுடன் ஒப்பிடும்போது சிறிய அரைக்கும் பற்களையும், பெரிய மூளையையும் கொண்டிருந்தன. இவை கற் கருவிகளைச் செய்தன. விலங்குகளின் எலும்புகளிலும் கருவிகளைச் செய்திருக்கக்கூடும். இவற்றின் எலும்புக்கூடு, இரண்டு கால்களால் நடப்பதைவிட, மரத்தில் வாழ்வதற்கே கூடிய தகவு பெற்றிருப்பதனால் இவற்றை \"ஓமோ\" பேரினத்தில் இருந்து \"ஆசுத்திரலோபித்தேக்கசு\" பேரினத்துக்கு மாற்றுவதே பொருத்தமானது எனச் சில அறிவியலாளர்கள் கருதுகின்றனர். மே 2010ல் \"ஓமோ கோட்டென்சென்சிசு\" என்னும் புதிய இனம் ஒன்றைத் தென்னாப்பிரிக்காவில் கண்டுபிடிப்பதற்கு முன்னர் \"ஓமோ அபிலிசு\"க்களையே \"ஓமோ\" பேரினத்தின் முதல் இனமாகக் கருதி வந்தனர். இப்போது, பெரும்பாலும், \"ஓமோ கோட்டென்சென்சிசு\" \"ஓமோ அபிலிசு\"க்கு முன்னரே தோன்றியிருக்கலாம் என்கின்றனர்.\n\nSection::::\"ஓ. ருடோல்ஃபென்சிசு\"வும் \"ஓ. சோர்சிக்கசு\"வும்.\nஇவை, மிமு 1.9 - 1.6 காலப் பகுதியைச் சேர்ந்த புதைபடிவங்களுக்கு முன்மொழியப்பட்டுள்ள பெயர்கள். \"ஓமோ அபிலிசு\"க்கும் இவற்றுக்கும் உள்ள தொடர்புகள் இன்னும் தெளிவாகவில்லை.\n\n\nSection::::\"ஓ. எர்காசுட்டர்\", \"ஓ. இரெக்டசு\" என்பன.\n\"ஓமோ இரெக்டசு\"வின் முதல் புதைபடிவத்தை ஒல்லாந்த மருத்துவரான இயூசீன் துபோய்சு என்பவர், 1891 ஆம் ஆண்டில், இந்தோனீசியத் தீவுகளில் ஒன்றான சாவாவில் கண்டுபிடித்தார். அதன் உருவவியலை அடிப்படையாகக் கொண்டு, அவர் அதற்கு \"பித்தேகாந்திரோப்பசு இரெக்டசு\" எனப் பெயரிட்டார். இதை அவர் மனிதனுக்கும் மனிதக் குரங்குகளுக்கும் இடைப்பட்டதாகக் கருதினார். \"ஓமோ இரெக்டசு\" மிமு 1.8 தொடக்கம் 70,000 ஆண்டுகளுக்கு முன் வரையான காலப் பகுதியில் வாழ்ந்தது. இது, இவ்வினம் தோபோ பேரழிவினால் முற்றாகவே அழிந்திருக்கலாம் எனக் காட்டுகிறது. எனினும், \"ஓமோ இரெக்டசு சொலோவென்சிசு\", \"ஓமோ புளோரசியென்சிசு\" ஆகிய இனங்கள் இப் பேரழிவில் இருந்து தப்பிவிட்டன. மிமு 1.8 - 1.25 காலப்பகுதியைச் சேர்ந்த \"ஓமோ இரெக்டசு\", \"ஓமோ எர்காசுட்டர்\" என்னும் தனி இனமாக அல்லது \"ஓமோ இரெக்டசு எர்காசுட்டர்\" என்னும், \"ஓமோ இரெக்டசு\" இனத்தின் துணையினமாகக் கருதப்படுகிறது.\n\nமிமு 1.5 - 1 காலப்பகுதியான, பிளீத்தோசீன் கால முற்பகுதியில், ஆப்பிரிக்கா, ஆசியா, ஐரோப்பா ஆகிய பகுதிகளில் \"ஓமோ அபிலிசு\" இனத்தைச் சேர்ந்த ஒரு பகுதி பெரிய மூளையைக் கொண்டனவாக வளர்ச்சியடைந்ததோடு, நுணுக்கமான கற்கருவிகளையும் செய்தன. இவ்வியல்புகளும், வேறு சிலவும் இவற்றை \"ஓமோ இரெக்டசு\" என்னும் புதிய இனமாக வகைப்படுத்தப் போதியதாக இருந்தது. அத்துடன், உண்மையாக நிமிர்ந்து நடந்த முதல் மனித மூதாதை \"ஓமோ எரெக்டசு\" ஆகும். தளரா முழங்கால் பொருத்து வளர்ச்சியும், மண்டையோட்டுப் பெருந்துளையின் அமைவிட மாற்றமும், இது சாத்தியமாகக் காரணமாயிற்று. இவ்வினம், இறைச்சியைச் சமைப்பதற்கு நெருப்பையும் பயன்படுத்தி இருக்கக்கூடும்.\n\n\"ஓமோ இரெக்டசு\"வுக்குப் புகழ்பெற்ற எடுத்துக்காட்டு பீக்கிங் மனிதன் ஆகும். இதன் பிற எடுத்துக்காட்டுகள் ஆசியா, ஆப்பிரிக்கா, ஐரோப்பா ஆகிய பகுதிகளில் கிடைத்தன. இவற்றில் ஆசியா அல்லாத பிற பகுதிகளைச் சேர்ந்தவற்றை, தற்காலத்தில் தொல்மானிடவியலாளர் பலர், \"ஓமோ எர்காசுட்டர்\" என அழைக்கின்றனர். ஆசியாவைச் சேர்ந்தனவும், மண்டையோடு, பற்கள் என்பவை தொடர்பில் சில சிறப்பியல்புகளைக் கொண்டவை மட்டுமே தற்போது \"ஓமோ இரெக்டசு\" என்னும் இனத்துள் வகைப்படுத்தப்படுகின்றன. இவ்வியல்புகள் \"ஓமோ எர்காசுட்டர்\" இனத்தில் இயல்புகளில் இருந்து வேறுபடுகின்றன.\n\nSection::::\"ஓ. செப்பிரானென்சிசு\", \"ஓ. அன்ட்டெசெசர்\" என்பன..\nஇவை, இனங்களாக முன்மொழியப்பட்டுள்ள பெயர்கள். \"ஓ. இரெக்டசு\", \"ஓ. எய்டெல்பர்கென்சிசு\" ஆகிய இனங்களுக்கு இடைப்பட்டதாக இவை இருக்கக்கூடும் எனக் கருதுகின்றனர்.\n\nSection::::\"ஓ. எய்டெல்பேர்கென்சிசு\".\n\"ஓ. எய்டெல்பேர்கென்சிசு\", எய்டெல்பேர்க் மனிதன் எனவும் அழைக்கப்படுகிறது. இது, 800,000 - 300,000 ஆண்டுகளுக்கு முன்பு வரையான காலப் பகுதியில் வாழ்ந்துள்ளது. \"ஓமோ சப்பியென்சு எய்டெல்பேர்கென்சிசு\", \"\"ஓமோ சப்பியென்சு பலியோகங்கேரிகசு\" ஆகிய பெயர்களும் இதற்கு முன்மொழியப்பட்டு உள்ளன.\n\n"}
{"id": "144044", "url": "https://ta.wikipedia.org/wiki?curid=144044", "title": "பிண்டி (மரம்)", "text": "பிண்டி (மரம்)\n\nபிண்டி Caesalpinioideae என்னும் மரத்தை இக்காலத்தில் அசோகமரம் என்பர்.\n\nபிண்டி பரம், மலர் பற்றிய செய்திகள் சங்கப்பாடல்களில் உள்ளன. அவை அவற்றின் தோற்றம் பற்றியும், பயன்பாடு பற்றியும் விளக்குகின்றன.\n\nSection::::இவற்றையும் காண்க.\nஇந்த மரத்தின் இனம்\nகாண்க\n"}
{"id": "144045", "url": "https://ta.wikipedia.org/wiki?curid=144045", "title": "சேனல் 4", "text": "சேனல் 4\n\nசேனல் 4 (\"Channel 4\") என்பது பிரித்தானியாவில் இருந்து ஒளிபரப்பாகும் ஒரு பொதுத் தொலைக்காட்சி சேவையாகும். இச்சேவை 1982 ஆம் ஆண்டு நவம்பர் 2 இல் ஆரம்பிக்கப்பட்டது. ஐக்கிய இராச்சியம், மற்றும் அயர்லாந்து ஆகிய நாடுகளில் இது ஒளிபரப்பபட்டு வருகிறது. ஆரம்பத்தில் இச்சேவை சுயாதீனத் தொலைக்காட்சி ஆணையத்தினால் நிருவகிக்கப்பட்டுப் பின்னர் 1990 ஆம் ஆண்டில் நிறுவப்பட்ட சேனல் 4 தொலைக்காட்சிக் கூட்டுத்தாபனத்தினால் 1993 ஆம் ஆண்டு முதல் நிருவகிக்கப்பட்டு வருகிறது. வணிக விளம்பரங்கள் மூலம் தனது நிதியைத் திரட்டி வந்தாலும், இது ஒரு பொது நிறுவனம் ஆகும். பிபிசியின் இரண்டு தொலைக்காட்சி சேவைகள், மற்றும் ஐடிவி என்ற ஒரேயொரு வர்த்தக சேவையுடன் இணைந்து ஐக்கிய இராச்சியத்தின் நான்காவது தொலைக்காட்சி சேவையாக சேனல் 4 இணைந்து கொண்டது.\n\n\n"}
{"id": "144057", "url": "https://ta.wikipedia.org/wiki?curid=144057", "title": "கீவ் சண்டை (1941)", "text": "கீவ் சண்டை (1941)\n\nகீவ் சண்டை (\"Battle of Kiev\") என்பது இரண்டாம் உலகப் போரின் கிழக்குப் போர்முனையில் சோவியத் ஒன்றியம், நாசி ஜெர்மனி இடையே நடைபெற்ற ஒரு படை மோதல். ஆகஸ்ட் 23 - செப்டம்பர் 26, 2011 காலகட்டத்தில் நடைபெற்ற இச்சண்டை பர்பரோசா நடவடிக்கையின் பகுதியாகும். ஜெர்மனியப் படைகளுக்கு பெருவெற்றியாக முடிந்த இது, போர் வரலாற்றில் மாபெரும் சுற்றிவளைப்புச் சண்டையாகக் கருதப்படுகிறது. சோவியத் போர்வரலாற்றுத் தரவுகளில் இது கீவ் பாதுகாப்பு நடவடிக்கை (\"Kiev Defensive Operation. Киевская оборонительная операция\") என்றழைக்கப்படுகிறது. \n\nஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. மூன்று ஆர்மி குரூப்புகளாக ஜெர்மானியப் படைகள் சோவியத் ஒன்றியத்துக்குள் முன்னேறின. இவற்றில் தெற்கு ஆர்மி குரூப் உக்ரைன் பகுதியைத் தாக்கியது. முதலிரு மாதங்கள் இதன் முன்னேறறம் மந்தமாக இருந்தது. ஆகஸ்ட் முதல்வாரம் ஆர்மி குரூப் நடுவிலிருந்து பல கவசப் படைப்பிரிவுகள் தெற்குப் பகுதிக்கு அனுப்பப்பட்டன. இதனால் மீண்டும் வேகமாக முன்னேறிய ஜெர்மானியப் படைகள் ஆகஸ்ட் பின்பகுதியில் உக்ரைன் தலைநகர் கீவ் வரை முன்னேறி விட்டன. இப்பகுதியில் நிறுத்தப்பட்டிருந்த சோவியத் தென்மேற்குக் களம் படைப்பிரிவினை கீவ் நகர் அருகே சுற்றி வளைக்க ஜெர்மானியப் படைகள் முயன்றன. வடக்கிலிருந்து 2வது பான்சர்குரூப்பும், 2வது ஆர்மியும் தென்கிழக்கிலிருந்து தெற்கு ஆர்மி குரூப்பும் கிடுக்கியின் இரு கரங்களாக செயல்பட்டு சோவியத் படைகளை சுற்றி வளைத்தன. ஜெர்மானியப் படைவளையத்துக்குள் சுமார் ஏழு லட்சம் சோவியத் வீரர்கள் சிக்கிக் கொண்டனர். செப்டம்பர் மாதம் ஜெர்மானியப் படைவளையம் இறுகத் தொடங்கியது. கீவ் பகுதியில் சிக்கிக்கொண்ட சோவியத் படைகள் கடுமையாக எதிர்த்துப் போரிட்டாலும் 26 செப்டம்பரில் கீவ் நகரம் வீழ்ந்தது. எஞ்சிய சோவியத் படைகள் சரணடைந்தன. சோவியத் தரப்பில் ஆறு லட்சம் வீரர்கள் மாண்டனர் அல்லது போர்க்கைதிகளாயினர். உலகப் போர் வரலாற்றில் மாபெரும் சுற்றிவளைப்புச் சண்டையாக இது கருதப்படுகிறது.\n\n"}
{"id": "144059", "url": "https://ta.wikipedia.org/wiki?curid=144059", "title": "மயிலை சீனி. வேங்கடசாமி", "text": "மயிலை சீனி. வேங்கடசாமி\n\nமயிலை சீனி. வேங்கடசாமி (பி. டிசம்பர் 16, 1900 - ஜூலை 8, 1980) ஒரு தமிழறிஞரும், எழுத்தாளருமாவார். தமிழக வரலாறு பற்றி பல அரிய ஆய்வு நூல்களை எழுதியவர்.\n\nSection::::வாழ்க்கைக் குறிப்பு.\nவேங்கடசாமி சென்னையின் மயிலாப்பூர் பகுதியில் 1900 இல் பிறந்தார். அவரது தந்தை ஒரு சித்த மருத்துவர். வேங்கடசாமியின் மூத்த அண்ணன் தந்தையைப் போல சித்த மருத்தவரானார். இரண்டாவது அண்ணன் சீனி. கோவிந்தராஜன் ஒரு தமிழறிஞர். \"திருக்குறள் காமத்துப்பால் நாட்கள்\", \"திருமயிலை நான்மணி மாலை\" ஆகிய படைப்புகளை எழுதியவர். வேங்கடசாமி கோவிந்தராஜனிடம் தமிழ் பயின்றார். பின் மகா வித்வான் சண்முகம் பிள்ளை, பண்டித சற்குணர் ஆகியோரிடம் தமிழ் படித்தார். பின்னர் நீதிக்கட்சி நடத்திய \"திராவிடன்\" இதழின் ஆசிரியர் குழுவில் பணிக்கு சேர்ந்தார். ஓவியக்கலையில் கொண்ட ஆர்வத்தால் சில காலம் எழும்பூர் ஓவியப் பள்ளியில் படித்தார். குடும்பப் பொருளாதாரச் சூழல் காரணமாக ஆசிரியர் பயிற்சி பெற்று சாந்தோம் மாநகராட்சிப் பள்ளியில் ஆசிரியராகப் பணிக்குச் சேர்ந்தார்.\n\nதனது விடுமுறை நாட்களில் தமிழகமெங்குமுள்ள வரலாற்றுச் சிறப்பு மிக்க இடங்களுக்கும், வழிபாட்டுத் தலங்களுக்கும் சென்று ஆய்வு செய்தார். தொல்லியல், கல்வெட்டியல், நாணயவியல் ஆகிய துறைகளில் அரிய களப்பணியாற்றினார். தென்னிந்திய எழுத்து முறைகள் யாவற்றையும் கற்றுத் தேர்ந்தார். பிராமி, கிரந்தம், தமிழ் என அனைத்து எழுத்துமுறை கல்வெட்டுகளைப் படித்து ஆராயும் திறன் பெற்றார். கன்னடம், மலையாளம் போன்ற மொழிகளையும் கற்றறிந்திருந்தார். இந்து சமய வரலாற்றாளர்கள் அதிகம் கவனம் செலுத்தாத சமண, புத்த சமய கோயில்களையும் தொல்லியல் களங்களையும் ஆய்வு செய்தார். இரு முறை (1963-64) சென்னைத் தமிழ் எழுத்தாளர் சங்கத் தலைவராகத் தேர்வு செய்யப்பட்டார்.\n\nவேங்கடசாமியின் தமிழ்ப்பணியை பாரதிதாசன் பின்வருமாறு பாராட்டியுள்ளார்:\n\n<poem>\nதமிழையே வணிகமாக்கித்\nதன்வீடும் மக்கள் சுற்றம்\nதமிழிலே பிழைப்பதற்கும்\nதலைமுறை தலைமுறைக்குத்\nதமிழ் முதலாக்கிக் கொண்ட\nபல்கலைத் தலைவன் எல்லாம்\nதமிழ்ச் சீனி வேங்கடத்தின்\nகால்தூசும் பெறாதார் என்பேன்”\n</poem>\n\n2000 ஆம் ஆண்டு தமிழக அரசு சீனி. வேங்கடசாமியின் நூல்களை நாட்டுடைமையாக்கியது.\n\n\n\n"}
{"id": "144061", "url": "https://ta.wikipedia.org/wiki?curid=144061", "title": "டைனமைட்டு (தொடர்புடைய பக்கம்)", "text": "டைனமைட்டு (தொடர்புடைய பக்கம்)\n\nடைனமைட்டு ஓர் மிகு ஆற்றல் வெடிபொருளாகும்.\n\nடைனமைட் என்பது இவற்றையும் குறிக்கலாம்:\n"}
{"id": "144065", "url": "https://ta.wikipedia.org/wiki?curid=144065", "title": "மிர்சாபூர் மாவட்டம்", "text": "மிர்சாபூர் மாவட்டம்\n\nமிர்சாபூர் மாவட்டம் (, ) இந்தியாவின் உத்தரப்பிரதேச மாநில மாவட்டங்களில் ஒன்று. இதன் தலைநகரம் மிர்சாபூர் நகரம் ஆகும். இம்மாவட்டத்தின் பரப்பு 4521 km. இம்மாவட்டம் மிர்சாபூர் பிரிவின் கீழ் அமைந்துள்ளது. \nSection::::பிரிவுகள்.\nஇம்மாவட்டம் மிர்சாபூர், லால்கஞ், மரிஹன், சுனர் என நான்கு வட்டங்களாக பிரிக்கப்பட்டுள்ளது. இந்த நான்கு வட்டங்களும் பனிரெண்டு தொகுதிகளாக பிரிக்கப்பட்டுள்ளது.\n\nSection::::பொருளாதாரம்.\n2006ல் பஞ்சாயத்து ராஜ் அமைச்சகம் மிர்சாபூர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.\n\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி மிர்சாபூர் மாவட்டத்தின் மொத்த மக்கட்தொகை 2,494,533. இது தோராயமாக குவைத் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 174வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் மிர்சாபூர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.89%.மிர்சாபூர் மாவட்டத்தின் பாலின விகிதப்படி 1000 ஆண்களுக்கு 900 பெண்கள் உள்ளனர். மேலும் மிர்சாபூர் மாவட்ட மக்களின் கல்வியறிவு விகிதம் 70.38%.\n"}
{"id": "144082", "url": "https://ta.wikipedia.org/wiki?curid=144082", "title": "ஞா. பொன்னு பிள்ளை", "text": "ஞா. பொன்னு பிள்ளை\n\nஞா. பொன்னு பிள்ளை என்பவர் 1989 ஆம் ஆண்டு நடைபெற்ற சட்டமன்றத் தேர்தலில் தி.மு.க கட்சியின் சார்பில் போட்டியிட்டு தேனி சட்டமன்றத் தொகுதியின் உறுப்பினராக தேர்வு செய்யப்பட்டவர். தேனி அருகிலுள்ள உப்பார்பட்டி எனும் ஊரைச் சேர்ந்த இவர் 1991 ஆம் ஆண்டு வரை சட்டமன்ற உறுப்பினராக இருந்தார். இவர் உப்பார்பட்டி ஊராட்சி மன்றத் தலைவராக பல வருடங்கள் இருந்திருக்கிறார். \n"}
{"id": "144083", "url": "https://ta.wikipedia.org/wiki?curid=144083", "title": "என். ஆர். அழகராஜா", "text": "என். ஆர். அழகராஜா\n\nஎன். ஆர். அழகராஜா என்பவர் ஒரு தமிழக அரசியல்வாதி. விருதுநகர் மாவட்டம், இராஜபாளையம் நகரில் அதிகம் வசிக்கும் ராஜூக்கள் சமூகத்தைச் சேர்ந்த இவர் தேனி மாவட்டம், ஆண்டிபட்டி அருகிலுள்ள சண்முகசுந்தரபுரம் எனும் ஊரில் நூற்பாலை ஒன்றை நிறுவி அதை நடத்தி வருகிறார். இவர் 1996 ஆம் ஆண்டு நடைபெற்ற சட்டமன்றத் தேர்தலில் தமிழ் மாநில காங்கிரசு கட்சியின் சார்பில் போட்டியிட்டு தேனி சட்டமன்றத் தொகுதியின் உறுப்பினராக தேர்வு செய்யப்பட்டு 2001 ஆம் ஆண்டு வரை ஐந்து ஆண்டுகள் சட்டமன்ற உறுப்பின்ராகப் பணியாற்றி இருக்கிறார். 1989 ஆண்டு இதே தொகுதியில் இந்திய தேசிய காங்கிரசு வேட்பாளராக போட்டியிட்டுள்ளார். மேலும் இவர் இந்திய தேசிய காங்கிரஸ் கட்சியின் சார்பில் போட்டியிட்டு தேனி - அல்லிநகரம் நகர்மன்றத் தலைவராகத் தேர்ந்தெடுக்கப்பட்டு, ஐந்து வருடங்கள் நகர்மன்றத் தலைவராகப் பணியாற்றி இருக்கிறார். \n"}
{"id": "144084", "url": "https://ta.wikipedia.org/wiki?curid=144084", "title": "வி. ஆர். ஜெயராமன்", "text": "வி. ஆர். ஜெயராமன்\n\nவி. ஆர். ஜெயராமன் என்பவர் 1977 ஆம் ஆண்டு நடைபெற்ற சட்டமன்றத் தேர்தலில் அ.இ.அ.தி.மு.க சார்பில் போட்டியிட்டு தேனி சட்டமன்றத் தொகுதியின் உறுப்பினராக தேர்வு செய்யப்பட்டவர். தேனி அருகிலுள்ள தாடிச்சேரி எனும் ஊரைச் சேர்ந்த இவர் 1980 மற்றும் 1984 ஆம் ஆண்டுகளில் நடைபெற்ற தேர்தல்களிலும் அ. இ. அ. தி. மு. க சார்பில் போட்டியிட்டு தேனி சட்டமன்றத் தொகுதியில் வெற்றி பெற்று தொடர்ந்து மூன்று முறை சட்டமன்ற உறுப்பினராக இருந்தவர். வொக்கலிகர் சமூகத்தைச் சேர்ந்த இவர் இதற்கு முன்பு வழக்கறிஞராகப் பணியாற்றி வந்தார்.\n"}
{"id": "144085", "url": "https://ta.wikipedia.org/wiki?curid=144085", "title": "ஆர். டி. கணேசன்", "text": "ஆர். டி. கணேசன்\n\nஆர். டி. கணேசன் ஓர் இந்திய அரசியல்வாதியும், தமிழகத்தின் முன்னாள் சட்டமன்ற உறுப்பினரும் ஆவார். இவர் தேனி மாவட்டத்திலுள்ள, குப்பிநாயக்கன்பட்டி எனும் ஊரைச் சேர்ந்தவராவார். இவர் 2001 மற்றும் 2006 ஆம் ஆண்டு நடைபெற்ற சட்டமன்றத் தேர்தலில் அதிமுக கட்சியின் சார்பில் போட்டியிட்டு தேனி சட்டமன்றத் தொகுதியின் உறுப்பினராகத் தேர்ந்தெடுக்கப்பட்டார். இரு முறை தேனி சட்டமன்ற உறுப்பினராக இருந்த இவர் கவரா நாயுடு சாதியைச் சேர்ந்தவர். \n"}
{"id": "144087", "url": "https://ta.wikipedia.org/wiki?curid=144087", "title": "வம்சம்", "text": "வம்சம்\n\n=வம்சம்=\nஒரு வம்சம் (இங்கிலாந்து: / dɪnəsti /, அமெரிக்க: / daɪnəsti /) என்பது ஒரு குடும்பத்தின் ஆட்சியாளர்களின் வரிசைமுறையாகும், [1] வழக்கமாக ஒரு நிலப்பிரபு அல்லது முடியாட்சிக்கான அமைப்புமுறையின் பின்னணியில் உள்ளது, ஆனால் சில சமயங்களில் தேர்ந்தெடுக்கப்பட்ட குடியரசுகளில் தோன்றும். மரபுவழி குடும்பம் அல்லது பரம்பரையானது \"வீடு\" என்று அழைக்கப்படலாம்; [2] \"அரச\", \"இளவரசன்\", \"காமிலிட்டல்\" போன்றவற்றை வடிவமைக்கலாம். பண்டைய எகிப்து, கரோலீயியன் பேரரசு மற்றும் இம்பீரியல் சீனா போன்ற தொடர்ச்சியான வம்சாவளிகளின் கட்டமைப்பைப் பயன்படுத்தி வரலாற்றாளர்கள் பல இறையாண்மை கொண்ட நாடுகளின் வரலாற்றை காலந்தாழ்த்துகின்றனர். \"வம்சத்தை\" என்ற வார்த்தை காலத்தின் காலப்பகுதி, நிகழ்வு, போக்குகள் மற்றும் அந்தக் காலப்பகுதிகளை (\"ஒரு மிங்-வம்ச வாஸ்\") விவரிக்கிறது மற்றும் விவரிக்கின்ற சகாப்தத்தை வரையறுக்க பயன்படுகிறது. \"வம்சத்தை\" என்ற சொல்லை பெரும்பாலும் இத்தகைய பெயரளவிலான குறிப்புகள் (\"ஒரு மிங் குடு\") இருந்து கைவிடப்பட்டது.\n\n19 ஆம் நூற்றாண்டின் வரை, ஒரு மன்னரின் சட்டபூர்வமான செயல்பாடு அவரது வம்சத்தை பெருமளவில் அதிகப்படுத்தியது, அதாவது அவருடைய குடும்ப உறுப்பினர்களின் நிலப்பரப்பு, செல்வம் மற்றும் அதிகாரம் ஆகியவற்றை அதிகரிப்பது என்று வழங்கப்பட்டது. [3] உலகின் மிக நீளமான உயிர் வம்சம் ஜப்பானிய இம்பீரியல் ஹவுஸ் ஆகும், யமடோ வம்சத்தைச் சார்ந்தது, இதன் ஆட்சி பாரம்பரியமாக 660 கி.மு.\n\nஉலகெங்கிலும் உள்ள வன மரபுகள் பாரம்பரியமாக ஃபிராங்க் சாலிக் சட்டத்தின் கீழ், வழக்கமாக மரபார்ந்த முறையில் கணக்கிடப்பட்டுள்ளன. அனுமதிக்கப்பட்ட போது ஒரு மகள் மூலம் அவரது கணவர் ஆளும் வீட்டில் ஒரு புதிய வம்சத்தை நிறுவ கருதப்பட்டது. இருப்பினும், ஆபிரிக்காவின் சில மாநிலங்கள் (Balobedu), நிர்ணயிக்கப்பட்ட வம்சாவளியை முத்திரையாக, ஆட்சியாளர்கள் மற்ற சமயங்களில் தங்கள் தாயின் வம்சத்தின் பெயரை அவரின் சுதந்தரத்திற்குள் கொண்டுவந்தனர்.\n\nகுறைந்த பட்சம், ஒரு முடியாட்சியை மாற்றியமைக்கலாம் அல்லது சுழற்சி செய்யப்படுகிறது, ஒரு பல்லுயிர் (அல்லது பாலிடைனாஸ்டிக்) அமைப்பில் - அதாவது, இணையான வம்சத்தின் மிகவும் மூத்த வாழ்க்கை உறுப்பினர்கள், எந்த நேரத்திலும், அடுத்தடுத்த வரிசை வரிசையாக உள்ளனர்.\n\n\"வம்சம்\" என்ற வார்த்தை சில நேரங்களில் ஆட்சியாளர்களல்லாதவர்களுக்கென்று முறையாக பயன்படுத்தப்படுகிறது, உதாரணமாக, ஒரு பெரிய நிறுவனத்தின் தொடர்ச்சியான உரிமையாளர்களின் தொடர்ச்சியான பிற பகுதிகளில் செல்வாக்கையும் சக்தியையும் கொண்ட ஒரு குடும்பத்தின் உறுப்பினர்கள். அதே பள்ளியின் முக்கிய கவிஞர்களோ அல்லது ஒற்றை விளையாட்டுக் குழுவின் பல்வேறு நபர்களையோ இது தொடர்பில்லாத நபர்களுக்கு நீட்டிக்கப்பட்டுள்ளது. [1]\n\n=மேற்கோள்கள்=\n\nhttp://www.cultural-china.com/chinaWH/html/en/History1766bye3553.htm\n\nஇக்கட்டுரை ஆங்கிலத்திலிருந்து மொழிபெயர்ப்பு செய்யப்பட்டது."}
{"id": "144089", "url": "https://ta.wikipedia.org/wiki?curid=144089", "title": "உறவினர்", "text": "உறவினர்\n\nஉறவினர் என்பவர், ஒருவருடைய குடும்பத்தை சேர்ந்தவராகவோ அல்லது ஒரே குடும்பத்தில், பெண் எடுத்தவராகவோ அல்லது பெண் கொடுத்தவர்களாகவோ இருப்பார்கள். இவர்களுக்கு மத்தியில், இரத்த பந்தம் நேரடியாகவோ அல்லது மறைமுகமாகவோ இருக்கும்.\n\nSection::::உறவுமுறை.\nஉறவுமுறை பற்றி மேலும் பார்க்க \"உறவுமுறை\"\n\nஒரு மனிதன் பிறக்கும்போதே தாய், தந்தை, சகோதரர்கள் மற்றும் தாய்வழி, தந்தைவழி உறவினர்கள் எனப் பல உறவினர்கள் இருப்பார்கள். அந்த மனிதன் மணம் செய்யும்போது அவனின் துணைவர்கள் வழியிலும் புதிய உறவுகள் சேர்கின்றன. பிள்ளைகள் பிறக்கும்போது உறவினர் வட்டம் விரிந்து கொண்டு செல்கின்றது. ஆயினும், ஒருவரைப் பொறுத்து அமையும் உறவுகள் எல்லாமே ஒரே விதமானவை அல்ல. சில மற்றவற்றை விட முக்கியத்துவம் வாய்ந்தவையாக உள்ளன. சில உறவுகள் மிகவும் நெருக்கமாக இருக்கின்றன. வேறு சில உறவுகள்மே ம்போக்கானவையாக இருக்கின்றன.\n\nSection::::நகரத்தார் உறவுமுறைப் பெயர்கள்.\nநகரத்தார் உறவுமுறைப் பெயர்கள் பற்றி மேலும் பார்க்க \"நகரத்தார் உறவுமுறைப் பெயர்கள்\"\n\nஒவ்வொரு இனக்குழுவினரிடமும் அவர்களின் முறைப்பெயர்கள் தனித்த அமைப்புடன் காணப்பெறுகின்றன. நகரத்தார் இனத்தில் இடம்பெறும் முறைப்பெயர்கள் மரியாதை கலந்த நிலையில் காணப்பெறுகின்றன. அதாவது தன்னைவிட வயதில் குறைந்தவர்களையும் மரியாதையுடன் அழைக்கும் பாங்கு இவர்களின் முறைப்பெயர்களில் காணலாகின்றது. மேலும் தமிழ்ச்சொற்கள் தக்கபடி இணைவு பெற்று முறைப்பெயர்கள் உருவாக்கப்பெற்றுள்ளன. இப்பெயர்களைப் பொதுப் பெயர்கள், குடும்பப்பெயர்கள், நெருங்கிய உறவினர் பெயர்கள், தூரத்து உறவினர் பெயர்கள் என்ற நிலைகளில் பகுத்துக்காண இயலுகின்றது.\n\n\n"}
{"id": "144090", "url": "https://ta.wikipedia.org/wiki?curid=144090", "title": "மரபு வழி", "text": "மரபு வழி\n\nமரபு வழி என்பது மரபணுக்களின் வழித்தோன்றல்கள். அரச பரம்பரையைக் குறிக்க இச்சொல்லை வரலாற்று ஆசிரியர்கள் பயன்படுத்துகின்றனர். இதனைக் குடி எனச் சங்க இலக்கியங்கள் குறிப்பிடுகின்றன. \nஆசிரியரின் வழிவந்த மாணாக்கர் பரம்பரையும் தமிழக வரலாற்றில் உண்டு. இது கருத்து மரபு. இதனைப் பரம்பரை என்றே வழங்குவர்.\n\nSection::::புராணம்.\nபொதுவாக இந்து மத புராணங்களில் ஒரு இனத்தவரை இனங்கான வம்சத்தை அடையாளப்படுத்துவர். பெரும்பாலும் தமிழக அரச மரபுகள் சூரிய வம்சம், சந்திர வம்சம் இவ்விரண்டிலும் மற்ற வம்சங்கள் அடங்கிவிடும். தமிழகத்தில் சேரர், பாண்டியர் சந்திர வம்சம் எனவும் சோழர் சூரிய வம்சம் பல்லவர் பரத்துவாசர் வம்சம் எனவும் கூறப்படுகின்றனர்.\n\nஆட்சிமுறை அல்லது தலைமைமுறை வரிசையைக் குறிக்க மரபு, பரம்பரை என்னும் சொற்களைக் கையாளுகின்றனர்.\n\nSection::::மாணாக்கர் பரம்பரை.\nஇது வழிவழியாக இவருக்குப் பின்னர் இவர் மகன் என வருவது அன்று. இவருக்குப் பின்னர் இவரது மாணாக்கர் என வருவது. \n"}
{"id": "144092", "url": "https://ta.wikipedia.org/wiki?curid=144092", "title": "கந்தகார் படுகொலை", "text": "கந்தகார் படுகொலை\n\nகந்தகார் படுகொலை என்பது ஆப்கானித்தானில் உள்ள கந்தகார் மாகாணத்தில் ஞாயிற்றுக்கிழமை மார்ச்சு 11, 2012 அன்று விடியற்காலை இடம்பெற்ற துப்பாக்கிச் சூடு நிகழ்வை குறிக்கிறது. இப்படுகொலையில் பதினாறு குடிமக்கள் (ஒன்பது சிறார்களும் நான்கு ஆண்கள் மற்றும் மூன்று பெண்கள்) கொல்லப்பட்டனர். சில உடல்கள் பாதி எரிந்த நிலையில் கண்டெடுக்கப்பட்டன. இதில் ஒரே குடும்பத்தைச் சேர்ந்த பதினொறு உறுப்பினர்கள் அடங்குவர்.\n\nஇப்படுகொலையை செய்ததாக அமெரிக்க இராணுவத்தைச் சேர்ந்த செர்ஜியன்ட் ஒருவர் அமெரிக்க இராணுவ கட்டுப்பாட்டில் கொண்டுவரப்பட்டார். அவ்வீரர் குவைத்திற்கு மார்ச்சு 13, 2012 அன்று கொண்டு செல்லப்பட்டு பின்னர் கான்சாசில் உள்ள இராணுவ தடுப்பு மையத்திற்கு கொண்டு செல்லப்பட்டார்.. மார்ச்சு 16,2012 அன்று அவரது பெயர் அடையாளம் காணப்பட்டது.\n"}
{"id": "144094", "url": "https://ta.wikipedia.org/wiki?curid=144094", "title": "காலை", "text": "காலை\n\nபொது வழக்கில் சூரிய ஒளி பூமியின் ஒரு குறிப்பிட்ட பகுதியில் உதிக்கின்ற நேரம் அவ்விடத்தில் காலை (\"morning\") அல்லது \nவிடியல் எனலாம். கிழக்குத் திசையில் சூரியன் உதிக்கின்ற நேரம் முதல் உச்சத்திற்கு வரும் நேரம் வரை உள்ள காலம் பொதுவாகக் காலை எனப்படும்.\n\nSection::::ஒரு நாளின் 6 பொழுதுகள்.\n thanks\n"}
{"id": "144096", "url": "https://ta.wikipedia.org/wiki?curid=144096", "title": "மாலை", "text": "மாலை\n\n"}
{"id": "144097", "url": "https://ta.wikipedia.org/wiki?curid=144097", "title": "பித்திகம்", "text": "பித்திகம்\n\nபித்திகம் (காட்டு மல்லிகை) என்னும் மலரைப் பித்திகை என்றும் வழங்கினர். அந்தப் பூவின் வெரிந் (முதுகு) பகுதி சிவப்பாக இருக்கும். இந்தப் பூ மாலையில் மலரும். ஆடவர் பித்திக மாலையைச் சூடிக்கொள்வர்.\nசங்கப்பாடல்கள் இந்தச் செய்திகளை நமக்குத் தருகின்றன.\n"}
{"id": "144108", "url": "https://ta.wikipedia.org/wiki?curid=144108", "title": "ஆரி பாட்டர் அண்டு த டெத்லி அலோவ்சு - பாகம் 2 (திரைப்படம்)", "text": "ஆரி பாட்டர் அண்டு த டெத்லி அலோவ்சு - பாகம் 2 (திரைப்படம்)\n\nஆரி பாட்டர் அன்ட் த டெத்லி ஹாலோவ்ஸ் - பாகம் 2 (Harry Potter and the Deathly Hallows – Part 2) 19 இல் வெளியான அமெரிக்க கற்பனை திரைப்படமாகும். இது ஆரி பாட்டர் அன்ட் த டெத்லி ஹாலோவ்ஸ் - பாகம் ஒன்றின் தொடர்ச்சியாகும். ஜே. கே. ரௌலிங் எழுதிய புதினத்தினை சார்ந்து இயக்கப்பட்டது. டேனியல் ராட்க்ளிஃப்ரூபர்ட் கிரின்ட்எம்மா வாட்சன் ஆகியோர் நடித்துள்ளனர். இத்திரைப்படம் மூன்று அகாதமி விருதுகளுக்கு தேர்ந்தெடுக்கப்பட்டது.\n\nSection::::விருதுகள்.\nSection::::அகாதமி விருதுகள்.\nஇத்திரைப்படம் மூன்று அகாதமி விருதுகளுக்கு தேர்ந்தெடுக்கப்பட்டது.\n\n"}
{"id": "144137", "url": "https://ta.wikipedia.org/wiki?curid=144137", "title": "வசுமதி இராமசாமி", "text": "வசுமதி இராமசாமி\n\nவசுமதி இராமசாமி (21 ஏப்ரல் 1917 - 4 சனவரி 2004) இந்தியப் பெண் எழுத்தாளர் வரிசையில் குறிப்பிடப்பட வேண்டியவர். சமூக சேவையாளர். சென்னை அகில இந்திய வானொலியின் முதல் ஒலிபரப்பாளர்களுள் ஒருவர். இதழாசிரியராக இருந்தவர். காந்தியை நேரடியாகச் சந்தித்து, அவரிடம் சமூக சேவைக்கான பயிற்சி பெற்றவர். மகாத்மா தென்னிந்தியா வந்தபோது, அவர் சென்ற இடமெல்லாம் தானும் சென்றவர். தமிழ் எழுத்தாளரான அவர், ஆங்கிலத்திலும் எழுத வல்லவராக இருந்தார். அம்புஜம்மாள், எம்.எஸ்.சுப்புலட்சுமி ஆகியோர் பற்றிய அவரது ஆங்கிலக் கட்டுரைகள் குறிப்பிடத்தக்கவை. மூதறிஞர் ராஜாஜியால் பாராட்டப்பட்ட எழுத்தாளர். படிப்புக்கு வயது தடையல்ல என்ற கருத்துடைய இவர், எழுபது வயதில் திறந்தவெளிப் பல்கலைக் கழக பட்ட வகுப்பில் சேர்ந்து படித்தவர்.\n\nSection::::குடும்பம்.\n12 வயதில் திருமணம் ஆன வசுமதியின் கணவர் இராமசாமி முன்னணி வழக்கறிஞர். சுதந்திரப் போராட்ட வீரர். மனைவியின் எழுத்தார்வத்துக்கு உறுதுணையாக இருந்தவர். 62 ஆண்டுகள் மகிழ்ச்சியான இல்லறம் நடத்தினார். \"அசோக் லேலண்ட்' நிர்வாக இயக்குநர் சேசசாயி இவரது புதல்வர். தவிர, இசை வல்லுநரான விஜயலட்சுமி ராஜசுந்தரம், சமுக சேவகி சுகந்தா சுதர்சனம் ஆகிய இருவரும் புதல்விகள்.\n\nஎழுத்தாளர் லட்சுமி, குகப்ரியை, டாக்டர் முத்துலட்சுமி ரெட்டி, லட்சுமி கிருஷ்ணமூர்த்தி, சரோஜினி வரதப்பன் ஆகியோரின் நெருங்கிய தோழியாக இருந்தவர்.\n\nSection::::எழுத்தாக்கம்.\nவை. மு. கோதைநாயகி ஆசிரியையாக இருந்து நடத்திய ஜகன்மோகினி இதழில் வசுமதி ராமசாமியின் படைப்புகள் நிறைய வெளிவந்தன. தினமணிக் கதிர், கல்கி, விகடன், சுதேசமித்திரன், பாரததேவி, சின்ன அண்ணாமலையின் வெள்ளிமணி முதலிய பல இதழ்களில் தொடர்ந்து எழுதினார். இந்தியா, பாகிஸ்தான், காஷ்மீர்ப் போர்ப் பின்னணியை வைத்து இவர் எழுதிய நாவலான \"காப்டன் கல்யாணம்', சமகாலச் சரித்திர நாவல் என்ற வகையில் கல்கியின் \"அலை ஓசை' போலவே குறிப்பிடத்தகுந்த இன்னொரு படைப்பு.\n\nகொத்தமங்கலம் சுப்புவின் \"தில்லானா மோகனாம்பாள்' விகடனில் வெளிவந்த அதே காலகட்டத்தில், வசுமதி ராமசாமியின் \"காப்டன் கல்யாணமும்' விகடனில் வந்தது. \"தில்லானா மோகனாம்பாள் வந்த நேரத்திலேயே என் நாவலும் வந்ததில் எனக்கு மகிழ்ச்சி உண்டு. அதைப் படிப்பவர்கள் எல்லாம் என் எழுத்தையும் படிப்பார்கள் இல்லையா?\" என்று எந்தப் பொறாமையும் இல்லாமல் அவர் சொல்லி மகிழ்ந்ததுண்டு. கல்கி எழுத்துகளின் தீவிர ரசிகை. தம் எழுத்தில் தென்படும் மெல்லிய நகைச்சுவைக்குக் கல்கிதான் தமது ஆசான் என்று குறிப்பிடுவார். \"தேவியின் கடிதங்கள்\" என்ற இவரது நூலுக்கு அணிந்துரை வழங்கியவர் ராஜாஜிதான்.\n\nSection::::படைப்புகள்.\nவசுமதி நூற்றுக்கணக்கான சிறுகதைகளும் நான்கு புதினங்களையும் எழுதியுள்ளார். அவை பல்வேறு தமிழ் இதழ்களில் வெளிவந்துள்ளன.\n\n\n\nSection::::வாழ்க்கை வரலற்றுகள்.\nடாக்டர் முத்துலட்சுமி ரெட்டி, எஸ்.அம்புஜம்மாள் ஆகியோரின் வாழ்க்கை வரலாற்றையும் எழுதியுள்ளார்.\n\nSection::::பரிசுக்கதை.\nஇன்று ஐநூறு மாதக் கூட்டங்களை ஒரு மாதம் கூட விட்டுவிடாமல் தொடர்ந்து நடத்தி வெற்றி கண்டிருக்கும் \"இலக்கியச் சிந்தனை' அமைப்பின் முதல் கூட்டத்தில் இவரது \"சிவன் சொத்து' என்ற கதையைப் பரிசுக் கதையாகத் தேர்ந்தெடுத்தவர் அகிலன்.\n\nSection::::இதழாசிரியர்.\n\"ஈசன் அருள்பெற்ற இளங்கன்றுகள்' என்ற ஆன்மிக நூலின் ஆசிரியராகவும், பாரத தேவி, ராஜ்ய லட்சுமி போன்ற பெண் முன்னேற்றத்துக்கான இதழ்களின் ஆசிரியராகவும் இருந்தார்.\n\nSection::::சமூக சேவை.\nகாந்தியை நேரடியாகச் சந்தித்து, அவரிடம் சமூக சேவைக்கான பயிற்சி பெற்றவர். மகாத்மா தென்னிந்தியா வந்தபோது, அவர் சென்ற இடமெல்லாம் தானும் சென்றார். முத்துலட்சுமி ரெட்டி, துர்காபாய் தேஷ்முக், ருக்மிணி லட்சுமிபதி, அம்புஜம்மாள் உள்ளிட்ட பலருடன் இவர் கொண்ட நட்பு இவரைச் சமூக சேவை செய்யத் தூண்டியது. அன்னிபெசன்ட் நிறுவிய \"இந்திய மாதர் சங்கம்' என்ற, எழுபதுக்கும் மேற்பட்ட கிளைகள் கொண்ட அமைப்பை ஈடுபாட்டோடு நடத்திவந்தார். இந்திய மாதர் சங்கத்தில், தற்போது அரிய நூல்களைக் கொண்ட நூலகம் ஒன்று வசுமதி ராமசாமி பெயரில் நடத்தப்படுகிறது.\n\nசென்னை ஆழ்வார்பேட்டையில் உள்ள \"சீனிவாச காந்தி நிலைய'த்தை அம்புஜம்மாள், சரோஜினி வரதப்பன் ஆகியோரோடு சேர்ந்து உருவாக்கினார்கள். சுமார் 20 ஆண்டு காலம் அதன் செயலாளராக இயங்கினார். சீனிவாச காந்தி நிலையத்தில் காந்தியின் அஸ்தி வைக்கப்பட்டு, அதன்மேல் துளசிமாடம் நிர்மாணிக்கப்பட்டுள்ளது. இந்நிலையத்தின் சிறப்பை உணர்ந்து ஔவை தி. க. சண்முகம் இலவசமாக நாடகம் நடத்தி நிதி திரட்டிக் கொடுத்தார். அடையாறு புற்றுநோய் மருத்துவமனை, எழும்பூர் குழந்தைகள் மருத்துவமனை போன்றவற்றின் உருவாக்கத்திலும் ஸ்த்ரீசேவா மந்திர், ஔவை இல்லம், பால மந்திர் முதலிய பல சேவை நிறுவனங்களின் உருவாக்கத்திலும் இவரது பங்களிப்பு உண்டு.\n\nலால்பகதூர் சாஸ்திரியிடம் போர் நிதியாக அக்காலத்திலேயே 500 பவுன் திரட்டிக் கொடுத்தவர். ராஜாஜியிடம் மூன்று ஆண்டுகள் உபநிடதமும் கற்றார். காஞ்சி முனிவர் பரமாச்சாரியார் கட்டளைப்படி, \"ஸ்ரீகற்பகாம்பாள் திருவருள் சங்கம்' என்ற அமைப்பை நிறுவி ஆயிரத்துக்கும் மேற்பட்ட ஏழைப் பெண்களின் திருமணத்திற்கு மாங்கல்ய தானம் என்ற வகையில் தங்கத் தாலி அளித்துவந்தார். இத்தொண்டு இவரது மகளால் இன்றும் தொடர்கிறது.\n\nSection::::மறைவு.\nவசுமதி இராமசாமி ஜனவரி 4, 2004-ஆம் ஆண்டு தனது 86 ஆம் வயதில் மறைந்தார்.\n\n"}
{"id": "144146", "url": "https://ta.wikipedia.org/wiki?curid=144146", "title": "பாறைக் குவிமாடம்", "text": "பாறைக் குவிமாடம்\n\nபாறைக் குவிமாடம் (\"Dome of the Rock\") என்பது யெரூசலம் பழைய நகரில் அமைந்துள்ள யூதத் தேவாலயப் பகுதியில் உள்ள ஒரு புண்ணியத் தலமாகும். உமையா கலீபகம் அப்ட் அல்-மலீகினால் கி.பி. 691 இல் கட்டப்பட்ட இக்கட்டடம் பல தடவைகள் புதுப்பித்தலுக்கு உள்ளானது. இதன் இதயப் பகுதியாகிய அத்திவாரப் பாறை சமயங்களின் பாரம்பரியங்களிற்கு முக்கிய அடிப்படையாகவுள்ளது.\n\nSection::::இடம், கட்டுமானம், பரிமாணம்.\nபாறைக் குவிமாடம் கோவில் மலை எனப்படும் இடத்தில் அமைந்துள்ளது. இது கி.பி. 70 இல் உரோமப் படை மேற்கொண்ட எருசலேம் முற்றுகையின்போது அழிக்கப்பட்ட இரண்டாம் கோவில் (யூதம்) அமைந்த இடத்தின் மீது கட்டப்பட்டுள்ளது. கி.பி. 637 இல் யெரூசலேம் கலிப்பா படையிடம் வீழ்ச்சியடைந்தது.\n\nஇக் கட்டடம் கலிபா ஒமர் இபின் அல் கட்டாப்பினால் யூத போதகராக இருந்து மதம் மாறிய காஃப் அல் அக்பரின் ஆலோசனையுடன் கட்டி முடிக்கப்பட்டது. கி.பி. 689 – 691 காலப் பகுதியில் இது கட்டப்பட்டது. யசிட் இபன் சலாம் மற்றும் ராஜா இபன் கேவா ஆகியோர் பொறியியலாளர்களாக இருந்தனர். இக் கட்டடம் எண்கோண வடிவம் உடையது. ஏறக்குறைய 20 மீட்டர் விட்டமுடைய மரத்தினால் ஆன குவிமாடம் 16 தூண்கள் மேல் உள்ளது. வெளிப் பக்கச் சுவர் பீங்கானிலால் ஆக்கப்பட்டு எண்கோணத்தை பிரதிபலிக்கச் செய்கிறது. ஒவ்வொன்றும் ஏறக்குறைய 60 அடி அகலமும், 36 அடி உயரமும் கொண்டது. குவிமாடமும் வெளிச்சுவரும் பல யன்னல்களையுடையன.\n\nSection::::குவிமாடம்.\nSection::::வெளிப்புறம்.\nகுவிமாடம் வடிவம் பைசாந்திய வேத சாட்சிகளில் கல்லறை வடிவத்தை ஒத்தது. சுலைமான் காலத்தில் குவிமாடத்தின் வெளிப்புறம் மட்பாண்டம் செய்யப் பயன்படும் ஒருவித பொருளின் ஓடுகளினால் மூடப்பட்டிருந்தது. இதை முடிப்பதற்கு ஏழு ஆண்டுகள் ஆயின. பின்னர், பிரித்தானியாவினால் ஹச் அமின் அல் குசைன் பாறைக் குவிமாடத்தை புணருத்தாரனம் செய்ய நியமிக்கப்பட்டார்.\n\n1955 இல் அராபிய அரசாங்கங்கள் மற்றும் துருக்கியின் நிதியுதவிடன் யோர்தான் அரசாங்கம் புதுபித்தலை மேற்கொண்டது. இவ் வேலையானது சுலைமான் காலத்து ஓடுகளை மாற்றுவதாக இருந்தது. ஏனென்றால் அவை பெரு மழையினால் நகரத் தொடங்கின. 1965 இல் புணருத்தானத்தின் ஒரு பகுதியாக இத்தாலியில் தயாரிக்கப்பட்ட உறுதியான அலுமியம் மற்றும் வெண்கலம் கலப்பு உலோகத்தினால் குவிமாடம் மூடப்பட்டது. 1993 இல் 80 கிலோ தங்கத்தினால் குவிமாடம் மூடப்பட்டது. இதற்காக யோர்தானிய மன்னர் குசைன் அவருடைய இலண்டன் வீடுகளை விற்று 8.2 மில்லியன் டாலர் அன்பளிப்பு செய்தார்.\n\nSection::::உட்புறம்.\nஉட்புறம் அதிகளவு சித்திர வேலைப்பாடுகள், பீங்கான் மட்பாண்டம், சலவைக் கல் என்பனவற்றைக் கொண்டு காணப்படுகிறது. இவை கட்டி முடிக்கப்பட்டு சில நூற்றாண்டுகளின் பின்னரே சேர்க்கப்பட்டன. இங்கு குரான் எழுத்துக்களும் காணப்படுகின்றன.\n\nSection::::வரலாறு.\nSection::::ஆரம்பம்.\nபாறைக் குவிமாடம் கோவில் மலையின் மையத்தில் அமைந்துள்ளது. இங்குதான் சாலமோனின் கோவில் மற்றும் யூதர்களின் இரண்டாம் கோவில் என்பன காணப்பட்டன. இதில் இரண்டாம் கோவில் முதலாம் ஏரோது காலத்தில் கி.மு. 1 ஆம் நூற்றாண்டில் பாரிய வரிவாக்கலுக்கு உள்ளானது. ஏரோதின் கோயில் உரோமர்களால் கி.பி. 70 இலும் கி.பி 135 இல் இடம்பெற்ற புரட்சியின் பின்னும் அழிக்கப்பட்டு, உரோமர்களின் கோயில் அவ்விடத்தில் யூலியஸ் கபிடோலினசினால் கட்டப்பட்டது.\n\nஎருசலேம் கிறிஸ்தவ பைசாந்தியப் பேரரசுவினால் 4 முதல் 6 வரையான காலப்பகுதியில் ஆளப்பட்டது. இக்காலத்தில் கிறிஸ்தவ யாத்திரிகள் எருசலேமுக்குச் செல்வது வளர்ச்சியடைந்தது.\nதிருக்கல்லறைத் தேவாலயம் கொண்டான்டைனினால் 320 களில் கட்டப்பட்டது. ஆனால் கோவில் மலை யூலியன் பேரரசர் காலத்தில் புணரமைக்கும் திட்டம் தோல்வியடைந்ததைத் தொடர்ந்து அபிவிருத்தி செய்யாமல் கைவிடப்பட்டது.\n\nSection::::சிலுவைப் போர் வீரர்கள்.\nசிலுவைப் போர் வீரர்கள் காலத்தில் பாறைக் குவிமாடம் கிருத்தவ துறவிகளிடம் கொடுக்கப்பட்டு கிருஸ்தவ தேவாலயமாக மாற்றப்பட்டிருந்தது. பாறைக் குவிமாடம் சலமோன் கட்டிய தேவாலயம் இருந்த இடத்தில் கட்டப்பட்டுள்ளது என நைட் டெம்பிளர் நம்பினர். 12ம் நூற்றாண்டில் நைட் டெம்பிளருடைய தலைமையகமாக அல் அக்சா பள்ளிவாசல் காணப்பட்டது. இதற்கு முன் அல் அக்சா பள்ளிவாசல் அரச குதிரைகளின் இலாயமாக இருந்தது. சலமோன் கட்டிய யூத தேவாலய மாதிரி ஐரோப்பாவிலிருந்த தேவாலயங்களின் கட்டிட மாதிரியாக அக்காலத்தில் அமைந்தது.\n\nSection::::அயூபிட் மற்றும் மம்லுக்.\nசலாதீனால் 1178 இல் மீண்டும் யெரூசலேம் கைப்பற்றப்பட்டது. பாறைக் குவிமாடம் மேல் இருந்த சிலுவைக்குப் பதிலாக பொன் பிறை வைக்கப்பட்டது. பாறைக்கு கீழ் மர யன்னல்கள் வைக்கப்பட்டன.\n\nSection::::உதுமானிய பேரரசு 1517–1917.\nபாரியளவிலான புணருத்தானம் மகமட் காலத்தில் 1817 இல் மேற் கொள்ளப்பட்டது. பாறைக் குவிமாடத்துடன் இணைந்தாற்போல் தனியான தீர்க்கதரிசி குவிமாடம் 1620 இல் உதுமானால் கட்டப்பட்டது.\n\nSection::::பிரித்தானிய ஆட்சியிலிருந்து இன்று வரை.\n11. சூன் 1927 அன்று பாலஸ்தீனத்தை தாக்கிய பூமியதிர்ச்சியில் பாறைக் குவிமாடம் பலத்த சேதத்திற்குள்ளாகி, அதற்கு முன்னைய ஆண்டுகளில் செய்த திருத்தங்கள் பயனற்றுப் போயின.\n\n1967 ஆம் ஆண்டு ஆறு நாள் போர் வெற்றியின்போது இசுரேல் பாறைக் குவிமாடத்தை தன் கட்டுப்பாட்டில் எடுத்துக் கொண்டது. இசுரேலிய பாதுகாப்பு படைகளின் யூத போதகரான ஸ்லோமோ கெரென் தோராவுடனும் சோபாருடனும் பாறைக் குவிமாடத்தினுள் சென்றார்.\n\nஆறு நாள் போரின்போது பாறைக் குவிமாடத்தில் ஏற்றப்பட்ட இசுரேலிய தேசியக் கொடி சில மணித்தியாலங்களில் மோசே டயானின் உத்தரவின்படி இறக்கப்பட்டது. சமாதனத்தை பேணும் விதமாக அப் பகுதியின் அதிகாரம் முசுலிம்களுக்கு கொடுக்கப்பட்டது.\n\nசில யூத குழுக்கள் பாறைக் குவிமாடத்தை மக்காவிற்கு நகர்த்திவிட்டு மூன்றாவது யூத தேவாலயத்தை கட்ட விரும்புகின்றன. பாறைக் குவிமாடத்தை புனிதமாக முசுலிம்கள் கருதுவதனால் இச் செயல் பாரதூரமான விளைவையே ஏற்படுத்தும் எனலாம். யூத குழுக்களின் விருப்பு பற்றி இசுரேலியர்கள் இருவித கருத்துக்களைக் கொண்டு இருக்கின்றார்கள். சில சமய பற்றுள்ள யூதர்கள், யூத ஆலயம் மெசியாவின் காலத்தின் கட்டப்பட வேண்டும் என்கின்றனர் சில சுவிசேச கிருஸ்தவர்கள் கருத்துப்படி, யூத ஆலயம் கட்டும் செயல் கடைசி காலத்திற்கும் கிறிஸ்துவின் இரண்டாம் வருகைக்கும் முன் நிகழ வேண்டிய நிகழ்வு என்கின்றனர்.\n\nபாறைக் குவிமாடத்தின் படம் ஈரானிய 1000 ரியாலின் பின் பக்கத்தில் பொறிக்கப்பட்டுள்ளது.\n\nSection::::கட்டிடக்கலையின் தாக்கம்.\nபாறைக் குவிமாடத்தை பிரதி செய்து பல கட்டங்கள் கட்டப்பட்டுள்ளன. சில எண்கோண தேவாலயங்களை உதாரணமாகக் குறிப்பிடலாம் கிருஸ்தவர்களின் யெரூசலேம் தேவலயம் பற்றிய நம்பிக்கையே இப் பிரதிபலிப்பிற்கு முக்கிய காரணம். ஓவியர் ரபாயலின் ஓவியங்களில் இது பிரதிபலிப்பதையும் காணலாம்.\n\n\n\n"}
{"id": "144153", "url": "https://ta.wikipedia.org/wiki?curid=144153", "title": "அணுகுகோடு", "text": "அணுகுகோடு\n\nபகுமுறை வடிவவியலில் ஒரு வளைவரையின் அணுகுகோடு (\"asymptote\") என்பது அவ்வளைவரையும் ஒரு கோடும் முடிவிலியை நோக்கிச் செல்லச் செல்ல அவ்விரண்டிற்கும் இடையேயுள்ள தூரமானது பூச்சியத்தை அணுகும் விதத்தில் அமைந்த கோடாகும். சில ஆதாரங்கள் வளைவரையானது அணுகுகோட்டை முடிவிலா எண்ணிக்கையில் சந்திக்காது என்ற கருத்தைக் கொண்டிருந்தாலும் தற்கால எழுத்தாளர்கள் அவ்விதம் கருதுவதில்லை. இயற்கணித வடிவவியல் போன்றவற்றில் அணுகுகோடுகள் வளைவரையை முடிவிலியில் தொடுகின்ற தொடுகோடுகளாக (தொலைத் தொடுகோடுகள்) வரையறுக்கப்படுகின்றன.\n\n\"ஒன்றாகச் சேராத\" என்ற பொருளுடைய கிரேக்க மொழி வார்த்தையான ἀσύμπτωτος (\"asímptotos\") -லிருந்து ஆங்கிலத்தில் அணுகுகோட்டிற்கு \"asymptote\" என்ற பெயர் உருவானது. \"பெர்காவின் அப்பலோனியசால்\" அவரது படைப்பான \" கூம்பு வெட்டுகள்\" -ல் (conic sectins) இப்பெயர் அறிமுகப்படுத்தப்பட்டது. ஆனால் தற்போதைய பயன்பாடு போலல்லாமல், அவர் இப்பெயரை, \"தரப்பட்ட வளைவரையை வெட்டாத கோடு\" என்ற பொருளில் பயன்படுத்தியுள்ளார்.\n\nகிடையான, நிலைக்குத்தான மற்றும் சாய்ந்த அணுகுகோடுகள் என மூன்று வகையான அணுகுகோடுகள் உள்ளன. என்ற சார்பின் வரைபடத்திற்கு \"x\" ஆனது -ஐ நெருங்கும்போது வளைவரையின் வரைபடம் எந்த கிடையான கோடுகளுக்கு அருகாமையில் முடிவில்லாமல் நீண்டு கொண்டே போகிறதோ அவை வளைவரையின் கிடையான அணுகுகோடுகள். இதேபோல வளைவரையின் வரைபடம் எந்த நிலைக்குத்தான கோடுகளுக்கு அருகாமையில் முடிவில்லாமல் நீண்டு கொண்டே போகிறதோ அவை வளைவரையின் நிலைக்குத்தான அணுகுகோடுகள். \nஇரு வளைவரைகள் முடிவிலியை நோக்கிச் செல்லச் செல்ல அவற்றுக்கு இடையேயுள்ள தூரம் குறைந்து கொண்டே வந்து பூச்சியத்தை அணுகுமானால் அவ்விரண்டு வளைவரைகளும் ஒன்றுக்கொன்று வளைந்த அணுகுகோடுகளாக அமையும். ஒரு சார்பின் வரைபடம் வரைவதற்கு அதன் அணுகோட்டினைப் பற்றி அறிந்திருத்தல் அவசியம்.\nSection::::ஒரு எளிய எடுத்துக்காட்டு.\n\"y\"=1/\"x\" சார்பின் வரைபடம் வலப்புறத்திலுள்ள படத்தில் தரப்பட்டுள்ளது.\n\n\"x\" -ன் மதிப்பு அதிகமாக அதிகமாக (100, 1000, 10,000 ...,) அவற்றுக்குரிய \"y\" மதிப்புகள் (.01, .001, .0001, ...,) மிகவும் நுண்ணியமாகக் குறைந்து கொண்டே போகும். ஆனால் \"x\" -ன் மதிப்பு எவ்வளவுதான் அதிகரித்தாலும் எந்நிலையிலும் 1/\"x\" -ன் மதிப்பு 0 ஆகாது. அதாவது வளைவரை \"x\"-அச்சைச் சந்திக்கவே சந்திக்காது. மாறாக \"x\" -ன் மதிப்பு குறைந்து கொண்டே போகும் போது (.01, .001, .0001, ...) அவற்றுக்குரிய \"y\" மதிப்புகள் கூடிக்கொண்டே போகும் (100, 1000, 10,000 ...) எனவே \"y\"-அச்சுக்கு அருகில் நெருங்கி வரவர வளைவரை மேல்நோக்கி நீண்டு கொண்டே போகும். எனவே \"x\" மற்றும் \"y\"-அச்சுகள் இரண்டும் வளைவரையின் அணுகுகோடுகளாக இருக்கும்.\n\nSection::::சார்புகளின் அணுகுகோடுகள்.\nஅணுகுகோடு கணிதத்தின் எல்லை-கருத்துருவின் அடிப்படையில் அமைகிறது.\nபொதுவாக நுண்கணிதத்தில் சார்புகளின் அணுகுகோடுகளைப் பற்றிய விவரங்கள் கண்டறியப்படுகின்றன. முதலில் எல்லை-கருத்தைப் பயன்படுத்தி அணுகுகோடுகளைக் கண்டுபிடித்துக் கொண்டு பின் அவற்றின் திசைப்போக்கைப் பொறுத்து அவற்றைக் கிடையான, நிலைக்குத்தான அல்லது சாய்ந்த அணுகுகோடுகள் என வகைப்படுத்தலாம்.\n\nSection::::கிடையான அணுகுகோடு.\n\"x\" ஆனது -ஐ நெருங்கும்போது வளைவரையின் வரைபடம் எந்த கிடையான கோடுகளுக்கு அருகாமையில் முடிவில்லாமல் நீண்டு கொண்டே போகிறதோ அவை வளைவரையின் கிடையான அணுகுகோடுகள். இவை \"x\"-அச்சுக்கு இணையாக அமையும்.\n\nகோடு \"y\" = \"c\" , \"y\" = \"ƒ\"(\"x\") சார்பின் கிடையான அணுகுகோடாக அமைய:\n\nமுதலாவதில் \"x\" -ன் மதிப்பு −∞ -ஐ நெருங்கும்போது \"ƒ\"(\"x\") -ன் அணுகுகோடு: \"y\" = \"c\"\n\nஇரண்டாவதில் \"x\" -ன் மதிப்பு +∞ -ஐ நெருங்கும்போது \"ƒ\"(\"x\") -ன் அணுகுகோடு \"y\" = \"c\"\n\nஎடுத்துக்காட்டு:\n\n\n\"x\" -ன் மதிப்பு −∞ -ஐ நெருங்கும்போது \"ƒ\"(\"x\") -ன் கிடையான அணுகுகோடு: \n\n\"x\" -ன் மதிப்பு +∞ -ஐ நெருங்கும்போது \"ƒ\"(\"x\") -ன் கிடையான அணுகுகோடு: \n\nஏதாவது ஒருபுறத்தில் அல்லது இருபுறமும் கிடையான அணுகுகோடுகள் இல்லாத அல்லது ஒரே கோட்டை இரண்டு திசைகளிலும் கிடையான அணுகுகோடாகக் கொண்டதுமான சார்புகள் உள்ளன.\n\nஎடுத்துக்காட்டு:\n\nஏனெனில்:\n\nSection::::நிலைக்குத்தான அணுகுகோடுகள்.\nவளைவரையின் வரைபடம் எந்த நிலைக்குத்தான கோடுகளுக்கு அருகாமையில் முடிவில்லாமல் நீண்டு கொண்டே போகிறதோ அக்கோடுகள் வளைவரையின் நிலைக்குத்தான அணுகுகோடுகள். இவை \"x\"-அச்சுக்குச் செங்குத்தாக அமையும்.\n\nகோடு \"x\" = \"a\" , சார்பின் நிலைக்குத்தான அணுகுகோடாக அமைய கீழேயுள்ள கூற்றுகளில் குறைந்தது ஒன்றாவது உண்மையாக இருக்க வேண்டும்.\n\n\nசார்பு \"ƒ\"(\"x\"), \"a\"-ல் வரையறுக்கப்பட்டிருக்கலாம் அல்லது வரையறுக்கப்படாமலும் இருக்கலாம். \"x\" = \"a\" -ல் சார்பின் துல்லிய மதிப்பு அணுகுகோட்டைப் பாதிக்காது.\n\nஎடுத்துக்காட்டாக:\n\nஇச்சார்புக்கு எனும்போது +∞ எல்லமைதிப்பாகக் கிடைக்கிறது. \"ƒ\"(0) = 5 ஆக இருந்தாலும் இச்சார்பின் வளைவரையின் நிலைக்குத்தான அணுகுகோடு: . வளைவரை இந்த அணுகுகோட்டை ஒருமுறை (0,5) புள்ளியில் சந்திக்கிறது. ஒரு நிலைக்குத்தான அணுகுகோட்டை ஒரு சார்பின் வரைபடம் ஒரு முறைக்கு அதிகமாக வெட்டாது.\n\nசுருக்கமாகச் சொல்வதென்றால், ஒரு சார்பின் நிலைக்குத்தான அணுகுகோடுகள் காண அச்சார்பின் சமன்பாட்டின் பகுதியின் தீர்வுகளைக் காண வேண்டும்.\n\nSection::::சாய்ந்த அணுகுகோடுகள்.\n\"x\" ஆனது -ஐ நெருங்கும்போது வளைவரையின் வரைபடம் எந்த குறுக்குக் கோடுகளுக்கு அருகாமையில் முடிவில்லாமல் நீண்டு கொண்டே போகிறதோ (குறுக்குக் கோட்டிற்கும் வளைவரைக்கும் இடையேயுள்ள தூரம் பூச்சியத்தை நெருங்கும்.) அக்குறுக்குக் கோடுகள் வளைவரையின் சாய்ந்த அணுகுகோடுகள்.\n\nசாய்ந்த அணுகுகோடுகள் \"x\" அல்லது \"y\" -அச்சுகளுக்கு இணையாக இருக்காது.\n\n\nமுதல் கட்டுப்பாட்டின்படி \"x\" -ன் மதிப்பு +∞ ஐ நெருங்கும்போது \"ƒ\"(\"x\") சார்பின் சாய்ந்த அணுகுகோடு \n\nஇரண்டாவது கட்டுப்பாட்டின்படி \"x\" -ன் மதிப்பு -∞ ஐ நெருங்கும்போது \"ƒ\"(\"x\") சார்பின் சாய்ந்த அணுகுகோடு \n\nஎடுத்துக்காட்டு:\n\n\nSection::::அணுகுகோடுகளை அடையாளம் காண எளிய முறைகள்.\nSection::::சாய்ந்த அணுகுகோடுகள்.\n\"f\"(\"x\"), சார்பின் சாய்ந்த அணுகுகோட்டின் சமன்பாடு \"y\"=\"mx\"+\"n\" எனில்:\n\nமுதலில் \"m\" -ன்மதிப்புக் காணப்படுகிறது:\n\nஇங்கு \"a\" -ன் மதிப்பு, formula_16 அல்லது formula_17 ஆக இருக்கும். இந்த எல்லையின் மதிப்பு இல்லாத திசைப்போக்கில், (formula_16 அல்லது formula_17) சார்புக்கு சாய்ந்த அணுகுகோடு இருக்காது.\n\nஇந்த \"m\" மதிப்புடன் \"n\" -மதிப்புப் பின்வருமாறு கணக்கிடப்படுகிறது:\n\nஇங்கும் \"a\" -ன் மதிப்பு, formula_16 அல்லது formula_17 ஆக இருக்கும். \"m\" -ஐ வரையறுக்கும் எல்லை மதிப்புக் காணமுடிந்தாலும் \"n\" -ஐக் காணும் எல்லைமதிப்பு இல்லையென்றால் சார்புக்குச் சாய்ந்த அணுகோடுகள் கிடையாது.\n\nஇரண்டு எல்லை மதிப்புகளும் காண முடிந்தால் \"x\" -ன் மதிப்பு \"a\" -ஐ நெருங்கும் போது \"ƒ\"(\"x\") -ன் சாய்ந்த அணுகுகோடு .\n\nஎடுத்துக்காட்டுகள்:\n\nஎனவே \"x\" -ன் மதிப்பு +∞ -ஐ நெருங்கும் போது, \"ƒ\"(\"x\") -ன் சாய்ந்த அணுகுகோடு \n\nஎனவே இச்சார்புக்கு \"x\" -ன் மதிப்பு, +∞ -ஐ நெருங்கும்போது சாய்ந்த அணுகுகோடு இல்லை .\n\nSection::::விகிதமுறு சார்புகளின் அணுகுகோடுகள்.\nஎந்தவொரு விகிதமுறு சார்புக்கும் குறைந்தது ஒரு கிடையான அல்லது சாய்ந்த அணுகுகோடும் உண்டு. நிலைக்குத்தான அணுகுகோடுகள் பல இருக்கலாம்.\n\nவிகிதமுறு சார்பின் தொகுதி மற்றும் பகுதியின் அடுக்குகள்தான் அச்சார்பின் கிடையான அல்லது சாய்ந்த அணுகுகோடுகளைத் தீர்மானிக்கின்றன. பின்வரும் அட்டவணை இதற்கான எடுத்துக்காட்டுகளைத் தருகிறது.\n\nவிகிதமுறு சார்பின் பகுதி பூச்சியமாக இருக்கும்போது நிலைக்குத்தான அணுகுகோடுகள் இருக்கும்.\n\nஎடுத்துக்காட்டு:\n\nSection::::விகிதமுறு சார்புகளின் சாய்ந்த அணுகுகோடுகள்.\nஒரு விகிதமுறு சார்பின் பகுதியின் அடுக்கைவிட தொகுதியின் அடுக்கு சரியாக ஒன்று அதிகமாக இருந்தால் அச்சார்புக்கு ஒரு சாய்ந்த அணுகுகோடு இருக்கும். இச்சார்பின் தொகுதியைப் பகுதியால் வகுத்தபின் கிடைக்கும் பல்லுறுப்புக்கோவை அந்தச் சாய்ந்த அணுகுகோட்டைத் தரும்.\n\nஎடுத்துக்காட்டு:\n\n\n\"x\" -ன் மதிப்பு அதிகரிக்க அதிகரிக்க 1/(\"x\"+1) -ன் மதிப்பு சிறிதாகிக் கொண்டே செல்வதால், \"x\" -ன் மதிப்பு அதிகரிக்க அதிகரிக்க \"f\" -ன் வரைபடம், அணுகுகோடு \"y\" = \"x\" -ஐ நெருங்கும். (படத்தில் காட்டப்பட்டுள்ளது போல).\n\nதொகுதியின் அடுக்கு பகுதியின் அடுக்கைவிட ஒன்றுக்கும் அதிகமாக இருந்தால் தொகுதியைப் பகுதியால் வகுத்தபின் கிடைக்கும் பல்லுறுப்புக்கோவையின் அடுக்கு ஒன்றுக்கும் அதிகமாக இருக்கும். எனவே அச்சார்புக்கு சாய்ந்த அணுகுகோடு கிடையாது.\n\nSection::::சார்புகளின் உருமாற்றங்கள்.\nஅணுகுகோடுடைய ஒரு சார்பின் (\"f\"(x)=\"e\"-ன் அணுகுகோடு \"y\"=0) இடப்பெயர்ச்சிச் சார்புகளுக்கும் அணுகுகோடுகள் உண்டு.\n\n\nSection::::அணுகுகோடுகளும் வளைவரை வரைதலும்.\nஒரு சார்பின் வளைவரை வரைதலில் அதன் அணுகுகோடுகள் பெரிதும் பயன்படுகின்றன. முடிவிலியை நோக்கிச் செல்லச் செல்ல சார்பின் தன்மையைப் பற்றி அறிந்துகொள்ள அணுகுகோடுகள் வழிகாட்டுகின்றன. ஒரு சார்புக்கு அணுகுகோடுகளாக அமையும் வளைவரைகளும் அச்சார்பின் வரைபடம் வரையப் பயன்படுகின்றன. அத்தகைய வளைவரைகள் அணுகுவளைவரைகள் எனப்படும்.\n\nSection::::பிற பயன்பாடுகள்.\nஅதிபரவளையங்கள்\nஇவற்றின் அணுகுகோடுகள்: \nஇவ்விரண்டு கோடுகளின் சேர்ந்த சமன்பாடு:\n\nஇதேபோல அதிபரவளையத் திண்மங்கள்:\nஇவற்றின் அணுகுகூம்பு\nஆதிப்புள்ளியிலிருந்து முடிவிலியை நோக்கிச் செல்லச் செல்ல அதிபரவளையத்திண்மத்திற்கும் இக்கூம்பிற்கும் இடையேயுள்ள தூரம் பூச்சியத்தை நெருங்குகிறது.\nSection::::மேற்கோள்கள்.\nGeneral references:\nSpecific references:\n"}
{"id": "144156", "url": "https://ta.wikipedia.org/wiki?curid=144156", "title": "பகீரதன் (எழுத்தாளர்)", "text": "பகீரதன் (எழுத்தாளர்)\n\nபகீரதன் எழுத்தாளர். இதழாசிரியர். புதினங்கள். சிறுகதைகள் பயணக்கட்டுரைகள் எழுதியவர். விடுதலைப் போராட்ட வீரர். பகீரதன் தொடங்கிய \"சத்திய கங்கை' என்ற இதழ் தொடர்ந்து 33 ஆண்டுகள் வெளிவந்து சாதனை படைத்தது. 18 ஆண்டுகள் கல்கியில் துணையாசிரியராகவும், \"ஓம் சக்தி' மாத இதழில் 14 ஆண்டுகள் ஆசிரியராகவும், \"கிசான் வர்ல்ட்' என்ற ஆங்கில வேளாண்மை இதழில் 4 ஆண்டுகள் இணையாசிரியராகவும் பணிபுரிந்துள்ளார். 14 புதினங்கள், 4 சிறுகதைத் தொகுதிகள். தவிர, தாம் சென்ற இடத்தைப் பற்றியெல்லாம் அவர் எழுதிய எண்ணற்ற பயணக் கட்டுரைகளும் குறிப்பிடத்தக்கவை.இராமலிங்கர் பணிமன்றம், பாரதியார் சங்கம் ஆகிய இலக்கிய அமைப்புகளில் பல்லாண்டுகள் செயலாளராகப் பணியாற்றிய பெருமைக்குரியவர் பகீரதன்.\n\nSection::::படைப்புகள்.\nகல்கியில் வெளிவந்த இவருடைய பயணக் கட்டுரைகளை வாசித்த அறிஞர் அண்ணாதுரை.\"திராவிட நாடு' இதழில் இவரது எழுத்தை மனமாரப் பாராட்டினார். பகீரதனின் நூல்களில் மிகுந்த மதிப்போடு பேசப்பட்ட நூல்கள் என்று \"சர்தார் வேதரத்தினத்தின் வாழ்க்கை வரலாறு', \"ஜோதி வழியில் வள்ளலார்', \"முல்லை வனத்து மோகினி', \"கல்கி நினைவுகள்' முதலியவற்றைச் சொல்லலாம். எதை எழுதினாலும் ஆதாரங்களைத் தேடி, கடுமையாக உழைத்து எழுதுவது பகீரதனின் பாணி. அவர் எழுத்தைப் படிக்கும் போதே தகவல் திரட்டுவதில் அவர் மேற்கொண்ட கடின உழைப்பு வாசகர்களுக்கு நன்கு புரியும்.\nSection::::விற்பனையில் சாதனைபடைத்த நூல்கள்.\nஇவர் எழுதிய புத்தகங்கள் விற்பனையிலும் பெரும் சாதனை படைத்தவை. அழகப்ப செட்டியார் பற்றி இவர் எழுதிய \"அதிசய மனிதர் அழகப்பர்' என்ற வாழ்க்கை வரலாற்று நூல் 30,000 பிரதிகளும், சுதந்திரப் போராட்ட வீரர் \"சர்தார் வேதரத்தினத்தின் வாழ்க்கை வரலாற்று' நூல் 25,000 பிரதிகளும் விற்று சாதனை படைத்தன.\nதொல்காப்பிய ஆய்வுப் பதிப்பொன்றை (ஆயிரம் பக்கங்களுக்கு மேல்) வெளியிட்டு இலக்கண உலகிலும் முத்திரை பதித்தார். வள்ளலாரின் தீவிர அடியவர். சச்சிதானந்த சுவாமிகள் எழுதிய ஆங்கில நூல்கள் பலவற்றைத் தமிழில் மொழிபெயர்த்து ஆன்மிக உலகிற்கும் தொண்டாற்றியுள்ளார்.\n\nSection::::தேன்மொழியாள்.\nஇவர் எழுதிய \"தேன்மொழியாள்' என்ற புதினம், அதே தலைப்பில் நாடகமாக்கப்பட்டு, இந்தியா முழுவதும் சுமார் இருநூறு தடவைகளுக்கு மேல் மேடையேறியது. அதில் ராமசாமி என்ற நடிகர் ஒருவர் ஒரு நகைச் சுவைப் பாத்திரத்தை ஏற்று நடித்தார். அந்தப் பாத்திரத்தின் பெயர் \"சோ'. பிறகு அதுவே அந்த நடிகருக்குப் பெயராக மாறிவிட்டது.அந்த நடிகரின் பெயர் ராமசாமி இப்பெயர் பெயர் மக்களுக்கு மறந்தே போய்விட்டது. பத்திரிகையாளர் \"சோ'வுக்குப் பெயர் பெற்றுத்தந்தது பகீரதனின் \"தேன்மொழியாள்' நாடகம்.\nSection::::விடுதலைப் போரில் ஈடுபாடு.\nஇளம் வயதிலேயே காந்தி கொள்கைகளால் ஈர்க்கப்பட்ட இவர், தன் மனைவி சரோஜாவைக் கைப்பிடித்தபோது பெற்ற சீதனங்கள், மனைவிக்கான கதர்ப் புடவையும், மஞ்சள் சரடும் மட்டுமே. அவ்விதம் சொந்த வாழ்விலும் காந்தியத்தை அனுசரித்து வாழ்ந்தவர். சுதந்திரப் போரில் ஈடுபட்ட பகீரதன், எப்போதும் கதராடைகளையே அணிந்தார். வார்தாவில் மகாத்மாவிடம் மூன்று மாதம் லோகசேவா சங்கப் பயிற்சி பெற்ற பகீரதன், இறுதிவரை காந்தி அன்பராக வாழ்ந்தவர். 'காந்தியம்தான் இந்தியாவின் எதிர்காலத்திற்கு மட்டுமல்ல, உலகின் எதிர்காலத்திற்கே நல்லது' என்ற தீவிரமான கருத்துடையவர். ராஜாஜி, பெரியார், காமராஜ், திரு.வி.க., டி.கே.சி., கல்கி போன்றவர்களோடு நெருங்கிப் பழகி அவர்களின் அன்பைப் பெற்றார்.\n\nSection::::சிறப்புகள்.\nமுத்தமிழ்க் காவலர், செந்தமிழ்ச் செல்வர், கலைமாமணி, ஞான பாரதி முதலிய பல பட்டங்களையும் விருதுகளையும் பெற்ற பெருமையுடையவர்.\n\nகாந்தியத்தால் ஈர்க்கப்பட்டு வாழ்ந்த, காந்தி யுக எழுத்தாளர்கள் வரிசையில் சி. சு. செல்லப்பா, கல்கி, ஆர்.வி., அ. கி. கோபாலன், அ. கி. ஜெயராமன் போன்ற சுதந்திரத் தியாகிகளோடு சேர்த்து பகீரதனையும் வரிசைப்படுத்துவர். \"சத்திய கங்கை'யை மண்ணுலகுக்கு வழங்கிய பகீரதன், 2001-ஆம் ஆண்டு பிப்ரவரி 7-ஆம் தேதி காலமானார்.\n\nSection::::உசாத்துணை.\nதிருப்பூர் கிருஷ்ணன் 'எழுத்துலகில் ஒரு \"சத்திய கங்கை' \n"}
{"id": "144164", "url": "https://ta.wikipedia.org/wiki?curid=144164", "title": "வெண்பாவூர்", "text": "வெண்பாவூர்\n\nவெண்பாவூர் என்பது தமிழ்நாடு, பெரம்பலூர் மாவட்டம், வேப்பன்தட்டை வட்டத்தில் உள்ள ஒரு சிற்றூர் ஆகும்.\n\nSection::::அமைவிடம்.\nவெண்பாவூர் பெரம்பலூர்லிருந்து ஆத்தூர் செல்லும் நெடுஞ்சாலையில் உள்ளது. \n\nSection::::அருகாமையில் உள்ள ஊர்கள்.\nபாண்டகப்பாடி, வெங்கலம், நெய்க்குப்பை, அனுக்கூர், வேப்பூர், ஆலத்தூர், கிருஷ்னாபுரம், வ.களத்தூர், அகரம்- பெரம்பலூர், கரியனூர்,நூத்தப்பூர், மேட்டுப்பாளையம் மற்றும் வீரகனூர்\n\n\n"}
{"id": "144171", "url": "https://ta.wikipedia.org/wiki?curid=144171", "title": "பூளை (செடி)", "text": "பூளை (செடி)\n\nபூளை அல்லது தேங்காய்ப்பூக் கீரை அல்லது சிறுபீளை என்னும் பூவை இக்காலத்தில் பூளாப்பூ என்பர். இதற்கு பொங்கப்பூ, சிறுகண்பீளை, பீளைசாறி, கற்பேதி, பாஷாணபேதி, கண்பீளை என வேறு பெயர்களும் உண்டு. பொங்கல் திருவிழாவின்போது இது காப்புக் கட்டவும், வீடுகளுக்கும் மாடுகளுக்கும் தோரணம் கட்டவும் இக்காலத்தில் பயன்படுத்தப்படுகிறது. இச்செடி சாப்பிடக்கூடியவை. இதன் இலைகளை ரசம் தயாரிக்கும் பொழுது சேர்க்கின்றனர்.\nSection::::பெயர் காரணம்.\nகற்களைக் கரைக்கும் ஆற்றல் உடையதால் \"கற்பேதி\" என்றும், கண்களிலிருந்து வெளியாகும் பீளைபோல இதன் பூக்கள் இருப்பதால் \"கண்பீளை\" என்றும் பெயர் உருவாயின.\nSection::::விளக்கம்.\nஇது சில அடிகள் உயரம்வரை நிமிர்ந்து வளரக்கூடிய சிறுசெடி வகை ஆகும். இதன் இலைகளுக்கு இடையில் சிறுசிறு வெள்ளை நிறப் பூக்களைக் கொண்டிருக்கும். இலை, தண்டில் வெள்ளை நிற ரோம வளரிகள் காணப்படும்.\n\nSection::::சங்கப்பாடல்களில் பூளை.\nசிறுபீளையால் அசிர்க்கர நோய்வாதம்,மூத்திர கிரிசம்,\nமுத்தோடம்,மூத்திரச்சிக்கல் பித்தவாதம் ஆகிய நோய்கள் குணமாகும்.\n\nசிறு நெருஞ்சில் (TRIBULUS TERRESTRIS)\nஇது மிகச்சிறந்த சிறு நீர் பெருக்கி ஆகும். கரைக்கப்பட்ட கல்லை வெளியேற்ற\nதனது சிறுநீர் பெருக்கும் செயலால் இம் மூலிகை முதலிடம் பெறுகிறது\nபொங்கலுக்குக் காப்பு கட்டியிருந்த கொத்தில் பூளைப்பூவை மட்டும் உருகி சுடுநீரில் காய்ச்சி வடித்துக்குடித்தால் அரை மணி நேரத்துல வயிற்று வலி. கிட்னியில் கல் சரியாகிடும்\"\n\nSection::::படக்காட்சியகம்.\nபூளாப்பூவைப் போல் காணப்படும் பேப்பூளாப் பூ\n\n"}
{"id": "144176", "url": "https://ta.wikipedia.org/wiki?curid=144176", "title": "புதிய குடியேற்றவாதம்", "text": "புதிய குடியேற்றவாதம்\n\nபுதிய குடியேற்றவாதம் (\"Neocolonialism\") என்பது நேரடியான இராணுவ, அரசியல் ஆதிக்கத்துக்குப் பதிலாக, முதலாளித்துவம், உலகமயமாக்கம், கலாச்சார சக்திகள் ஆகியவற்றைப் பயன்படுத்தி ஒரு நாடு இன்னொரு நாட்டை (குறிப்பாக ஆப்பிரிக்காவிலும் ஆசியாவிலும் ஐரோப்பாவால் குடிமைப்படுத்தப்பட்டிருந்த நாடுகளை) தன் ஆதிக்கத்துக்குள் கொணர்கின்ற செயல்பாட்டைக் குறிக்கும்.\n\nஇத்தகைய குடியேற்ற ஆதிக்கம் பொருளாதாரம், கலாச்சாரம், மொழி போன்றவற்றில் நிகழ்கின்ற திணிப்புகளாக இருக்கலாம். ஒரு நாடு தனது கலாச்சாரத்தை, மொழியை, தொடர்பு ஊடகங்களை மற்றொரு நாட்டில் பரப்பும்போது அங்கே புகுத்தப்பட்ட நிறுவனங்கள் சந்தையை அந்நாட்டில் விரிவாக்க முடியும். இவ்வாறு, முதலில் பெரிய அளவில் தீங்கில்லாதவை போல் தொடங்கிய வணிக நடவடிக்கைகள் இறுதியில் கலாச்சாரத் தீங்குகளை விளைவிக்கும் காரணிகளாக மாறிவிடுவதால் புதிய குடியேற்றவாதம் தலைதூக்குகிறது. \n\nSection::::பெயர்த் தோற்றம்.\nபுதிய குடியேற்றவாதம் (\"Neocolonialism\") என்னும் சொல் முதன்முதலாக குவாமே நிக்ரூமா (Kwame Nkrumah) என்னும் ஆப்பிரிக்கப் பெருந்தலைவரால் உருவாக்கப்பட்டது. நிக்ரூமா இங்கிலாந்தின் குடியேற்ற ஆதிக்கத்திலிருந்து விடுதலை பெற்ற கானா நாட்டின் முதல் அதிபராக இருந்தவர். பின்னர் \"புதிய குடியேற்றவாதம்\" என்ற சொல் நோம் சோம்சுக்கி, ழான் பால் சாத்ரே போன்ற இருபதாம் நூற்றாண்டு அறிஞர்கள், மெய்யியலார் ஆகியோரால் விரிவாக விவாதிக்கப்பட்டுள்ளது.\n\nவளர்ந்துவரும் நாடுகளின் விவகாரங்களில் வளர்ச்சியடைந்த நாடுகள் தலையீடு செய்வதை விமர்சிப்பதற்காக \"புதிய குடியேற்றவாதம்\" என்னும் சொல்லை ஆய்வாளர்கள் பயன்படுத்துகிறார்கள். இவர்கள் பெரும்பாலும் குடியேற்ற ஆதிக்கம் முடிவுக்கு வந்த பின்னணியில் இன்றைய உலக நிலையை விமர்சிப்பவர்களாக உள்ளார்கள்.\n\nSection::::விமர்சனங்கள்.\nஇந்த ஆய்வாளர்களின் நூல்களில் காணப்படும் விமர்சனங்கள் கீழ்வருவன: இரண்டாம் உலகப் போருக்குப்பின் பல முன்னாளைய குடிமைப்பட்ட நாடுகள் விடுதலை பெற்றன. ஆனால் அந்நாடுகளைத் தம் குடியேற்றப் பகுதிகளாக மாற்றியிருந்த ஆதிக்க நாடுகள் பன்னாட்டுப் பொருளாதார அமைப்புகளைத் தமக்கு சாதகமாக உருவாக்கி, குடிமைப்பட்ட நாடுகள் தொடர்ந்து குடியேற்ற ஆதிக்க நாடுகளைச் சார்ந்துநிற்கும் நிலையை நீடிக்கச் செய்கின்றன.\n\nமேலும், \"புதிய குடியேற்றவாதம்\" என்னும் சொல் இரு உள்ளடக்கக் கூறுகளைக் கொண்டுள்ளது. முதலில், இன்றும் கூட சில நாடுகள் தம் நாட்டுக்கு வெளியே பிற பகுதிகளையும் அப்பகுதிகளில் வாழ்கின்ற மக்களையும் தம் ஆதிக்கத்துக்குள் குடியேற்றப் பாணியில் வைத்திருப்பதை அச்சொல் குறிக்கும். இவ்வாறு பிற நிலப்பகுதிகளையும் மக்களையும் குடியேற்றப் பாணியில் கட்டுப்படுத்துவது ஐக்கிய நாடுகள் அமைப்பின் தீர்மானங்களுக்கு எதிராகவும் நடைபெறுகிறது. இரண்டாவது, இன்றைய முதலாளித்துவ வியாபார முறைகள் முன்னாளைய குடிமைப்படுத்தப்பட்ட நாடுகளைக் கட்டுப்படுத்துவதைக் குறிக்கும். பன்னாட்டு வணிக நிறுவனங்கள் முன்னாளைய குடிமைப்படுத்தப்பட்ட நாடுகளைத் தம் ஆதிக்கத்துக்குள் கொண்டுவருவது ஒருவகை புதிய குடியேற்றவாதம் ஆகும். இது, வரலாற்றில் 16ஆம் நூற்றாண்டிலிருந்து 20ஆம் நூற்றாண்டு வரை பல ஐரோப்பிய நாடுகள் கடல்கடந்து சென்று தமக்கென குடியேற்றப் பகுதிகளை உருவாக்கி, அல்லது பிற நிலப்குதிகளில் தமக்கு சாதகமாக வணிகத்தில் ஈடுபட்ட செயல்பாட்டை ஒத்தது.\n\nநடைமுறையில் \"புதிய குடியேற்ற வாதம்\" என்பது இராணுவ மற்றும் பொருளாதாரத்தில் வலிமை மிக்க நாடுகள் வலுக்குறைந்த நாடுகளில் தமக்கு சாதகமாகத் தலையீடு செய்வதைக் குறிக்கும். இது இலத்தீன் அமெரிக்காவில் தொடர்ந்து நிகழ்கிறது. எனவே, \"புதிய குடியேற்றவாதம்\" என்பது ஒருவகையில் \"பொருளாதாரப் பேரரசுவாதமாக\" (\"economic imperialism\") உருவெடுத்துள்ளது. முன்னாட்களில் அரசியல் மற்று இராணுவ ஆதிக்கத்தை அடிப்படையாகக் கொண்டு நிறுவப்பட்ட குடியேற்றவாதம் இன்று பொருளாதார அடிப்படையில் \"புதிய\" குடியேற்றவாதமாகத் தழைக்கின்றது.\n\nமேற்கூறிய கருத்துகளை முன்வைத்து, பல ஆய்வாளர்கள் \"புதிய குடியேற்றவாதத்தை\" விமர்சிக்கிறார்கள்.\n\nSection::::முன்னாளைய குடியேற்ற ஆதிக்க நாடுகளுக்கு எதிரான குற்றச்சாட்டுகள்.\nஇரண்டாம் உலகப் போருக்குப் பின், பல ஆப்பிரிக்க நாடுகளில் தேசிய விடுதலை இயக்கங்கள் தோன்றி, குடியேற்ற ஆதிக்க நாடுகள் தங்கள் நாடுகளிலிருந்து வெளியேற வேண்டும் என்று போராட்டங்கள் நிகழ்த்தின. இவ்வாறு குடியேற்ற ஆதிக்க நாடுகளின் பிடியிலிருந்து விடுதலை பெற்ற முன்னாள் குடிமைப்பட்ட நாடுகளில், குறிப்பாக ஆப்பிரிக்க கண்டத்தில் \"புதிய குடியேற்றவாதம்\" என்னும் சொல் புழக்கத்துக்கு வந்தது. தங்களுக்கு விடுதலை கிடைத்த பிறகும் தங்கள் நாடுகளில் முன்னாளைய குடியேற்ற ஆதிக்க நாடுகளும் பிற வளர்ச்சியடைந்த நாடுகளும் புதியதொரு குடியேற்ற ஆதிக்க முறையைத் திணிக்கத் தொடங்கியுள்ளன என்று குறைகூறப்பட்டது. இவ்வாறு குறைகூறியவர்களுள் புதிதாக விடுதலை பெற்ற நாடுகள் சிலவற்றின் தலைவர்கள், எதிர்க்கட்சிகள் போன்றோர் அடங்குவர்.\n\nபிரித்தானிய ஆதிக்கத்திலிருந்து விடுதலையடைந்த கானா நாட்டின் முதல் அதிபராக 1957இல் பதவியேற்ற குவாமே நிக்ரூமா என்னும் தலைவர் \"புதிய குடியேற்றவாதம்\" என்னும் சொல்லைப் பயன்படுத்தி, குடியேற்ற ஆதிக்க நாடுகளைக் கடுமையாக விமர்சித்தவர்களுள் குறிப்பிடத்தக்கவர் ஆவார். அவர் எழுதிய \"புதிய குடியேற்றவாதம், பேரரசுவாதத்தின் கடைசிக் கட்டம்\" (\"Neo-Colonialism, the Last Stage of Imperialism\") (1965) என்னும் நூலில் நிக்ரூமா \"புதிய குடியேற்றவாதம்\" என்றால் என்னவென்பதைத் தெளிவாக விளக்கியுள்ளார். நிக்ரூமா எழுதிய நூலின் தலைப்பு உருசிய புரட்சியாளர் விளாடிமிர் லெனின் என்பவரின் \"பேரரசுவாதம், முதலாளித்துவத்தின் கடைசிக் கட்டம்\" (\"Imperialism, the Last Stage of Capitalism\")(1916) என்னும் நூலின் தலைப்பை ஒட்டி இருப்பது குறிப்பிடத்தக்கது. அந்த நூலில் லெனின், முதலாளித்துவம் வளர்ந்து 19ஆம் நூற்றாண்டின்.பேரரசுவாதத்துக்கு இட்டுச் சென்றது என்று குறிப்பிட்டார்.\n\nநுக்ரூமா கூற்றுப்படி, \"முதலாளித்துவ நாடுகளில் நிலவுகின்ற சமூகப் போராட்டங்களை முன்னாட்களில் குடியேற்ற ஆதிக்க நாடுகள் குடிமைப்படுத்தப்பட்ட நாடுகளுக்கு இறக்குமதி செய்தன. அதுபோல இன்று புதிய குடியேற்றவாதம் செயல்படுகிறது. முன்னாட்களில் குடியேற்ற ஆதிக்கம் என்பது பேரரசுவாதத்தின் கருவியாக இருந்தது. இன்று புதிய குடியேற்றவாதம் குடியேற்ற ஆதிக்கத்தின் கருவியாக மாறியுள்ளது.\"\n\nமேலும், நிக்ரூமா கூறினார்:\nஉலகத்தில் வளர்ச்சி குன்றிய நிலையில் உள்ள நாடுகளை முன்னேற்றுவதற்கு அல்ல, அவற்றைச் சுரண்டும் நோக்கத்தோடே வெளிநாட்டு முதலீட்டைப் புதிய குடியேற்றவாதம் பயன்படுத்துகிறது. பணக்கார நாடுகளுக்கும் ஏழை நாடுகளுக்கும் இடையே நிலவும் இடைவெளியைக் குறைப்பதற்கு மாறாக, அதை அதிகரிக்கும் நோக்கத்தோடே புதிய குடியேற்றவாதம் ஏழை நாடுகளில் முதலீடு செய்கிறது.\n\nபுதிய குடியேற்றவாதத்துக்கு எதிர்ப்பு தெரிவிப்பது, வளர்ச்சியடைந்த நாடுகளின் முதலீடு வளர்ச்சி குன்றிய நாடுகளுக்குத் தேவையல்ல என்பதன் அடிப்படையில் அல்ல. மாறாக, முதலீட்டைத் தவறாகப் பயன்படுத்தி, வளரும் நாடுகளை மேலதிக வறுமை நிலைக்குத் தள்ளாமல் தடுக்கும் பொருட்டே அத்தகைய எதிர்ப்பு தெரிவிக்கப்படுகிறது.\n\nSection::::அனைத்து ஆப்பிரிக்க இயக்கம், அணிசேரா நாடுகள் இயக்கம்.\nஆப்பிரிக்காவில் குடியேற்ற ஆதிக்கத்துக்கு உட்பட்ட நாடுகள் விடுதலை அடைந்ததும் அந்நாடுகளின் பல தலைவர்களும் அறிஞர்களும் \"அனைத்து ஆப்பிரிக்க இயக்கம்\" (\"Pan Africanism\") என்னும் அமைப்புக்கு உயிர்கொடுத்தார்கள். அந்த அமைப்பு \"புதிய குடியேற்றவாதம்\" என்னும் சொல்லைப் புழக்கத்துக்குக் கொணர வழிவகுத்தது. 1955இல் இந்தோனேசியாவில் பாண்டுங் நகரில் முன்னாள் ஆசிய மற்றும் ஆப்பிரிக்க குடிமைப்பட்ட நாடுகளின் தலைவர்கள் ஒன்றுகூடி மாநாடு நடத்தினர் (\"Bandung Conference\"). அம்மாநாட்டில் அணிசேரா நாடுகள் இயக்கம் (\"Non-Aligned Movement\") என்றொரு அமைப்பை உருவாக்க முன்னாளைய குடிமைப்பட்ட நாடுகள் உறுதிபூண்டன. மேற்கத்திய நாடுகளும் கிழக்கத்திய நாடுகளும் தனித்தனி அணிகளாகப் பிரிந்து ஒன்றுக்கொன்று மோதிக்கொண்ட வேளையில், குடிமைப்பட்ட நிலையிலிருந்து புதிதாக விடுதலையடைந்த நாடுகள் மேற்கூறிய இரு அணிகளிலும் சேராமல் நடுநிலை வகிப்பது என்று பாண்டுங் மாநாட்டில் முடிவானது. அம்மாநாட்டில் \"புதிய குடியேற்றவாதம்\" விமர்சனத்துக்கு உள்ளானது.\n\n1950களின் பிற்பகுதியிலும் 1960களின் முற்பகுதியிலும் கூடிய \"அனைத்து ஆப்பிரிக்க மக்கள் மாநாடு\" (All-African Peoples' Conference = AAPC) புதிய குடியேற்றவாதம் பற்றி விவாதித்தது. டூனிசு நகரில் 1960இலும், கெய்ரோ நகரில் 1961இலும் கூடிய இம்மாநாடு புதிய குடியேற்றவாதத்துக்கு எதிர்ப்புத் தெரிவித்தது. குறிப்பாக, முன்னாளைய குடியேற்ற ஆதிக்க நாடாகிய பிரான்சு, தன் ஆதிக்கு உட்பட்டிருந்த முன்னாளைய குடிமைப்பட்ட நாடுகளை ஒன்றிணைத்து, ஓர் ஒன்றியத்தை உருவாக்கி, \"புதிய\" குடியேற்றவாதத்தைத் தொடர்ந்ததை \"அனைத்து ஆப்பிரிக்க மக்கள் மாநாடு\" எதிர்த்தது. குவாமே நிக்ரூமா உருவாக்கிய \"புதிய குடியேற்றவாதம்\" என்னும் சொல் \"அனைத்து ஆப்பிரிக்க மக்கள் மாநாட்டில்\" பரவலாக ஏற்கப்பட்ட சொல்லாகவும் கருத்தாகவும் மாறியது.\n\nபுதிய குடியேற்றவாதம், புதிதாக விடுதலை அடைந்த நாடுகள் ஒன்றாக இணைந்து எதிர்க்க வேண்டிய எதிரியாக மாறிற்று. குறிப்பாக மேற்கத்திய நாடுகளும் கிழக்கத்திய நாடுகளும் பனிப்போரில் ஈடுபட்டிருந்த காலகட்டத்தில், அணிசேரா நாடுகள் இயக்கம் தோன்றி வலுவடைந்த காலத்தில், \"ஆசிய, ஆப்பிரிக்க, இலத்தீன் அமெரிக்க நாடுகளின் மக்கள் கூட்டுறவு அமைப்பு\" (Organization of Solidarity with the People of Asia, Africa and Latin America) வளர்ந்த பின்னணியில், குடிமைப்பட்ட நிலையிலிருந்து விடுதலை பெற்ற நாடுகள் புதிய குடியேற்றவாதத்தைத் தாங்கள் எதிர்த்துப் போராடவேண்டிய முக்கிய எதிரியாகப் பார்த்தன.\n\nகுடியேற்றவாதத்தை ஆயுதம் தாங்கி எதிர்த்த சில விடுதலை இயக்கங்கள் \"புதிய குடியேற்றவாதத்தையும்\" எதிர்த்தன. 1970களில் போர்த்துகீசிய குடியேற்ற ஆதிக்கத்துக்கு உட்பட்டிருந்த மொசாம்பிக், அங்கோலா போன்ற நாடுகளில் மார்க்சிய இயக்கங்களாகப் போராட்டத்தில் ஈடுபட்டிருந்த ஃப்ரெலிமோ (\"FRELIMO\") மற்றும் அங்கோலா மக்கள் விடுதலை இயக்கம் (எம்.பி.எல்.ஏ [\"MPLA\"]) போன்ற இயக்கங்களை இவண் எடுத்துக்காட்டாகக் கொள்ளலாம். இந்த இயக்கங்கள், தம் நாடுகள் குடிமைப்பட்ட நிலையிலிருந்து விடுதலை அடைந்ததும் அங்கு ஆட்சி அமைத்தன. புதிய குடியேற்றவாதத்தைத் தொடர்ந்து எதிர்த்தன.\n\nSection::::கரிசனையுள்ள புதிய குடியேற்றவாதம்?\nபுதிய குடியேற்றவாதத்தைக் கடைப்பிடிக்கின்ற ஒரு நாடு, தான் பிற நாட்டில் பொருளாதார, இராணுவ, கலாச்சார ஆதிக்கத்தைப் புகுத்துவது அப்பிற நாட்டின் நன்மைக்காகவே என்று வாதாடி நியாயப்படுத்துவது \"கரிசனையுள்ள புதிய குடியேற்றவாதம்\" (paternalistic neocolonialism) என்று அழைக்கப்படுகிறது. ஆனால் இந்த வாதமும் நியாயப்படுத்தலும் பிற நாட்டைச் சுரண்டுவதற்கும், இன வேறுபாட்டு ஒதுக்கலைக் கடைப்பிடிப்பதற்கும் சாக்குப்போக்காவே உள்ளது என்று புதிய குடியேற்றவாதத்தை எதிர்ப்போர் கூறுகின்றனர். முன்னாட்களில் குடிமைப்பட்ட நாடுகளைத் தம் அரசியல் மற்றும் பொருளாதாரச் சுரண்டலுக்குத் தொடர்ந்து உட்படுத்துவதே \"கரிசனையுள்ள குடியேற்றவாதம்\" என்ற பெயரில் நடைபெறுகிறது என்று அவர்கள் கூறுகிறார்கள். 19ஆம் நூற்றாண்டில் குடியேற்ற ஆதிக்க நாடுகள் குடிமைப்பட்ட நாடுகளுக்குத் தாங்கள் நாகரிகத்தைக் கொணர்வதாகக் கூறி, அந்த நாடுகளைச் சுரண்டியது போன்றதே \"கரிசனையுள்ள புதிய குடியேற்றவாதம்\" என்பது அந்த விமர்சகர்களின் கருத்து.\n\nSection::::பிரான்சுஆப்பிரிக்கா (Françafrique).\nபுதிய குடியேற்றவாதம் என்றால் என்னவென்று விளக்குவதற்கு வழக்கமாகச் சுட்டிக்காட்டப்படுகின்ற எடுத்துக்காட்டு \"பிரான்சுஆப்பிரிக்கா\" (\"Françafrique\") என்பதாகும். இக்கூட்டுச்சொல்லின் பகுதிகள் \"பிரான்சு\", \"ஆப்பிரிக்கா\" என்னும் இரு சொற்கள் ஆகும். பிரான்சு நாடு தான் முன்னாட்களில் குடிமைப்படுத்தி ஆதிக்கம் செலுத்திய சில நாடுகளின் தலைவர்களோடு மிக நெருங்கிய உறவுகொண்டிருந்ததை \"பிரான்சுஆப்பிரிக்கா\" என்னும் சொல் குறிக்கிறது.\n\nஇச்சொல்லை முதன்முதலாகப் பயன்படுத்தியவர் ஐவரி கோஸ்ட் நாட்டு அதிபர் ஃபேலிக்சு ஊஃபூவே-புவாஞி (\"Félix Houphouët-Boigny\") என்பவர் என்று தெரிகிறது. பிரான்சு நாடு ஆப்பிரிக்க நாடுகளோடு நல்லுறவு கொண்டிருக்கும் நிலையை விளக்க நல்ல பொருளில்தான் அவர் அச்சொல்லைப் பயன்படுத்தினார். ஆனால், பிரான்சு தன்னுடைய ஆதிக்கத்தை நிலைநாட்டவே இவ்வாறு நெருங்கிய உறவை ஏற்படுத்தியது என்றும், அந்த உறவு ஒருதலைச் சார்பாக அமைந்தது என்றும் விமர்சனக் குரல்கள் எழுந்தன.\n\n\n\n\n"}
{"id": "144178", "url": "https://ta.wikipedia.org/wiki?curid=144178", "title": "ரால்ப் வால்டோ எமேர்சன்", "text": "ரால்ப் வால்டோ எமேர்சன்\n\nரால்ப் வால்டோ எமேர்சன் (\"Ralph Waldo Emerson \") (மே 25, 1803 – ஏப்பிரல் 27, 1882) என்பவர் ஐக்கிய அமெரிக்க நாடுகளைச் சார்ந்த எழுத்தாளராகவும், சொற்பொழிவாளராகவும், கவிஞராகவும் விளங்கி, 19ஆம் நூற்றாண்டின் மையப்பகுதியில் \"கடப்புவாதம்\" (\"Transcendentalism\") என்னும் கொள்கையை முன்னெடுத்துச் சென்ற அறிஞர் ஆவார்.\n\nஅவர் தனிமனிதவாத ஆதரவாளராகவும், சமூகத்தில் நெருக்கடி கொணர்கின்ற காரணிகளை விமர்சிக்கும் முன்னறிவு கொண்டவராகவும் போற்றப்படுகிறார். அவர் தம் சிந்தனைகளை எண்ணிறந்த கட்டுரைகள் வழியாகவும், ஐக்கிய அமெரிக்கா நாடெங்கும் வழங்கிய சொற்பொழிவுகள் வழியாகவும் வெளியிட்டுள்ளார்.\n\nSection::::கட்டுரைகளும் பேருரைகளும்.\nஎமேர்சன் சம கால சமய நம்பிக்கைகள், சமூகக் கருத்துகள் ஆகியவற்றிலிருந்து படிப்படியாக விலகிச் சென்றார். 1836இல் \"இயற்கை\" (\"Nature\") என்ற தலைப்பில் அவர் ஒரு கட்டுரை வெளியிட்டார். அதில் அவர் \"கடப்புவாதம்\" (\"Transcendentalism\") என்ற தமது மெய்யியல் கொள்கையை முன்வைத்தார்.\n\nபுகழ்மிக்க அந்தக் கட்டுரை வெளியீட்டுக்குப் பின் எமேர்சன் 1837இல் \"அமெரிக்க அறிஞர்\" (\"The American Scholar\") என்ற தலைப்பில் ஒரு பேருரை ஆற்றினார். அவ்வுரை பற்றி விமர்சித்த ஆலிவர் வெண்டெல் ஹோம்சு என்பவர், அதை \"அறிவுசார்ந்த விடுதலை முழக்கம்\" என்று விவரித்துள்ளார். \n\nஎமேர்சன் வெளியிட்ட முக்கிய கட்டுரைகள் முதலில் பேருரைகளாக வழங்கப்பட்டவை. பின்னர் எமேர்சன் அவற்றை மறுபார்வை செய்து அச்சுக்கு அனுப்பினார். அவர் வெளியிட்ட கட்டுரைத் தொகுப்பின் முதல் பகுதியும் இரண்டாம் பகுதியும் அவருடைய சிந்தனைகளின் மையக் கருத்துகளை உள்ளடக்கி இருக்கின்றன. அவை முறையே 1841, 1844 ஆண்டுகளில் வெளியாயின. அக்கட்டுரைத் தொகுப்புகளில் அவர் எழுதிய \"தற்சார்பு\" (\"Self-Reliance\"), \"மேல்-ஆன்மா\" (\"The Over-Soul\"), \"வட்டங்கள்\" (\"Circles\"), \"கவிஞன்\" (\"The Poet\"), \"அனுபவம்\" (\"Experience\") போன்ற கட்டுரைகள் அடங்கியுள்ளன.\n\nSection::::மையக் கொள்கைகள்.\n\"இயற்கை\" (\"Nature\") என்னும் கட்டுரையும் மேலே குறிப்பிட்ட கட்டுரைகளும் 1830களின் நடுப்பகுதியில் இருந்து 1840களின் நடுப்பகுதிவரையான காலகட்டத்தில் வெளியானதோடு, எமேர்சனின் எழுத்துவளம் மிக்க காலத்தைச் சார்ந்தவையாகவும் உள்ளன.\n\nஎமேர்சன் இறுகிய மெய்யியல் கொள்கைகளை ஏற்காதவர். பல பொருள்கள் பற்றிய சிந்தனைகளை அவர் வழங்கியுள்ளார். அவர் விளக்கும் சில மெய்யியல் கருத்துகளுள் \"தனித்துவம்\", \"சுதந்திரம்\", \"மனிதர் நினைத்தால் எதையும் சாதிக்கலாம்\", \"ஆன்மாவும் சூழல் உலகும் உறவு கொண்டவை\", \"பிரபஞ்சம் என்பது இயற்கை மற்றும் ஆன்மாவின் தொகுப்பு\" போன்றவை அடங்கும்.\n\nஎமேர்சனின் மெய்யியல் சிந்தனைகளை விளங்கிக்கொள்வது கடினம் என்று சம காலத்தவர் கருதினார்கள். அவரது எழுத்துப் பாணியைப் புரிவது இன்றும் கடினம்தான். என்றாலும், அமெரிக்க சிந்தனையாளர்களுள் தலைசிறந்த ஒருவராக எமேர்சன் விளங்குகிறார். அவருக்குப் பின் வந்த பல எழுத்தாளர்களும் கவிஞர்களும் அவரிடமிருந்து பலவற்றைக் கற்றுள்ளார்கள்.\n\nஎமேர்சனிடம், அவருடைய சிந்தனையின் மையம் என்ன என்று கேட்டபோது அவர், \"தனிமனிதன் எல்லையற்ற தன்மையினன் என்பதே எனது மையக் கொள்கை\" என்றுரைத்தார்.\n\n\nSection::::எமேர்சனின் தெரிவுசெய்யப்பட்ட படைப்புகள்.\nIndividual essays\n\nPoems\n\n\n\n"}
{"id": "144179", "url": "https://ta.wikipedia.org/wiki?curid=144179", "title": "பிளட் டைமன்ட் (திரைப்படம்)", "text": "பிளட் டைமன்ட் (திரைப்படம்)\n\nபிளட் டைமன்ட் (Blood Diamond) 2006 இல் வெளியான அமெரிக்க அரசியல் திரைப்படமாகும். மார்ஷல் ஹெர்ஸ்கோவிக்ஸ், கிரஹாம் கிங், பவுலா வெயின்ஸ்டைன், எட்வர்ட் சிவிக் ஆகியோரால் தயாரிக்கப்பட்டு எட்வர்ட் சிவிக் ஆல் இயக்கப்பட்டது. லியோனார்டோ டிகாப்ரியோ, ஜென்னிபர் கானேலி, ஜிமான் ஹான்சு ஆகியோர் நடித்துள்ளனர். இத்திரைப்படம் ஐந்து அகாதமி விருதுகளுக்கு தேர்ந்தெடுக்கப்பட்டது.\n\n\n"}
{"id": "144182", "url": "https://ta.wikipedia.org/wiki?curid=144182", "title": "மூன்றாம் பார்வை (ஆவணத் தொலைக்காட்சித் தொடர்)", "text": "மூன்றாம் பார்வை (ஆவணத் தொலைக்காட்சித் தொடர்)\n\nமூன்றாம் பார்வை என்பது கனடாவில் தமிழ் வண்ணில் ஒளிபரப்பும் ஒர் ஆவண நிகழ்பட நிகழ்ச்சி ஆகும். இது ஈழத்தின் தற்கால வாழ்க்கையின் பல்வேறு கோணங்களில் ஆய்கிறது. புனர்வாழ்வு என முன்னெடுக்கப்படும் ஏமாத்துக்கள், யாழ்ப்பாணத்தில் பரவிவரும் மதுபான விற்பனை நிலையங்களும் குடிப்பழக்கமும், வெளிநாட்டு மாப்பிளை மோகம் போன்ற தலைப்புகளில் இந்த ஆவணப் படங்கள் அமைகின்றன. \n"}
{"id": "144186", "url": "https://ta.wikipedia.org/wiki?curid=144186", "title": "குற்றமும் அதன் பின்னணியும்", "text": "குற்றமும் அதன் பின்னணியும்\n\nகுற்றமும் அதன் பின்னணியும் என்பது விசய் தொலைக்காட்சியில் ஒளிபரப்படும் ஓர் ஆவணத் தொலைக்காட்சி நிகழ்ச்சி ஆகும். இதன் நிகழ்ச்சிகள் பல்வேறு சம்பவங்களையும் நம்பிக்கைகளையும் சுருக்கமாக ஆராய்கின்றன. குற்றச் செயல்கள், அபூர்வச் செயல்கள், வரலாற்றுச் செய்திகள் போன்றவை இவற்றுள் அடங்கும். \n"}
{"id": "144195", "url": "https://ta.wikipedia.org/wiki?curid=144195", "title": "ரங்கோ (திரைப்படம்)", "text": "ரங்கோ (திரைப்படம்)\n\nரங்கோ (ஆங்கிலம்:Rango) 2011 இல் வெளியான அமெரிக்க அசைவூட்டத் திரைப்படமாகும். கோர் வேர்ப்பீன்ஸ்கி ஆல் தயாரித்து இயக்கப்பட்டது. \nஜானி டெப், ஐஸ்லா பிஷர், அபிகெயில் பிரெஸ்லின், ஆல்ஃப்ரெட் மோலினா, பில் நிஹி, ஹாரி டீன் ஸ்டாண்டன், ரே வின்ஸ்டன், திமோதி ஒலிபான்ட், நெட் பெட்டி ஆகியோர் நடித்துள்ளனர். \nசிறந்த அசைவூட்டத் திரைப்படத்திற்கான அகாதமி விருதினை வென்றது.\n\n\n\n"}
{"id": "144199", "url": "https://ta.wikipedia.org/wiki?curid=144199", "title": "தொல்லியல் சுடர்கள் (நூல்)", "text": "தொல்லியல் சுடர்கள் (நூல்)\n\nதொல்லியல் சுடர்கள் என்பது முனைவர் சு. இராசவேலு என்பவரால் எழுதப்பட்ட தொல்லியல் பதிவு நூலாகும்.\n\n\nSection::::முக்கியத்துவம்.\nஇதில் குறிப்பிடப்படும் \"மாமல்லை அருகில் சங்ககால முருகன் கோவில்\"' என்ற தலைப்பில் கண்டறியப்பட்ட கோவிலைக் கொண்டு அதை சங்கப்பாடல்களிலும் இடைக்கால மெய்க்கீர்த்திகளில் கூறப்படும் செய்திகளைக் கொண்டும் இது நீர்ப்பெயற்று என்ற சங்ககாலத் துறைமுகம் என்று நிறுவப்படுகிறது.\n\nமேலும் மாமல்லபுரத்துச் சிற்பங்கள் மற்றும் இந்தியாவின் உலக பாரம்பரியச் சின்னங்கள் ஆகிய தலைப்புகளில் முறையே யுனெசுக்கோ அமைப்பால் அங்கீகரிக்கப்பட்ட தமிழக மற்றும் இந்திய மரபுச்சின்னங்கள் பற்றி கூறப்பட்டுளது.\n"}
{"id": "144200", "url": "https://ta.wikipedia.org/wiki?curid=144200", "title": "மணிச்சிகை", "text": "மணிச்சிகை\n\nமணிச்சிகை என்பது குறிஞ்சிநிலக் கோதையர் குவித்து விளையாடியதாகத் தொகுத்துக் கூறப்பட்டுள்ள 99 மலர்களில் ஒன்று. \n\nஇந்த மலர் பற்றிய செய்தி வேறு சங்கப்பாடல்களில் இல்லை. என்றாலும் இந்த மலரின் பெயரைக்கொண்டு இந்த மலர் இன்னதென உணரமுடிகிறது.\n\nமணி என்னும் முன்னொட்டு மணியாங்கல் என்னும்போது சிறிய கல்லை உணர்த்தும். மண் < மணல் என்பனவும் இச்சொல்லின் வேரிலிருந்து தோன்றியவை.\n\nமுதலான சொற்களில் மணி என்பது கருநீல நிறத்தையும், கருநிறத்தையும் உணர்த்துதலைக் காணலாம்.\n\nஇதனை மனத்திற்கொண்டு நீல(கரு)நிறத்தை உச்சியில் கொண்ட குன்றிமணியைக் குறிப்பதாக அறிஞர்கள் கருதுகின்றர். ஆயின் இது குன்றிமணியைக் குறிக்கும்.\n"}
{"id": "144206", "url": "https://ta.wikipedia.org/wiki?curid=144206", "title": "ஆசியக் கிண்ணம் 2010", "text": "ஆசியக் கிண்ணம் 2010\n\nஆசியக் கிண்ணம் 2010 (\"Asia Cup 2010\") துடுப்பாட்டப் போட்டிகள் 2008 ஆம் ஆண்டு சூன் 15 முதல் சூன் 24 வரை இலங்கையில் இடம்பெற்றன.\n\nஆசியாவின் நான்கு தேர்வுப் போட்டிப் பங்காளர்களான இந்தியா, பாக்கித்தான், இலங்கை, வங்காளதேசம் ஆகிய அணிகள் இப்போட்டித்தொடரில் பங்குபற்றின. இறுதிப் போட்டியில் இந்திய அணி இலங்கை அணியை 81 ஓட்டங்களால் வென்று 5வது தடவையாக ஆசியக் கிண்ணத்தைத் தனதாக்கியது. போட்டித் தொடரின் சிறந்த ஆட்டக்காரராக பாக்கித்தானிய அணித்தலைவர் சாகித் அஃபிரிடி தெரிவு செய்யப்பட்டார்.\n\nSection::::ஆட்ட அரங்கங்கள்.\nஅனைத்துப் போட்டிகளும் ரங்கிரி தம்புள்ளை பன்னாட்டு துடுப்பாட்ட அரங்கத்தில் நடைபெற்றன. அனைத்தும் பகல்/இரவு ஆட்டங்களாக நடைபெற்றன.\nSection::::அணிகள்.\nபோட்டியில் கலந்துகொள்ளும் நான்கு அணிகளும் போட்டியில் பங்குபெறும் வீர்ர்களை சூன் மாத தொடக்கத்தில் அறிவித்தன.\n\nSection::::ஆரம்ப ஆட்டங்கள்.\nSection::::ஆட்டங்கள்.\n\"அனைத்தும் உள்ளூர் நேரப்படி (UTC+05:30)\"\n\n"}
{"id": "144210", "url": "https://ta.wikipedia.org/wiki?curid=144210", "title": "அப்பல்லோ 13 (திரைப்படம்)", "text": "அப்பல்லோ 13 (திரைப்படம்)\n\nஅப்பல்லோ 13 (\"Apollo 13\") 1995 இல் வெளிவந்த திரைப்படமாகும். தோல்வியடைந்த அப்பல்லோ 13 விண்கலம் பற்றிய திரைப்படமாகும். ரான் ஹவர்டு இயக்கினார். டொம் ஹாங்க்ஸ் நடித்துள்ளார்.\n\n\n\n"}
{"id": "144227", "url": "https://ta.wikipedia.org/wiki?curid=144227", "title": "மராஅம் (மரம்)", "text": "மராஅம் (மரம்)\n\nமரா மரத்தைப் பழந்தமிழ் மராஅம் என்றே வழங்கியது. பின்னர் இதனை மராம் என்றனர். இராமன் ஏழு மரா மரத்தைத் துளைத்து அம்பு எய்த செய்தி நமக்குத் தெரியும்.\n\nமராஅம் மலர்\nபயன்பாடு\n\n"}
{"id": "144228", "url": "https://ta.wikipedia.org/wiki?curid=144228", "title": "ஆதி (கணிதம்)", "text": "ஆதி (கணிதம்)\n\nகணிதத்தில் யூக்ளிடிய வெளியின் ஆதி அல்லது ஆதிப்புள்ளி (\"origin\") என்பது ஒரு சிறப்புப் புள்ளி. இடவெளியில் அமையும் அனைத்துப் புள்ளிகளின் அமைவும் இப்புள்ளியை ஆதாரமாகக் கொண்டு தீர்மானிக்கப்படுகிறது. இப்புள்ளியின் வழக்கமான குறியீடு \"O\". கார்ட்டீசியன் ஆள்கூற்று முறைமையில் அதன் அச்சுகள் வெட்டிக்கொள்ளும் புள்ளியாக இது அமையும். யூக்ளிடிய வெளியில் எந்தவொரு புள்ளியும் ஆதிப்புள்ளியாகக் கட்டற்றுத் தேர்ந்தெடுக்கப் படலாம்.\n\nபெரும்பாலும் வழக்கமான ஆயமுறைமைகள் இருபரிமாணம் அல்லது முப்பரிமாணத்தில் உள்ளன. இருபரிமாண ஆயமுறைமை ஒரு தளத்தில் அமைந்த இரு செங்குத்து அச்சுகளையும் முப்பரிமாண ஆயமுறைமை ஒரு இடவெளியில் அமைந்த மூன்று செங்குத்து அச்சுகளையும் கொண்டிருக்கும். ஆதிப்புள்ளி இந்த அச்சுகள் ஒவ்வொன்றையும் நேர் அரைஅச்சு மற்றும் எதிர் அரைஅச்சு என இரண்டு சமபகுதிகளாகப் பிரிக்கும். ஆதிப் புள்ளியை ஆதாரமாகக் கொண்டு மற்ற புள்ளிகளின் இருப்பிடத்தை அவற்றின் அச்சுதூரங்கள் மூலம் குறிக்கலாம். ஒரு புள்ளியின் ஒவ்வொரு அச்சின் மீதான வீழல்கள் (நேர் அரைஅச்சு அல்லது எதிர் அரைஅச்சின் மீதானவை) அப்புள்ளிக்குரிய அந்தந்த அச்சுதூரங்கள் எனப்படும். ஆதிப்புள்ளியின் அச்சுதூரங்கள் எப்பொழுதும் பூச்சியமாகவே இருக்கும். ஆதிப்புள்ளியின் அச்சுதூரங்கள் இரு பரிமாணத்தில் (0,0) மற்றும் முப்பரிமாணத்தில் (0,0,0).\n\nகலெப்பெண் தளத்தில் மெய் அச்சும் கற்பனை அச்சும் வெட்டிக்கொள்ளும் புள்ளி ஆதிப்புள்ளி. இப்புள்ளி 0 + 0\"i\" என்ற கலப்பெண்ணால் குறிக்கப்படுகிறது..\n\nSection::::ஆதிப்புள்ளியைப் பொறுத்த சமச்சீர்.\nஆதிப்புள்ளியைப் பொறுத்து சமச்சீரான ஒரு வரைபடத்தை 180 பாகைகள் சுழற்றினால் அதன் தோற்றத்தில் எந்தவொரு மாற்றமும் இருக்காது. ஒரு வரைபடம் x-அச்சு மற்றும் y -அச்சு இரண்டிலும் பிரதிபலிக்கப்படும்போது அதன் தோற்றத்தில் எந்தவொரு மாற்றமும் இல்லையெனில் அந்த வரைபடம் ஆதிப்புள்ளியைப் பொறுத்து சமச்சீரானது.\n\nநேர்மாறு சார்புடைய சார்புகளும் அவற்றின் நேர்மாறுகளும் கோடு y = x கோட்டைப் பொறுத்து சமச்சீரானவையாக இருக்கும். இக்கோடு ஆதிப்புள்ளி வழியே செல்லும் கோடாகும்.\n"}
{"id": "144238", "url": "https://ta.wikipedia.org/wiki?curid=144238", "title": "நெ. து. சுந்தரவடிவேலு", "text": "நெ. து. சுந்தரவடிவேலு\n\nபத்மஸ்ரீ முனைவர் நெ. து. சுந்தரவடிவேலு (நெய்யாடுபாக்கம் துரைசாமி சுந்தரவடிவேலு, \"Nayyadupakkam Duraiswamy Sundaravadivelu\", அக்டோபர் 12, 1912 - ஏப்ரல் 12, 1993) தமிழ்நாட்டில் சென்னைப் பல்கலைக்கழகத்தின், துணைவேந்தராக இரு முறை (1969 முதல் 1972 வரையும் 1973 முதல் 1975 வரையும்) பொறுப்பு வகித்தவர். அதற்கு முன்பு தமிழ் நாடு அரசின் கல்வி ஆலோசகராகவும், பொதுக்கல்வி இயக்குநராகவும் பல காலம் சிறப்பாகப் பணியாற்றினார்.இவரது பெற்றோர் துரைசாமி, சாரதாம்பாள் தம்பதியினர்.\n\nSection::::பொதுக்கல்வி இயக்குநர்.\n1954 ஆம் ஆண்டு, சுந்தரவடிவேலு பொதுக்கல்வி இயக்குநராகப் பதவி ஏற்றார். அப்போது தமிழக முதல்வராக இருந்த காமராசருடன் இணைந்து பல திட்டங்களைச் செயல்படுத்தினார். இவற்றுள் முன்னுரிமை வகிப்பது இலவசக்கல்வி மற்றும் இலவசச் சீருடைத்திட்டங்கள் ஆகியவை ஆகும்.\n\nSection::::இலவச மதிய உணவுத் திட்டம்.\nஇவர் காலத்தில் இலவச மதிய உணவுத்திட்டம் அறிமுகப்படுத்தப்பட்டது. பள்ளிக் குழந்தைகள் புத்தக மூட்டைகளோடு மதிய உணவுக் கட்டுச்சோற்று மூட்டைகளையும் சுமந்து சென்று கொண்டு இருந்த நிலைமை மாறியது. இலவச மதிய உணவுத் திட்டம் மூலம் மாணவர்கள் சாப்பிட்டது மட்டுமில்லாமல், இலவசக் கல்வியும் கற்றனர்.\n\nSection::::ஓராசிரியர் பள்ளிகள்.\nஎல்லா ஊர்களிலும் தொடக்கப் பள்ளிக்கூடங்கள் திறக்கப்பட்டன. பின்தங்கிய பல குடும்பங்களிலிருந்து மாணவர்கள் கல்வி கற்றார்கள். தமிழ்நாட்டில் பள்ளிக் கல்வி பெருகியது. ஆயிரக்கணக்கான பள்ளிகள் திறக்கப்பட்டன. இந்தப் பள்ளிகளுக்கு ஆசிரியர்களை எப்படிப் பணியமர்த்துவது என்ற கேள்வி எழுந்தது. இதற்கு அந்நாள் முதலமைச்சரும் பொதுக்கல்வி இயக்குனரும் எடுத்த முடிவு, தமிழ்நாட்டிலே படித்துவிட்டு வேலை கிடைக்காமல் துயருற்ற பலருக்கும் வேலை கிடைக்கச் செய்தது எனலாம். ஆயிரக்கணக்கானோர் ஓராசிரியர் பள்ளிகளுக்கு ஆசிரியர்களாகப் பணியமர்த்தப்பட்டனர்.\n\nSection::::பொது நூலக இயக்குநர் (பொறுப்பு).\nசுந்தரவடிவேலு, 1954 ஆம் ஆண்டு பொதுக்கல்வி இயக்குநராகப் பதவியேற்றபோது பொது நூலக இயக்குநராகவும் பொறுப்பு ஏற்றார். நூலகத்தின் தேவையை உணர்ந்த இவர் தமிழ்நாடு முழுவதும் 400-க்கும் மேலான கிளை நூலகங்களை ஏற்படுத்தினார். \n\nSection::::சென்னைப் பல்கலைக்கழகத்தின் துணைவேந்தர்.\nசுந்தரவடிவேலு பள்ளிக் கல்வியில் திறம்படப் பணிபுரிந்ததைப் போலவே சென்னைப் பல்கலைக்கழகத்தின் துணைவேந்தராகவும் செயல்பட்டார். பள்ளிப்படிப்புடன் நிறுத்திவிட்டுக் கல்லூரிப் படிப்பைத் தொடர முடியாமல் வேலைக்குச் செல்வோர் உயர்கல்வி பெறுவதற்காகக் கல்லூரிகளில் மாலை நேரக் கல்லூரிகளை அறிமுகப்படுத்தினார். கல்லூரி ஆசிரியர்களுக்கு மறுபயிற்சி எனப்படும் படிப்பைக் கொண்டு வந்தார்.\n\nSection::::தமிழ் எழுத்தாளர்.\nசுந்தரவடிவேலு பெரியவர்களுக்காக 30 நூல்களை எழுதியுள்ளார். சிறுவர்களுக்காக 13 நூல்களை \"வள்ளுவர் வரிசை\" என்னும் தலைப்பில் எழுதி உள்ளார். பெரியார் பற்றிய அரிய நூலொன்றையும் எழுதி வெளியிட்டுள்ளார். இவருடைய வாழ்க்கை வரலாற்றை மூன்று தொகுதிகளாக எழுதி வெளியிட்டுள்ளார்.\n\n\n\n"}
{"id": "144240", "url": "https://ta.wikipedia.org/wiki?curid=144240", "title": "கான்சி", "text": "கான்சி\n\nகான்சி (ஆங்கிலம்: Cangjie, எளிய சீனம்: 仓颉; மரபுச் சீனம்: 倉頡; பின்யின்: cāngjié; வேட்-சில்சு: Ts'ang-chieh) என்பது பண்டைச் சீனாவின் (கிமு 2650) ஒரு முக்கிய நபர் ஆவார். இவர் சீனாவின் முதல் பேரரசர் ஆகிய மஞ்சள் பேரரசரின் அதிகாரபூர்வ வரலாற்றாளராகவும் சீன எழுத்துக்களின் கண்டுபிடிப்பாளாராகவும் முன்னிறுத்தப்படுகிறார். இவர் ஒரு வரலாற்று நபர் என்பதை விட ஒரு தொன்ம செவி வழிக்கதை கதாபாத்திரமாகவே கருதப்படுகிறார்.\n"}
{"id": "144242", "url": "https://ta.wikipedia.org/wiki?curid=144242", "title": "யாங் யான்யுவான்", "text": "யாங் யான்யுவான்\n\nயாங் யான்யுவான் (ஆங்கிலம்: Zhang Yanyuan, எளிய சீனம்: 张彦远; மரபுச் சீனம்: 張彥遠; பின்யின்: Zhāng Yànyuǎn; வேட்-சில்சு: Chang Yenyüan, காலம்: கிபி 815- 877) என்பவர் ஒரு பின்னைய தாங் வம்ச வரலாற்றாசிரியர், அறிஞர், calligrapher, ஓவியர்.\n\nவசதி படைத்த குடும்பத்தில் பிறந்த இவர் ஓவியத்தையும் calligraphy பற்றியும் பல நூல்கள் எழுதி உள்ளார். இவற்றுள் Fashu Yaolu (法書要錄, \"Compendium of Calligraphy\" - ) என்ற நூலும் Lidai Minghua Ji (歷代名畫記, \"வரலாற்றில் புகழ்பெற்ற ஓவியங்கள்\") என்ற நூலும் குறிப்பிடத்தக்கவை.\n"}
{"id": "144243", "url": "https://ta.wikipedia.org/wiki?curid=144243", "title": "ஓராக்கிள் எலும்பு", "text": "ஓராக்கிள் எலும்பு\n\nஓராக்கிள் எலும்பு (ஆங்கிலம்: Oracle bones, சீனம்: 甲骨; பின்யின்: jiǎgǔ) எனப்படுவது எழுதுவதற்குப் பயன்படுத்தப்பட்ட விலங்குகளின் எலும்பை ஆகும். காளையின் தோல் பட்டையும், ஆமையின் மார்புப்பரிசமும் இவ்வாறு பெரிதும் பயன்படுத்தப்பட்டன. பெரும்பாலான இந்த ஓராக்கிள் எலும்புகள் சாங் வம்ச (கிமு 1600 - 1046) காலத்தைச் சார்ந்தவை. இந்த எழுத்துக்கள் உள்ள எலும்புகளைப் பயன்படுத்தி எதிர்காலத்தைப் பற்றிய தகவல்களை எதிர்வுகூற முடியும் என்று நம்பட்டது.\n"}
{"id": "144252", "url": "https://ta.wikipedia.org/wiki?curid=144252", "title": "கடம்பு மரம்", "text": "கடம்பு மரம்\n\nகடம்ப மரம் (\"Anthocephalus indicus, Anthocephalus Cadamba\") முருகனுக்கும், திருமாலுக்கும் உரியது எனச் சங்கப்பாடல்கள் தெரிவிக்கின்றன. கொத்தாக உருண்டு பூக்கும் இதன் மலரின் நிறம் வெள்ளை. நன்னன் என்னும் அரசனின் காவல்மரம் கடம்பு. நீரோட்டமுள்ள கரைகளில் இது செழித்து வளரும். சாமியாடும் வேலன் மட்டும் இதனை அணிந்துகொள்வான். இதன் இலைகளை மாலையாகக் கட்டி முருகனுக்கு அணிவிப்பர். இம்மரத்தின் இலைகளை கம்பளிப் பூச்சி, பட்டாம்பூச்சி, மற்றும் வரியன் பூச்சிகளும் உணவாக உட்கொள்ளுகின்றன.\n\n\nSection::::கடம்ப மரமும், மதுரையும்.\nமுற்காலத்தில் மதுரை கடம்ப மரங்களின் சோலையாக இருந்தது என்றும், இந்த மரங்களை அழித்துத் தான் மதுரை நகரம் தோன்றியதாகவும் இந்த காரணத்தாலேயே மதுரைக்கு கடம்பவனம் என்ற பெயர் உண்டு என்றும் தலபுராண அடிப்படையில் வரலாற்று ஆய்வாளர்கள் கூறுகின்றனர். இந்த கடம்ப மரம் மதுரை மீனாட்சி அம்மன் கோவிலின் தலவிருட்சமாகும். மீனாட்சி அம்மனுக்கு கடம்பவனவாசினி மற்றும் கடம்பவனபூவை என்ற திருபெயர்கள் உண்டு. மதுரை மீனாட்சி அம்மன் கோவிலிக்குள் சொக்கநாதர் சன்னதி அருகில் பல நூறு ஆண்டு பழமை வாய்ந்த கடம்ப மரம வெள்ளி தகடு போர்த்திப் பக்தர்களின் பார்வைக்கு வைக்கப்பட்டுள்ளது.\n\nமருதத்துறை என்பதே மருவி மதுரை ஆயிற்று.\n\n\n"}
{"id": "144261", "url": "https://ta.wikipedia.org/wiki?curid=144261", "title": "குப்பி", "text": "குப்பி\n\n"}
{"id": "144264", "url": "https://ta.wikipedia.org/wiki?curid=144264", "title": "சோவியத் படைகளின் தாலின் காலிசெய்தல்", "text": "சோவியத் படைகளின் தாலின் காலிசெய்தல்\n\nசோவியத் படைகளின் தாலின்காலிசெய்தல் (\"Soviet evacuation of Tallinn\") என்பது இரண்டாம் உலகப் போரின் கிழக்குப் போர்முனையில் சோவியத் ஒன்றியத்தின் படைகள் நாசி ஜெர்மனியின் படைகளால் முற்றுகையிடப்பட்டிருந்த தாலின் நகரைக் காலிசெய்து கடல்வழியாகப் பின்வாங்கியதைக் குறிக்கிறது. ஆகஸ்ட் 1941 இல் நடைபெற்ற இக்காலிசெய்தல் நடவடிக்கை தாலின் பேரழிவு (\"Tallinn disaster\") என்றும் சோவியத் டன்கிர்க் (\"Soviet Dunkerque\") என்றும் அழைக்கப்படுகிறது.\n\nஜூன் 22, 1941 அன்று சோவியத் தலைமை எதிர்பாராத வண்ணம், நாசி ஜெர்மனி சோவியத் ஒன்றியத்தின் மீது படையெடுத்தது. சோவியத் கட்டுப்பாட்டில் இருந்த பால்டிக் நாடுகளான லித்துவேனியா, லாத்வியா, எஸ்டோனியா ஆகியவற்றை ஜெர்மானியப் படைகள் எளிதில் கைப்பற்றின. ஆகஸ்ட் மாத இறுதியில் எஸ்டோனியாவின் தலைநகர் தாலினை அவை முற்றுகையிட்டன. பால்ட்டிக் பகுதியில் இருந்த சோவியத் படைகளும் குடிமக்களும் தாலின்துறைமுகம் மூலம் கடல்வழியாகத் தப்ப முயன்றனர். இதனைத் தடுக்க ஜெர்மானிய மற்றும் ஃபின்லாந்தியக் கடற்படைகள் தாலின்துறைமுகத்துக்கு வெளியே கடலில் கண்ணிவெடிகளை இறைத்திருந்தன. ஜெர்மானியப் படைவளையம் இறுகியதால், ஆகஸ்ட் 27 ஆம் தேதி சோவியத் படைகள் தாலின் நகரைக் காலிசெய்து, துறைமுகத்தில் கப்பல்களில் ஏறத்தொடங்கின. இடைவிடாத ஜெர்மானிய குண்டுவீச்சுக்கிடையே ஐந்து நாட்கள் இக்காலிசெய்தல் நடைபெற்றது. சோவியத் செம்பதாகை பால்ட்டிக் கடற்படைப் பிரிவின் பாதுகாப்போடு, குடிமக்கள் மற்றும் படைகளைத் தாங்கிய நான்கு சோவியத் கப்பல் கூட்டங்கள் தாலினிலிருந்து கிளம்பின. ஜெர்மானிய வான்படை குண்டுவீசிகளின் தொடர் தாக்குதல்களிடையே சோவியத் கப்பல் கூட்டங்கள் தாலினிலிருந்து தப்பின. ஜெர்மானிய குண்டுவீச்சால் 13 சோவியத் போர்க்கப்பல்களும் 34 சரக்குக் கப்பல்களும் மூழ்கடிக்கப்பட்டன. ஏறத்தாழ 165 கப்பல்கள் தப்பி பத்திரமாக சோவியத் துறைமுகங்களுக்குச் சென்றன.\n"}
{"id": "144267", "url": "https://ta.wikipedia.org/wiki?curid=144267", "title": "ஆலடி அருணா", "text": "ஆலடி அருணா\n\nவை. அருணாசலம் என்ற ஆலடி அருணா (சூலை 09, 1933 - திசம்பர் 31, 2004) இவர் மூன்று முறை 1967 , 1971 மற்றும் 1996 ஆலங்குளம் சட்டமன்றத் தொகுதியிலிருந்து திராவிட முன்னேற்றக் கழகம் கட்சி சார்பாக தேர்ந்தெடுக்கப்பட்டார். இவர் சட்ட அமைச்சராகவும் பதவி வகித்தார். 2004, திசம்பர் மாதம் படுகொலை செய்யப்பட்டார்.\n\nஇவர் இந்திய நாடாளுமன்றத்திற்கு 1977 இல் திருநெல்வேலி மக்களவைத் தொகுதியிலிருந்து அனைத்திந்திய அண்ணா திராவிட முன்னேற்றக் கழகம் சார்பாக தேர்ந்தெடுக்கப்பட்டார்.\n\nSection::::குடும்ப வாழ்க்கை.\nஆலடிப்பட்டி அருணாசலம் என்ற ஆலடி அருணா திருநெல்வேலி மாவட்டம், ஆலடிப்பட்டி என்னும் ஊரில் வைத்தியலிங்க நாடார் - பத்திரகாளி அம்மாள் ஆகியோருக்கு முதல் மகனாகப் பிறந்தார். இவருக்கு இரண்டு சகோதரர்கள் மற்றும் இரண்டு சகோதரிகள். இவருடைய தகப்பனார் ஒரு விவசாயி. இவர் தன்னுடைய பள்ளிப்படிப்பை ஆலடிப்பட்டி தொடக்கப்பள்ளியிலும், மேற்கு திருநெல்வேலி மேல்நிலைப்பள்ளியிலும் முடித்தார். பின்னர், திருநெல்வேலி மாவட்டம் பாளையங்கோட்டையில் உள்ள புனித யோவான் கல்லூரியில் இளங்கலைப் பட்டமும், சென்னை சட்டக் கல்லூரியில் சட்டப்பிரிவில் இளங்கலைப் பட்டத்தையும் பெற்றார். ஆலடி அருணா இளம் வயதிலிருந்தே தமிழ் சிந்தனைவாதியாகவும் பேச்சாளராகவும் இருந்தார். தன் கல்லூரி நாட்களில் சென்னை பச்சையப்பா கல்லூரியில் நடைபெற்ற மாநிலம் தழுவிய பேச்சுப் போட்டியில் வெற்றிக் கண்டார்.\n\nகமலா என்பவரை மணந்து ஐந்து மகன்களையும், ஒரு மகளையும் பெற்றெடுத்தார். இவருடைய மகன்கள் மதிவாணன், அமுதவாணன், அன்புவாணன், தமிழ்வாணன், எழில்வாணன் ஆகியோர்கள். இவருடைய மகள் பூங்கோதை ஆவார்.\n\nSection::::அரசியல் வாழ்க்கை.\nதந்தை பெரியாரின் பகுத்தறிவாத கொள்கைகளால் கவரப்பட்டு, பகுத்தறிவாதம் குறித்த அறிஞர் அண்ணா மற்றும் கலைஞர் கருணாநிதி ஆகியோரின் பேச்சுக்களால் பெரிதும் ஈர்க்கப்பட்டார். இந்த தாக்கமே அவரை இளம் மாணவப் பருவத்திலேயே அரசியலில் ஈடுபடச் செய்து, வரலாற்று நிகழ்ச்சியான \"இந்தித் திணிப்பு எதிர்ப்புப் போராட்டத்தில்\" தீவிர பங்காற்ற வைத்தது.\n\n1962ஆம் ஆண்டு சட்டமன்ற தேர்தலில், திராவிட முன்னேற்றக் கழகம் (தி.மு.க.) கட்சி சார்பில், ஆலங்குளம் சட்டமன்ற தொகுதி வேட்பாளராக போட்டியிட்டு தனது அரசியல் வாழ்க்கையைத் தொடங்கினார். அதில் அவர் தோல்வியடைந்த போதிலும், பின்னர் 1967 மற்றும் 1971ஆம் ஆண்டு தேர்தல்களில், தி.மு.க சார்பில் போட்டியிட்டு இரண்டு முறையும் ஆலங்குளம் சட்டமன்ற உறுப்பினராக தேர்ந்தெடுக்கப்பட்டார். மாவட்டம் முழுதும் உள்ள பீடி சுற்றும் தொழிலாளர்களின் வாழ்க்கை ஏற்றமடைய முயற்சிகள் செய்தார்.\n\nஆலடி அருணா 1977ஆம் ஆண்டு நாடாளுமன்ற தேர்தலில் திருநெல்வேலி தொகுதியில் போட்டியிட்டு வெற்றிபெற்றார். இதன் மூலம் மாநில மற்றும் மத்திய அரசாங்கத்தில் பங்காற்றிய அரசியல்வாதியென புகழ்பெற்றார்.\n\n1984இல் கட்சியின் தலைவர் எம்.ஜி.ராமச்சந்திரன் அவரை தமிழ்நாடு சார்பில் மாநிலங்கவையில் இடம்பெறச் செய்தார். இந்த காலத்தில், ஆலடி அருணா \"போபர்ஸ் ஊழல்\" ஆய்வு குறித்த கூட்டு பாராளுமன்ற குழு உறுப்பினராக பணியாற்றினார்.\n\nஎம்.ஜி.ராமச்சந்திரன் இறந்த பிறகு, அவர் மீண்டும் திமுகவில் இணைந்து, அதன் செய்தித் தொடர்பாளராக நியமிக்கப்பட்டார். அவர் தி.மு.க. செய்தி தொடர்பாளருக்கென்று தனி அலுவலகம் கிடைக்கப்பெற்ற முதல் நபராவார். அவர் 1996 சட்டசபை தேர்தலில் திமுக வேட்பாளராக போட்டியிட்டு வெற்றி பெற்று பிறகு தமிழ்நாட்டின் சட்ட அமைச்சர் ஆனார். அவர் சென்னையில் சட்டப் பல்கலைக்கழகம் நிறுவப்படவும், திருநெல்வேலியில் சட்டக் கல்லூரி கொண்டு வரவும், மற்றும் மதுரை உயர் நீதிமன்றக் கிளை அமைக்கவும் முக்கிய காரணமாக இருந்தார்.\n\n"}
{"id": "144285", "url": "https://ta.wikipedia.org/wiki?curid=144285", "title": "வகுத்தற்குறி", "text": "வகுத்தற்குறி\n\nவகுத்தற்குறி அல்லது அரண (ஆங்கிலம்: \"Obelus\") என்பது குறுகிய கிடைக் கோடு ஒன்றையும் அதன் மேலும் கீழும் ஒவ்வொரு புள்ளியையும் கொண்ட குறியீடு ஆகும். இக்குறியீடு முக்கியமாகக் கணிதத்தில் வகுத்தற் செயற்பாட்டைக் குறிக்கவே பயன்படுத்தப்படுகின்றது. ஆகவே, இது வகுத்தல் குறி எனப்படுகிறது.\n\nSection::::வரலாறு.\nவகுத்தல் குறியானது முதன்முதலாக 1659இல் ஜோகன் ரான் என்பவரால் எழுதப்பட்ட நூலில் வகுத்தலுக்காகப் பயன்படுத்தப்பட்டது.\n\nSection::::பயன்பாடுகள்.\nவகுத்தல் குறியானது பிரதானமாக வகுத்தலுக்கான குறியீடாகவே பயன்படுத்தப்படுகின்றது. இக்குறியீடே கணிப்பான்களிலும் பயன்படுத்தப்படுகின்றது. ஆனாலும் வகுத்தற் செயற்பாடு பின்னமாகவும் காட்டப்படுவதுண்டு. அவ்வாறு காட்டும்போது சாய்கோடே பயன்படுத்தப்படுகின்றது.\n\nமைக்ரோசாப்ட் விண்டோசில் மாற்று விசை+0247 என்பதன் மூலம் வகுத்தல் குறி பெறப்படும்.\n\nஒருங்குறியில் \"U+00F7\" என்பதன் மூலம் வகுத்தல் குறியைப் பெறலாம்.\n\nலாடெக்சில் \"\\div\" என்பதன் மூலம் வகுத்தல் குறியைப் பெறலாம்.\n"}
{"id": "144286", "url": "https://ta.wikipedia.org/wiki?curid=144286", "title": "கோரக்பூர் மாவட்டம்", "text": "கோரக்பூர் மாவட்டம்\n\nகோரக்பூர் மாவட்டம் (, ) இந்தியாவின் உத்தரப் பிரதேச மாநில மாவட்டங்களில் ஒன்று. இதன் தலைநகரம் கோரக்பூர் ஆகும். இம்மாவட்டம் கோரக்பூர் பிரிவின் கீழ் அமைந்துள்ளது.\nSection::::பொருளாதாரம்.\n2006ல் பஞ்சாயத்து ராஜ் அமைச்சகம் கோரக்பூர் மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி கோரக்பூர் மாவட்டத்தின் மொத்த மக்கட்தொகை 4,436,275. இது தோராயமாக குரோவாசியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 40வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் கோரக்பூர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.69%.கோரக்பூர் மாவட்டத்தின் பாலின விகிதப்படி 1000 ஆண்களுக்கு 944 பெண்கள் உள்ளனர். மேலும் கோரக்பூர் மாவட்ட மக்களின் கல்வியறிவு விகிதம் 73.25%.\n"}
{"id": "144288", "url": "https://ta.wikipedia.org/wiki?curid=144288", "title": "கிறிஸ்டோபர் நோலன்", "text": "கிறிஸ்டோபர் நோலன்\n\nகிறிஸ்டோபர் நோலன் (பிறப்பு: சூலை 30, 1970) ஓர் ஐக்கிய அமெரிக்க/இராச்சிய திரைப்பட நடிகர், இயக்குனர், தயாரிப்பாளர் மற்றும் எழுத்தாளர் ஆவார்.தன் சகோதரர் ஜோனதன் நோலனுடன் சிறப்பாக திரைப்படங்களின் திரைகதைகளை எழுதுயுள்ளார். சின்காபி திரைப்படங்கள் என்றொரு திரைப்பட நிறுவனத்தினை நிறுவியுள்ளார். அவரது மெமன்டோ திரைப்படம் மிகவும் பாராட்டப்பட்டத் திரைப்படமாகும். அத்திரைப்படம் மிகுந்த பாராட்டுகளையும் விருதுகளையும் பெற்றுத்தந்தது. கிறிஸ்டோபர் நோலன் இன்றைய சிறந்த ஆங்கிலத் திரைப்பட இயக்குனர்களில் ஒருவராகக் கருதப்படுகிறார்.\n\nநோலன் தனது இளம் பருவத்தினை அமெரிக்காவிலும் இங்கிலாந்திலும் செலவிட்டார். பின்னர் ஆங்கில இலக்கிய பட்டம் ஒன்றை இலண்டனில் உள்ள பல்கழைக்கழக கல்லூரியில் பெற்றார். கல்லூரியில் நிறைய குறுந்திரைப்படங்களை இயக்கினார். கல்லூரியின் திரைப்படச் சங்கத்தில் சந்தித்த நண்பர்களோடு பின்னர் 1998 இல் பால்லோவிங் திரைப்படத்தினை இயக்கினார்.\nSection::::ஆரம்பகால வாழ்க்கை.\nஇலண்டனில் பிறந்தார் நோலன். அவரது பிரித்தானிய தந்தை பிரெண்டன் நோலன் ஓர் விளம்பர எழுத்தாளர் மற்றும் அவரது அமெரிக்க தாயார் கிறிஸ்டினா (ஜென்சென்) ஓர் விமான பணிப்பெண் மற்றும் ஆங்கில வாத்தியாராக பணிப்புரிந்துள்ளார். இலண்டன் மற்றும் சிகாகோ என இரு நகரங்களில் அவரது சிறு வயது கழிந்தது. அவருக்கு பிரித்தானிய மற்றும் அமெரிக்க குடியுரிமை இருந்தது. அவருக்கு மாத்தியு எனும் அண்ணனும், ஜோனதன் எனும் தம்பியும் இருக்கின்றனர். நோலன் தனது ஏழு வயதில், தன்னிடம் இருந்த பொம்மைகளை வைத்து, தனது தந்தையின் சூப்பர் 8 காணொளிகருவி மூலம் சிறு படங்கள் உருவாக்க ஆரம்பித்தார். தனது பதினோராவது வயதிலிருந்து, அவர் ஓர் இயக்குனர் ஆக வேண்டும் என கனவு கண்டார்.\n\nஹெர்ட்பொர்ட்ஷயரில் உள்ள ஹெர்ட்பொர்ட் ஹீத் எனும் ஊரில் உள்ள ஹைளிபரி மற்றும் இம்பீரியல் சர்வீஸ் காலேஜ் எனும் பள்ளியில் நோலன் பயின்றார். பின்பு, இலண்டன் யுனிவெர்சிட்டி கல்லூரியில் (யுசீஎல்) ஆங்கில இலக்கியம் பயின்றார். யுசீஎல்-லை அவர் தேர்ந்தெடுக்க காரணம், அந்த கல்லூரியில் இருந்த ஸ்தீன்பக் தொகுப்பு அறை மற்றும் 16 மிமீ புகைப்பட கருவிகள் தான். திரைப்பட குழுவின் தலைவராக நோலன் இருந்தார். எம்மா தாமஸ் உடன் இணைந்து 35 மிமீ திரைப்படங்களை திரையிட்டு, அதன் மூலம் வரும் பணத்தைக்கொண்டு 16 மிமீ படங்கள் தயாரித்தார்.\n\nஅவரது கல்லூரி காலங்களில், நோலன் இரு குறும்படங்களை உருவாக்கினார். 1989-ஆம் ஆண்டு, \"டாரன்டெல்லா\" எனும் 8 மிமீ படமே அவரது முதல் படமாகும். 1995-ஆம் ஆண்டு சிறிய குழு மற்றும் கருவிகளுடன் உருவான அவரது இரண்டாவது படம் \"லார்சனி\". நோலனின் பணம் மற்றும் குழுவின் கருவிகளுடன் உருவான அந்த படம், 1996-ஆம் ஆண்டு காம்ப்ரிஜ் திரைப்பட விழாவில் திரையிடப்பட்டது மற்றும் யுசிஎல்-லின் சிறந்த குறும்படம் என கருதப்பட்டது.\n\n\nSection::::வரவேற்பு.\nஅக்டோபர் 2011 அன்றுவரை, வட அமெரிக்காவில் நோலனின் திரைப்படங்கள் $ 1.2 மில்லியன் அமெரிக்க டாலர்கள் வருவாய் ஈட்டியுள்ளன. அவரது முதல் திரைப்படமான \"பால்லோவிங்\" வெறும் $48,482 வருவாயினை ஈட்டிய நிலையில் அவரது \"த டார்க் நைட்\" திரைப்படம் $533,345,358 வருவாயினை ஈட்டியது.\n\n"}
{"id": "144289", "url": "https://ta.wikipedia.org/wiki?curid=144289", "title": "வில்லியம் லாரன்ஸ் பிராக்", "text": "வில்லியம் லாரன்ஸ் பிராக்\n\nவில்லியம் லாரன்சு பிராக் (William Lawrence Bragg, 1 மார்ச்சு 1890 – 1 ஜூலை 1971) ஆஸ்திரேலியாவில் பிறந்த பிரித்தானிய இயற்பியலாளர். இயற்பியலில் எக்சு கதிர்கள் மூலமாகப் படிகங்களின் அமைப்பை ஆய்வு செய்ததுடன் எக்ஸ் கதிர் நிறமாலைமானி ஒன்றைக் கண்டு பிடித்ததற்காகவும் இவருடைய தந்தை வில்லியம் ஹென்றி பிராக்குடன் சேர்ந்து 1915 ஆம் ஆண்டு இயற்பியலுக்கான நோபல் பரிசு பெற்றவர். பிராக் விதியை உருவாக்கியவர்.\n\nஇவர் 1941 இல் இங்கிலாந்தின் வீரராகச் (knight) சிறப்பிக்கப்பெற்றார். தற்சமயம் இவர் நோபல் பரிசு பெற்றோரில் மிகவும் இளையவர் ஆவார். அப்பரிசைப் பெற்றபோது அவருக்கு வயது 25 தான் ஆகியிருந்தது. 1953ஆம் ஆண்டு பிப்ரவரி மாதம் ஜேம்சு டி. வாட்சன் மற்றும் பிரான்சிஸ் கிரிக் ஆகியோர் டி. என். ஏ அமைப்பைக் கண்டுபிடித்த மாபெரும் நிகழ்ச்சியின்போது பிராக் கேம்பிரிட்ஜில் உள்ள கேவெண்டிஷ் சோதனைக்கூடத்தின் இயக்குநராக இருந்தார். அச்சோதனைக் கூடத்தில்தான் வாட்சனும் கிரிக்கும் டி. என். ஏ அமைப்பைக் கண்டுபிடித்தனர்.\n\nSection::::இளமை.\nவில்லியம் லாரன்சு பிராக் தெற்கு ஆஸ்திரேலியாவில் அடிலெய்டு நகரில் 1890 ஆம் ஆண்டு மார்ச்சு 31 ஆம் நாள் பிறந்தார். இவர்களது குடும்பம் ஆங்கிலேய வம்சாவழி எனினும் லண்டனில் பிறந்து வளர்ந்த இவரது தந்தை வில்லியம் ஹென்றி பிராக் பணியின் காரணமாக ஆஸ்திரேலியாவில் வசித்த போது அங்கு பிறந்தார். இவருடைய தாயாரின் பெயர் குவெண்டோலின் பிராக். இவருக்கு ஒரு சகோதரரும் சகோதரியும் உண்டு. 1921-இல் 'ஆலிசு கிரேசு ஹாப்கின்சன்' என்ற மங்கையை மணந்து கொண்டார். இவ்விணையருக்கு இரண்டு ஆண், இரண்டு பெண் என நான்கு மக்கள் பிறந்தனர்.\n\n'பில்லி' என அழைக்கப்பட்ட இவர் சிறு வயது முதலே மிகவும் சுறு சுறுப்பாக இருந்த இவர் கணிதம் அறிவியல் ஆகியவற்றில் ஆர்வம் செலுத்தினார். இவருக்கு ஐந்து வயதிருக்கும்போது இவருடைய மூன்று சக்கர வண்டியிலிருந்து கீழே விழுந்து கால்முறிவு ஏற்பட்டது. அப்போது வில்லெம் ரோண்ட்கன்‎ எக்சு கதிரைக் கண்டுபிடித்திருந்த நேரமாதலால், இவருடைய தந்தை வில்லியம் ஹென்றி பிராக் அக்கதிர் முறையைப் பயன்படுத்தி இவருடைய எலும்பு முறிவை அறிந்துகொண்டு சிகிச்சை செய்தார். இது ஆஸ்திரேலியாவில் எக்சு கதிரைப் பயன்படுத்திய முதல் நிகழ்ச்சியாகும்.\n\nகடற்கரைக்குச் செல்லும் போதெல்லாம் கிளிஞ்சல்கள், கூடுகள் ஆகியவற்றைச் சேமிப்பது இவருடைய வழக்கம். அவ்வாறு சேமிக்கும்போது எதிர்பாராத வகையில் ஒரு புதிய மீனைக் கண்டறிந்தார். அந்த மீன் தற்போது இவருடைய் பெயரால் 'செப்லா பிராக்கில்'(Sepla Braggil) என்று அழைக்கப்படுகிறது.\n\nஅறிவியலில் மட்டுமல்லாது ஓவியங்களுக்கு வண்ணம் தீட்டுதல், தோட்ட வேலை, இலக்கியம் ஆகியவற்றிலும் இவர் ஆர்வம் செலுத்தினார்.\n\nSection::::கல்வி.\nபடிப்பில் இவருடைய வயதின் தன்மையை மீறிய அறிவுத்திறன் இவருக்கு அமைந்திருந்தது. இவருக்கு பதினைந்து வயதான போது 'அடிலெய்டு பல்கலைக்கழகத்தில்' சேர்ந்தார். 1908-ல் கணிதத்தில் முதல் வகுப்பில் தேர்ச்சி பெற்று பட்டதாரி ஆனார். 1909-இல் இங்கிலாந்து சென்று கேம்பிரிட்ஜ் பல்கைக்கழகத்தில் சேர்ந்தார். அதே நேரம் இவருடைய குடும்பமும், இங்கிலாந்தின் லீட்சு என்ற இடத்தில் குடியேறியது. திரித்துவக் கல்லூரியில் (Trinity College) ஒரு சிறந்த கணித வல்லுநராகச் சேர்ந்தார். மிக உயர்வான கல்வி ஊக்கத்தொகை இவருக்குக் கிடைத்தது. இவர் தேர்வு எழுதும் சமயம் நிமோனியாவில் பாதிக்கப்பட்டுப் படுத்த படுக்கையில் இருக்க நேர்ந்தது. ஆனால், இவருடைய தந்தை இவரை இயற்பியலில் கவனம் செலுத்தும்படி ஆர்வமூட்டினார். அவரும் அவ்வாறே செயல்பட 1911-இல் இயற்பியல் பட்டம் பெற்றார்.\n\nSection::::பணி.\n1912-இல் கேம்பிரிட்ஜ் பல்கலைக்கழகத்தில் தன் படிப்பை முடித்துப் பட்டம் பெற்ற பிறகு அங்குள்ள கேவெண்ட்ஷ் ஆய்வுக் கூடத்தில் தன் பணியைத் தொடங்கினார். அப்பொழுது எக்சு கதிர்கள் அலைவடிவம் கொண்டதா? அல்லது துகள்களா? என்ற விவாதம் தொடங்கியிருந்தது. இது பற்றி தந்தையும், மகனும் பல வகைகளில் விவாதித்தனர். எக்சு கதிர்கள் பற்றியும், மேக்சு வான் லாவின் எக்சு கதிர் வகைகள் பற்றியும், ஆய்வு செய்தபோது இவர்களுக்குப் பல வினாக்களுக்கு விடைகள் கிடைத்தன. இக்கதிர்கள் சில வகைகளில் அலை வடிவத்திலும் சில வகைகளில் துகள்களாகவும் செயல்படுகின்றன என்பதை உணர்ந்தனர். தொடர்ந்து ஆய்வுகளில் ஈடுபட்டு பிராக் விதியை (Bragg's Law) உருவாக்கினர்.\n1912-ல் நவம்பரில் இந்த ஆய்வுகளை அறிக்கை வடிவத்தில் வெளியிட்டனர். எக்சு கதிர்களைக் கொண்டு படிகங்களில் ஆய்வு நடத்திய பிறகு இருவரும் சேர்ந்து 1915-ல் 'எக்சு கதிர்கள் மற்றும் படிக அமைப்பு (X rays and Crystal Structure) என்ற புத்தகத்தை வெளியிட்டனர்.\n\nமுதல் உலகப் போரின் போது இவர் பிரான்சில் இராணுவத்தில் தொழில்நுட்ப ஆலோசகராகப் பணி புரிந்தார். அந்தப் போரில் இவருடைய இளைய சகோதரர் 'பாப்' (Bob) என்பவர் சுட்டுக் கொல்லப்பட்டார். இவர் பணியில் இருந்தபோதுதான் இவருக்கு நோபெல் பரிசு பெற்ற செய்தி கிடைத்தது. 1919-இல் மான்செஸ்டரில் உள்ள விக்டோரியா பல்கலைக்கழகத்தில் இயற்பியல் பேராசிரியராக அமர்த்தப்பட்டார். 1937 வரை அப்பதவியில் இருந்தார்.\n\nஇரண்டாம் உலகப் போருக்குப் பிறகு அனைத்துலக படிக வரைவுச் சங்கம் (International Union of Crystallography) ஒன்றை நிறுவி அதன் ஆரம்பகாலத் தலைவராகச் செயல் பட்டார். இவர் தந்தையைப் போலவே ராயல் நிறுவனத்தில் பல சிறுவர்களுக்கு அறிவியல் தொடர்பான பல சொற்பொழிவுகளை ஆற்றி வந்தார்.1937-38 -ல் தேசிய இயற்பியல் ஆய்வுக் கூடத்தின் இயக்குநராகப் பணி புரிந்தார். 1938 மற்றும் 1954-இல் கேம்பிரிட்ஜ் பல்கலைக் கழகத்தில் ஆய்வியல் இயற்பியலில் (Experimental Physics) கேவண்டிஷ் பேராசிரியராகப் பணிபுரிந்தார். 1953-ல் டி. என். ஏ அமைப்பைக் கண்டறிவதில் முக்கியப் பங்கு வகித்தார். பிரான்சிஸ் கிரிக், ஜேம்சு வாட்சன் என்பவர்கள் இவரின் கீழ் ஆய்வில் ஈடுபட்டிருந்தனர். கிரிக், வாட்சன், வில்கின்சு ஆகிய மூவரும் 1962-ல் நோபெல் பரிசு பெற பிராக் பரிந்துரை செய்தார். 1954,66 ஆண்டுகளில் ராயல் கழகத்தின் தலைவராகப் பணிபுரிந்தார்.\n\nSection::::ஆய்வுகள்.\nபிற்காலத்தில் லாரன்சு 'வடிவத் தொடர்புகளினால் தூண்டப்படும் முன்னேற்றங்கள் (Geometric relations could stimulate progress) என்ற வகையிலும் சிலிக்கேட்டுகள், சிலிக்கேட்டு வேதியல், உலோகவியல், புரத வேதியல் ஆகியவற்றில் கவனம் செலுத்தினார். ராயல் நிறுவனத்தில் புரத மூலக்கூறுகளில் எக்சு கதிர்களைச் செலுத்தி அவற்றின் சிக்கல்களை ஆராய்வதற்கு என தனிப்பட்ட ஒரு குழுவை அமைத்துக் கொண்டு ஆய்வுகளில் ஈடுபட்டார். இவருடைய சிறப்பான சொற்பொழிவுகளாலும் இவரின் செயல்பாட்டுத் திறனாலும் இவருடைய ஆய்வுத் துறைகளில் பெரிதும் போற்றப்பட்டார்.\n\nSection::::நோபல் பரிசு.\nசோடியம் குளோரைடு என்ற வேதிச் சேர்மம், சோடியம் குளோரைடு என்ற மூலக்கூறுகளைப் பெறவில்லை. ஆனால், சோடியம் அயனிகளும், குளோரின் அயனிகளும் ஒரு குறிப்பிட்ட ஒழுங்கான வடிவத்தில் அமைந்துள்ளன எனக் கண்டறிந்தார். இந்தக் கண்டுபிடிப்பு வேதியலில் ஒரு புரட்சியை ஏற்படுத்தியது. படிகங்களில் உள்ள அணுக்கள் அமைந்திருக்கும் விதத்தை இவர் ஆய்வு செய்தார். இவருடைய தந்தை எக்சு கதிர் நிறமாலை மானி ஒன்றை உருவாக்கினார். மேலும் எக்சு கதிரின் கதிரியக்கம் பற்றியும் விளக்கினார். இந்தக் கண்டு பிடிப்புகளுக்குத் தந்தை மகன் இருவருக்கும் நோபெல் பரிசு 1915-ல் வழங்கப்பட்டது. நோபெல் பரிசு பெற்ற போது இவருடைய வயது 25. மிக இளம் வயதில் நோபெல் பரிசு பெற்றவர் பிராக் ஆவார்.\n\n\nSection::::சிறப்புகள்.\nஆகிய பட்டங்களும் பதக்கங்களும் இவரைப் பாராட்டி வழங்கப்பட்டன.\n\nSection::::மறைவு.\nபிராக்கின் 81 ஆம் வயதில் உடல் நலம் குன்றி மருத்துவமனையில் சேர்க்கப்பட்டார். ஆனால் சிகிச்சைப் பலனளிக்காமல் 1971 ஜூலை 1 ஆம் நாள் இவருடைய உயிர் பிரிந்தது. இவருடைய சிறப்பைப் போற்றும் வகையில் அஞ்சல் தலைகள் வெளியிடப்பட்டன. ஆஸ்திரேலியாப் பல்கலைக் கழகத்தில் இவருடைய பெயரில் தங்கப்பதக்கம் ஒன்று இயற்பியல் பிரிவில் சிறப்பாகப் பணி புரிபவருக்கு 1992-ஆம் ஆண்டிலிருந்து ஆண்டு தோறும் வழங்கப்பட்டு வருகிறது.\n\nSection::::உசாத்துணை.\n'அறிவியல் ஒளி', மார்ச்சு 2012 இதழ்\n\n"}
{"id": "144291", "url": "https://ta.wikipedia.org/wiki?curid=144291", "title": "சிவ தாண்டவங்கள்", "text": "சிவ தாண்டவங்கள்\n\nசைவர்களின் முழுமுதற்கடவுளான சிவபெருமானால் ஆடப்பட்ட தாண்டவங்கள் சிவதாண்டவங்கள் என்று அழைக்கப்படுகின்றன. சிவபெருமான் தண்டு முனிவருக்கும், பரத முனிவருக்கும் தாண்டவங்களை உருவாக்கி கற்பித்தார் என்று நாட்டிய சாத்திரத்தின் நாலாவது அத்தியாயமான தாண்டவலட்சணத்தில் குறிப்பிடப்பட்டுள்ளது. \n\nசிவபெருமானின் தாண்டவம் உலக நலனை நோக்கியே நிகழ்ப்படுவதாகவும், அதனுடைய நோக்கமானது உயிர்களை மலங்கள் (குற்றங்கள்) பிடியிலிருந்து விடுவிப்பதாகும். சிவதாண்டவத்தில் சிவனின் உடலமைப்பு அணி கலன்கள் கைகளில் உள்ள படைக்கலன்கள், தலைமுடி மற்றும் பாதங்களின் அமைப்பு ஆகிய அனைத்திற்குமே மெய்ப்பொருளியல் விளக்கங்கள் சைவர்களால் எடுத்துரைக்கப்படுகின்றன. ஒவ்வொரு தாண்டவங்களும் வெவ்வேறு மெய்பொருளியல் கோட்பாடுகளை விளக்குகின்றன.\n\n\nSection::::சிவதாண்டவ வகைகள்.\nSection::::ஏழு தாண்டவங்கள்.\nசிவபெருமான் ஆடிய தாண்டவங்களில் ஏழு தாண்டவங்கள் சப்த ஸ்வரங்களை குறிப்பதாக அமைகின்றன. இந்தஆனந்த தாண்டவம், சந்தியா தாண்டவம், உமா தாண்டவம், ஊர்த்துவ தாண்டவம், கஜ சம்ஹாத் தாண்டவம், கெளரி தாண்டவம், காளிகா தாண்டவம் என்ற ஏழு தாண்டவங்களும் சப்த தாண்டவங்கள் என்று வழங்கப்படுகின்றன. சிவபெருமானை சுந்தரர், ஏழிசையாய் இசைப்பயனாய் இருப்பவனே என்று போற்றியுள்ளார்.\n\n\n\nSection::::நவ தாண்டவங்கள்.\nநவராத்திரியின் காலத்தில் சிவபெருமான் ஒன்பது தாண்டவங்கள் ஆடுவதாக நம்பப்படுகிறது. அவையாவன.\n\n\nSection::::பன்னிரு தாண்டவங்கள்.\nசிவபெருமானது தாண்டவங்களில் பன்னிரு தாண்டவங்கள் என்று சிறப்புபெறுபவை கீழே.\n\nSection::::நூற்றியெட்டு சிவதாண்டவங்கள்.\nநூற்றியெட்டு பரதநாட்டிய நிலைகளை குறிக்கும் நடன தாண்டவங்களை சிவபெருமான் ஆடினார்.\n\n\nSection::::தமிழிலக்கியங்களில் சிவதாண்டவம்.\nசிவதாண்டவத்தினைப் பற்றி தமிழிலக்கியமான கலித்தொகையின் இறைவணக்கத்தில் முதல் குறிப்பு உள்ளது. காரைக்கால் அம்மையின் பாடல்கள், எ எல் பாஷ்யம் சிவதாண்டவம் ஆகியவற்றிலும், சேரமான் பெருமாள் நாயனாரின் பொன்வண்ணத்தந்தாதியிலும் குறிப்பிடப்பட்டுள்ளது.\n"}
{"id": "144295", "url": "https://ta.wikipedia.org/wiki?curid=144295", "title": "எஸ். செல்லபாண்டியன்", "text": "எஸ். செல்லபாண்டியன்\n\nஎஸ். செல்லபாண்டியன் (ஆங்கிலம்:S. Chellapandian) ஒரு தமிழக அரசியல்வாதி (பிறப்பு:12.11.1911) இவர் தமிழ்நாடு சட்டமன்றத்திற்கு\n1962 ல் ஆலங்குளம் சட்டமன்றத் தொகுதியிலிருந்து இந்திய தேசிய காங்கிரசு கட்சி சார்பாக தேர்ந்தெடுக்கப்பட்டார்.\n"}
{"id": "144297", "url": "https://ta.wikipedia.org/wiki?curid=144297", "title": "மெமன்டோ (திரைப்படம்)", "text": "மெமன்டோ (திரைப்படம்)\n\nமெமன்டோ (Memento) 2000 இல் வெளியான அமெரிக்க திரில்லர்த் திரைப்படமாகும். ஜென்னிபர் டாட், சூசன் டாட் ஆகியோரால் தயாரிக்கப்பட்டு கிறிஸ்டோபர் நோலன் ஆல் இயக்கப்பட்டது. காய் பியர்ஸ், கேர்ரி-அன் மாஸ், ஜோ பாண்டோலியானோ ஆகியோர் நடித்துள்ளனர்.\n\n\n"}
{"id": "144307", "url": "https://ta.wikipedia.org/wiki?curid=144307", "title": "சூரிய மணிகாட்டி", "text": "சூரிய மணிகாட்டி\n\nசூரிய மணி காட்டி அல்லது சூரிய கடிகாரம் என்பது சூரியனின் நிலையை பொறுத்து நாளின் நேரத்தை கணக்கிட உதவும் கருவி ஆகும். பொதுவாக கிடைமட்ட சூரிய மணி காட்டி வடிமைப்பில் சூரியனின் நிழல் ஆனது, அதில் குறிக்கப்பட்டுள்ள நேரத்தை குறிக்கும் கோடுகளின் மீது விழும். நேரம் குறிப்பிடும் அமைப்பான க்னோம் (gnomon) ஆனது பொதுவாக மெல்லிய கம்பியாகவோ அல்லது கூர்மையான அல்லது நேரான விளிம்பைக் கொண்ட அமைப்பாகவோ இருக்கும். சூரியன் நகரும்போது இந்த அமைப்பின் முனையின் நிழலானது வேறுபட்ட நேரத்தை குறிக்கும் கோடுகளின் மீது விழும். சரியான நேரத்தைக் காட்ட அனைத்து சூரிய மணி காட்டிகளும் பூமியின் சுழல் அச்சுடன் ஒத்துப்போகுமாறு அமைக்கப்பட வேண்டும்.\n\nசூரிய மணி காட்டியில் பல்வேறு வகைகள் உள்ளன. சில சூரிய மணி காட்டிகள் ஒரு ஒளிக் கோட்டை நேரத்தை காட்ட பயன்படுத்துகின்றன. மற்றைவைகள் நிழலின் முனைகளை பயன்படுத்துகின்றன. ஒளிப் புள்ளிகளானது சூரியனின் ஒளிக்கதிர்களை ஒரு சிறிய துளையின் வழியாக அனுப்புவதன் மூலமாகவோ அல்லது ஒரு சிறிய வட்ட வடிவ கண்ணாடியில் பிரதிபலிக்கச் செய்வதன் மூலமாகவோ உருவாக்கப்படுகிறது. ஒளிக் கோடானது ஒரு சிறிய பிளவின் வழியாக சூரிய ஒளிக் கதிர்களை அனுப்புவதன் மூலமாகவோ, அல்லது வட்ட வடிவ ஆடியில் குவிப்பதன் மூலமாகவோ உருவாக்கப்படுகிறது.\nபொதுவாக, செலவு குறைவான, அதிக அளவில் தயாரிக்கப்பட்ட சூரியக் கடிகாரங்கள் தவறுதலாக அளவீடு செய்யப்பட்ட நிழல் உருவாக்குங் குச்சிகள் மற்றும் நேரக்கோடுகளைக் கொண்டவையாகவும், சரியான நேரத்தைக் கணக்கிடும் வகையில் சரிசெய்ய இயலாதவையாகவும் இருந்தன.\n"}
{"id": "144310", "url": "https://ta.wikipedia.org/wiki?curid=144310", "title": "வ. சுப. மாணிக்கம்", "text": "வ. சுப. மாணிக்கம்\n\nடாக்டர் வ. சுப. மாணிக்கம் (ஏப்ரல் 17.1917 – ஏப்ரல் 25.1989) (\"வ.சுப. மா\") தன் வாழ்நாள் முழுவதும் தமிழுக்காகவே வாழ்ந்து, தமிழ் வளர்ச்சியைப் பற்றியே சிந்தித்து பல நிலையினும் சிறந்தோங்கித் தமிழ்ப் பணிக்காகவே வாழ்ந்த \"மூதறிஞர்\". தமிழின் சிறப்புக்களைப் பற்றி ஆய்வுகள் பல செய்தமையால் \"தமிழ் இமயம்\" என்று தமிழ் அறிஞர்களால் போற்றப்பட்ட வ.சுப.மா. பன்முக ஆற்றல் உடையவர். மிகச் சிறந்த சிந்தனையாளரான இவர் எழுதிய நூல்கள் இவரைச் சிறந்த கவிஞராகவும், உரைநடை ஆசிரியராகவும், உரையாசிரியராகவும், நாடக ஆசிரியராகவும், ஆய்வாளராகவும் நமக்குச் சுட்டிக் காட்டும் தன்மை உடையன.\nSection::::பிறப்பும் கல்வியும்.\nவ.சுப.மாணிக்கம் புதுக்கோட்டை மாவட்டம், மேலைச்சிவபுரியில் நாட்டுக்கோட்டை நகரத்தார் இனத்தில், \"வ.சுப்பிரமணியன் செட்டியார்\" – \"தெய்வானை ஆச்சி\" அவர்களுக்கு ஐந்தாவது மகனாக 1917ஆம் ஆண்டு ஏப்ரல் 17ஆம் தேதியன்று பிறந்தார். இவருடைய இயற் பெயர் \"அண்ணாமலை\". மாணிக்கம் என்றும் அழைக்கப்பட்டதால் அந்தப் பெயரே பிற்காலத்தில் இவருக்கு நிலைத்துவிட்டது. தன்னுடைய ஆறாம் வயதில் தாயை இழந்தார். தொடர்ந்து பத்து மாதம் கழித்து தந்தையும் இறந்தார். இவருடைய தாய்வழிப் பாட்டனார் \"அண்ணாமலை செட்டியார்\" பாட்டி \"மீனாட்சி ஆச்சி\" ஆகிய இருவரும் இவரை வளர்த்து வரலாயினர். தன் தொடக்கக் கல்வியினைத் தம் ஏழாம் வயது வரை புதுக்கோட்டையில் உள்ள பள்ளி ஒன்றில் பயின்றார்.\n\nவ.சுப. மா நகரத்தார் குல மரபுப்படி தனது பதினொன்றாம் வயதில் வட்டித் தொழில் கற்றுக்கொள்வதற்காகப் பர்மா சென்றார். பர்மாவில் ரங்கூன் நகரத்தில் உள்ள வட்டிக்கடையில் \"பெட்டி அடிப் பையனாக\" (உதவி செய்யும் சிறுவனாக) வேலைக்குச் சேர்ந்தார். .இவர் வேலை செய்த வட்டிக்கடை முதலாளி ஒரு சமயம் இவரிடம் ஒருவர் பெயரைக் குறிப்பிட்டு அந்த நபர் வந்து தன்னை எங்கே என்று கேட்டால், 'முதலாளி இல்லை' என்று சொல்லிவிடுமாறு வற்புறுத்தினார். அனால் பொய் சொல்ல விரும்பாத அந்தச் சிறுவன், 'முதலாளி நீங்கள் வெளியில் சென்றிருந்தால் இல்லை என்று கூறலாம்; ஆனால் நீங்கள் இருக்கும்போது எவ்வாறு இல்லை என்று கூறுவது? அப்படியெல்லாம் நான் பொய் சொல்ல மாட்டேன்' என்று பிடிவாதமாகக் கூறியதால் அந்த நாளிலேயே வட்டிக்கடையை வீட்டு நீக்கப்பட்டார். இதனாலேயே இவருக்குப் \"பொய் சொல்லா மாணிக்கம்\" என்று பெயர் வழங்கியதாகத் தெரிகிறது.\n\nSection::::தமிழ்க் கல்வி.\nவட்டிக்கடையில் வேலை செய்ய முடியாத நிலையில் பர்மாவிலிருந்து நாடு திரும்பிய வ.சுப.மா வுக்கு தமிழ் நூல்களை ஊன்றிக் கற்ற பண்டிதமணி மு.கதிரேசச் செட்டியார் அவர்களுடன் தொடர்பு ஏற்பட்டது. கூடவே தமிழ் மொழியின் மீது மிகுந்த நாட்டமும் ஏற்பட்டது. பண்டிதமணி அவர்கள் வழி நடத்துதலை ஏற்று அடியொற்றி அண்ணாமலைப் பல்கலைக்கழகத்தில் வித்துவான் வகுப்பில் சேர்ந்து முதல் வகுப்பில் தேர்ச்சி பெற்றார். தொடர்ந்து விடா முயற்சியுடன் பயின்று 1945 ஆம் ஆண்டு சென்னைப் பல்கலைக்கழகத்தில் பி.ஒ.எல் பட்டத்தையும் 1951 ஆம் ஆண்டு எம்.ஏ முதுகலைப் பட்டத்தையும் பெற்றார்.\n\nஇவருடைய தமிழ் ஆய்வுக்கான \"எம்.ஒ.எல்\" பட்டம் \"தமிழில் வினைச்சொற்கள்\" என்ற பொருளில் இவர் மேற்கொண்ட ஆய்வுக்காகவும், \"முனைவர்\" (பிஎச்.டி) பட்டம் \"தமிழில் அகத்திணைக் கொள்கை\" என்னும் பொருளில் இவர் நடத்திய \"சங்க இலக்கிய\" ஆய்வுக்காகவும் அளிக்கப்பட்டன.\n\n\nSection::::குடும்பம்.\nஇவருடைய திருமணம் 1945 ஆம் ஆண்டு நெற்குப்பை என்னும் ஊரைச் சேர்ந்த \"ஏகம்மை ஆச்சி\" உடன் நடந்தது. இவர்களுக்குத் \"தொல்காப்பியன்\", பூங்குன்றன், \"பாரி\" என்று மூன்று ஆண் குழந்தைகளும், \"தென்றல்\", \"பொற்கொடி\" என்று இரண்டு பெண் குழந்தைகளும் பிறந்தனர். இவருடைய திருமணத்திற்குப் பிறகுதான் இவருடைய ஆய்வுகளும், எழுத்துப்பணிகளும் மிக அதிகமாக இவரால் மேற்கொள்ளப்பட்டன. மிகவும் கண்டிப்பான தந்தை இவர். ஒரு முறை இவரின் மகன் அழகப்பா கல்லூரியில் தேர்வு எழுதுகையில் தவறு செய்து மாட்டிக் கொண்டார். அப்போது கல்லூரி முதல்வர் வ.சுப.மா அவர்கள். தவறு செய்த ஐந்து மாணவர்களையும் மேற்பார்வையாளர் முதல்வர் முன் நிறுத்துகிறார். முதல்வர் முகத்தில் எந்தச் சலனமும் இல்லை. மற்றவரைப் போல இவர் மகனுக்கும் உரிய தண்டனை வழங்கப்பட்டது.\n\n\nSection::::நூல்கள்.\nதமிழ்நாடு அரசு இவர் எழுதிய நூல்கள் அனைத்தையும் 2006 ஆம் ஆண்டு நாட்டுடமையாக்கியது.\n\nSection::::தமிழ்த்தொண்டு.\nவ.சுப.மாணிக்கம் அவர்கள் ஒரு சிந்தனையாளர். பழைமையையும் புதுமையையும் ஒருமித்த மனதோடு ஏற்றுப் போற்றினார். தமிழ்ச் சொல்லாக்கங்களை நடைமுறைப் படுத்துவதில் மிகவும் முனைப்புக் காட்டியவர். \"தமிழ் வழிக் கல்வி இயக்கம்\" என்ற அமைப்பை நிறுவி இவ்வியக்கம் நன்கு பரவும் வழி காண தமிழ்ச் சுற்றுலா மேற்கொண்டார்.\n\n\n\nSection::::விருப்ப முறி.\nஇவர் தம் விருப்ப முறியில் எழுதிய விருப்பங்கள்:\n\n\nSection::::மறைவு.\n\"எங்கும் தமிழ்; எதிலும் தமிழ்\" என்று வாழ்ந்த வ.சுப.மாணிக்கம் அவர்கள், மாரடைப்பின் காரணமாக 1989ஆம் ஆண்டு ஏப்ரல் 25ஆம் தேதி இரவு 11 மணிக்குப் புதுச்சேரியில் காலமானார். உயிர் பிரிந்த போது கூட அவர் கையில் இருந்தது திருவாசகம் தான்.\n\n"}
{"id": "144324", "url": "https://ta.wikipedia.org/wiki?curid=144324", "title": "கரு மருது", "text": "கரு மருது\n\nகரு மருது என்பது ஒரு மர வகையாகும். இது தெற்கு மற்றும் தென்கிழக்கு ஆசியா, நேப்பாளம், வங்காளதேசத்தில் அதிகம் காணப்படுகிறது. இம்மரம் 30 மீட்டர் உயரம் வளரக்கூடியது. இதன் இலைகளைப் பட்டுப்பூச்சி உணவாக உண்கிறது.\n\nSection::::சங்க காலத்தில் மருதம்.\nசிறப்பு கருதி மருத மரத்தைத் ‘திருமருது’ எனப் போற்றினர்.\n\nமருத மரம் ஆற்றோரங்களிலும் வயலோரங்களிலும் செழித்து வளரும்.\n\nமருத மரத்தில் வெண்மருது கருமருது, பில்லமருது எனப் பல வகைகள் உண்டு.\nபில்லமருது வீட்டுக்கு நிலை, சன்னல் சட்டங்கள் போன்றவை செய்யப் பயன்படுகிறது. \n\nSection::::வெளி இணைப்புகள்.\nபி.எல்.சாமி முதலான அறிஞர்கள் காட்டும் மருத மரம் - படம்.\n"}
{"id": "144326", "url": "https://ta.wikipedia.org/wiki?curid=144326", "title": "மரபுசார் ஆயுதம்", "text": "மரபுசார் ஆயுதம்\n\nமரபுசார் ஆயுதம் எனப்படுவது பேரழிவு உண்டு செய்யும் பேரழிவு ஆயுதங்கள்{அணு குண்டு, இரசாயன ஆயுதம், மற்றும் உயிரியல் ஆயுதம்) போன்றவையல்லாத பயன்பாட்டிலுள்ள ஆயுதமாகும். இவை பொதுவாக சிறிய மற்றும் எளிய ஆயுதங்கள், அணுஅல்லாத குண்டுகள், ஏவுகணைகள், கொத்துக் குண்டுகள் போன்றவையாகயிருக்கும். அணுக்கரு ஆற்றல் மூலம் இயங்கும் அணு குண்டு போலல்லாமல் இதன் வெடிபொருள் இரசாயன ஆற்றல் மூலம் செயல்படும்.\n\nஜெனீவா உடன்படிக்கை அடிப்படையில் மரபுசார் ஆயுதஙகள் போரில் பயன்படுத்தப்படுகிறது. மேலும் ஐக்கிய சபையின் படி சில மரபுசார் ஆயுதங்கள் பயன்படுத்த தடை செய்யப்பட்டும் உள்ளது.\n\n"}
{"id": "144332", "url": "https://ta.wikipedia.org/wiki?curid=144332", "title": "உப்பு உற்பத்தியின் அடிப்படையில் நாடுகளின் பட்டியல்", "text": "உப்பு உற்பத்தியின் அடிப்படையில் நாடுகளின் பட்டியல்\n\nஉப்பு உற்பத்தியின் அடிப்படையில் நாடுகளின் பட்டியல் 2006ம் ஆண்டின் நிலவரப்படி பிரித்தானிய நில அளவாய்வத் துறை தகவலின் படி தொகுக்கப்பட்ட பட்டியல் ஆகும்.\n\n"}
{"id": "144333", "url": "https://ta.wikipedia.org/wiki?curid=144333", "title": "பொருளாதார சுதந்திரத்தின் அடிப்படையில் நாடுகளின் பட்டியல்", "text": "பொருளாதார சுதந்திரத்தின் அடிப்படையில் நாடுகளின் பட்டியல்\n\nஇது பொருளாதார சுதந்திரத்தின் அடிப்படையில் நாடுகளின் பட்டியல்.\n"}
{"id": "144337", "url": "https://ta.wikipedia.org/wiki?curid=144337", "title": "செமியோன் ரூதின்", "text": "செமியோன் ரூதின்\n\nசெமியோன் கெஸ்சலேவிச் ரூதின் (\"Semyon Gesselevich Rudin\", ஜூலை 21, 1929-ஆகஸ்ட் 22, 1973) ஒரு சோவியத் மொழியியலாளரும், இந்தியவியலாளரும், தமிழறிஞருமாவார். தமிழ் முறைக்கேற்ப தனது பெயரை “செம்பியன்” என்று மாற்றிக் கொண்டவர். உருசிய-தமிழ், தமிழ்-உருசிய அகராதிகளை உருவாக்கியவர்களுள் ஒருவர்.\n\nலெனின்கிராட் நகரில் பிறந்தவரான ரூதின் யூத இனத்தவர். லெனின்கிராட் பல்கலைக்கழகத்தில் கல்வி கற்றார். இந்தியவியலில் மேற்படிப்புச் சான்றிதழும் பெற்றார். 1955 இல் லெனின்கிராட் பல்கலைக்கழகத்தில் விரிவுரையாளராகப் பணிக்குச் சேர்ந்தார். 1968 இல் முனைவர் பட்டம் பெற்று துணைப் பேராசிரியராகப் பதவி உயர்வு பெற்றார். தமிழ், தெலுங்கு, சமஸ்கிருதம், இந்தி, வங்காளம், மராட்டி போன்ற இந்திய மொழிகளைக் கற்றறிந்தார். பேரா. ஏ. பியார்தியோஸ்கியும் ரூதினும் இணைந்து உருவாக்கிய தமிழ்-உருசிய அகராதி 1960 ஆம் ஆண்டு வெளியானது. இதில் ஏறத்தாழ 46,000 சொற்கள் இடம்பெற்றிருந்தன. ரூதின் தமிழுக்காற்றிய தொண்டினைப் பாராட்டி, 1965 இல் தமிழ் எழுத்தாளர் சங்கம் அவருக்கு ஒரு பரிசையும் சிறப்புப் பதக்கத்தையும் வழங்கியது. 1968 இல் சென்னையில் நடைபெற்ற இரண்டாம் உலகத் தமிழ் மாநாட்டில் ரூதின் கலந்து கொண்டார்.\n\n"}
{"id": "144350", "url": "https://ta.wikipedia.org/wiki?curid=144350", "title": "பால்லோவிங் (திரைப்படம்)", "text": "பால்லோவிங் (திரைப்படம்)\n\nபால்லோவிங் (Following) 1998 இல் வெளியான பிரித்தானியத் திரைப்படமாகும்.எம்மா தாமஸ், ஜெரெமி தியோபால்து, பீட்டர் பிரோடெரிக் ஆகியோரால் தயாரித்து கிறிஸ்டோபர் நோலன் ஆல் இயக்கப்பட்டது. ஜெரெமி தியோபால்து, அலெக்ஸ் ஹா, லூசி ரஸ்செல், ஜான் நோலன் ஆகியோர் நடித்துள்ளனர்.\n\nSection::::பாராட்டுகள்.\nராடர்டாம் சர்வதேச திரைப்பட விழாவில் டைகர் விருது மற்றும் சான்பிரான்சிஸ்கோ சர்வதேச திரைப்பட விழாவில் \"சிறந்த முதல் அம்சம்\" பரிசு உட்பட பல விழாக்களில் பல விருதுகளை வென்றது. கிறிஸ்டோபர் நோலன் மற்றும் பிளாக் அண்ட் வைட் விருதினிலும், ஸ்லாம்டன்ஸ் ஃபிலிம் ஃபெஸ்டிவேசில் கிராண்ட் ஜூரிப் பரிசாகவும் ஆரம்பிக்கப்பட்ட புகழைப் பெற்றார்.\n\n"}
{"id": "144355", "url": "https://ta.wikipedia.org/wiki?curid=144355", "title": "இன்சாம்னியா (திரைப்படம்)", "text": "இன்சாம்னியா (திரைப்படம்)\n\nஇன்சாம்னியா (Insomnia) 2002 இல் வெளியான அமெரிக்கத் திரில்லர்த் திரைப்படமாகும்.எம்மா தாமஸ், பிரோடெரிக் ஜான்சன், பால் ஜங்கர் விட், அண்ட்ரூ சொசொவே, எட்வர்ட் மெக்டான் ஆகியோரால் தயாரிக்கப்பட்டு கிறிஸ்டோபர் நோலன் ஆல் இயக்கப்பட்டது. ஆல் பசினோ, ராபின் வில்லியம்ஸ், ஹிலாரி சுவாங்க், மாறா டியர்னி, மார்டின் டோனோவன், நிக்கி காட், கிரிஸ்தர் லோ, பவுல் டோலி ஆகியோர் நடித்துள்ளனர்.\n\n"}
{"id": "144360", "url": "https://ta.wikipedia.org/wiki?curid=144360", "title": "த டார்க் நைட் ரைசஸ் (திரைப்படம்)", "text": "த டார்க் நைட் ரைசஸ் (திரைப்படம்)\n\nத டார்க் நைட் ரைசஸ் (The Dark Knight Rises) 2012 இல் வெளியிடப்பட்ட அமெரிக்கத் திரைப்படமாகும். கிறிஸ்டோபர் நோலன், சார்லஸ் ரோவன், எம்மா தாமஸ் ஆகியோரால் தயாரிக்கப்பட்டு கிறிஸ்டோபர் நோலன் ஆல் இயக்கப்படுகிறது. கிரிஸ்டியன் பேல், மைக்கேல் கேயின், கேரி ஓல்ட்மன், டாம் ஹார்டி, அன் ஹாத்வே, மரியன் கோடில்லர்ட், ஜோசப் கார்டன்-லெவிட், மார்கன் ஃபிரீமன் ஆகியோர் நடித்துள்ளனர். கிறிஸ்டோபர் நோலன் ஆல் இயக்கப்பட்ட பேட்மேன் பிகின்ஸ் மற்றும் த டார்க் நைட் ஆகியத் திரைப்படங்களின் தொடர்ச்சியாக இத்திரைப்படம் வெளிவருகிறது. இத்திரைப்படம் நோலன் இயக்கும் பேட்மேன் திரைப்படங்களின் இறுதித் திரைப்படம் என்று கூறப்பட்டுள்ளது.\n\n\"த டார்க் நைட் ரைசஸ்\" திரைப்படம் நியூயார்க்கில் சூலை 16, 2012 அன்று முன்னோட்டம் காட்டப்பட்டது. சூலை 19, 2012 இல் ஆத்திரேலியாவிலும் நியூசிலாந்திலும், சூலை 20, 2012இல் வட அமெரிக்காவிலும் ஐக்கிய இராச்சியத்திலும் இந்தியாவிலும் வெளியானது. மற்ற நாடுகளிலும் பகுதிகளிலும் வெவ்வேறு நாட்களில் வெளியானது. அமெரிக்காவின் கொலராடோ மாநிலத்தின் டென்வரில் அரோரா என்றவிடத்தில் இரவுக்காட்சியின்போது துப்பாக்கி ஏந்திய ஒருவன் 12 பேரை சுட்டுக் கொன்றான்; சிறுவர் உட்பட 58 பேர் காயமடைந்தனர். இந்தத் துப்பாக்கிச் சூட்டை அடுத்து வார்னர் பிரதர்ஸ் தனது மற்றசில முன்னோட்டக் காட்சிகளை இரத்து செய்ததுடன் தனது சந்தைப்படுத்தலையும் மாற்றிக் கொண்டுள்ளது.\n\n\nSection::::கதை.\nத டார்க் நைட்டில் கூறப்பட்டவை நடந்து எட்டு ஆண்டுகளாகி விட்ட நிலையில் காத்தம் நகரில் அமைதி நிலவுகிறது. காவல் துறை ஆணையர், டென்ட் சட்டத்தால் வழங்கப்பட்ட அதிகாரத்தைக் கொண்டு சட்ட ஒழுங்கை நிறுவுகிறார். டென்ட் செய்த குற்றங்களை மறைத்து, அவனை மக்கள் மனதில் ஒரு முன்மாதிரி ஆக்கிவிட்ட போதும், ஆணையர் கோர்டன் தவறு செய்து விட்டதாக வருந்துகிறார். டென்டின் நினைவு விழாவில் இதை சொல்ல வந்தும், பின்னர் இது சமயமல்ல என்று சொல்லாது விட்டுவிடுகிறார். அவ்விழாவில் கடத்தப்பட்ட ஆட்சியாளர் ஒருவரை தேடி செல்லும் போது கோர்டன் பேனால் சுடப்படுகிறார்; அவர் உண்மையை கூறவென்று எழுதி வைத்திருந்த உரை தீயவனான பேன் கைகளில் சிக்குகிறது. மருத்துவமனையிலுள்ள கோர்டன் ப்ளேக்கை பதவியுயர்த்தி, அவரிடம் நேரடியாக அறிவிக்கும் உரிமையையும் வழங்குகிறார்.\n\nபாட்மானை பலகாலம் காத்தம் நகர் காணவில்லை, புருசு வெயின் தன் அறையிலேயே அடைந்து கிடக்கிறார். வெயின் அணுக்கருப் பிணைவை பயன்படுத்தும் ஒரு தூய சக்தி திட்டத்தில் முதலிட்ட போதும் அது தீயோரின் கைகளில் சிக்கினால் அணுக்குண்டாக மாற்றப்பட்டலாம் என அறிந்து அதை நிறுத்திவிட்டார். இதனால்,வெயின் என்டர்பிரைசோ வியாபாரத்தில் வீழ்ச்சி காண்கிறது. மேலும், புருசு இது எல்லாம் அவரது தொழில் எதிரி யோன் தாகட் தன்னை வீழ்த்தவே பேன் என்பானை பணியமர்த்தியுள்ளார் என்று எண்ணுகிறார். பேன் பங்குச் சந்தையில் குழப்பம் ஏற்படுத்தும் போது, புருசு வெயின் அதை தடுக்க முனைகிறார். அல்பிரட் பாட்மானாக மீண்டும் மாறுவது தீங்கே என்று சொல்லி அறிவுரை கூறி அவனை விட்டு செல்கிறார். செல்லு முன், ரேச்சல் புருசை காதலிக்கவில்லை என்றும், டென்டையே திருமணம் செய்யவிருந்தாள் என்றும் கூறிச் செல்கிறார்.\n\nசெலினா கைலைத் தொடர்ந்து பேனை எதிர்கொள்கிறார் பாட்மான். பேன் தானே லீக் ஒஃப் சாடோசின்(League of Shadows) தற்போதைய தலைவர் என்றும்,யோன் தாகட்டை தான் பகடைக் காயாகக் கொண்டு பாட்மானின் படைக் கொட்டிலைச் சூறையாடிவிட்டேன் என்றும் கூறி, பாட்மானையும் அடித்து சிறையிலடைக்கிறான். சிறையிலுள்ளோர் தேவையும், மனத்திட்பமும் கொண்ட ஒரேயொரு சிறுபிள்ளை மட்டுமே அந்தச் சிறையிலிருந்து தப்பியுள்ளதாகக் கூறுகின்றனர்.\n\nநகரின் காவல் துறையினரை பேன் நிலத்துக்கு கீழ் ஏமாற்றி வரச்செய்து வெளியேறவியலாதவாறு சிக்கவைக்கிறான். வெயின் என்டர்பிரைசின் அணுக்கரு வினையி கைப்பற்றப்பட்டு வெடிகுண்டாக மாற்றப்பட்டு , யாரும் வெளியேற எத்தனித்தால் அது வெடிக்கப்படும் என்றும் கூறப்பட்டு நகரிலுள்ளவர்கள் வெளியேறாதிருக்குமாறு செய்யப்படுகிறது. டென்டின் கபடத்தை அரங்கேற்றும் பேன், டென்ட் சட்டத்தின் மூலம் சிறையிலடைக்கப்பட்ட குற்றவாளிகளை வெளிக் கொண்டுவருகிறான். நகரின் அதிகார வர்க்கத்தினர் வீதியில் இழுத்துவந்து, நீதிமன்றத்தில் கிரேன் தலைமையில் விசாரணையும் நடத்தப்பட்டு, நாடுகடத்தல், மரணம் ஆகிய இரண்டுக்கிடையில் தெரிவு செய்ய கட்டாயப்படுத்தப் படுகிறார்கள். காத்தம் நகரில் வன்முறை வெடிக்கிறது, சட்ட ஒழுங்கு சீர்குலைகிறது. தடுக்க வந்த சிறப்புப் படையினரும் தாக்கப்பட காத்தம் நகரை அரசு சூழடைப்புச் செய்கிறது.\n\nசிறையிலிருந்து தப்பிக்கும் புருசு, மற்றையோரையும் அழைத்துக் கொண்டு வெடிகுண்டு வெடிக்காமல் தடுக்கும் முயற்சியில் இறங்குகிறான். பாட்மான் பேனினை எதிர்கொள்கிறான். இந்த சமயத்தில், அவனுடன் இது வரையிலும் கூடவே இருந்த மிராண்டா அவனைத் தாக்குகிறாள். இறந்த ராசு அல் கூளின் மகள் அவளே என்றும், சிறையிலிருந்து தப்பித்தது ஒரு சிறுமி என்றும், அது அவளே என்றும் அடுக்கடுக்காக உண்மைகள் வெளிவருகின்றன. அவள் வெளியேற உறுதுணையாக இருந்தவனே பேன் என்றும், அதனாலே காயம் பட்டான் என்றும் எல்லாம் வெட்ட வெளிச்சமாக்கப்படுகின்றன. கோர்டன் குண்டை தொலைவிலிருந்து இயக்கவியலாதவாறு செய்கிறான்; செலினா கைல் பேனைக் கொல்கிறாள்; இதற்கிடையில் குண்டை அவர்களிடம் சிக்க விடாமல் வண்டியில் கொண்டு செல்லும் மிராண்டா/ தாலியாவை பாட்மான் துரத்திச் செல்கிறான். மிராண்டா வண்டி அடிபட்டு கொல்லப்படுகிறாள். குண்டை அதற்கான அறைக்கு கொண்டு சென்றால் நிலைப்படுத்தலாம் என்று பாட்மான் எண்ணியிருந்த போதும், கூடவே இருந்து அனைத்தையும் கற்றுக் கொண்ட மிராண்டா, அந்த அறையை அதற்கு தக்கதல்லாதாக ஆக்கிவிட்டாள் என்ற உண்மையை அவள் சாகும் முன் சொல்லக் கேட்டு அறிந்து கொள்கிறான். இதனால் பாட்மான் குண்டை ஒரு உலங்கு வானூர்தியால் இழுத்துச் செல்லவும், நடுக்கடலில் குண்டு வெடிக்கிறது.\n\nஉலகே பாட்மான் இறந்து விட்டதாக நம்புகிறது. ஆனால் அல்பிரட் இத்தாலிய விடுதி ஒன்றில் புருசையும், செலினையும் ஒன்றாகக் காண்கிறார், பெருமகிழ்வடைகிறார். பாட்மானின் குகையை பிளேக் பெறுகிறார்.\n\n"}
{"id": "144363", "url": "https://ta.wikipedia.org/wiki?curid=144363", "title": "த பிரஸ்டீஜ் (திரைப்படம்)", "text": "த பிரஸ்டீஜ் (திரைப்படம்)\n\nத பிரஸ்டீஜ் (The Prestige) 2006 இல் வெளியான அமெரிக்க மர்ம-திரில்லர்த் திரைப்படமாகும்.கிறிஸ்டோபர் நோலன், ஆரான் ரைடர், எம்மா தாமஸ் ஆகியோரால் தயாரிக்கப்பட்டு கிறிஸ்டோபர் நோலன் ஆல் இயக்கப்பட்டது. ஹூக் ஜாக்மன், கிரிஸ்டியன் பேல், மைக்கேல் கேயின், ஸ்கார்லெட் ஜோஹான்சன், டேவிட் போவி, பிபர் பெராபோ, ஆண்டி செர்கிஸ், ரெபெக்கா ஹால் ஆகியோர் நடித்துள்ளனர்.\n\nஇத்திரைப்படத்தின் திரைக்கதை கிறிஸ்டோபர் பிரீஸ்ட்யின் அதே பெயரிலான புதினத்தை தழுவி எழுதப்பட்டது. திரைக்கதை கிறிஸ்டோபர் நோலன் மற்றும் ஜோனதன் நோலன் ஆகியோரால் எழுதப்பட்டது. இத்திரைப்படம் அக்டோபர் 20, 2006 அன்று வெளியிடப்பட்டது. இத்திரைப்படம் அகாதமி விருதுகளுக்கு தேர்ந்தெடுக்கப்பட்டது.\n\n\nSection::::தயாரிப்பு.\nSection::::படமாக்கல்.\nதிரைப்பட தயாரிப்பாளர்கள் கிறிஸ்டோபர் பிரீஸ்டினை அனுகி அவரது த பிரஸ்டீஜ் புதினத்தை படமாக்க கேட்டனர். பிரீஸ்ட் நோலனின் பால்லோவிங் மற்றும் மெமன்டோ படங்களைப் பார்த்து மயங்கிப்போனார். மேலும் வேலரீ டீன் இப்புதினத்தை நோலனின் கவனத்திற்குக் கொண்டு வந்தார். அக்டோபர் 2000, நோலன் இங்கிலாந்திற்கு சென்று தன் மெமன்டோ படத்தினை வெளியிட சென்றார். அங்கு நோலன் பிரீஸ்டின் புதினத்தைப் படித்து தன் சகோதரருடன் பகிர்ந்தார். த பிரஸ்டீஜ்யின் தயாரிப்பு துவங்கியது.\n\n2001 இல், நோலன் தனது இன்சாம்னியா திரைப்பட தயாரிப்பில் மூழ்கினார் ஆதலால் திரைக்கதை எழுதுவதை தன் சகோதரரிடன் ஒப்படைத்தார் . நோலன் சகோதரர்கள் திரைக்கதை எழுத ஐந்து வருடங்களாயிற்று. பிரீஸ்ட் திரைக்கதையினை பார்வையிட்டு பாராட்டினார்.\nநோலன் 2003இல் பேட்மேன் பிகின்ஸ் படமெடுத்தலில் மூழ்கினார். பேட்மேன் பிகின்ஸ் பெளியிடப்பட்டப் பின்னர் இத்திரைப்படத்தில் களமிறங்கினார். அக்டோபர் 2005இல் படத்தில் நடிக்க ஹூக் ஜாக்மன் மற்றும் கிரிஸ்டியன் பேல் ஆகியோரிடம் பேசினார். படமாக்கல் ஏப்ரல் 9 2006 அன்று முடிவடைந்தது.\n\nகிரௌலி பத்தொன்பதாம் நூற்றாண்டு இலண்டன் மாதிரியான இடத்தை கண்டுபிடிக்க மொத்தம் எழுபது இடங்களை ஆராய்ந்தார். ஜோனதன் நோலன் கொலராடோவிற்கு சென்று நிகோலா டெஸ்லா பற்றி ஆராய்ச்சி செய்தார். டெஸ்லா செய்த பரிசோதனைகளை திரைப்படத்திற்கு பயன்படுத்தினார். டெஸ்லாவின் கண்டுபிடிப்பு காட்சிகளை நேதன் கிரௌலி வடிவமைத்தார்; மவுன்ட் வில்சன் ஆராச்சிக்கூடத்தின் வாகன நிறுத்தகத்தில் இக்காட்சிகள் படமெடுக்கப்பட்டன. கிரௌலி மாய அரங்குகளுக்கு லாஸ் ஏஞ்சலஸ்சின் நாடக மாவட்டதில் நான்கு இடங்களை பயன்படுத்தினார்.\n\nகொலராடோவிலுள்ள ஆஸ்கூட் அரண்மனையில் படமெடுக்கப்பட்டது.\n\nநோலன் இத்திரைப்படத்திற்காக ஒரே ஒரு செட்டினை மட்டுமே பயன்படுத்தினார். மேலும் நோலன் இயற்கை பெளிச்சத்தில் மட்டுமே படமெடுத்தார்.\n\nதிருத்தல், இசையமைப்பு ஆகியவை செப்டம்பர் 22, 2006 அன்று முடிவடைந்தது.\n\n\n"}
{"id": "144373", "url": "https://ta.wikipedia.org/wiki?curid=144373", "title": "பார்த்திபனூர்", "text": "பார்த்திபனூர்\n\nபார்த்திபனூர் தமிழ்நாடு , ராமநாதபுரம் மாவட்டம் , பரமக்குடி வட்டத்தில் உள்ள ஒரு ஊர் ஆகும்.இது ராமநாதபுரம் மக்களவைத் தொகுதியையும், பரமக்குடி சட்டமன்ற தொகுதியையும் சார்ந்தது.மேலும் இது கமுதி, மானாமதுரை மற்றும் பரமக்குடி மையத்தில் உள்ளது.\n"}
{"id": "144377", "url": "https://ta.wikipedia.org/wiki?curid=144377", "title": "ஆல்பர்ட் ஆபிரகாம் மைக்கல்சன்", "text": "ஆல்பர்ட் ஆபிரகாம் மைக்கல்சன்\n\nஆல்பர்ட் ஆபிரகாம் மைக்கல்சன்(\"Albert Abraham Michelson\", டிசம்பர் 19,1852 – மே 9, 1931): அமெரிக்க இயற்பியலாளர். போலந்து நாட்டில் பிறந்து அமெரிக்கக் குடியுரிமை பெற்றவர். ஒளியின் வேகத்தைத் துல்லியமாகக் கணக்கிட்டவர். 'மைக்கேல்சன்-மார்லி ஆய்வு' என்ற ஒளி செல்லும் ஊடகம் குறித்த ஆய்விற்காகச் சிறப்பாக அறியப்பட்டவர். 1907 ஆம் ஆண்டு ஒளியியலில் இவருடைய ஆய்வுகளுக்காக இவருக்கு நோபெல் பரிசு வழங்கப்பட்டது. இதன் மூலம் அறிவியலுக்கான நோபெல் பரிசு பெற்ற முதல் அமெரிக்கர் என்ற பெருமையைப் பெற்றார்.\n\nSection::::இளமை.\nஆல்பர்ட் மைக்கல்சன் 1852 ஆம் ஆண்டு டிசம்பர் 19 ஆம் நாள் போலந்து நாட்டில், பிரஷ்யாவில் உள்ள 'ஸ்டெரெல்னோ' என்ற ஊரில் ஒரு யூதக் குடும்பத்தில் பிறந்தார். இவரது தந்தை சாமுவேல் மைக்கல்சன் ஒரு வணிகர் ஆவார்.. தாயார் ரோசலியா. இவர் பிறந்த இரண்டு ஆண்டுகளுக்குப் பிறகு 1855-ல் இவரது குடும்பம் போலந்தை விட்டு அமெரிக்காவில் குடியேறியது. முதலில் நியூயார்க், வர்ஜினியா, நெவடா மற்றும் சான் பிரான்சிஸ்கோ என்று பல நகரங்களில் வாழ்க்கையை நடத்த வேண்டியிருந்தது. இவர் யூதக் குடும்பத்தில் பிறந்திருந்தாலும் இறை இருப்பு பற்றி அறியவொணாமைவாதியாகவே (agnostic)இருந்தார். சான் பிரான்சிஸ்கோவில் இவருடைய அத்தை வீட்டில் தங்கியிருந்த போது தன்னுடைய பள்ளிப்படிப்பை அங்கு மேற்கொண்டார். பொதுப்பள்ளிகளில் சேர்ந்து தன்னுடைய கல்வியைப் பயின்றார். 1899-ல் 'எட்னா ஸ்டேன்டன்' என்ற மங்கையை மணந்து கொண்டார். இவ்விணையருக்கு ஒரு மகனும் மூன்று மகள்களும் பிறந்தனர்.\n\nSection::::பணி.\n1869-ல் அமெரிக்கக் கப்பற்படை அகாதமியில் சிறப்புப்பிரிவு பணியாளராக அப்போதைய அமெரிக்கத் தலைவர் 'யூலிசஸ் எஸ் கிராண்ட்' என்பவரால் நியமிக்கப்பட்டார். அங்கு 4 ஆண்டுகள் பணி புரிந்த போது, இவர் சரியாகப் பயிற்சிப் பெற்றாரோ இல்லையோ, இயற்பியல் பிரிவுகளான, ஒளியியல், வெப்பவியல், பருவகால இயல் முதலிய துறைகளையும் மற்றும் சித்திரம் வரைதலையும் கற்றுத் தேர்ந்தார். 1873-ல் பட்டப்படிப்பை முடித்துப் பட்டம் பெற்றார். அங்கேயே 1875 முதல் 1977 வரை இயற்பியல் மற்றும் வேதியல் போதிப்பவராகப் பணியாற்றினார். 1875-ல் 'கிளெவ்லாண்ட்' என்னும் இடத்தில் அமைந்திருந்த பயனுறு அறிவியலுக்கான கேஸ் பள்ளியில் இயற்பியல் பேராசிரியராக நியமிக்கப்பட்டார். 1880-82-இல் ஹெல்ம் ஹோல்ட்ஸ் என்ற அறிவியலறிஞரின் மேற்பார்வையில் பெர்லினிலும், பாரிசிலும் தன்னுடைய முதுகலைப் பட்டப்படிப்பை மேற்கொண்டார்.\n\n1889-ல் கிளார்க் பல்கலைக்கழகத்தில் பேராசிரியராகப் பணியாற்றினார். 1892-ல் புதிதாக உருவாக்கப்பட்ட சிகாகோ பலகலைக்கழகத்தில் பேராசிரியராக அமர்த்தப்பட்டார். அப்பல்கலைக் கழகத்தில் உருவாக்கப்பட்ட இயற்பியல் துறையின் முதல் தலைவராகத் தேர்ந்தெடுக்கப்பட்டுப் பின் அதில் பணியாற்றினார்.\n\nSection::::ஆய்வுகள்.\n1877-ல் 'அன்னபோலிஸ்' என்ற இடத்தில் இருந்தபோது வகுப்பில் அறிவியல் ஆய்வு ஒன்றினைச் செய்துகொண்டிருந்தபோது அதன் ஒரு பகுதியாக ஒளியின் வேகத்தைக் கண்டறிவதற்கான முயற்சியை மேற்கொண்டார். 1867-ல் பிரெஞ்சு நாட்டைச் சேர்ந்த வானியலறிஞர் 'அர்மெண்ட் பிசியூ' விண்மீன்களின் அளவை அளவிடக் \"குறுக்கீட்டு மானி\" ஒன்றைப் பயன்படுத்த முயன்றார். ஆனால் மைக்கல்சனோ 1887-ல் தொடங்கி பல ஆய்வுகளில் ஈடுபட்டுப் பல ஆடிகளையும் ஒளி ஓரளவு ஊடுருவும் கண்ணாடிகளையும் பயன்படுத்தி ஒரே மூலத்திலிருந்து வெளிவரும் தனித்தனி ஒளிக்கதிர்களை ஒன்றாக இணைப்பதற்கு ஒரு முறையை உருவாக்கினார். குறுக்கிடும் பல ஒளிக்கதிர்களை ஒருங்கிணைக்க அவை கடந்துவரும் தூரம், திசை, இவைகளைப் பொருத்தவகையில் அமையுமாறு ஒரு \"குறுக்கீட்டு மானி\" ஒன்றை அமைத்தார். \n\nSection::::மைக்கல்சன்-மோர்லி பரிசோதனை.\nஇந்த அண்டம் முழுவதும் திரவ வாயு நிலைக்கு இடைப்பட்ட \"ஈதர்\" என்ற கண்ணுக்குப் புலனாகாத ஊடகம் விரவியுள்ளதாக அறிவியலறிஞர்கள் கருதினர். இதன் வழியாகத்தான் ஒளி ஊடுருவிச் செல்வதாகவும் கூறினர். மைக்கல்சன், \"மார்லி\" என்பவரோடு இணைந்து L வடிவக் கருவி ஒன்றை இரண்டாகப் பிரித்து, ஒரே நீளமுள்ள வெவ்வேறு செங்குத்தான பாதைகளில் செலுத்தினார். பிறகு அவற்றை மீண்டும் ஒன்றாக இணைத்தார். ஈதர் என்ற ஊடகம் இருந்திருந்தால் அங்கங்கே அவற்றின் அடர்த்திகளுக்கேற்ப செங்குத்தான பாதைகளில் சென்று திரும்பிய ஒளிக்கதிர்கள் மீண்டும் இணையும்போது சிறிதளவு நேர மாறுபாடு இருந்திருக்கும். ஆனால் அவ்வாறு ஏற்படவில்லை என்பது இவர்களின் ஆய்விலிருந்து தெரியவந்தது. அவ்வாறு ஏற்படாததால் \"ஈதர்\" என்ற ஊடகம் எல்லா இடத்திலும் இல்லை என்று நிரூபித்தனர். இந்த ஆய்வு \"மைக்கல்சன்-மார்லி ஆய்வு\" என்று புகழ் பெற்றது..\n\nSection::::ஒளியின் திசை வேகம்.\nமக்கல்சனுக்கு முன்னால் பல அறிவியலறிஞர்கள் ஒளியின் திசைவேகத்தைக் கண்டறிவதில் ஈடுபட்டிருந்ததனர். ஆனால் அவர்கள் கண்டறிந்த அளவுகள் துல்லியமாக அமையவில்லை. மிகக்குறைந்த செலவில் வெறும் ஆடிகளை வைத்தே தனது ஆய்வினை மேற்கொண்ட மைக்கல்சன் ஒளியின் திசைவேகத்தைத் துல்லியமாகக் கண்டறிவதில் 1878-ல் வெற்றிபெற்றார்.\n\nதன்னுடைய ஆய்வுகளை மீண்டும் மீண்டும் பலமுறை செய்து பார்த்தார். 1920-ல் \"வில்சன்\", \"சான் ஆன்டோனியா\" என்ற 22 மைல்களுக்கிடையேயான இரு குன்றுகளைத் தேர்ந்தெடுத்து அவற்றில் முற்றிலும் புதியதாக வடைவமைக்கப்பட்ட ஆடி அமைப்புகளை அமைத்து ஒளியின் திசைவேகத்தை மிகவும் துல்லியமாகக் கண்டறிந்தார்.( 299,940 km/s, or 186,380 mi/s) இவருடைய குறுக்கீட்டு மானியின் உதவியால் \"ஆல்பா ஆரியனிஸ்\" என்ற வின்மீண் விட்டத்தை அளந்துகாட்டினார்.\n\n\nSection::::இறுதிக்காலம்.\n1929-ல் அனைத்துப் பதவிகளிலிருந்தும் விலகி பாசதேனா என்ற இடத்தில் அமைந்திருந்த \"மவுண்ட் வில்சன் வானியல் ஆய்வு மையத்தில்\" சேர்ந்து தன்னுடைய ஓய்வுகாலப் பணியை மேற்கொண்டார். 1931-ஆம் ஆண்டு மே 9-ஆம் நாள் இவ்வுலகை விட்டு மறைந்தார். \nSection::::துணைநூல்.\nஅறிவியல் ஒளி, டிசம்பர் 2010. பக் 31-33.\n\n\n"}
{"id": "144378", "url": "https://ta.wikipedia.org/wiki?curid=144378", "title": "இராபர்ட் ஆண்ட்ரூஸ் மில்லிகன்", "text": "இராபர்ட் ஆண்ட்ரூஸ் மில்லிகன்\n\nஇராபர்ட் ஆண்ட்ரூஸ் மில்லிகன் (Robert A. Millikan,22 மார்ச்சு 1868 – 19 டிசம்பர் 1953) என்பவர் அமெரிக்க ஆய்வியல் இயற்பியலறிஞர். இவர் எலக்ட்ரானின் மின்னூட்ட மதிப்பைத் (Charge of electron) துல்லியமாகக் கணக்கிட்ட முறைகளுக்காகவும் ஒளிமின் விளைவில்(Photo electric effect) இவருடைய ஆய்வுகளுக்காகவும் 1923-ஆம் ஆண்டு நோபெல் பரிசு பெற்றவர். 1921-இல் பிரஸ்பெல்சு என்ற இடத்தில் நடந்த சால்வே மாநாடு என்று சிறப்புப் பெற்ற இயற்பியல் அறிஞர்களின் மாநாட்டில் அமெரிக்கப் பிரதிநிதியாகக் கலந்து கொண்டவர். அறிவியலறிஞர் மட்டுமல்லாமல் சிறந்த மதவாதியாகவும், தத்துவஞானியாகவும் விளங்கியவர்.\n\nSection::::வாழ்க்கையும், கல்வியும்.\nஇவர் அமெரிக்காவின் இலினாய்ஸ் மாநிலம் மோரிசன் நகரில் மார்ச் 22, 1868 அன்று பிறந்தார். இவரது தந்தை தேவாலயத்தில் மதகுரு வாக இருந்தார். அயோவா மாநிலத்தில் உள்ள மக்கோகிடா உயர்நிலைப் பள்ளியில் மில்லிகன் பயின்றார். பள்ளிப் படிப்புக்கு பிறகு, நீதிமன்றத்தில் சிறிது காலம் பணிபுரிந்தார். 1891-ல் ஓபர்லின் கல்லூரியில் பட்டப்படிப்பு முடித்தார். கிரேக்கமும் கணிதமும் இவருக்கு மிகவும் பிடித்த பாடங்களாக இருந்தன.\n\nஇயற்பியல் ஆசிரியராக 2 ஆண்டுகள் பணியாற்றினார். 1893-ல் இயற்பியலில் முதுகலைப் பட்டம் பெற்றார். கொலம்பியா பல்கலைக்கழகத்தில் 1895-ல் மின் ஒளிர்வு தளங்கள் குறித்து ஆராய்ச்சி மேற்கொண்டு முனைவர் பட்டம் பெற்றார். அங்கு இத்துறையில் முதன் முதலில் முனைவர் பட்டம் பெற்றவர் இவர்தான்.\n\nSection::::பணிகளும், ஆராய்ச்சிகளும்.\nமின்சாரம், ஒளியியல், மூலக்கூறு இயற்பியல் ஆகிய துறைகளில் பல ஆராய்ச்சிகளை மேற்கொண்டு முக்கியத்துவம் வாய்ந்த கோட்பாடுகளை வெளியிட்டார்.\n\n1909-ல் ஒற்றை எலக்ட்ரான் மூலம் கடத்தப்படும் மின்னூட் டத்தை தீர்மானிக்கும் தொடர் கட்டச் சோதனைகளை நிகழ்த்தினார். சிகாகோ பல்கலைக்கழகத்தில் புதிதாக நிறுவப்பட்ட ரியர்சன் சோதனைக் கூடத்தில் துணை ஆராய்ச்சியாளராக சேர்ந்தார். அங்கு 1910 முதல் 1921 வரை பேராசிரியராகப் பணியாற்றினார்.\n\nபாடப் புத்தகங்கள் எழுதுவது, இயற்பியலை எளிமை யாகக் கற்பிக்கும் முறைகளை மேம்படுத்துவது ஆகிய பணிகளில் ஈடுபட்டார். தனியாகவும் பிற வல்லுநர்களுடன் இணைந்தும் ஏராளமான புத்தகங்களை எழுதினார்.\n\nஒளிமின் விளைவு தொடர்பான அவரது கண்டுபிடிப்புகள், கூற்றுகள் ஆகியவை தொடர்ந்து பல்வேறு ஆராய்ச்சிகளுக்கு பயனுள்ளதாக அமைந்தன.\n\nஇரண்டாம் உலகப் போரின்போது அமெரிக்காவின் தேசிய ஆராய்ச்சிக் கழகத்தில் துணைத் தலைவராக பணியாற்றினார். அப்போது நீர்மூழ்கிப் போர்க் கப்பல்கள், வானியல் ஆராய்ச்சிக் கருவிகளை மேம்படுத்தும் பணியில் முக்கிய பங்காற்றினார்.\n\nபல கல்வி நிறுவனங்கள், இயற்பியல் ஆராய்ச்சி மையங்களில் முக்கிய பதவிகளை வகித்துள்ளார்.\n\nSection::::விருதுகள்.\nஏறக்குறைய 25 பல்கலைக்கழகங்கள் இவருக்கு கவுரவ டாக்டர் பட்டங்களை வழங்கியுள்ளன. அது மட்டுமின்றி, உலகின் பல்வேறு நாடுகளை சேர்ந்த அமைப்புகளிடம் இருந்து ஏராளமான விருதுகள், பரிசுகளைப் பெற்றுள்ளார்.\n\nஎண்ணெய்த் துளி சோதனை மூலம் எலக்ட்ரானின் மின்சுமையை அளக்கும் ஆய்வு மற்றும் ஒளிமின் விளைவு குறித்து அவர் மேற்கொண்ட ஆய்வுக்காக 1923-ல் இயற்பியலுக்கான நோபல் பரிசு வழங்கப்பட்டது.\n\nஅமெரிக்காவில் பல பள்ளிகள், பொது இடங்களுக்கு இவரது பெயர் சூட்டப்பட்டுள்ளது.\n\nSection::::மறைவு.\nஇறுதிமூச்சு வரை இயற்பியல் ஆராய்ச்சியில் ஈடுபட்டு வந்த ராபர்ட் மில்லிகன் 85 வயதில் (1953) மறைந்தார்.﻿﻿\n"}
{"id": "144381", "url": "https://ta.wikipedia.org/wiki?curid=144381", "title": "சான் வில்லியம் ஸ்ட்ரட்", "text": "சான் வில்லியம் ஸ்ட்ரட்\n\nசான் வில்லியம் ஸ்ட்ரட், மூன்றாம் பாரன் ராலே (\"John William Strutt, 3rd Baron Rayleigh\", 12 நவம்பர் 1842 – 30 ஜுன் 1919) என்பவர் இங்கிலாந்து இயற்பியலறிஞர். ஆர்கன் என்ற அரிய தன்மையுள்ள வாயுவைக் கண்டறிந்தவர். வாயுக்களின் அடர்த்திகளைப் பற்றிய ஆய்வுகளுக்காகவும், அதன் மூலம் ஆர்கன் வாயுவைக் கண்டு பிடித்ததற்காகவும் இவருக்கு 1904 ஆம் ஆண்டு நோபல் பரிசு வழங்கப்பட்டது. வானம் ஏன் நீலநிறமாக உள்ளது என்பதற்கு இவருடைய ஒளிச்சிதறல் (Scattering of Light) பற்றிய 'ராலே கொள்கை' சரியான விளக்கமாக இருந்தது. ஓம் (Ohm) என்ற அலகினைத் தரப்படுத்தியவர்.\n\nSection::::இளமை.\nசான் ஸ்ட்ரட் 1842ஆம் ஆண்டு நவம்பர் 12 ஆம் நாள் இங்கிலாந்தில் எசெக்சு என்ற ஊரில் உள்ள லாங்க்போர்டு குரோவ் என்ற இடத்தில் பிறந்தார். மூத்த மகனாகப் பிறந்த இவருடைய தந்தை இரண்டாவது பாரன் ராலே ஆவார். இவர் உழவரும் நிலக்கிழாரும் ஆவார். சான் ஸ்ட்ரட் இளம் வயதிலேயே கணிதத்தில் ஆர்வம் மிகுந்தவராக இருந்தார். இவர் சிறுவனாயிருந்த போது இவரின் உடல் நலம் அடிக்கடி சீர்கேடு அடைந்தது. பத்து வயதான போது பள்ளியிலேயே அமைந்திருந்த உடல்நல வாழிடத்தில் இருந்துகொண்டே இவருடைய இளமைக் கல்வியைப் பெறவேண்டியிருந்தது. அதன்பின் மூன்று ஆண்டுகள் தனியார் பள்ளி ஒன்றில் சேர்ந்து தன்னுடைய கல்வியைத் தொடர்ந்தார். வார்னர் என்ற பாதிரியாரின் அரவணைப்பில் சில ஆண்டுகள் தனது கல்வியைத் தொடர்ந்தார்.\n1861-ல் டிரினிட்டிக் கல்லூரியில் நேர்ந்தார். எட்வர்டு.ஜெ, ரூத் என்ற மிகச் சிறந்த ஆசிரியருடைய பயிற்சி இவருக்குக் கிடைத்தது. இவருடைய அறிவியல் ஆர்வத்திற்கும் அவருடைய பயிற்சி அடித்தளமாக அமைந்தது. ஸ்டோக்ஸ் என்ற லூகேசியன் கணிதப் பேராசிரியர் அக்கல்லூரியில் அவ்வப்போது சொற்பொழிவுகளை நிகழ்த்திவந்தார். சொற்பொழிவுகளின் இடையே அவர் சில ஆய்வுகளையும் செய்து காட்டி விளக்கியது ராலேவை மிகவும் கவர்ந்தது. அந்த காலத்தில் மணவர்கள் தனியே ஆய்வுகளைச் செய்து பார்க்க இயலாத சூழ்நிலையில் ஸ்டோக்சின் ஆய்வுக் காட்சிகள் இவரைக் கவர்ந்தன. பிற்காலத்தில் இவர் சிறந்த அறிவியலறிஞராக விளங்கிய போது, ஸ்டோக்ஸ் தன்னைக் கவர்ந்த விதத்தை வெளிப்படுத்தியிருக்கிறார்.\n\n1864-இல் இவருக்கு வானியல் துறையின் உதவித்தொகை கிடைத்தது. 1865-இல் நடைபெற்ற டிரைபாள் தேர்வில் முதல் மாணவராகத் தேர்ச்சி பெற்றார். அதன் மூலம் சுமித் பரிசையும் வென்றார்.\n1865-ல் மாக்ஸ்வெல் என்ற அறிவியலறிஞர் வெளியிட்ட மின்காந்தக் கொள்கை பற்றிய ஆய்வறிக்கையை ஆர்வமுடம் படித்தார். அது தொடர்பான முக்கியக் கருத்துக்களை இவர் தன்னுடைய ஆய்வுக்கு எடுத்துக் கொண்டார். அது போலவே 1860-ல் ஹெல்ம் ஹோல்ட்ஸ் அவர்களால் எழுதப்பட்ட \"ஒலி அனுநாத இயற்றி\" (Acoustic resonator) பற்றிய ஆய்வுகளையும் தன்னுடைய ஆய்வில் பயன்படுத்திக்கொன்டார்.\n\n1866-ல் கேம்பிரிட்ஜ் டிரினிடி கல்லூரியின் உறுப்பினராகத் தேர்ந்தெடுக்கப்பட்டாட். அதே காலத்தில் அமெரிக்கா நாட்டிற்குச் சுற்றுப் பயணம் மேற்கொண்டார். தன்னுடைய வாழ்க்கைக்காக எந்தப் பணியிலும் ஈடுபட்டுப் பொருளீட்ட வேண்டிய தேவை இவருக்கு இல்லாமல் இருந்தது. அமெரிக்காவிலிருந்து திரும்பியது. தன்னுடைய அறிவியல் ஆய்வுகளுக்குத் தேவையான பல்வேறு கருவிகளை வாங்கி இவருடைய குடும்பப் பண்ணைத் தோட்டம் அமைந்துள்ள டெர்லிங்(டெர்லிங்) என்ற இடத்தில் தனக்கான ஆய்வுக் கூடம் ஒன்றை அமைத்துக் கொண்டார். கால்வனா மீட்டர் பற்றிய ஆய்வினை மேற்கொண்டார். 1868-ல் ஆங்கிலச் சங்கக் கூட்டம் ஒன்றில் அது பற்றிய தன்னுடைய முடிவுகளை அறிவித்தார்.\n\n1871-ல் ஒளிச்சிதறல் பற்றிய ராலே கொள்கையை வெளியிட்டார். வானம் நீல நிறத்தில் காட்சியளிப்பதற்கான சரியான விளக்கமாக இவருடைய கொள்கை அமைந்தது. 1872-ல் கடுமையான காய்ச்சலால் தாக்கப்படார். அப்போது இவர் எகிப்திலும் கிரீசிலும் தன்னுடைய வாழ்க்கையைக் கழிக்க நேர்ந்தது. 1873-ல் சொந்த ஊருக்குத் திரும்பினார். அப்போது இவருடைய தந்தை காலமானார். எனவே 7600 ஏக்கருள்ள நிலங்களைப் பராமரிக்க வேண்டிய பொறுப்பு இவர் தலைமேல் விழுந்தது. பொது அறிவியலில் இவர் பெற்ற கல்வி, பட்டறிவில் இவர் பெற்ற வேளாண்மை அறிவுக்குப் பல வகைகளில் தூண்டுதலாக அமைந்தது. இவர் \"மூன்றாம் பாரன் ராலே\" ஆனார். 1876-ல் இப்பொறுப்பைத் தன் தம்பியிடம் கொடுத்துவிட்டு விலகினார்.\n\n1877-ல் அறிவியல் முறையில் ஆராய்ந்து இவரால் எழுதப்பட்ட 'ஒலிக் கொள்கை' (Theory of Sound) பற்றிய முதல் நூல் தொகுதி வெளியிடப்பட்டது. இதில் ஒலியை உருவாக்கும் அதிரும் ஊடகத்தின் எந்திரவியல் (Mechanics of vibrating medium) பற்றி விளக்கமாக எழுதியிருந்தார். அடுத்த ஆண்டில் இரண்டாம் தொகுதியாக ஒலி அலைகளின் இயக்கம் பற்றி எழுதி வெளியிட்டார்.\n\n"}
{"id": "144382", "url": "https://ta.wikipedia.org/wiki?curid=144382", "title": "இராமப்பூர் மாவட்டம்", "text": "இராமப்பூர் மாவட்டம்\n\nஇராமப்பூர் மாவட்டம் அல்லது ராம்பூர் மாவட்டம்(, ) இந்தியாவின் உத்தரப்பிரதேச மாநில மாவட்டங்களில் ஒன்று. ராம்பூர் நகரம் இம்மாவட்டத்தின் தலைநகரம் ஆகும். இம்மாவட்டம் மோராதாபாத் பிரிவின் கீழ் அமைந்துள்ளது. இம்மாவட்டத்தின் பரப்பு 2,367 கிமீ².\n\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி இராமப்பூர் மாவட்டத்தின் மொத்த மக்கட்தொகை 2,335,398. இது தோராயமாக லாத்வியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 194வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் இராமப்பூர் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 21.4%.இராமப்பூர் மாவட்டத்தின் பாலின விகிதப்படி 1000 ஆண்களுக்கு 905 பெண்கள் உள்ளனர். மேலும் இராமப்பூர் மாவட்ட மக்களின் கல்வியறிவு விகிதம் 55.08%.\n\nSection::::அரசியல்.\nஇந்த மாவட்டத்தை சுவார், சம்ரவுவா, பிலாஸ்பூர், ராம்பூர், மிலக் ஆகிய சட்டமன்றத் தொகுதிகளாகப் பிரித்துள்ளது உத்தரப் பிரதேச அரசு. இந்த மாவட்டம் ராம்பூர் மக்களவைத் தொகுதிக்கு உட்பட்டது.\n\n"}
{"id": "144384", "url": "https://ta.wikipedia.org/wiki?curid=144384", "title": "குமரி அனந்தன்", "text": "குமரி அனந்தன்\n\nகுமரி அனந்தன் (\"Kumari Ananthan\", பிறப்பு: மார்ச் 19, 1933) தமிழ்நாட்டின் மூத்த அரசியல்வாதி, பெருந்தலைவர் காமராசருடன் இணைந்து பணியாற்றிய பெருமை பெற்றவர். முன்னாள் தமிழ்நாடு காங்கிரஸ் கட்சித் தலைவர், முன்னாள் இந்திய மக்களவை உறுப்பினர், முன்னாள் சட்டமன்ற உறுப்பினர், தமிழ் இலக்கியங்களில் புலமை பெற்றவர், இலக்கியப் பேச்சாற்றல் மிக்க தமிழ் இலக்கியவாதி, என்று பன்முகத் திறன் கொண்டவர்.\n\nSection::::பிறப்பும் கல்வியும்.\nகுமரி அனந்தன் கன்னியாகுமரி மாவட்டம், குமரிமங்கலம் என்ற அகத்தீச்வரத்தில், சுதந்திரப் போராட்டத் தியாகி அரிகிருட்டினப்பெருமாள் - தங்கம்மை தம்பதிக்கு தலை மகனாக 1933 மார்ச்சு 19 ஆம் தேதியன்று பிறந்தார். இவருடைய இயற் பெயர் \"அனந்தகிருட்டிணன்\". \"குமரிமங்கலம் அனந்தகிருட்டிணன்\" பின்னாளில் \"குமரி அனந்தன்\" ஆனார். தொழில் அதிபர் எச். வசந்தகுமார் இவருடைய தம்பி ஆவார்.\n\nதமிழில் எம். ஏ மற்றும் முனைவர் பட்டங்கள் பெற்றார். சிறிது காலம் தமிழாசிரியராக மதுரையில் பணியாற்றினார்.\n\nSection::::குடும்பம்.\nஇவரது மனைவி பெயர் கிருஷ்ணகுமாரி. இந்த தம்பதிகளுக்கு 4 மகள்களும் ஒரு மகனும் உள்ளனர். இவரின் மகள் தமிழிசை சௌந்தரராஜன் ஒரு மருத்துவர் மற்றும் அரசியல்வாதி ஆவார்.\n\nSection::::பாராளுமன்ற உறுப்பினர்.\nஇவர் 1977 ஆண்டு நடைபெற்ற நாடாளுமன்ற மக்களவை பொதுத் தேர்தல், 1977 தேர்தலில் இந்திய தேசிய காங்கிரசு கட்சியின் சார்பில் நாகர்கோயில் தொகுதியில் போட்டியிட்டு தேர்வு பெற்றார். இதற்கு முன்பு பெருந்தலைவர் காமராசர் போட்டியிட்ட தொகுதி இதுவாகும். இதற்குப் பின்பு 1996 ஆம் ஆண்டு தமிழ்நாடு மாநில காங்கிரஸ் கட்சியின் தலைவராகத் தேர்ந்தெடுக்கப்பட்டார். அடுத்து இரண்டு முறை நாடாளுமன்ற மக்களவை தேர்தலில் போட்டியிட்டு தோல்வி அடைந்தார். 1996 ஆம் ஆண்டு நடைபெற்ற நாடாளுமன்ற மக்களவை பொதுத் தேர்தல், 1996 தேர்தலில் இதே நாகர்கோயில் தொகுதியில் போட்டியிட்டு தோல்வி அடைந்தார். பின்னர் 1998 ஆண்டு நடைபெற்ற நாடாளுமன்ற மக்களவை பொதுத் தேர்தல், 1998 தேர்தலில் திருச்செந்தூர் தொகுதியில் போட்டியிட்டு தோல்வி அடைந்தார்.\n\nSection::::சட்டமன்ற உறுப்பினர்.\nஇவர் ஐந்து முறை தமிழ்நாடு சட்டமன்ற உறுப்பினாராக தேர்ந்தேடுக்கப்பட்டவராவார். மொத்தம் 19 ஆண்டுகள் பணியாற்றியுள்ளார். திருவொற்றியூர் (சட்டமன்றத் தொகுதி) 1980 ஆம் ஆண்டு நடைபெற்ற சட்டமன்றத் தேர்தலில் காந்தி காமராஜ் காங்கிரஸ் கட்சி சார்பில் போட்டியிட்டு தேர்ந்தெடுக்கப்பட்டார். இது போல 1984 ஆம் நடைபெற்ற சட்டமன்றத் தேர்தலில் ராதாபுரம் சட்டமன்றத் தொகுதியிலிருந்து தேர்ந்தெடுக்கப்பட்டார். 1989 மற்றும் 1991 சாத்தான்குளம் சட்டமன்றத் தொகுதிக்கான தேர்தலில் இந்திய தேசிய காங்கிரஸ் கட்சி சார்பில் போட்டியிட்டு தேர்தெடுக்கப்பட்டார். இவர் ஒரு முறை சட்டமன்றத் தேர்தலில் போட்டியிட்டு தோல்வி அடைந்தார்.\n\n1980களில் \"காந்தி காமராஜ் தேசிய காங்கிரஸ்\" என்ற கட்சியினை தொடங்கினார். பின்னர் அதனை இந்திய தேசிய காங்கிரசுடன் இணைத்தார். பின்பு காங்கிரஸ் கட்சியிலிருந்து விலகி \"தொண்டர் காங்கிரஸ்\" என்ற கட்சியைத் தொடங்கினார். தேசிய காங்கிரஸ் கட்சித் தலைவர்கள், தமிழ்நாடு காங்கிரஸ் கட்சியை அலட்சியம் செய்ததாலேயே இந்த முடிவுக்கு வந்ததாகக் கூறினார். தற்போது மீண்டும் காங்கிரசில் இணைந்தார்.\n\nSection::::காங்கிரஸ் தொண்டர்.\nஇவர் காங்கிரஸ் கட்சியில் பல்வேறு பொறுப்புகளை வகித்தாலும், தற்போது காங்கிரஸ் தொண்டராகவே இருந்து தனது கடமையை ஆற்றி வருகிறார். இவருடைய 80 ஆவது பிறந்த நாள் விழா 2012 ஆம் ஆண்டு மார்ச்சு 20 ஆம் நாள் சென்னை, தேனாம்பேட்டை காமராஜர் அரங்கில் தமிழ்நாடு காங்கிரஸ் குழு சார்பில் கொண்டாடப்பட்டது.\n\nதற்போது குமரிஅனந்தன் \"காந்தி பேரவை\" என்ற அமைப்பின் தலைவராகவும், \"தமிழ்நாடு பனைமரத்தொழிலாளர் வாரியத்தின்\" தலைவராகவும் பணியாற்றி வருகிறார். உடல்நலக்குறைவு காரணமாக, தமிழ்நாடு பனைமரத்தொழிலாளர் வாரியத்தின் தலைவர் பதவியை 2011 ஆம் வருடம் மே மாதம் 14 ஆம் தேதி ராஜினாமா செய்தார்.\n\nSection::::பாத யாத்திரை.\nதமிழக தலைவர்களில் நிறைய பாத யாத்திரை சென்றவர் குமரி அனந்தன் ஆவார். இவர் 1967 ஆண்டு முதல் பல பாத யாத்திரைகளை மேற்கொண்டு வருகிறார். கடந்த சூலை மாதம் ஒன்பதாவது முறையாக நான்கு அம்ச கோரிக்கைகளை வலியுறுத்தி திருவல்லிக்கேணி முதல் புதுச்சேரி வரையிலான 180 கி.மீ. தூரம் பாத யாத்திரையை மேற்கொண்டார். அந்த நான்கு அம்ச கோரிக்கைகளிவை:\n\n\nSection::::நதிகள் இணைப்பு.\n\"நதிகள் இணைப்பு\" குறித்த விழிப்புணர்வினை ஏற்படுத்தி வரும் இவர் வலியுறுத்திக் கூறும் கருத்துக்கள். இவை:\n\n\nSection::::எங்கும் தமிழ்.\nநாடாளுமன்றத்தில் தமிழில் கேள்வி கேட்கும் நிலையை உருவாக்கிய குமரி அனந்தன், தமிழில் தந்தி விண்ணப்பங்கள், காசாணை (மணியார்டர்) வேண்டும் எனப் போராடிப் பெற்றுத் தந்தவர். தமிழில் விமானங்களில் அறிவிப்புகள் வெளியிடவேண்டும் என இவர் வலியுறுத்தி வருகிறார்.\n\nSection::::நூல்கள்.\nகலித்தொகை இன்பம், படித்தேன், கொடுத்தேன், நல்லாட்சி தந்த நாயகன் காமராஜ், குமரி அனந்தனின் தமிழ் அமுது, சிந்தனைப் பண்ணையில் பாரதியார், சிந்தனைப் பண்ணையில் பாரதிதாசன் உள்பட 29 நூல்களின் ஆசிரியர்.\n\n"}
{"id": "144388", "url": "https://ta.wikipedia.org/wiki?curid=144388", "title": "மௌவல்", "text": "மௌவல்\n\nமௌவல் எனச் சங்ககாலத்தில் வழங்கப்பட்ட மலரை இக்காலத்தில் மரமல்லி (மரமல்லிகை), பன்னீர்ப் பூ எனவும் வழங்குகின்றனர். இது வீட்டில் வளர்க்கப்படும் மரம். இந்த மலரின் அரும்புகள் மகளிரின் பல் வரிசைக்கு உவமையாகக் காட்டப்பட்டுள்ளன.\nஇப்பூ வருடத்திற்கு இரு முறை பூக்கும். மலர்கள் மிகுந்த வாசனையை கொண்டது. இப்பூவைக் கொண்டு மாலைகளும், மலர் அலங்காரங்களும் செய்யப்படுகின்றன.\n\nSection::::விவரனை.\nஇம்மரம் 18 முதல் 25 மீட்டர் வளரக்கூடியது. 6 முதல் 8 வருடங்களில் மரமாகி 40 வருடங்கள் வரை இருக்கும். பல மண் வகைகளில் வளரக்கூடியவை.\n\n"}
{"id": "144389", "url": "https://ta.wikipedia.org/wiki?curid=144389", "title": "வஞ்சி (ஊர்)", "text": "வஞ்சி (ஊர்)\n\nவஞ்சி என்னும் மாநகரம் மணிமேகலை – வஞ்சிமாநகர் புக்க காதை சேரநாட்டின் தலைநகர். குடநாட்டின் தலைநகர் வஞ்சி. தற்காலக் கரூரையும் சங்ககாலத்தில் வஞ்சி என்றும், வஞ்சிமுற்றம் என்றும் வழங்கினர்.\n"}
{"id": "144390", "url": "https://ta.wikipedia.org/wiki?curid=144390", "title": "வஞ்சி மரம்", "text": "வஞ்சி மரம்\n\nவஞ்சி என்பது ஒரு வகை மரம். இம்மரம் 10 மீட்டர் வரை வளரும். இம்மரமானது குடைகள், நாற்காலிகள் முதலியன செய்ய பயன்படுகிறது. இதன் பழங்கள் சாப்பிடக்கூடியவையாக இருக்கிறது.\n\nவஞ்சி என்பது குறிஞ்சிப்பாட்டில் கூறப்பட்டுள்ள 99 மலர்களில் ஒன்று.\n\nபுறமதிலுக்கு வெளியே வஞ்சிமரம் இருந்ததால் வஞ்சிமாநகரம் 'வஞ்சி' எனப் பெயர்பெற்றது.\n\nவஞ்சிமரத்துக்கும், வஞ்சிமாநகருக்கும் வேறுபாடு தெரிவதற்காக வஞ்சிமாநகரம் 'பூவா வஞ்சி' எனப் போற்றப்பட்டது.\n\n"}
{"id": "144391", "url": "https://ta.wikipedia.org/wiki?curid=144391", "title": "தொடர் (கணிதம்)", "text": "தொடர் (கணிதம்)\n\nகணிதத்தில் தொடர் (\"series\") என்பது, ஒரு தொடர்வரிசையில் உள்ள உறுப்புக்களின் கூட்டல் அல்லது கழித்தலாகும். எண்ணற்ற உறுப்புகளை ஒன்றன்பின் ஒன்றாகக் கூட்டுவதைக் காட்டும் அமைப்பாகக் தொடரைக் கருதலாம். முடிவுறு தொடர்வரிசை மற்றும் தொடரின் முதல் மற்றும் கடைசி உறுப்புக்கள் வரையறுக்கப்படும்; ஆனால் முடிவுறாத் தொடர்வரிசை மற்றும் தொடர்களில் உறுப்புக்கள் முடிவிலி எண்ணிக்கையில் இருக்கும்.\n\nகணித வரைமுறைப்படி, தொடர் என்பது கொடுக்கப்பட்ட { \"a\" } எண்களை உறுப்புக்களாகக் கொண்ட முடிவுறா தொடர்வரிசையின் அனைத்து உறுப்புக்களின் கூட்டுதொகையாகும்: \"a\" + \"a\" + \"a\" + · · ·. இதனை இன்னும் சுருக்கமாகக் கூட்டுத்தொகை குறியீடு ∑ மூலம் குறிப்பிடலாம். காட்டாக, செனோவின் முரண்பாடு தீர்வுப்படியும் அதன் கணித சார்பீடும் இவ்வாறுக் குறிக்கப்படும்:\n\nஇத்தொடரின் உறுப்புக்கள் பெரும்பாலும் ஓர் விதியைப் பின்பற்றி, வாய்பாடு அல்லது படிமுறைத் தீர்வு கொண்டு அமைந்திருக்கும். முடிவிலி எண்ணிக்கையில் உறுப்புக்கள் அமைந்துள்ளதால் இவை முடிவுறாத் தொடர்கள் என அழைக்கப்படுகின்றன. முடிவுறு கூட்டல்களைப் போலன்றி முடிவுறா தொடர்கள் கணித நுட்பக்கருவிகள், முக்கியமாக எல்லைகள் குறித்தக் கோட்பாடுகள் முழுமையாக அறிந்துகொள்ளப்பட வேண்டும்.\n\nதொடர்கள் குறித்த விவரணங்கள், நுண்கணிதம் மற்றும் அதன் பொதுமைப்படுத்தலான பகுவியலின் முக்கியப்பகுதியாக உள்ளது. சேர்வியல் உட்பட்ட கணிதத்தின் பல பிரிவுகளில், பொதுசார்புகளைக் கொண்டு முடிவுறு அமைப்புகள் குறித்த படிப்புகளுக்குத் தொடர்கள் பயன்படுத்தப்படுகின்றன. தொடர்கள் கணிதத்தில் பரவலாகப் பயன்படுத்தப்படுவதைத் தவிர, அளவறி துறைகளான இயற்பியல், கணினியியல், புள்ளியியல், நிதியியல் ஆகியவற்றிலும் தொடர்கள் பயன்படுகின்றன.\n\nSection::::அடிப்படைப் பண்புகள்.\nஒரு முடிவுறாத் தொடர் அல்லது சுருக்கமாக தொடர் என்பது, பின்வரும் முடிவுறாக் கோவை வடிவிலுள்ள முடிவுறாக் கூடுதலாகும்.\n\nஇதில் formula_3 என்பது எண்கள், சார்புகள் மற்றும் கூட்டக்கூடிய வேறுகணிதப்பொருள்களை (எகா: பரிமாற்றுக் குலம்) உறுப்புகளாகக் கொண்ட வரிசைப்படுத்தப்பட்ட தொடர்வரிசை ஆகும்.\n\nகூட்டுகைக் குறீயீட்டைக் கொண்டு மேலுள்ள தொடரை கீழுள்ளவாறும் எழுதலாம்:\n\nformula_7 என்ற தொடரின் பகுதிக் கூட்டுத்தொகைகளாலான தொடர்வரிசையின் எல்லை காணக்கூடியாக இருந்து, அவ்வெல்லையின்மதிப்பு எனில், தொடர் formula_7 ஆனது என்ற எல்லைக்கு \"ஒருங்குகிறது\" எனப்படும். மேலும் அத்தொடரின் கூட்டுத்தொகை ஆகும் எனப்படுகிறது. \n\nஒரு தொடர் ஒரு எல்லைமதிப்புக்கு ஒருங்கினால் அது \"ஒருங்குதொடர்\" என்றும், அவ்வாறில்லையெனில் அது \"விரிதொடர்\" எனவும் அழைக்கப்படும். ஒருங்குதொடரின் கூட்டுத்தொகை அது ஒருங்கும் எல்லையின் மதிப்பிற்குச் சமமாகும்.\n\n\nSection::::எடுத்துக்காட்டுகள்-எண் தொடர்கள்.\nபெருக்குத் தொடர் ஒன்றின் பொது வடிவம் பின்வருமாறு அமையும்.\n\n\n\n\n\nSection::::தொடர் மீதான செயலிகள் - நுண்கணிதம், பகுதிக் கூட்டுகை.\nபகுதிக் கூட்டுகையானது, { \"a\" } என்ற தொடரை உள்ளீடாக எடுத்துக்கொண்டு, வெளியீடாக { \"S\" } என்ற மற்றொரு தொடரைத் தருகிறது. எனவே பகுதிக் கூட்டுகையானது, தொடர்களின் மீதான ஓருறுப்புச் செயலி ஆகும். மேலும் இது ஒரு நேரியல் சார்பாகவும் உள்ளது. எனவே இது தொடர்களின் திசையின் வெளியின் மீதான ஒரு நேரியல் கோப்பு; இதன் குறியீடு Σ ஆகும்.\n\nஇச்செயலிக்கான நேர்மாறு, \"முடிவுறு வேறுபாடு\"ச் செயலி - Δ (finite difference) ஆகும்.\n\nஇயல் எண்கள் சார்புகளைக் கொண்ட தொடர்களுக்கு மட்டும் இச்செயலிகள், நுண்கணித தொகையிடல் மற்றும் வகையிடல் செயலிகளை ஒத்தவையாய் உள்ளன. ஆனால் மெய்யெண் சார்புகளின் தொடர்களுக்கு இவ்வாறு அமையாது.\n\nஇது கீழ்வரும் தொகையீட்டிற்கு ஒத்ததாக உள்ளதைக் காணலாம்.\n\n"}
{"id": "144394", "url": "https://ta.wikipedia.org/wiki?curid=144394", "title": "வடவனம்", "text": "வடவனம்\n\nவடவனம் என்பது ஒரு மலரைக் குறிக்கப் பழங்காலத்தில் வழங்கிய தமிழ்ப் பெயர். வடவனம் பற்றிய குறிப்பு சங்க இலக்கியங்களில் ஒரே ஒரு இடத்தில் மட்டுந்தான் உள்ளது. \n\nதுழாஅய் என்னும் மலரும் 99 மலர்களில் ஒன்றாக எண்ணப்படுவதால் வடவனம் என்னும் மலரைத் துளசி என அறிஞர்கள் காட்டுவதை ஏற்க இயலவில்லை. துளசியில் செந்துளசி, கருந்துளசி என இரண்டு வகை உண்டு. செந்துளசி என்னும் சொல்லிலுள்ள செம்மை செந்நிறத்தைக் குறிப்பது அன்று. செம்பொருள் என்னும் சொல்லிலுள்ள செம்மை என்பது உண்மை என்னும் பொருளை உணர்த்துவது போல உண்மையான துளசி எனப் பொருள்படுவது. வடவனம் கருந்துளசி மலரைக் குறிப்பதாகலாம். துளசி போலவே இருக்கும் மற்றொரு செடி திருநீற்றுப்பச்சை.\n\nகுறிஞ்சி நில மகளிர் குவித்து விளையாடியதாகக் கூறும் 99 மலர்களின் தொகுப்பில் அது இடம்பெற்றுள்ளது. \n"}
{"id": "144395", "url": "https://ta.wikipedia.org/wiki?curid=144395", "title": "முத்திரை வரிவடிவம்", "text": "முத்திரை வரிவடிவம்\n\nமுத்திரை வரிவடிவம் (ஆங்கிலம்: Seal script; எளிய சீனம்: 篆书; மரபுச் சீனம்: 篆書; பின்யின்: zhuànshū) என்பது ஒரு பண்டைய சீன எழுத்து வனப்புடைமைப் பாணி ஆகும். இது சவு வம்சத்தின் உலோக வரிவடிங்களில் இருந்து சின் (Qin) நாட்டில் தோன்றியது. சின் வம்சத்தின் அதிகாரபூர்வ எழுத்துமுறையாக இது அமைந்தது. சின் வம்சத்தைத் தொடர்ந்த ஹான் அரசமரபிலும் அலங்கார செதுக்கல்களுக்கும் முத்திரிகளுக்கும் இந்த வரிவடிவம் பரவலாகப் பயன்படுத்தப்பட்டது.\n\nதற்காலத்தில் பெரும்பான்மையினரால் இந்த வரிவடத்தை வாசிக்க மாட்டர்கள்.\n"}
{"id": "144401", "url": "https://ta.wikipedia.org/wiki?curid=144401", "title": "சீன உலோக வெட்டெழுத்துக்கள்", "text": "சீன உலோக வெட்டெழுத்துக்கள்\n\nசீன உலோக வெட்டெழுத்துக்கள் எனப்படுபவை சீன உலோகப் பொருட்களில் பல்வேறு சீன எழுத்துமுறைகளில் பொறிக்கப்பட்ட வெட்டெழுத்துக்கள் ஆகும். சாங் அரசமரபுக் காலத்தில் இருந்து சவு அரசமரபுக் காலம் வரையில் உருவாக்கப்பட்ட சீன உலோக வெட்டெழுத்துக்கள் பெரிதும் அறியப்பட்டவை. தொடக்க கால வெட்டெழுத்துக்கள் அச்சின் வார்தெடுக்கப்பட்டன. பிற்கால வெட்டெழுத்துக்கள் அச்சில் வார்க்கப்பட்ட உலோகப் பொருட்களில் பொறிக்கப்பட்டன.\n"}
{"id": "144414", "url": "https://ta.wikipedia.org/wiki?curid=144414", "title": "ரிச்சர்டு பெயின்மான்", "text": "ரிச்சர்டு பெயின்மான்\n\nரிச்சர்டு ஃபெயின்மான் (\"Richard Feynman\", 1918–1988) இருபதாம் நூற்றாண்டு அமெரிக்க கோட்பாட்டு இயற்பியலாளர். குவாண்டம் விசையியலின் தொகையீட்டு சூத்திரம், குவாண்டம் மின்னியக்கவியலின் கோட்பாடு (quantum electrodynamics), அதிகுளிரவைக்கப்பட்ட ஹீலியத்தின் மீப்பாய்மத்தன்மைக்கான இயற்பியல் வரையறை, துகள் இயற்பியல் (துகள் மாதிரியை முன்மொழிந்தார்) போன்ற துறைகளில் தன் ஆராய்ச்சிகளின் மூலம் அறியப்படுபவர். குவாண்டம் மின்னியக்கவியலின் வளர்ச்சிக்கு ஃபெயின்மான், சூலியன் சிவிங்கர் (Julian Schwinger) மற்றும் சின்-இடிரோ டோமோநாகா (Sin-Itiro Tomonaga) ஆகியோருடன் சேர்ந்து பங்காற்றினார். எனவே ஃபெயின்மானுக்கு 1965ல் நோபல் பரிசு வழங்கப்பட்டது. அணு குண்டு தயாரித்த குழுவில் உறுப்பினராக இருந்தவர். துவக்க காலங்களில் குவாண்டம் விசையியல் கல்வி பெற்ற முதல் மாணவர்களில் ஒருவராக விளங்கியவர். பிற்காலத்தில் குவாண்டம் மின்னியக்கவியல் என்றத் துறையை நிறுவினார்.\n\nSection::::ஆரம்பகால வாழ்க்கை.\nரிச்சர்டு பிலிப்சு ஃபெயின்மான் நியூயார்க் நகரத்தில், 1918 ஆம் ஆண்டு மே மாதம் 11 ஆம் திகதி பிறந்தார். இவருடைய தந்தையின் பெயர் லூசில்லே (Lucille), அவருடைய தொழில் வீடு நிர்மாணித்தல் ஆகும். ரிச்சர்டின் தாயின் பெயர் மெல்வில் ஆர்தர் ஃபேய்ன்மேன் (Melville Arthur Feynman) என்பதாகும், அவர் ஒரு விற்பனை மேலாளர் ஆவார். ரிச்சட்டுவின் பெற்றோர்கள் இருவருடைய பிறப்பிடங்களும் முறையே உருசியா மற்றும் போலந்து ஆகும். ரிச்சட்டுவின் பெற்றோர்கள் இருவரும் அஸ்கினாஜி யூதர்கள் ஆவர். அவர்கள் இருவரும் மதவாதிகள் அல்லர், ரிச்சட்டும் கூட தன்னை வெளிப்படையாக \"ஒரு நாத்திகர்\" என விவரித்துள்ளார்.\n\nஃபெயின்மான் தாமதமாகவே பேசப்பழகினார். தனது மூன்றாவது பிறந்த நாளில் ஒரு வார்த்தயைக்கூட முழுமையாகக் கூறமுடியவில்லை. வயது வந்தபின் நியூயோர்க்கில் பேசப்படும் ஒருவித ஆங்கிலச் சொல்வழக்கை பேசத் தொடங்கினார்.\n\n\n\n\n\n\n"}
{"id": "144417", "url": "https://ta.wikipedia.org/wiki?curid=144417", "title": "விண்வெளிப் போட்டி", "text": "விண்வெளிப் போட்டி\n\nவிண்வெளிப் போட்டி என்பது 20ஆம் நூற்றாண்டுகளின் மத்தியில் இருந்து அதற்கு பிறகான காலங்களில் சோவியத் ஒன்றியத்திற்கும் ஐக்கிய அமெரிக்காவிற்கும் இடையே விண்வெளி ஆய்வுப் பயணத்தில் தங்களது மேலாதிக்கத்தை நிலைநாட்ட நடைபெற்ற போட்டியாகும். 1957 மற்றும் 1975களின் இடையே பனிப்போரின் எதிர் நாடுகளான இவ்விரு நாடுகளும் முதலில் விண்வெளி ஆய்வுப் பயணத்தை ஆரம்பிப்பதை குறிக்கோளாய்க் கொண்டிருந்தன. இது தேசிய பாதுகாப்பு, தொழில்நுட்ப மற்றும் கருத்தியல் மேன்மையை நிலைநாட்ட இருநாடுகளுக்கும் மிகவும் தேவையானதாக இருந்தது. இந்த விண்வெளிப் போட்டியில் செயற்கைக்கோள் அனுப்புதல், பூமியைச் சுற்றி சுற்றுப்பாதை மற்றும் துணை சுற்றுப்பாதை மனித விண்வெளிப்பறப்பு மற்றும் நிலவிற்கு பயணம் செய்தல் போன்றவைகளுக்கு இருநாடுகளும் மிகுந்த முக்கியத்துவம் அளித்தன. இப்போட்டி சோவியத் ஒன்றியத்தின் ஸ்புட்னிக் 1 செயற்கைக்கோள் ஏவுதலுடன் 4 அக்டோபர் 1957ல் ஆரம்பித்து, சூலை 1975 ல் இருநாடுகளின் கூட்டுத் திட்டமான அப்பல்லோ-சோயூஸ் சோதனைத் திட்டத்துடன் முடிவுக்கு வந்தது.\nSection::::ஆபரேஷன் காகித கிளிப்.\nஅமெரிக்காவல் உருவக்க்கபட்ட இந்த ராணுவ ஆபரேஷன் காகித கிளிப் என்பது நாஜி ஜெர்மனி மீது படையெடுத்து அங்கு இருக்கும் \nவின்வெளிக்கலன் தயார் செய்யும் குழுவின் தலைமை வடிவமைப்பாளர் மற்றும் அதனைச் சார்ந்த விஞ்ஞானிகள், பொறியியல் வல்லுனர்கள் போன்ற பொறுப்பை வகித்த பலரையும் வேலைக்குச் சேர்த்துக்கொள்ள முயற்சி செய்தது. அவ்வாறு பலரையும் தேடிபிடித்து வேளைக்கு அமர்த்தியது .ஜூன் 1941முதல் ஜெர்மானிய படைகள் முதலில் ருசியவில் தோல்வியை சந்திக்க தொடங்கியது. ரஷ்யாவின் செஞ்சேனை ஜெர்மானிய படைகளை முறியடித்து பல இடங்களில் முன்னேறி கொண்டு வந்தது .அவ்வாறு முன்னேறி வரும் செஞ்சேனை இடம் அகபடாமல் இருக்கவும். நாஜி ஜெர்மனி படைகளால் சுட்டு கொள்ள படாமல் இருக்கவும் தங்கள் உயிரை காப்பற்றி கொள்ள பலரும் அமெரிக்க படைகளிடம் சரண் அடைந்தனர் . வேர்நஹெர் வான் பிரான் என்பவர் ராக்கெட் அறிவியலின் தந்தை என்று கூறுவார்கள் அவரும் அவருடைய சகோதரரும் அவர்களுடன் 126 நபர்கள் அந்த பட்டியலில் அடங்குவார்கள் .சோவியத்து யூனியன் மற்றும் அமெரிக்காவின் இடையில் யார் வல்லரசு என்ற போட்டி மற்றும் அதிகளவில் வி -2 ராக்கெட் பாகங்களை மற்றும் அதன் ஊழியர்கள்சிறை எடுப்பதில் தீவிரம் காட்டினர் இரண்டாம் உலக போர் முடியும் தறுவாயில் இந்த நிலை பெரும் அளவில் வளர்ந்து இருந்தது .அமெரிக்காவின் இந்த ராணுவ ஆபரேஷன் போது 300 தொடர்வண்டி பேட்டியின் அளவு வி -இரண்டு ராக்கெட் உதிரி பாகங்கள் மற்றும் ராக்கெட்டுகள் சிறைபிடிகபட்டு அமெரிக்காவிற்கு அணுபிவைகபட்டது. \nஇரண்டாம் உலக போருக்கு பிறகு அமெரிக்க மற்றும் அமெரிக்க மற்றும் சோவியத்து யூனியன் ராக்கெட் வடிவமைப்புக்கு அடித்தளமாக அமைந்தது .போரின் முடிவில் இங்கிலாந்தும் இந்த போட்டியில் ஈடுபட்டது .எ4 ராக்கெட் நாஜி ஜெர்மனியர்களால் தயார் செய்யப்பட்டது வின்பெளிக்கு சென்ற முதல் ராக்கெட் என்ற பெருமை இதற்கு உண்டு.அமெரிக்க பெரும் அளவில் வி-இரண்டு ராக்கெட்டுகளை முழுவதுமாக கை பற்றியது அது மட்டும் இன்றி பல ராக்கெட் வடிவமைபாளர்கலையும் தான் வசம் கை பற்றியது அதுவே அந்நாட்டின் விண்வெளி ஆய்வுபயனதிற்கும் அவுகனை தயாரிப்புக்கும் அடித்தளமாக அமைந்தது\n\nSection::::விண்வெளி சென்ற முதல் மனிதர்கள்.\n1959ஆம் ஆண்டு அமெரிக்கர்கள் நம்பிக்கை சோவியத் யூனியன் தான்\nமனிதர்களை விண்ணில் ஏவுவதில் முதன்மை பெரும் என்றனர் என் என்றல் அவர்கள் தயாரித்து வந்த மெர்குரி என்ற திட்ட்டம் செயல் பாட்டுக்கு வருவதற்கு மேலும் பல நாள் பிடிக்கும் என்று கருதினர் \nஏப்ரல் 12 1961 ஆம் ஆண்டு சோவியத் யுனான் தனது முதல் விண்கலன் ஆனா வோஸ்டாக் -1 விண்ணில் ஏவியது அதில் விண்வெளியில் பயணம் செய்த முதல் மனிதர் என்ற பெருமை இதன் மூலம் யூரி காகரின் அவர்கட்கு கிடைத்தது .இதன் மூலம் விண்வெளி போட்டியில் முதலில் விண்ணுக்கு சென்றது .சோவியத் யூனியன் என்பது உறுதியாகிறது .ருசியர்கள் காகரின் இந்த சாதனை மூலம் அவரை ரஷ்ய மொழியில் பிரபஞ்சத்தின் முதல் மாலுமி என்று அழைக்கப்பட்டார் .\nவிண்வெளி பயணத்தை முடித்து பூமி திரும்பும் போது விண்கலனின் கட்டுப்பாடு இவரிடம் இருந்த போது இவர் தானியங்கி மூலம் இயக்கும் மறு அதை செய்துவிட்டார் .எச்சரிக்கை கருதி இவர் இதை செய்தார் என்று கூறபடுகிறது .அப்போது இருந்த மருத்துவ அறிவியல் விண்வெளியில் இருக்கும் கனமின்மை காரணமாக மனிதர்களுக்கு என்ன ஏற்பட கூடும் என்பதை கணிக்க முடியவில்லை.வோஸ்டாக் -1 பூமியை 108 நிமிடத்தில் வளம் வந்து பின் சோவியத் யூனியன் திரும்பியது .காகரின் விண்கலம் பூமியில் இருந்து 23000அடியை வந்து அடைந்ததும் .கலனை விடு வெளியேறி பாரசூட் மூலம் தரைஇறங்கினார்\nமே மாதம் 5 ஆம் தேதி 1961 ஆம் ஆண்டு ருசியர்கள் அனுப்பிய காலத்தில் இருந்து சரியாக மூன்று வாரங்களுக்கு பிறகு அமெரிக்காவின் முதல் விண்வெளி பயணம் தொடங்கியது இவர்களது விண்கலனின் பெயர் ப்ரீடம் 7 இது துணை சுற்றுபதை இலக்காக கொண்டு அனுப்பட்டது .இது சுற்றுபாதை சென்று அடியாத போதும் இதன் விண்வெளி வீரர் விண்கலனின் கட்டுப்பாட்டை தான் கட்டுபாட்டில் வைத்து இருந்த முதல் வீரர் என்ற பெருமை இவருக்கு உண்டு .ருசியர்கள் இதன் வோஸ்டாக் இரண்டு விண்கலத்தில் சுகுஸ்ட் 6 1961 ஆம் ஆண்டு க்ஹெர்மன் திடோவ் மூலம் செயல் படுத்தினர் .இதில் இருந்து ஒரு வருடத்திற்கு பிறகு தான் அமெரிக்கர்கள் அனுப்பிய விண்கலம் சுற்றுபதை சென்று அடைந்தது அதில் பயணம் செய்த விண்வெளி வீரர் அலன் ஷெபர்ட் செய்யமுடியாத செயலை முடித்தார் .பூமியை சுற்றி வந்த முதல் அமெரிக்க வீரர் ஜான் க்லென் பிப்ரவரி 2 1962ஆம் ஆண்டு ஆகும்.விண்வெளி பயன்போடியில் பின்னடைவு கொண்டதாக கருதியது அமெரிக்க இரண்டாவதாக அவர்கள் விண்வெளியில் வீரர்களை செலுத்தியதே இதற்கு காரணம்.ஆகையால் நிலவுக்கு மனிதர்களை அனுப்பும் ஆராய்ச்சியில் இடுபட்டது .ஜூலை மாதம் 1969ஆம் ஆண்டு முதல் டிசம்பர் மாதம்1972ஆம் ஆண்டு வரை நிலவுக்கு அமெரிக்க அரசு ஆறு முறை விண்வெளி பயணதிட்டம் மேற்கொண்டது இந்த திட்டத்திற்கு அபோல்லோ என பெயர் இட்டது.இந்த பயன்களில் இது வரை 12மனிதர்கள் பங்கு பெற்று உள்ளனர்.சோவியத் யூனியனும் தனது நிலவுக்கு மனிதர்களை அனுப்பு திட்டத்தை \nசெயல் படுத்த தொடங்கியது அமெரிக்க ஜனாதிபதி கென்னெடி இருந்த போது அமெரிக்காவும் சோவியத் யூனியனும் சேர்ந்து நிலவுக்கு மனிதர்களை அனுப்பும் திட்டம் ஒன்று இருந்தது .கென்னெடி மறைவுக்கு பின் அந்த திட்டம் கைவிட பட்டது \n"}
{"id": "144426", "url": "https://ta.wikipedia.org/wiki?curid=144426", "title": "மேற்குச் சுவர்", "text": "மேற்குச் சுவர்\n\nமேற்குச் சுவர், அழுகைச் சுவர்/புலம்பற் சுவர் (எபிரேயம்: הכותל המערבי, எழுத்துப்பெயர்ப்பு: HaKotel HaMa'aravi; அரபு: حائط البراق‎, எழுத்துப்பெயர்ப்பு: Ḥā'iṭ Al-Burāq) யெரூசலேம் பழைய நகரில் கோவில் மலையின் மேற்கில் அமைந்துள்ளது. இது யூத தேவாலயத்தை சுற்றிக் காணப்பட்ட சுவரின் எஞ்சிய பகுதியும், மலை கோயிலுக்கு அடுத்த அதி புனித இடமுமாக யூதத்தில் காணப்படுகிறது. 17 தொடர்கள் உட்பட்ட அரைவாசி சுவர் வீதி மட்டத்திலிருந்து கீழே உள்ளன. இது இரண்டாம் கோவிலின் இறுதி காலத்திற்குரியனவென்றும், கி.மு. 19 இல் முதலாம் ஹெரொட்டால் கட்டப்பட்டதென்றும் பொதுவாக நம்பப்படுகிறது. ஆனால், அன்மைய ஆய்வு ஹெரொட்டின் காலத்தில் வேலைகள் பூர்த்தியாகவில்லையென்பதை குறிப்பிடுகிறது. எஞ்சிய அடுக்கின் பகுதிகள் 7ம் நூற்றாண்டின் பின்பு இடம்பெற்றன. மேற்குச் சுவர் என்பது யூத பகுதியில் தெரியும் பெரிய சதுக்கம் மாத்திரமல்ல, முழு கோயில் மலையையும் உள்ளடக்கிய மறைந்து கிடக்கும் அதன் கட்டமைப்பு என்பனவுமாகும். முசுலிம் பகுதியில் காணப்படும் 25 அடி (8 மீட்டர்) பகுதியான சிறிய மேற்குச் சுவரும் இதனுள் அடங்கும்.\n\nஇது யூதர்களின் செபம் செய்யும் இடமும் யாத்திரை செல்லும் இடமுமாக பல நூற்றாண்டுகளாகக் காணப்பட்டது. 4ம் நூற்றாண்டிலிருந்து இந்த இடம் யூதர்களுடன் தொடர்புபட்டு காணப்படுகின்றது என பழைய ஆதாரங்களிலிருந்து அறிய முடிகிறது. 19 ம் நூற்றாண்டின் நடுப்பகுதியிலிருந்து, பல யூதர்கள் சுவர் மற்றும் அதன் பகுதிகளின் உரிமையை பெற்றுக் கொள்ள முயன்றனர். ஆனாலும் முடியவில்லை. 20 ம் நூற்றாண்டின் ஆரம்பத்தில் சீயோனிசம் சீயோனிச இயக்கத்தின் எழுச்சியுடன் சுவரானது யூத சமூகத்திற்கும் இசுலாம் மத தலைவர்களுக்கும் இடையிலான எதிர்ப்பின் மூலமானது. இசுலாம் மத தலைவர்கள் யூத தேசியவாதிகள் மலைக் குகையையும் யெரூசலேமையும் பெற்றுக் கொள்ள சுவர் காரணமாகிவிடும் எனக் கவலை கொண்டனர். சுவரை மையப்படுத்தி வெடித்த வன்முறை சர்வசாதாரணமாகி, சுவர் பற்றிய இசுலாமியர்களினதும் யூதர்களினதும் உரிமை கோரலை தீர்மானிக்க சர்வதேச குழு 1930 இல் கூடியது. 1948 ஆம் ஆண்டு அரபு-இசுரேலிய போரின் பின் சுவர் யோர்தானியர்களின் கட்டுப்பாட்டின் கீழ் வந்தது. அதனால் 19 வருடங்கள் யெரூசலேம் பழைய நகரை யூதர்கள் 1967 இல் கைப்பற்றும் வரை தடை செய்யப்பட்டிருந்தனர்.\n\n\n"}
{"id": "144427", "url": "https://ta.wikipedia.org/wiki?curid=144427", "title": "பேட்மேன் பிகின்ஸ் (திரைப்படம்)", "text": "பேட்மேன் பிகின்ஸ் (திரைப்படம்)\n\nபேட்மேன் பிகின்ஸ் (Batman Begins) 2005 இல் வெளியான அமெரிக்கத் திரைப்படமாகும். எம்மா தாமஸ், லாரி பிராங்கோ, சார்லஸ் ரோவன் ஆகியோரால் தயாரிக்கப்பட்டு கிறிஸ்டோபர் நோலன் ஆல் இயக்கப்பட்டது. கிரிஸ்டியன் பேல், மைக்கேல் கேன், லியம் நீசன், கேட்டி ஹோல்ம்ஸ், கேரி ஓல்ட்மன், சில்லியன் மர்பி, மார்கன் ஃபிரீமன் ஆகியோர் நடித்துள்ளனர். ஹான்ஸ் சிம்மர், ஜேம்ஸ் நியூடன் ஹவார்ட் இசையமைத்துள்ளார்.\n\nஇத்திரைப்படம் சூலை 15 2005 அன்று அமெரிக்கா மற்றும் கனடாவில் திரையிடப்பட்டது. தனது முதல் வாரத்தில் $48 மில்லியன் வருவாயினை ஈட்டித் தந்தது. உலகம் முழுவதும் மொத்தம் $372 மில்லியன் வருவாயினை ஈட்டித் தந்து.\n\nSection::::கதை.\nவிளையாடிக்கொண்டிருக்கும் சிறுவன் \"ப்ருஸ் வெய்ன்\" தவறுதலாக அப்பகுதியில் உள்ள ஒரு பாழுங்கிணற்றுக்குள் விழுந்து விடுகிறான்.அதனுள் வசிக்கும் வௌவால்கள் இவனை கண்டவுடன் தாறுமாறாக பறக்கத் தொடங்குகின்றன.அவற்றின் கொடூர முகங்களை மிக அருகில் காணும் சிறுவன் பயத்தினால் மிரண்டு போகிறான்.அது அச்சிறுவனின் மனதில் பாரிய தாக்கத்தை உண்டு பண்ணிவிடுகிறது.பின்னர் ஓர் நாளில் தன் பெற்றோருடன் \"மாஸ்க் ஃஒப் த சோரோ\" நாடகத்தை பார்க்க செல்கிறான்.நாடகத்தின் இடையில் காட்டப்படும் வௌவால்களைக்கண்டு மன சஞ்சலம் அடைகிறான்.மீண்டும் அவனுக்கு அந்த கிணற்றுக்குள் நடந்த சம்பவங்கள் கண்முன்னே வந்து செல்ல நாடகத்தின் பாதியிலேயே பெற்றோருடன் வெளியேறிவிடுகிறான்.\nவரும் வழியில் ஒரு கொள்ளைக்காரன் இவர்களை துப்பாக்கிமுனையில் மிரட்டி அவர்களின் நகை,பணம் முதலியவற்றை கேட்க,திரு.வெய்ன் அவர்கள் அதை மறுக்க,திருடன் கையில் இருந்த துப்பாக்கி சாராமாரியாக சுடப்பட சம்பவ இடத்திலேயே பெற்றோர்களை இழக்கிறான் சிறுவன் வெய்ன்.\"டிம் பெர்டனின்\" மட்டமான கற்பனையைப் போல அத்திருடன் ஜோக்கர் எல்லாம் அல்ல.வயிற்றுப் பசிக்காக கொள்ளையடிப்பவன்.ஆனால் போதைப் பொருளுக்கு அடிமையானவன் போலும்.\nஅதனால்தான் இக்கொடூர சம்பவத்தை அரங்கேற்றுகிறான்.பல வருடஙகள் உருண்டோடுகின்றன.பதின்ம வயதின் நடுப்பகுதியை எட்டுகிறான் ப்ரூஸ்.கொலைக்குற்றதிற்கான நிரந்தர தண்டனை அளிக்கப்படாமல் இன்னும் அலைகழிக்கப்படுகிறான் அத்திருடன்.ப்ருஸ் \"சட்டம் தண்டிக்கும் முன்னதாகவே நான் அவனை தண்டிக்க வேண்டும்\" என்ற எண்ணத்துடன் நீதிமன்ற வளாகத்தினுள் கைத்துப்பாக்கியுடன் நுழைந்து அவனை கொலை செய்ய யத்தனிக்கிறான்.ஆனால் வேறு ஒரு கும்பல் 'குற்றவாளி'யை தண்டித்து விடுகிறது.ப்ரூஸ் கொலை முயற்சியில் ஈடுப்பட்டதை அறியும் அவனது தோழி(Rachel) \"உன் தந்தை உன் செய்கையை நினைத்தால் மிகவும் வெட்கப்படுவார்\" என கூறுகிறாள்.இதுவும் அவனது நடத்தையில் பாரிய மாற்றத்தை உண்டு பண்ணிவிடுகிறது.தான் இந்நகரத்திற்கு ஏதாவது செய்ய வேண்டும் என அக்கணம் நினைக்கிறான்.தனது திறனை விருத்தி செய்யும் முகமாகவும் உலகை வலம் வரும் முகமாகவும் 'பூட்டானு'க்கு செல்கிறான்.அங்கு \"ஹென்றி டூகார்ட்\" என்பவனை காண நேரிடுகிறது.அவனுடன் பழகும் ப்ரூஸ் விரைவிலேயே டூகார்ட்டுக்கு நெருங்கிய நண்பனுமாகுகின்றான்.ப்ருஸுக்கு தற்காப்புகலைகளை கற்றுதருவதுடன் \"லீக் ஒப் ஷேடோவ்ஸ்\" என்ற தற்காப்பு கலை அமைப்பிலும் அவனை இணைத்து பயிற்சியளிக்கிறான்.\nவிரைவிலேயே தற்காப்புகளைகளை நன்றாகக் கற்றுக்கொள்ளும் ப்ரூஸ் அவ்வமைப்பின் நோக்கம் கோதம் நகரை அழிப்பதுதான் என்பதை அறிந்து அதிர்ச்சியும் ஆத்திரமும் கொள்கிறான்.திடசங்கற்பத்துடன் செயற்படும் அவன் அவ்வைப்பு வளாகத்தை தீயிட்டு கொளுத்துகிறான்.\nஇத்திடீர் தாக்குதலால் அவ்வமைப்பின் தலைவன் ராஷ்-கல்(நீங்க ராஸ்கல்னே வச்சிக்குஙுக)மாண்டுபோகிறான்.\nஅதுட்டுமல்லாது இவ்விபத்தில் படுகாயமடையும் தனது நண்பனை உயிரை காப்பாற்றுகிறான் ப்ரூஸ்.தாய்நாடு திரும்பும் அவன் தன் நகரை காப்பாற்றுவதாக உறுதிபூணுகிறான்.இதற்காக அந்நகரின் நேர்மையான போலீஸ்காரரான கமிஷ்னர்.கோர்டான் அவர்களின் உதவியை கோருகிறான்.முதலில் மறுக்கும் அவர் பின் இவனது திடகாத்திர செயல்களைக்கண்டு சம்மதம் தெரிவிக்கிறார்.\nஇதே நேரம் புதிய நபர் ஒருவன் கோதம்மை பயங்கொள்ளச்செய்கிறான்.அவன்தான் \"ஸ்கேயார் க்ரோ\"(Scare crow).சதாரண சாக்கு துணியை முகமூடியாக அணிந்து கொள்ளும் இவன் மனிதர்களின் மேல் ஒரு திரவத்தை ஸ்பேரே செய்துவிடுவான்.அந்த திரவம் தெளிக்கப்பட்ட மனிதர்கள் பயத்தின் எல்லைக்கே சென்று விடுவர்.அவனது காமடியான முகம் அத்தருணத்தின் போது அவர்களுக்கு மிக கொடூரமாகக் காட்சியளிக்கும்.வசியம் செய்தது போல் தமக்கு தெரிந்த அனைத்து விடயங்களையும் உளறத்தொடங்கி விடுவர்.இவனைப் பிடிக்கும் முதல் முயற்சியில் பேட்மேன் தோற்றுப்போனாலும் இரண்டாவது முயற்சியில் அவனது வழியிலேயே சென்று அவனை மடக்குகிறார்.அவனை விசாரித்து அவனது அடுத்து கட்ட திட்டங்கள் என்ன?அவன் யாருக்காக வேலை செய்கிறான் என்பதை அறியும் பேட்மேனுக்கு தலை சுற்ற தொடங்குகிறது.காரணம் அவன் வேலை செய்வது \"லீக் ஒப் ஷாடோஸின்\" தலைவனான ராஷ்-கல் இடமாகும்.ராஷ்-கல் இறக்கவில்லை உண்மையான ராஷ்-கல் பேட்மேன் காப்பாற்றிய ஹென்றி டூகார்ட் ஆவான்.அவன் முதற்கட்டமாக ப்ரூஸின் இருப்பிடத்தை அழிக்கிறான்.பின்னர் அவனது நிறுவனத்தை அழிக்கும் முயற்சியில் ஈடுபடுகிறான்.பல இறுதி கட்ட சண்டைகளின் பின் பேட்மேன் ப்ரூஸின் நிறுவனத்தையும் கோதம் நகரத்தையும் காப்பாற்றுகிறான்.ராஷ்-கல் ரயில் விபத்தில் இறக்கிறான்.இறுதியில் பேட்மேன் கமிஷ்னர் கோர்டானை சந்திக்கிறான்.அப்போது கோர்டான் மீண்டும் நகரில் குற்றங்கள் தலைதூக்க தொடங்கியுள்ளதாகவும்.அதில் குற்றவாளி ஒருவன் சம்பவ இடங்களில் கோமாளி படம் பொரித்த சூதாட்ட அட்டைகளை விட்டு செல்வதாகவும் கூறுவதோடு படம் முடிகிறது.\n\nஇத்திரைப்படம் நோலனின் பேட்மேன் முப்பட தொடரின் முதல் திரைப்படமாகும். இப்படத்தினைத் தொடர்ந்து த டார்க் நைட் திரைப்படம் சூலை 2008 இல் வெளியானது. இத்தொடரின் கடைசித் திரைப்படம் த டார்க் நைட் ரைசஸ் சூலை 2012 இல் வெளியாகிறது.\n\n\nSection::::தயாரிப்பு.\nSection::::வளர்ச்சி.\nசனவரி 2003 இல் வார்னர் சகோதரர்கள் மெமன்டோ திரைப்பட இயக்குநரான கிறிஸ்டோபர் நோலனை ஓர் பேட்மான் திரைப்படம் ஒன்றை எடுக்க அழைத்தது. மேலும் இரண்டு மாதங்களுக்கு பிறகு டேவிட் கோயர் என்பவரை திரைக்கதை எழுத வைத்தது. \nமீண்டும் புதியதாக பேட்மான் திரைப்படங்களை உருவாக்க நோலன் தனது விருப்பத்தை தெரிவித்தார். மேலும் பேட்மானின் அசல் கதையினை வெளிக்கொண்டு வரப்போவதாக கூறினார். 1978 இல் வெளியான ரிச்சர்ட் டான்னரின் சூப்பர்மேன் திரைப்படமே தனது உந்துகோல் என்று நோலன் கூறினார். \"சூப்பர்மேன்\" திரைப்படத்தைப் போன்றே பேட்மான் திரைப்படத்திலும் சிறந்த நடிகர்களை நடிக்க வைக்க விருப்பபட்டார். அதனால் கதைக்கும் திரைப்படத்திற்கும் உறுதுணையாக இருக்கும் என்றும் நம்பினார்.\n\nSection::::படப்பிடிப்பு.\nதனது பிற திரைப்படங்களைப் போலவே திரைப்படமெடுக்க மற்றொரு குழுவினை பயன்படுத்துவதை தவிர்த்தார். தனது மேற்பார்வையிலேயே அனைத்து காட்சிகளும் எடுக்கப்பட வேண்டும் என்று நம்பினார்.\n\nபடப்பிடிப்பு மார்ச் 2004 இல் தொடங்கியது. நோலன் திரைப்படத்தின் காட்சிகள் நிறையவற்றை இங்கிலாந்திலேயே எடுத்தார். இத்திரைப்படத்தினை அனைத்து வயதினோரும் பார்க்குமாறு திரைப்படத்தை எடுக்க வேண்டும் என்று விருப்பப்பட்டார். அதற்காக கோரமான காட்சிகளைத் தவிர்த்தார்,\n\n\nSection::::வடிவமைப்பு.\nநோலன் 1982 இல் வெளியான \"பிளேட் ரன்னர்\" திரைப்படத்தினை உந்துகோலாக பயன்படுத்தினார். அத்திரைப்படத்தினை தன் திரைப்படக் குழுவினருக்கு திரையிட்டுக் காட்டி அந்த வகையில் திரைப்படத்தினை எடுக்க வேண்டும் என்றார்.\n\nநேதன் கிரோவ்லி திரைப்படத்திற்காக \"கொதம் மாநகரத்தினை\" வடிவமைத்தார். இதற்காக நியூ யார்க், சிகாகோ, டோக்கியோ, ஹாங்காங் போன்ற நகரங்களின் பகுதிகளை பயன்படுத்தினார்.\n\nSection::::பேட்மோபில்.\nகொதம் நகரத்தை வடிவமைத்த நேதன் கிரோவ்லியே பேட்மொபிலினை வடிவமைத்தார். நான்கு மாதங்களில் மொத்தம் ஆறு வடிவமைப்புகளை செய்தார். பின்னர் தேர்வு செய்யப்பட்ட பேட்மொபில் வடிவமைப்பினை பிலாஸ்டிக்கில் உருவாக்க இரண்டு மாதங்கள் ஆகின. பின்னர் எஃகு பயன்படுத்தி வாகனத்தின் உடம்பு மட்டும் தயாரிக்கப்பட்டது.\n\nவாகனத்தின் தயாரிப்பு ஒன்பது மாதங்களானது. பல மில்லியன் அமெரிக்க டாலர்கள் செலவானது.\n\nபேட்மொபில் திரைக்காட்சிகள் சிகாகோ தெருக்களில் படமாக்கப்பட்டது.\n\nSection::::இசையமைப்பு.\nஹான்ஸ் சிம்மர் மற்றும் ஜேம்ஸ் நியூடன் ஹவார்ட் ஆகியோரால் இசையமைக்கப்பட்டது. முதலில் ஹான்ஸ் சிம்மரை மட்டுமே இசையமைக்க அழைத்தார். பின்னர் சிம்மரின் வேண்டுகோளின்படி ஜேம்ஸ் நியூடன் ஹவார்தினையும் அழைத்தார். இருவரும் தனித்தனியாக புரூஸ் வேய்னின் இரு (பேட்மேன் மற்றும் தொழிலதிபர்) முகங்களுக்கு இசையமைத்தனர். முதலில் லாஸ் ஏஞ்செலஸ்சில் இசையமைக்க ஆரம்பித்தனர். பின்னர் இருவரும் இலண்டணிற்கு சென்று பன்னிரண்டு வாரங்களாக சேர்ந்து இசையமைத்தனர். தங்கள் இசையினை மேலும் மேம்படுத்த \"பேட்மேன் பிகின்ஸ்\" படப்பிடிப்புகளை நேரில் சென்று பார்வையிட்டனர். ஹான்ஸ் சிம்மர் முந்தைய \"பேட்மேன்\" திரைப்படங்களில் பயன்படுத்திய இசையினை முற்றிலும் தவிர்க்க முயன்றார். ஆனால் முழுமையாக தவிர்க்க இயலவில்லை.\n\nஇரு இசையமைப்பாளர்களும் இணைந்து திரைப்படத்திற்காக 2 மணி நேரம் 20 நிமிடங்கள் இசையமைத்தனர்.\n\n"}
{"id": "144429", "url": "https://ta.wikipedia.org/wiki?curid=144429", "title": "இந்தியாவின் இரட்டை நகரங்களின் பட்டியல்", "text": "இந்தியாவின் இரட்டை நகரங்களின் பட்டியல்\n\nவெளிநாட்டு நகரங்களுடன் இரட்டை நகரம் உறவு கொண்டுள்ள இந்திய நகரங்களின் பட்டியல்\n\n\n\n\n\n\n\n\n\n\n\n\n\n\n\n\n\n\n\n\n\n\nஒடிசாவில் உள்ள இரட்டை நகரங்கள்:\n\n\n\n\n\n\nSection::::உத்தரப் பிரதேசம்.\nலக்னௌ\n\n\n\n\n\n\n\nஉத்தரப் பிரதேசம்:\n\n"}
{"id": "144430", "url": "https://ta.wikipedia.org/wiki?curid=144430", "title": "எம்மா தாமஸ்", "text": "எம்மா தாமஸ்\n\nஎம்மா தாமஸ் (Emma Thomas) ஓர் இங்கிலாந்து திரைப்பட தயாரிப்பாளர் ஆவார். இவர் கிறிஸ்டோபர் நோலனை திருமணம் செய்து கொண்டார். கிறிஸ்டோபர் நோலன் இயக்கிய அனைத்து திரைப்படங்களையும் தயாரித்துள்ளார். தற்போது தன் கணவருடனும் நான்கு பிள்ளைகளுடன் லாஸ் ஏஞ்சலஸ் நகரத்தில் வசிக்கின்றார்.\n\n\n"}
{"id": "144431", "url": "https://ta.wikipedia.org/wiki?curid=144431", "title": "ஜோனதன் நோலன்", "text": "ஜோனதன் நோலன்\n\nஜோனதன் நோலன் (Jonathan Nolan) ஓர் அமெரிக்க - இங்கிலாந்து திரைப்பட எழுத்தாளர் மற்றும் தயாரிப்பாளர் ஆவார். இவர் கிறிஸ்டோபர் நோலனின் சகோதரர் ஆவார். கிறிஸ்டோபர் நோலன் இயக்கிய மூன்று திரைப்படங்களுக்கு திரைக்கதை தயாரித்துள்ளார்.\n\n"}
{"id": "144444", "url": "https://ta.wikipedia.org/wiki?curid=144444", "title": "மைக்கேல் ஹாக்", "text": "மைக்கேல் ஹாக்\n\n\"மைக்கேல் ஹாக்\" அல்லது \"மைக்\" (ஆங்கிலம்:Mykel A.G. \"Hawke\" Pierce) ( பிறப்பு : நவம்பர் 29, 1965) இவர் ஒரு ஓய்வு பெற்ற ஐக்கிய அமெரிக்க இராணுவ சிறப்புப் படை அதிகாரியாவார். இவருடைய மனைவி ரூத் இங்கிலாந்து, இவர் ஒரு பிரிட்டிஷ் தொலைக்காட்சியில் செய்தி தொகுப்பாளர் மற்றும் நடிகை ஆவார்.\n\nSection::::விளக்கம்.\nமைக்கேல் ஹாக் மற்றும் இவரது மனைவி ரூத் இங்கிலாந்து இவர்கள் இருவரும் இணைந்து \"டிஸ்கவ்ரி தொலைக்காட்சியில்\" ஆண், பெண், காடு (Man, Woman, Wild) என்ற தொடர் நிகழ்ச்சியை நடத்திவருகின்றனர். இவர் அறிவியல் நியூயார்க் பல்கலைக்கழகத்தில் உயிரியல் பட்டம் மற்றும் கலிபோர்னியா பல்கலைக்கழகம் , சாண்டா பார்பராவில் உளவியல் , அறிவியல் முதுகலைப்பட்டம் ஒரு இளநிலை பட்டமும் பெற்றுள்ளார். இவர் 25 ஆண்டு காலம் போரிட்டில் மிக்கத் தேர்ந்தவர் எனவே மைக்கேல் ஹாக்குக்கு பச்சைத் தொப்பி (Green Beret) மற்றும் பின்னர் ஒரு குறிப்பிட்ட பட்டியலிடப்பட்டு இருந்த சிறப்புப் படைகளின் ஒரு தலைவராக செயல்ப்பட்டார். மேலும் இவர் ஜப்பானில் புகழ் பெற்ற கலைகளான அய்கிடோ மற்றும் யுடோ விர்க்கான கறுப்பு இடைவார் (Black Belts) ஈட்டியிருக்கிறார். மைக்கேல் ஹாக் மேலும் இவர் டிஸ்கவரி அலைவரிசையில் (Discovery Channel) ஒன் மேன் ஆர்மி (ஒரு ஆள் இராணுவம்), என்கின்ற தொடர் நிகழ்ச்சியை நடத்துகின்றார். சிறப்பு நடவடிக்கைகள், இராணுவ, சட்ட அமலாக்கம், மற்றும் தீவிர விளையாட்டு என பின்னணியிலிருந்து வீரர்களின், வேகம், வலிமை, மற்றும் உளவுத்துறை ஆகிய மூன்று பிரிவுகளில் போட்டியிடப்படும் இதில் வெற்றி பெறும் வீரர்களுக்கு பரிசாக பணம் மற்றும் ஒன் மேன் ஆர்மி என்ற பட்டமும் வழங்கப்படும். மேலும் ஹாக் விநோத வகை உணவுகளை பட்டியலிடுவதில் மிக சிறந்தவர். மற்றும் ஹாக் முதல் முறையாக நகைச்சுவை திரைப்படமான \" டர்ட்டி சான்செஸ்: தி மூவி\" (Dirty Sanchez: The Movie) என்கின்ற திரைப்படத்தை சொந்தமாக இயக்கியுள்ளார்.\n\nSection::::புத்தகங்கள்.\n1) Hawke's Special Forces Survival Handbook: The Portable Guide to Getting Out Alive Running Press ( ஏப்ரல் 26 , 2011 ). ஐஎஸ்பிஎன் 978-0762440641.\n\n2) Hawke's Green Beret Survival Manual Running Press ( சூன் 9, 2009 ). ஐஎஸ்பிஎன் 9780762433582\n\n3) The Quick and Dirty Guide to Learning Languages Fast Paladin Press ( செப்டம்பர் 1 , 2000 ) ஐஎஸ்பிஎன் 978-1-58160-096-4 (புணைப் பெயர் ஏ.ஜி ஹாக்).\n\n4) In the Dark of the Sun Pixel Dragon Designs ( ஆகஸ்ட் 24, 2010 ) ஐஎஸ்பிஎன் 978-0982931608 (திகில் கிம் மார்டின் இணை ஆசிரியராக).\n\n"}
{"id": "144445", "url": "https://ta.wikipedia.org/wiki?curid=144445", "title": "ஆஸ்கர் மின்கோவஸ்கி", "text": "ஆஸ்கர் மின்கோவஸ்கி\n\nஆஸ்கர் மின்கோவஸ்கி (Oskar Minkowski - ஜனவரி 13, 1858 - ஜூலை 18, 1931) ஜெர்மன் நோயியலாளரும் (Pathologist), வானவியலாளரும் ஆவார். உலகின் முதல் கல்லீரல் அறுவை சிகிச்சையாளர். மின்கோவஸ்கியின் இளைய சகோதரர், உலகப் புகழ் பெற்ற கணிதவியலாளர் ஹெர்மன் மின்கோவஸ்கி ஆவார். ஹெர்மன், ஆல்பர்ட் ஐன்ஸ்டீனின் ஆசிரியரும் ஆவார்.\nSection::::இளமை.\nஆஸ்கர் மின்கோவஸ்கி 1831ம் ஆண்டு, ஜனவரி 13ம் நாள், கௌனாவுக்கு அருகிலுள்ள அலெக்சன் (Alexoten, near Kaunas, now in Lithuania) என்று அழைக்கப்படும், இன்றைய லிதுவேனியாவில் பிறந்தார். லிதுவேனிய யூதக் குடும்பத்தில் பிறந்து பின் கிறித்தவ மதத்தைத் தழுவினார். ஆஸ்கர் மருத்துவப் படிப்பை 1888ல் முடித்தார். மேரி ஜோஹன்னா சேகல் என்பவரை 1894ல் மணமுடித்தார். 1904 வரை ஸ்ட்ராபௌர்க்கில் மருத்துவராகப் பணிபுரிந்தார். பின்னர் கிரிச்வேல்த்-ல் மருத்துவப் படிப்பின் அவைத்தலைவராக இருந்தார். பின் பிரெஸ்லுவில் பேராசிரியராகப் பணியாற்றினார். உலகின் வெற்றிகரமான முதல் கல்லீரல் அறுவை சிகிச்சையைச் (hepatectomy) செய்தவரும் இவரே.\n\nSection::::மண்ணீரல் குறித்த ஆய்வு.\nசர்க்கரை நோயின் காரணி போதுமான மண்ணீரல் சுரப்பு இன்மையே என்று ஆஸ்கர் நிரூபித்தார். (சர்க்கரைநோயின் கட்டுப்பாட்டாளர்/மேலாளர் இன்சுலின் என்ற ஹார்மோன் என்ற உண்மையை பிரடரிக் பாண்டிங் (Dr.Frederick Banting) பின்னரே கண்டறிந்தார்). பிறகு ஆஸ்கரும், ஜோசப் வான் மேரிங்கும் இணைந்து மண்ணீரல் தான் சர்க்கரை கட்டுப்பாட்டை நடத்தும் தொழிற்சாலை என்று அறிந்தனர். \nSection::::விருது.\nஆஸ்கர் மின்கோவஸ்கியின் சேவையைப் பாராட்டும் வகையில், இத்துறையில் அரிய ஆய்வு செய்யும் இளம் ஆய்வாளருக்கு ஆண்டுதோறும் \"மின்கோவஸ்கி விருது\" என்ற விருதினை சர்க்கரை நோய்க்கான ஐரோப்பியக் கழகம் வழங்கி வருகிறது.\n"}
{"id": "144446", "url": "https://ta.wikipedia.org/wiki?curid=144446", "title": "அலெசாந்திரா கிலியானி", "text": "அலெசாந்திரா கிலியானி\n\nஅலெசாந்திரா கிலியானி (Alessandra Giliani, 1307- 26 மார்ச்சு 1326) என்பவர் ஓர் இத்தாலிய உடலியலாளார் மற்றும் மனித உடற்கூற்றியலாளர். இடைக்காலத்தில் வாழ்ந்தவர்.\n\nSection::::இளமை.\nஅலெசாந்திரா கிலியானி கி.பி 1307ல் பிறந்தார். 19 ஆண்டுகள் மட்டுமே உயிர் வாழ்ந்தார். உலகுக்கும், தான் வாழ்ந்த சமூகத்துக்கும் ஏராளமான சேவை செய்த மனித நேயம் மிக்கவர். அன்றைய கால கட்டத்தில் உடலியல் பற்றி படித்து, இறந்த உடலை அறுத்து அதிலிருந்து இரத்தம் வடித்தார். அத்துடன் அந்த உடலில் உள்ள இரத்தக் குழாய்களில் வேறு வண்ணம் உள்ள திரவம் ஏற்றினார். அப்போதுதான் இரத்தக் குழாய்கள் உடலின் எந்தெந்த இடத்திற்குச் செல்கின்றன என்பதைத் தெளிவாக அறிய முடியும் எனக் கண்டறிந்தார்.\n\nSection::::பணிகள்.\nஉலகில் முதன் முதலில் இரத்தக் குழாய்களிலுள்ள இரத்தத்தை வடித்துவிட்டு, வேறு வண்ண திரவம் ஏற்றியவரும், அதனைப்பற்றி பதிவு செய்தவரும் அலெஸ்ஸாண்டிரா கிலியானிதான். இதனால் மருத்துவர்கள் எளிதாக உடற்கூறு பற்றி அறியவும் படிக்கவும் முடிந்தது. இதன் மூலம் கிலியானி மருத்துவர்களுக்கு உறுதுணையாகவும், பக்க பலமாகவும் இருந்தார்.\n\nஇறந்த உடலை வெட்டி தயார்ப்படுத்துவது என்பது அந்த காலகட்டத்தில் மிகவும் உயிரைப் பயணம் வைக்கும் செயல். இறந்த உடலை அறுப்பது என்பது தெய்வ குற்றம் அல்லது மத நம்பிக்கைகளுக்கு எதிரகப் பார்க்கப்பட்டது. மேலும் அவாறு செயல்படுவோருக்குத் தூக்கு அல்லது கொலை தண்டனை பொது இடத்தில் நிறைவேற்றப்பட்டது. கடவுள் உருவாக்கிய உடலை அறுப்பதும, அதன் உள்ளே என்ன இருக்கிறது என்று பார்ப்பதும் மதநம்பிக்கைக்கு எதிரானதாகவும், கடவுள் மறுப்பு என்றும் போதிக்கப்பட்டது.\n\nSection::::இரத்தம் வடிக்கும் முறை.\nஇக்காலத்தில்தான் இத்தாலியப் பெண்ணான அலெஸ்ஸாண்டிரா கிலியானி, பொலோக்னா பல்கலைக்கழகத்தின் மருத்துவப் பேராசிரியரான மோண்டினோ டி லுஸ்ஸூக்கு உதவி செய்யும் உடலியலாளாராக, இறந்த உடலை அறுக்கும் உதவியாளராக இருந்தார். இறந்த உடலிலிருந்து எளிதில் இரத்தம் வடிக்கும் முறையைக் கண்டுபிடித்தார். இரத்தம் வடிந்த குழாய்களுக்கு, உள்ளே போனால் உறைந்துவிடும் ஒரு புதிய வண்ணத்திரவத்தையும் கண்டுபிடித்து இரத்த குழாய்களுக்குள் செலுத்தினார். இதனால் மிகச் சிறிய இரத்தக் குழாய்களை எளிதில் கண்டுபிடித்துவிடமுடியும்.\n\nSection::::சேவை.\nஅலெஸ்ஸாண்டிரா கிலியானி மிகக் குறைந்த காலமே வாழ்ந்தவர். மருத்துவர் மோண்டினோவின் உதவியாளர்களில் ஒருவரான ஓட்டோ ஆன்ஜெனியஸ் (Otto Angenius) என்பவர், கிலியானியானியின் சேவை பற்றி குறிப்பிட்டு எழுதியுள்ளார். ஓட்டோ, கிலியானியின் காதலராகவும் இருக்கக் கூடும் என்று நம்பப்படுகிறது. அவர்தான் ரோமில் உள்ள ஒரு தேவாலயத்தில் கிலியானியின் பணிகள் பற்றி விரிவாக எழுதி வெளியிட்டுள்ளார். ஆனால் 16ம் நூற்றாண்டின் வரலாற்றியலாளரான மைக்கேல் மெடிசி (Michele Medici) என்பவர் போலொக்னீஸின் உடற்கூறியல் பள்ளி பற்றி 1857ல் எழுதி வைத்த குறிப்பில், கிலியானைப் பற்றியும், அவரது சேவை மற்றும் திறமை பற்றியும் தெளிவாக எழுதி வைத்துள்ளார்.\n\n\n"}
{"id": "144447", "url": "https://ta.wikipedia.org/wiki?curid=144447", "title": "தமிழ்நாடு சட்டமன்ற இடைத்தேர்தல்கள், 2011-16", "text": "தமிழ்நாடு சட்டமன்ற இடைத்தேர்தல்கள், 2011-16\n\nSection::::திருச்சிராப்பள்ளி மேற்கு இடைத்தேர்தல் 2011.\nஎம். மரியம்பிச்சை மரணமடைந்ததை அடுத்து திருச்சிராப்பள்ளி மேற்குத் தொகுதிக்கான இடைத்தேர்தல் 2011 அக்டோபர் 13 ல் நடந்தது. ஆளும்கட்சியான அதிமுக வெற்றி பெற்றது.\n\nSection::::சங்கரன்கோவில் இடைத்தேர்தல் 2012.\nஅமைச்சர் சொ. கருப்பசாமி மரணமடைந்ததை அடுத்து சங்கரன்கோவில் (தனி) தொகுதிக்கான இடைத்தேர்தல் 2012 மார்ச்சு 18-ந்தேதி நடந்தது. அ.தி.மு.க. சார்பில் முத்துச்செல்வி, தி.மு.க. சார்பில் ஜவகர் சூரியகுமார், ம.தி.மு.க. சார்பில் சதன் திருமலைக்குமார், தே.மு.தி.க. சார்பில் முத்துக்குமார், பா.ஜ.க. சார்பில் முருகன் உள்பட 13 பேர் போட்டியிட்டனர். 242 வாக்குச்சாவடிகளில் நடந்த இந்த தேர்தலில் மொத்தம் 1,59,760 வாக்குகள் பதிவாகின. இது 77.52 சதவீதம் ஆகும். அதிமுக வேட்பாளர் முத்துச்செல்வி இதில் வெற்றி பெற்றார். இவரை எதிர்த்துப் போட்டியிட்ட திமுக உள்ளிட்ட அனைத்து கட்சி வேட்பாளர்களும் ஈட்டுத்தொகையை (Deposit) இழந்தனர்.\n\nSection::::புதுக்கோட்டை இடைத்தேர்தல் 2012.\nபுதுக்கோட்டை சட்டமன்ற உறுப்பினரான கம்யூனிஸ்ட் கட்சியைச் சேர்ந்த முத்துக்குமரன், விபத்தில் மரணமடைந்ததைத் தொடர்ந்து கடந்த 12ம் தேதி இடைத்தேர்தல் நடைபெற்றது. புதுக்கோட்டை சட்டமன்ற இடைத் தேர்தலில் அதிமுக வேட்பாளராக வி. ஆர். கார்த்திக் தொண்டைமான், தேமுதிக வேட்பாளராக ஜாகீர் உசேன், ஐஜேகே வேட்பாளராக சீனிவாசன் ஆகியோர் போட்டியிட்டனர்.அ.தி.மு.க., வேட்பாளர் வி. ஆர். கார்த்திக் தொண்டைமான் 71 ஆயிரத்து 498 வித்தியாசத்தில் வெற்றி பெற்றார்.\n\nSection::::ஏற்காடு இடைத்தேர்தல், 2013.\n2011 சட்டமன்றத் தேர்தலில், அதிமுக சார்பில் போட்டியிட்ட சி. பெருமாள் வெற்றி பெற்றார். ஜூலை 18ம் தேதி, 2013இல் திடீர் மாரடைப்பு காரணமாக, பெருமாள் மரணம் அடைந்தார். காலியான ஏற்காடு தொகுதிக்கு, இடைத்தேர்தல் நடத்த முடிவு செய்யப்பட்டு அக்டோபர் 6 அன்று அறிவிக்கப்பட்டது. டிசம்பர் 14 அன்று இடைத்தேர்தல் நடைபெறும் என தேர்தல் ஆணையம் அறிவித்தது.\nஇடைத்தேர்தல் தேதி அறிவிக்கப்பட்டதை தொடர்ந்து, தேர்தல் நன்னடத்தை விதிகள் உடனடியாக அமலுக்கு வந்துள்ளதாக சேலம் மாவட்ட ஆட்சியர் க.மகரபூஷணம் அறிவித்தார்.\n\nSection::::திருவரங்கம் சட்டமன்ற இடைத்தேர்தல், 2015.\nதிருவரங்கம் (சட்டமன்றத் தொகுதி)\nஇடைத் தேர்தல், 2015 எஸ். வளர்மதி அதிமுக 1,51,561 - என். ஆனந்த் திமுக 55,045\n\nSection::::ராதாகிருஷ்ணன் நகர் சட்டமன்ற இடைத்தேர்தல், 2015.\nராதாகிருஷ்ணன் நகர் சட்டமன்ற இடைத்தேர்தல், 2015\nஆர். கே. நகர் தொகுதியின் சட்டமன்ற உறுப்பினராக இருந்த வெற்றிவேல் பதவி விலகல் செய்ததையடுத்து அங்கு இடைத்தேர்தல் நடைபெற்றது. 1 லட்சத்து 60 ஆயிரத்து 432 வாக்குகள் பெற்று ஜெயலலிதா வெற்றி பெற்றார். இந்தியக் கம்யூனிஸ்ட் கட்சி வேட்பாளர் சி. மகேந்திரன் 9 ஆயிரத்து 710 வாக்குகள் பெற்றார். ஜெயலலிதாவை எதிர்த்துப் போட்டியிட்ட அனைவரும் தேர்தல் வைப்புநிதியை இழந்தனர்.\n"}
{"id": "144452", "url": "https://ta.wikipedia.org/wiki?curid=144452", "title": "வழை மரம்", "text": "வழை மரம்\n\nவழை (\"Ochrocarpos longifolius\") என்பது சுரபுன்னை மரத்தைக் குறிக்கும். \n"}
{"id": "144455", "url": "https://ta.wikipedia.org/wiki?curid=144455", "title": "ஒரிக்கோட்டை", "text": "ஒரிக்கோட்டை\n\nஓய்கோட்டை என்பது பழமையான பெயர். இது காலபோக்கில் ஒரிக்கோட்டை என்றாயிற்று. ஒரிக்கோட்டை கிராமம் திருவாடானை வட்டம், இராமநாதபுரம் மாவட்டத்தில் அமைந்துள்ளது. \nSection::::ஊரின் சிறப்புகள்.\nஇங்கு புனித மரியன்னை நடுநிலைப் பள்ளி உள்ளது. இதில் இப்பகுதியில் உள்ள எட்டு கிராமத்தில் உள்ள குழந்தைகள் பயிலுகின்றனர். இக்கிராமத்தில் இந்து மற்றும் கிறிஸ்தவர்கள் சம அளவில் உள்ளனர். அதோடு ஒற்றுமையும் அன்பும் நிறைந்து காணப்படும். இங்கு ஸ்ரீ நல்லாதுரை முனீஸ்வரர் ஸ்ரீ அங்கால பரமேஸ்வரி ஆலயம் சிறப்பு மிகுந்தது ஆகும். இக்கவிளில் ஆண்டுதோறும் மே மதம் இறுதியில் திருவிழா நடைபெறும். இத்திருவிழாவில் பால் குடம், காவடி எடுத்தல், அலகு குத்துதல் மற்றும் பூக்குழி இறங்குதல் போன்ற வழிபாடுகள் இங்கு வெகு விமரிசையாக நடைபெறும். இங்கு இந்து, கிருத்துவர் பகுபாடு இல்லாமல் இறைவனை வழிபடுவர்.\n\nஇங்கு ஜெபமாலை அன்னை ஆலயம் இந்த பகுதியின் சிறந்த ஆலயம் ஆகும். இவ்வாலயத்தில் ஆண்டுதோறும் புரட்டாசி மாதம் திருவிழா வெகு விமரிசையாக நடைபெறும். இங்கும் இந்து கிருத்துவர் வேறுபாடு கிடையாது. இங்கு சிறப்பு என்னவென்றால் இத்திருவிழா சமயத்தில் எப்படியும் மழை பொழியும் என்பது மறுக்க முடியாத ஒன்று ஆகும். ஆண்டுதோறும் இத்திருவிழா நடைபெறும் போது மழை பொழியும். இது விவசாய காலம் ஆகும்.\n"}
{"id": "144471", "url": "https://ta.wikipedia.org/wiki?curid=144471", "title": "சௌமித்திர சாட்டர்ஜி", "text": "சௌமித்திர சாட்டர்ஜி\n\nசௌமித்திர சாட்டர்ஜி (\"Soumitra Chatterjee\") அல்லது சௌமித்திர சட்டோபாத்யாய் ( பிறப்பு சனவரி 19, 1935) இந்தியாவின் புகழ்பெற்ற வங்காளி நடிகர் ஆவார். வங்காளத் திரைப்படத்துறையின் மிகப்பெரும் இயக்குனராக விளங்கிய சத்தியஜித் ரேயின் திரைப்படங்களில் சிறப்பான வேடங்களில் நடித்துள்ளார். வங்காளத் திரைப்படத்துறையின் மக்கள் கலைஞராக விளங்கிய உத்தம் குமாருடன் அடிக்கடி ஒப்பிடப்படுவதாலும் நன்கு அறிமுகமானவர். இந்தியத் திரைப்படத்துறையில் மிக உயரிய விருதாகக் கருதப்படும் தாதாசாகெப் பால்கே விருதுக்கு 2012ஆம் ஆண்டில் தேர்வு செய்யப்பட்டுள்ளார்.\n\nSection::::பின்னணி.\nசௌமித்திர சாட்டர்ஜி மேற்கு வங்காளத்தின் தலைநகர் கொல்கத்தாவிலிருந்து 100 கி.மீ தொலைவில் உள்ள கிருஷ்ணநகரில் 1935ஆம் ஆண்டு பிறந்தார். அவரது இளமைக் காலத்திலேயே சௌமித்திர சாட்டர்ஜியின் குடும்பம் கொல்கத்தா மற்றும் ஹௌராவிற்கு குடிபெயர்ந்தது. வங்காள இலக்கியத்தில் சௌமித்திர சாட்டர்ஜி கொல்கத்தா பல்கலைக்கழகம்|கொல்கத்தா பல்கலைக்கழகத்தில் சிறப்புகளுடன் இளங்கலைப் பட்டம் பெற்றார். அதே பல்கலைக்கழக்கத்தில் வங்காள இலக்கியத்தில் முதுகலைப் பட்டப் படிப்பும் மேற்கொண்டார். கொல்கத்தாவில் சத்தியஜித் ரேயின் பழைய அடுக்ககம் ஒன்றில் பல ஆண்டுகளாக வசித்து வருகிறார். திரைப்படங்களில் நடிக்க தொடங்குவதற்கு முன்னால் இவர் அனைத்திந்திய வானொலியில் பணியாற்றி உள்ளார்.\nSection::::சத்தியஜித் ரேயுடன்.\nசௌமித்திர சாட்டர்ஜி சத்தியஜித் ரேயின் \"அப்பூர் சன்சார்\" (அப்புவின் உலகம்) என்றத் திரைப்படத்தில் 1959ஆம் ஆண்டில் அறிமுகமானார். இதன்பிறகு ரேயுடன் பதினான்கு திரைப்படங்களில் நடித்துள்ளார். இவருடன் சர்மிளா தாகூரும் பல ரே திரைப்படங்களில் நடித்துள்ளார்.\n\nஇவரைப் பல வேடங்களில் நடிக்க வைத்துள்ள ரே சில வேடங்களும் திரைக்கதையும் இவரை மனதில் இருத்தியே உருவாக்கப்பட்டதாகவும் கருதப்படுகிறது. சத்தியஜித் ரேயின் \"ஃபெலுடா\" தொடர் நூல்களிலும் 1970களின் \"சோனார் கெல்லா\", \"ஜோய் பாபா ஃபெலுநாத்\" என்ற இருத் திரைப்படங்களிலும் தனிநபர் துப்பறிவாளராக வரும் ஃபெலுடா என்ற பிரதோஷ் சந்திர மிடர் வேடத்தில் நடித்துள்ளார். \"கரே பாய்ரே\" என்ற ரவீந்திர நாத் தாகூரின் புதினத்தை திரைப்படவடிவில் எடுத்தபோது அதில் முதன்மை வேடத்தில் நடித்தார். \"சாக்கா பிரசாக்கா\" என்றத் திரைப்படத்தில் மனதை உருக்கும் விதத்தில் நடித்துள்ளார்.\n\nசத்தியஜித் ரே தவிர மிருணாள் சென் ,தபன் சின்கா ஆகிய முன்னணி வங்காளத் திரைப்பட இயக்குனர்களின் திரைப்படங்களிலும் நடித்துள்ளார்.\n\nSection::::விருதுகள்.\nசௌமித்திர சாட்டர்ஜி பெற்ற சில முதன்மையான விருதுகள்:\n\n\n"}
{"id": "144486", "url": "https://ta.wikipedia.org/wiki?curid=144486", "title": "ஜான் ஷெப்பர்ட் பேரோன்", "text": "ஜான் ஷெப்பர்ட் பேரோன்\n\nஜான் ஷெப்பர்ட் பேரோன் (John Adrian Shepherd-Barron, 23 ஜூன் 1925 – 15 மே 2010) ஏ.டி. எம் எனப் பரவலாக அறியப்படும் தன்னியக்க வங்கி இயந்திரம் அல்லது தன்னியக்க காசளிப்பு இயந்திரத்தைக் கண்டுபிடித்தவர். பிரித்தானியாவின் ஸ்காட்லாந்து நாட்டைச் சேர்ந்தவர்.\n\nSection::::இளமை.\nஜான் ஷெப்பர்ட் பேரோன் இந்தியாவின் அசாம் மாகாணத்தின் சில்லாங் (தற்போதைய மேகாலயாவில் உள்ளது) என்ற இடத்தில் 1925, ஜூன் 23-ஆம் நாள் இந்திய-பிரித்தானியப் பெற்றோருக்கு மகனாகப் பிறந்தார். இவருடைய தந்தை 'வில்பிரெட் பெரோன்' ஸ்காட்லாந்து நாட்டைச் சேர்ந்தவர். கிழக்கு வங்காளத்தின் (தற்போதைய வங்காள தேசம்) சிட்டகொங் துறைமுகப் பகுதியில் தலைமைப் பொறியாளராக இருந்தார். பின்பு பிரித்தானிய அரசாங்கத்தின் தலைமைப் பொறியாளராக உயர் பதவியில் இருந்தார். தாய் டோரத்தி ஒலிம்பிக்கில் புகழ்பெற்ற ஓர் டென்னிசு விளையாட்டு வீராங்கனையாவார். இவர் விம்பிள்டன் பெண்கள் இரட்டையர் ஆட்டத்தில் பட்டம் வென்றாவராவார். ஷெப்பர்டுக்கு 3 மகன்கள், 6 பேரப்பிள்ளைகள் உள்ளனர்\n\nSection::::கல்வி.\nஜான் ஷெப்பர்ட் பேரோன் இங்கிலாந்தின் ஸ்டோவ் பள்ளியிலும், எடின்பர்க் பல்கலைக்கழகத்திலும் பின்பு கேம்பிரிட்ஜில் உள்ள டிரினிடி கல்லூரியிலும் படித்தார். இரண்டாம் உலகப் போரின்போது 159 வது பாராசூட் படைப் பிரிவில் பணியாற்றினார்.\n\nSection::::தன்னியக்க காசளிப்பு இயந்திரம்.\nஒருமுறை வங்கியில் இருந்த தனது பணத்தை எடுக்க முடியாமல் தடுமாறியபோது ஷெப்பர்டுக்கு மிகவும் வேதனை உண்டானது. வங்கியின் வேலை நேரம் முடிந்து விட்டதால் அவரால் பணம் எடுக்க முடியவில்லை. தன்னுடைய பணத்தை தான் விரும்பிய நேரத்தில் எல்லாம் எடுப்பதற்கு ஒரு வழி இருந்தால் என்ன என்று அவர் அப்போது சிந்தித்தார். அந்தசிந்தனையின் பயனாக சாக்லேட் கட்டிகளை வழங்கும் இயந்திரத்தை அடிப்படையாகக் கொண்டு அதேபோல பணத்தை வழங்கும் ஏடிஎம் எனப்படும் தன்னியக்க காசளிப்பு இயந்திரத்தின் மாதிரியை உருவாக்கினார். 1967ம் ஆண்டு இவர் உருவாக்கிய ஏ.டி.எம். எந்திரம் இங்கிலாந்தின் வடக்கு லண்டனில் உள்ள பார்க்லேஸ் வங்கியில் வைக்கப்பட்டது..\n\nSection::::பணிகள்.\nஇவர் 'டெலாரூ கருவிகள்' என்ற தானியக்கப் பணமளிக்கும் கருவிகள் தயாரிக்கும் நிறுவனத்தின் மேலாண்மை இயக்குநராகப் பணிபுரிந்தார். தற்போது 1.7 மில்லியன் இயந்திரங்கள் உலகெங்கும் பயன்பாட்டில் உள்ளன.\n\nSection::::அடையாள எண்.\nஇந்த தன்னியக்க காசளிப்பு இயந்திரம் பெரும் வரவேற்பை பெற்றது. ஆனால் தற்போது உள்ளதுபோல ஏடிஎம் அட்டைகள் உருவாக்கப்படவில்லை. அதற்கு பதிலாக தனிச்சிறப்பான காசோலைகள் பயன்படுத்தப்பட்டன. காசோலைகளை இயந்திரத்தில் வைப்பதற்கு முன்பாக அடையாள எண்ணை தெரிவிக்க வேண்டும். முதலில் ஷெப்பர்டு 6 இலக்கம் கொண்ட அடையாள எண்ணை உருவாக்கினார். ஆனால் அவற்றை நினைவில் கொள்ள முடியவில்லை என்று மனைவி புகார் கூறியதையடுத்து 4 இலக்கம் கொண்ட எண்ணாக மாற்றினார். இன்று வரை அதுவே தொடர்கிறது. காலப்போக்கில் ஏடிஎம் இயந்திரங்கள் மிகவும் பிரபலமாகி உலக அளவில் 17 லட்சம் ஏடிஎம் இயந்திரங்கள் உள்ளன. வங்கியில் இருக்கும் சொந்த பணத்தை எந்த நேரத்திலும் எந்த இடத்திலும் எடுத்துக்கொள்ளும் வசதியை அளித்துள்ள ஏடிஎம் இயந்திரங்கள் இன்று நவீன வாழ்க்கையின் அடையாளமாகத் திகழ்கின்றன.\n\nSection::::மறைவு.\nஜான் ஷெப்பர்ட் பேரோன் நீண்ட நாள் உடல்நலமின்றி ஸ்காட்லாந்தில் உள்ள ரெய்மோர் மருத்துவமனையில் அனுமதிக்கப்பட்டார். சிகிச்சை பலனின்றி தனது 84ஆம் வயதில் 2010 மே 19 அன்று காலமானார்.\n"}
{"id": "144487", "url": "https://ta.wikipedia.org/wiki?curid=144487", "title": "வாராணசி மாவட்டம்", "text": "வாராணசி மாவட்டம்\n\nவாராணசி மாவட்டம் அல்லது வாரணாசி மாவட்டம் (, ) என்பது இந்தியாவின் உத்தரப்பிரதேச மாநில மாவட்டங்களில் ஒன்று. இம்மாவட்டத்தின் தலைநகரம் வாராணசி நகரம் ஆகும். இம்மாவட்டம் வாராணசி பிரிவின் கீழ் அமைந்துள்ளது. இம்மாவட்டத்தின் பரப்பு 1,535  சதுர கிலோ மீட்டர்.\n\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி வாராணசி மாவட்டத்தின் மொத்த மக்கட்தொகை 3,682,194. இது தோராயமாக லைபீரியா நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 75வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் வாராணசி மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 17.32%.வாராணசி மாவட்டத்தின் பாலின விகிதப்படி 1000 ஆண்களுக்கு 909 பெண்கள் உள்ளனர். மேலும் வாராணசி மாவட்ட மக்களின் கல்வியறிவு விகிதம் 77.05%.\n\n"}
{"id": "144495", "url": "https://ta.wikipedia.org/wiki?curid=144495", "title": "முகுல் ராய்", "text": "முகுல் ராய்\n\nமுகுல் ராய் (Mukul Roy, ; பிறப்பு 17 ஏப்ரல் 1954) இந்திய அரசியல்வாதியும் மேற்கு வங்கத்திலிருந்து மாநிலங்களவைக்குத் தெரிந்தெடுக்கப்பட்டுள்ள நாடாளுமன்ற உறுப்பினருமாவார். அனைத்திந்திய திரிணமுல் காங்கிரசின் பொதுச் செயலாளரும் ஆவார். தற்போதைய நடுவண் அமைச்சில் இரயில்வேத்துறை அமைச்சராக மார்ச்சு 20 அன்று பொறுப்பேற்றுள்ளார். இதற்கு முன்பாக இரயில்வேத்துறையின் இணை அமைச்சராகவும் கப்பல்துறை இணை அமைச்சராகவும் பணியாற்றி உள்ளார்.\n"}
{"id": "144500", "url": "https://ta.wikipedia.org/wiki?curid=144500", "title": "வள்ளி (தெய்வம்)", "text": "வள்ளி (தெய்வம்)\n\nமுனிவனின் பார்வையால் பெண்மானின் வயிற்றில் குழந்தையாய்ப் பிறந்தவள் வள்ளி. குறவர்களால் கண்டெடுக்கப்பட்டு, அவர்கள் குல வழக்கப்படி தினைப்புனம் காத்து வந்த பொழுது முருகப்பெருமான் விருத்த வடிவில் வள்ளியம்மையை மணந்து கொண்டான்.\n\nஇவ்வாறு நடந்த இடம் கதிர்காமம் என்னும் இலங்கையின் தென்பால் அமைந்திருக்கும் திருத்தலமாகும். இதற்குச் சான்றாக இன்றும் வேட்டுவ முறைகளிலே இங்கு பூசை வழிபாடுகள் நடந்து வருகின்றன. வள்ளியம்மையாருக்கு தனிக் கோவிலும் அமைக்கப் பெற்றிருத்தலை காணலாம் \n\nதமிழ் கலாச்சாரத்திலே மாமன் மகளை மணம்புரியும் வழக்கம்\n\nSection::::சங்கப்பாடல்களில் வள்ளித்தெய்வம்.\nவள்ளி வள்ளல் என்பதன் பெண்பால், வள்ளல்-முருகப்பெருமானின் மனைவி, வள்ளிக்கிழங்கு அகழ்ந்த குழியில் கண்டெடுக்கப்பட்டவள் என்பது கதை. \n"}
{"id": "144501", "url": "https://ta.wikipedia.org/wiki?curid=144501", "title": "வள்ளிக்கிழங்கு", "text": "வள்ளிக்கிழங்கு\n\nவள்ளிக்கிழங்கு\nஇவற்றில் சங்க இலக்கியங்களில் கூறப்படும் கிழங்கு கொடியின் வேரில் விழும் மாவலிக் கிழங்காகும்.\n"}
{"id": "144502", "url": "https://ta.wikipedia.org/wiki?curid=144502", "title": "த குயீன் (திரைப்படம்)", "text": "த குயீன் (திரைப்படம்)\n\nத குயீன் (The Queen) 2006 இல் வெளியான பிரெஞ்சுத் திரைப்படமாகும்.ஆன்டி ஹார்ரிஸ், கிறிஸ்டின் லாங்கன், டிரேசி சிவார்ட், பிராங்காய்ஸ் இவர்னி ஆகியோரால் தயாரிக்கப்பட்டு ஸ்டீபன் பிரீயர்ஸ் ஆல் இயக்கப்பட்டது. ஹெலன் மிர்ரேன், மைக்கேல் சீன், ஜேம்ஸ் கிறோவெல், ஹெலன் மெக்கிரோரி, அலெக்ஸ் ஜென்னிங்க்ஸ், ராஜர் அல்லாம், சில்வியா சிம்ஸ் ஆகியோர் நடித்துள்ளனர். இத்திரைப்படம் ஆறு அகாதமி விருதுகளுக்கு தேர்ந்தெடுக்கப்பட்டது. சிறந்த நடிகைக்கான அகாதமி விருதினை மட்டுமே வென்றது.\n\n\n\n"}
{"id": "144508", "url": "https://ta.wikipedia.org/wiki?curid=144508", "title": "கோவில் மலை", "text": "கோவில் மலை\n\nகோவில் மலை (Har haBáyith (எபிரேயம்: הַר הַבַּיִת‎), Haram Ash-Sharif (அரபு: الحرم القدسي الشريف‎) பழைய யெரூசலேம் நகரிலுள்ள மிக முக்கிய சமய ஸ்தலங்களில் ஒன்று. ஆயிரம் வருடங்களாக இது ஒரு சமய ஸ்தலமாக பாவிக்கப்பட்டு வருகின்றது. குறைந்தது நான்கு சமயங்கள் (யூதம், உரோம பாகால், கிறிஸ்தவம், இசுலாம்) இந்த இடத்தைப் பாவித்துள்ளன. \n\nவேதாகமம் அடையாளத் தெளிவற்றுக் கூறிப்பிடும் இரண்டு மலைகளைக வேதாகம ஆய்வாளர்கள் அடையாளம் கண்டுள்ளனர். அவை மொரியா மலையும் சீயோன் மலையும் ஆகும். \n\nகடவுள் தன் தெய்வீக பிரசன்னத்திற்கான இடமாக கோவில் மலையை தேர்ந்தெடுத்தார் என யூதம் குறிப்பிடுகிறது. யூதர்களின் முக்கிய நூலாகிய தல்மூத், இந்த இடத்தில்தான் கடவுள் முதன் மனிதன் ஆதாமை உருவாக்கினார் எனக் கூறுகிறது. இந்த இடத்தில்தான் ஆபிரகாம் தன் மகன் ஈசாக்கை பலி கொடுக்க முனைந்தார். இங்கேதான் இரு யூத ஆலயங்களும் அமைந்திருந்தன. வேதாகமத்தின்படி இந்த இடம் எல்லா உயிர்களுக்கும் மத்தியமானதும் - அரச, நிதி, சமய நிலையமாக இருக்கும். \n\nஇரண்டாம் கோவில் காலத்தில் இவ்விடம் பொருளாதார நிலையமாக செயற்பட்டது. யூத பாரம்பரியத்தின்படி, முதல் கோவில் சாலமோனால் கி.மு. 957 இல் கட்டப்பட்டு, பாபிலோனியரால் கி.மு. 586 இல் அழிக்கப்பட்டது. இரண்டாம் கோவில் கி.மு. 516 இல் செரூபாலினால் கட்டப்பட்டு, உரோம பேரரசால் கி.பி. 70 இல் அழிக்கப்பட்டது. யூத பாரம்பரியம் இங்கு மூன்றாவதும் இறுதியுமான கோவில் கட்டப்படுமென நம்புகிறது. யூதர்களுக்கு இந்த இடம் மிக புனிதமும், அவர்கள் செபம் செய்யும்போது இப்பக்கத்தை நோக்கியே செபம் செய்வர். சில யூதர்கள் இந்த இடத்தில் நடக்க மாட்டர்கள். மகா பரிசுத்த இடத்தில் தற்செயலாக நுழைவதை தவிர்க்கவே இந்த முன்னெச்சரிக்கை. யூத போதர்களின் சட்டப்படி, இவ்விடத்தில் கடவுளின் தெய்வீக பிரசன்னம் தற்போதும் உள்ளதென்கின்றனர். \n\nஇசுலாத்தில் மூன்றாவது புனித இடமாக இந்த இடம் சுன்னி இசுலாமியரால் நோக்கப்படுகிறது. உயர் புகலிடமாகவும், முகம்மது சொர்க்கத்திற்கு சென்ற இடமாகவும் இவ்விடம் கருதப்படுகிறது. கி.பி 637 இல் இசுலாமியர் எருசலேமை வெற்றி கொண்டதும் உமையா கலீபா அல் அக்சா பள்ளிவாசல் மற்றும் பாறைக் குவிமாடம் என்பவற்றை கட்ட உத்தரவிட்டார். பாறைக் குவிமாடம் கி.பி. 692 இல் கட்டி முடிக்கப்பட்டது. இக்கட்டடம் உலகத்திலுள்ள பழைய இசுலாமிய கட்டிடக் கலையாக காஃபாவிற்கு அடுத்ததாகத் திகழ்கிறது. அல் அக்சா பள்ளிவாசலானது பாறையின் தெற்குப்பக்கத்தில் மக்காவை நோக்கியவாறு கட்டப்பட்டுள்ளது. பாறைக் குவிமாடம் மத்திய பகுதியில் யூத ஆலயம் கட்டப்படாதவாறு உள்ளது. \n\nயூதம் மற்றும் இசுலாமிய உரிமை கோரலில், இந்த இடம் உலகிலுள்ள அதி போட்டியான சமய இடமாகக் காணப்படுகிறது. சிலுவைப் போர் காலத்தில், எருசலேம் இசுலாமிய சமூகம் இடையூ இன்றி இப் பகுதியை பாரமரித்தனர். 1967 இலிருந்து இசுரேல் கட்டுப்பாட்டுக்குள் உள்ள இப்பகுதி மீது இசுரேலும் பாலஸ்தீன அதிகாரமும் தத்தமக்கே இப்பகுதியில் அதிகாரம் உள்ளதென்கின்றனர். அரபு-இசுரேல் முரண்பாட்டில் இதுவே மிக முக்கிய காரணியும் ஆகும். இசுரேலிய அரசு இப்பகுதியில் இசுலாமியர் அல்லாதோர் செபிப்பதை தடை செய்துள்ளது. \n\n"}
{"id": "144509", "url": "https://ta.wikipedia.org/wiki?curid=144509", "title": "அடோன்மண்ட் (திரைப்படம்)", "text": "அடோன்மண்ட் (திரைப்படம்)\n\nஅடோன்மண்ட் (Atonement) 2007 இல் வெளியான பிரித்தானிய காதல்-போர்த் திரைப்படமாகும். டிம் பெவன், எரிக் பெல்னர், பால் வெப்ஸ்டர் ஆகியோரால் தயாரிக்கப்பட்டு ஜோ ரைட் ஆல் இயக்கப்பட்டது. ஜேம்ஸ் மாக்கவோய், கீரா நைட்லி, சாய்ரோஸ் ரோனன், ரோமோலா காராய், வனஸ்சா ரெட்கிரேவ், ஜூனோ டெம்பிள், பெனடிக்ட் கம்பர்பேட்ச் ஆகியோர் நடித்துள்ளனர். இத்திரைப்படம் ஏழு அகாதமி விருதுகளுக்கு தேர்ந்தெடுக்கப்பட்டது. சிறந்த அசல் இசைக்கான அகாதமி விருதினை மட்டுமே வென்றது.\n\n\n\n"}
{"id": "144511", "url": "https://ta.wikipedia.org/wiki?curid=144511", "title": "சரஸ்வதி சம்மான் விருது", "text": "சரஸ்வதி சம்மான் விருது\n\nசரஸ்வதி சம்மான் விருது (Saraswati Samman) என்பது இந்தியாவின் பட்டியலிடப்பட்ட 22 மொழிகளில் உள்ள சிறந்த உரைநடை அல்லது கவிதை இலக்கியப் படைப்பிற்கு வழங்கப்படும் விருதாகும். 1991 ஆம் ஆண்டு கே.கே. பிர்லா நிறுவனத்தால் உருவாக்கப்பட்ட இந்த விருது இந்தியாவின் உயரிய இலக்கிய விருதுகளில் ஒன்றாக கருதப்படுகிறது. இதன் மதிப்பு ஐந்து லட்சம் இந்திய ரூபாய் ஆகும்.\n\nSection::::தேர்வு முறை.\nஇந்த விருதுக்கு பரிந்துரைக்கப்படும் படைப்பு இந்திய அரசியல் சாசனத்தில் பட்டியலிடப்பட்ட ஆட்சி மொழிகளில் ஏதேனும் ஒன்றில் அமைந்திருக்க வேண்டும். விருது வழங்கப்படும் வருடத்திற்கு முந்தைய பத்தாண்டு காலகட்டத்தில் படைப்பாளி எழுதிய படைப்புகளை கருத்தில் கொண்டு இந்த விருதுக்கு தகுதியானவர்கள் தேர்வு செய்யப்படுகின்றனர்.\n\n\n"}
{"id": "144515", "url": "https://ta.wikipedia.org/wiki?curid=144515", "title": "1729 (எண்)", "text": "1729 (எண்)\n\nஆயிரத்து எழுநூற்று இருபத்தொன்பது அல்லது இராமானுச எண் அல்லது 1729 (\"One Thousand Seven Hundred and Twenty-Nine\" அல்லது \"Ramanujan Number\") என்பது தமிழ் எண்களில் ௧௭௨௯ என்பதைக் குறிக்கும் இந்து-அராபிய எண் ஆகும். 1729 என்பது 1728இற்கும் 1730இற்கும் இடைப்பட்ட இயற்கை எண்ணாகும்.\n\nஜி. எச். ஹார்டி சீனிவாச இராமானுசன் நோய்வாய்ப்பட்டிருந்த சந்தர்ப்பத்தில் அவரைப் பார்க்கச் சென்றபோது தனது வாகன இலக்கமான 1729 என்பது சுவாரசியமற்ற இலக்கம் என்றார். உடனே, சீனிவாச இராமானுசன் அவ்வெண் சுவாரசியமானது என்று கூறி, அவ்வெண்ணை இரு வெவ்வேறு வழிகளில் இரு கனங்களின் கூட்டுத்தொகையாக எழுதலாமென்றார்.\n\nஅவ்விரு வழிகளும் பின்வருமாறு:-\n\nformula_1\n\nSection::::காரணிகள்.\n1729இன் நேர்க் காரணிகள் 1, 7, 13, 19, 91, 133, 247, 1729 என்பனவாகும்.\n\n"}
{"id": "144525", "url": "https://ta.wikipedia.org/wiki?curid=144525", "title": "வால்லேஸ் அண்ட் கிராமிட்: த கர்ஸ் ஆப் த வேர்-ராப்பிட் (திரைப்படம்)", "text": "வால்லேஸ் அண்ட் கிராமிட்: த கர்ஸ் ஆப் த வேர்-ராப்பிட் (திரைப்படம்)\n\nவால்லேஸ் அண்ட் கிராமிட்: த கர்ஸ் ஆப் த வேர்-ராப்பிட் (Wallace & Gromit: The Curse of the Were-Rabbit) 2005 இல் வெளியான பிரித்தானிய அசைவூட்ட நகைச்சுவைத் திரைப்படமாகும். நிக் பார்க், கிளார் ஜென்னிங்க்ஸ், பீட்டர் லார்ட், கார்லா ஷெல்லி, டேவிட் ஸ்பார்க்ஸ்டன் ஆகியோரால் தயாரிக்கப்பட்டு நிக் பார்க் மற்றும் ஸ்டீவ் பாக்ஸ் ஆல் இயக்கப்பட்டது. பீட்டர் சாலிஸ், ரால்ப் பியேன்னஸ், ஹெலேனா கார்டர் ஆகியோர் நடித்துள்ளனர். இத்திரைப்படம் ஒரு அகாதமி விருதிற்கு தேர்ந்தெடுக்கப்பட்டது. சிறந்த அசைவூட்ட திரைப்படத்திற்கான அகாதமி விருதினை வென்றது.\n\n\n"}
{"id": "144541", "url": "https://ta.wikipedia.org/wiki?curid=144541", "title": "பாலியல் இனப்பெருக்கம்", "text": "பாலியல் இனப்பெருக்கம்\n\nபால்சார் இனப்பெருக்கம் (Sexual reproduction) அல்லது கலவிமுறை இனப்பெருக்கம் எனப்படுவது இரு உயிரினங்களின் மரபுப் பொருட்கள் ஒன்றிணைந்து ஓர் புதிய உயிரினம் உருவாவதைக் குறிக்கும். பால்சார் இனப்பெருக்கத்தில் இரு செயல்பாடுகள் முதன்மையானவை;அவை: ஒடுக்கற்பிரிவு, நிறப்புரிகள் பாதியாக உடைகின்ற செயல்பாடு; மற்றொன்று கருக்கட்டல், இரு பாலணுக்கள் இணைந்து நிறப்புரிகள் முதலில் இருந்த எண்ணிக்கைக்குத் திரும்புதல். ஒடுக்கற்பிரிவின்போது, ஒவ்வொரு சோடியின் நிறப்புரியும் வழமையாக பரிமாறப்பட்டு ஒத்த மறுசேர்க்கை நிகழச் செய்கிறது .\n\nபால்சார் இனப்பெருக்க கூர்ப்பு நிகழ்வு புதிரானது. பால்சார்ந்த இனப்பெருக்க உயிரினங்களுக்கான முதல் தொல்லுயிர் எச்ச ஆதாரங்கள் ஏறத்தாழ 1 முதல் 1.2 பில்லியன் ஆண்டுகளுக்கு முன்பான ஸ்டேனிய காலத்து மெய்க்கருவுயிரிகளில் காணப்படுகின்றன. கட்புலனாகத்தக்க உயிரினங்கள் பெரும்பாலானவற்றில், ஏறத்தாழ அனைத்து விலங்குகள் மற்றும் தாவரங்களில், பால்சார் இனப்பெருக்கமே முதன்மையான இனப்பெருக்க வழியாக உள்ளது. இந்தச் செயல்முறைகள் ஒரேபோல இருப்பதால் பாக்டீரிய இணைவுறுதல், இரண்டு பாக்டீரியாக்களிடையே டி. என். ஏ. மாற்றிக்கொள்வது, பால்சார் இனப்பெருக்கத்துடன் தவறாக புரிந்து கொள்ளப்படுகிறது. \n\nஉயிரியல் கூர்ப்புக் கொள்கைகள் முந்தைய பால்சாரா இனப்பெருக்கத்திலிருந்து பால்சார் இனப்பெருக்கம் உருவானதற்கு பல விளக்கங்கள் அளித்துள்ளன. கிளைப்பாட்டின் தேர்வு அழுத்தம் காரணமாக — தனது கிளைப்பாட்டுத் தொகையில் மாறிவரும் சூழலுக்கேற்ப மிக விரைவாக மாற்றங்களை உண்டாக்கிட கருவுறா இனப்பெருக்கத்தினை விட விரைவான பால்சார் இனப்பெருக்கத்தின் வினைத்திறன்.மேலும் கிளைப்பாடு வேறொரு கிளைப்பாட்டுடன் மட்டுப்படுத்திய வளங்களுக்காகப் போராடும் வகையில் கூர்ப்பு மேம்பட பால்சார் இனப்பெருக்கம் உதவுகிறது. \n\n\n"}
{"id": "144547", "url": "https://ta.wikipedia.org/wiki?curid=144547", "title": "வள்ளி (கொடி)", "text": "வள்ளி (கொடி)\n\nவள்ளி (Dioscorea pentaphylla) என்பது இதன் பெயர் இது ஒரு கொடி வகையாகும். இக்கொடியிலிருந்து \"வள்ளிக்கிழங்கு\" கிடைக்கிறது. \nஇதன் வேறு பெயர் \"வள்ளைக்கொடி\" என்பதாகும்.\n\n\n\n"}
{"id": "144548", "url": "https://ta.wikipedia.org/wiki?curid=144548", "title": "வள்ளி (அணிகலன்)", "text": "வள்ளி (அணிகலன்)\n\nவள்ளி என்பது போரின்போது போரிடும் வயவர் சூடும் அடையாளப் பூ. இதனை 'வாடா வள்ளி' எனத் தொல்காப்பியம் குறிப்பிடுகிறது. இது அரசன் வழங்கிய பூ ஆனதால் வள்ளி எனப்பட்டது. இது எந்தக் குடியைச் சேர்ந்தவன் என்பதை உணர்த்தும் அடையாளம். பனை, வேம்பு, ஆத்தி போன்ற எந்தப் பூவாகவும் இருக்கலாம்.\n\nஇந்தப் பூவைச் சூடியவன் போரில் புறமுதுகிட்டு ஓடாத வீரக் கழலும் அணிந்திருப்பான்.\n\nஆனிரைகளைக் களவாடிக் கவர்ந்துவரும் போர்ப்பாங்கு வெட்சித்திணை எனப்படும். \nஅதில் 14 துறைகள் உண்டு. \nமற்றும் களவாடிய ஆனிரைகளை மீட்கும் கொற்றவைநிலையும் வெட்சித்திணையே. \nஇந்தக் கொற்றவை நிலையில் 21 துறைகள் உண்டு. \nஇந்த 21 துறைகளில் ஒன்று வயவர் வாடாவள்ளி சூடுதல். \nபோந்தை, வேம்பு, ஆர்(ஆத்தி) என்னும் பூக்களைச் சூடி வேந்தர்கள் போரிடுவர். \nஅப்போது அவர்களது படைவீரர்கள் அதே பூவைச் சூடிப் போரிடுவர். \nஅந்தப் பூ வாடாத பொற்பூவாக இருக்கும். \nஇந்த வயவர் சூடிய பூவுக்கு வாடாவள்ளி என்று பெயர். \n"}
{"id": "144549", "url": "https://ta.wikipedia.org/wiki?curid=144549", "title": "வள்ளி (தொய்யில்)", "text": "வள்ளி (தொய்யில்)\n\nமேனியில் எழுதிய வள்ளிக்கொடியை தொய்யில் என்பர்.\n\nஇக்காலத்தில் மகளிர் கைகளிலும் கால்களிலும் மருதாணிக் குழம்பால் எழுதப்பட்டும் கலைக்கொடி போன்றது அக்காலத்தில் மகளிர் மார்பில் எழுதப்பட்ட தொய்யில்.\n\nதலையாலங்கானத்துச் செருவென்ற பாண்டியனின் மனைவியின் தோள்களில் வெண்ணிறத்தில் வள்ளிக்கொடி எழுதப்பட்டிருந்தது. \n\nமுதன்முதலாக அழகன் அழகியைத் தொலைவில் பார்க்கும்போது அவன் அணங்குத் தெய்வமோ என ஐயுறுவானாம். \nபின்னர் உற்றுநோக்கிச் சில அடையாளங்களால் இவள் பெண்ணே எனத் தெளிவு பெறுவானாம். \nஅந்தத் தெளிவைத் தரும் அடையாளங்கள் பலவற்றுள் வள்ளி என்பதும் ஒன்று. \nஇந்த வள்ளி என்பது முலையிலும் தோளிலும் எழுதிய கொடி. \n(பிற வண்டு மொய்த்தல், இழைக்கப்பட்ட செயற்கை அணிகலன்கள் அணிந்திருத்தல், பூ அணிந்திருத்தல். கண்ணில் நிழலாடல், அலமரும் தடுமாற்றம், கண் படபடத்தல் முதலானவை) \n\nகாண்க: வள்ளி\n"}
{"id": "144550", "url": "https://ta.wikipedia.org/wiki?curid=144550", "title": "வள்ளி (சுவர்சிற்பக் கொடி)", "text": "வள்ளி (சுவர்சிற்பக் கொடி)\n\nகாஞ்சி நகரத்துத் திருவெஃகா மாடத்துச் சுவரில் வள்ளிக்கொடி புடைப்பு-ஓவியங்கள் அமைக்கப்பட்டிருந்தன. இவை புடைப்போவியங்கள்.\n\n"}
{"id": "144551", "url": "https://ta.wikipedia.org/wiki?curid=144551", "title": "கொடிநிலை, கந்தழி, வள்ளி", "text": "கொடிநிலை, கந்தழி, வள்ளி\n\nவள்ளி என்பது ஒருவரின் வள்ளண்மையைக் குறித்துப் போற்றிப் பாடுவது. \n\nபாடாண் திணையில் கடவுளை வழிபடுதலும், பிறரைக் கடவுளாக்கி வழிபடுதலும் உண்டு. \n"}
{"id": "144552", "url": "https://ta.wikipedia.org/wiki?curid=144552", "title": "வள்ளண்மை", "text": "வள்ளண்மை\n\nவள்ளண்மையைக் குறிக்கும் சொற்கள் பல உள்ளன.\n"}
{"id": "144554", "url": "https://ta.wikipedia.org/wiki?curid=144554", "title": "புதிர்ப் பாடல்கள்", "text": "புதிர்ப் பாடல்கள்\n\nபுதிர் பாடல்கள் என்பது பாடல்களில் புதிர் முறையிலான கேள்விகளைப் பாடல்களாகக் கூறி அதற்கு விட கோருவதாக இருக்கும். \n\nSection::::சில பாடல்கள்.\nபாடல்: 1\n\n\"டா டா டா டா டா டா அது\n\nடா டா டா டா டா டா டா டா டா டா மாட்டை\"\n\n- இதில் முதல்வரியில் ஆறுடா உள்ளது. இரண்டாவது வரியில் பத்து டா உள்ளது. \n\nஅதாவது ஆறுடா அது, பத்துடா மாட்டை என்பது ஆறடா அங்கே பத்துடா மாட்டை என்பது போன்று சிறுவர் விளையாட்டுப் புதிர்ப் பாடல்கள் உள்ளன. \n\nபாடல்:2\n\n\"தலையில் எட்டு\n\nஇடையில் ஐந்து\n\nகடையில் மை\"\n\nஎல்லாம் சேர்ந்தால் மேன்மை அஃது என்ன? \n\nஇதற்கு விடை “அருமை”.\n\nபாடல்:3\n\n\"ஈராறும் ஈரறையும் இல்லையென்றேன் ஆதலினால்\n\nஈராறு செல்லாது இருந்தீரே - ஈராறு\n\nகட்டி அணைத்தேநீ காதலுடன் சேர்ந்தாலே\n\nவட்டியுடன் தானே வரும்.\" \n\nஇதற்கு என்ன பொருள் தெரியுமா?\n\n2 x 6 = 12 + 2 x 1/2 = 12 + 1 = 13\n\n13 ஆவது நட்சத்திரமாகிய அத்தம் (பொருள்)\n\n2 x 6 = 12 ஆவது நட்சத்திரமாகிய உத்திரம் (மறுமொழி)\n\n2 x 6 = 12 ஆண்டில் பன்னிரண்டாவதான வெகுதான்ய (நெல்)\n\nநட்சத்திரக் கணக்கு போடுவது போல இப்பாட்டின் ஆசிரியர் சுந்தரக் கவிராயர், செல்வர் இயல்பை வஞ்சப் புகழ்ச்சியாகப் பாடிக் காட்டுகிறார். \n\nபதின்மூன்று நட்சத்திரமாகிய அத்தம் (அதாவது பொருள்) என்னிடத்தில் இல்லையென்று நான் சொன்னபடியால் பன்னிரண்டாவது நட்சத்திரமாகிய உத்திரம் (மறுமொழி) உரையாது இருந்தீரே. ஆண்டில் பன்னிரண்டாவதாகிய வெகுதான்யத்தை (மிகுந்த நெல்லை) மூட்டை மூட்டையாகக் கட்டி அவற்றை ஆசையுடனே சேர்த்து வைத்தால் பொருள் வட்டியுடன் தானே வரும் என்பது இப்பாட்டின் பொருள்.\n\nபாடல்:4\n\n”முற்பாதி போய்விட்டால் இருட்டேயாகும்\n\nமுன் எழுத்து இல்லாவிட்டால் பெண்ணேயாகும்.\n\nபிற்பாதி போய்விட்டால் ஏவற் சொல்லாம்\n\nபிற்பாதியுடன் முன் எழுத்து இருந்தால் மேகம்\n\nசொற்பாகக் கடைதலைசின் மிருகத் தீனி\n\nதொடர் இரண்டாம் எழுத்து மாதத்தில் முதலாம்\n\nபொற்பார்திண் புயமுத்து சாமி மன்னா \n\nபுகலுவாய் இக்கதையின் புதையல் கண்டே.”\n\nஎன்பது அழகிய சொக்கநாதப் பிள்ளை என்பவர் எழுதிய பாடல். இப்பாடலில் விடை கண்டறியும் வகையில் விடைகள் இலைமறை காயாக அமைத்துப் பாடல் இயற்றப்பட்டுள்ளது. இப்பாடலின் விடை: புதையல் என்பதையும் முடிவில் தெரிவித்துள்ளார்.\n"}

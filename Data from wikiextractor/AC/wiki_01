{"id": "117855", "url": "https://ta.wikipedia.org/wiki?curid=117855", "title": "ஐ. கொடிகம", "text": "ஐ. கொடிகம\n\nஐ. கொடிகம (\"I. Kudigame\"), பிறப்பு: சூன் 1 1969, இலங்கை காலிப் பிரதேச அணியின் துடுப்பாட்டக்காரர். இவர் 13 முதல்தர துடுப்பாட்டப் போட்டியில் கலந்து கொண்டுள்ளார். இவர் 1988-89 பருவ ஆண்டில், இலங்கை காலி விளையாட்டுக்கழக அணி உறுப்பினராக பங்குகொண்டார்.\n"}
{"id": "117858", "url": "https://ta.wikipedia.org/wiki?curid=117858", "title": "கனிஷ்க குலசேக்கர", "text": "கனிஷ்க குலசேக்கர\n\nகனிஷ்க குலசேக்கர (\"Kaniska Kulasekera\"), பிறப்பு: ஏப்ரல் 23 1973, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995-96 பருவ ஆண்டில், இலங்கை கோல்ட் விளையாட்டுக்கழக அணி உறுப்பினராக பங்குகொண்டார்.\n"}
{"id": "117864", "url": "https://ta.wikipedia.org/wiki?curid=117864", "title": "மலித் குமார (துடுப்பாட்டக்காரர்)", "text": "மலித் குமார (துடுப்பாட்டக்காரர்)\n\n"}
{"id": "117869", "url": "https://ta.wikipedia.org/wiki?curid=117869", "title": "பிரதீப் குமார", "text": "பிரதீப் குமார\n\n"}
{"id": "117870", "url": "https://ta.wikipedia.org/wiki?curid=117870", "title": "பிரசாத் குமார", "text": "பிரசாத் குமார\n\nபிரசாத் குமார (\"Prasad Kumara\"), பிறப்பு: ஏப்ரல் 28 1978, இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2005/06 பருவ ஆண்டில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117871", "url": "https://ta.wikipedia.org/wiki?curid=117871", "title": "டபிள்யு. குமார", "text": "டபிள்யு. குமார\n\n"}
{"id": "117872", "url": "https://ta.wikipedia.org/wiki?curid=117872", "title": "நந்தீசர்", "text": "நந்தீசர்\n\nநந்தீசரே திருமூலரின் குரு ஆவார். நந்தீசர் நூல்கள் பல உள்ளன.அவற்றுள் சில நூல்களே அறியப்பட்டுள்ளன.\n\nSection::::நந்தீசர் பற்றிய கதைகள்.\nசிவகணங்களில் ஒருவர் நந்தீசர் என்றும் அவர் மானிட வடிவம் பெற்று வாழ்ந்ததாகவும் பல்வேறு கதைகள் சொல்கிறார்கள். சிவகணங்களில் ஒருவரான நந்தீசர் பார்வதி தேவியின் அந்தப்புரத்தினைக் காவல் காத்து வந்தார். அப்போது அம்மையைத் தரிசிக்க அடிலகன் என்னும் அரசன் வந்தான். அம்மையின் அனுமதியின்றி யாரையும் உட்செல்ல விடமாட்டேன் என்று நந்தீசர் தடுத்தார். இதையறிந்த சிவன் கோபங்கொண்டு அவரை பன்னிரெண்டாண்டுகள் பூலோகத்தில் வாழ்ந்து வரும்படி சபித்துவிட்டாராம். பூலோகத்தில் சிலாத முனிவர் யாக பூமி உழுத போது, கண்டெடுத்த பெட்டியில் அந்தக் குழந்தை இருந்தது. அதற்கு வீரகன் என்று பெயரிட்டு, சிலாதர் தம்பதிகள் வளர்த்து வந்தனர். தங்கள் குழந்தை பன்னிரண்டு வயதில் இறந்துவிடும் என்பதறிந்து மனம் வருந்தினர். அவர்கள் வருத்தத்தை அறிந்த வீரகன் (நந்தீசர்) அவர்களுக்கு ஆறுதல் வார்த்தைகள் கூறி.கடுந் தவம் செய்ய ஆரம்பித்தான். ஆதன் விளைவாக சிவனார் அவனுக்குக் காட்சி கொடுத்து, நீ சிவலோகத்தில் சிரஞ்சீவியாய் வாழ்ந்திருப்பாய், சிவகணங்களின் தலைவனாகவும் விளங்குவாய், உனக்கு அனைத்து ஞானத்துடன்,சிவஞானமும் அருளினோம் என்று கூறு மறைந்தார். நந்தீசர் தேவர்சஞ்சை (பித்ரு தேவரின் மகள் ) என்பவளை மணந்தார்.\nஇவரது சமாதி திருவாவடுதுறையில் இருப்பதாகச் சொல்லப்படுகிறது.\n\n\n"}
{"id": "117873", "url": "https://ta.wikipedia.org/wiki?curid=117873", "title": "யோசான் குமார", "text": "யோசான் குமார\n\nயோசான் குமார (\"Yoshan Kumara\"), பிறப்பு: சூன் 8 1990, இலங்கை காலிப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டில், இலங்கை மொரட்டுவைப் விளையாட்டுக்கழக அணி உறுப்பினராக பங்குகொண்டார்.\n"}
{"id": "117875", "url": "https://ta.wikipedia.org/wiki?curid=117875", "title": "ரவீந்திர லக்மால்", "text": "ரவீந்திர லக்மால்\n\nரவீந்திர லக்மால் (\"Ravindra Lakmal\"), பிறப்பு: சூலை 25 1981, இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003/04 பருவ ஆண்டில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n"}
{"id": "117876", "url": "https://ta.wikipedia.org/wiki?curid=117876", "title": "கலா (இசைத்தொகுப்பு)", "text": "கலா (இசைத்தொகுப்பு)\n\nகலா (\"Kala\") ஆகத்து 2007 இல் பிரித்தானிய இசைக்கலைஞர் மாதங்கி அருள்பிரகாசம் என்ற மாயாவினால் (M.I.A) வெளியிடப்பட்ட இரண்டாவது இசைத்தொகுப்பு ஆகும். இது நடன இசையில் இருந்து ஹிப் ஹாப் வரையிலான இசை பாணிகளை வழங்குகிறது. மேலும் இப்பாடல்களில் உறுமி இசையும் தெற்காசியாவின் இசையும் விரிவாக பயன்படுத்தப்படுகிறது. இது முக்கியமாக மாதங்கி அருள்பிரகாசம் மற்றும் சுவிட்ச் ஆகியோரால் எழுதப்பட்டு தயாரிக்கப்பட்டது, மேலும் டிம்பாலாண்ட், டிப்ளோ, ஆஃப்ரிகன் பாய் ற்றும் வில்கான்னியா மாப் ஆகியோர் இதன் முக்கிய பங்களிப்பாளர்கள் ஆவார்கள். மாயா 2006 ஆம் ஆண்டின் முற்பகுதியில் இந்த ஆல்பத்தின் பதிவை தொடங்கினார். அவர் இந்தியா, ஜமெய்க்கா, ஆத்திரேலியா, லைபீரியா மற்றும் டிரினிடாட் உட்பட உலகம் முழுவதும் பல்வேறு இடங்களில் இந்த பாடல்களை பதிவாக்கினார் .\nமாயாவின் முதல் இசைத்தொகுப்புக்கு அவரது தந்தை அருளரின் பெயர் இடப்பட்டிருந்தது. அதே போல கலா என்ற அவரது தாயின் பெயர் இந்த இசைத்தொகுப்புக்கு இடப்பட்டது. மேலும் மாதங்கியின் பாடல்கள் விடுதலைப் புலிகளை அங்கீகரிப்பதாக இருப்பதாக அவர் அமெரிக்காவிற்குச் செல்வதற்கான நீண்ட கால விசா தடுக்கப்பட்டது. கலா ​​பல வெளியீடுகள் மூலம் ஆண்டின் சிறந்த ஆல்பங்களில் ஒன்றாக இடம் பெற்றது. இது மாயாவின் முந்தைய வெளியீடான அருளரை விட 172 இடங்கள் முன்னேறி பில்போர்டு 200 பட்டியலில் பதினெட்டாவது இடத்தை பிடித்தது, ஆனால் பத்திரிகை மற்றும் சிறந்த எலக்ட்ரானிக் ஆல்பங்கள் வரிசையில் முதலிடத்தைப் பிடித்து விட்டது. ஐக்கிய இராச்சிய இசைப்பட்டியல் வரிசையில் அருளர் என்ற அவருடைய முதல் இசைத்தொகுப்பை விட 59 இடங்கள் முன்னேறி 39ஆம் பிடித்தது. கலாவில் \"பாய்ஸ்\", \"ஜிம்மி\" மற்றும் \"பேப்பர் பிளேன்ஸ்\" உட்பட 16 பாடல்கள் இடம்பெற்றுள்ளன.\n"}
{"id": "117885", "url": "https://ta.wikipedia.org/wiki?curid=117885", "title": "அலாவுதின் பாமன் சா", "text": "அலாவுதின் பாமன் சா\n\nஅலாவுதின் பாமன் சா (r. 3 ஆகத்து 1347 - 1358) என்பவரின், இயற்பெயர் சாபர் கான் (Zafar Khan) ஆகும். இவர் ஆப்கானின் 34 மாகாணங்களில் ஒன்றான, பாதாக்சானின்(Badakhshan) வழிவந்தவர்.இவர் ஈரானின் \nபாரசீக மொழி பேசும் மக்களான, \"தத்சிக்\"(TĀDJĪK) பரம்பரையைச் சார்ந்தவர் என வரலாற்று ஆய்வுகளால் நிரூபிக்கப் பட்டுள்ளது. இதற்கு முன் இவர்,பாரசீக அரசரான பாமனின் வழித்தோன்றல் என கருதப்பட்டார்.\n\nSection::::புரட்சியும், ஆட்சியும்.\nதில்லி சுல்தானத்தினை, முகம்மது பின் துக்ளக் ஆண்ட காலத்தில், புரட்சி செய்தவரான \"நசிருதின் இசுமாயில் சா\" (Nazir uddin Ismail Shah), தக்காணத்தின் ஆளுநராக இருந்த \"சாபர் கானின்\" புரட்சிக்கு ஆதரவாக இருந்தார்.அதன்பின்னர் \"சாபர்கானுக்கு\", \"அலாவுதின் பாமன் சா\" (Abu'l Muzaffar Ala-ud-Din Hassan Bahman Shah) என்ற பட்டப்பெயரினைக் கொடுத்து, பாமினிச் சுல்தானத்தை நிறுவ பேருதவிப் புரிந்தார். அலாவுதின் பாமனும், துக்ளக்கின் ஆட்சிப் பகுதியான தக்காணத்தில் தொடர்ந்து புரட்சி செய்து, பாமினி சுல்தானத்தை, 3 ஆகத்து 1347 ஆம் ஆண்டு நிறுவினார்.\n\nதனது சுல்தானத்தை நான்கு பகுதிகளாகப் பிரித்து, ஒவ்வொன்றினையும் நன்கு கவனித்து ஆட்சி செய்ய ஆளுநர்களை நியமித்தார். தனது காலத்தில் விசயநகரத்துடன் பல போர்கள் செய்தார். இவருக்குப் பிறகு இவரது மகனான, முதலாம் முகம்மது சா அரியணை ஏறினார்.\n\nSection::::இதையும் பார்க்கவும்.\nதக்காணத்து சுல்தானகங்கள்\n\n"}
{"id": "117886", "url": "https://ta.wikipedia.org/wiki?curid=117886", "title": "யூகிமுனி", "text": "யூகிமுனி\n\nயூகிமுனியின் நூல்கள் பல உள்ளன. அவற்றுள் சில நூல்களே அறியப்பட்டுள்ளன.\n\n\n"}
{"id": "117887", "url": "https://ta.wikipedia.org/wiki?curid=117887", "title": "இடையுயிர்", "text": "இடையுயிர்\n\nஇடையுயிர் என்பது, சில பேச்சு மொழிகளில் பயன்படுகின்ற ஒரு வகை உயிரொலி. இதை ஒலிக்கும்போது நாக்கு வாயின் மேல் பகுதிக்கு மிக அண்மையிலோ அல்லது கீழே அதிகம் தொலைவிலோ இல்லாது இடை நிலையில் இருக்கும். அதாவது, மேலுயிர்களை ஒலிக்கும் போதும், கீழுயிர்களை ஒலிக்கும் போதும் இருக்கும் நிலைகளுக்கு இடையில் அமையும். அனைத்துலக ஒலிப்பியல் அரிச்சுவடியில் தனியான குறியீட்டைக் கொண்டுள்ள ஒரே இடையுயிர், இடை நடுவுயிர் ஆகும். இக்குறியீடு schwa என்னும் உயிரொலியைக் குறிக்கவும் பயன்படுகிறது.\n\nஅ.ஒ.அ. உயிரொலிக்கு உரிய வெளியை மூன்றாகப் பிரிக்கிறது. இவை, அல்லது போன்ற மேல் நடுவுயிர், அல்லது போன்ற கீழ் நடுவுயிர் என்பன, கீழுயிர் இற்கும், மேலுயிர்கள் அல்லது இற்கும் இடையேயுள்ள ஒலியலைச் செறிவு வெளியில் சம அளவு தூரங்களில் உள்ளன.\n\nஉண்மையான முன் அல்லது பின் உயிர்களில் நான்கு வேறுபட்ட உயர நிலைகளுக்கு மேல் பிரித்தறிவது கடினம் என்பதால், மிகவும் குறைவான மொழிகளிலேயே இடையுயிரின் மூன்று நிலைகளிடையேயும் வேறுபாடு காட்டுவனவாக உள்ளன. ஆனால், ஆசுத்திரிய-பவேரிய செருமன் கிளை மொழியான ஆம்சுட்டெட்டனில் கீழ் நடு உயிரொலியுடன், முன் இதழ்விரி உயிர், முன் இதழ்குவி உயிர், முன் இதழ்குவி உயிர், என்பன உட்பட்ட நான்கு உயர்நிலை வேறுபாடுகள் உள்ளன. இவற்றை ஏற்கெனவேயுள்ள அ.ஒ.அ. குறியீடுகளான , , , என்பவற்றைப் பயன்படுத்திக் குறிக்கின்றனர்.\n\nஎனினும், உயிரொலிகள் என்பன, கீழ் , மேல் என்பவற்றுக்கு இடையே, மூன்றிலொரு பங்கு தூரத்தில் உள்ளன. இது சரியாக உயிரொலிகள் என்பவற்றுக்கு அ.ஒ.அ. தரும் வரைவிலக்கணத்துக்கு ஒப்ப அமைகின்றது. இதனால், ஆம்சுட்டெட்டன் பவேரியம், இடையுயிர் ஒலிகளை, கீழ்-இடை, மே-இடை ஆகிய இரண்டு வகை உயிரொலிகளில் இருந்தும் வேறுபடுத்தும் மொழிகளுக்கான எடுத்துக்காட்டாக அமைகின்றது. \n\nSection::::தமிழில்.\nதமிழில் இந்த வகையைச் சேர்ந்த உயிரொலிகள் எதுவும் இல்லை.\n\n"}
{"id": "117893", "url": "https://ta.wikipedia.org/wiki?curid=117893", "title": "பிரம்மமுனி", "text": "பிரம்மமுனி\n\nபிரம்மமுனி, கோரக்கர் இருவரும் நண்பர்கள். இவர்களின் தவப்பயனாலே சித்தர்கள் மூலிகைகளாகப் புகையிலையும், கஞ்சாவும் இருக்கிறது.பிரம்மமுனி நூல்கள் பல உள்ளன.அவற்றுள் சில நூல்களே அறியப்பட்டுள்ளன.\n\n\n"}
{"id": "117895", "url": "https://ta.wikipedia.org/wiki?curid=117895", "title": "ரோமசர்", "text": "ரோமசர்\n\nரோமசர் காகபுசுண்டரின் சீடர். உடல் முழுதும் ரோமம் முளைத்திருப்பதால் அப்பெயர் பெற்றார். பண்டைகால காஞ்சியின் மன்னர் தொண்டைமான் இளந்திரையனின் குரு. இவர் ஆணையின் பெயரிலேயே திருவொற்றியூர் கோவில் கட்டப்பட்டது.ரோமசர் நூல்கள் பல உள்ளன.அவற்றுள் சில நூல்களே அறியப்பட்டுள்ளன.\n"}
{"id": "117896", "url": "https://ta.wikipedia.org/wiki?curid=117896", "title": "புலிப்பாணி", "text": "புலிப்பாணி\n\nபுலிப்பாணி பதினெண் சித்தர்களுள் ஒருவரான போகரின் சீடர். போகரின் தாகம் தீர்க்க புலியின் மீது அமர்ந்து நீரெடுத்து வந்ததால் (புலி + பாணி) அப்பெயர் பெற்றார். புலிப்பாணி நூல்கள் பல உள்ளன.அவற்றுள் சில நூல்களே அறியப்பட்டுள்ளன.\n\n\n"}
{"id": "117901", "url": "https://ta.wikipedia.org/wiki?curid=117901", "title": "போகர்", "text": "போகர்\n\nபோகர் (\"Bogar\", Boyang Wei) பதிணென் சித்தர்களுள் தனி சிறப்புவாய்ந்த சித்தராகவும், இரசவாதியாகவும், தத்துவ ஞானியாகவும், எழுத்தாளராகவும் அனைவராலும் அறியப்படுகிறார். தமிழ்நாட்டில் பிறந்து பின்னர் சீனா சென்றவர் என்று தமிழர்களால் நம்பப்படுகிறது. இவரது காலம் கி.மு. 500 மற்றும் கி.மு.100க்கு இடைப்பட்டதாக கணிக்கப்படுகிறது. இவர் நவசித்தர்களுள் ஒருவரான காளங்கி நாதர் என்பவரது சீடராக அறியப்படுகிறார். போகரின் சீடர்கள் பலர் இருப்பினும் குறிப்பிடும்படியாக புலிப்பாணி என்னும் சித்தர் அறியப்படுகிறார். சீனாவில் போகர் \"போயாங் வேய்\" என்ற பெயரில் அறியப்படுகிறார். இவர் தமிழிலும், சீன மொழியிலும் இயற்றியுள்ள நூல்களின் வாயிலாக சித்த மருத்துவம், விஞ்ஞானம், இரசவாதம், காயகற்ப முறை, யோகாசனம் போன்ற எண்ணற்ற குறிப்புகளும், அறிவியல் ரீதியலான கண்டுபிடிப்புகளும், மெய்ஞானம் அடைவதற்கான வழிமுறைகளும் நமக்கு கிடைக்கப்பெருகின்றன. உலகம் உய்ய வேண்டும் என்பதற்காக தமிழகத்தில் திண்டுக்கல் மாவட்டம் பழனி மலையில் அமைந்துள்ள அருள்மிகு தண்டாயுதபாணி சுவாமி திருக்கோவிலின் மூலவர் திருவுருவச்சிலையை நவபாடாணங்களை கொண்டு போகர் வடிவமைத்தார் என்று நம்பப்படுகிறது.\n\nSection::::பழனி முருகன் சிலை.\nபழனி முருகனின் மூலத்திருவுருவச் சிலை போகரால் நவபாடாணங்களை கொண்டு உறுவாக்கப்பட்டதாக கருதப்படுகிறது.\"\"பாங்கான பாடாணம் ஒன்பதினும் பரிவான விபரம்தான் சொல்லக் கேளு\"\n\n\"கௌரி கெந்திச்சீலைமால் தேவி கொடு வீரம்கச்சால் வெள்ளை\"\n\n\"பகர்கின்ற தொட்டினொடு சூதம்சங்கு பூரணமாய் நிறைந்த சிவசக்தி\"\n\n\"நலமான மனோம்மணி கடாட்சதாலே நண்ணிநீ ஒன்பதையும் கட்டுகட்டு\"\"  - போகர்ஆறு ஆதாரங்களில் முக்கியமான ஆக்ஞா எனப்படும் புருவமத்திக்கும், உச்சந்தலைக்கும் மத்தியில் குடிகொண்டிருக்கும் மனோன்மணியின் அனுக்கிரகத்தாலே ( அல்லது கூம்புச் சுரப்பி என்று அறிவியல் ரீதியாக அறியப்படுகிற அரிசியின் அளவே உள்ள ஒரு சிறிய சுரப்பி ஆகும்) ஒன்பது வகையான பாஷாணங்களாகிய;\n\n1. கௌரிப் பாஷாணம் : Arsenic pentasulfide\n\n2. கெந்தகப் பாஷாணம் : Sulfur\n\n3. சீலைப் பாஷாணம் : Arsenic Di sulphite\n\n4. வீரப் பாஷாணம் : Mercuric Chloride\n\n5. கச்சாலப் பாஷாணம் : சரியான ஆய்வு அறிவிக்கை கிடைக்கவில்லை\n\n6. வெள்ளைப் பாஷாணம் : Arcenic Tri Oxide\n\n7. தொட்டிப் பாஷாணம் : சரியான ஆய்வு அறிவிக்கை கிடைக்கவில்லை\n\n8. சூதப் பாஷாணம் : Mercury\n\n9. சங்குப் பாஷாணம் : சரியான ஆய்வு அறிவிக்கை கிடைக்கவில்லை\n\nஇவைகளை பல செய்முறைகளுக்கு உட்படுத்தி அவற்றை சுத்திகரித்து பழனி தண்டாயுதபாணி விக்கிரகம் வடிவமைக்கப்பட்டதாக போகர் இப்பாடலில் கூறியிருக்கிறார். இன்றளவும் இதன் செய்முறை புதிராகவும், நவீன அறிவியலுக்கு சவால் விடும் விதமாக  அமைந்திருப்பதால் தண்டாயுதபாணி சிலை என்பது ஆச்சரியமாக கருதப்படுகிறது.\n\nஇச்சிலைகான வழிப்பாடு, திருமுழுக்கு விதிமுறைகள் புலிப்பாணி சித்தர் மறைப்பொருளாக இயற்றி வைத்திருக்கும் ஒருசில குறிப்புகளின் வாயிலாக கிடைக்கப்பெருகிறது.\n\"\"பாரப்பா மலையதுவின் உச்சியிலே\"\n\n\"பாங்கான போகருட சமாதியருகே\"\n\n\"கட்டான பாடாணவகை எட்டுடனொன்று\"\n\n\"காணவே சேர்த்துவார்த்த சிலைதானும்\"\n\n\"நண்ணவே பிரதிட்டைதான் செய்து\"\n\n\"நவிலுவேன் பூசைசோ டசமுஞ்செய்ய\"\n\n\"ஆற்றினேன் பூசைவிதிகள் தானும்\"\n\n\"ஆரப்பா அறிவார்க ளாருமில்லை.\"\" - புலிப்பாணிஇச்சிலை தற்போது சேதமடைந்து விட்டது. எனவே இச்சிலைக்கு அபிடேகம் நடைபெறுவதி‌ல்லை.\n\nSection::::சீன தேசத்தில் போகர் பற்றிய வரலாற்று குறிப்பு.\nபோகர் கி.மு. 500 மற்றும் கி.மு. 100 க்கு இடைப்பட்ட காலப்பகுதியில் வாழ்ந்ததற்கான ஆதாரங்கள் அவர் இயற்றிய நூல்களின் வாயிலாகவும் பிற வரலாற்று பதிவுகளின் வாயிலாகவும் நமக்கு அறியவருகிறது. போகர் சித்த மருத்துவத்திலும், ஞான நிலையை அடையச்செய்யும் யோக கலைகளிலும், இரசவாதம் சார்ந்த துறைகளிலும் சிறந்து விளங்கியது அவர் தமிழிலும், சீன மொழியிலும் இயற்றியுள்ள எழுத்துப்பதிவுகளின் வாயிலாகவும், இவரை பற்றி அக்காலகட்டத்தில் பதிவு செய்யப்பட்டுள்ள பண்டைய தரவுகளின் வாயிலாக நமக்கு தெரியவருகிறது.\n\nபோகர் சீன தேசத்தில் \"போயாங் வேய்\" என்ற பெயரில் அறியப்படுகிறார். இவர் கிழக்கு ஹான் ஆட்சிக் காலத்தில் (கி.மு. 167 - கி.மு.147) வாழ்ந்ததற்கான ஆதாரங்கள் கிடைக்கப்பெருகின்றன. சீனாவின் கிழக்கு யின் ஆட்சிகாலத்தில் வாழ்ந்த சீன அறிஞரும், எழுத்தாளருமாகிய \"ஜி ஹாங்\" (கி.பி 283 - கி.பி 364) என்பவர் இயற்றியுள்ள \"ஷென்ஷியான் ஜுவான்\" (தமிழ்: தெய்வங்கள் மற்றும் இறவா நிலை எய்தியவர்களின் வாழ்கை வரலாறு), (சீனம்: 神仙传), (ஆங்கிலம்: Shenxian Zhuan - Biographies of the Deities and Immortals ) என்னும் நூலில் போகரினுடைய வாழ்கை வரலாற்றை பதிவு செய்திருக்கிறார்.\n\nஅவர் குறிப்பிடுவதாவது, \"போயாங் வேய்\" உயர்ந்த குடும்பத்தில் பிறந்தவர் எனவும் சீனாவில் கிழக்கு ஹான் அரச பரம்பரையுடன் இவருடைய குடும்பம் பலகாலம் நெருங்கிய தொடர்ப்பில் இருந்ததாகவும், தாவோவோயிசம் எனப்படும் உயர்ந்த கோட்பாட்டை பின்பற்றி பல காலம் வாழ்ந்தவர் எனவும் குறிப்பிட்டுள்ளார். \n\nமேலும் அந்நூலில் போயாங் வேய் ஒரு சமயம் சீன தேசத்தில் மரணத்தை வெல்லும் அமுதத்தினை உண்டாக்கும் முயற்சியில் ஈடுபட முடிவுசெய்து, அதற்காக தன் நம்பிக்கைக்கூரிய மூன்று சீடர்களுடன் மற்றும் தன் செல்ல நாயையும் தன்னுடன் அழைத்துக்கொண்டு தனிமையான ஒரு மலை உச்சியில் ஆய்வுக்கூடம் ஒன்றை உறுவாக்கினார். இரவு, பகல் பாராமல் பல நாட்கள் அயராது முயற்சித்ததன் பயனாக முதலாவது அமுதத்தினை தயார்செய்தார். பின்னர் அவற்றை அய்வு செய்து பார்க்கும் நோக்குடன் தன் செல்ல நாயினை முதலில் பருகச்செய்து பரிசோதிப்பதெனவும், அவ்வாறு பருகச்செய்து தன் நாய் இறவா நிலை அடைவதை உறுதிசெய்த பின்னர் நாம் நால்வரும் அவற்றை பருகலாம் எனவும், ஒருவேலை தன் செல்ல நாய் இறக்கும் நிலை ஏற்பட்டால் இம்முயற்சியினை கைவிடுவது பற்றி பரிசீலிக்கலாம் என முடிவுசெய்யப்பட்டது. அதே போல் தான் தயாரித்த அமுதத்தினை போயாங் வேய் முதலில் தனது செல்ல நாயினை பருகச்செய்தார். அவற்றை பருகிய சிறிது நேரத்தில் நாயானது தரையில் சுருண்டு விழுந்தது. செயலற்று கிடந்த அந்நாயினை பரிசோதித்த போகரினுடைய சீடர்கள் அது இறந்துவிட்டதென முடிவுசெய்து போயாங்கிடம் தெரிவித்தனர்.\n\nபோயாங் வேய் தனது சீடர்களிடம், \"நாம் தயாரிக்க முயற்சித்த அமுதம் இன்னும் முழுமை அடையவில்லை என கருதுகிறேன், இவற்றை உண்டால் அந்நாய்க்கு எற்பட்ட நிலையே நமக்கும் ஏற்படும் எனவும், இது நமது உயர்ந்த நோக்கமான அமரத்துவம் எய்தும் நிலைக்கு எதிராக அமைந்துவிடக்கூடுமோ என அச்சப்படுவதாக தெரிவித்தார்\". தனது சீடர்களிடம் ஆலோசனை கேட்க, அவர்கள் போயாங்கிடம் \"தாங்களால் இந்த அமுதத்தினை பருக முடியுமா?\" என்ற கேள்வியை எழுப்பினர். அதற்கு போயாங் வேய் \n\"நான் இந்த உலகின் நன்மைக்காக தன் தோளினை பயன்படுத்த என்றோ முடிவுசெய்து விட்டேன், அதற்காக என் உயிர் இந்த மலை உச்சியில் தான் பிரிய வேண்டும் என்று இருந்தால் என் குடும்பத்தை இழக்கவும் தயாராக இருக்கிறேன். நான் போற்றும் தாவோயிசத்திற்காக என்னால் எதுவும் செய்ய முடியாமல் போனால் அது எனக்கு மிகுந்த அவமானம். இந்த அமுதத்தினை பருகுவதால் என் உயிர் இந்த உடலை விட்டு பிரியுமாயின் அதை ஏற்கவும் தயாராக இருக்கிறேன்\", என்று கூறிவிட்டு அந்த அமுதத்தினை பருகினார். பருகிய சிறிது நேரத்தில் போயாங் வேய் மயங்கி விழ அவரை பரிசோதித்த மூன்று சீடர்களும் அவர் இரந்துவிட்டதாக முடிவு செய்து தங்களுக்குள் பரபரப்புடன் விவாதித்து கொண்டனர்.\n\nஅதில் ஒரு சீடர் \"இந்த அமுதத்தினை தயாரித்ததன் நோக்கம் மரணமில்லா அமரத்துவ நிலையை எய்துவதே அன்றி இரப்பதற்கன்று. ஆனால் இவற்றை பருகினால் உடனே இரந்து போவோம். இது மிகுந்த முரணாக அல்லவா உள்ளது?\" என்று வினவ. மற்றொரு சீடர் \"நமது குருநாதர் சாதாரணமான மனிதர் அல்ல அவர் செயல் ஒவ்வொன்றிற்கும் பல அர்த்தம் இருக்கும். அவருடன் பழகிய இத்தனை காலம் நான் அவரை பற்றி புரிந்துகொண்டதன் அடிப்படையில், அவர் இதை நிச்சயமாக ஒரு உயர்ந்த நோக்கத்திற்காகவே செய்திருப்பார்\" என்று கூறிவிட்டு அந்த அமுதத்தினை அச்சீடரும் பருகி மயக்கமுற்றார்.\n\nஇதை கண்ட மற்ற இரு சீடர்களும் அதிர்ச்சியுற்று இனியும் இந்த அமுதத்தினை பருகுவதால் நம் உயிருக்கும் ஆபத்து என்று முடிவு செய்து போகருக்கும், சக சீடருக்கும் இறுதி சடங்கு செய்வதற்காக மலையை விட்டு கீழிறங்கி சென்ற சமயம் போயாங் வேய் விழிப்புற்று தான் வைத்திருந்த அமுதத்தினை மயங்கி கிடந்த தனது சீடருக்கும் தனது செல்ல நாய்க்கும் கொடுத்து மீண்டும் உயிர்பெற செய்தது மட்டும் அல்லாமல் அழிவில்லா பெருவாழ்வு என்னும் உயர்ந்த நிலையை அடையச்செய்தார். பின்னர் போயாங் வேய் தனது செல்ல நாயுடன், தனது சீடரையும் அழைத்துக்கொண்டு தாம் ஆய்வு நடத்திய அந்த மலையை விட்டு வெகுதூரம் பயணித்த பின்னர் ஒரு மரம் வெட்டுபவரை சந்தித்து தனது மற்ற இரு சீடர்களுக்கும் நன்றி தெரிவித்து கடிதம் ஒன்றை தீட்டி அவரிடம் கொடுத்துவிட்டு சென்றார். சிலகாலம் கழித்து அக்கடிதத்தினை படித்த அவ்விரு சீடர்களும் தங்களின் செயல் குறித்து வருத்தப்பட்டதாக இந்த வரலாற்று குறிப்பில் பதிவு செய்யப்பட்டுள்ளது.\n\nதாவோயிசம் எனப்படும் தத்துவ கோட்பாட்டை நிறுவிய லாவோ சீ (Lao Zi அல்லது Lao Tsu) க்கு அடுத்தப்படியாக போகர் அக்கருத்தியலை கிழக்கு ஆசிய நாடுகள் முழுமைக்கும் அக்காலத்தில் வேரூன்ற செய்த ஒரு முக்கிய நபராகவும், இரசவாதத்தின் தந்தை எனவும் அவர் இன்றளவும் கிழக்காசிய மக்களால் அழைக்கப்படுகிறார்.\n\nதுப்பாக்கிகளுக்கு பயன்படுத்தப்படும் வெடிமருத்துக்கான வேதிப்பொருட்களை முதன் முதலில் கி.மு. 142 ஆம் ஆண்டு போகர் இயற்றிய குறிப்புகளில் பதிவுசெய்திருப்பதாக ஐரோப்பிய ஆய்வாளர்கள் தெரிவிக்கின்றனர்.\n\nபோகர் சீன தேசத்தில் தாவோயிச கோட்பாடுகளை மேலும் வலுப்படுத்தும் விதமாக பல ஆய்வுகள் மேற்கொண்டு சித்த மருத்துவம், மற்றும் இரசவாத கோட்பாடுகளின் மூலமாக அக்கருத்தியலை மேலும் விரிவடைய செய்ததாக அவர் சீன மொழியில் இயற்றிய கான்டொங் குய் என்னும் படைப்புகளின் வாயிலாக நமக்கு தெரியவருகிறது.\n\nSection::::போகர் தமிழில் இயற்றியுள்ள எழுத்து படைப்புகள்.\nபோகர் தமிழில் இயற்றியுள்ள எழுத்து படைப்புகளுக்குள் ஒருசிலவற்றே அறியப்பட்டுள்ளன.\n\nபோகர் தமிழில் இயற்றியதாக சுமார் 64 நூல்கள் இதுவரை கண்டறியப்பட்டுள்ளன. இவர் எழுதியதாக சுமார் 26,307 பாடல்கள் கிடைக்கப்பெறுகின்றன. இதுவரை 23 நூல்கள் மட்டுமே அச்சிடப்பட்டுள்ளன. இதன் மூலம் 11,000 பாடல்கள் வெளிவந்தமை தெளிவாகிறது.\nஇவர் தம் சுவடிகள் பெரும்பாலும் சென்னை சுவடி நூலகம், தஞ்சை சரஸ்வதி மகால், சென்னை சித்தமருத்துவ மேம்பாட்டு குழு, புதுச்சேரி பிரெஞ்சு கழகம், தமிழ்நாடு அரசு தொல்பொருள் ஆய்வுத்துறை, கேரள பல்கலைக்கழக சுவடி மையம், முதலிய இடங்களில் பாதுகாக்கப்பட்டு வருகின்றன.\nபோகர் தமிழில் இயற்றியுள்ள நூல்கள் சிலவற்றின் பெயர் பட்டியல்;\n\n\n\n"}
{"id": "117902", "url": "https://ta.wikipedia.org/wiki?curid=117902", "title": "கொங்கணர்", "text": "கொங்கணர்\n\nஎழில் கொஞ்சும் கேரளத்தின் கொங்கண தேசத்தில் சித்திரை மாதத்தில் உத்ர நட்சத்திரத்தில் புளிஞர் குடியில் கொங்கணர் பிறந்தார் என்று அகத்தியர் பனிரெண்டாயிரமும் போகர் ஏழாயிரமும் தெரிவிக்கின்றன. கொங்கணரின் குரு போகர் ஆவார். கொங்கணர் சிறந்த அம்பிகை பக்தர்.அம்பிகையை வழிபடும் முறையையும் மந்திரங்களையும் போகர் கொங்கணருக்கு உபதேசித்துள்ளார்.\n\nSection::::கொங்கணர் நூல்கள்.\nகொங்கணர் நூல்கள் பல உள்ளன.அவற்றுள் சில நூல்களே அறியப்பட்டுள்ளன.\n\n= நூல்கள் =\n\n\n"}
{"id": "117905", "url": "https://ta.wikipedia.org/wiki?curid=117905", "title": "ஏனோக்கு", "text": "ஏனோக்கு\n\nஏனோக்கு (\"Enoch\", எபிரேய மொழி:חֲנוֹךְ; \"ʼIdrīs\") என்பவர் விவிலியத்தின் படி, நோவாவின் தந்தையான மெத்துசேலாவின் தந்தை. இவர் ஆதாமுக்குப் பின், சேத்து வழிவந்த ஏழாம் தலைமுறையை சேர்ந்தவர். இவரின் தந்தை எரேதுக்கு நூற்று அறுபத்திரண்டு வயதானபோது, இவர் பிறந்ததாக விவிலியம் கூறுகின்றது. ஏனோக்கு என்ற பெயருக்கு \"அர்ப்பணிப்பு\" என்று பொருள்.\n\nவிவிலியத்தின் பழைய ஏற்பாட்டில் இவரைப்பற்றிக் குறிக்கையில், \"\"ஏனோக்குக்கு அறுபத்தைந்து வயதானபோது, அவனுக்கு மெத்துசேலா பிறந்தான். மெத்துசேலா பிறந்தபின், \"ஏனோக்கு முந்நூறு ஆண்டுகள் கடவுளோடு நடந்தான்\". ஏனோக்கிற்குப் புதல்வரும் புதல்வியரும் பிறந்தனர். ஏனோக்கு மொத்தம் முந்நூற்று அறுபத்தைந்து ஆண்டுகள் வாழ்ந்தான். \"ஏனோக்கு கடவுளோடு நடந்து கொண்டிருந்தான். பின்பு அவனைக் காணவில்லை. ஏனெனில் கடவுள் அவனை எடுத்துக்கொண்டார்\".\"\" (தொடக்க நூல் 5: 20-24)\n\nவிவிலியத்தில் இவரைப்பற்றி மிகக் குறுகிய வசனமே காணப்பட்டாலும், பல பழைய ஏற்பாடு ஆர்வளர்களிடையே முக்கியத்துவம் பெறுகின்றார்.\n"}
{"id": "117914", "url": "https://ta.wikipedia.org/wiki?curid=117914", "title": "வேலூர் தொழில்நுட்ப பல்கலைக்கழகம்", "text": "வேலூர் தொழில்நுட்ப பல்கலைக்கழகம்\n\nவேலூர் தொழில்நுட்ப பல்கலைக்கழகம் அல்லது வி.ஐ.டி பல்கலைக்கழகம் (VIT University) தமிழ் நாட்டில் உள்ள வேலூர் மாவட்டத்தில் அமைந்துள்ள பல்கலைக்கழகம் ஆகும். இப்பல்கலைக்கழகத்தை தோற்றுவித்து,அதன் வேந்தராகவும் இருந்து வருபவர் திரு.ஜி.விசுவநாதன் ஆவார். 1984ல் துவங்கிய இக்கல்லூரி, 2000 வரை சென்னை பல்கலைக்கழகத்தின் கீழ் செயல்பட்டு வந்தது பின்னர் 2001 இல் நிகர்நிலை பல்கலைக்கழகமாக உயர்வு கண்டது. செப்டம்பர் 2006ல் வி.ஐ.டி பல்கலைக்கழகம் என்று பெயர் மாற்றப்பட்டது.\n\nSection::::வரலாறு.\nவி.ஐ.டி. பல்கலைக்கழகம் 1984 இல் \"வேலூர் இன்ஜீனியரிங் கல்லூரி\" என்ற பெயரில் தொடங்கப்பட்டது. பின்னர், 2001 இல் நிகர்நிலைப் பல்கலைக்கழகமாக அறிவிக்கப்பட்டதும் \"வேலூர் இன்ஸ்டிட்யூட் ஆஃப் டெக்னாலஜி\" என்றானது. அதன் பின்னர், 2006 இல் \"யுனிவர்சிடி கிரென்ஸ் கமிஷெனின்\" படி வி.ஐ.டி பல்கலைக்கழகம் என பெயர் மாற்றம் அடைந்தது. மாபெரும் புகழ் பெற்று விளங்கும் இப்பல்கலைகழகம் சமீபத்தில் இந்தியா டுடே பத்திரிக்கையால் நடத்தப்பட்ட \"இந்தியாவின் சிறந்த பொறியியல் கல்லூரிகள்\" என்ற கருத்து கணிப்பில் 10வது இடம் பெற்றது.\n\nஇப்பல்கலைகழகத்தில் 18 இளங்கலை பாடபிரிவுகளும், 32 முதுகலை பாடபிரிவுகளும் உள்ளன.அது மட்டுமன்றி ஆராய்ச்சி சார்ந்த பல்வேறு பாடபிரிவுகளும் உள்ளன. இங்கு சுமார் 12,250 மாணவ, மாணவியர் கல்வி கற்கின்றனர்.\n\nSection::::கல்லூரி வாழ்க்கை.\nவி.ஐ.டி. பல்கலைக்கழகத்தில் 8 கல்வி பாடப்பிரிவுகள் உள்ளன. விளையாட்டு, கல்வி, கலை என அனைத்து துறைகளிலும் மாணவர்களுக்கு ஊக்கம் அளிக்கப்படுகிறது. கல்வி பயிலும் போதே எண்ணற்ற மாணவர்கள் தலைசிறந்த மென்பொருள் நிறுவனங்களில் பணி பெறும் வாய்ப்படைகிறார்கள்.\n\nSection::::ரிவேரா.\nவி.ஐ.டி. பல்கலைக்கழகத்தில் 4 நாட்கள் நடைபெரும் கலை நிகழ்ச்சி ரிவேரா என அழைக்கப்படுகிறது. இவ்விழாவில் பங்குபெற பல கல்லூரிகளில் இருந்து மாணவர்கள் ஆர்வத்துடன் வருகின்றனர். ரிவேராவின் போது எண்ணற்ற விளையாட்டு, நடனம், பாட்டு, எழுத்து, இசை மற்றும் புதிர் போட்டிகள் நடைபெறும். திரை பிறபலங்கள் பலர் வருகை தருவது இவ்விழாவின் மற்றோரு சிறப்பாகும்.\n\nSection::::கல்லூரி கட்டிட அமைப்பு, வசதிகள்.\nவி.ஐ.டி. பல்கலைக்கழகத்தில் மாணவர்களுக்கு தேவையான எல்லா வசதிகளும் உள்ளன. ஒவ்வொரு துறைக்கும் தனித்தனி கட்டிடம் ஒதுக்கப்பட்டு வகுப்புகள் நடைபெறுகின்றன.\nஇவைத் தவிர, மாணவர்களுக்கென 13 விடுதிகளும், மாணவிகளுக்கென 4 விடுதிகளும் செயல்பட்டு வருகின்றன. அனைத்து விடுதிகளிலும் விளையாட்டு மைதனங்கள் மற்றும் நீச்சல் குள வசதிகள் செய்யப்பட்டு உள்ளது.\n\nஇதைத் தவிர, ஆண்டுதோறும் பல வழிகளில் மாணவர்களின் நன்மைக்காக பல திட்டங்கள் நடைமுறை படுத்தப்பட்டு வருகின்றது.\n\n"}
{"id": "117915", "url": "https://ta.wikipedia.org/wiki?curid=117915", "title": "இருமுகக் குலங்கள்", "text": "இருமுகக் குலங்கள்\n\nகணிதத்திலும் இன்னும் மற்ற அறிவியல் சார்ந்த துறைகளிலும் இருமுகக்குலங்கள் (Dihedral Groups) என்று அழைக்கப்படும் குல வகைகள் வழங்கப்படுகின்றன. ஒரு சமப் பல்கோணத்தின் சமச்சீர்களை அலசும்போது தவறாமல் ஏற்படும் கணித அமைப்புகள்தான் இவை. formula_1, பக்கங்களுள்ள சமப்பன்முகியின் formula_2 சமச்சீர்களால் -- சுழற்சிகளும் எதிர்வுகளும் --ஏற்படுகின்ற குலம் D என்ற குறியீட்டால் அழைக்கப்படும். பெயரால் குறிக்கப் படும்போது, 3-வது இருமுகக்குலம் (D), 4-வது இருமுகக்குலம் (D), ... , formula_3-வது இருமுகக்குலம் (D) என்று சொல்வோம். இவைகளெல்லாம் பரிமாற்றலல்லாத குலங்கள்.\n\nSection::::இருமுகக்குலத்தின் உறுப்புகள்.\n\"n\" பக்கங்களுள்ள ஒரு சமபக்க பன்முகியில் 2\"n\" வெவ்வேறு சமச்சீர்கள் உள்ளன.இவைகளிள் \"n\" சுழற்சிச்சமச்சீர்களும் \"n\" பிரதிபலிப்புச் சமச்சீர்களும் அடங்கும். இவையே D என்ற இருமுகக் குலத்திற்குக் காரணமாகின்றன. \"n\" ஒற்றைப்படையாயிருந்தால், சமச்சீர் அச்சுகள் ஒரு பக்கத்தின் மையப்புள்ளியையும் எதிரிலுள்ள உச்சிப்புள்ளியையும் சேர்க்கும். \"n\" இரட்டைப்படையாயிருந்தால்\n\"n\"/2 அச்சுகள் எதிரெதிர் பக்கங்களின் மையப்புள்ளிகளையும், \"n\"/2 அச்சுகள் எதிரெதிர் உச்சிப்புள்ளிகளையும் சேர்ப்பன. ஆக, இரண்டு சூழ்நிலையிலும் மொத்தம் \"n\" சமச்சீர் அச்சுகள் இக்குலத்திற்கு 2\"n\" உறுப்புகளை வழங்குகின்றன. ஓர் அச்சில் செய்யப்படும் பிரதிபலிப்பு மற்றொரு அச்சில் செய்யப்படும் பிரதிபலிப்பினால் தொடரப்பட்டால் அச்சுகளுக்கிடையேயுள்ள கோணத்தைப்போல் இருபங்கு கோணத்தையுடைய சுழற்சியில் முடியும்.கீழேயுள்ள படிமம் D இலுள்ள 16 உறுப்புகளை சாலைகளிலுள்ள \"நில்\" குறிமூலம் காட்டுகிறது.\nமுதல் வரிசை எட்டு சுழற்சிகளையும் இரண்டாவது வரிசை எட்டு பிரதிபலிப்புகளையும் காட்டுகின்றன.\n\nSection::::3-வது இருமுகக்குலம் (கிரமம் 6).\nஇது ஒரு சமபக்க முக்கோணத்தின் சமச்சீர்க்குலம்.மூன்று சுழற்சிகளும் மூன்று எதிர்வுகளும் கொண்டது. ஒவ்வொரு எதிர்வும் முக்கோணத்தின் ஓர் உச்சியிலிருந்து எதிர் பக்கத்திற்குப்போகும் செங்குத்துக்கோட்டில் பிரதிபலிப்பு. உச்சிகளை 1,2,3 எனப்பெயரிட்டால், ஆறு சமச்சீர்களையும் வரிசைமாற்றங்களாக எழுதலாம்:\n\nஇவ்வாறில், முதல் மூன்றும் சுழற்சிகள்; பின் மூன்றும் எதிர்வுகள். ஆக, D சமச்சீர்குலமான S உடன் சம அமைவியமுடையது.அதாவது இரண்டிற்கும் இடையே இருவழிக்கோப்பு உளது.பார்க்ககெய்லி குல அட்டவணை.\n\nSection::::4-வது இருமுகக்குலம் (கிரமம் 8).\nஇது D எனப்படும். இதிலுள்ள எட்டு உறுப்புகளும் ஒரு சதுரத்தின் சமச்சீர்கள். இக்குலத்திற்கு மற்றுமொரு பெயர் எட்டுறுப்புக்குலம் (Octic Group).\n"}
{"id": "117917", "url": "https://ta.wikipedia.org/wiki?curid=117917", "title": "நெற்கதிர்வூட்டல்", "text": "நெற்கதிர்வூட்டல்\n\nநெற்கதிர்வூட்டல் என்பது கேரள மாநிலத்தில் கொண்டாடப்படும் ஒரு விழா ஆகும். தமிழ்நாட்டில் விவசாயிகள் தைப்பொங்கல் விழா கொண்டாடுவது போன்று, கேரள மாநிலத்தில் விவசாயிகள் நெற்கதிர்வூட்டல் விழாவைக் கொண்டாடுகின்றனர். இத்திருநாளன்று ஐயப்பன் கோயில்களில் விளைந்த நெற்கதிர்களை சுவாமிக்குப் படைத்து வழிபடுகின்றனர்.\n"}
{"id": "117927", "url": "https://ta.wikipedia.org/wiki?curid=117927", "title": "இந்திய பங்கு மற்றும் பரிவர்த்தனை வாரியம்", "text": "இந்திய பங்கு மற்றும் பரிவர்த்தனை வாரியம்\n\nசெபி (\"SEBI\") என்று பரவலாக அறியப்படும் இந்திய பங்கு மற்றும் பரிவர்த்தனை வாரியம் (Securities and Exchange Board of India) இந்தியாவில் பங்குச் சந்தைகள், நிதிச் சந்தைகள் ஆகியவற்றை ஒழுங்குபடுத்தும் கட்டுப்பாட்டு அமைப்பு. மும்பை நகரைத் தலைமையிடமாகக் கொண்டு செயல்படும் இவ்வமைப்பு 1992ஆம் ஆண்டு உருவாக்கப்பட்டது.\n\nSection::::நிறுவன கட்டமைப்பு.\nமுன்னாள் தலைவர்கள் பட்டியல்::\n"}
{"id": "117931", "url": "https://ta.wikipedia.org/wiki?curid=117931", "title": "ஒசாக்கா செக்யூரிட்டிஸ் எக்ஸ்சேஞ்ச்", "text": "ஒசாக்கா செக்யூரிட்டிஸ் எக்ஸ்சேஞ்ச்\n\nஒசாக்கா செக்யூரிட்டிஸ் எக்ஸ்சேஞ்ச் கோ., லிமிடெட்.(株式会社大阪証券取引所, Kabushiki-gaisha Ōsaka Shōken Torihikijo?, OSE) வணிக அளவு அடிப்படையில் ஜப்பானின் இரண்டாவது பெரிய பங்குகள் பரிவர்த்தனையை, கையாளுகிறது. 1988 இல் ஒசாக்கா செக்யூரிட்டிஸ் எக்ஸ்சேஞ்ச் அறிமுகப்படுத்தப்பட்டது.\n"}
{"id": "117932", "url": "https://ta.wikipedia.org/wiki?curid=117932", "title": "பிராங்க்ஃபுர்ட் பங்கு சந்தை", "text": "பிராங்க்ஃபுர்ட் பங்கு சந்தை\n\nபிராங்க்ஃபுர்ட் பங்கு சந்தை (இடாய்ச்சு :\"FWB Frankfurter Wertpapierbörse\", \"Frankfurt Stock Exchange\" ) ஜெர்மனியில் பிராங்க்ஃபுர்ட்டில் அமைந்துள்ள ஒரு பங்கு சந்தை ஆகும்.\n\nபிராங்பேர்ட் பங்கு சந்தை உலகின் மிகப்பெரிய பங்கு சந்தைகளில் ஒன்றாக உள்ளது. ஐரோப்பிய சந்தையில் ஒரு மிக பெரிய பங்கு பரிவர்த்தனை சந்தையாக உள்ளது. ஃப்ராங்பர்ட் பங்கு பரிவர்த்தனை 250 மேற்பட்ட சர்வதேச வர்த்தக நிறுவனங்கள் கொண்டிருக்கிறது.\n\n"}
{"id": "117934", "url": "https://ta.wikipedia.org/wiki?curid=117934", "title": "உயிரிப்பலபடி", "text": "உயிரிப்பலபடி\n\nஉயிரிப்பலபடி என்பது உயிருள்ளவற்றால் உருவாக்கப்படும் பலபடி ஆகும். பாலிநூக்ளியோடைடுகள், பாலிபெப்டைடுகள் மற்றும் பாலிசாக்கரைடுகள் உயிரிப்பலபடிகளுக்கு உதாரணங்கள் ஆகும்.\n\nபுவியில் மிக அதிகமாய்க் காணப்படும் உயிரிப் பலபடி செல்லுலோஸ் ஆகும். தாவர உடலில் 33 விழுக்காடு செல்லுலோஸ் உள்ளது. பருத்தியில் 90 விழுக்காடும் மரக்கட்டையில் பாதியும் செல்லுலோசால் ஆனவை. \n"}
{"id": "117938", "url": "https://ta.wikipedia.org/wiki?curid=117938", "title": "மர்லோன் மல்லவராரச்சி", "text": "மர்லோன் மல்லவராரச்சி\n\nமர்லோன் மல்லவராரச்சி (\"Marlon Mallawarachchi\"), பிறப்பு: அக்டோபர் 25 1966, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1988-89 பருவ ஆண்டில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117943", "url": "https://ta.wikipedia.org/wiki?curid=117943", "title": "உசான் மனோகர", "text": "உசான் மனோகர\n\nஉசான் மனோகர (\"Ushan Manohara\"), பிறப்பு: ஆகத்து 26 1989, இலங்கை காலிப் பிரதேச அணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117944", "url": "https://ta.wikipedia.org/wiki?curid=117944", "title": "யூனோ (விண்கலம்)", "text": "யூனோ (விண்கலம்)\n\nயூனோ (\"Juno\", ஜூனோ) என்பது அமெரிக்க விண்வெளி நிறுவனமான நாசாவின் வியாழன் கோளுக்கான ஒரு விண்வெளித் திட்டம். யூனோ விண்கலம் 2011 ஆகத்து 5 ஆம் நாள் புளோரிடாவில் உள்ள கென்னடி விண்வெளி மையத்தில் இருந்து 12:25 மணிக்கு ஏவப்பட்டது.\n\nயூனோ விண்கலம் செவ்வாய்க் கோளைத் தாண்டி வியாழனின் சுற்று வட்டத்தை ஆகத்து 2016 இல் அடையும் என எதிர்பார்க்கப்பட்டது ஆனால் அதற்கு முன்பே சூலை 2016 இல் இலக்கை அடைந்தது.\n\nSection::::நோக்கம்.\nவியாழனின் முனைவுச் சுற்று வட்டத்திற்கு இது சென்று அங்கிருந்து அக்கோளின் பொதிவுகள், ஈர்ப்புப் புலம், காந்தப் புலம், வியாழனின் காந்தக்கோளம் போன்றவற்றை ஆராயும். அத்துடன், வியாழன் எவ்வாறு தோன்றியது, பாறைகளை அது கொண்டுள்ளதா, அங்குள்ள நீரின் அளவு, கோளில் அதன் திணிவுப் பரம்பல் போன்றவற்றையும் ஆராயும். வியாழனுக்கு சூரிய ஆற்றலைப் பயன்படுத்திச் செல்ல விருக்கும் முதலாவது விண்கலம் இதுவாகும்.\nSection::::செலவு.\nஇவ்விண்கலத்திட்டம் ஆரம்பத்தில் 2009 சூன் மாதத்தில் ஏவுவதற்காக 700 மில்லியன் அமெரிக்க வெள்ளி செலவில் திட்டமிடப்பட்டது. ஆனாலும், நாசாவின் வரவு-செலவுத் திட்டத்தில் ஏற்பட்ட பற்றாக்குறையினால் ஆகத்து 2011 இற்குப் பின்போடப்பட்டது. தற்போது இதன் மொத்தச் செலவீனம் $1.1 பில்லியன் ஆக மதிப்பிடப்பட்டுள்ளது.\n\nSection::::வியாழன் கோளை அடைந்த விண்கலம்.\nஅமெரிக்காவின் நாசா விண்வெளி ஆராய்ச்சி நிறுவனம் வியாழன் கிரகத்தை ஆராய அனுப்பிய ஜுனோ விண்கலன் வியாழன் கிரக சுற்றுவட்டப்பாதையில் 2016 ஆம் ஆண்டு சூலை மாதம் இணைந்தது.\n\nவியாழனை நோக்கிப் பயணித்த அந்த கலன், சூரியக் குடும்பத்தில் மிகப்பெரிய கோளான வியாழனின் ஈர்ப்பாற்றல் மண்டலத்தால் பிடிக்கப்பட ஏதுவாக, தனது இயந்திரத்தை 35 நிமிடங்கள் வரை இயக்கி, தனது வேகத்தைக் குறைத்துக்கொண்டது. அதன் பின் அது வியாழனின் ஈர்ப்பாற்றலால் கவரப்ப்பெற்று, அதன் சுற்றுவட்டப் பாதையில் இணைந்தது.\nஏறக்குறைய 800 மில்லியன் கிமீ தொலைவில் இந்த சாதனை நடந்ததைக் காட்டும் ஒலிக் குறிப்பலைகளை யூனோ பூமிக்கு அனுப்பியது.\n\nநாசாவின் நியூ ஃபுரொண்டியர்சு வகைத் திட்டத்தில் யூனோ இரண்டாவது விண்கலம் ஆகும். முதலாவது விண்கலம் நியூ ஹரைசன்ஸ் 2006 ஆம் ஆண்டில் புளூட்டோ என்ற குறுங்கோளை நோக்கி ஏவப்பட்டது. இது புளூட்டோவை 2015 இல் அடையும்.\n\nSection::::கலிலியோ தகடும் இலேகோ உருவப் பொம்மைகளும்.\nகலிலியோ கலிலியின் நினைவாக யூனோ அவரது கையினால் எழுதப்பட்ட தகடொன்றை வியாழனுக்கு சுமந்து செல்கிறது. இது இத்தாலிய விண்வெளி ஆராய்ச்சி நிறுவனத்தினால் வழங்கப்பட்டதாகும். கலிலியோ கலிலியின் உருவத்துடன் 1610ல் அவரது கைப்பட எழுதப்பட்ட வாசகத்தையும் இது கொண்டுள்ளது..\n\nஅத்துடன் ஜுனோ மூன்று லெகோ உருவ பொம்மைகளையும் சுமந்து செல்கிறது. அவை கலிலியோ, உரோமக் கடவுளர்களாகக் கருதப்படும் வியாழனும் (சூப்பிட்டர்) அவரது மனைவியுமான ஜுனோ. உரோமப் புராணப்படி, உரோமக் கடவுளான வியாழன் தனது தவறுகளை மறைப்பதற்காக தன்னைச் சுற்றி மேகங்களால் மறைப்பொன்றை ஏற்படுத்தினான். வியாழனின் மனைவி யூனோ, மேகங்களினூடாக உற்று நோக்கி அவனது உண்மையான தோற்றத்தை வெளிப்படுத்தினாள் என்று கூறப்படுகிறது. யூனோ பொம்மை உண்மையை துலக்குவதற்காக உருப்பெருக்கி கண்ணாடி ஒன்றையும், வியாழன் மின்னல் வேலையும், கலிலியோ பொம்மை அவரது தொலைநோக்கிக் கருவியையும்உ கொண்டுள்ளன.\n\n"}
{"id": "117945", "url": "https://ta.wikipedia.org/wiki?curid=117945", "title": "எஸ். மனுரத்ன", "text": "எஸ். மனுரத்ன\n\nஎஸ். மனுரத்ன (\"S. Manuratne\"), இலங்கை மாத்தறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998-99 பருவ ஆண்டில், இலங்கை மாத்தறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117946", "url": "https://ta.wikipedia.org/wiki?curid=117946", "title": "டிரவின் மெதீவ்", "text": "டிரவின் மெதீவ்\n\nடிரவின் மெதீவ் (\"Trevin Mathew\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997/98 பருவ ஆண்டில், இலங்கை கோல்ட் விளையாட்டுக்கழக அணி உறுப்பினராக பங்குகொண்டார்.\n"}
{"id": "117947", "url": "https://ta.wikipedia.org/wiki?curid=117947", "title": "ஹோமோசிஸ்டீன்", "text": "ஹோமோசிஸ்டீன்\n\nஹோமோசிஸ்டீன் (Homocysteine) என்னும் அமினோ அமிலத்தின் வாய்பாடு: HSCHCHCH(NH)COH. இது, சிஸ்டீன் அமினோ அமிலத்திற்கு ஒப்பானதாகும். ஆனால், சிஸ்டீனைக் காட்டிலும் ஒரு மீத்தைலீன் (-CH-) தொகுதியை அதிகமாகக் கொண்டுள்ளது. ஹோமோசிஸ்டீன், மெத்தியோனின் அமினோ அமிலத்திலுள்ள இறுதி மீத்தைல் [C] தொகுதியை நீக்குவதன் மூலம் தொகுக்கப்படுகிறது. மீண்டும், பி-விட்டமின்கள் (உயிர்சத்துக்கள்) துணையுடன் மறுசுழற்சி முறையில் மெத்தியோனின் அமிலமாகவோ, அல்லது சிஸ்டீனாகவோ மாற்றம் பெறக் கூடியது.\n\nஇரத்த ஓட்டத்தில் அதிக அளவு ஹோமோசிஸ்டீன் அளவுகள் இருப்பது இதயகுழலிய நோயுடன் (மாரடைப்பு) தொடர்புப் படுத்தப்பட்டாலும், இதன் அளவைக் குறைப்பதனால் நோய் அறிகுறிகளில் மாற்றம் தெரிவதில்லை.\n\nSection::::கட்டமைப்பு.\nநடுநிலை அமிலக்காரக் குறியீட்டில் (pH=7.0) ஹோமோசிஸ்டீன் இருமுனை அயனிவடிவத்தில் உள்ளது. (\"S\")-ஹோமோசிஸ்டீன் (இடது) மற்றும் (\"R\")-ஹோமோசிஸ்டீனின் (வலது) பீட்டாடைன் வடிவம்:\nSection::::உயிரித்தொகுப்பு மற்றும் உயிர்வேதிப் பணிகள்.\nஹோமோசிஸ்டீனை உணவிலிருந்துப் பெற முடியாது. மாறாக, மெத்தியோனின் அமினோ அமிலத்திலிருந்து பல்படிமுறையில் தொகுக்கப்படுகின்றது. -ஹோமோசிஸ்டீன் முதன்மையாக இரண்டு இறுதி நிலைகளை அடைகிறது: டெட்டிராஹைட்ரோஃபோலியேட் மூலமாக மெத்தியோனினாக மாற்றப்படுதல் அல்லது சிஸ்டீனாக மாற்றப்படுதல்.\n"}
{"id": "117951", "url": "https://ta.wikipedia.org/wiki?curid=117951", "title": "கே. மென்டிஸ்", "text": "கே. மென்டிஸ்\n\nகே. மென்டிஸ் (\"K. Mendis\"), இலங்கை களுத்துறைப் பிரதேச அணியின் துடுப்பாட்டக்காரர். இவர் நான்கு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1991-92 பருவ ஆண்டில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117952", "url": "https://ta.wikipedia.org/wiki?curid=117952", "title": "பிரதீப் முனிதாச", "text": "பிரதீப் முனிதாச\n\nபிரதீப் முனிதாச (\"Pradeep Munidasa\"), பிறப்பு: ஆகத்து 12 1978, இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2002/03 பருவ ஆண்டில், இலங்கை கண்டி விளையாட்டுக்கழக அணி உறுப்பினராக பங்குகொண்டார்.\n"}
{"id": "117954", "url": "https://ta.wikipedia.org/wiki?curid=117954", "title": "சீன மக்களாட்சிக் கட்சி", "text": "சீன மக்களாட்சிக் கட்சி\n\nசீன மக்களாட்சிக் கட்சி \"(Democracy Party of China)\" () என்பது சீன மக்கள் குடியரசில் துவங்கப்பட்ட ஓர் அரசியல் கட்சி ஆகும. இது சீனப் பொதுவுடமைக் கட்சி ஆட்சியால் தடை செய்யப்பட்டு விட்டது.\n\nசீன மக்களாட்சிக் கட்சி துவங்கப்பட்ட நாள் மற்றும் வரலாறு தெளிவாகத் தெரியவில்லை. மேற்கத்திய நாடுகளின் ஆதாரங்களின் படி தியனன்மென் சதுக்கப் போரட்டக்காரர்கள் சீன மக்களாட்சிக் கட்சியினர் என்று கருதப்படுகிறது.\n"}
{"id": "117955", "url": "https://ta.wikipedia.org/wiki?curid=117955", "title": "தம்பையா முருகேசர்", "text": "தம்பையா முருகேசர்\n\nதம்பையா முருகேசர் (\"Tambyah Murugaser\"), (1924–1994) இலங்கை அணியின் துடுப்பாட்டக்காரர், முகாமையாளர். களத்தடுப்பிலும் இவரின் பணி குறிப்பிடத்தக்கது. இவர் பல முதல்தர துடுப்பாட்டப் போட்டிகளில் கலந்து கொண்டுள்ளார். இவர் தமிழ்யூனியன் விளையாட்டுக்கழக அணி உறுப்பினராக பங்குகொண்டார்.\n"}
{"id": "117960", "url": "https://ta.wikipedia.org/wiki?curid=117960", "title": "எச். மல்லவதந்துர", "text": "எச். மல்லவதந்துர\n\nஎச். மல்லவதந்துர (\"H. Mallawathanthre\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டில், இலங்கை நொன்டர்ஸ் கிரிப்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117961", "url": "https://ta.wikipedia.org/wiki?curid=117961", "title": "சூரிக உபநிடதம்", "text": "சூரிக உபநிடதம்\n\nசூரிக உபநிடதம் என்பது கிருஷ்ண யசுர்வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 33 வது உபநிஷத்து. உபநிடத வகைகளில் இது யோக உபநிடதங்கள் என்ற பகுப்பைச்சேர்ந்தது.அறிவு என்ற கத்தியால் கருமத்தளையை வெட்டி வீடு பெற வழி காட்டுவதால், இது 'கத்தி' என்ற பொருளுடைய 'சூரிக' என்ற பெயருடன் விளங்குகிறது.\n\nSection::::முக்கிய கருத்து.\nஒரே ஒரு கருத்துதான், ஆனால் ஆழமாக உபதேசிக்கப்படும் கருத்து. யோகசித்தியில் நிலைபெற்று மீண்டும் பிறவாநிலையை அடைவதற்கு, கூர்மையான மனதைக் கொண்டு இடைவிடாது யோகத்தைப் பயிற்சி செய்து கீழிருந்து மேலாக ஒவ்வொரு மர்மஸ்தானத்திலும் பிராண சக்தியை விடுவிக்கவேண்டும். கழுத்துப் பக்கத்தில் சேரும் நூற்றொரு நாடிகளையும் அடைந்து, அவற்றின் மத்தியில் உள்ள இடை, பிங்களை, சுஷும்னை முதலிய நாடிகளைக் காண்பவனே ரகசியமறிந்தவனாவன். ஜாதி மலருடன் சேர்ந்த எண்ணெய் எப்படி அதன் மணத்தை அடைகிறதோ அப்படியே நல்ல எண்ணங்களாலும் தீய எண்ணங்களாலும் அந்த நாடி மணமுடையதாகிறது. இவ்விதம் யோகத்தை உணர்ந்தவன் கடுமையான பிராணாயாமத்தினாலும் ஓம்கார தியானத்தினாலும் எல்லாத் தளைகளிலிருந்தும் விடுபடுகிறான்.\n\nSection::::பொன்மொழி.\nசித்தத்தை வென்றவன் சந்தடியில்லாத இடத்தில் வீற்றிருந்து பற்றற்றவனாய் தத்துவ யோகத்தை உணர்ந்து, ஆசையற்றவனாய் மெதுவாக, மெதுவாக, ஒரு எரியும் விளக்கு எரிந்துவிட்டு எப்படி ஒடுங்குகிறதோ அப்படி ஒடுங்கவேண்டும்.\n\n"}
{"id": "117962", "url": "https://ta.wikipedia.org/wiki?curid=117962", "title": "முகம்மது நமீஸ்", "text": "முகம்மது நமீஸ்\n\nமுகம்மது நமீஸ் (\"Mohamed Namiz\"), பிறப்பு: சூலை 6 1969, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1988-89 பருவ ஆண்டில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117966", "url": "https://ta.wikipedia.org/wiki?curid=117966", "title": "ஜயந்து நீலவீர", "text": "ஜயந்து நீலவீர\n\nஜயந்து நீலவீர (\"Jayathu Neelaweera\"), பிறப்பு: சூலை 31 1984, இலங்கை பானந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில், இலங்கை பானந்துறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117969", "url": "https://ta.wikipedia.org/wiki?curid=117969", "title": "ரய்கம்ஆரச்சிகே நிலஞ்சன", "text": "ரய்கம்ஆரச்சிகே நிலஞ்சன\n\nரய்கம்ஆரச்சிகே நிலஞ்சன (\"Raigamacharige Nilanjana\"), பிறப்பு: மார்ச்சு 20 1975, இலங்கை கொழும்புப் பிரதேச அணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1996/97 பருவ ஆண்டில், இலங்கை கொழும்பு விளையாட்டுக்கழக அணி உறுப்பினராக பங்குகொண்டார்.\n"}
{"id": "117970", "url": "https://ta.wikipedia.org/wiki?curid=117970", "title": "இரட்டைக்கிளவி", "text": "இரட்டைக்கிளவி\n\nஇரட்டைக்கிளவி என்பது இரட்டைச் சொற்களாய்ச் சேர்ந்து ஒரு தன்மைப் பட்டு நின்று வினைக்கு அடைமொழியாய்க் குறிப்புப் பொருள் உணர்த்தி வருவதாகும். இது இரட்டைச் சொல்லாகவே வரும். பிரித்தால் பொருள் தராது.\n\nஎ.கா: \n\n"}
{"id": "117972", "url": "https://ta.wikipedia.org/wiki?curid=117972", "title": "ஷமிந்த நிரோசன்", "text": "ஷமிந்த நிரோசன்\n\nஷமிந்த நிரோசன் (\"Chaminda Niroshan\"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1993-94 பருவ ஆண்டில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n"}
{"id": "117973", "url": "https://ta.wikipedia.org/wiki?curid=117973", "title": "வினா", "text": "வினா\n\nஒன்றனைப் பற்றி அறிந்து கொள்ள ஒருவரை ஒருவர் வினவுகின்றனர். இதை வினா என்கின்றனர்.\n\nSection::::வினா வகைகள்.\nவினா ஆறு வகைப்படும். \n\n\nSection::::அறிவினா.\nதம் அறிவோடு பிறர் அறிவை ஒப்பிட்டுப் பார்ப்பதற்கும், பிறர் அறிவை அளந்தறியவும் அறியாதவர்க்கு உண்மைப் பொருளை உணர்த்தவும் தாம் அறிந்த ஒரு பொருள் பற்றிப் பிறரிடம் வினாவுவது அறிவினா ஆகும்.\n\n\"எ.கா:\"\n\nஇப்பாடற் பொருள் யாது? என ஆசிரியர் மாணவரிடம் வினாவுதல், அவன் அறிவை அளந்தறியவும், உண்மைப் பொருளை அவனுக்கு உணர்த்தவுமாதலின் இவ்வினா அறிவினாவாகும்.\n\nSection::::அறியா வினா.\nஇப்பாடற் பொருள் யாது? என மாணவன் ஆசிரியரிடம் வினாவுதல்.\n\nமாணவன் தான் அறியாத பொருளை அறிந்து கொள்ள வினாவுதல் அறியா வினாவாகும்.\n\nSection::::ஐய வினா.\nதொலைவில் தோன்றுவது எருதோ? பசுவோ?\n\nஇதுவோ அதுவோ என ஐயுர்ருத் தன் ஐயத்தைப் போக்கிக் கொள்ள வினாவுதல் ஐய வினாவாகும்.\n\nSection::::கொளல் வினா.\nஒன்றனைப் பெற்றுக் கொள்ளும் பொருட்டுப் பிறரிடம் வினாவும் வினா கொளல் வினாவாகும். \n\n\"எ.கா:\"\n\nபத்தாம் வகுப்பு மாணவன் புத்தகக் கடைக்குச் சென்று “பத்தாம் வகுப்புத் தமிழ்ப் புத்தகம் உள்ளதோ?” என்று வினாவுவது கொளல் வினாவாகும்.\n\nSection::::கொடை வினா.\nஇல்லாதவர்க்கு ஒரு பொருளைக் கொடுத்தற் பொருட்டு வினாவுவது கொடை வினாவாகும்.\n\nபுலவரிடம் பொருள் இல்லையோ? என்று மன்னன் புலவரிடம் வினாவுதல் கொடை வினாவாகும். கொடுத்தற் பொருட்டு வினாவுவதால் கொடை வினாவாயிற்று.\n\nSection::::ஏவல் வினா.\nஒரு செயலைச் செய்யுமாறு ஏவுதற்பொருட்டு வினாவப்படும் வினா ஏவல் வினாவாகும். ஆசிரியர் மாணவனிடம் “இப்பாடலை மனப்பாடம் செய்து விட்டாயா?” என்று வினாவுதல் ஏவல் வினா ஆகும். \n\nமாணவன் மனப்பாடம் செய்யவில்லை என்று கூறினால் அவனை மனப்பாடம் செய்யும்படி ஏவவும், மனப்பாடம் செய்துவிட்டேன் என்று கூறினால் “பார்க்காமல் எழுதிக்காட்டு” என்று ஏவவும் வினா வினாராதலின் இது ஏவல் வினாவாயிற்று.\n\nSection::::நன்னூல் பாடல்.\nவினா குறித்து நன்னூல் பாடல் 385 குறிப்பிடுகிறது. அது.\n\n"}
{"id": "117974", "url": "https://ta.wikipedia.org/wiki?curid=117974", "title": "ஷான் பளியக்கார", "text": "ஷான் பளியக்கார\n\nஷான் பளியக்கார(\"Sahan Palihakkara\"), பிறப்பு: அக்டோபர் 14 1989, இலங்கை கண்டிப் பிரதேச அணியின் துடுப்பாட்டக்காரர். இவர் நான்கு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில், இலங்கை ஷரசென்ட் விளையாட்டுக்கழக அணி உறுப்பினராக பங்குகொண்டார்.\n"}
{"id": "117978", "url": "https://ta.wikipedia.org/wiki?curid=117978", "title": "ருசிர பள்ளியகுருகே", "text": "ருசிர பள்ளியகுருகே\n\nருசிர பள்ளியகுரு (\"Ruchira Palliyaguru\"), பிறப்பு: சனவரி 22 1968, இலங்கை கொழும்புப் பிரதேச அணியின் துடுப்பாட்டக்காரர். இவர் 124முதல்தர துடுப்பாட்டப் போட்டிகளிலும், 64 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1999 - 2008 பருவ ஆண்டுகளில், இலங்கை புளும்பீல்ட் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "117981", "url": "https://ta.wikipedia.org/wiki?curid=117981", "title": "பீ. பரனமானகே", "text": "பீ. பரனமானகே\n\nபீ. பரனமானகே (\"P. Paranamanage\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1989 ல், இலங்கை தமிழ்யூனியன் விளையாட்டுக் கழக அணி உறுப்பினராக பங்குகொண்டார்.\n\n"}
{"id": "117982", "url": "https://ta.wikipedia.org/wiki?curid=117982", "title": "டி. மகேஸ்", "text": "டி. மகேஸ்\n\nடி. மகேஸ் (\"T. Magesh\"), இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டிலும் ஆறு இளைஞர் தேர்வு போட்டிகளிலும் கலந்து கொண்டுள்ளார். இவர் 1996/97 பருவ ஆண்டில், இலங்கை அந்தோனியன் விளையாட்டுக்கழக அணி உறுப்பினராக பங்குகொண்டார்.\n"}
{"id": "117983", "url": "https://ta.wikipedia.org/wiki?curid=117983", "title": "டென்ஹாம் மதீன", "text": "டென்ஹாம் மதீன\n\nடென்ஹாம் மதீன (\"Denham Madena\"), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டிலும், ஆறு இளைஞர் தேர்வு போட்டிகளிலும் கலந்து கொண்டுள்ளார். இவர் 1984/85-1986/87 பருவ ஆண்டில், இலங்கை 19 இன் கீழ் அணி உறுப்பினராக பங்குகொண்டார்.\n"}
{"id": "117984", "url": "https://ta.wikipedia.org/wiki?curid=117984", "title": "சுரங்க லொகுபாலசூரிய", "text": "சுரங்க லொகுபாலசூரிய\n\nசுரங்க லொகுபாலசூரிய (\"Suranga Lokubalasuriya\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1994/95 பருவ ஆண்டில், இலங்கை கொழும்பு விளையாட்டுக்கழக அணி உறுப்பினராக பங்குகொண்டார்.\n"}
{"id": "117985", "url": "https://ta.wikipedia.org/wiki?curid=117985", "title": "சீ. லொட்டக்", "text": "சீ. லொட்டக்\n\nசீ. லொட்டக் (\"C. Lodtag\"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995-96 பருவ ஆண்டில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n"}
{"id": "117986", "url": "https://ta.wikipedia.org/wiki?curid=117986", "title": "டி. லியனாரச்சி", "text": "டி. லியனாரச்சி\n\nடி. லியனாரச்சி (\"D. Liyanarachchi\"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1988-89 பருவ ஆண்டில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n"}
{"id": "117987", "url": "https://ta.wikipedia.org/wiki?curid=117987", "title": "மடூக லியனபத்திரன", "text": "மடூக லியனபத்திரன\n\nமடூக லியனபத்திரன (\"Maduka Liyanapathirana \"), இலங்கை சிலாபப் பிரதேச அணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009-10 பருவ ஆண்டில், இலங்கை சிலாபம் மரியன்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117988", "url": "https://ta.wikipedia.org/wiki?curid=117988", "title": "இமல் லியனகே", "text": "இமல் லியனகே\n\nஇமல் லியனகே (\"Imal Liyanage\"), பிறப்பு: சனவரி 16 1977, இலங்கை மாத்தறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1999/00 பருவ ஆண்டில், இலங்கை மாத்தறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117989", "url": "https://ta.wikipedia.org/wiki?curid=117989", "title": "அமல் பீரிஸ்", "text": "அமல் பீரிஸ்\n\nஅமல் பீரிஸ் (\"Amal Peiris\"), பிறப்பு: சூன் 7 1985, இலங்கை இரத்தினபுரிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2009/10 பருவ ஆண்டில், இலங்கை செபஸ்தியன் விளையாட்டுக் கழக அணி உறுப்பினராக பங்குகொண்டார்.\n"}
{"id": "117990", "url": "https://ta.wikipedia.org/wiki?curid=117990", "title": "ஆர். எஸ். எல். லோடூல்", "text": "ஆர். எஸ். எல். லோடூல்\n\nஆர். எஸ். எல். லோடூல் (\"RSL Lawtol\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995-96 பருவ ஆண்டில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n"}
{"id": "117992", "url": "https://ta.wikipedia.org/wiki?curid=117992", "title": "தினேஷ் லலிந்த (நொன்டர்ஸ்கிரிப்ஸ் விளையாட்டுக்கழகம்)", "text": "தினேஷ் லலிந்த (நொன்டர்ஸ்கிரிப்ஸ் விளையாட்டுக்கழகம்)\n\nதினேஷ் லலிந்த (\"Dinesh Lalintha\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1999-2000 பருவ ஆண்டில், இலங்கை நொன்டர்ஸ்கிரிப்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "117993", "url": "https://ta.wikipedia.org/wiki?curid=117993", "title": "தினேஷ் லலிந்த (பாணந்துறை விளையாட்டுக்கழகம்)", "text": "தினேஷ் லலிந்த (பாணந்துறை விளையாட்டுக்கழகம்)\n\nதினேஷ் லலிந்த (\"Dinesh Lalinda\", பிறப்பு: பிப்ரவரி 28 1979), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில், இலங்கை பாணந்துறை விளையாட்டுக்கழக அணி உறுப்பினராக பங்குகொண்டார்.\n"}
{"id": "117995", "url": "https://ta.wikipedia.org/wiki?curid=117995", "title": "தீபால் பீரிஸ்", "text": "தீபால் பீரிஸ்\n\nதீபால் பீரிஸ் (\"Deepal Peiris\"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1993/94 பருவ ஆண்டில், இலங்கை மொரட்டுவை விளையாட்டுக் கழக அணி உறுப்பினராக பங்குகொண்டார்.\n\n"}
{"id": "117996", "url": "https://ta.wikipedia.org/wiki?curid=117996", "title": "ஏ. பெரேரா", "text": "ஏ. பெரேரா\n\nஏ. பெரேரா (\"A. Perera\"), இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டில், இலங்கை அந்தோனியன் விளையாட்டுக் கழக அணி உறுப்பினராக பங்குகொண்டார்.\n\n"}
{"id": "117998", "url": "https://ta.wikipedia.org/wiki?curid=117998", "title": "அஞ்சலோ பெரேரா", "text": "அஞ்சலோ பெரேரா\n\n'அஞ்சலோ பெரேரா (ஆங்கிலம்: Angelo Perera) 1990 பிப்ரவரி 23 அன்று பிறந்த இலங்கை மொறட்டுவைப் பிரதேச அணியின் துடுப்பாட்டக்காரர் ஆவார். இவர் 23 முதல்தர துடுப்பாட்டப் போட்டியில் கலந்து கொண்டுள்ளார். இவர் 2009/10-2010/11பருவ ஆண்டில், இலங்கை நொன்டர்ஸ் கிரிப்ஸ் விளையாட்டுக் கழக அணி உறுப்பினராக பங்குகொண்டார். ஒரு தொழில்முறை இலங்கையின் [[துடுப்பாட்டம்|துடுப்பாட்ட வீரர் ஆவர்\n\nஒரு தொழில்முறை [[இலங்கை| இலங்கையின்]] [[துடுப்பாட்டம்|துடுப்பாட்ட வீரர் ஆவர். அவர் ஒரு வலது கை துடுப்பாட்ட வீரர் மற்றும் இடது கை மெதுவான பந்து வீச்சாளர் ஆவார். அவர் நான்டெஸ்கிரிப்ட்ஸ் துடுப்பாட்ட அணிக்காக விளையாடுகிறார். [[கொழும்பு]] செயின்ட் பீட்டர்ஸ் கல்லூரியில் பயின்றார். 2019 ஆம் ஆண்டில், எந்தவொரு முதல் வகுப்பு போட்டியின் இரு இன்னிங்ஸ்களிலும் இரட்டை சதங்களை அடித்த [[ஆர்த்தர் ஃபாக்]] என்ற வீரருக்குப் பிறகு அவர் இரண்டாவது வீரராக ஆனார்.\n\nSection::::ஆரம்ப வாழ்க்கை.\n2007 ஆம் ஆண்டில் [[வங்காளதேசம்|வங்காளதேசத்தில்]] 19 வயதிற்குட்பட்டோர் துடுப்பாட்ட அணியின் இலங்கை சுற்றுப்பயணத்தில் பெரேரா அறிமுகமானார், பின்னர் இலங்கைக்கு எதிரான தொடரில் விளையாடினார். 2007-08 இல் 19 வயதிற்குட்பட்டோர் துடுப்பாட்ட அணி உலகக் கோப்பையில் இரண்டு பயிற்சி ஆட்டங்களிலும், இரண்டு போட்டி ஆட்டங்களிலும் விளையாடிய அவர், இரண்டு இன்னிங்ஸ்களில் 9 ஓட்டங்களே எடுத்தார்.\n\n2007-08 ஆம் ஆண்டில் மாகாணங்களுக்குள் இருபதுக்கு -20 போட்டியில் இலங்கை பள்ளிகளுக்காகவும், அடுத்த பருவத்தில் மீண்டும் விளையாடினார். 2009 ஆம் ஆண்டில் வங்காளதேசத்திற்கு எதிராக இலங்கைக்கு திரும்பிய சுற்றுப்பயணத்தில் பெரேரா மேலும் இரண்டு 19 வயதுக்குட்பட்ட தொடர் போட்டிகளிலும் நான்கு ஒருநாள் போட்டிகளிலும் பங்கேற்றார். பெரேரா 2009-10 ஆம் ஆண்டில் பதுரெலியா ஸ்போர்ட்ஸ் அணிக்கு எதிராக அறிமுகமானார். அதில் மூன்று விக்கெட்ட்களை வீழ்த்தி தன்து அணிக்கு வெற்றி ஈட்டுத் தந்தார்.\n\nபெரேரா 2009-10 ஆம் ஆண்டில் பதுரெலியா விளையாட்டுக் கழகத்திற்கு எதிராக முதல் தர அணியில் அறிமுகமானார். நான்டெஸ்கிரிப்ட்ஸ் துடுப்பாட்ட அணிக்குள், பெரேரா இலங்கை விமானப்படை விளையாட்டுக் கழகத்திற்கு எதிராக 244 ஓட்டங்கள் எடுத்தார். இந்த போட்டியில் அவரும் [[ஜெகான் முபாரக்|ஜெகான் முபாரக்கும்]] கூட்டாக இணைந்து எடுத்த ஓட்டங்கள் 405 இலங்கை மண்ணில் நடந்த முதல் தர போட்டியில் நான்காவது விக்கெட்டுக்கான அதிகபட்ச கூட்டாண்மை ஆகும். பெரேரா தனது ப்ங்காக 30 தடவை எல்லைக்கோட்டிற்கு பந்தை தட்டிவிட்டார். ம்ற்றும் ஆறு முறை எல்லைக்கோட்டிற்கு வெளியே த்ட்டி விட்டார். அதற்கு 204 பந்துகள் மட்டுமே தேவைப்பட்டது, மேலும் இது அவரது அதிகபட்ச முதல் தர விளியாட்டின் ஓட்டங்கள் ஆகும்\n\nSection::::உள்ளூர் விளையாட்டு.\nமார்ச் 2018 இல், அவர் 2017–18 சூப்பர் நான்கு மாகாண போட்டிகளுக்கான கொழும்பு அணியில் இடம் பெற்றார். அடுத்த மாதம், 2018 சூப்பர் மாகாண ஒருநாள் போட்டிக்கான கொழும்பு அணியிலும் அவர் இடம் பெற்றார். [4] ஆகஸ்ட் 2018 இல், காலியின் அணியில் 2018 எஸ்.எல்.சி டி 20 லீக்கில் அவர் இடம் பெற்றார்.\n\nபிப்ரவரி 2019, 2018–19 பிரீமியர் லீக் போட்டியில் சூப்பர் எட்டு போட்டிகளின் இறுதி சுற்றில், பெரேரா ஒவ்வொரு இன்னிங்ஸிலும் இரட்டை சதம் அடித்தார். இது 1938 ஆம் ஆண்டு இங்கிலாந்தில் நடந்த கவுண்டி சாம்பியன்ஷிப்பில் எசெக்ஸுக்கு எதிராக கென்டிற்காக ஆர்தர் ஃபாக் என்பவரால் முதல் தர துடுப்பாட்டத்தில் ஒரு முறை மட்டுமே அடிக்கப்பட்டது. மார்ச் 2019 இல், அவர் 2019 சூப்பர் மாகாண ஒருநாள் போட்டிக்கான கொழும்பு அணியில் இடம் பெற்றார்.\n\nSection::::வெளிநாட்டு விளையாட்டு.\nபெரேரா 2013 ஆம் ஆண்டில் வங்காள தேசத்திற்கு எதிராக தனது இருபது20 போட்டியில் அறிமுகமானர். அதே ஆண்டில், தென்னாப்பிரிக்காவுக்கு எதிராக பல்லேகேல் [[முத்தையா முரளிதரன் பன்னாட்டுத் துடுப்பாட்ட அரங்கம்|முத்தையா முரளிதரன் பன்னாட்டுத் துடுப்பாட்ட அரங்கத்தில்]] தனது ஒருநாள் போட்டியில் அறிமுகமானார். பல ஏற்ற தாழ்வுகளுக்குப் பிறகு, [[ஆத்திரேலியத் துடுப்பாட்ட அணியின் இலங்கைச் சுற்றுப்பயணம், 2016|ஆத்திரேலியாவுக்கு]] எதிரான ஒருநாள் அணிக்கு பெரேரா அழைக்கப்படார். அங்கு அவர் தம்புல்லாவில் நான்காவது ஒருநாள் போட்டியில் விளையாடினார்.\n\n\n\nSection::::மூலம்.\n[[பகுப்பு:1990 பிறப்புகள்]]\n[[பகுப்பு:வாழும் நபர்கள்]]\n[[பகுப்பு:இலங்கைத் துடுப்பாட்டக்காரர்கள்]]"}
{"id": "118001", "url": "https://ta.wikipedia.org/wiki?curid=118001", "title": "த. லெ. ஜவ்பர்கான்", "text": "த. லெ. ஜவ்பர்கான்\n\nத. லெ. ஜவ்பர்கான் (பிறப்பு: செப்டம்பர் 10, 1968), இலங்கையின் கிழக்கு மாகாணத்தில் காத்தான்குடி—04 மத்திய வீதி, இல 34 வசித்துவரும் இவர் ஓர் எழுத்தாளரும், கவிஞரும், சுதந்திர ஊடகவியலாளருமாவார்.\n\nSection::::வாழ்க்கைக் குறிப்புகள்.\nகாத்தான்குடியில் தம்பிலெப்பை, செய்னம்பு தம்பதியினரின் புதல்வராகப் பிறந்த இவர் காத்தான்குடி அந்- நாசார் மகா வித்தியாலயம், காத்தான்குடி தேசிய பாடசாலை, ஏறாவூர் தேசிய பாடசாலை, பொல்கொல்லை தும்பரை வளாகம் ஆகியவற்றின் பழைய மாணவராவார். இவரின் மனைவி பாத்திமா ஜவ்பர்கான். இத்தம்பதியினருக்கு அஹமட் ஜுறைஸ் ஜவ்பர்கான், அஹமட் ஜுமைல் ஜவ்பர்கான் ஆகிய இரண்டு புதல்வர்கள் உளர்.\n\nSection::::தொழில்.\nஊடகத்துறை டிப்ளோமா பட்டதாரியான இவர், தற்போது முழு நேர ஊடகவியலாளராகப் பணியாற்றி வருகின்றார்.\n\nSection::::இலக்கிய ஈடுபாடு.\nஇவரின் முதல் படைப்பு 1982ல் தினகரனில் ஒரு கவிதையாக இடம் பெற்றது. இதிலிருந்து இன்று வரை இரண்டாயிரத்துக்கும் மேற்பட்ட கவிதைகள், சிறுகதைகள், காவியங்கள், கட்டுரைகள் போன்றவற்றை எழுதியுள்ளார். இவரின் இத்தகைய ஆக்கங்கள் இலங்கையின் தேசிய பத்திரிகைகளிலும், இதழ்களிலும், இந்திய பத்திரிகைகளிலும், இதழ்களிலும் பிரசுரமாகியுள்ளன.\n\nSection::::பொது, இலக்கியப் பணிகள்.\nஇவர் பல்வேறுபட்ட இலக்கிய அமைப்புக்களிலும் சமூகசேவை அமைப்புக்களிலும் பல பொறுப்பு வாய்ந்த பதவிகளை வகித்துள்ளார்.\n\n\n\n\n\nஉட்பட 22 விருதுகள்\n\nஉட்பட மேலும் சில பட்டங்கள்\n\nஉட்பட பல பரிசில்கள்\n"}
{"id": "118003", "url": "https://ta.wikipedia.org/wiki?curid=118003", "title": "ஓய்வு நாள் (யூதம்)", "text": "ஓய்வு நாள் (யூதம்)\n\nஓய்வு நாள் அல்லது ஷபாத் \"(Shabbat)\" என்பது யூத சமயத்தைப் பொறுத்த வரை ஏழாவது நாள் ஆகும். ஆறு நாட்களில் உலகைப் படைத்த இறைவன் ஏழாம் நாள் ஓய்வு எடுத்ததை இது அடிப்படையாய்க் கொண்டுள்ளது. ஓய்வு நாள் வெள்ளிக்கிழமை சூரிய மறைவிலிருந்து சனிக்கிழமை இரவு வரையிலான காலம் ஆகும்.\n\nபத்துக் கட்டளைகளின் அடிப்படையில் ஓய்வு நாளின் போது இறைவனை ஆராதிப்பதைத் தவிர எந்த வேலையும் செய்யக் கூடாது;பெரும்பாலான இயந்திரங்களை இயக்கக் கூடாது.\n\nSection::::சபாத் தழுவல்.\nகிறித்தவ சமயத்தைப் பொறுத்த வரையில் ஓய்வு நாள் என்பது ஞாயிற்றுக் கிழமை ஆகும். புரோட்டஸ்டன்டு கிறித்தவர்களான செவன்த் டே அட்வென்டெஸ்ட் சபையினர் மற்றும் உண்மையான இயேசு தேவாலயம் சபையினர் போன்றோர் சனிக் கிழமையையே ஓய்வு நாளாய்க் கடைப்பிடிக்கின்றனர்.\n\nஇசுலாமியர்கள் வெள்ளிக் கிழமையைத் தொழுகை நாளாய்க் கடைப்பிடிக்கின்றனர்.\n"}
{"id": "118004", "url": "https://ta.wikipedia.org/wiki?curid=118004", "title": "சர்வசார உபநிடதம்", "text": "சர்வசார உபநிடதம்\n\nஸர்வஸார உபநிடதம் என்பது கிருஷ்ணயஜுர் வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 35வது உபநிஷத்து. 'ஸர்வஸாரம்' என்ற சொல் பொருள் பொதிந்தது. எல்லா நூல்களிலிருந்தும் சாற்றைப் பிழிந்து எடுக்கப்பட்டது என்ற பொருளிற்குகந்தாற்போல், இதனில் வேதாந்தத்தின் முழுப்பொருளும் இரண்டே பக்கத்தில் உரைநடையில் தெளிவு படுத்தப்பட்டிருக்கும் உபநிடதம் இது. \n\nSection::::கேள்விகள்.\nவேதாந்தநூல்களில் வரும் பல கலைச்சொற்களுக்கும் பொருள் வேண்டி எழுப்பப்பட்ட கேள்விகள் இவை. இவை யாவற்றிற்கும் சுற்றி வளைக்காமல் நேரடியாக விளக்கம் சொல்வதால்தான் இவ்வுபநிடதம் பெயர் பெற்றது.\n\nSection::::ஆன்மா, தளை, வீடு, அறிவு.\nஉடம்பு முதலிய அழியும் பொருள்களை ஆள்வது ஆன்மா. உடம்பு, மனம் இவைகளைத்'தான்' எனக் கருதும் எண்ணம் ஆன்மாவுக்குத் தளை. அதனின்று விடுதலை பெறுவதுதான் வீடு (மோட்சம்). அவ்வெண்ணத்தை ஏற்படுத்துவது அவித்தை. எதனால் அவ்வெண்ணம் விலகுகிறதோ அது பேரறிவு (ஞானம்).\n\nSection::::மூன்று உணர்வு நிலைகள்.\nஇவ்வுடம்பில் வசிப்பவனுக்கு நனவு, கனவு, உறக்கம் என்ற மூன்று நிலைகள் உண்டு.வெளி விஷயங்களை எப்பொழுது புலன்களாலோ மனதாலோ எடுத்துக் கொள்கிறதோ அப்பொழுது ஆன்மாவின் ஜாக்ர (நனவு) நிலை. அவ்வாசனைகளுடன் கூடிய மனம், புத்தி, சித்தம், அகங்காரம் என்ற நான்கு அந்தக்கரணங்களால் ஓசை முதலியவை இல்லாதபொழுதும் வாசனை வடிவான ஓசை முதலியவற்றை எப்பொழுது ஆன்மா அனுபவிக்கிறதோ அது கனவுநிலை.அந்தக்கரணம் என்றால் அகக்கரணம். அகம், அதாவது உள், புறம், அதாவது வெளி, இவையிரண்டையும் அறிதற்குச் சாதனமாய் இருக்கும் கரணம் அந்தக்கரணம்.பத்து புலன்களும் இந்நான்கு அந்தக்கரணங்களும் ஓய்ந்து எவ்வுணர்வுமற்றிருக்கும் நிலை சுஷுத்தி அல்லது உறக்கம். இம்மூன்று நிலைகளின் இருப்புக்கும் இல்லாமைக்கும் சாட்சியாகவும், அப்படிப்பட்ட இருப்பும் இல்லாமையும் அற்றதாயும் எல்லையற்றதாயும் உள்ள நிலை துரீயம் (நான்காவது, கடந்தது) என்று பெயர்.\n\nSection::::ஐந்து கோசங்கள்.\nஉணவால் தோற்றுவிக்கப்பட்ட உறுப்புக்களின் தொகுதி அன்னமயகோசம். பிராணன் முதலிய பதினான்கு வாயு வகைகள் அன்னமயகோசத்தில் புகுந்துறையும்போது அது பிராணமயகோசமாகும். இவ்விரண்டு கோசங்களையும் பற்றிக்கொண்ட ஜீவன் எப்பொழுது மனம் முதலிய கரணங்களால் எண்ணம் முதலிய கருமங்களைச் செய்கிறதோ அப்பொழுது அது மனோமயகோசமாகும். இம்மூன்று கோசங்களையும் தனதென்றுணர்ந்து அவைகளுடன் விளங்கும்போது அதுவே விஞ்ஞானமயகோசம் எனப்படும். இந்நான்கு கோசங்களுடன் கூடி தனக்குக் காரணமான பொருளில் அதை அறியாமல் ஆலவிதையில் மரம் இருப்பதுபோல் எது இருக்கிறதோ அது ஆனந்தமயகோசமெனப்படும்.\n\nSection::::ஜீவன், க்ஷேத்திரஞ்ஞன், சாட்சி, கூடஸ்தன்.\nபுண்ணிய பாவங்களால் பிறப்பெடுத்து உடம்புடன் ஒட்டாது அதை வெறும் துணைப்பொருளாக (உபாதி) மட்டும் கொண்டவன் ஜீவன் எனப்படுகிறான். அந்த துணைப்பொருளையும் எந்த மெய்யறிவு உள்ளிருந்தே விளங்கவைக்கிறதோ அது க்ஷேத்திரஞ்ஞன் எனப்படுகிறான். அறிபவன், அறிவு, அறியப்படுவது இவைகளின் தோற்றத்தையும் மறைவையும் உணர்பவன், ஆனால் தான் தோற்றமும் மறைவும் இல்லாதவன் -- அவன்தான் சாட்சி எனப்படுவான். பிரம்மா முதல் எறும்பு வரை எல்லாப்பிராணிகளின் புத்திகளிலும் ஏற்றத்தாழ்வில்லமல் காணக்கூடியவனாய் எல்லாப்பிராணிகளின் புத்திகளிலும் உறைபவன் கூடஸ்தன் எனப்படுகிறான்.\n\nSection::::அந்தர்யாமி, பரமாத்மா.\nஇரத்தினங்களைக் கோத்து மாலையாக்கும் சரடு போல் எல்லா உடல்களிலும் ஊடுருவித் தொடர்ந்து விளங்கும் ஆன்மாதான் அந்தர்யாமி என்ற உள்ளுறைபவன்.அவனே \"தத்-த்வம்-அஸி\" மகாவாக்கியத்தில் \"த்வம்\" (=நீ) எனும் சொல்லின் பொருளாக இருப்பவன். ஸத்யம், ஞானம், அனந்தம், ஆனந்தம் இந்நான்கும் எதனுடைய இலக்கணமோ, அது தேசம், காலம், பொருள், காரணம் ஆகியவற்றால் மாறுபடாததோ அதுவே \"தத்\" எனும் சொல்லின் பொருளான பரமாத்மா அல்லது பரம்பொருள்.\n\nSection::::மாயை.\nஅனாதி கர்ப்பிணி, ஏற்புடைத்தலுக்கும் ஏற்புடையாமைக்கும் சமமானது, உளதென்றும் இலதென்ரறும் கூற முடியாதது, மாறுபாடுகளுக்குக் காரணமானது, ஆராய்ந்து நிரூபித்தால் இல்லாதது,அப்படி நிரூபிக்காதபொழுது உள்ளது, அடையாளம் ஏதுமில்லாதது --இவ்வளவும் சேர்ந்ததுதான் மாயை.\n"}
{"id": "118007", "url": "https://ta.wikipedia.org/wiki?curid=118007", "title": "இத்ரீஸ்", "text": "இத்ரீஸ்\n\nஆவார்.வேதங்களை நன்கு கற்றும், மக்களுக்கு பாடம் கற்றுக் கொடுத்ததின் காரணத்தால், பாடம் கற்றுக் கொடுப்பவர் என பொருளுடையச் சொல்லான \"இத்ரீஸ்\" என அழைக்கப்பட்டார்.\n\nSection::::பிறப்பு.\nஆதி தந்தை ஆதம் அவர்களிலே பிரகாசித்த நூரே முஹம்மதிய்யா அவர்களின் புதல்வர் நபி ஷீது அவர்களின் நெற்றியில் பிரகாசிக்க அது அவர்களின் வழித்தோன்றலிலே ஊடுறுவி, நபி இத்ரீஸ் அவர்களிலே இலங்கியது. எகிப்து நாட்டில் உள்ள மனாப் என்ற ஊரில் பிறந்தார்கள்.\n\nSection::::தோற்றம்.\nஅவர்கள் அழகிய உருவினராக விளங்கினார்கள். அவர்களின் உடல் பழுப்பு நிறமாக இருந்தது. உடலில் சதை பற்று குறைவாக இருந்தது. உயர்ந்த உருவினராக இருந்த அவர்கள் பெரிய மீசையும், தாடியும் வைத்து இருந்தார்கள். அவர்களின் ஒரு காது மற்ற காதை விட பெரியதாக இருந்தது.\n\nகுணம்:அவர்கள் வாய்மூடி, எதையோ சிந்தித்த வண்ணம் இருப்பார்கள். பேசினால் மெதுவாக பேசுவார்கள். சுட்டு விரலை அசைத்து, அசைத்து பேசுவார்கள். நடந்தால் தலையை குனிந்த வண்ணம் நடந்து செல்வார்கள்.\n\nதொழில்:அவர்கள் தையல் தொழில் செய்து வந்தார்கள்.\n\n\n"}
{"id": "118010", "url": "https://ta.wikipedia.org/wiki?curid=118010", "title": "சென்னை சிட்டி சென்டர்", "text": "சென்னை சிட்டி சென்டர்\n\nசென்னை சிட்டி சென்டர் ( ஆங்கிலம் : Chennai Citi Centre ) இந்தியாவில் உள்ள சென்னை மயிலாப்பூரில் உள்ள ஒரு பேரங்காடி. இது 2006 ஆம் ஆண்டு திறக்கப்பட்டது. இது சென்னையில் மிக விலையுயர்ந்த வணிக வளாகங்களில் ஒன்றாக உள்ளது.\n\nSection::::கடைகள்.\nபேரங்காடியின் முக்கிய வர்த்தக நிலையங்களின் பெயர் பட்டியல்:\n\nமேலும் இந்த பேரங்காடியில் ஒரு உணவு திடல் கிளைகள் உட்பட, பீட்சா ஹட், சஃப்வே (Subway), கான்கோட்டிரி (Gangotree), அரபியன் ஹட் மற்றும் கேஎஃப்சி (KFC), குழந்தைகளுக்கான காணொளி விளையாட்டு மையம், பல்வேறு துறையின் விற்பனை நிலையங்கள் மற்றும் தின்பண்ட விற்பகம். மற்றும் மிக முக்கியத்துவமான ஐநாக்ஸ் திரையரங்குகள் உள்ளது.\n\nSection::::அமைவிடம்.\nஇவ்வங்காடி மைலாப்புரில் அமைந்துள்ளது. சென்னைக் கலங்கரை விளக்கம் \nபறக்கும் தொடருந்து நிலையம் அருகில் அமைந்துள்ளது.\n\n"}
{"id": "118012", "url": "https://ta.wikipedia.org/wiki?curid=118012", "title": "ஒளியணு", "text": "ஒளியணு\n\nஇயற்பியலில், ஒளியணு,ஒளிமம், சக்திச்சொட்டு அல்லது ஒளியன் (\"photon\", ஃபோட்டான் அல்லது ஃபோட்டோன்) என்பது எடையில்லாததாகக் கருதப்படும், ஆனால் ஆற்றலின் திரட்சி என்று கருதப்படும் ஓர் அடிப்படைத் துகளாகும். இது கண்களுக்குப் புலனாகும் ஒளிக்கதிரினதும், பிற பல்வகை மின்காந்தக் கதிர்வீச்சுகளினதும் அடிப்படையான அலகளவாகக் கொள்ளப்படுகிறது. இது மின்காந்த விசையின் விசைக்கடத்தி ஆகும். இந்த விசையின் விளைவுகளை எளிதாக, நுண்ணிய மற்றும் பேரியலான நிலை இரண்டிலும் காணக்கூடியதாக உள்ளது. ஒளியணுவிற்கு ஓய்வுத் திணிவு இல்லை இவை எப்போதும் வெற்றிடத்தில் ஒளியின் வேகத்தில் நகர்கின்றன. அனைத்து அடிப்படைத் துகள்களையும் போல ஒளியணுவும் தற்போது குவாண்டம் இயக்கவியலால் சிறப்பாக விளக்கப்படுகிறது. அலை-துகள் இருமையை அவை வெளிப்படுத்துகின்றன. அலைகள் மற்றும் துகள்களின் இரு பண்புகளையும் வெளிப்படுத்துகிறது. உதாரணமாக, ஒரு ஒற்றை ஒளியணு ஆடியினால் ஒளிவிலகல் அடையும் போது அலையின் பண்புகளை காட்டுகிறது, ஆனால் இது இடத்தை அளவிடும் போது வரையறுத்த முடிவை தருவதால் துணிக்கை போல் செயற்படுகிறது.\n\nஒளியணுவின் நவீன கருத்தாக்கம் ஆல்பர்ட் ஐன்ஸ்டீனால் ஒளியின் பாரம்பரிய அலை மாதிரியால் விளக்க முடியாத சோதனை அவதானிப்புகளை விளக்க படிப்படியாக உருவாக்கப்பட்டது. குறிப்பாக, ஒளியணு மாதிரி ஒளிச்சக்தியின் அதிர்வெண் சார்புள்ளமையையும், சடப்பொருள் மற்றும் கதிர்வீச்சு வெப்ப சமநிலையில் இருக்கும் திறனையும் விளக்குகின்றது. மேலும் கரும்பொருள் கதிரியக்கத்தின் பண்புகள் உட்பட, முரண்பட்ட அவதானிப்புகளை கணக்கில் கொண்டுள்ளது.\n\nஒளியணுவை பிற இயற்பியலாளர்கள், மிக குறிப்பாக மேக்ஸ் பிளாங்க், அரை பாரம்பரிய மாதிரிகளைப் பயன்படுத்தி விளக்க முயன்றார். இதில் ஒளி இன்னமும் மேக்ஸ்வெல் சமன்பாடுகள் முலம் விவரிக்கப்படுகிறது, ஆனால் உமிழும் மேலும் அகத்துறிஞ்சும் அந்தப் பொருளின் ஒளியை அளவிடப்பட்டு இருக்கிறது. இந்த அரை பாரம்பரிய மாதிரிகள், குவாண்டம் விசையியல் வளர்ச்சிக்கு பங்களித்தன என்றாலும் இன்னும் கூடுதலான சோதனைகளால் ஒளி தன்னை அளவாக்கப்பட்ட என்ற ஐன்ஸ்டீனின் கருதுகோள் சரிபார்க்கப்பட்டது. ஒளியின் நுண்துகள்கள் ஒளியணுக்களாக உள்ளன.\n\nதுகள் இயற்பியல் தரநிலை மாதிரியில், ஒளியணுவானது காலவெளியில் உள்ள ஒவ்வொரு கட்டத்திலும் இயற்பியல் விதிகளின் ஒரு குறிப்பிட்ட சமச்சீர் நிலைக்கு தேவையான ஒரு விளைவாக விவரிக்கப்படுகிறது. ஒளியணுவின் உள்ளார்ந்த பண்புகளான ஏற்றம், திணிவு மற்றும் சுழற்சி, இந்த காஜ் சமச்சீர்மையின் பண்புகள் மூலம் தீர்மானிக்கப்படுகிறது. ஒளியின் நியூட்ரினோ கோட்பாட்டில், ஒரு ஒன்றுகலந்த கட்டமைப்பு போல ஒளியணுவினை விவரிப்பதற்கான முயற்சிகள் இதுவரை வெற்றி பெறவில்லை. ஒளியணு பற்றிய கருத்தாக்கம், பரிசோதனை மற்றும் கோட்பாட்டு இயற்பியலிலான நிகழ்கால முன்னேற்றங்களிற்கு வழிவகுத்தது. அவையாவன சீரொளி, போஸ்-ஐன்ஸ்டீன் ஒடுக்கம், குவாண்டம் புல கொள்கை, மற்றும் குவாண்டம் இயக்கவியலின் நிகழ்தகவியல் விளக்கம் என்பனவாகும். ஒளியணுக்கள் ஒளி வேதியியல், உயர் தெளிதிறன் நுண்ணோக்கி, மற்றும் மூலக்கூறு தூரத்தை அளவிட பயன்படுகிறது. சமீபத்தில், ஒளியணுக்கள் குவாண்டம் கணினிகளின் ஆக்கக்கூறுகளாக ஆராயப்பட்டிருக்கின்றன மேலும் ஒளியியல் தொடர்பாடலில் நுணுக்கமான குவாண்டம் குறியாக்கவியல் போன்றவற்றில் பயன்படுகின்றது.\n\nSection::::பெயரிடு.\n1900 இல், மாக்ஸ் பிளாங்க் கரும்பொருள் கதிர்வீச்சு ஆய்வின் போது மின்காந்த அலைகள் சக்தியை சக்தி \"பொட்டலங்களாக\" வெளியிடலாம் என்றார். அவரது 1901 ஆம் ஆண்டு கட்டுரை \"அனலேன் டெர் ஃபிசிக்\" இல் இந்த பொட்டலங்களை \"சக்தி கூறுகள்\" என அழைத்தார். குவண்டா என்ற வார்த்தை துகள்கள், கணிய அளவுகள் மற்றும் மின்சாரத்தை குறிப்பிட 1900கு முன்பே பயன்படுத்தப்பட்டது. பின்னர், 1905 இல் ஆல்பர்ட் ஐன்ஸ்டீன் மின்காந்த அலைகள் மட்டுமே இந்த தனி அலை-பொட்டலங்களாக உள்ளன என்ற கருத்தை சொன்னார் அவர் ஒரு அலை-பொட்டலத்தை ஒளி குவாண்டம் என்று அழைத்தார். போட்டான் என்பது ஒளி என்பதற்கான கிரேக்க வார்த்தை ஆகும்.\nதமிழில் ஒளியணு, சக்திச்சொட்டு மற்றும் ஒளியன் என அழைக்கப்படுகிறது.\n\nSection::::ஒளியணுவின் குணம்.\nஒளியணு மின்காந்த அலைகளின் தொகுப்பு அல்லது குவாண்டம் என்று அழைப்பர். அதன் குணங்கள் பின்வருமாறு.\n\n1. ஒளியணு ஒரு குறிபிட்ட அதிர்வெண் (frequency) \"ν\" மற்றும் குறிபிட்ட அலை திசையன் (wave vector) \"k\" கொண்டிருக்கும்.\n\n2. அலை திசையன் ஒரு திசையன் (vector). இதன் திசை ஒளியணு செல்லும் திசையை குறிக்கும்.\n\n3. அலை திசையன் அளவை கீழ் கொடுக்கப்பட்ட சமன்பாடு மூலம் குறிப்பிடலாம்.\n\n4. இதன் ஆற்றல் (energy) \"E\" கீழ் கொடுக்கப்பட்ட சமன்பாடு மூலம் குறிப்பிடலாம்.\n\n5. ஒளியணுவின் உந்தம் (momentum) கீழ் கொடுக்கப்பட்ட சமன்பாடு மூலம் குறிப்பிடலாம்.\n\n6. ஒளியணுவின் ஓய்வு நிலையில் அதன் நிறை புஜ்ஜியமாகும். இருபினும் ஒளியணுவிற்கு உந்தம் உண்டு.\n\n7. ஒளியணுவிற்கு சுழற்சி கோண உந்தம் (spin angular momentum) உண்டு.\n\nSection::::திருவாசகத்தில் ஒளியணு.\nஇல்நுழை கதிரின் துன் அணுப் புரையச்\nசிறிய ஆகப் பெரியோன் தெரியின்.\nஇல்நுழை கதிர் என்றால் இல்லத்தில் நுழையும் சூரிய ஒளி அல்லது ஏதொ ஒரு ஒளி அதில் துன் அணுவாக இறைவன் இருக்கிறான் என்று குறிப்பிடுகிறார் மாணிக்கவாசகர்.ஆனால் அணு என்று குறிப்பிடவில்லை அணு என்றால் அது Atom என்று ஆகிவிடும்.ஒளியணு, அணு(Atom) அல்ல அது ஒரு துகள்.அதனால் தான் துன் அணுவாக (ஒளியணு அல்லது ஃபோட்டான்) இறைவன் இருப்பதாக கூறியிருக்கிறார்.\n\nSection::::உசாத்துணைகள்.\n<div class=\"references-small\">\nBy date of publication:\n"}
{"id": "118013", "url": "https://ta.wikipedia.org/wiki?curid=118013", "title": "மேல் முன் இதழ்குவி உயிர்", "text": "மேல் முன் இதழ்குவி உயிர்\n\nமேல் முன் இதழ்குவி உயிர் அல்லது மூடிய முன் இதழ்குவி உயிர் என்பது சில பேச்சு மொழிகளில் காணப்படும் உயிர் வகைகளுள் ஒன்று. அனைத்துலக ஒலிப்பியல் அரிச்சுவடியில் இதன் குறியீடு , இதற்கு இணையான X-SAMPA குறியீடு y. ஒலியமைப்பு அடிப்படையில் பல மொழிகளில் இது ‹ü› அல்லது ‹y› என்பவற்றால் குறிக்கப்படுகிறது. இவற்றைவிட பிரெஞ்சு மொழி, பிற ரோமனெசுக் மொழிகள், அங்கேரிய மொழி என்பவற்றில் இது ‹u› என்பதாலும், நடு செருமன் மொழி, பல ஆசிய மொழிகளின் ரோமனாக்கம் போன்றவற்றில் இது ‹iu›/‹yu› என்னும் குறியீடுகளாலும் குறிக்கப்படுகின்றன. இதுபோல டச்சு மொழியில், ‹uu›; அங்கேரிய மொழியில் ‹ű›; சிரில்லிக் மொழியில் ‹уь›; போன்றவை இதற்கு இணையானவை.\n\n"}
{"id": "118017", "url": "https://ta.wikipedia.org/wiki?curid=118017", "title": "இணையம்", "text": "இணையம்\n\nஇணையம் () (\"Internet\") என்பது உலக அளவில் பல கணினி வலையமைப்புகளின் கூட்டிணைப்பான பெரும் வலையமைப்பைக் குறிக்கும். இணைய நெறிமுறைகளைப் பின்பற்றி தரவுப் பரிமாற்றம் (\"பாக்கெட் சுவிட்சிங்\") மடைமாற்றி மற்றும் திசைவியின் வழி நடைபெறும். இணையம் என்னும் சொல்லானது செப்புக்கம்பிகளினாலும், ஒளிநார் இழைகளினாலும் இணைக்கப்பட்டுள்ள கணினி வலைகளின் பேரிணைப்பைக் குறிக்கும். உலகளாவிய வலை (world wide web) என்பது உலகளாவிய முறையில் இணைப்புற்ற கட்டுரைகள், எழுத்துக்கள், ஆவணங்கள், படங்கள், பிற தரவுகள் முதலியவற்றைக் குறிக்கும். எனவே இணையம் என்பது வேறு உலகளாவிய வலை என்பது வேறு. இணையத்தில் பல்லாயிரக்கணக்கான சிறிய வணிக, கல்வி நிறுவன, தனி நபர் மற்றும் அரசு சார் கணினி-வலையமைப்புகள் இதன் உறுப்புகளாவன. மின்னஞ்சல், இணைய உரையாடல், காணொளி பார்த்தல், விளையாட்டு, மற்றும் ஒரு கட்டுரையில் இருந்து மற்றொன்றிற்கு மீயிணைப்புகள் மூலம் உலவல் வழி தொடர்புப்படுத்தப்பட்ட இணையத்தளங்கள் முதலிய சேவைகளையும், உலகளாவிய வலையின் தரவுகளையும் இணையம் தருவிக்கின்றது.\n\nSection::::வரலாறு.\n1950-ம் ஆண்டிற்கு அண்மையில் தொடர்பியல் ஆய்வாளர்கள் கணினி மற்றும் பல்வேறு தொலைத்தொடர்பு வலையமைப்பின் பயனர்கள் பொதுவான தொடர்பு மற்றும் தகவல் பரிமாற்றம் கொள்ள ஆவன செய்ய வேண்டும் என எண்ணினர். இதன் விளைவாக மையக் கட்டுப்பாடற்ற வலையமைப்புகள், வரிசைப்படுத்துதல் முறைகள், மற்றும் தரவுப்பொதி நிலைமாற்றம் போன்ற துறைகளில் ஆய்வு செய்யத் துவங்கினர்.\n\nஜே.சி.ஆர்.லிக்லைடர் (J.C.R. Licklider) இணையத் தந்தையாக அறியப்படுகிறார் இணையம் - இன்று ஒரு தகவல்\n\nமுதலாவது TCP/IP முறையிலமைந்த வலையமைப்பானது ஐக்கிய அமெரிக்காவின் நேஷனல் சயன்ஸ் பவுண்டேசனில் ஜனவரி 1 1983 முதல் இயங்க ஆரம்பித்தது.\n\n1990களில் இது பொதுமக்களின் கவனத்தை ஈர்த்தது. இக்காலப்பகுதியில் உருசியாவில் உள்ள சேர்னோபில் அணுஆலை வெடிப்பு மக்களை விஞ்ஞானிகள் ஒன்றாக இயங்கவேண்டும் என்ற கருத்துக்களை முன்வைத்தது. பிரான்ஸ் ஸ்விட்சலாந்து எல்லையிலிருந்த சேர்னோபிலில் உலகளாவிய வலை பிரசித்தமடைந்தது. இரண்டு ஆண்டுகளுக்குப் பின்னர் டிம் பேர்ணர்ஸ்-லீ எச்டிஎம்எல் (HTML) மெருகூட்டும் மொழி, எச்டிடிபீ (HTTP) என்னும் அனுமதிக்கப் பட்ட அணுகுமுறைகளை கொண்ட புதிய அணுஆய்வுகளுக்கான ஐரோப்பிய அமைப்பின் (CERN சேர்ண்) இணையத் தளமானது உருவாக்கப் பட்டது.\n\nஜூன் 30 2006-ல் உலகம் முழுவதும் நூறு கோடி மக்களுக்கும் மேல் இணையத்தை உபயோகம் செய்கிறார்கள்.\n\nSection::::இணையத்தின் தோற்றம்.\n1957-ஆம் ஆண்டில் அன்றைய சோவியத் யூனியன் ஸ்புட்னிக் என்னும் ஆளில்லா செயற்கைக்கோளை விண்ணில் பறக்கவிட்டது.இது தமக்கு எதிரான இராணுவ நடவடிக்கைக்கான ஆய்வாக இருக்குமோ என்ற அச்சம் அமெரிக்காவுக்கு உண்டாகியது. விண்வெளி ஆய்வில் தாம் பின்தங்கிவிடக் கூடாது என்கிற அக்கறையும் அவாவும் அமெரிக்காவுக்கு பிறந்தது.எனவே,அப்போதைய அமெரிக்க அதிபர் ஐசன்ஹோவர்,உடனடியாக ஓர் ஆராய்ச்சி அமைப்பை உருவாக்க ஆணை பிறப்பித்தார்.அந்த ஆய்வமைப்பு ‘ஆர்ப்பா’ (ARPA – Advanced Research Project Agency) எனப்பட்டது.\n\n’ஆர்ப்பா’வின் முதன்மைக் குறிக்கோள் சோவியத் யூனியனைப் போன்று விண்கலனை ஏவிப் பரிசோதனை செய்வதேயாகும்.அடுத்த ஆண்டான 1958-இல் அமெரிக்காவின் ‘எக்ஸ்புளோரர்’ விண்கலம் விண்ணில் வெற்றிகரமாகப் ஏவப்பட்டது. இதே வேளையில் அமெரிக்க இராணுவப் பாதுகாப்புத் துறையில் தகவல் தொடர்புக்குக் கணினியைப் பயன்படுத்தும் முயற்சிகள் மேற்கொள்ளப்பட்டன. விண்வெளிப் பயண ஆய்வில் ஈடுபட்டிருந்த ’ஆர்ப்பா’ ஆய்வு மையத்திடம் அமெரிக்க இராணுவத் துறையில் கணினியின் பயன்பாட்டை மேம்படுத்தும் பணி ஒப்படைக்கப்பட்டது.1962-இல் டாக்டர் ஜே.சி.ஆர்.லிக்லைடர் தலைமையில் இப்பணி ஆரம்பிக்கப்பட்டது.\n\nகணினிப் பிணையங்கள், கணினி வழியான தகவல் பரிமாற்றம் ஆகியவற்றில் ’ஆர்ப்பா’ முதலில் கவனம் செலுத்தியது. ஒரு புதுவகையான கணினிப் பிணையத்தை நிறுவுவது ‘ஆர்ப்பா’வின் தொடக்கத் திட்டமாக இருந்தது.அயல்நாட்டுடன் போர்மூண்டு, எதிரிகளின் குண்டு வீச்சில் பிணையத்தின் ஒருபகுதி சிதைக்கப்பட்டாலும் பிணையத்தின் மீதிப் பகுதி எவ்வித பாதிப்புமின்றிச் செயல்பட வேண்டுமென எண்ணினர்.\n\nஇதுபோன்றதொரு,அதாவது இன்றைய ’இணையம்’ போன்ற ஒரு பிணையத்தை வடிவமைக்கும் முயற்சியில் அமெரிக்காவின் ‘ரேண்டு’ (Rand)என்ற நிறுவனமும் ஈடுபட்டிருந்தது.1965-இல் அதற்கான ஒரு மாதிரிக் கட்டமைப்பை வெளியிட்டது. இதே கோட்பாடுகளின் அடிப்படையில் ஐரோப்பிய நாடுகளிலும் ஆய்வுகள் மேற்கொள்ளப்பட்டன. 1968-இல் இங்கிலாந்து நாட்டின் தேசிய இயற்பியல் ஆய்வுக்கூடம் (National Physics Laboratary) இதுபோன்ற பிணையத்தின் மாதிரியைச் சோதனை முறையில் அமைத்துக் காட்டியது.\n\nஇத்தகைய ஆய்வுகளின் இறுதியில் ‘ஆர்ப்பா’வின் முயற்சியால் 1969-இல் இராணுவப் பயன்பாட்டுக்கென அமெரிக்காவில் நான்கு மாநிலங்களில் செயல்பட்டு வந்த கணினிப் பிணையங்கள் இணைக்கப்பட்டு ‘ஆர்ப்பாநெட்’ (ARPANet) என்கிற அமைப்பு நிறுவப்பட்டது.இதுவே, பிற்கால இணையத்தின் முன்னோடிப் பிணைய அமைப்பாகும்.\n\nஇந்த சூழலில் பாஸ்டன் நகரின் எம்ஐடீயில் (MIT – Massachusetts Institute of Technology) பட்டப்படிப்புப் படித்துக் கொண்டிருந்த மாணவர் லியோனார்டு கிளெய்ன்ராக் என்பார் ஆர்ப்பாநெட்டின் மூலமாக இரு சேய்மைக் கணினிகளுக்கிடையே முதல் தகவல் பரிமாற்றத்தை நடத்திக் காட்டினார்.இதனால் இவர்,’இணையத்தின் தந்தை’ (Father of Internet) என்று அழைக்கப்படுகிறார்.\n\nSection::::இணையத்தின் வளர்ச்சி.\n1971-இல் ஆர்ப்பாநெட்டில் இணைக்கப்பட்ட கணுக்கள் (Nodes) என்னும் பிணைய மையங்களின் எண்ணிக்கையானது பதினைந்தாக அதிகரித்தது.பின் அது 1972-இல் முப்பது கணுக்களாக வளர்ச்சி பெற்றது. ஆர்ப்பாநெட்டில் சேமித்து வைக்கப்பட்டுள்ள தகவல்களை அமெரிக்காவின் எந்த மூலையிலிருந்தும் கணினித் தொடர்பு மூலம் பெற முடியும் என்பது செயற்படுத்திக் காட்டப்பட்டது.\n\nஅதன்பிறகு,அரசின் வெவ்வேறு துறைகள், பல்கலைக் கழகங்கள், அறிவியல் ஆய்வுக்கூடங்கள் தங்கள் பிணையங்களை ஆர்ப்பாநெட்டில் இணைத்துக் கொண்டன.\n\nஅடுத்ததாக, அமெரிக்காவில் மிகவும் சக்தி வாய்ந்த கணினிகளையும் கணினிப் பிணையங்களையும் அமைத்துச் செயல்பட்டு வந்த சமூகக் குழுக்கள் பல தத்தம் பிணையங்களை ஆர்ப்பாநெட்டுடன் இணைத்துக் கொண்டன.இதன் விளைவாக, ஆர்ப்பாநெட்டின் இராணுவத் தன்மை குறையத் தொடங்கியது.\n\n1983-இல் ஆர்ப்பாநெட்டிலிருந்து அமெரிக்க இராணுவப் பிணையம் ‘மில்நெட்’ (Milnet) என்ற பெயரில் தனியாகப் பிரிக்கப்பட்டுச் செயல்பட ஆரம்பித்தது.அதற்குப்பின்,ஆர்ப்பாநெட் பொதுப் பிணையமாகியது.\n\nஅறிவியல் ஆய்வுக்கென அமெரிக்க அரசின் தேசிய அறிவியல் நிறுவனம் (National Science Foundation) என்எஸ்எஃப்நெட் (NSFNet) என்னும் பிணையத்தைத் தோற்றுவித்தது.இதில் ஐந்து மீத்திறன் கணினி மையங்கள் இணைக்கப்பட்டிருந்தன. அவற்றில் சேமிக்கப்பட்டிருந்த தகவல் மூலாதாரங்களை அமெரிக்காவிலுள்ள எந்தவொரு கல்வி நிறுவனமும், ஆய்வுக் கூடமும் பெருமளவில் பயன்படுத்திக் கொள்ளும் வாய்ப்புகள் ஏற்பட்டன.\n\nஇது 1984-இல் ஆர்ப்பாநெட்டைப் போன்றே நாடு முழுவதும் அளாவத்தக்க வகையில் தம் சொந்தப் பிணையக் கட்டமைப்பை நிறுவியது. ஒவ்வொரு வட்டாரத்திலும் செயல்பட்ட கணினி மையங்கள் அருகிலுள்ள என்எஸ்எஃப்நெட்டின் மீத்திறன் கணினி மையத்துடன் இணைக்கப்பட்டன.\n\n1988-ஆம் ஆண்டில் என்எஸ்எஃப்நெட் புதுப்பிக்கப்பட்டது.அது மேலும் மேலும் வளர்ச்சிபெறவே,ஆர்ப்பாநெட் தம் முக்கியத்துவத்தை இழந்தது.ஆர்ப்பாநெட்டில் இணைக்கப்பட்டிருந்த பல கணினிப் பிணையங்கள் என்எஸ்எஃப்நெட்டுடன் இணைந்தன.இதனால்,1990-இல் ஆர்ப்பாநெட் மறைந்தது.என்எஸ்எஃப்நெட் புதிய இணையமாகச் செயல்படத் தொடங்கியது.\n\nஅரசுத் துறையினர்,அரசு சார்ந்த நிறுவனங்கள்,அறிவியல் ஆய்வுக்கூடங்கள் முதலானவை தம் சொந்த பயன்பாடுகளுக்குப் பயன்படுத்தி வந்த பிணையத்தைப் பிற்காலத்தில் பொதுமக்களும் பயன்படுத்திட என்எஸ்எஃப்நெட் வழிவகுத்தது.\n\nSection::::இணையம் வரையறை.\nInternational Network என்பதன் சுருக்கமே Internet ஆகும். இணையம் இதன் தமிழ்ச் சொல்லாகும். இணையம் எனப்படுவது பல கணினிகளை ஒரு மையக் கணினியுடன் இணைத்துச் செயற்படுத்துவதாகும்.\n\nSection::::குவி இணையம்.\nஓர் அறையில் அல்லது அலுவலகத்தில் இந்த இணையச் செயற்பாடுகள் நிகழ்வதற்கு குவி இணையம்(LAN Local Area Network) என்று பெயர்.\n\nSection::::விரி இணையம்.\nவெவ்வேறு இடங்களில் உள்ள ஒரு நிறுவனத்தின் கிளைகளை ஒரு மையக் கணினியுடன் இணைத்துச் செயற்படுத்துவதனை விரி இணையம்(WAN Wide Area Network)எனப்படுகிறது.\n\nSection::::மின் வணிகம்.\nஇணையம் உதவியோடு நடைபெறும் வணிகம் மின் வணிகம்(e-commerce)எனப்படும்.இதில் விளம்பர வசதிகள் உண்டு.குறிப்பிட்ட இணைய தளத்தினை வாடகைக்கு எடுத்தோ,விட்டோ பயன்படுத்திக்கொள்ள முடியும்.\n\nSection::::தனிநபர் இணைய தளம் உருவாக்கும் வழிமுறைகள்.\n1.பல்வேறு பெயர்களின் அடிப்படையிலான தளங்கள் ஏற்கனவே பிறரால் பயன்படுத்தப்பட்டு இருப்பதால் ஒன்றிரண்டு விருப்பப் பெயர்களைத் தேர்ந்தெடுத்து வைத்துக்கொண்டு உள்ளீடு செய்து கொள்ளவும்.பின்னர்,அது உறுதியானதும் அதை ...காம்...ஆர்க்...நெட் என்ற முதன்மை புலத்துடன் இணைத்திட வேண்டும்.\n\nஎடுத்துக்காட்டு:mani_ganesan.com\n\n2.அடுத்ததாக தெரிவு செய்யப்பட்ட பெயர் முகவரியைச் சோதித்து அவ் இணையதளம் கிடைப்பதை உறுதிப்படுத்திக் கொள்ளுதல் நல்லது.இல்லையேல் மாற்று முயற்சி மேற்கொண்டு புதிய பெயரைத் தெரிவு செய்திட வேண்டும்.\n\n3.இதற்குக் கட்டணம் உண்டு.அது நிறுவனங்களுக்கேற்ப மாறுபடும்.பல நிறுவனங்கள் நேரடியான மின்வணிக வசதி மூலம் (கடன் அட்டை) உடனடியாகவும் பெயரை பதிவு செய்து தருகின்றன.\n\n4.பெயர் பதிவு செய்து தரும் நிறுவனத்திற்கு இதைச் செய்து முடிக்க 24 மணி நேரம் ஆகக் கூடும்.அதன் பிறகு இந்தத் தளம் தனிநபருக்குரிய பெயரில் இயங்கும் இணையதளமாகச் செயற்படத் தொடங்கும்.\n\nSection::::இணையம் எப்படி செயல்படுகின்றது.\nஅடிப்படையில் இணையமானது ஒரு வழங்கி (Server) மற்றும் வாங்கிக்குமான (Client) தகவல் தொடர்பாகும். இந்த தொடர்பானது TCP/IP என்னும் இணைய நெறிமுறை மூலம் நடைபெறுகிறது.\nபின்வரும் நிகழ்வுகள் ஒரு வாங்கிக்கும் வழங்கிக்கும் நடைபெறுவதாக கொள்ளலாம்.\n\nஇணையத்தில் உள்ள ஒவ்வொரு கணிப்பொறிக்கும் எண்களைக்கொண்டு XXX.XXX.XXX.XXX என்னும் முறையில் அடையாளக்குறியீடு கொடுக்கப்படும். இதனை இணையவிதிமுறை இலக்கம் (IP ) என்பர். இத்தகய இலக்கமுறை மனிதன் கையாள்வது சிரமம் என்பதால் 'இடங்குறிப்பி' உரலி இலக்கத்தை குறிக்க பயன் படுகிறது. உரலியை கொண்டு இணையத்தில் உள்ள கோப்பை அணுகும் முறையை , களப் பெயர் முறைமை (Domain Name System) என்பர்.\n\nவாங்கி என்பது ஒரு உலவியை குறிப்பதாகும்.\n\nஇத்துண்டத்தில் அனுப்புநர் முகவரி (Sender Address) , பெறுநர் முகவரி (Receiver Address) மற்றும் படலை (கணினி) (Port) குறிப்பிடபட்டிருக்கும். துண்டங்கள் பொதுவாக பின்வருமாறு இருக்கும்.\n\n\n"}
{"id": "118027", "url": "https://ta.wikipedia.org/wiki?curid=118027", "title": "வலிகாமம் தென்மேற்கு பிரதேச சபை", "text": "வலிகாமம் தென்மேற்கு பிரதேச சபை\n\nவலிகாமம் தென்மேற்கு பிரதேச சபை என்பது இலங்கையின் யாழ்ப்பாண மாவட்டத்தில் அமைந்துள்ள ஒரு பிரதேச சபை ஆகும். இது மானிப்பாய் தேர்தல் தொகுதியில் அமைந்துள்ளது. இது வடக்கில் வங்காள விரிகுடாவையும், வட கிழக்கில் வலிகாமம் வடக்கு பிரதேச சபையையும், கிழக்கில் வலிகாமம் தெற்கு பிரதேச சபையையும், தென் கிழக்கில் நல்லூர் பிரதேச சபையையும், தெற்கில் யாழ்ப்பாண மாநகர சபையையும், தென் மேற்கில் யாழ்ப்பாணக் கடல் நீரேரியையும், மேற்கில் வலிகாமம் மேற்கு பிரதேச சபையையும் எல்லைகளாகக் கொண்டு ஒரு நீள் சதுர வடிவில் அமைந்துள்ளது. இதன் பரப்பளவு சுமார் 55 சதுர கிலோ மீட்டர்களாகும்.\n\nஇறுதியாக திருத்தப்பட்ட 2010 ஆம் ஆண்டுக்கான வாக்காளர் பட்டியலின் படி 31,022 வாக்காளர்களையும், மொத்தம் 16 பிரதேச சபை உறுப்பினர்களையும் கொண்டுள்ளது.\n\nSection::::2011 தேர்தல்கள்.\n1998 ஆம் ஆண்டில் இடம்பெற்ற பிரதேச சபை தேர்தலின் பின் நாட்டின் போர்ச்சூழலால் உள்ளூராட்சித்தேர்தல்கள் இடம்பெறவில்லை.\nபின்னர் மார்ச் 2011 இல் தேர்தல் நடைபெறுமென தேர்தல் திணைக்களம் அறிவித்தது. ஆயினும் ஐக்கிய மக்கள் சுதந்திரக் கூட்டணியின் தேர்தல் வேட்பு மனுக்கள் நிராகரிக்கப்பட்டதால் அக்கட்சி நீதிமன்றில் வழக்கு தொடுத்தது. இதனால் தேர்தல்கள் ஒத்தி வைக்கப்பட்டன. பின்னர் அக்கட்சியின் வேட்புமனுக்கள் நீதிமன்றால் ஏற்றுக்கொள்ளப்பட்டதையடுத்து 2011 சூலை 23 அன்று தேர்தல்கள் இடம்பெற்றது.\n\nஇதன் முடிவுகள் பின்வருமாறு அமைந்தன.\n\nஇதன்படி இத்தேர்தலில் தமிழ்த் தேசியக் கூட்டமைப்பு வெற்றி பெற்று ஆட்சியைக் கைப்பற்றியது.\n\n\nஅ. ஜெபநேசன் பிரதேச சபைத் தலைவராகவும், ஓய்வுபெற்ற கிராம சேவகர் ச. சிவகுமாரன் உதவித் தலைவராகவும் கட்சியினால் நியமிக்கப்பட்டுள்ளனர். இவர்களது தெரிவு 30.07.2011 அன்று இலங்கை அரசினால் வெளியிடப்பட்ட விசேட வர்த்த மானியில் பிரசுரிக்கப்பட்டுள்ளது.\n"}
{"id": "118035", "url": "https://ta.wikipedia.org/wiki?curid=118035", "title": "பங்குச் சந்தை தொடக்க நேரங்களின் பட்டியல்", "text": "பங்குச் சந்தை தொடக்க நேரங்களின் பட்டியல்\n\nஉலகின் பல நாடுகளின் செயல்படும் பங்குச் சந்தைகளின் வர்த்தகம் தொடக்க நேரங்கள் கீழே தரப்பட்டுள்ளன:\n"}
{"id": "118043", "url": "https://ta.wikipedia.org/wiki?curid=118043", "title": "குளுடாரிக் அமிலம்", "text": "குளுடாரிக் அமிலம்\n\nகுளுடாரிக் அமிலம் (Glutaric acid) என்னும் இந்தக் கரிமச் சேர்மத்தின் வாய்பாடு: HOC(CH)COH. இதனுடன் தொடர்புடைய \"நேரோட்ட\" டைகார்பாக்சிலிக் அமிலங்களான அடிபிக் மற்றும் சக்சினிக் அமிலங்கள் அறை வெப்ப நிலையில் சிறிதளவே நீரில் கரையும் தன்மையைக் கொண்டிருந்தாலும், குளுடாரிக் அமிலமானது ஐம்பது சதவிகிதத்திற்கு (50%) மேல் நீரில் கரையும் தன்மைக் கொண்டது.\n\nSection::::தயாரிப்பு.\nபியூட்டைரோ லேக்டோன் வளையத்தைப் பொட்டாசியம் சயனைட் கொண்டு திறப்பதன் மூலம் கிடைக்கும் கலந்த பொட்டாசியம்-கார்பாக்சிலேட்-நைட்டிரைலை நீராற் பகுத்து இந்த டைகார்பாக்சிலிக் அமிலம் உருவாக்கப்படுகின்றது. மாற்றாக, நீராற் பகுத்த பின், டைஹைட்ரோபிரானை உயிர்வளியேற்றம் செய்வதன் மூலமும் குளுடாரிக் அமிலம் பெறப்படுகிறது. மற்றொரு முறையில், டைபுரோமோபுரோபேனை சோடியம் அல்லது பொட்டாசியம் சயனைடுடன் வினைபுரிய வைத்துக் கிடைக்கும் டைநைட்டிரைலை நீராற் பகுத்து குளுடாரிக் அமிலத்தை உருவாக்கலாம்.\n\nSection::::பயன்கள்.\nபொதுவான நெகிழியாக்கி மற்றும் பாலி எஸ்டர்களின் முன்னோடியான 1,5-பென்ட்டேன்டையோல், குளுடாரிக் அமிலம் மற்றும் அதன் வழிப் பொருள்களைக் கொண்டுத் தயாரிக்கப்படுகின்றது.\n"}
{"id": "118049", "url": "https://ta.wikipedia.org/wiki?curid=118049", "title": "இந்திய சிறு படைக்கல அமைப்பின் மரைகுழல் துப்பாக்கி", "text": "இந்திய சிறு படைக்கல அமைப்பின் மரைகுழல் துப்பாக்கி\n\nஇன்சாஸ் (\"INSAS\") என்று பரவலாக அழைக்கப்படும் இந்திய சிறு படைக்கல அமைப்பின் நீள் துப்பாக்கி (\"Indian Small Arms Systems\") என்பது இந்திய சிறு படைக்கல அமைப்பால் இராணுவத்தினர் பயன்பாட்டிற்காக 1997ல் உருவாக்கப்பட்டது. இதை இந்திய ராணுவத்தினர் பழுப்பு சிறுமி (\"brown girl\") என்கிற குறிப்புச் சொல்லால் குறிப்பிடுகின்றனர். இது 1998 ஆம் ஆண்டில் இந்திய குடியரசு தின அணி வகுப்பில் பயன்படுத்தப்பட்டது. இத்துப்பாக்கிகள் இந்திய பாக்கித்தான் மோதல்களில் பயன்படுத்தப்பட்டுள்ளன.\n\n\n\n\n"}
{"id": "118051", "url": "https://ta.wikipedia.org/wiki?curid=118051", "title": "மன்த்ரிக உபநிடதம்", "text": "மன்த்ரிக உபநிடதம்\n\nமன்த்ரிக உபநிடதம் என்பது சுக்ல யஜுர் வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 34வது உபநிஷத்து. மிகச்சிறியது. இருபதே சுலோகங்களுடையது.\n\nSection::::பொன்மொழி.\nபொருள்: மேற்சுமத்தீட்டிற்குக் (superimposition, அத்யாஸம்) காரணமான அவள் (மாயை) பிறவா மடந்தை\nஎட்டுவித விகாரங்களின் தாய் -- அவள் உண்டாக்குகிறாள், தூண்டுகிறாள், வளர்க்கிறாள். அவ்வாற்றலினால் இவ்வையகமே மனிதனுடைய இலக்குகளை வகுத்துக்கொள்கிறது.\n[[பகுப்பு: இந்துத் தத்துவங்கள்]\n[[பகுப்பு:சமசுகிருத நூல்கள்]]"}
{"id": "118056", "url": "https://ta.wikipedia.org/wiki?curid=118056", "title": "அடிபிக் அமிலம்", "text": "அடிபிக் அமிலம்\n\nஅடிபிக் அமிலம் (Adipic acid) என்னும் இந்தக் கரிமச் சேர்மத்தின் வாய்பாடு: (CH)(COOH). தொழிலகங்களின் நோக்கில் அடிபிக் அமிலம் மிகவும் முக்கியமான டைகார்பாக்சிலிக் அமிலமாகும்: ஆண்டுதோறும், 2.5 பில்லியன் கிலோகிராம் அடிபிக் அமில வெண் படிகத் துகள்கள் தயாரிக்கப்படுகின்றன. இவை முக்கியமாக, நைலான் உற்பத்தியில் முன்னோடிகளாக உபயோகப்படுத்தப்படுகின்றன. மற்றபடி, அடிபிக் அமிலம் இயற்கையில் அரிதாகக் கிடைக்கிறது.\n\nSection::::தயாரிப்பு.\nவரலாற்று நோக்கில், அடிபிக் அமிலம் பல்வேறு கொழுப்புகளை உயிர்வளியேற்றம் அடையச் செய்வதன் மூலம் தயாரிக்கப்பட்டு வந்தது. அடிபிக் அமிலம், சைக்ளோஹெக்சனோல் மற்றும் சைக்ளோஹெக்சனோன் கலவையிலிருந்து [\"KA எண்ணெய்\"; K-கீட்டோன், A-ஆல்கஹால்) தற்போது தயாரிக்கப்படுகின்றது. \"KA எண்ணெய்\" பலபடி வழிமுறையில் நைட்ரிக் அமிலத்தால் உயிர்வளியேற்றம் செய்யப்படுவதால் அடிபிக் அமிலம் கிடைக்கிறது. வினையின் ஆரம்பக் கட்டத்தில் சைக்ளோஹெக்சனோல் கீட்டோனாக மாற்றப்படும்போது நைட்டிரஸ் அமிலம் வெளிபடுகிறது:\nஇவ்விதம் நடைபெறும் பல்வேறு வினைகளில், சைக்ளோஹெக்சனோன் நைட்ரசோ (-N=O) சேர்மமாக மாற்றப்பட்டு, C-C பிணைப்பு பிளவுறும் நிலையை உருவாக்குகிறது:\nஇம்முறையில் குளுடாரிக் மற்றும் சக்சினிக் அமிலங்கள் பக்க விளை பொருட்களாகக் கிடைக்கின்றன.\n"}
{"id": "118069", "url": "https://ta.wikipedia.org/wiki?curid=118069", "title": "துப்பாக்கி", "text": "துப்பாக்கி\n\nஇராணுவ பேச்சுவழக்கில், துப்பாக்கி என்பது முகவாய் அல்லது துப்பாக்கியின் பின்பகுதி-நிரப்பப்பட்ட உந்துவிசையினால் எறியப்படத்தக்க-சுடும் ஆயுதம் ஆகும். தேசம் அல்லது உத்தியோகப் பிரிவுகளைச் சார்ந்து இவை பல்வேறாக வரையறுக்கப்படுகின்றன. நீள் துப்பாக்கி அல்லது சிறு கைத்துப்பாக்கி போன்ற சிறிய ஆயுதங்களுக்கு எதிராக, ஹவிஸ்டர் அல்லது மோர்டர் போன்ற பணிக்குழு தேவைகளைப் பூர்த்தி செய்யும் ஆயுதமாக இருப்பதில் மற்ற சுடுகலன்களில் இருந்து \"துப்பாக்கி\" மேம்படுத்திக் காட்டப்படுகிறது, USAF இன் GUU5/P போன்றவை இதற்கு விதிவிலக்காகும். ஒரு சமயத்தில், நில-அடிப்படையான பீரங்கிப்படை குழாய்கள் பீரங்கி என அழைக்கப்பட்டது, மேலும் கடல்-அடிப்படையான கடற்படை பீரங்கியானது துப்பாக்கிகள் என அழைக்கப்பட்டன. போர்டிங் பார்ட்டீஸ் மற்றும் கடற்படை உள்ளிட்ட மாலுமிகள் மூலம் பயன்படுத்தக்கூடிய உந்துவிசையினால் எறியப்படத்தக்க சுடும் ஆயுதத்தை நிறுவும் எந்த குழாய்க்காவும் உள்ள பொதுவான சொல்லில் இருந்து மாற்றம் ஏற்பட்டு \"துப்பாக்கி\" என்ற சொல் உருவானது.\n\nநவீன பேச்சு வழக்கில், துப்பாக்கி என்பது, மூடப்பட்ட இறுதிப்பாகத்துடன் உட்குழிவு, குழாய் போன்ற குழலைப் பயன்படுத்தி உந்துவிசையினால் எறியப்படத்தக்க ஆயுதம் ஆகும்—உந்துவிசையினால் எறியப்படுபவைகளின் இயக்கத்தின் அர்த்தமாகவும் (அதே போல் மற்று தேவைகளுக்காகவும் உள்ளது, எடுத்துக்காட்டாக உந்துவிசையினால் எறியப்படத்தக்கவையின் எறி பாதையை நிலைப்படுத்துதல், இலக்கு, உந்துபொருளுக்கான ஒரு விரிவாக்க அறையாகவும் மற்றும் பலவற்றிலும் உள்ளது), மேலும் பொதுவாக சமதளமான எறிபாதையில் சுடப்படுவதும் துப்பாக்கி எனப்பட்டது.\n\nமேலும் \"துப்பாக்கி\" என்ற சொல்லானது, விசை-தோற்றுவிப்பது, கையால் பிடிக்கப்படும் மற்றும் கையினால் இயக்கப்படும் கருவிகளின் எந்த ஒரு எண்ணிக்கையையும் மேற்கோளிடும் பலப் பொதுப்படையான அர்த்தத்தில் இருந்து எடுக்கப்பட்டதாகும், குறிப்பாக வடிவம் அல்லது கருத்துப்படிவம், இதில் யாதேனுமொன்றில் ஆயுதத்தின் வகுப்பானது ஒத்த இயல்புடன் ஒரு விரிவான துளையுடன் இருந்தால் அது குறிக்கப்படுகிறது. இதன் பயன்பாடுகளுக்கு ஸ்டபில் துப்பாக்கி, ஆணித் துப்பாக்கி, பசைத் துப்பாக்கி, கிரீஸ் துப்பாக்கி உள்ளிட்டவை எடுத்துக்காட்டுகளாகும். சில வேளைகளில், அமெரிக்க M3 உபஇயந்திரத் துப்பாக்கியின் வழக்குகள் போன்ற இதன் சார்பானது, உட்பொருள் கொண்ட சொல்லாய் குறிக்கப்படுகிறது இதனால் \"கிரீஸ் துப்பாக்கி\" என்ற பெயர் வந்தது.\n\nபெரும்பாலான துப்பாக்கிகள், அதில் பயன்படுத்தப்படும் குழல்களின் வகை மூலமாகவும், சுடுதிறன் மூலமாகவும், ஆயுதத்தின் தேவை, திறமை, அல்லது ஒரு குறிப்பான மாறுபாட்டிற்காக பொதுவாக ஏற்றுக்கொள்ளப்பட்ட பெயர் மூலமாகவும் விவரிக்கப்படுகிறது.\n\nஎறிபொருளானது அதை நிலைப்படுத்துவதற்கும், மெதுவாக துளையிடுவதற்கும் அறிவுறுத்தப்படும் போதும், பிற பொருள்கள் மூலம் எறிபொருளானது நிலைப்படுத்தபடும் போதும் அல்லது அதன் விருப்பமோ, தேவையோ இல்லாத போதும், திருகு குழாய்களின் வரிப்பள்ளங்களின் தொடர் அல்லது குழாய்களினுள் உள்ள கோணங்களையுடைய குழல்களின் வகைகளானது, நீள் துப்பாக்கிகளை உள்ளடக்கியுள்ளது. குறிப்பாக, உட்பகுதி குழல் விட்டம் மற்றும் இணைப்புற்ற எறிபொருள் அளவு போன்றவை, துப்பாக்கியின் மாறுபாடுகளை அடையாளம் காணுவதற்கு ஒரு குறிப்பாகும். குழல் விட்டமானது, பல வழிகளில் தெரிவிக்கப்படுகிறது. இதில் மிகவும் வழக்கமான அளவு என்பது, அங்குலம் அல்லது மில்லி மீட்டர்களின் பதின்ம பின்னங்களில் குறிப்பிடப்படுகிறது. ஆயுதங்களின் வழக்கமான எறிபொருளின் எடையை, சில பிரிட்டிஷ் போர்த் தளவாடங்களில் அல்லது ஆயுத அளவியாக, வேட்டைத்துப்பாக்கிகள் போன்ற சில துப்பாக்கிகள் குறிப்பிடப்படுகிறது.\n\nஒரு துப்பாக்கி எறிபொருள் என்பது சாதாரணமான, ஒரு குண்டு போன்ற ஒரு-துண்டு வகையாக இருக்கலாம், ஒரு பெட்டியில் உப-திறமை எறிபொருள் அல்லது சபோட் போன்று ஒரு எறிகுண்டு அல்லது வெடிகுண்டு அல்லது கடினமான எரிபொருள் போன்ற தள்ளுசுமையைக் கொண்டிருக்கலாம். இந்த செலுத்து பொருளானது, காற்று, வெடிக்கும் திடப்பொருள் அல்லது ஒரு வெடிக்கும் திரவத்தைக் கொண்டிருக்கலாம். ஜிரோஜெட் போன்ற சில மாறுபாடுகள் மற்றும் ஒரே விசயத்தில் எறிபொருள் மற்றும் செலுத்து பொருள்களை கொண்டிருக்கும் குறிப்பிட்ட பிற வகைகளும் உள்ளன.\n\nSection::::சொல்லியல்.\n\"கேனான்\" என்று பயன்படுத்தப்படும் சொல்லானது, 15வது நூற்றாண்டுக்கு முன்பு, \"கெனானின்\" பழைய பிரெஞ்சில் இருந்து பிரெஞ்சு மொழியில் இருந்து எடுக்கப்பட்ட வார்த்தைகளில் \"துப்பாக்கி\"யுடன் பரிவர்த்தனையாகி உருவானதாகும், இந்தச் சொற்களானது, லத்தினின் \"கென்னா\" \"குழல் அல்லது பிரம்பில்\" இருந்து வளர்ச்சி பெற்று ஒரு \"பெரிய குழாய்\" என்று இத்தாலிய \"கென்னொன்னில்\" இருந்து எடுக்கப்பட்டதாகும். \"கன்\" என்ற சொல்லுக்கும் ஒரு தொடக்கம் உள்ளது என அண்மை ஆய்வு சுட்டிக்காட்டுகிறது, இது நோர்ஸ் பெண்ணின் பெயரான \"கன்னில்டிஆர்\" என்ற பெயரில் இருந்து வந்தது எனவும், இது பெரும்பாலும் \"கன்னா\" என சுருக்கிக் குறிப்பிட்டதாகவும் சுட்டிக்காட்டப்பட்டது. தோராயமாக 1339 இல் லத்தின் ஆவணத்தில் \"கோன்னே\" என்ற வார்த்தை பயன்படுத்தப்பட்டது என முந்தையப் பதிவுகளில் கூறப்பட்டுள்ளது. இந்த வரலாற்று காலத்தில், துப்பாக்கிகளுக்கான பிற பெயர்களானது, \"ஸ்கீப்பி\" (இத்தாலிய மொழிபெயர்ப்பு-\"தண்டரரர்ஸ்\") மற்றும் \"டான்ரீபுஸ்ஸி\" (டச் மொழிபெயர்ப்பு-\"இடி துப்பாக்கி\") எனவும் அழைக்கப்பட்டது, இது ஆங்கில மொழியுடன் \"பிளண்டர்பஸ்\" என ஒருங்கிணைக்கப்பட்டது. பீரங்கிப்படை ஆட்கள், பெரும்பாலும் \"கோன்னர்ஸ்\" மற்றும் \"ஆர்ட்லெர்ஸ்\" என அழைக்கப்பட்டனர். தொடக்கத்தில் துப்பாக்கிகளும் அதைப் பயன்படுத்திய மனிதர்களும் தீய சக்தியுடன் ஒருங்கிணைத்து அழைக்கப்பட்டனர், மேலும் ஒளியுடன் இணைந்து முகவாய் வெடியுடன் ஒருங்கிணைந்து வரும் துப்பாக்கிகளின் சுடுதலில் இருந்து உருவாக்கப்பட்ட போர்களத்தின் சல்ஃபர் வாசமானது வலுப்படுத்தப்படும் ஒரு முனையாக இருந்து, துப்பாக்கி வைத்திருப்பவர்களின் கைவினையானது கருப்புக் கலையாகவும் கருதப்பட்டது.\n\nஇராணுவப் பயன்பாட்டில், \"துப்பாக்கி\" என்ற சொல்லானது, நேரடியாகச் சுடும் ஆயுதங்களை முதன்மையாகக் குறிக்கிறது, ஊடுருவல் அல்லது எல்லைக்கான அவர்களது திசைவேகத்தில் பயன்படுத்திக்கொள்கிறது. நவீன பேச்சு வழக்கில், இந்த ஆயுதங்கள் துப்பாக்கியின் பின்பகுதி நிரப்பப்பட்டது எனப்படுகிறது, மேலும் உயரம் குறைந்த அல்லது பெரும்பாலும் தரைமட்டமான எறியியலுக்குரிய வடிவத்துடன் நீண்ட எல்லையில் சுடுவதற்காக இது முக்கியமாகத் தயாரிக்கப்படுகிறது. ஹவிட்சர் அல்லது துப்பாக்கி-ஹவிட்சரின் மாறுபாடானது, உயரம் குறைந்த அல்லது உயர்ந்த கோணம் இரண்டையுமே சுடும் திறமை பெற்று வடிவமைக்கப்பட்டுள்ளது. இந்தப் பயன்பாட்டில், கடற்படைக்கான துப்பாக்கிகள் உள்ளிட்டவை துப்பாக்கிகளின் எடுத்துக்காட்டுகளாகும். விமானத்தில் பீரங்கிப் படை ஆயுத எறிபொருள் அல்லது இயந்திரம் அல்லாத துப்பாக்கி எறிபொருள் போர்தளவாடங்களை அடையாளம் காணுவதற்கு வார்த்தையின் குறைந்த கண்டிப்பற்ற பயன்பாடாக உள்ளது.\n\nகெனான் என்ற வார்த்தையானது, உண்மையில் துப்பாக்கிக் குழலுக்கான சில விசயங்களுக்காக பயன்படுத்தப்படுகிறது, ஆனால் ஆயுத அமைப்புகளுக்கு இந்த வார்த்தையை பயன்படுத்துவதில்லை. துப்பாக்கிப் பயன்படுத்துபவர்களின் தலைவர், அணியில் உள்ள உறுப்பினர்களை இயக்குவது, குறிவைப்பது, துப்பாக்கியால் சுடுவது போன்ற ஆணைகளைப் பிறப்பிக்கின்றனர்.\n\nதானியங்கி பீரங்கி என்பது தானியங்கி துப்பாக்கிகளாகும், இது முக்கியமாக புறத்தோற்றங்களைத் தாக்குவதற்காக வடிவமைக்கப்பட்டது, மேலும் ஒரு வாகனத்தில் அல்லது மற்றொரு ஏற்றுகையின் மேல் பொருத்தப்பட்டிருக்கும். இயந்திரத் துப்பாக்கிகள் அதே போன்ற வடிவமைப்பையே கொண்டுள்ளது, ஆனால் வழக்கமாக சாதாரணமான எறிபொருள்களை சுடுவதற்கே வடிவமைக்கப்படுகிறது. சில திறன்கள் மற்றும் சில பயன்பாடுகள், இந்த இரண்டுமே ஒன்றுக்கு மேல் ஒன்று வரையறுக்கப்பட்டுள்ளது.\n\nஇராணுவத்தைச் சார்ந்து பயன்படுத்தும் வார்த்தையில், துப்பாக்கி-வகை பிளக்கும் முறை ஆயுதம் வரையறுக்கப்படுகிறது. இந்தச் சான்றில், \"துப்பாக்கி\" என்பது அணு ஆயுதத்தின் ஒரு பகுதியாகும், அணுப்பிளவு விளைவைத் தொடங்குவதற்கு இரண்டாவது நெருக்கடியான தொகுதியினுள் சுடுவதற்கு, குழல்களினுள் பிளவுறும் பொருள்களின் நெருக்கடியான திணிவலகை வெடிக்கும் வகையில் உள்ளடக்கிக் கொண்டிருக்கும். பீரங்கிப் படை அல்லது பின்னுதைவு நீள் துப்பாக்கியின் மூலமாக சுடுவதற்கு சிறிய அணுகரு சாதனங்கள் தகுதி வாய்ந்ததாக இருக்கும் இதன் பயன்பாட்டின் செயல்திறனானது குழப்பத்தைக் கொடுக்கிறது.\n\nகுடிமுறை சார்ந்தவர்களின் பயன்பாட்டில், இதை ஒத்த வகையானது விவசாயத்தில் பயன்படுத்தப்படுகிறது, இது தன்னக ஆணித் துப்பாக்கி என அழைக்கப்படுகிறது. இதைப் போன்ற தன்னக உந்துதண்டுத் துப்பாக்கிகள், பெரும்பாலும் இறைச்சிக்காக விலங்குகளை வெட்டும் மனிதனால் அமைக்கப்பட்ட பண்ணையில் பயன்படுத்தப்படுகிறது.\n\nவேட்டைத்துப்பாக்கிகள், பொதுவாக குடிமுறை சார்ந்தவர்களின் ஆயுதமாகும், இது முக்கியமாக வேட்டையாடுவதற்காக பயன்படுத்தப்படுகிறது. இந்த ஆயுதங்கள், குறிப்பாக மிருதுவாகக் கட்டப்பட்டிருக்கும், மேலும் இதில் இருந்து சிறிய காரியம் அல்லது எஃகு பந்துகளைக் கொண்டு இலக்கு சுடப்படுகிறது. திடமான காரிய குண்டுகள் உள்ளிட்டவை பிற எறிபொருள்களை சுடுவதற்கு அல்லது நீள் துப்பாக்கி குழல்களின் மாறுபாடுகளுக்குப் பயன்படுத்தப்படுகிறது, டேசர் XREP எறிபொருளானது, இலக்கை அல்லது பிற தள்ளுசுமைகளை உணர்விழக்கச் செய்யும் திறமை பெற்றதாகும். இராணுவப் பதிப்புகளில், இந்த ஆயுதங்கள் பெரும்பாலும் கதவுப் பிணையல்களை அல்லது பூட்டுகளை வெடிக்கச் செய்வதற்கு பயன்படுத்தப்படுகிறது, கூடுதலாக சாவை உண்டாக்குவதற்கும் பயன்படுத்தப்படுகிறது.\n\n\n\n\n\n\n\n\n\n\n\n\n\n"}
{"id": "118077", "url": "https://ta.wikipedia.org/wiki?curid=118077", "title": "வித்வான்சாக்", "text": "வித்வான்சாக்\n\nவித்வான்சாக் (\"Vidhwansak\") என்பது தொலைதூரத்திலுள்ள இலக்குகளை தாக்கப் பயன்படும் ஒரு தொலைகுறித் துப்பாக்கி.(sniper rifle) இது வடமொழியில் அழிப்பவன் என்று பொருளிலான “வித்வான்சாக்” எனும் பெயரில் திருச்சி போர்த் தளவாடத் தொழிற்சாலையால் 2005ல் தயாரிக்கப்பட்டது.\n\n\n\nSection::::விவரங்கள்.\nவித்வான்சாக் விவரங்கள்\n\n"}
{"id": "118079", "url": "https://ta.wikipedia.org/wiki?curid=118079", "title": "மேல் பின் இதழ்குவி உயிர்", "text": "மேல் பின் இதழ்குவி உயிர்\n\nமேல் பின் இதழ்குவி உயிர் அல்லது மூடிய பின் இதழ்குவி உயிர் என்பது சில பேச்சு மொழிகளில் காணப்படும் உயிர் வகைகளுள் ஒன்று. அனைத்துலக ஒலிப்பியல் அரிச்சுவடியில் இதன் குறியீடு . இதற்கு இணையான X-SAMPA குறியீடு u. பல மொழிகளில் \"மேல் பின் இதழ்குவி உயிர்களை\" ஒலிக்கும்போது இதழ்கள் குவிந்து முன்னோக்கி நீளுகின்றன.\n\nSection::::உறுப்பமைவு.\nஒலிக்கும்போதான நாக்கின் நிலை, இதழ் அமைப்பு என்பவற்றைப் பொறுத்தே உயிர் ஒலிகள் வகை பெறுகின்றன. முக்கியமாக நாக்கின் மேல்-கீழ் நிலை, அதன் முன்-பின் நிலை, இதழின் குவிதல்-விரிதல் நிலை என்பனவே உயிர் ஒலி வேறுபாடுகளை உருவாக்குகின்றன. \"மேல் பின் இதழ்குவி உயிரை\"ப் பொறுத்தவரை, பின்வரும் நிலைமைகளைக் காணலாம்.\n\n\nSection::::தமிழில்.\nதமிழில் உ, ஊ ஆகிய இரண்டும் \"மேல் பின் இதழ்குவி உயிர்கள்\". இவற்றில் உ மேல் பின் இதழ்குவி குற்றுயிர் என்றும், ஊ மேல் பின் இதழ்குவி நெட்டுயிர் என்றும் அழைக்கப்படுகின்றன. ஒலிப் பிறப்பைப் பொறுத்தவரை உகரம், ஊகாரம் இரண்டும் ஒரே வகையினவே. ஒலிப்புக் கால அளவிலேயே இரண்டும் வேறுபடுகின்றன. குற்றுயிரை ஒலிக்கும்போது நாக்கு சற்று நெகிழ்வு உடையதாகவும், நெட்டுயிரை ஒலிக்கும்போது சற்று இறுக்கமாகவும் இருக்கும்.\n\n"}
{"id": "118089", "url": "https://ta.wikipedia.org/wiki?curid=118089", "title": "கேசவன்", "text": "கேசவன்\n\nகேசவன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் இரண்டு முறை வரும் பெயர். 23-வது பெயராகவும், 648-வது பெயராகவும் வருகின்ற பெயர். விஷ்ணுவின் முக்கியமான பன்னிரு பெயர்களில் முதற் பெயர்.இதற்கு பல விதப் பொருள்கள் சொல்லப்படுகின்றன.\n\nமகாபாரத காவியத்தில், திருதராட்டிரன் கிருஷ்ணரின் வேறு பெயர்களை கூறுமாறு சஞ்சயனிடத்தில் கேட்கும் போது, கிருஷ்ணருக்கு கேசவன் என்ற பெயரும் உள்ளதாக தெரிவித்தான்.\n\n\n\n\n\n\n\n\n\nSection::::திருவாய்மொழியில்.\nநம்மாழ்வார் திருவாய்மொழியில் (10-2-1)கேசவன் என்னும் பெயரைச் சொல்லவே துன்பம் என்று பெயர் பெற்றன எல்லாம் கெடும்; ஞானம் பிறக்குமுன் செய்த பாவங்களும், பிறந்தபின் மறந்து செய்யும் பாவங்களும் தாமே அழியும். நாள்தோறும் கொடிய செயலைச் செய்யும் யமனுடைய தூதர்களும் வந்து கிட்டமாட்டார்கள், என்கிறார்:\n"}
{"id": "118099", "url": "https://ta.wikipedia.org/wiki?curid=118099", "title": "மெம்பிசு, எகிப்து", "text": "மெம்பிசு, எகிப்து\n\nமெம்பிசு (மெம்ஃபிஸ், ; ; ) என்ற நகரம், முன்னைய எகிப்து நாட்டின் தலைநகரமாகும். தலைநகராக இருந்த காலம் கி.மு. 3100 முதல் கிமு2180 வரை ஆகும். இது கெய்ரோவின் தெற்கே, எல்வான் நகருக்கு அருகில் வரை இதன் சிதைவுகள் காணப்படுகின்றன. பல்லாயிரமாண்டுகளாக இந்த நகரமானது, பலபெயர்களால் அழைக்கப்பட்டது. குறிப்பாக பெரிய கோட்டைகளாலும், பெரிய தனித்துவ வடிவச் சுவர்களாலும், இந்த நகரம், \"வெள்ளைச்சுவர்கள்\" (\"Inebou-Hedjou\", பிறகு \"Ineb-Hedj\") என அழைக்கப்பட்டது. மேலும், \"இரட்டை நிலங்களின் வாழ்க்கை\" (Ankh-Tawy) என்ற பொருளுடைய பெயரிலும் அழைக்கப்பட்டது. பெப்பி I (Pepi I Meryre) என்ற அரசனின் பெயரானது, கிரேக்க மொழியில் திரிபு அடைந்து, மெம்பிசு' என இன்று அழைக்கப்படுகிறது.\n\nSection::::அமைவிடம்.\nநைல் நதியின் மேற்குக் கரையோரம், கெய்ரோவுக்கு 20 கி.மீ. தொலைவில் அமைந்துள்ளது. இந்நகரத்தில் மக்கள் வாழவில்லை. இந்நகரம் கட்டும் போது, 30000 மக்கள் வசித்ததாக, தொல்லியல் ஆய்வாளர்கள் கூறுகின்றனர்.இந்நகருக்கு அருகே, \"மித் ரகினா\"(Mit Rahina) என்ற ஊரிலே மக்கள் வசிக்கின்றனர்.\n"}
{"id": "118103", "url": "https://ta.wikipedia.org/wiki?curid=118103", "title": "மத்திய ஐரோப்பிய நேரம்", "text": "மத்திய ஐரோப்பிய நேரம்\n\nமத்திய ஐரோப்பிய நேரம் (ம.ஐ.நே) () ஐரோப்பாவில் பெரும்பாலும் பயன்படுத்தப்படுகிறது. பெரும்பாலான ஐரோப்பிய ஒன்றிய உறுப்பு நாடுகள் கோடைகாலத்தில் மத்திய ஐரோப்பிய கோடைகால நேரத்தைப் பயன்படுத்த ஏற்றுக்கொண்டுள்ளன.\n"}
{"id": "118113", "url": "https://ta.wikipedia.org/wiki?curid=118113", "title": "அடோப் இன்டிசைன்", "text": "அடோப் இன்டிசைன்\n\nஅடோப் இன்டிசைன் அடோப் நிறுவனம் வெளியிட்டுள்ள பக்கவடிவமைப்பு வேலைகளுக்கான மென்பொருள். புத்தகங்களை வடிவமைப்பதில் இந்த மென்பொருள் மிகவும் பயன்படுகிறது. நடைமுறையில் புத்தகம் என்ற அச்சு வெளிப்பாட்டிற்குத் தேவையான அனைத்து செயல்களையும் எளிதாகவும், விரைவாகவும், துல்லியமாகவும் செய்து முடிப்பதற்கான வசதிகளையும், கருவிகளையும் தன்னகத்தே கொண்டதாக உருவாக்கப்பட்டுள்ளது \nஅடோபி நிறுவனம் ஏற்கனவே வெளியிட்டிருந்த பக்கவடிவமைப்பிற்கான மென்பொருளான பேஜ்மேக்கருக்கு மாற்றாக உருவாக்கப்பட்டதே இன்டிசைன் ஆகும். உண்மையில் பேஜ்மேக்கர் ஆறாவது பதிப்பு வெளிவந்த போதே இன்டிசைன் 1.0 வெளிவந்து விட்டது.எனினும் அதன்பிறகும் பேஜ்மேக்கரின் 6.5,7.0,7.1 ஆகிய பதிப்புகள் வெளியிடப்பட்டன. 7.1க்குப் பிறகு பேஜ்மேக்கர் முற்றிலுமாக நிறுத்தப்பட்டு விட்டது.\nதற்போது இன்டிசைனின் ஏழாவது பதிப்பு (7.0) இன்டிசைன் சிஎஸ் 5 என்ற பெயரில் வெளியிடப்பட்டுள்ளது.\n"}
{"id": "118114", "url": "https://ta.wikipedia.org/wiki?curid=118114", "title": "முகத்தலை", "text": "முகத்தலை\n\nமுகத்தலை என்னும் பண்டைய தமிழக ஊர், இன்று பன்னத்தெரு என்று மற்றொருப் பெயரால் அழைக்கப்படுகிறது.திருவாரூர் மாவட்டத்தில் திருத்தருப்பூண்டியிலிருந்து நாகப்பட்டினத்திற்குச் செல்லும் பெருவழியில், திருத்தருப்பூண்டியிலிருந்து சுமார் ஐந்து கி.மீ. தொலைவில் உள்ள, \"கொக்காலடி\" என்னும் ஊர் அமைந்துள்ளது. வடக்கே மானாச்சேரி செல்லும் மணல்வழியில், ஒரு கி.மீ தொலைவில் உள்ள பன்னத்தெரு என்னும் ஊர் அமைந்துள்ளது. இவ்வூரே, முகத்தலை என்று தமிழ் இலக்கியங்களில் குறிப்பிடப் படுகிறது.\n\nSection::::இலக்கியக் குறிப்புகள்.\nஒன்பதாம் திருமுறையின் பல பாடல்களில், முகத்தலை என்ற சொல் அமைந்துள்ளது. இருப்பினும், இங்கு பஞ்சமம் பண்ணில் அமைந்துள்ள கீழ்கண்டப் பாடல் மட்டும் எடுத்தாளப்பட்டுள்ளது.\n\nஅருஞ்சொற்பொருட்கள்:\n\nSection::::கல்வெட்டுக் குறிப்புகள்.\nஇவ்வூரில் \"சாந்தநாயகி\" என்ற பெண் கடவுளும், \"பன்னகாபரணர்\" என்ற ஆண் கடவுளும் குடிகொண்டு உள்ளனர்.இப்பன்னத்தெருக் கோயிலில் இரண்டு கல்வெட்டுக்கள் இருக்கின்றன. இவற்றில் முதலாவது கல்வெட்டு, மூன்றாங்குலோத்துங்க சோழனுடைய 18ஆம் ஆட்சி ஆண்டில் பொறிக்கப்பட்டது.\n\nஇரண்டாவது கல்வெட்டு,25ஆம் ஆட்சி ஆண்டிலும் பொறிக்கப்பட்டது. மதுரையும், ஈழமும், கருவூரும், பாண்டியன் முடித்தலையுங் கொண்டருளினது என குறிப்பிடுகின்றது. இந்த இருகல்வெட்டுக்களிலும் இறைவரின் திருப்பெயர் \"பன்னகாபரணேஸ்வரர்\" எனக் குறிக்கப்பட்டுள்ளது. இங்குத்\nதலவிருட்சமாக, புன்னை மரம் அமைந்துள்ளது.\n\nபழைய கல்வெட்டுக்களில் ஊரின் பெயரையே, இறைவனுக்கும் பெயரிடல் மரபு இருந்தது. 1926ஆம் ஆண்டு, இத்துறை அறிஞர்களால் எழுதப்பட்டக் கல்வெட்டு அறிக்கையில், ஊரின் பெயரை பற்றி எதுவும் குறிப்பிடவில்லை. எனவே,பன்னத்தெரு\" ஊர், முகத்தலை\"' என்று பொதுமக்களால் நம்பப் படுவது தவறாக இருக்கலாம்.\n"}
{"id": "118121", "url": "https://ta.wikipedia.org/wiki?curid=118121", "title": "நூஹ்", "text": "நூஹ்\n\nநூஹ் (Nuh, அரபியம்: نوح ; கருதப்படும் காலம்: கி.மு.) இருமுறை திருக்குர்ரானில் குறிப்பிடப்படுகிறார். முதலில் சூரா19-லும், பின்னர் சூரா21-லும் காணப்படுகிறது.இசுலாமியர்களின் புனித நூலான திருக்குர்ஆனில், இருபத்தைந்து நபிமார்களைப் பற்றி கூறப்பட்டுள்ளது. அதில் மூன்றாவதாகக் குறிப்பிடப் படுகிறார், நுஹ்\n\nSection::::பிறப்பு.\nநூஹ் நபியவர்ககளின் இயற்பெயர் \"அப்துல் கஃப்பார்\"( عبد الغفار )என்பதாகும். இத்ரீஸ் நபியுடைய பேரரும், \"லாமக்\" உடைய மகனுமாவார்கள். இவர்களின் தாயாரின் பெயர் \"பன்யூஸ்\". \n\nஅவர்கள் மிக அழகு பெற்று திகழ்ந்தார்கள். உடல் பருத்து, நெஞ்சு அகன்றிருந்தது. வீரத்தை காட்டும் மீசையும், தாழ்மையை பிரதிபலிக்கும் தாடியும் அவர்களின் முக அழகை பான் மலங்கு அதிகப்படுத்தியது. சிறந்த ஆணழகராக விளங்கினார்கள்.\n\nஷெய்குல் முர்சலீன் (முர்சலான நபிமார்களில் முதியவர்), கபீருல் அன்பியா (நபிமார்களில் மூத்தவர்), நஜீயுல்லாஹ் (இறைவனால் விமோசனம் அளிக்க பெற்றவர்), அபு அன்பியா (நபிமார்களின் தந்தை) \n\n"}
{"id": "118125", "url": "https://ta.wikipedia.org/wiki?curid=118125", "title": "பி-வலயக்குழு", "text": "பி-வலயக்குழு\n\np-தொகுதி அல்லது p-வலயக்குழு தனிமங்கள் என்பவை தனிம அட்டவணையில் இறுதியில் உள்ள 6 கூட்டம் தனிமங்களாகும்( ஈலியம்(He) தவிர). தனிம வரிசை அட்டவணையில் 13ஆம் தொகுதியிலிருந்து 18 ஆம் தொகுதி வரைச் சார்ந்திருக்கும் தனிமங்களில், p ஆர்பிட்டால்களில் எலக்ட்ரான்கள் தொடர்ச்சியாக நிரவுதல் செய்யும் தனிமங்களே p-தொகுதி தனிமங்கள் என அறியப்படுகின்றன. எல்லா தனிமங்களிலும் ‘s’ ஆர்பிட்டால்களில் முழுமையாக நிரப்பப்பட்டும், ‘p’ஆர்பிட்டால்கள் முழுமையாக நிரப்பப்படாத நிலைமையிலும் உள்ளன. 13ஆம் தொகுதியிலிருந்து (ns np ) 17ஆம் தொகுதி வரை (ns np) ஒவ்வொரு எலக்ட்ரானாக தொடர்ச்சியாக நிரப்பப்படுகின்றன. 18 ஆம் தொகுதியில் (ns np) s-மற்றும் p-ஆர்பிட்டால்கள் முழுமையாக எலக்ட்ரான்களால் நிரப்பப்பட்டுள்ளன.p-தொகுதி தனிமங்கள் நேர் மற்றும் எதிர் ஆக்ஸிஜனேற்ற நிலைகளை உடையன.\n\nதொகுதியின் கூட்டங்கள் ஆனது பின்வருமாறு:\n</tr>\n</table>\n"}
{"id": "118129", "url": "https://ta.wikipedia.org/wiki?curid=118129", "title": "காதுப்புழு", "text": "காதுப்புழு\n\nகாதுப்புழு (earworm) என்பது என்பது மானிடர் செவிமடுக்கும் இசை அல்லது பாடல் ஒன்றின் ஒரு பகுதி அவர்களின் காதுகளில் காதுகளில் திரும்பத் திரும்ப ஒலிக்கும் நிகழ்வாகும். காலையில் வானொலியில் கேட்கும் பாடலை அன்று முழுவதும் முணுமுணுத்துக் கொண்டிருப்பதைப் பலரும் அனுபவித்து இருப்பர். ஒரு காதுப்புழுவை அகற்றுவதற்கான வழி இன்னொரு காதுப்புழுவை அனுமதிப்பதே ஆகும்.\nஜேம்ஸ் கெல்லாரிஸ் என்பவர் செய்த ஆராய்ச்சியின் படி 98 விழுக்காடு மக்கள் காதுப்புழுவை அனுபவித்திருக்கின்றனர். இருபாலரும் இதை சரி சமமாக அனுபவித்தாலும் பெண்டிரில் இது நீண்ட நாட்கள் இருப்பதாகவும் எரிச்சலூட்டும் விதமாய் அமைந்திருப்பதாகவும் தெரிய வந்துள்ளது. \n\nசில நேரங்களில் காதுப்புழு நிகழ்வு மன நோயின் அறிகுறியாகவும் இருக்கும். இந்தியாவைச் சேர்ந்த ஓர் 21 வயது இளைஞனின் காதுகளில் ஐந்து ஆண்டுகளுக்கு ஒரு நாளைக்கு 35 முறை இந்தி திரைப்படப் பாடல்கள் ஒவ்வொரு முறையும் 45 நிமிடம் வரை திரும்பத் திரும்ப ஒலித்துக் கொண்டிருந்தன. சக்தி வாய்ந்த மருந்துகளாலும் இதைக் குணப்படுத்த முடியவில்லை.\n"}
{"id": "118131", "url": "https://ta.wikipedia.org/wiki?curid=118131", "title": "கள்ளிப்புறா", "text": "கள்ளிப்புறா\n\nகள்ளிப்புறா(உயிரியல் பெயர்:\"Stigmatopelia senegalensis\") (Laughing Dove), சிரிக்கும் புறா என்றும் அழைக்கப்படுகிறது. இது சிறியவகை புறா இனத்தைச் சார்ந்தது.ஆப்பிரிக்காவின் தெற்கு சகாராப் பகுதிகளிலும், அரபு நாடுகளிலும், கிழக்கு ஆசிய கண்டத்தில் இருந்து இந்தியா வரையிலும், மேற்கு ஆசுத்திரேலியாவிலும் காணப்படுகிறது. அந்தந்த பகுதிகளில் செவ்வனே இனப்பெருக்கமும் செய்யும் இயல்புடையதாக இருக்கிறன.இதன் எடை 100 கிராம் அளவில் உள்ளது.\n\n\n\n"}
{"id": "118138", "url": "https://ta.wikipedia.org/wiki?curid=118138", "title": "மெந்தகாப்", "text": "மெந்தகாப்\n\n\"மெந்தகாப்\" மலேசியாவின் மாநிலங்களிள் ஒன்றான பகாங் மாநிலத்தில் உள்ள முக்கிய நகரங்களில் ஒன்று. இந்நகரம் முன்பு \"பாசிர் ராவா\" என்று அழைக்கப்பட்டு, இடைபட்டக் காலத்தில் பெயர் மாற்றம் பெற்று மெந்தகாப் என்று அழைக்கப்பட்டு வருகிறது. இந்த நகரம் தெமர்லோ, லந்சாங், கம்போங் துவலாங், கம்போங் கன்தோக், மெங்காராக், மற்றும் கெர்டாவு ஆகிய வட்டாரங்களுக்கு அருகாமையில் அமைந்துள்ளது. 1901-ஆம் ஆண்டு இந்நகரையே மாநில தலைநகராக நியமிக்க மாநில அரசாங்கம் எண்ணியது. ஆயினும் நில பற்றாக்குறைவினாள், குவந்தான் நகரை மாநில தலைநகராக நியமித்தது. மெந்தகாப் நகர், 'தெமர்லோ' மாவட்டத்தில் அமைந்துள்ளது.\n\nSection::::போக்குவரத்து தொடர்பு.\nSection::::இரயில்.\nமெந்தகாப் நகரில் ஒரு இரயில் நிலையம் அமைந்துள்ளது. வடமேற்கு பகுதியில் இருந்து தென்பகுதிகளுக்கு செல்லும் இரயில் தொடர்பு பாதை இந்நகரைக் கடந்துதான் செல்கிறது.\n\nSection::::சாலை.\nகோலாலம்பூர்-குவந்தான் செல்லும் சாலை இந்நகரைக் கட்ந்து செல்வதின் மூலம், இச்சாலை போக்குவரத்துத் தொடர்புக்கு முக்கியப் பங்களிக்கிறது. இச்சாலையின் வழி, இவ்வட்டார மக்கள் நாட்டின் முக்கிய நகர்களுக்கு செல்ல மிக எளுமையாக அமைகிறது.\n\nSection::::வசதிகள்.\nSection::::வங்கி.\n♣ ஆம் பைனாஸ் \"(AmFinance)\"\n\n♣ சிஐம்பி \"(CIMB)\"\n\n♣ மேய்பேங் \"(Public Bank)\"\n\n♣ பப்பிளிக் பேங் \"(Maybank)\"\n\n♣ அக்ரோ பேங் \"(Agro Bank Malaysia)\"\n\n♣ எச்எஸ்பிசி \"(HSBC Bank)\"\n\n♣ ஆர்எச்பிசி பேங் \"(RHB Bank)\"\n\n♣ ஒங் லியோங் பேங் \"(Hong Leong Bank)\"\n\n♣ ஈஓன் பேங் \"(EON Bank)\"\n\nSection::::விடுதி.\n♣ புக்கிட் பென்டேரா ரிசோட் \"(Bukit Bendera Resort)\"\n\n♣ நியுடன் விலா விடுதி \"(Newton Villa Hotel)\"\n\n♣ சர்விந்தன் விடுதி \"(Sherwinton Hotel)\"\n\n♣ சுப்ரிம் விடுதி \"(Supreme Hotel)\"\n\nSection::::தொலைத் தொடர்பு.\n♣ மெக்சிஸ் \"(Maxis (M) Bhd)\"\n\n♣ செல்கோம் \"(Celcom (M) Bhd)\"\n\n♣ டிஜி \"(DiGi (M) Bhd)\"\n\nSection::::குடியிருப்பு பகுதிகள்.\n♣ தாமான் புக்கிட் பென்டேரா\n\n♣ தாமான் சாகா\n\n♣ தாமான் ரிம்பா\n\n♣ தாமான் தூனாஸ்\n\n♣ தாமான் சாகா இன்டா\n\n♣ தாமான் புக்கிட் செர்மின்\n\n♣ தாமான் மெந்தகாப்\n\n♣ தாமான் கேஎஸ்எம்\n\n♣ பத்து காபொர்\n\nSection::::கல்வி.\nSection::::ஆரம்ப கல்வி.\nமெந்தகாப் நகரில் மொத்தம் பத்து ஆரம்ப பள்ளிகள் உள்ளது. அவை கீழ் வருமாறு:\n\n♦ தேசிய வகை மெந்தகாப் தமிழ்ப்பள்ளி\n\n♦ தேசிய வகை மெந்தகாப் 1 சீனப்பள்ளி\n\n♦ தேசிய வகை மெந்தகாப் 2 சீனப்பள்ளி\n\n♦ அபுபாகர் தேசிய பள்ளி\n\n♦ தேசிய வகை மெந்தகாப் தோட்ட தமிழ்ப்பள்ளி\n\n♦ மெந்தகாப் நகர தேசிய பள்ளி\n\n♦ பத்து காப்போர் தேசிய பள்ளி\n\n♦ சாதின் தேசிய பள்ளி\n\n♦ தேசிய வகை இயொங் செங் லுவன் தோட்ட தமிழ்ப்பள்ளி \n\n♦ தேசிய வகை இயொங் செங் லுவன் சீனப்பள்ளி\n\nSection::::இடைநிலை கல்வி.\nஇந்நகரில் மூன்று இடைநிலைப்பள்ளிகள் உள்ளன. அவை ஹுவா லியன் இடைநிலைப்பள்ளி, மெந்தகாப் இடைநிலைப்பள்ளி, மற்றும் ஸ்ரீ செமந்தான் இடைநிலைப்பள்ளி ஆகும். இதில் ஹுவா லியன் இடைநிலைப்பள்ளி, கல்வி மற்றும் விளையாட்டு போட்டிகளிள் பகாங் மாநிலத்திலேயே சிறந்து விளங்கி வருகிறது. இவ்வட்டாரத்தில் மெந்தகாப் இடைநிலைப்பள்ளி மட்டுமே படிவம் 6 வகுப்பினைக் கொண்டுள்ளது. இப்பள்ளி படிநிலை ஆறுக்குப் பிரசித்துப்பெற்றது.\n\nSection::::உயர் கல்வி.\nமெந்தகாப் நகரில் ஒரு பல்கழைக்கழகமும் உண்டு. 'திறந்த பல்கலைக்கழகம்' (ஓபன் யுனிவர்சிட்டி) என்றழைக்கப்படும் இப்பல்கலைக்கழகம், அணைத்து வயதினரும் தங்களின் உயர் கல்வியைத் தொடர வழிவகுகிறது. இளங்கலை மற்றும் முதுகலை பட்டப்படிப்பினை பல்வேறு துறைகளிள் இங்கு பெற முடிகிறது.\n"}
{"id": "118150", "url": "https://ta.wikipedia.org/wiki?curid=118150", "title": "தவிட்டுப்புறா", "text": "தவிட்டுப்புறா\n\nதவிட்டுப்புறா (உயிரியல் பெயர்:\"Streptopelia tranquebarica\") (Red Turtle Dove,Red Collared Dove), எனும் வலசைபோகும் புறா, \"செவ்வாமைப் புறா\" என்றும் அழைக்கப்படுகிறது.இந்த சிறும்புறா இனமானது சமவெளிப்பகுதிகளிலேயே அதிகம் வாழுகின்றன. பாறைகள் நிறைந்த இடங்களில் வாழுவதைத் தவிர்க்கின்றன. உலகின் கிழக்கு நாடுகளில் (oriential species) , இவைக் காணப்படுகின்றன. குறிப்பாக தீபகற்ப இந்தியாவிலும், தைவானிலும், பிலிப்பைன்சிலும் இவை அதிகமாகக் காணப்படுகின்றன.\n\n\n\n\nSection::::தமிழ்மருத்துவம்.\n\"ஓடுகரப் பான்சோபை உட்சொறிகா மாலைபித்தம்\n\nஆடு பெருமூச் சடைப்பும்போம் – நீடு\n\nகவட்டுக் கலகவிழிக் காரிகையே நாளும்\n\nதவிட்டுப் புறாக்கறிக்குத் தான்.\"\n\nஎன்று கூறப்பட்டுள்ளன. புறாவின் இரத்தத்திற்கும் கறியின் குணம் இருக்கும். பொதுவாக, புறா வெப்பத்தன்மை கொண்டது. ஆகையால், காசம்,கபம்,வாதம், பித்தம், ஐயம் போன்ற நோய்களுக்கு ஏற்றதாக அறியப்பட்டுள்ளன.\n\n"}
{"id": "118159", "url": "https://ta.wikipedia.org/wiki?curid=118159", "title": "திராய்க்கேணி படுகொலைகள்", "text": "திராய்க்கேணி படுகொலைகள்\n\nதிராய்க்கேணி படுகொலைகள் (\"Thiraikkerney massacre\") என்பது 1990 ஆம் ஆண்டு ஆகத்து 6 ஆம் நாள் இலங்கையின் அம்பாறை மாவட்டத்தில் திராய்க்கேணி என்னும் தமிழ்க் கிராமம் ஒன்றில் இடம்பெற்ற படுகொலை நிகழ்வைக் குறிக்கும். சிறப்பு இராணுவப் படையினர் எனச் சந்தேகிக்கப்படுபவர்களின் உதவியுடன் இனந்தெரியாதோரால் 47 தமிழர்கள் படுகொலை செய்யப்பட்டனர்.\n\nSection::::பின்னணி.\nதிராய்க்கேணி (\" Thiraayk-kea'ni\") கிராமம் மட்டக்களப்பு நகரில் இருந்து தெற்கே 70 கிமீ தொலைவில் அம்பாறை மாவட்டத்தில் அமைந்துள்ளது. 1990 ஆகத்து 5 ஆம் நாள் தீகவாபி என்ற இடத்தில் 13 முஸ்லிம் பணியாளர்கள் இனந்தெரியாதோரால் கொல்லப்பட்டனர். இப்படுகொலைகளை விடுதலைப் புலிகளே நிகழ்த்தியதாக அயல் கிராமங்களில் வதந்திகள் பரவ ஆரம்பித்தன.\n\nSection::::படுகொலைகள்.\nமுஸ்லிம்கள் படுகொலைகளுக்குப் பழி வாங்கும் முகமாக அடுத்த நாள் சிறப்பு இராணுவத்தினரின் உதவியுடன் திராய்க்கேணி கிராமத்தினுள் நுழைந்த குண்டர்கள் அங்குள்ள கோயிலில் தஞ்சமடைந்திருந்த 47 தமிழர்களைப் படுகொலை செய்தனர். வீடுகளினுள் வைத்து முதியவர்கள் பலர் உயிருடன் தீவைத்துக் கொளுத்தப்பட்டனர். 350 வீடுகள் குண்டர்களால் தீக்கிரையாக்கப்பட்டன. சரோஜா என்ற 13 வயதுச் சிறுமி ஒருத்தி கடத்தப்பட்டு பாலியல் வன்முறைக்குள்ளாக்கப்பட்டு படுகொலை செய்யப்பட்டாள். காலை ஏழு மணிக்கு ஆரம்பமான இப்படுகொலை நிகழ்வுகள் மத்தியானம் வரை நீடித்திருந்தது இப்படுகொலைகளை அடுத்து அக்கிராமத்தில் இருந்து வெளியேறிய மக்கள் காரைதீவு அகதி முகாம்களில் தங்க வைக்கப்பட்டு 4 ஆண்டுகளுக்குப் பின்னரே ஊர் திரும்பினர்.\n\nஇப்படுகொலைகள் குறித்து முழுமையான விசாரணைகள் வேண்டும் எனக் குரல் கொடுத்த திராய்க்கேணி கிராம அபிவிருத்திச் சங்கத் தலைவர் ஈ. மயிலைப்போடி என்பவர் 1997 ஆம் ஆண்டில் படுகொலை செய்யப்பட்டார்.\n\nSection::::புதைகுழி கண்டுபிடிப்பு.\n2003 அக்டோபர் 12 ஆம் நாள் திராய்க்கேணி பெரியதம்பிரான் கோயில் பகுதியில் சுத்திகரிப்புப் பணியில் ஈடுபட்டிருந்த பொதுமக்கள் அங்குள்ள குழி ஒன்றில் மனித எச்சங்கள் பலவற்றக் கண்டுபிடித்தனர். இவ்வெச்சங்கள் திராய்க்கேணிப் படுகொலைகளில் கொல்லப்பட்டவர்களினதாய் இருக்கலாம் என உள்ளூர் மக்கள் தெரிவித்தனர். இது தொடர்பான விசாரணைகள் எதுவும் இடம்பெறவில்லை.\n\n"}
{"id": "118162", "url": "https://ta.wikipedia.org/wiki?curid=118162", "title": "தேதுபட்டி ராஜகாளியம்மன் கோயில்", "text": "தேதுபட்டி ராஜகாளியம்மன் கோயில்\n\nதேதுபட்டி ராஜகாளியம்மன் கோயில் தமிழ்நாடு மாநிலத்தில் திண்டுக்கல் மாவட்டத்திலுள்ள தெத்துப்பட்டி எனும் ஊரில் அமைந்துள்ளது. இக்கோயிலின் மூலவர் இராஜகாளியம்மன்.\n\nSection::::கோயில் சிறப்பு.\nகோட்சார நவக்கிரகம்: சித்த ஆகமவிதிப்படி கோட்சார நவக்கிரகம் பஞ்சலோகத்தால் அமைக்கப்பட்டுள்ளது. அஷ்டநாகர் சிலையில் 8 தலை பாம்பின் நடுவில் கிருஷ்ணன் நடமாடுகிறார்.\n\nபக்தர்கள் தங்களுடைய பிரார்த்தனை நிறைவேறியதும் ஆதிராஜகாளியம்மனுக்கு சாம்பிராணிதைலத்தினை பூசி அபிஷேகம் செய்து நேர்த்திக்கடன் செலுத்துகின்றனர்.\n\nSection::::தலவரலாறு.\nஅரிகேசவ பர்வதம், வராககிரி என்று பழைய மலைவாகட நூலில் கூறப்பட்டுள்ள மலைகள் தற்போது கன்னிவாடி மலை, பன்றிமலை என பெயர் பெற்றுள்ளன.\n\nபதினெண் சித்தர்களில் ஒருவராக விளங்கிய போகர் தன் சீடர்களான கோரக்கர், கரூவூரார், கொங்கன் போன்ற சித்தர்களுடன் கன்னிவாடி மலை வந்து கன்னிபூஜை செய்ய தன் தவ சக்தியால் ஒரு கல்லின் மீது கமண்டல நீர் தெளித்து கல்லுக்கு உயிர் கொடுத்து கன்னிவாடி என எழுப்பி அந்த கன்னிப்பெண்ணை பூஜை செய்ய துவங்கியுள்ளார்.\n\nபூஜையை நிறைவு செய்வதற்கு முன்பு பூமி மாதாவாகிய புவனேஸ்வரியம்மன் கடும் கோபத்தில் இங்கு தோன்றி, போகருக்கு சாபத்தினை அளிப்பதுடன், பூஜையில் இருந்த கன்னிபெண்ணை மீண்டும் கல்லாக மாற்றினாள். சாபம் பெற்ற போகர், தன் சகல சக்தியையும் இழந்து பழுத்த வயோதிக தன்மை அடைந்த நிலையில் தன் சீடர்களுடன் கன்னிவாடி மலை அடிவாரப்பகுதியில் உள்ள தெத்துப்பட்டி ராஜகாளியம்மன் கோயில் இருக்கும் இடத்தில் தவம் செய்துள்ளார்.\n\nதன் தவபயனால் மீண்டும் பூமி மாதாவாகிய அம்மன் தோன்றி சாப நிவர்த்தி கொடுத்தாள். பின்பு போகர் சக்திகிரி (பழநிமலை) சென்று முருக பெருமானை வழிபட்டுள்ளார். முருகன் தோன்றி போகரின் சாபத்தை முழுதாக நிவர்த்தி செய்ததால் கல் அல்லாத முருகன் சிலையை பழநியில் உருவாக்கி வழிபட அருள்பாலித்த வண்ணம் 18 சித்தர்களை கலந்து ஆலோசனை செய்து நவபாஷாணத்தால் தண்டாயுதபாணி சிலையை உருவாக்கி வழிபட்டார்.\n\nSection::::இராஜகாளியம்மன் வரலாறு.\nஇக்கோயிலின் இராஜகாளியம்மன் வரலாறு மதுரையை எரித்த கண்ணகி தொன்மக் கதையுடன் தொடர்புடையதாக இருக்கிறது. தவறான தீர்ப்பினால் தன்னுடைய கணவன் கோவலனைக் கொன்ற பாண்டியன் நெடுஞ்செழியனையும், அவனுடைய அதிகாரத்திற்கு உட்பட்ட மதுரையையும் கண்ணகி எரித்தாள். மன்னன் நெடுஞ்செழியன் இறந்துவிட, பற்றியெரியும் மதுரை நகரில் அதனை உணராது கண்ணகி நடந்து வருகிறார். அப்போது மதுரையின் தெய்வமான (மதுராபதி) கண்ணகி முன்வந்து அவளுடைய முற்பிறப்பின் ஊழ்வினையை எடுத்துக் கூறி மதுரையின் நெருப்பினை தணித்தார். போகர் ஓலை சுவடி குறிப்பின்படி மதுராபதி தெய்வமான மதுரை காளி, பாண்டியன் அரண்மனைக்கு சென்றதாகவும், பாண்டியன் நெடுஞ்செழியன் கையில் செங்கோல் இருந்ததால் மதுராபதி அம்மன் மன்னனின் செங்கோலை கையில் தொடும் போது பாண்டிய நெடுஞ்செழியன் அபய குரலில் மீனாட்சி, சொக்கநாதா என கூக்குரலிட்டார். மீனாட்சி அம்மனும், சொக்கநாதரும் தோன்றினர்.\n\nநெடுஞ்செழியன் சாப நிவர்த்தி கேட்க சொக்கநாதருக்கும், மதுராபதி தெய்வத்திற்கு தர்க்கம் ஏற்பட்டது. சொக்கநாதர் மதுராபதியை பார்த்து, \"நீ பாண்டிய வம்சத்தின் அரச குல தெய்வம். மதுரையின் காவல் தெய்வம். மதுரை தீப்பற்றி எரியும் போது நகரின் அழிவை உன்னால் காப்பாற்றி இருக்கமுடியும். அப்படி செய்யாததால் நீ உன் கடமையில் இருந்து தவறி விட்டாய்,\" என கூற, மதுராபுரி தெய்வம் சொக்கநாதரிடம், \"\"கண்ணகியானவள் அரண்மனைக்கு வரும் வரைதான் மானிடப் பெண். பாண்டிய மன்னனின் ஊழ் வினை பயனாகவும், கண்ணகியின் கற்பின் சக்தியாலும் அவள் என்னுடைய சொரூபமான காளியாக மாறிவிட்டாள். ஊழ்வினையை உணர்ந்து நான் தடுக்க இயலவில்லை,\" என கூறினாள்.\n\nஅதற்கு சொக்கநாதர், \"கண்ணகியின் வாழ்க்கையையும் அழித்து, கடமை தவறி தன்னையும் அழித்துக் கொண்ட மன்னன் இன்னும் பிறவிகள் எடுக்க வேண்டியுள்ளது. கடைசி பிறவியில் காளி கோயில் கட்டி வழிபட்டு சாப நிவர்த்தி அடைவான். அதுவரை மதுராபதி தெய்வமான உனக்கு, மதுரையில் குடிகொள்ள கோயில் இல்லாமல், எமது கோயிலின் மேற்கு கோபுரவாசலில் துயில் கொள்ள கட்டளையிடுகிறேன்,\" என தீர்ப்பு கூறினார். கடவுளின் தீர்ப்பின்படி துயில் கொண்டிருந்த மதுராபதி அம்மன் சாபநிவர்த்தியாக மகா போகர் தவம் செய்த இடத்தில் அரூப சக்தியாக உள்ளாள்.\n\n"}
{"id": "118166", "url": "https://ta.wikipedia.org/wiki?curid=118166", "title": "கீழ்-மேலுயிர்", "text": "கீழ்-மேலுயிர்\n\nகீழ்-மேலுயிர் (near-close vowel) என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிரை ஒலிக்கும்போது நாக்கின் நிலை மேலுயிரை ஒலிக்கும்போது உள்ள நிலை போலவே காணப்பட்டாலும், நாக்குச் சற்றுத் தளர்வாக இருக்கும். கீழ்-மேலுயிர்களைச் சில வேளைகளில் மேலுயிர்களின் இறுக்கத்தன்மை வேறுபாட்டு வடிவம் என்றும் கூறுவது உண்டு. அனைத்துலக ஒலிப்பியல் அரிச்சுவடியில் பின்வரும் கீழ்-மேலுயிர்கள் தரப்பட்டுள்ளன.\n\n\nSection::::தமிழில்.\nதமிழில் இந்த வகையைச் சேர்ந்த உயிரொலிகள் எதுவும் இல்லை.\n\n"}
{"id": "118167", "url": "https://ta.wikipedia.org/wiki?curid=118167", "title": "செம்பருந்து", "text": "செம்பருந்து\n\nசெம்பருந்து (Brahminy Kite, \"Haliastur indus\") செம்மண் நிற இறக்கைகளைக் கொண்டு உடலின் நடுப்பகுதியை வெண்ணிறமாக உடைய பருந்து. இந்து சமயப் புராணங்களில் திருமாலின் வாகனமாக வரும் செம்பருந்து ஒன்றைக் கருடன் என்ற பெயரில் வணங்குவர்.\n\nSection::::விவரிப்பு.\nஇவை இந்திய துணைக்கண்டம், தென் கிழக்காசியா மற்றும் ஆஸ்திரேலியா ஆகிய இடங்களில் காணப்படுகிறது. இதன் தலை, கழுத்து, நெஞ்சு மற்றும் சிறகின் விளிம்பு தனிப்பட்ட வெள்ளை நிறத்தில் காணப்படும். இது கரும்பருந்தின் நெருங்கிய உறவினர். இது சில சமயம் 5000 அடிக்கு மேலுள்ள இமயமலையிலும் காணப்படும். இதைப் போன்ற பருந்து வகைகள் இந்தியா, இலங்கை, பாக்கித்தான், வங்காளம் போன்ற நாடுகளில் அதிகம் காணப்படும்.சாவகத்தில் இந்த இனம் அழிந்து போய்விட்டது.\n\nபெரும்பாலும் இப்பறவை இறந்த மீன்களை உணவாகக் கொள்வதால் கடற்கரைப் பகுதிகளிலும் உள்நாட்டு நீர்நிலைகளிலும் காணப்படும்.\n\n\n\n"}
{"id": "118168", "url": "https://ta.wikipedia.org/wiki?curid=118168", "title": "மேல்-இடையுயிர்", "text": "மேல்-இடையுயிர்\n\nமேல்-இடையுயிர் என்பது சில பேச்சு மொழிகளில் காணப்படும் உயிர் வகைகளுள் ஒன்று. இவ்வுயிர் வகையை இடை-மூடுயிர், அரை மூடுயிர் போன்ற சொற்களாலும் குறிப்பிடுவது உண்டு. இதை ஒலிக்கும்போது நாக்கு, மேலுயிருக்கு உரிய நிலையில் இருந்து இடையுயிருக்கு உரிய திசையில் மூன்றில் இரண்டு பங்கு தூரத்தில் இருக்கும். அனைத்துலக ஒலிப்பியல் அரிச்சுவடியில் பின்வரும் மேல்-இடையுயிர்கள் தரப்பட்டுள்ளன.\n\n\nSection::::தமிழில்.\nதமிழில் இந்த வகையைச் சேர்ந்த உயிரொலிகள் எதுவும் இல்லை.\n\n"}
{"id": "118169", "url": "https://ta.wikipedia.org/wiki?curid=118169", "title": "கீழ்-இடையுயிர்", "text": "கீழ்-இடையுயிர்\n\nகீழ்-இடையுயிர் என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிர் வகையை இடை-திறப்புயிர், அரைத் திறப்புயிர் போன்ற சொற்களாலும் குறிப்பிடுவது உண்டு. இதை ஒலிக்கும்போது நாக்கு, கீழுயிருக்கு உரிய நிலையில் இருந்து இடையுயிருக்கு உரிய திசையில் மூன்றில் இரண்டு பங்கு தூரத்தில் இருக்கும். அனைத்துலக ஒலிப்பியல் அரிச்சுவடி பின்வரும் கீழ்-இடையுயிர்களைக் கொண்டுள்ளது.\n\n\nSection::::தமிழில்.\nதமிழில் இந்த வகையைச் சேர்ந்த உயிரொலிகள் எதுவும் இல்லை.\n\n"}
{"id": "118170", "url": "https://ta.wikipedia.org/wiki?curid=118170", "title": "மேல்-கீழுயிர்", "text": "மேல்-கீழுயிர்\n\nமேல்-கீழுயிர் (near-open vowel) என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிரை ஒலிக்கும்போது நாக்கின் நிலை கீழுயிரை ஒலிக்கும்போது உள்ள நிலை போலவே காணப்பட்டாலும், நாக்குச் சற்றுக் கூடிய இறுக்கமாக இருக்கும். மேல்-கீழுயிர்களைச் சில வேளைகளில் கீழுயிர்களின் இறுக்கத்தன்மை வேறுபாட்டு வடிவம் என்றும் கூறுவது உண்டு. அனைத்துலக ஒலிப்பியல் அரிச்சுவடியில் பின்வரும் மேல்-கீழுயிர்கள் தரப்பட்டுள்ளன.\n\n\nSection::::தமிழில்.\nதமிழில் இந்த வகையைச் சேர்ந்த உயிரொலிகள் எதுவும் இல்லை.\n\n"}
{"id": "118187", "url": "https://ta.wikipedia.org/wiki?curid=118187", "title": "மெம்பிசு", "text": "மெம்பிசு\n\n"}
{"id": "118207", "url": "https://ta.wikipedia.org/wiki?curid=118207", "title": "பிரம்மதேசம் (திருவண்ணாமலை)", "text": "பிரம்மதேசம் (திருவண்ணாமலை)\n\nபிரம்மதேசம்(Brahmadesam) தமிழ்நாடு மாநிலம் திருவண்ணாமலை மாவட்டத்தில் செய்யார் தாலுகாவில் அமைந்துள்ள ஓர் பஞ்சாயத்து கிராமமாகும். பிரம்மதேசம், மாநில நெடுஞ்சாலை-05 இல் அமைந்துள்ளது.\n"}
{"id": "118208", "url": "https://ta.wikipedia.org/wiki?curid=118208", "title": "கோனையூர்", "text": "கோனையூர்\n\nகோனையூர்(Konaiyur) இந்தியாவில் தமிழ்நாட்டிலுள்ள திருவண்ணாமலை மாவட்டம், வந்தவாசி வட்டத்தில் (தாலுகா) அமைந்துள்ளது. இங்குள்ள கிராம மக்கள் விவசாயத் தொழிலையே அதிக அளவில் மேற்கொண்டுள்ளனர். இங்கு நெல், நிலக்கடலை, கேழ்வரகு, கரும்பு, வாழை மற்றும் மிளகாய் போன்றவை முக்கிய பயிர்களாகப் பயிரிடப்பட்டு வருகின்றனர்.\n"}
{"id": "118215", "url": "https://ta.wikipedia.org/wiki?curid=118215", "title": "கீவ்", "text": "கீவ்\n\nகீவ் (; ; ) உக்ரைன் நாட்டின் தலைநகரமும் மிகப்பெரிய நகரமுமாகும். இது உக்ரைனின் வடபகுதியில் நைப்பர் ஆற்றின் கரையில் அமைந்துள்ளது. 2001 மக்கட்தொகைக் கணக்கெடுப்பின் படி இதன் மக்கட்தொகை 2,611,300 ஆகும். எனினும் தற்போது இது 3.5 மில்லியன் வரை இருக்கலாம் என மதிப்பிடப்பட்டுள்ளது.\n"}
{"id": "118219", "url": "https://ta.wikipedia.org/wiki?curid=118219", "title": "வளத்தி", "text": "வளத்தி\n\nவளத்தி(Valathi) என்பது இந்தியாவில் தமிழ்நாடு மாநிலத்தில் விழுப்புரம் மாவட்டத்தில் உள்ள ஒரு கிராமம். இது வேலூர் மற்றும் விழுப்புரம் ஊர்களை இணைக்கும் முக்கிய மாநிலச் சாலை எண் 4 (SH 4) இல் உள்ளது.\n"}
{"id": "118231", "url": "https://ta.wikipedia.org/wiki?curid=118231", "title": "மிர்வைஸ் நஸ்ரி", "text": "மிர்வைஸ் நஸ்ரி\n\nமிர்வைஸ் நஸ்ரி (\"Mirwais Naziri\"), ஆப்கானித்தான் அணியின் துடுப்பாட்டக்காரர். இவர் 2008/09 பருவ ஆண்டில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118232", "url": "https://ta.wikipedia.org/wiki?curid=118232", "title": "முகம்மது நபி (துடுப்பாட்டக்காரர்)", "text": "முகம்மது நபி (துடுப்பாட்டக்காரர்)\n\nமுகம்மது நபி (\"Mohammad Nabi\", முஹம்மட் நபி, பிறப்பு: மார்ச்சு 3 1985), ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டியிலும், 17 முதல்தரத் துடுப்பாட்டப் போட்டிகளிலும், 33 ஏ-தரத் துடுப்பாட்டப் போட்டியிலும் கலந்து கொண்டுள்ளார். இவர் 2009/10, 2019/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118233", "url": "https://ta.wikipedia.org/wiki?curid=118233", "title": "முகம்மது சாஹ்ஷாட்", "text": "முகம்மது சாஹ்ஷாட்\n\nமுகம்மது சாஹ்ஷாட் (\"Mohammad Shahzad\"), பிறப்பு: சூலை 15 1991, ஆப்கானித்தான் அணியின் துடுப்பாட்டக்காரர். இவர் 2 தேர்வுத் துடுப்பாட்டம் 84 ஒருநாள் பன்னாட்டுத் துடுப்பாட்டப் போட்டிகளிலும், ஏழு முதல்தர துடுப்பாட்டப் போட்டிகளிலும், 26 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2019/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\nசூன் 2018 ஆம் ஆண்டில் இந்தியத் துடுப்பாட்ட அணிக்கு எதிராக ஆப்கான் அணி விளையாடிய முதல் தேர்வுத் துடுப்பாட்டப் போட்டிகளில் விளையாடிய பதினொரு வீரர்களில் இவரும் ஒருவர். மேலும் இவர் 2018 ஆம் ஆண்டில் நடைபெற்ற ஆசியக் கோப்பைத் துடுப்பாட்டத் தொடரில் இந்திய அணிக்கு எதிராக நூறு ஓட்டங்களைப்பதிவு செய்தார். ஆனால் அந்த அணி 131 ஒட்டங்களுக்கு ஆட்டமிழந்தது. இதன் மூலம் ஒரு வீரர் நூரு ஓட்டங்கள் எடுத்தும் மிகக் குறைவான ஓட்டங்களைப் பதிவு செய்த துடுப்பாட்ட அணி எனும் சாதனையினை சாகித் அபிரிடியுடன் சமன் செய்தார்.\n\nSection::::ஆரம்பகால வாழ்க்கை.\nசாஹ்சாட் ஆப்கானித்தான் மாகாணம் நன்கிரஹார் மாகாணத்தில் சூலை 15 1991 இல் பிறந்தார். பின் பாக்கித்தானில் உள்ள பெஷாவர் அகதிகள் முகாமிற்கு இவர்களின் குடும்பம் குடிபெயர்ந்தது. தனது வாழ்க்கையின் பெரும்பாலான காலகட்டங்களை இவர் பெசாவரிலேயெ கழித்தார்.மேலும் திருமணமும் அங்கு தான் நடைபெற்றது. 2018 ஆம் ஆண்டு வரை இவர் பெசாவர்அகதிகள் முகாமில் தான் இருந்தார்.பின் ஆப்கானித்தான் துடுப்பாட்ட வாரியம் கேட்டுக் கொண்டதற்கினங்க இவர் ஆப்கானித்தான் திரும்பினார்.\n\nSection::::சர்வதேச போட்டிகள்.\n2008 ஆம் ஆண்டு முதல் இவர் ஆப்கானித்தான் அணி சார்பாக விளையாடி வருகிறார். 2009 ஆம் ஆண்டில் தென்னாப்பிரிக்காவில் நடைபெற்ற துடுப்பாட்ட உலகக் கிண்ணத் தொடரில் இவர் விளையாடினார். அதன்பிறகு இவர் தேர்வுத் துடுப்பாட்டம் ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 ஆகிய மூன்று வடிவங்களிலும் விளையாடியுள்ளார்.\n\nSection::::முதல்தரத் துடுப்பாட்டம்.\nSection::::2009–2010.\n2009-10 ஆம் ஆண்டுகளுக்கான கண்டங்களுக்கு இடையிலான கோப்பைத் தொடரில் இவர் அறிமுகமானார். \n\n2009 ஆம் ஆண்டில் நடைபெற்ற முதாரே விளையாட்டு சங்கத்தில் நடைபெற்ற சிம்பாப்வே லெவன் அணிக்கு எதிரான முதல்தரத் துடுப்பாட்டப் போட்டியில் இவர் 79 ஓட்டங்களை எடுத்தார். 2010 ஆம் ஆண்டில் அயர்லாந்து அணிக்கு எதிரான துடுப்பாட்டப் போட்டியின் முதல் ஆட்டப் பகுதியில் 88 ஓட்ட்டங்களையும் இரண்டாவது ஆட்டப் பகுதியில் இறுதிவரை ஆட்டமிழக்காமல் 42 ஓட்டங்களையும் எடுத்து அணியின் வெற்றிக்கு உதவினார். 2010 ஆம் ஆண்டில் கனடா துடுப்பாட்ட அணிக்கு எதிரான போட்டியில் இவர் இறுதிவரை ஆட்டமிழக்காமல் 214 ஓட்டங்களை எடுத்து அணியின் வெற்றிக்கு உதவினார். இதன்மூலம் முதல்தரத் துடுப்பாட்டப் போட்டிகளில் இருநூறு ஓட்டங்கள் அடித்த முதல் வீரர் எனும் சாதனை படைத்தார். \n\nகண்டங்களுக்கு இடையிலான போட்டித் தொடரில் ஸ்காட்லாந்து அணிக்கு எதிரான போட்டியில் ஐம்பது ஓட்டங்கள் எடுத்து அணியின் வெற்றிக்கு உதவினார். அந்தத் தொடரில் 802 ஓட்டங்களை 80.20 எனும் சராசரியோடு எடுத்தார். இதன் மூலம் அதிக ஓட்டங்கள் எடுத்த வீரர்கள் வரிசையில் முதலிடம் பெற்றார். அதில் இரன்டு நூறுகளும் ஐந்து ஐமது ஓட்டங்களும் அடங்கும். மேலும் 25 கேட்சுகளும் 3 ஸ்டம்பிங் செய்தார். \n\n"}
{"id": "118234", "url": "https://ta.wikipedia.org/wiki?curid=118234", "title": "டி. பெரேரா", "text": "டி. பெரேரா\n\nடி. பெரேரா (\"D. Perera\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில், இலங்கை கெம்பிரியன்ட்ஸ் விளையாட்டுக் கழக அணி உறுப்பினராக பங்குகொண்டார்.\n\n"}
{"id": "118236", "url": "https://ta.wikipedia.org/wiki?curid=118236", "title": "திலூப பெரேரா", "text": "திலூப பெரேரா\n\nதிலூப பெரேரா (\"Dilupa Perera\"), பிறப்பு: திசம்பர் 3 1990, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2008/09 பருவ ஆண்டில், இலங்கை முவர்ஸ் விளையாட்டுக் கழக அணி உறுப்பினராக பங்குகொண்டார்.\n\n"}
{"id": "118241", "url": "https://ta.wikipedia.org/wiki?curid=118241", "title": "துமிந்த பெரேரா", "text": "துமிந்த பெரேரா\n\nதுமிந்த பெரேரா (\"Duminda Perera\"), பிறப்பு: அக்டோபர் 29 1979, இலங்கை கொழும்புப் பிரதேச அணியின் துடுப்பாட்டக்காரர். இவர் 125 முதல்தர துடுப்பாட்டப் போட்டிகளிலும், 82 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998/99, 2011 பருவ ஆண்டில், இலங்கை 19இன் கீழ் , இலங்கை A, புளும்பீல்ட் விளையாட்டுக் கழக அணிகளின் உறுப்பினராக பங்குகொண்டார்.\n\n"}
{"id": "118242", "url": "https://ta.wikipedia.org/wiki?curid=118242", "title": "மும்தாஸ் ஹபீப்", "text": "மும்தாஸ் ஹபீப்\n\nமும்தாஸ் ஹபீப் (\"Mumtaz Habib\"), பிறப்பு: சனவரி 1 1987, ஆப்கானித்தான் அணியின் துடுப்பாட்டக்காரர். இவர் மூன்று முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2006-2008 ஆண்டில் முதல்தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118243", "url": "https://ta.wikipedia.org/wiki?curid=118243", "title": "காமிலாஸ் பெரேரா", "text": "காமிலாஸ் பெரேரா\n\nகாமிலாஸ் பெரேரா (\"Kamilas Perera\"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டில், இலங்கை மொரட்டுவை விளையாட்டுக் கழக அணிகளின் உறுப்பினராக பங்குகொண்டார்.\n\n"}
{"id": "118244", "url": "https://ta.wikipedia.org/wiki?curid=118244", "title": "அப்துல்லா மசாரி", "text": "அப்துல்லா மசாரி\n\nஅப்துல்லாஹ் மசாரி (\"Abdullah Mazari\"), பிறப்பு: மார்ச்சு 7 1987, ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், மூன்று முதல்தர துடுப்பாட்டப் போட்டிகளிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118246", "url": "https://ta.wikipedia.org/wiki?curid=118246", "title": "நிமேஸ் பெரேரா", "text": "நிமேஸ் பெரேரா\n\nநிமேஸ் பெரேரா (\"Nimantha Perera\"), பிறப்பு: செப்டம்பர் 5 1977, இலங்கை கொழும்புப் பிரதேச அணியின் துடுப்பாட்டக்காரர். இவர் 139 முதல்தர துடுப்பாட்டப் போட்டிகளிலும், 83 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1995/96 -2011 பருவ ஆண்டுகளில், இலங்கை கொழும்பு விளையாட்டுக்கழக அணி, சிலாபம் மரியன்ஸ் அணி உறுப்பினராக பங்குகொண்டார்.\n\n"}
{"id": "118247", "url": "https://ta.wikipedia.org/wiki?curid=118247", "title": "அப்தாப் ஆலம்", "text": "அப்தாப் ஆலம்\n\nஅப்தாப் ஆலம் (\"Aftab Alam\"), பிறப்பு: நவம்பர் 30 1992, ஆப்கானித்தான் அணியின் துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118248", "url": "https://ta.wikipedia.org/wiki?curid=118248", "title": "நுஸ்ரதுள்ளாஹ் நஸ்ரத்", "text": "நுஸ்ரதுள்ளாஹ் நஸ்ரத்\n\nநுஸ்ரதுள்ளாஹ் நஸ்ரத் (\"Nasratullah Nasrat\"), பிறப்பு: மே 10 1984, ஆப்கானித்தான் அணியின் துடுப்பாட்டக்காரர். இவர் இரண்டு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2008/09 ஆண்டில் ஏ-தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118250", "url": "https://ta.wikipedia.org/wiki?curid=118250", "title": "நாராயணன் என்ற சொற்பொருள்", "text": "நாராயணன் என்ற சொற்பொருள்\n\nநாராயணன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் 245-வது பெயராக வருகின்ற பெயர். விஷ்ணுவின் முக்கியமான பன்னிரு பெயர்களில் இரண்டாவது பெயர்.இந்து சமயத்திலேயே கடவுளின் பெயர்களுக்குள் ஆன்மிகச்சிறப்பு மிக்கதான பெயர்.பிறப்பு இறப்பு என்ற கோரமான விஷத்தீண்டலைப் போக்கவல்ல பெயர் என்பன புராணங்கள்.\n\n\nSection::::சொற்பொருள்.\nSection::::தமிழ் நெறி விளக்கம்.\nபதின்மர் ஆழ்வார்களின் இரண்டாவது ஆழ்வாரான பூதத்தாழ்வார் \"நாரணன்\" என்னும் சொல்லைக் கையாண்டு அதற்கு \"அன்பின் அண்ணன்\" என விளக்கமும் தருகிறார்.\n\n\n\n\n\nSection::::'நாராயண' என்ற சொல்லின் பெருமை.\nஆதி சங்கரர் 'நாராயண' நாமத்தின் பெருமையை தன் விஷ்ணு சஹஸ்ரநாம உரையின் முன்னுரையில் பல மேற்கோள்களை எடுத்தாண்டு விளக்குகிறர். அவைகளில் சில:\n\nஸ்ரீமத்பாகவதத்தைத் தொடங்கும்போதே சுக மஹரிஷி அரசன் பரீக்ஷித்துக்குச் சொல்கிறர்: கருமங்களை சரிவரச்செய்வதாலோ அல்லது யோகாப்பியாசத்தினாலோ அல்லது ஆன்மிகத்தொடர்பினாலோ எப்படி ஏற்பட்டாலும், ஒரு பிறப்பின் மேலோங்கிய பெருமை கடைசி மூச்சின்போது 'நாராயணனை' நினைவு கூறுவதுதான்.\n\nSection::::ஒரு சுவையான செய்தி.\nபகவானின் தத்துவங்களை ஆதி முதல் அந்தம் வரை எடுத்து அலசியிருக்கும் பகவத் கீதை யின் 18 அத்தியாயங்களிலும் 'நாராயண' என்ற சொல் வரவேயில்லை என்பது ஓர் அதிசயம்.\n\n\n"}
{"id": "118251", "url": "https://ta.wikipedia.org/wiki?curid=118251", "title": "விமுக்தி பெரேரா", "text": "விமுக்தி பெரேரா\n\nவிமுக்தி பெரேரா (\"Vimukthi Perera\"), பிறப்பு: நவம்பர் 14 1989, இலங்கை கொழும்புப் பிரதேச அணியின் துடுப்பாட்டக்காரர். இவர் 10 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில் இலங்கை கொழும்பு முவர்ஸ் அணி உறுப்பினராக பங்குகொண்டார்.\n\n"}
{"id": "118252", "url": "https://ta.wikipedia.org/wiki?curid=118252", "title": "உதேஸ் பெரேரா", "text": "உதேஸ் பெரேரா\n\nஉதேஸ் பெரேரா (\"Udesh Perera\", பிறப்பு: மார்ச்சு 26 1985), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2002/03 பருவ ஆண்டில்இலங்கை 19இன் கீழ் அணி உறுப்பினராக பங்குகொண்டார்.\n"}
{"id": "118254", "url": "https://ta.wikipedia.org/wiki?curid=118254", "title": "நவ்ரோஸ் மங்கள்", "text": "நவ்ரோஸ் மங்கள்\n\nநவ்ரோஸ் மங்கள் (\"Nawroz Mangal\"), பிறப்பு: நவம்பர் 28 1984, ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டிகளிலும், ஏழு முதல்தர துடுப்பாட்டப் போட்டிகளிலும், 29 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118255", "url": "https://ta.wikipedia.org/wiki?curid=118255", "title": "லட்சியா", "text": "லட்சியா\n\nலட்சியா என்பது இந்திய பாதுகாப்பாய்வு மற்றும் மேம்பாட்டமைப்பால் உருவாக்கப்பட்ட ஆளிலா (தொலைவிலிருந்து கட்டுப்படுத்தப்படும்) போரிடு விமானமாகும். லட்சியா என்றால் இலக்கு என்று பொருள்.\n\n\nSection::::விவரங்கள்.\nதொழில்நுட்பத் தகவல்கள்(லட்சியா)\nசெயற்திறன்\n"}
{"id": "118256", "url": "https://ta.wikipedia.org/wiki?curid=118256", "title": "டெலஸ்ஃபோருஸ் (திருத்தந்தை)", "text": "டெலஸ்ஃபோருஸ் (திருத்தந்தை)\n\nபுனித டெலஸ்ஃபோருஸ் (\"Pope Saint Telesphorus\") என்னும் திருத்தந்தை கி.பி. 126 (அல்லது 127)இலிருந்து 136 (அல்லது 137, அல்லது 138) வரை ஆட்சிசெய்தார். அவரது ஆட்சிக் காலத்தில் ஹேட்ரியன் மற்றும் அண்டோனியஸ் பீயுஸ் என்போர் உரோமை மன்னர்களாக ஆட்சி செய்தனர். டெலஸ்ஃபோருஸ் பிறப்பால் கிரேக்க நாட்டைச் சார்ந்தவர்.\n\n\nSection::::ஏழாம் திருத்தந்தை.\nமரபுப்படி, டெலஸ்ஃபோருஸ் புனித பேதுரு வழிவந்த கத்தோலிக்க திருச்சபையின் எட்டாம் திருத்தந்தை ஆவார். \"திருத்தந்தையர் நூல்\" (Liber Pontificalis) என்னும் ஏட்டின்படி, அவர் திருத்தந்தையாகத் தேர்ந்தெடுக்கப்படுமுன் கடுந்தவம் புரிந்த துறவியாக (anchorite) இருந்தார்.\n\nதொடக்க கால இறையியல் அறிஞர் இரனேயுஸ் என்பவரின் கூற்றுப்படி, டெலஸ்ஃபோருஸ் மறைச்சாட்சியாக உயிர்நீத்தார். தொடக்க காலத் திருத்தந்தையர் எல்லாருமே \"மறைச்சாட்சி\" என்னும் பட்டம் கொண்டிருப்பினும் (காண்க: \"திருத்தந்தையர் நூல்\"), இரனேயுஸ் என்பவர் டெலஸ்ஃபோருசுக்குத் தான் முதன்முறையாக இச்சிறப்புப் பட்டத்தை வழங்குகிறார்.\n\nSection::::பண்டைய கிறித்தவ ஆதாரங்கள்.\nபண்டைய கிறித்தவ எழுத்தாளர் யூசேபியஸ் என்பவர் தம் \"திருச்சபை வரலாறு\" என்னும் நூலில், ஹேட்ரியன் மன்னனின் ஆட்சியின் பன்னிரண்டாம் ஆண்டில் திருத்தந்தை டெலஸ்ஃபோருஸ் பொறுப்பேற்றார் என்று குறிப்பிடுகிறார். அதுபோலவே, அவர்தம் இறப்பு அண்டோனியஸ் பீயஸ் என்னும் மன்னனின் ஆட்சியின் முதல் ஆண்டில் நிகழ்ந்தது என்று கூறுகிறார். ஆகவே, இந்த ஆதாரத்தின்படி, டெலஸ்ஃபோருஸ் கி.பி. 128-129இல் ஆட்சியைத் தொடங்கினார் என்றும், 138-139இல் இறந்தார் என்றும் அறிகிறோம்.\n\nஉரோமை மறைச்சாட்சியர் நூல் (Roman Martyrology), டெலஸ்ஃபோரின் விழா நாள் சனவரி 5 என்று குறிப்பிடுகிறது. கிரேக்க சபையில் அவர் விழா பெப்ருவரி 22ஆம் நாள் ஆகும்.\n\nSection::::சீர்திருத்தங்கள்.\nதிருத்தந்தை கீழ்வரும் சீர்திருத்தங்களைக் கொணர்ந்தார் என்றொரு மரபு உள்ளது:\n\n\"திருத்தந்தையர் நூல்\" (Liber Pontificalis) தருகின்ற மேற்கூறிய தகவலுக்குப் போதிய வரலாற்று ஆதாரம் இல்லை என்று சில அறிஞர்கள் கருதுகின்றனர்.\n\nSection::::இயேசுவின் உயிர்த்தெழுதல் கொண்டாடும் நாள் பற்றிய விவாதம்.\nயூசேபியஸ் என்னும் பண்டைய கிறித்தவ அறிஞர் கீழ்வரும் செய்தியைக் குறித்துள்ளார். கி.பி. இரண்டாம் நூற்றாண்டின் பிற்பகுதியில் இயேசுவின் உயிர்த்தெழுதலை எந்நாளில் கொண்டாடுவது என்பது குறித்து விவாதம் எழுந்தது. அப்பொருள் குறித்து புனித இரனேயஸ் என்னும் பண்டைய கிறித்தவ அறிஞர் திருத்தந்தை முதலாம் விக்டர் என்பவருக்கு எழுதிய கடிதத்தின் ஒரு சிறு பகுதியின் படி, டெலஸ்ஃபோர் இயேசுவின் உயிர்த்தெழுதலை ஞாயிற்றுக் கிழமையில் கொண்டாடிய உரோமை ஆயர்களுள் ஒருவர் ஆவார். வேறு பலர் அவ்விழாவை யூத நாட்காட்டியைப் பின்பற்றி, பாஸ்கா விழாவாக வாரத்தின் பிற நாள்களில் கொண்டாடினர். இருப்பினும் விக்டரைப் போலன்றி, டெலஸ்ஃபோருஸ் வேறு நாள்களில் உயிர்த்தெழுதல் விழாவைக் கொண்டாடியவர்களோடும் நல்லுறவு கொண்டிருந்தார்.\n\nSection::::கார்மேல் சபையின் பாதுகாவலர்.\nஒரு மரபுப்படி, டெலஸ்ஃபோருஸ் பழைய ஏற்பாட்டில் வரும் கார்மேல் மலையில் வனத்துறவியாக வாழ்ந்தார். எனவே, கார்மேல் சபைத் துறவியர் அவரைத் தம் சபையின் பாதுகாவலர்களுள் ஒருவராகக் கருதி மதிக்கின்றனர்.\n\nதிருத்தந்தை டெலஸ்ஃபோருஸ் புனித பேதுரு பெருங்கோவிலில் அடக்கம் செய்யப்பட்டுள்ளார்.\n\n"}
{"id": "118258", "url": "https://ta.wikipedia.org/wiki?curid=118258", "title": "நூர் அலி", "text": "நூர் அலி\n\nநூர் அலி (\"Noor Ali\"), பிறப்பு: சூலை 10 1988, ஆப்கானித்தான் அணியின் துடுப்பாட்டக்காரர். இவர் 12 ஒருநாள் பன்னாட்டுத் துடுப்பாட்டப் போட்டிகளிலும், ஐந்து முதல்தர துடுப்பாட்டப் போட்டிகளிலும், 23 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118260", "url": "https://ta.wikipedia.org/wiki?curid=118260", "title": "மிர்வைஸ் அஸ்ரப்", "text": "மிர்வைஸ் அஸ்ரப்\n\nமிர்வைஸ் அஸ்ரப் (\"Mirwais Ashraf\", பிறப்பு: சூன் 30 1988), ஆப்கானித்தான் அணியின் விக்கட் காப்பாளர். இவர் ஏழு ஒருநாள் பன்னாட்டுத் துடுப்பாட்டப் போட்டிகளிலும், ஐந்து முதல்தர துடுப்பாட்டப் போட்டிகளிலும், எட்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118261", "url": "https://ta.wikipedia.org/wiki?curid=118261", "title": "தவ்லத் அகமட்ஷாய்", "text": "தவ்லத் அகமட்ஷாய்\n\nதவ்லத் அகமட்ஷாய் (\"Dawlat Ahmadzai\"), பிறப்பு: செப்டம்பர் 5 1984, ஆப்கானித்தான் அணியின் துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளிலும், இரண்டு முதல்தர துடுப்பாட்டப் போட்டிகளிலும், எட்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118266", "url": "https://ta.wikipedia.org/wiki?curid=118266", "title": "அஜினோமோத்தோ", "text": "அஜினோமோத்தோ\n\nஅஜினமோட்டோ (\"Ajinomoto\") என்பது ஒரு வகை உப்பு. இதன் வேதியியல் பெயர் “மோனோ சோடியம் குளுட்டமேட்”. அஜினமோட்டோ (யப்பானியம்:味の素株式会社) என்பது உண்மையில் ஒரு நிறுவனத்தின் பெயராகும். முதன் முதலில் இந்த உப்பைத் தயாரித்து விற்பனை செய்த இந்த நிறுவனத்தின் பெயரே நாளடைவில் இந்த உப்புக்கும் வந்துவிட்டது. 1920 ஆம் ஆண்டில் இந்த உப்பின் தேவை 20 டன்கள் தான். ஆனால் தற்போது இதன் தேவை 12 லட்சம் டன்களாக உயர்ந்துள்ளது. இந்த அஜினமோட்டோ, நூடுல்ஸ், அசைவ உணவுகள், பிரியாணி, சீன உணவுகள், உடனடி உணவுகள் போன்றவற்றில் பயன்படுத்துவதால் இதன் தேவை நாளுக்கு நாள் அதிகமாகிக் கொண்டிருக்கிறது. இந்நிறுவனத்தின் தலைமையகம் டோக்கியோவில் உள்ளது. தற்போது கிட்டதட்ட 100 நாடுகளில் பயன்படுத்தப்படுகிறது. இந்நிறுவனத்தின் வருவாய் ஆண்டுக்கு 12 பில்லியன் அமெரிக்க டாலர்களாகும்.\n"}
{"id": "118270", "url": "https://ta.wikipedia.org/wiki?curid=118270", "title": "சமீர பெரேரா", "text": "சமீர பெரேரா\n\nசமீர பெரேரா (\"Sameera Perera\", பிறப்பு: ஆகத்து 20 1988), இலங்கை ராகமப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டில்இலங்கை ராகம விளையாட்டுக்கழக அணி உறுப்பினராக பங்குகொண்டார்.\n"}
{"id": "118271", "url": "https://ta.wikipedia.org/wiki?curid=118271", "title": "எஸ். பெரேரா (ஓல்ட் கெம்பீரியன்ஸ் துடுப்பாட்ட அணி)", "text": "எஸ். பெரேரா (ஓல்ட் கெம்பீரியன்ஸ் துடுப்பாட்ட அணி)\n\nஎஸ். பெரேரா (\"S. Perera\"), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில்இலங்கை ஓல்ட் கெம்பீரியன்ஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "118272", "url": "https://ta.wikipedia.org/wiki?curid=118272", "title": "எஸ். பெரேரா (குருநாகலை துடுப்பாட்ட அணி)", "text": "எஸ். பெரேரா (குருநாகலை துடுப்பாட்ட அணி)\n\nஎஸ். பெரேரா (\"S. Perera\"), இலங்கை குருனாகலைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998/99 பருவ ஆண்டில்இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.\n"}
{"id": "118273", "url": "https://ta.wikipedia.org/wiki?curid=118273", "title": "அசாதுல்லா கான்", "text": "அசாதுல்லா கான்\n\nஅசாதுல்லா கான் (\"Asadullah Khan\"), ஆப்கானித்தான் அணியின் துடுப்பாட்டக்காரர். இவர் ஒன்பது முதல்தர துடுப்பாட்டப் போட்டிகளில் கலந்து கொண்டுள்ளார்.\n\n"}
{"id": "118274", "url": "https://ta.wikipedia.org/wiki?curid=118274", "title": "அஷ்கர் ஸ்டானிக்சை", "text": "அஷ்கர் ஸ்டானிக்சை\n\nஅஸ்கர் ஸ்டெனிசை (\"Asghar Stanikzai\"), பிறப்பு: பிப்ரவரி 22 1987, ஆப்கானித்தான் அணியின் துடுப்பாட்டக்காரர். இவர் 13 ஒருநாள் பன்னாட்டுத் துடுப்பாட்டப் போட்டிகளிலும், நான்கு முதல்தர துடுப்பாட்டப் போட்டிகளிலும், 13 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118275", "url": "https://ta.wikipedia.org/wiki?curid=118275", "title": "விராஜ் பெரேரா", "text": "விராஜ் பெரேரா\n\nவிராஜ் பெரேரா (\"Viraj Perera\"), பிறப்பு: சூன் 9 1978, இலங்கை காலிப் பிரதேச அணியின் துடுப்பாட்டக்காரர். இவர் 68 முதல்தர துடுப்பாட்டப் போட்டிகளிலும், 49 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998/99- 2008/0 பருவ ஆண்டில் இலங்கை காலி அணி, தமிழ்யூனியன் அணி உறுப்பினராக பங்குகொண்டார்.\n"}
{"id": "118276", "url": "https://ta.wikipedia.org/wiki?curid=118276", "title": "ஹமீட் ஹசன்", "text": "ஹமீட் ஹசன்\n\nஹமீட் ஹசன் (\"Hamid Hassan\", பிறப்பு: சனவரி 1 1987), ஆப்கானித்தான் அணியின் துடுப்பாட்டக்காரர். இவர் 13 ஒருநாள் பன்னாட்டுத் துடுப்பாட்டப் போட்டியிலும், ஒன்பது முதல்தர துடுப்பாட்டப் போட்டிகளிலும், 25 ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2008/09-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118277", "url": "https://ta.wikipedia.org/wiki?curid=118277", "title": "நிமந்த பெரேரா", "text": "நிமந்த பெரேரா\n\nநிமந்த பெரேரா (\"Nimantha Perera\"), பிறப்பு: நவம்பர் 9 1981, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2008-09 பருவ ஆண்டில், இலங்கை பொலிஸ் விளையாட்டுக் கழக அணிகளின் உறுப்பினராக பங்குகொண்டார்.\n\n"}
{"id": "118278", "url": "https://ta.wikipedia.org/wiki?curid=118278", "title": "ஜாவேத் அஹ்மாதி", "text": "ஜாவேத் அஹ்மாதி\n\nஜாவித் அஹ்மதி (\"Javed Ahmadi\", பிறப்பு: சனவரி 2 1992), ஆப்கானித்தான் அணியின் துடுப்பாட்டக்காரர். இவர் நான்கு ஒருநாள் பன்னாட்டுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியில் , நான்கு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118279", "url": "https://ta.wikipedia.org/wiki?curid=118279", "title": "சாலையோர உணவகங்கள்", "text": "சாலையோர உணவகங்கள்\n\nசாலையோர உணவகங்கள் என்பது மக்கள் கூட்டம் அதிகம் கூடும் இடங்களிலுள்ள சாலைகளின் ஓரத்தில் உணவு தயாரித்து விற்பனை செய்யும் உணவகங்கள் ஆகும். இந்த உணவகங்கள் பல முன் கூட்டியே தயார் செய்த உணவுகளைப் பாத்திரங்களில் கொண்டு வந்து விற்பனை செய்கின்றன. எளிதில் தயாரிக்கும் சில உணவுகளை இவ்விடங்களில் தயாரித்து அளிப்பதுமுண்டு. பெரிய உணவகங்களில் இருப்பது போல் உட்கார்ந்து சாப்பிடும் வசதிகள் இவ்வுணவகங்களில் கிடைப்பதில்லை. உணவைப் பெற்று ஒரு கையில் வைத்துக் கொண்டு நின்று கொண்டே மற்றொரு கையில் எடுத்துச் சாப்பிடும் நிலைதான் இங்குள்ளது. இதனால் இதை “கையேந்தி பவன்”, “தட்டுக்கடை” என்றும் குறிப்பிடுவதுமுண்டு. இந்த சாலையோர உணவகங்களில் விற்கப்படும் உணவுப்பண்டங்கள் பெரிய உணவகங்களின் விற்பனை விலையில் நான்கில் ஒரு பங்குதான் இருக்கும் என்பதால் இங்கு கூலித் தொழிலாளர்கள், குறைந்த வருவாயுடையோர் அதிக அளவில் வாடிக்கையாளர்களாக இருக்கின்றனர். இங்கு விற்கப்படும் உணவுப் பண்டங்கள் சுகாதாரமற்றவை என்கிற குறைபாடு இருக்கின்றது. தற்போது பெரிய உணவகங்களில் விற்பனை செய்யப்படும் நூடுல்ஸ், முட்டை புரோட்டா, அசைவ உணவுகள், உடனடி உணவுகள் என பல உணவு வகைகள் சுடச்சுட செய்து தரக்கூடிய வசதியுடனும் சில உணவகங்கள் செயல்பட்டு வருகின்றன. இங்கு குறைந்த வருவாய்ப் பிரிவினர் மட்டுமில்லை, நடுத்தர வருவாய்ப் பிரிவினரும் நிரந்தர வாடிக்கையாளர்களாக உள்ளனர் என்பதும் கவனிக்கத் தகுந்தது. தமிழ்நாட்டின் முக்கிய நகரங்களில் மட்டும் இருந்த இந்த உணவகங்கள், தற்போது தமிழ்நாட்டின் பெரும்பான்மையான நகரங்களில் இயங்கிக் கொண்டிருக்கின்றன. \n"}
{"id": "118281", "url": "https://ta.wikipedia.org/wiki?curid=118281", "title": "நூர்-உல்-ஹக்", "text": "நூர்-உல்-ஹக்\n\nநூர்-உல்-ஹக் (\"Noor-ul-Haq\", பிறப்பு: ஏப்ரல் 2 1992), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118283", "url": "https://ta.wikipedia.org/wiki?curid=118283", "title": "நிலத்தடி நிலக்கரி வளிமமாக்கல்", "text": "நிலத்தடி நிலக்கரி வளிமமாக்கல்\n\nநிலத்தடி நிக்கரி வளிமமாக்கல் அல்லது நிலத்தடி நிலக்கரி வாயுவாக்கல் \"(underground coal gasification)\" என்பது நிலக்கரியை நிலத்தின் அடியில் வாயுவாக்கும் தொழில்முறைச் செயல்முறை ஆகும். சுரங்கம் தோண்டப்படாத நிலக்கரி உள்ள பகுதிகளில் ஆக்சிசனேற்றிகளைப் பயன்படுத்தி வளிமம் நிலமட்டத்திற்கு கொண்டு வரப்படுகிறது. இவ் வளிமமானது நிலப்பரப்பில் துளைகளிட்டு எடுக்கப்படுகிறது. இவ்வாயு எரிபொருளாகவோ ஆற்றல் உற்பத்திக்கோ பயன்படுத்தப்படலாம். வழக்கமான நிலக்கரிச் சுரங்கத்திற்கு ஒரு மாற்றாக இது முன்வைக்கப்படுகிறது. \nSection::::பொருளாதாரம்.\nவழக்கமான நிலக்கரிச் சுரங்கத்தைக் காட்டிலும் நிலத்தடி நிலக்கரி வாயுவாக்கல் முறையால் செலவு குறைவதோடு ஈட்டமும் அதிகம். \nSection::::சுற்றுச் சூழல் விளைவுகள்.\nசுற்றுச் சூழலுக்கு சாதகமான மற்றும் பாதகமான விளைவுகள் இரண்டையுமே நிலத்தடி நிலக்கரி வாயுவாக்கல் முறை உருவாக்குகிறது. சல்ஃபர் டை ஆக்சைடு மற்றும் நைதரசன் ஆக்சைடு உமிழ்வைக் குறைக்கிறது. ஆனால் நிலத்தடி நீரில் நச்சுப் பொருட்கள் கலப்பை உண்டாக்கி விடுகிறது.\n"}
{"id": "118285", "url": "https://ta.wikipedia.org/wiki?curid=118285", "title": "இதழமைவுநிலை", "text": "இதழமைவுநிலை\n\nஒலிப்பியலில், இதழமைவுநிலை (Roundedness) என்பது உயிரொலிகளை ஒலிக்கும்போது, உள்ள உதடுகளின் (இதழ்களின்) அமைப்பு நிலையைக் குறிக்கிறது. இது, \"உயிரொலி இதழினமாதல்\" ஆகும். இதழ்குவி உயிரொலிகளை ஒலிக்கும்போது, உதடுகள் குவிந்து வட்ட வடிவமான துவாரத்தை ஏற்படுத்துகின்றன. இதழ்விரி உயிரொலிகளை ஒலிக்கும்போது இதழ் விரிந்து இயல்பான அமைப்பைப் பெறுகின்றன. பெரும்பாலான மொழிகளில் முன்னுயிர்கள் இதழ்விரி உயிர்களாகவும், பின்னுயிர்கள் இதழ்குவி உயிர்களாகவும் அமைகின்றன. ஆனால், பிரெஞ்சு, செருமன் போன்ற சில மொழிகளில், ஒரே உயர நிலை கொண்ட முன்னுயிர்களில் இதழ்குவி உயிர்களும், இதழ்விரி உயிர்களும் வெவ்வேறாகக் காணப்படுகின்றன. இதேபோல, வியட்நாம் மொழியில் ஒரே உயர நிலையில் அமைகின்ற பின்னுயிர்களில் இதழ்குவி உயிர்களும், இதழ்விரி உயிர்களும் உள்ளன.\n"}
{"id": "118286", "url": "https://ta.wikipedia.org/wiki?curid=118286", "title": "தமிழ்நாடு கோட்டைகள் பட்டியல்", "text": "தமிழ்நாடு கோட்டைகள் பட்டியல்\n\nதமிழ்நாட்டிலுள்ள கோட்டைகள் 4 வகைப்படும். அவை \n\n\n\n\n\n\n"}
{"id": "118287", "url": "https://ta.wikipedia.org/wiki?curid=118287", "title": "ஒலியுடன் கூடிய அ.ஒ.அ உயிரொலி அட்டவணை", "text": "ஒலியுடன் கூடிய அ.ஒ.அ உயிரொலி அட்டவணை\n\nஅனைத்துலக ஒலிப்பியல் அரிச்சுவடி அல்லது அ.ஒ.அ என்பது, பெரும்பாலும், இலத்தீன் எழுத்துக்களை அடிப்படையாகக் கொண்ட ஒலியியல் குறியீட்டு எழுத்துமுறை ஆகும். இது பேச்சு மொழிகளில் உள்ள ஒலிகளின் குறியீடுகளைச் செந்தரப்படுத்துமுகமாக அனைத்துலக ஒலிப்பியல் கழகத்தினால் உருவாக்கப்பட்டது.\n\nஅனைத்துலக ஒலிப்பியல் அரிச்சுவடியில் உள்ள ஒலிகளை அவற்றுக்கான ஒலிப்புக்களுடன் கீழேயுள்ள அட்டவணை காட்டுகிறது. இது உயிர்களை நாக்கின் நிலைகளை அடிப்படையாகக் கொண்டு ஒழுங்குபடுத்துகிறது.\n\n"}
{"id": "118297", "url": "https://ta.wikipedia.org/wiki?curid=118297", "title": "திராவிடப் பல்கலைக்கழகம்", "text": "திராவிடப் பல்கலைக்கழகம்\n\nதிராவிடப் பல்கலைக்கழகம் (Dravidian University) இந்தியாவில் ஆந்திரப் பிரதேச மாநிலத்தில் அமைந்துள்ள ஒரு பல்கலைக்கழகம் ஆகும். இது 1997-ம் ஆண்டு ஆந்திரப் பிரதேச அரசால், தமிழ்நாடு, கர்நாடகம், கேரள அரசுகளின் உதவியுடன் அமைக்கப்பட்டது. மொழிக் கல்விக்கும், சமூக நல்லுணர்வுக்கும் பணிபுரிவதற்காக இந்தப் பல்கலைக்கழகம் தொடங்கப்பட்டது. ஒரு மொழிக் குடும்பத்திற்காக இந்தியாவில் செயல்படும் ஒரே பல்கலைக்கழகம் இதுவாகும். இப்பல்கலைக் கழகத்தில் தமிழ், தெலுங்கு, கன்னடம், மலையாளம், துளு போன்ற திராவிட மொழித் துறைகளும், திராவிடவியல் தொடர்பான வரலாறு, மொழியியல், தத்துவம், நாட்டுப்புறவியல் மற்றும் அறிவியல் சார்ந்த துறைகளும் உள்ளன. பதிப்புத்துறை மூலம் பல ஆய்வு நூல்களை இப்பல்கலைக்கழகம் வெளியிட்டு வருகிறது.\n\n"}
{"id": "118299", "url": "https://ta.wikipedia.org/wiki?curid=118299", "title": "சிறீ வெங்கடேசுவரா பல்கலைக்கழகம்", "text": "சிறீ வெங்கடேசுவரா பல்கலைக்கழகம்\n\nசிறீ வெங்கடேசுவரா பல்கலைக்கழகம் (Sri Venkateswara University) என்பது ஆந்திரப்பிரதேசத்தில் உள்ள ஒரு பல்கலைக்கழகம் ஆகும். இது தமிழ்நாட்டுக்கு அருகாமையில் உள்ள திருப்பதியில் உள்ளது. தமிழ்த்துறை உட்பட பல துறைகளில் இங்கு கல்வி வழங்கப்படுகிறது. \n\n"}
{"id": "118301", "url": "https://ta.wikipedia.org/wiki?curid=118301", "title": "கன்னட பல்கலைக்கழகம்", "text": "கன்னட பல்கலைக்கழகம்\n\nகன்னட பல்கலைக்கழகம் என்பது கர்நாடாகத்தில் அமைந்துள்ள ஒரு பல்கலைக்கழகம் ஆகும். இது 1991ம் ஆண்டு, கன்னட மொழி வளர்ச்சிக்காகத் தொடங்கப்பட்டது. கன்னட மொழி, இலக்கியம், மரபு, பண்பாடு, நாட்டுப்புறவியல், கர்நாடக இசை போன்றவை இங்கு முக்கிய இயல்களாக உள்ளன. இங்கு தமிழ்மொழி பட்டியப்படிப்பும் உண்டு. \n\n"}
{"id": "118304", "url": "https://ta.wikipedia.org/wiki?curid=118304", "title": "சுல்தான் இட்ரிஸ் கல்விப் பல்கலைக்கழகம்", "text": "சுல்தான் இட்ரிஸ் கல்விப் பல்கலைக்கழகம்\n\nபெண்டிடிக்கான் சுல்தான் இத்ரீசு பல்கலைக்கழகம் என்பது (University Pendidikan Sultan Idris) என்பது ஒரு மலேசிய ஆசிரியர் பல்கலைக்கழகம் ஆகும். 1922 ம் ஆண்டு தொடங்கப்பட்ட இப் பல்கலைக்கழகம், மலேசியாவின் பழையான கல்வி நிறுவனங்களில் ஒன்று. இங்கு தமிழ்வழி ஆசிரியர் இளங்கலைப் பயிற்சியும் உண்டு. \n\n\n"}
{"id": "118305", "url": "https://ta.wikipedia.org/wiki?curid=118305", "title": "நாடுகள் வாரியாகப் பல்கலைக்கழகங்களில் தமிழ்மொழிக் கல்வி", "text": "நாடுகள் வாரியாகப் பல்கலைக்கழகங்களில் தமிழ்மொழிக் கல்வி\n\nநாடுகள் வாரியாகப் பல்கலைக்கழகங்களில் தமிழ்மொழிக் கல்வி என்னும் இக்கட்டுரை பல்வேறு நாடுகளிலும், தமிழ் மொழிப் பாடநெறிகளைக் கொண்ட பல்கலைக்கழகங்களின் பட்டியல் ஆகும். இது ஒரு முழுமையான பட்டியல் அல்ல, உங்களுக்கு மேலும் தகவல்கள் தெரிந்தால், தயை கூர்ந்து இங்கு சேர்க்கவும்.\n\nதமிழில் பட்டப்படிப்பு உள்ள பல்கலைக்கழகங்களுக்குப் பார்க்க: \n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::பிற வகுப்புகள்.\nமேற்குறிப்பிட்ட பல்கலைக்கழகங்களைத் தவிர்த்து, பிற பல்கலைக்கழகங்களிலும் தமிழ் வகுப்புகள் உண்டு. கோடைகாலப் பயிற்சியாகவும், தெற்காசிய மொழிகளில் ஒன்றாகவும் சில பல்கலைக்கழகங்களில் கற்பிக்கின்றனர். இவை தற்காலிகமானவை என்பதால் பட்டியலில் சேர்க்கப்படவில்லை.\n\n"}
{"id": "118319", "url": "https://ta.wikipedia.org/wiki?curid=118319", "title": "இலங்கை வங்கிகள்", "text": "இலங்கை வங்கிகள்\n\nஇலங்கை மத்திய வங்கியினால் சூலை 31, 2011 வரை உரிமம் பெற்ற வர்த்தக வங்கிகளாக 23 வர்த்தக வங்கிகளும், உரிமம் பெற்ற சிறப்பு வாய்ந்த வங்கிகளாக 9 வங்கிகளும் அங்கீகாரமளிக்கப்பட்டுள்ளன. இந்த வங்கிகளுடன் மாத்திரமே பொது மக்களிடமிருந்து வைப்புகளை ஏற்றுக் கொள்வதற்கு இலங்கை அரசினால் அங்கீகாரம் வழங்கப்பட்டுள்ளது. \n\n\nSection::::ஆதாரம்.\nஇலங்கை மத்திய வங்கியின் உத்தியோகபூர்வ அறிக்கை சூலை 31, 2011\n"}
{"id": "118321", "url": "https://ta.wikipedia.org/wiki?curid=118321", "title": "இலங்கையின் நிதி நிறுவனங்கள்", "text": "இலங்கையின் நிதி நிறுவனங்கள்\n\nஇலங்கையில் செயல்படும் நிதி நிறுவனங்கள் (\"financial institutions\") அனைத்தும் மத்திய வங்கியினால் அங்கீகரிக்கப்பட்டவையாகும். இவ்வாறு சூலை 31, 2011 இல் உரிமம் வழங்கப்பட்ட நிதி நிறுவனங்களாக 38 நிறுவனங்கள் அங்கீகரிக்கப்பட்டுள்ளன.\n\n\nSection::::ஆதாரம்.\nஇலங்கை மத்திய வங்கியின் உத்தியோகபூர்வ அறிக்கை சூலை 31, 2011\n"}
{"id": "118324", "url": "https://ta.wikipedia.org/wiki?curid=118324", "title": "வாட் (புத்தக்கோவில்)", "text": "வாட் (புத்தக்கோவில்)\n\nவாட் என்பது கம்போடியா, தாய்லாந்து, லாவோசு ஆகிய நாடுகளில் காணப்படும் மடத்துடன் கூடிய கோவில்களாகும். வாட் என்ற சொல்லுக்குப் பள்ளி என்று பொருள் உண்டு.\n\n"}
{"id": "118325", "url": "https://ta.wikipedia.org/wiki?curid=118325", "title": "பொமரேனியன் நாய்", "text": "பொமரேனியன் நாய்\n\nபொமரேனியன் நாய் ஒரு முடியுள்ள சிறிய அளவிலான நாய் இனம்.மேலை நாடுகளில் மேற்குடி மக்களால் வளர்க்கப்பட்டதால் மிகுந்த புகழ் பெற்றது. இது 12 முதல் 16 ஆண்டுகள் வரை வாழக்கூடியது. 1.9 முதல் 3.5 கிலோ வரை எடை இருக்கும். இது பல நிறங்களில் உள்ளது. எனினும் கருப்பு, செவலை, வெள்ளை ஆகியனவே மிகப் பொதுவான நிறங்கள். இது வளர்ப்போரிடம் மிகவும் அன்புடன் இருக்கும்.\n"}
{"id": "118329", "url": "https://ta.wikipedia.org/wiki?curid=118329", "title": "வர்க்கலை", "text": "வர்க்கலை\n\nவர்களா (ஆங்கிலம்:Varkala, மலையாளம்:വര്‍ക്കല) என்பது இந்தியாவின் கேரளா மாநிலத்தில் அமைந்துள்ள திருவனந்தபுரம் மாவட்டத்தில் உள்ள ஒரு கடலோர நகரம் மற்றும் நகராட்சி ஆகும். இது திருவனந்தபுரத்தில் இருந்து வட மேற்கில் 50 கிலோமீட்டர் மற்றும் கொல்லம் நகரின் தென் மேற்கே 37 கிமீ தொலைவில் அமைந்துள்ளது.\n"}
{"id": "118333", "url": "https://ta.wikipedia.org/wiki?curid=118333", "title": "காப்பாடு", "text": "காப்பாடு\n\nகாப்பாடு (Kappad - மலையாளம்: കാപ്പാട്) இந்தியாவின் கேரளா மாநிலத்தில் அமைந்துள்ள கோழிக்கோடு (காலிகட்) மாவட்டத்தில் உள்ள ஒரு கடலோர கிராமம். இங்கு 2007 இல் ரூபாய் 1.5-கோடியில் கடற்கரை அழகுபடுத்தும் திட்டத்தை சுற்றுலாத்துறை அமைச்சர் கொடிவேரி பாலகிருஷ்ணன் தொடங்கினர்\n"}
{"id": "118336", "url": "https://ta.wikipedia.org/wiki?curid=118336", "title": "சபீர் நூரி", "text": "சபீர் நூரி\n\nசபீர் நூரி (\"Shabir Noori\", பிறப்பு: பெப்ரவரி 23 1992), ஆப்கானித்தான் அணியின் துடுப்பாட்டக்காரர். இவர் ஐந்து ஒருநாள் பன்னாட்டுத் துடுப்பாட்டப் போட்டிகளிலும், இரண்டு முதல்தர துடுப்பாட்டப் போட்டிகளிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118339", "url": "https://ta.wikipedia.org/wiki?curid=118339", "title": "ரயீஸ் அகமதுசை", "text": "ரயீஸ் அகமதுசை\n\nரயீஸ் அகமதுசை (\"Raees Ahmadzai\", பிறப்பு: செப்டம்பர் 3 1984), ஆப்கானித்தான் அணியின் துடுப்பாட்டக்காரர். இவர் ஐந்து ஒருநாள் பன்னாட்டுத் துடுப்பாட்டப் போட்டிகளிலும், மூன்று முதல்தர துடுப்பாட்டப் போட்டிகளிலும், 16 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\nஇவர் ஆப்கானித்தான் நாட்டின் யூனிசெஃப் நல்லெண்ணத் தூதுவரும் ஆவார்.\n\n"}
{"id": "118345", "url": "https://ta.wikipedia.org/wiki?curid=118345", "title": "சபீகுல்லா", "text": "சபீகுல்லா\n\nசபீகுல்லாஹ் (\"Shafiqullah \", பிறப்பு: ஆகத்து 7 1989 ), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளிலும், எட்டு முதல்தர துடுப்பாட்டப் போட்டிகளிலும், ஏழு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118347", "url": "https://ta.wikipedia.org/wiki?curid=118347", "title": "ஷபூர் சத்ரான்", "text": "ஷபூர் சத்ரான்\n\nஷபூர் ஷர்தான் (\"Shapoor Zadran \", பிறப்பு: மார்ச்சு 7 1985), ஆப்கானித்தான் அணியின் துடுப்பாட்டக்காரர். இவர் எட்டு ஒருநாள் பன்னாட்டுத் துடுப்பாட்டப் போட்டிகளிலும், நான்கு முதல்தர துடுப்பாட்டப் போட்டிகளிலும், 10 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118352", "url": "https://ta.wikipedia.org/wiki?curid=118352", "title": "ஷமீயுல்லாஹ் சின்வாரி", "text": "ஷமீயுல்லாஹ் சின்வாரி\n\nஷமீயுல்லாஹ் சின்வாரி (\"Samiullah Shinwari\", பிறப்பு: திசம்பர் 31 1987), ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டிகளிலும், 29 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118354", "url": "https://ta.wikipedia.org/wiki?curid=118354", "title": "ஆரிபின் ரம்லி", "text": "ஆரிபின் ரம்லி\n\nஆரிபின் ரம்லி (\"Ariffin Ramly\", பிறப்பு: பெப்ரவரி 3 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118359", "url": "https://ta.wikipedia.org/wiki?curid=118359", "title": "ஷரபிக் அஸீஸ்", "text": "ஷரபிக் அஸீஸ்\n\nஷரபிக் அஸீஸ் (\"Eszrafiq Azis\", பிறப்பு: சனவரி 25 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118360", "url": "https://ta.wikipedia.org/wiki?curid=118360", "title": "பி. சி. அலெக்சாண்டர்", "text": "பி. சி. அலெக்சாண்டர்\n\nமுனைவர். படிஞ்ஞாரெதலக்கல் செரியன் அலெக்சாண்டர் (Padinjarethalakal Cherian Alexander, மார்ச்சு 20, 1921 - ஆகத்து 10, 2011) ஓர் முன்னாள் இந்தியக் குடியுரிமை பணியாளரும் பின்பு அரசியல்வாதியாக விளங்கியவருமாவார். இந்திய ஆளுநராக தமிழகத்தில் 1988 முதல் 1990 வரையும் மகாராட்டிரத்தில் 1993 முதல் 2002 வரையும் பணியாற்றி யுள்ளார். மகாராட்டிர ஆளுநராகப் பணியாற்றியக் காலத்தில் கோவாவின் ஆளுநர் பொறுப்பையும் கூடுதலாக 1996 முதல் 1998 வரை மேற்பார்த்துள்ளார். 29 சூலை 2002 முதல் 2 ஏப்ரல் 2008 வரை மகாராட்டிர மாநிலத்திலிருந்து மாநிலங்களவை உறுப்பினராக செயல்பட்டுள்ளார்.\n\nஅவரது குடியுரிமைப்பணிக் காலத்தில் வணிகத்துறை அமைச்சகத்திலும் பல ஐக்கிய நாடுகள் செயலகத்திலும் சிறப்புற பணியாற்றியுள்ளார். முன்னாள் பிரதமர் இந்திரா காந்தியின் முதன்மை செயலராக பணியாற்றிய காலமும் குறிப்பிடத்தக்கது.\n\nSection::::தனிவாழ்வு.\nஅவரது சொந்த ஊர் கேரள மாநிலம் மாவேலிக்கரா ஆகும். தனது ஓய்விற்குப் பின்பு சென்னை கோட்டூர்புரம் அருணாச்சலம் தெருவில் வசித்திருந்தார். 5 ஆண்டுகளாக புற்றுநோயால் பாதிக்கப்பட்டு முகப்பேரில் உள்ள மதராஸ் மெடிகல் மிசன் மருத்துவமனையில் சிகிட்சை பெற்று வந்தார். நோய் தீவிரமடைந்ததை அடுத்து சிகிட்சை பலனின்றி ஆகத்து 10, 2011 அன்று காலையில் மரணமடைந்தார். அவருக்கு அக்கம்மா என்ற மனைவியும், ஜவஹர் அலெக்சாண்டர், அசோக் அலெக்சாண்டர் என்ற மகன்களும், குமாரி, ரஜினி ஆகிய மகள்களும் உள்ளனர்.\n\nSection::::எழுத்துக்கள்.\nபல ஆய்வுக் கட்டுரைகளை பதிப்பித்துள்ள அலெக்ஸாண்டர் கீழ்வரும் ஆங்கில நூல்களை வெளியிட்டுள்ளார்:\n\n"}
{"id": "118361", "url": "https://ta.wikipedia.org/wiki?curid=118361", "title": "ரவி பிலிப்ஸ்", "text": "ரவி பிலிப்ஸ்\n\nரவி பிலிப்ஸ் (\"Ravi Philips\"), இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.\n\n"}
{"id": "118370", "url": "https://ta.wikipedia.org/wiki?curid=118370", "title": "என். பியரத்ன", "text": "என். பியரத்ன\n\nஎன். பியரத்ன (\"N. Piyaratne\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில் இலங்கை ஓல்ட் கம்பீரியன்ஸ் அணி உறுப்பினராக பங்குகொண்டார்.\n\n"}
{"id": "118371", "url": "https://ta.wikipedia.org/wiki?curid=118371", "title": "காலிக்டாட் நூரி", "text": "காலிக்டாட் நூரி\n\nகாலிக்டாட் நூரி (\"Khaleqdaad Noori\", பிறப்பு: சனவரி 1 1984), ஆப்கானித்தான் அணியின் விக்கட் காப்பாளர். இவர் ஆறு ஒருநாள் பன்னாட்டுத் துடுப்பாட்டப் போட்டிகளிலும், ஒரு முதல்தர துடுப்பாட்டப் போட்டியிலும், 10 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118372", "url": "https://ta.wikipedia.org/wiki?curid=118372", "title": "ஜிகான் பிரேமசந்திர", "text": "ஜிகான் பிரேமசந்திர\n\nஜிகான் பிரேமசந்திர (\"Gihan Premachandra\"), பிறப்பு: மே 30 1980, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1999/00 பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.\n"}
{"id": "118373", "url": "https://ta.wikipedia.org/wiki?curid=118373", "title": "கரீம் சாதிக்", "text": "கரீம் சாதிக்\n\nகரீம் சாதிக் (\"Karim Sadiq\", பிறப்பு: பிப்ரவரி 28 1984), ஆப்கானித்தான் அணியின் விக்கட் காப்பாளர். இவர் 10 ஒருநாள் பன்னாட்டுத் துடுப்பாட்டப் போட்டிகளிலும், மூன்று முதல்தர துடுப்பாட்டப் போட்டிகளிலும், 19 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118382", "url": "https://ta.wikipedia.org/wiki?curid=118382", "title": "லண்டன் வன்முறைகள் 2011", "text": "லண்டன் வன்முறைகள் 2011\n\nலண்டன் வன்முறைகள் (\"2011 London riots\") பிரித்தானியாவில் லண்டன் மற்றும் இங்கிலாந்தின் பல முக்கிய நகரங்களில் 2011 ஆகத்து 6 முதல் 10 வரை இடம்பெற்றன. பிரித்தானியாவின் பிரதமர், துணைப் பிரதமர், நிதி அமைச்சர், உள்துறை அமைச்சர், லண்டன் மேயர் என அரசாங்கத்தின் முக்கியத்தர்கள் அனைவரும் ஒரே நேரத்தில் விடுமுறையைக் கழிக்கச் சென்ற நிலையில் லண்டனில் வரலாறு காணாத இக்கலகம் இடம்பெற்றது. கறுப்பின மக்கள் செறிவாக வாழ்கின்ற டோட்டன்ஹாமில் ஆரம்பித்த கலகம் லண்டன் உட்படப் பல நகரங்களுக்கும் பரவியது.\n\nSection::::பின்னணி.\nவடக்கு லண்டன், டோட்டன்ஹாம் பகுதியில் கறுப்பின இளைஞர் ஒருவர் காவல் துறையினரால் சுட்டுக்கொல்லப்பட்ட சம்பவத்துடன், இங்கு சிக்கல் ஆரம்பித்தது. ஆகத்து 4 ல் மார்க் டக்கன் என்ற நான்கு பிள்ளைகளின் தந்தையான 29 வயதுடைய கலப்பின இளைஞர் ஒருவரைப் பொலீஸார் சுட்டுக்கொன்றனர். அதற்கு எதிர்ப்புத் தெரிவிக்கும் வகையில் ஆகத்து 6 திகதி புரோட்வோட்டர் பாமில் இருந்து டோட்டன்ஹாம் காவல் நிலையம் வரை அமைதி ஊர்வலம் ஒன்று நடத்தப்பட்டது. காவல் நிலையம் முன் திரண்டு நீதி கேட்டு போராட்டம் நடத்தினர். அவர்களை காவல்துறையினர் பலப்பிரயோகம் செய்து கலைத்தபோது, கலவரம் பரவியது. சிறியளவிலான ஆர்ப்பாட்டமே இவ்வாறு பாரிய கலவரமாக அங்குள்ள பல நகரங்களுக்கும் வியாபித்தது.\n\nSection::::தொடரும் கலவரங்கள்.\n \nஆகத்து 6 2011 டோட்டன்ஹாமில் ஆரம்பித்த கலகம் லண்டனின் பல்வேறு பகுதிகளுக்கும் பரவியது. லண்டனின் பல இடங்களில் கலவரங்களும் வன்முறையும் சூறையாடல்களும் நடந்துள்ளன. வாகனங்கள் தீ வைத்து கொளுத்தப்பட்டன. குரோய்டான் நகரில் 140 ஆண்டு பழமையான டிபார்ட்மென்டல் ஸ்டோரை கலவரக்காரர்கள் தீக்கிரையாக்கினர். பர்மிங்ஹாம், லிவர்ப்பூல், மான்செஸ்டர், நாட்டிங்ஹம், பிரிஸ்டல் ஆகிய இடங்களிலும் வீதிக் கலவரங்கள் வெடித்தன.\n\nSection::::கலவரத்துடன் தொடர்புடைய முதலாவது மரணம்.\nதெற்கு லண்டனில் ஆகத்து 8 அன்று நடந்த வன்செயல்களின் போது சுடப்பட்ட ஒருவர் உயிரிழந்தார். கலவரத்துடன் தொடர்புடைய முதலாவது மரணமாக இது கூறப்படுகிறது. பர்மிங்ஹாமில் வின்சன் கிறீன் என்ற இடத்தில் வீதிக் கலவரங்களில் ஈடுபட்டவர்களிடம் இருந்து தமது குடும்பத்தினரையும் சுற்றுப் புறத்தையும் காப்பதற்காகப் பாதுகாப்புப் பணியில் ஈடுபட்டிருந்த மூன்று பாக்கித்தானிய இளைஞர்கள் மீது ஆகத்து 9 அன்று வன்முறைக் கும்பல் ஒன்று வாகனம் ஒன்றை ஏற்றிக் கொன்றனர்.\n\nSection::::தகவல் பரிமாற்றம்.\nஇங்கிலாந்தில் வன்முறைகள் இடம்பெற்று வரும் நிலையில் அங்கு வன்முறையாளர்கள் தங்கள் தகவல் பரிமாற்றத்திற்கு பிளக்பெரி மெசஞ்சர் சேவை மற்றும் பேஸ்புக், டுவிட்டர் வலையமைப்புகளை பாவிப்பதாக தகவல்கள் வெளியாகியுள்ளன. வன்முறைகளில் ஈடுபட்டுள்ளோர் தங்களிடையே தகவல்களைப் பரிமாற்றுவதற்கு இவ்வசதிகள் பெரும் பங்களிப்பு செய்வதாக தெரிவிக்கப்பட்டது.\n\nஇவற்றின் ஊடாகவே எங்கு அடுத்து வன்முறை நிகழப்போகின்றது? எங்கே ஒன்று கூடுவது, எவற்றைத் தாக்குதவது மற்றும் கொள்ளையடிப்பது தொடர்பில் தகவல்கள் பரிமாற்றப்படுவது கண்டுபிடிக்கப்பட்டது.\n\nபிரித்தானிய இளைஞர்களில் 37% பிளக்பெரி கையடக்கத்தொலைபேசிகளையே பயன்படுத்தி வருகின்றனர். இக் கையடக்கத்தொலைபேசிகளுக்கான பிரத்தியேக தகவல் பரிமாற்ற சேவையே பிளக்பெரி மெசஞ்சர் ஆகும். இதன்மூலம் பலருக்கு ஒரே நேரத்தில் வேகமாகவும், துரிதமாகவும், இலவசமாகவும் தகவல்களை அனுப்பமுடியும். மேலும் இதன் சிறப்பம்சம் அதன் பாதுகாப்பு பொதுவாக பிளக்பெரி மெசஞ்சர் சேவையின் மூலம் தகவல்களை அனுப்பும் போது அவற்றின் மென்பொருள் குறியீட்டுச்சொற்களை (என்கிறிப்ஷன்) பரிசீலிக்க முடியாது. மேலும் பிளக்பெரி மெசஞ்சர் பாவனையாளர்கள் பின்(இரகசிய) இலக்கமொன்றினை பரிமாறிக் கொள்ள வேண்டும் .இது அவர்களின் தகவல் பரிமாற்றத்தை இரகசியமாக வைத்திருக்க உதவுகின்றது. இதனை நன்கு அறிந்துவைத்துள்ள கலகக்காரர்கள் இவற்றைப் பயன்படுத்துவது தெரியவந்துள்ளது. இது அங்குள்ள பாதுகாப்புப் பிரிவினருக்கு பெரும் தலையிடியைக் கொடுத்துள்ளது.\n\nSection::::நாடு திரும்பிய பிரதமர்.\nபிரித்தானியப் பிரதமர் டேவிட் கேமரன் தனது இத்தாலி விடுமுறை சுற்றுப்பயணத்தை ரத்து செய்து விட்டு, ஆகத்து 9 ம் திகதி நாடு திரும்பினார். சட்டம் ஒழுங்கை நிலைநாட்டுவது தொடர்பாக, நாடாளுமன்றத்தின் அவசரக் கூட்டத்தைக் கூட்டி ஆலோசனை நடத்தினார். இது குறித்து டேவிட் கேமரன் கூறுகையில், \"பிரிட்டனில் மேலும் கலவரங்கள் நடக்காமல் தடுக்க எல்லா முயற்சிகளையும் பொலிசார் எடுப்பார்களென்றும், தேவைப்படும் பட்சத்தில் கலவரக்காரர்களைக் கட்டுப்படுத்த அவர்கள் மீது தண்ணீரை பீய்ச்சியடித்து தாக்குதல் நடத்த பொலிசார் தயங்கமாட்டார்கள்\" எனவும் பிரதமர் உறுதியளித்தார்.\n\nSection::::காவல் துறையினரின் விடுமுறைகள் ரத்து.\nஅதே நேரம் காவல் துறையினரின் அனைவரது விடுமுறைகளும் ரத்து செய்யப்பட்டதாக அறிவிக்கப்பட்டது.\nSection::::சந்தர்ப்பவாத குற்றவாளிகள்.\nசூறையாடல்களில் ஈடுபடுவோரை காவல் துறையினரின் சந்தர்ப்பவாத குற்றவாளிகள் என்று வருணிக்கின்றனர்.\n\nSection::::கலவரக்காரர்களின் புகைப்படங்கள் வெளியிடப்பட்டன.\nகலவரங்கள், சூறையாடல்கள் மற்றும் சொத்து சேதங்களில் ஈடுபட்டவர்கள் என்று தெரிவிக்கப்படும் ஆட்கள் சிலரின் படங்களை நாட்டின் நாளேடுகள் பலவும் வெளியிட்டு வருகின்றன. இந்தப் படங்களைப் பார்த்து அதில் காணப்படுவோர் யாரையும் அடையாளம் தெரிந்தால் பொலிசில் தெரிவிக்குமாறு இந்தப் பத்திரிகைகள் மக்களைக் கேட்டுக்கொண்டுள்ளன. இந்தப் படங்களை எல்லாம் பார்த்தால் கலவரங்களில் ஈடுபட்டவர்கள் பெரும்பாலும் இளைஞர்களாகவே தோன்றுகின்றனர். இந்தக் சூறையாடல்களில் பத்து வயதுப் பிள்ளைகள் கூட ஈடுபட்டதாக தெரிவிக்கப்படுகிறது. கிழக்கு லண்டனிலும் சரி, வேறு பல இடங்களிலும் சரி, இந்த அட்டூழியங்களில் விடலை வயதுப் பெண்கள் பலரும் ஈடுபட்டிருந்தனர்.\nSection::::அவசரகால அமைச்சரவைக் கூட்டம்.\nபிரதமர் டேவிட் கேமரன் ஆகத்து 10ம் திகதி அவசரகால அமைச்சரவைக் கூட்டத்தைக் கூட்டி ஆலோசித்தார். பின் காவல்துறை உயரதிகாரிகளுடன் ஆலோசனை நடத்தினார். அதன்பின் கலவரக்காரர்களை அடக்க ரப்பர் குண்டுகள், தண்ணீர் பீரங்கித் தாக்குதல் போன்றவற்றுக்கு அனுமதி அளித்துள்ளார். இதுகுறித்து அவர் அளித்த பேட்டியில்,\"\"கலவரக்காரர்களைத் திருப்பித் தாக்க வேண்டிய நேரம் வந்து விட்டது. திருப்பித் தாக்கும் நடவடிக்கை துவக்கப்பட்டு விட்டது. அவர்களை அடக்க உறுதியான நடவடிக்கைகள் தேவைப்படுகின்றன. கடைகளுக்குள் புகுந்து கொள்ளையடித்தவர்கள், அங்குள்ள சி.சி.டி.வி, கேமராக்களில் பதிவான காட்சிகள் மூலம் அடையாளம் கண்டறியப்பட்டு கைது செய்யப்படுவர். சட்டத்தின் கடுமையான தண்டனை அவர்களுக்குக் காத்திருக்கிறது.\" என்றார்.\n\nSection::::ஆயிரத்துக்கும் மேற்பட்டோர் கைது.\nலண்டனை சுற்றி 16 ஆயிரம் காவல்படையினர் பாதுகாப்பு பணியில் ஈடுபடுத்தப்பட்டுள்ளனர். இதனால் அங்கு சற்று அமைதி நிலவியதாகத் தெரிவிக்கப் படுகின்றது. ஆங்காங்கே ஒரு சிலர் சந்தேகத்தின் பேரில் கைது செய்யப்பட்டுள்ளனர்.வெஸ்ட் மிடிலாண்ட் மற்றும் மான்செஸ்டர் நகரங்களில் கலகக்காரர்கள் இன்னும் ஒடுக்கப்படாததால் அங்கு கலவரங்கள் தொடர்கின்றன. மான்செஸ்டர் நகரின் மையப்பகுதியில் உள்ள மகளிர் ஆடையகம் ஒன்று முழுவதும் தீவைத்து கொளுத்தப்பட்டுள்ளது.\n\nகலவரத்துடன் தொடர்புடைய 3 ஆயிரம் பேர் கைது செய்யப்பட்டனர். ஆயிரத்து 200-க்கும் மேற்பட்டோர் மீது வழக்குப்பதிவு பதிவு செய்யப்பட்டுள்ளதாக காவல்துறையினர் குறிப்பிட்டனர். கண்காணிப்பு கேமிராவில் பதிவு செய்யப்பட்ட காட்சியினை வைத்து 68 வயது முதியவர் ஒருவரை , 16 வயது சிறுவன் அடித்து கொன்றதாக அவன் மீது போலீசார் வழக்குப்பதிவு செய்துள்ளனர்.\n\nSection::::பல ஆயிரம் கோடிக்கு பொருட்சேதம்.\nஇங்கிலாந்தில் நடைபெறும் கலவரத்தால் பல்வேறு வீடுகள், கடைகள், வர்த்தக நிறுவனங்கள், அலுவலகங்கள் தீயிட்டு கொளுத்தப்பட்டன. அத்துடன் கொள்ளையும் அடிக்கப்பட்டுள்ளன. இதனால் பல ஆயிரம் கோடிக்கு பொருட்சேதம் ஏற்பட்டுள்ளதாக மதிப்பிடப்பட்டுள்ளது. எற்கனவே காப்பீடு செய்தவர்கள் காப்பீட்டு நிறுவனங்களிடம் இழப்பீடு கேட்பார்கள் என்று எதிர்பார்க்கப்படுகிறது. இதுவரை கலவரத்தால் பாதிக்கப்பட்டவர்களுக்கு இழப்பீடாக காப்பீட்டு நிறுவனங்கள் ரூ.1,460 கோடி தர வேண்டியிருக்கும் என மதிப்பிடப்பட்டுள்ளது. 'கலவரத்தால் ஏற்பட்ட இழப்பு குறித்து காப்பீட்டு நிறுவனங்கள் மதிப்பீடு செய்து வருகின்றன. ரூ.1,000 கோடிக்கு மேல் இழப்பீடு தர வேண்டியிருக்கும்' என காப்பீட்டு நிறுவனங்கள் சங்கத்தின் பொது காப்பீடு பிரிவு தலைவர் நிக் ஸ்டர்லிங் தெரிவித்துள்ளார்.\nSection::::லண்டன் ஒலிம்பிக்.\nலண்டன் ஒலிம்பிக் போட்டிகளுக்கு இன்னும் ஒரு வருடம் இருக்கிறது. ஒலிம்பிக் விவரணங்கள் லண்டனின் மதிப்பையும், பெருமையையும் மெருகுடன் விளம்பரப்படுத்திவரும் நிலையில், இவ்வாறான சம்பவங்கள் அதனை கெடுத்துவிடக்கூடாது என்பதில் அதிகாரிகள் கவனம் செலுத்தி வருகின்றனர்.\nSection::::அமைதி நிலவியது.\nகலவரங்களால் பாதிக்கப்பட்டிருந்த பிரித்தானிய நகரங்கள் பலவற்றில் ஆகத்து 11 முதல் அமைதி நிலவியதாகத் தகவல்கள் தெரிவிக்கின்றன. கலவரங்கள் இடம்பெற்ற நகரங்களின் வீதியெங்கும் ஆயிரக்கணக்கான மேலதிக பொலிஸார் குவிக்கப்பட்டிருந்தனர். ஆகத்து 11 இரவிலிருந்து பாரிய சம்பவங்கள் எதுவும் இடம்பெறாத போதும் தொடர்ந்தும் பதற்றம் நிலவி வருவதாகத் தெரிவிக்கப்படுகிறது. லண்டனின் பெரும்பாலான பகுதிகள் அமைதிக்குத் திரும்பியுள்ள அதேவேளை ஏனைய நகரங்களிலும் கலவரங்கள் மற்றும் கொள்ளைச் சம்பவங்கள் என்பன ஓய்ந்திருப்பதாக செய்திகள் தெரிவிக்கின்றன.\n\n"}
{"id": "118384", "url": "https://ta.wikipedia.org/wiki?curid=118384", "title": "தமிழ்த் திரைப்படங்களின் பட்டியல், 2011", "text": "தமிழ்த் திரைப்படங்களின் பட்டியல், 2011\n\n2011 ஆம் ஆண்டில் வெளிவந்த தமிழ்த் திரைப்படங்கள் இங்கு பட்டியலிடப்படுகின்றன.\n"}
{"id": "118387", "url": "https://ta.wikipedia.org/wiki?curid=118387", "title": "தாலியம்", "text": "தாலியம்\n\nதாலியம் \"(Thallium)\" என்பது Tl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய அணு எண் 81 ஆகும். பின் இடைநிலைத் தனிமமான இது சாம்பல் நிறத்தில் காணப்படுகிறது. இயற்கையில் தாலியம் தனித்த நிலையில் கிடைப்பதில்லை.தனித்துப் பிரித்தெடுத்த பின் தாலியம் வெள்ளீயத்தை ஒத்த தனிமமாகத் தோன்றுகிறது. ஆனால் காற்றில் பட நேர்ந்தால் தன்னுடைய நிறத்தை இழக்கிறது. வில்லியம் குரூக்சு என்ற வேதியியல் வல்லுனரும் கிளாடு-ஆகத்து லேமி என்பவரும் 1861 ஆம் ஆண்டு தாலியத்தைக் தனித்தனியே கண்டறிந்தனர். கந்தக அமிலம் தயாரிக்கையில் கசடாக தாலியம் எஞ்சியிருந்தது. இருவருமே அப்போது புதியாக வளர்ச்சியடைந்து வந்த சுவாலை நிறமாலையியல் ஆய்வைப் பயன்படுத்தினர். அந்த ஆய்வில் குறிப்பிடத்தக்க ஒரு பச்சை நிற நிறமாலை வரியைக் கொடுத்தது. பச்சை நிறக்கிளை என்ற பொருள் கொண்ட தாலோசு என்ற கிரேக்க சொல்லில் இருந்து தாலியம் என்ற பெயரை வருவித்து குரூக்சு இத்தனிமத்திற்கு தாலியம் எனப் பெயரிட்டார். லேமி மற்றும் குரூக்சு இருவரும் 1862 ஆம் ஆண்டு தாலியத்தை தனித்துப் பிரித்தனர். இதற்காக லேமி மின்னாற்பகுப்பு முறையைப் பயன்படுத்தினார். குரூக்சு வீழ்படிவாக்கல் முறையை பயன்படுத்தினார். வீழ்படிவாகக் கிடைத்த விளைபொருளை உருக்கி தேவையான தாலியத்தைப் பிரித்தெடுத்தார். குருக்சு தாலியத்தை ஒரு தூளாகவே காட்சிப்படுத்தினார். அவந்த ஆண்டு மே மாதம் முதல் நாளில் நடைபெற்ற சர்வதேச கண்காட்சியில் துத்தநாகத்தால் வீழ்படிவாக்கப்பட்ட தூளாக தாலியத்தை குரூக்சு அறிமுகப்படுத்தினார் .\n\nஅயனி உப்புகளாக தாலியம் +3 மற்றும் +1 என்ற ஆக்சிசனேற்ற நிலைகளில் காணப்படுகிறது. 13 ஆவது குழுவில் உள்ள போரான், அலுமினியம், காலியம், இண்டியம் போன்ற பிற தனிமங்களை +3 ஆக்சிசனேற்ற நிலை தாலியம் ஒத்திருக்கிற்து. எனினும், மேலே கூறப்பட்ட தனிமங்களை விட +1 ஆக்சிசனேற்ற நிலையில் மிகவும் முக்கியத்துவம் வாய்ந்ததாக தாலியம் கருதப்படுகிறது. கார உலோகங்களின் வேதியியலை இது நினைவுபடுத்துகிறது, மற்றும் தாலியம் (I) அயனிகள் புவியியலில் பெரும்பாலும் பொட்டாசியம் சார்ந்த தாதுக்களில் உள்ளன.\n\nவணிகரீதியாக தாலியம் பொட்டாசியம் தாதுக்களில் இருந்து உற்பத்தி செய்யப்படுவதில்லை. ஆனால் கனரக உலோக சல்பைடு தாதுக்களை சுத்திகரிப்பு செய்யும்போது உடன் விளைபொருளாக உருவாகின்றது. சுமார் 60-70% தாலியம் உற்பத்தி மின்னணு துறையில் பயன்படுத்தப்படுகிறது, மீதமுள்ள தாலியம் மருந்து தொழில் மற்றும் கண்ணாடி உற்பத்திக்குப் பயன்படுத்தப்படுகிறது. அகச்சிவப்பு உணரிகளில் கூட இது பயன்படுகிறது கதிரியக்க ஐசோடோப்பான தாலியம் -201 என்ற தாலியத்தின் ஐசோடோப்பு சிறிய அளவு நச்சு ஏற்படா வகையில் ஓர் அணுசார்ந்த இதய அழுத்த சோதனைக்கு அணுக்கரு மருத்துவ அலகிடலுக்கு பயன்படுத்தப்படுகிறது.\nகரையக் கூடிய தாலியம் உப்புகள் நச்சுத்தன்மை வாய்ந்தவையாகும். இவற்றில் பல சுவையற்றவை. வரலாற்றில் இந்த உப்புகள் பூச்சிக் கொல்லி மற்றும் எலி நஞ்சாகப் பயன்படுத்தப்பட்டுள்ளன. பல நாடுகளில் தாலியத்தின் உப்புகள் பயன்படுத்துவது தடை செய்யப்பட்டுள்ளது. தாலியம் நஞ்சால் பாதிக்கப்பட்டவர்களுக்கு முடியிழப்பு ஏற்படுகிறது. வரலாற்றில் சுருக்கமாக இதை கொலை ஆயுதம் என்பார்கள் .\n\nஒரு தாலியம் அணுவில் 81 எலக்ட்ரான்கள் இருக்கின்றன. அவை [Xe]4f145d106s26p1; என்ற எலக்ட்ரான் ஒழுங்கில் அடுக்கப்பட்டுள்ளன. ஆறாவது கூட்டில் உள்ள மூன்று வெளிப்புற எலக்ட்ரான்கள் இணைதிறன் எலக்ட்ரான்கள் ஆகும். மந்த இணை விளைவு காரணமாக, 6s எலக்ட்ரான் இணை சார்பிய நிலைத்தன்மையில் உள்ளது. அதனால் அவை கனமான தனிமங்களை விட இரசாயன பிணைப்பில் பங்கேற்பது மிகவும் கடினமாக உள்ளது. இதனால் அண்டை உலோகங்களான பாதரசம் மற்றும் ஈயம் போல உலோகப் பிணைப்பிற்கு மிகச்சில எலக்ட்ரான்களே கிடைக்கின்றன, எனவே முன்னோடி தனிமங்கள் போல தாலியமும் ஒரு மென்மையான, மிகவும் நன்றாக மின்சாரம் கடத்தக்கூடிய உலோகமாக உள்ளது, இதன் உருகுநிலை 304 ° செல்சியசு வெப்பநிலையாகும் .\n\nதாலியம் +3 என்ற ஆக்சிசனேற்ற நிலையின் மிகக் குறைவான நிலைத்தன்மையை பிரதிபலிப்பதாகத் தெரிவிக்கின்ற நிலையில் பல படிமுறை மின்வாயின் ஆற்றலுக்கு சாத்தியமான வினைகள் ஆய்வு செய்யப்படுகின்றன.\n+0.73 Tl3+ + 3 e− ↔ Tl\n−0.336 Tl+ + e− ↔ Tl\nதாலியம் 13 ஆவது குழுவில் இடம்பெற்றுள்ள முதலாவது தனிமமாகும். + 3 என்ற ஆக்சிசனேற்ற நிலையானது சாதாராண நிலைகளில் தன்னிச்சையாக +1 ஆக்சிசனேற்ற நிலைக்கு குறைக்கப்படுகிறது. குழுவின் பிணைப்பு ஆற்றல் தாலியத்தில் தொடங்கி மேலிருந்து கீழாக குறைந்து கொண்டே வருவதால், 6s எலக்ட்ரான்கள் பங்கெடுத்து கூடுதலாக இரண்டு பிணைப்புகள் உருவாகவும் , +3 என்ற ஆக்சிசனேற்ற நிலையை அடையவும் தேவையான ஆற்றல் போதாது. அதன்படிதான் தாலியம்(I) ஆக்சைடு மற்றும் ஐதராக்சைடு முதலியன அதிக காரத்தன்மையுடனும், தாலியம்(III) ஆக்சைடு மற்றும் ஐதராக்சைடு முதலியன் அதிக அமிலத் தன்மையுடனும் காணப்படுகின்றன. தனிமங்கள் குறைந்த ஆக்சிசனேற்ற நிலையில் உள்ளபோது அவை அதிக மின்நேரானதாக இருக்கும் என்ற பொது விதியை உறுதி செய்கிறது.\n\nஅறை வெப்பநிலையில் தாலியத்தை கம்பியாக இழுக்கலாம். தகடாக அடிக்கலாம். துண்டாக கத்தியால் வெட்டலாம். உலோகப் பளபளப்புடன் தாலியம் இருந்தாலும் காற்றில் பட நேர்ந்தால் ஈயத்தைப் போல சாம்பல் நீலத்திற்கு நிறம் மாறுகிறது. எண்னெய்க்கடியில் மூழ்கச் செய்து இதை பாதுகாப்பாக வைத்திருக்கலாம். காற்றில் படும்போது ஆக்சைடு படலம் தாலியத்தைச் சுற்றி உருவகிறது. கந்தக அமிலம், நைட்ரிக் அமிலம் போன்றவற்றில் தாலியம் கரைகிறது. சல்பேட்டுகளும், நைட்ரேட்டுகளும் உருவாகின்றன. ஆனால் ஐதரோகுளோரிக் அமிலத்தில் மட்டும் இது கரையாத தாலியம்(I) குளோரைடாக உருவாகிறது .\n"}
{"id": "118389", "url": "https://ta.wikipedia.org/wiki?curid=118389", "title": "பொலோனியம்", "text": "பொலோனியம்\n\nபொலோனியம் (Polonium) ஒரு வேதித் தனிமம். இதன் அணு எண் 84 ஆகும். இது 1898-இல் மேரி கியூரி, பியரி கியூரி ஆகியோரால் கண்டுபிடிக்கப்பட்டது. இது கிடைப்பதற்கு அரிதானதும் கதிரியக்கத் தன்மை கொண்டதுமான ஒரு தனிமம். இது மேரி கியூரியின் தாய் மண்ணான போலந்தின் நினைவாகப் பெயரிடப்பட்டது. இது நச்சுத்தன்மையுள்ள ஒரு தனிமம் ஆகும்.பொலோனியத்திற்கு நிலையான ஓரிடத்தான்கள் எதுவும் இல்லை. வேதிப்பண்புகள் அடிப்படையில் பிசுமத் மற்றும் டெல்லூரியம் ஆகியத் தனிமங்களை ஒத்துள்ளது. யுரேனியத்தின் தாதுவில் பொலோனியம் காணப்படுகிறது. இதனுடைய பயன்பாடுகள் மிகவும் குறைவு ஆகும். விண் ஆய்விகளில் வெப்பமூட்டியாக, நிலைமின் எதிர்ப்புப் பொருளாக, நியூட்ரான் மற்றும் ஆல்பா துகள்களுக்கு மூலமாக பொலோனியம் பயன்படுகிறது. தனிம அட்டவணையில் இதன் இருப்பிடத்தைப் பொறுத்து சிலவேளைகளில் இதை ஓர் உலோகப் போலி என்றும் வகைப்படுத்துவதுண்டு. ஆனால் இதனுடைய பண்புகள் மற்றும் செயறபாடுகள் பொலோனியம் ஒரு உலோகம் என்பதை சந்தேகத்திற்கு இடமின்றி தெளிவாக்குகின்றன\n\nSection::::வரலாறு.\nரேடியம் எப் என்று தற்காலிகமாக அழைக்கப்பட்ட பொலோனியம் மேரி மற்றும் பியரி கியூரி தமபதியரால் 1898 ஆம் ஆண்டு கண்டறியப்பட்டது. மேரி கியூரியின் சொந்த ஊரின் பெயரான போலந்தின் பெயர் இத்தனிமத்திற்கு சூட்டப்பட்டது. அந்நேரத்தில் போலந்து உருசியா, செருமன் மற்றும் ஆசுத்ரோ அங்கேரி பகுதியின் கட்டுப்பாட்டில் இருந்தது. தனிப்பட்ட சுதந்திர நாடாக போலந்து அப்போது இல்லை. தன்னுடைய சொந்த நாடு சுதந்திரம் இல்லாமல் இருப்பதை வெளிப்படுத்த ஒரு வாய்ப்பாக அமைந்ததால் கியூரி நம்பிக்கையுடன் பொலோனியம் என்று பெயர் சூட்டினார். பொலோனியம் என்ற தனிமம் தான் அரசியல் சர்ச்சையை முன்னிலைப்படுத்திய முதலாவது தனிமமாகும்.\n\nபிட்ச்பிளெண்டின் கதிரியக்க விளைவுகளை ஆராய்ந்து கொண்டிருந்தபோது கியூரி தம்பதியினர் இத்தனிமத்தைக் கண்டறிந்தனர். கதிரியக்க மூலகங்களான யுரேனியம் மற்றும் தோரியம் தனிமங்கள் அகற்றப்பட்ட பின்னரும் கூட யுரேனியம் மற்றும் தோரியம் இணைந்து இருந்தபோது வெளியிடப்பட்ட கதிரியக்கத்தைக் காட்டிலும் பிட்ச்பிளெண்ட் தனியாக இருந்தபோது வெளிப்பட்ட கதிரியக்கம் அதிகமாக இருந்தது. கியூரி தம்பதியரை இந்நிகழ்வு மேலும் கூடுதலான கதிரியக்கத் தனிமங்களைத் தேட தூண்டியது. அவர்கள் முதலில் பிட்ச்பிளெண்டிலிருந்து பொலோனியத்தை 1898 இல் பிரித்தெடுத்தனர். அதன் பின்னர் ஐந்து மாதங்கள் கழிந்து ரேடியத்தைக் கண்டறிந்தனர். செருமனிய வேதியியலாலர் வில்லி மார்க்வால்டு 1902 ஆம் ஆண்டில் வெற்றிகரமாக 3 கிராம் பொலோனியத்தைப் பிரித்தெடுத்தார். அந்நேரத்தில் அவர் அதை புதிய தனிமமாக நினைத்தார். இதை கதிரியக்க தெல்லுரியம் என அழைத்தார். 1905 ஆம் ஆண்டு வரை அது பொலோனியம் தான் என்று விவரிக்கப்படாமல் இருந்தது.\nஅமெரிக்காவில் இரண்டாம் உலகப் போரின் போது மன்காட்டன் திட்டத்தின் ஒரு பகுதியான டேட்டன் திட்டத்தில் பொலோனியம் தயாரிக்கப்பட்டது. 1945 இல் நாகசாகி மீது வீசப்பட்ட குண்டு மனிதன் என்ற குண்டு வீச்சில் பயன்படுத்தப்படும் உமிழ்வு-வகை அணு ஆயுத வடிவமைப்பில் இது ஒரு முக்கிய பகுதியாக இருந்தது. வெடிகுண்டு கோளத்தில் இருந்த புளூட்டோனியம் குழியின் நடுவில் பொலோனியமும் பெரிலியமும் ' வெடிப்பொருளின் முக்கியப் பகுதிக்கூறுகளாக இருந்தன.\n\nபொலோனியத்தின் இயற்பியல் பண்புகள் உலகப்போருக்கு பின்னர் வரையும் கூட வகைப்படுத்தப்படாமல் இருந்தது. 1960 களில் தொடக்கப் பொருளாகப் பயன்படுத்தப்பட்ட பின்னர்தான் இது வகைப்படுத்தப்பட்டது. அணு சக்தி ஆணையம் மற்றும் மன்காட்டன் திட்டம் 1943 மற்றும் 1947 ஆம் ஆண்டுகளுக்கு இடையில் ரோச்செசுட்டர் பல்கலைக்கழகத்தில் ஐந்து நபர்கள் மீது பொலோனியத்தைப் பயன்படுத்தி மனித சோதனையை நிகழ்த்த நிதியுதவி செய்தன. மக்களிடம் பொலோனியத்தை ஆய்வு செய்ய அவர்கள் உடலில் பொலோனியம் 9 மற்றும் 22 மைக்ரோகியூரி அளவுக்கு இருப்பது போல நிர்வகிக்கப்பட்டது.\n\nSection::::தோற்றமும் உற்பத்தியும்.\nபொலோனியம் இயற்கையில் தோன்றும் ஓர் அரியவகை தனிமமாகும். இதன் ஐசோடோப்புகள் அனைத்தும் குறுகிய அரை ஆயுட்காலத்தை கொண்டிருக்கின்றன. 210Po, 214Po, மற்றும் 218Po ஐசோடோப்புகள் 238U ஐசோடோப்பின் சிதைவு சங்கிலியில் தோன்றுகின்றன. எனவே பொலோனியம் யுரேனியத்தின் தாதுக்களில் ஒரு மெட்ரிக் டன்னுக்கு 0.1 மில்லிகிராம் அளவில் காணப்படுகிறது. இது தோராயமாக ரேடியம் காணப்படும் அளவில் 2% ஆகும். புவி மேலோட்டில் காணப்படும் பொலோனியத்தின் அளவு தீங்கிழைக்கும் அளவுக்கு இல்லை. புகையிலை புகையில் பாசுப்பேட்டு உரங்களுடன் சேர்ந்து வளரும் புகையிலை இலைகளில் பொலோனியம் காணப்படுகிறது. \nகுறைந்த அளவு அடர்த்தியில் பொலோனியம் இயற்கையில் காணப்படுவதால் இதை தனித்துப் பிரித்தெடுத்தல் என்பது கடினமான செயலாக இருக்கிறது. 20 ஆம் நூற்றாண்டின் முற்பாதியில் தான் அதிக அளவு பொலோனியம் உற்பத்தி செய்யப்பட்டது. ரேடியம் உற்பத்தியில் கிடைத்த 37 டன்கள் கழிவுப் பொருட்களில் இருந்து பொலோனியம் அப்போது தயாரிக்கப்பட்டது. தற்காலத்தில் பிசுமத் தனிமத்தை உயர் ஆற்றல் நியூட்ரான்களால் அல்லது புரோட்டான்களால் தாக்கி பொலோனியம் தயாரிக்கப்படுகிறது. \n1934 இல் மேற்கொள்ளப்பட்ட ஒரு சோதனையில் இயற்கையான 209Bi ஐசோடோப்பு நியூட்ரான்களால் மோதப்பட்டபோது 210Bi என்ற ஐசோடோப்பு உருவாக்கப்பட்டது. இது பின்னர் பொலோனியம் 210 ஐசோடோப்பாக மாற்றப்பட்டது. \nSection::::ஓரிடத்தான்கள்.\nபொலோனியத்திற்கு அறியப்பட்ட 33 ஓரிடத்தான்கள் உள்ளன. அவற்றினுடைய அணு நிறைகளின் வீச்சு 188 முதல் 220 வரை காணப்படுகிறது. 138.376 நாட்கள் அரைவாழ்வுக் காலம் கொண்ட Po மட்டுமே பரவலாகக் காணப்படுகிறது. ஈயம் அல்லது பிசுமத்தை சுழற்சியலைவியில் இட்டு ஆல்பா துகள் அல்லது புரோட்டான் அல்லது டியூட்ரான் துகள்களால் மோதுகை நிகழ்த்தி அரைவாழ்வுக் காலம் அதிகம் கொண்ட Po மற்றும் Po ஆகிய ஒரிடத்தன்களைப் பெறமுடியும். பொலோனியத்தின் ஓரிடத்தான்களில் Po என்ற ஓரிடத்தனே அதிக அரைவாழ்வுக் காலம் கொண்டதாக மதிப்பிடப்பட்டுள்ளது.\n\nஆல்ஃபா துகள்களை வெளிவிடும் ஒரிடத்தான் Po 138.4 நாட்கள் அரைவாழ்வுக் காலமாகக் கொண்டுள்ளது. இது நேரடியாக நிலையான விளை ஓரிடத்தான் Pb ஆக சிதைவடைகிறது. ஓரிடத்தான் Ra தனிமத்தைவிட பொலொணியம் Po அதிகமான அளவுக்கு ஆல்பா துகள்களை வெளிவிடுகிறது.\n\nஆல்ஃபா துகள்களை வெளிவிடும் இலட்சம் நிகழ்வுகளுள் ஒன்றில் உட்கரு மாறுபாடு காரணமாக அதிக ஆற்றல் கொண்ட காமா துகள்கள் வெளிப்படுகின்றன.\n\nSection::::திண்மநிலை வடிவமைப்பு.\nகதிரியக்கத் தனிமமான பொலோனிம் இரண்டு புற வேற்றுமை வடிவங்களில் காணப்படுகிறது. இதில் எளிய கனசதுர படிகவமைப்பு கொண்ட ஆல்ஃபா வடிவ பொலோனியம் மட்டுமே நன்கு அறியப்பட்டுள்ளது. பீட்டா வடிவ பொலோனியம் சாய்சதுரம் சார் படிகவமைப்பில் காணப்படுகிறது. பொலோனியத்தின் அமைப்பை எக்சுகதிர் விளிம்பு விளைவு மற்றும் எலக்ட்ரான் விளிம்பு விளைவுகள் உறுதிப்படுத்துகின்றன.\n\n\n"}
{"id": "118393", "url": "https://ta.wikipedia.org/wiki?curid=118393", "title": "ரேடான்", "text": "ரேடான்\n\nரேடான் ஒரு வேதித் தனிமம். இதன் அணு எண் 86.அணு நிறை 222 ஆகும் அரை வாழ்வு நேரம் 3.8 நாள்களாகும். இது ஒரு நிறம், மணம், சுவையற்ற மந்த வாயுவாகும். இது கதிரியக்கத்தன்மை கொண்டது. யுரேனியம் சிதையும் போது இது கிடைக்கிறது.\n\nகாற்று மாசுக்களில் இது முக்கியமானதாகும். ஐக்கிய அமெரிக்காவில் சிகரெட்டுக்கு அடுத்து நுரையீரல் புற்றுநோய் வரக் காரணமாக ரேடான் உள்ளது.முன்பு அண்மைக் கதிர் மருத்துவத்தில் பயன்பட்டது.\n"}
{"id": "118395", "url": "https://ta.wikipedia.org/wiki?curid=118395", "title": "உலோகப்போலி", "text": "உலோகப்போலி\n\nஉலோகப் போலிகள் (\"Metalloids\") என்பன வேதியியலில் சில குறிப்பிட்ட வகைத் தனிமங்களைக் குறிக்கும். தனிமங்களை அவற்றின் இயற்பியல், வேதியியல் பண்புகளைப் பொறுத்து அவற்றை உலோகம் அல்லது அலோகம் எனப்பிரிக்கலாம். எனினும் சில தனிமங்கள் இரண்டும் கலந்த பண்புகளைப் பெற்றுள்ளன. இவை உலோகப்போலிகள் என்றழைக்கப்படுகின்றன.\n\nபோரான், சிலிக்கான், ஆர்சனிக், செர்மானியம், ஆண்டிமணி, டெல்லூரியம் முதலியன உலோகப்போலிகளாகும்.\n"}
{"id": "118400", "url": "https://ta.wikipedia.org/wiki?curid=118400", "title": "இயல்நிலைப் பரவல்", "text": "இயல்நிலைப் பரவல்\n\n\\,e^{ -\\frac{(x-\\mu)^2}{2\\sigma^2} }</math>\n\nபுள்ளியியலின், நிகழ்தகவுக் கோட்பாட்டில், இயல்நிலைப் பரவல் அல்லது இயற் பரவல் (\"normal distribution\") என்பது ஒரு தொடர் நிகழ்தகவுப் பரவலாகும். ஒரு சமவாய்ப்பு மாறியின் மெய்மதிப்புகள், சராசரி மதிப்பைச் சுற்றி நெருக்கமாக அணுகும் தோராயநிலையை விளக்குவதற்கு இப்பரவல் பெரும்பாலும் பயன்படுகிறது.\n\nஇப்பரவலின் நிகழ்தகவு அடர்த்திச் சார்பு:\n\nபண்பளவைகள்(parameters) \"μ\" -பரவலின் சராசரியையும், \"σ\" -பரவற்படியையும் குறிக்கும்.\n\nஇச்சார்பின் வளைவரை மணிவடிவில் அமையும். இவ்வளைவரை காசியன் வளைவரை அல்லது மணி வளைவரை என அழைக்கப்படுகிறது.\n\nபுள்ளியியலில் இயல்நிலைப் பரவல் முக்கியமான ஒன்றாகக் கருதப்படுவதற்குப் பல காரணங்கள் உள்ளன. இயல்நிலைப் பரவலைச் சேர்ந்த பெரும்பாலான முடிவுகளைத் தெளிவாகக் காண முடியுமென்பதால் இப்பரவலைப் பகுப்பாய்வு முறையில் விளக்க முடியுமென்பது முதல் காரணமாகும். சில எளிய நிபந்தனைகளின் கீழ், அதிக அளவிலான சமவாய்ப்பு மாறிகளின் கூடுதலானது இயல்நிலைப் பரவலைப் பின்பற்றுகிறது என்ற கூற்றை எடுத்துரைக்கும் மைய எல்லைத் தேற்றத்தின் பின்விளைவாக இயல்நிலைப் பரவல் உருவானது. இரண்டாவது காரணம், நடைமுறை நிகழ்வுகளில் நாம் காணும் பலவகையான சமவாய்ப்பு மாறிகளை மாதிரிப்படுத்துவதற்கு இயல்நிலைப் பரவலின் மணிவடிவம் வசதியாக இருப்பது ஆகும். இயல்நிலைப் பரவலானது புள்ளியியல், தாவரவியல் மற்றும் சமூக அறிவியலில் சிக்கலான தோற்றப்பாடுகளுக்கான (phenomena) எளிய மாதிரியாகப் பயன்படுத்தப்படுகிறது.\n\nSection::::வரையறை.\nஇயல்நிலைப் பரவலின் எளியவகை, திட்ட இயல்நிலைப் பரவலாகும்.\n\nதிட்ட இயல்நிலைப் பரவலின் நிகழ்தவு அடர்த்திச் சார்பு:\n\nஇச்சார்பைப் பின்வரும் வகைக்கெழுச் சமன்பாடுகளைச் சரிசெய்யும் சார்பு f(x) ஆகவும் வரையறுக்கலாம்:\n\nformula_8\n\nformula_9\n\nformula_10\n\nஇச்சமன்பாடுகளைத் தீர்ப்பதன் மூலம் கிடைக்கும் இயல்நிலைப் பரவலின் சார்பு வடிவம்:\nformula_11\n\nஇதிலுள்ள formula_12 காரணி, இச்சார்பின் வளைவரையின் பரப்பு ஒரு அலகு என்பதை உறுதிப்படுத்துகிறது. அடுக்கிலுள்ள 1/2, வளைவரையின் அகலத்தை (வளைவுமாற்றுப் புள்ளிகளுக்கிடையே உள்ள தூரத்தில் பாதியளவு) ஒரு அலகாக்குகிறது. புள்ளியியலில் ஏனைய நிகழ்தகவுப்பரவல்களின் அடர்த்திச் சார்புகள் \"f\" அல்லது \"p\" எனக் குறிக்கப்படுகிறது. ஆயினும் இப்பரவலின் அடர்த்திச் சார்பை \"ϕ\" (phi) என்ற கிரேக்க எழுத்தால் குறிப்பது வழக்கமாக உள்ளது. பொதுவாக,ஒரு இருபடிச் சார்பை அடுக்கேற்றப்படுத்துவதன் மூலம் இயல்நிலைப் பரவலைக் காணலாம்:\n\nஇச்சார்பின் வளைவரை மணிவடிவமாக இருக்கும். இச்சார்பு குழிவானதாக இருப்பதற்கு, ஆக இருக்க வேண்டும். எப்பொழுதும் ஆக உள்ளது. \"a\" ன் மதிப்பை மாற்றுவதன் மூலம் மணி வளைவரையின் அகலத்தைக் கட்டுப்படுத்தலாம். \"b\" ன் மதிப்பை மாற்றுவதன் மூலம் மணியின் நடுமுகடினை x அச்சின் திசையில் நகர்த்தலாம். \"c\" ன் மதிப்பை மாற்றுவதன் மூலம் முகடின் உயரத்தைக் கட்டுப்படுத்தலாம். \"f\"(\"x\") ஆனது உண்மையிலேயே Rன் மீதான ஒரு நிகழ்தகவு அடர்த்திச் சார்பாக இருப்பதற்கு, formula_14 என்றிருக்குமாறு \"c\" ன் மதிப்பைத் தேர்ந்தெடுக்க வேண்டும் (இதற்கு  \"a\" < 0 என இருப்பதும் அவசியம்).\n\n\"a\", \"b\", and \"c\" குப் பதில், சராசரி \"μ\" = -b/2a மற்றும் பரவற்படி \"σ\" = 1/2a என்பதைப் பயன்படுத்தலாம். இப்புதிய பண்பளவைகளைப் பயன்படுத்தி நிகழ்தகவு அடர்த்திச்சார்பினை வசதியானதொரு திட்ட வடிவில் மாற்றிக் கொள்ளலாம்:\n\nதிட்ட இயல்நிலைப் பரவலின் சராசரி மற்றும் பரவற்படி ஆகவும் அமைவதைக் காண்க. திட்ட இயல்நிலைப் பரவலை  \"σ\" அளவு கிடைமட்டமாக நீட்டிப்பதாலும்  \"μ\" அளவு வலப்புறத்தில் பெயர்ச்சி செய்வதாலும் கிடைக்கக்கூடிய பரவலாக எந்தவொரு இயல்நிலைப் பரவலையும் கருதலாம் என்பதை மேலே தரப்பட்ட சமன்பாட்டின் இறுதிப் பகுதியானது காட்டுகிறது.\n\nபண்பளவைகள் \"μ\" மற்றும் \"σ\" இரண்டும் முறையே மணி வளைவரையின் நடுமுகட்டையும் அகலத்தையும் குறிக்கும். அதேசமயம் இயல்நிலைப் பரவலின் சராசரி, இடைநிலை மற்றும் முகடு மூன்றும் சமமாக இருக்கும். அவை மூன்றையும் \"μ\" குறிக்கிறது. சமவாய்ப்பு மாறியின் மதிப்புகள், சராசரியைச் சுற்றி எவ்வாறு பரவியுள்ளது என்பதை \"σ\" தருகிறது. இது பரவற்படி என அழைக்கப்படுகிறது. \"σ\" ன் வர்க்க மூலம் பரவலின் திட்ட விலக்கமாகும்.\n\nஇயல்நிலைப் பரவலின் குறியீடு: \"N\"(\"μ\", \"σ\").\n\nசராசரி \"μ\" மற்றும் பரவற்படி \"σ\" கொண்ட இயல்நிலை சமவாய்ப்பு மாறியின் குறியீடு: formula_16\n\nSection::::நிகழ்தகவு அடர்த்திச் சார்பு.\nஇயல்நிலைப் பரவலின் நிகழ்தவு அடர்த்திச் சார்பு (probability density function-pdf): \nபரவற்படி, \"σ\" பூச்சியமாக இல்லாமல் இருந்தால் மட்டுமே இச்சார்பு முறைமைச் சார்பாக (proper function) இருக்கும். அப்பொழுது இச்சார்பு, முழு மெய்யெண் கோட்டின்மீது வரையறுக்கப்பட்ட ஒரு தொடர்ச்சியான சார்பாக அமையும். மேலும் இச்சார்பு காசியன் சார்பு எனவும் அழைக்கபடுகிறது.\n\nபண்புகள்:\n\nSection::::சேர்ப்பு அடர்த்திச் சார்பு..\nசேர்ப்பு அடர்த்திச் சார்பானது (Cumulative distribution function-cdf), இடைவெளியிலுள்ள மதிப்புகளை எடுக்கும் சமவாய்ப்பு மாறியின் நிகழ்தகவுகளைப் பற்றி விளக்குகிறது. திட்ட இயல்நிலைப் பரவலின் cdf -ன் குறியீடு, Φ ஆகும்.(phi -கிரேக்க முகப்பெழுத்து) அதனை நிகழ்தகவு அடர்த்திச்சார்பின் தொகையீடாகப் பின்வரும் சூத்திரத்தைப் பயன்படுத்திக் கணக்கிடலாம்:\n\nஇத்தொகையீட்டை erf, எனச் சுருக்கமாகக் குறிக்கப்படும் சிறப்புச் சார்பான பிழைச் சார்பு(error function)மூலம் எழுதலாம். சராசரி \"μ\" மற்றும் பரவற்படி \"σ\" > 0 கொண்ட இயல்நிலை சமவாய்ப்பு மாறியின் cdf : \n\nதிட்ட இயல்நிலைப் பரவலின் cdf -ன் நிரப்பி: , இது Q-சார்பு என பொறியியலில் அழைக்கப்படுகிறது.\n\nபண்புகள்:\n\nபரவற்படி பூச்சியமாகக் கொண்ட இயல்நிலைப் பரவலின் cdf, ஹெவிசைட் படிச் சார்பாகும்.(Heaviside step function) ( என்று எடுத்துக் கொள்வது மரபு.)\n\nSection::::மதிப்பளவை சார்பு.\nதிட்ட இயல்நிலை cdf ன் நேர்மாறானது, மதிப்பளவை சார்பு (Quantile function) என அழைக்கப்படுகிறது. மேலும் அச்சார்பு பிழைச் சார்பின் நேர்மாறுச் சார்பின் மூலம் தரப்படுகிறது:\nதிட்ட இயல்நிலைப் பரவலின் மதிப்பளவைகள், பொதுவாக \"z\" என க் குறியிடப்படுகின்றன. மதிப்பளவை \"z\" என்பது, ஒரு திட்ட இயல்நிலை சமவாய்ப்பு மாறியானது அதன் மதிப்புகள் இடைவெளியில் அமைவதற்கான நிகழ்தகவு சரியாக \"p\" என இருப்பதற்காக அம்மாறி எடுக்கக்கூடிய மதிப்பினைக் குறிக்கிறது. எடுகோள் சோதனை, நம்ப இடைவெளிவெளிகள் அமைத்தல் மற்றும் Q-Q பிளாட்டுகளில் மதிப்பளவைகள் பயன்படுகின்றன.\n\nமிக முக்கியமான இயல்நிலை மதிப்பளவை: . ஒரு திட்ட இயல்நிலை சமவாய்ப்பு மாறியின் தனிமதிப்பு 1.96 க்கும் அதிகமாக 5% நிகழ்வுகளில் இருக்கும்.\n\nசராசரி \"μ\" மற்றும் பரவற்படி \"σ\", கொண்ட இயல்நிலை சமவாய்ப்பு மாறியின் மதிப்பளவை சார்பு:\n\nSection::::சிறப்பியல்புச் சார்பு மற்றும் விலக்களவுகள் பிறப்பிக்கும் சார்பு.\n\"X\" என்ற சமவாய்ப்பு மாறியின் சிறப்பியல்பு சார்பு (Characteristic function): \"φ\"(\"t\") என்பது \"e\" -ன் எதிர்பார்ப்பு மதிப்பாகும். இதில், \"i\" கற்பனை அலகு; \"t\" ∈ R , சிறப்பியல்புச் சார்பின் கோணவீச்சாகும் (argument). சிறப்பியல்புச் சார்பானது, நிகழ்தகவு அடர்த்திச் சார்பு \"ϕ\"(\"x\") -ன் வூரியே மாற்றாக அமையும்.\n\nசராசரி \"μ\" மற்றும் பரவற்படி \"σ\", கொண்ட இயல்நிலைச் சமவாய்ப்பு மாறி \"X\" -ன் சிறப்பியல்புச் சார்பு:\n\nசிறப்பியல்புச் சார்பை சிக்கலெண் தளம் முழுவதிலும் விரிவாக்கம் செய்யலாம்:\n\nவிலக்களவுகள் பிறப்பிக்கும் சார்பானது (moment generating function) \"e\" -ன் எதிர்பார்ப்பு மதிப்பாக வரையறுக்கப்படுகிறது.\n\nஒரு இயல்நிலைச் சமவாய்ப்பு மாறியின் விலக்களவுகள் பிறப்பிக்கும் சார்பு:\n\nகுவிப்பெருக்கம் பிறப்பிக்கும் சார்பானது விலக்களவுகள் பிறப்பிக்கும் சார்பின் மடக்கையாகும்:\n\nஇது \"t\"-ல் அமைந்த ஒரு இருபடிக் கோவையானதால் முதல் இரு குவிப்பெருக்கங்கள்(cumulants) மட்டுமே பூச்சியமற்றதாகும்.\n\nSection::::விலக்களவுகள்.\nஇயல்நிலைப் பரவலுக்கு அனைத்து வரிசை விலக்களவுகளும் (Moments) உண்டு. சராசரி \"μ\" மற்றும் பரவற்படி கொண்ட இயல்நிலை சமவாய்ப்பு மாறி \"X\" -ன் எதிர்பார்ப்பு காண இயலும். மேலும் அது என்றவாறுள்ள அனைத்து \"p\" -ன் மதிப்புகளுக்கும் முடிவுறு மதிப்பாக இருக்கும். பொதுவாக, என்ற முழு எண் வரிசையிலான விலக்களவுகள்தான் கருத்திற் கொள்ளப்படுகின்றன.\n\nSection::::இயல்நிலை சமவாய்ப்பு மாறியைத் திட்டப்படுத்துதல்.\nஅனைத்து இயல்நிலை சமவாய்ப்பு மாறிகளையும் திட்ட இயல்நிலை சமவாய்ப்பு மாறிகளுடன் தொடர்புபடுத்தலாம். சராசரி \"μ\" மற்றும் பரவற்படி \"σ\" கொண்ட இயல்நிலை சமவாய்ப்பு மாறி \"X\" எனில், \nஎன்பது சராசரி 0 மற்றும் பரவற்படி 1 கொண்ட திட்ட இயல்நிலை சமவாய்ப்பு மாறியாகும். மறுதலையாக \"Z\" எனும் திட்ட இயல்நிலை சமவாய்ப்பு மாறியைக் கொண்டு, சராசரி \"μ\" மற்றும் பரவற்படி \"σ\" கொண்ட இயல்நிலை சமவாய்ப்பு மாறி \"X\" -ஐக் காணமுடியும்:\n\nதிட்ட இயல்நிலைப் பரவலின் pdf மற்றும் cdf -ன் மதிப்புகள் அட்டவணையைப் பயன்படுத்தி அதன் இயல்நிலைப் பரவலின் pdf மற்றும் cdf -ன் மதிப்புகளைக் கணக்கிடுவது எளிதாக இருப்பதால், ஒரு இயல்நிலை சமவாய்ப்பு மாறியைத் திட்டப்படுத்துவது (Standardizing normal random variable) பயனுள்ளதாகவும் வசதியானதுமாக அமைகிறது. ஒரு இயல்நிலைப்பரவல் மற்றும் அதன் திட்ட இயல்நிலைப் பரவலின் pdf மற்றும் cdf இரண்டிற்கும் உள்ள தொடர்பு: \n\nSection::::திட்ட விலக்கம் மற்றும் நம்பக இடைவெளிகள்.\nஒரு இயல்நிலைப் பரவலில் கிட்டத்தட்ட 68% மதிப்புகள் சராசரியிலிருந்து \"σ\" அளவு தூரத்துக்குள் அமையும்; 95% மதிப்புகள் சராசரியிலிருந்து 2\"σ\" தூரத்துக்குள் அமையும்; 99.7% மதிப்புகள் சராசரியிலிருந்து 3\"σ\" தூரத்துக்குள்ளும் அமையும். இக்கருத்து \"68-95-99.7 விதி\", அல்லதுஅனுபவ விதி அல்லது 3- சிக்மா விதி என அழைக்கப்படுகிறது.\nஇன்னும் துல்லியமாகச் சொல்லவேண்டுமெனில், மணி வளைவரையில் மற்றும் -க்கிடையேயுள்ள பரப்பு:\nஇங்கு erf என்பது பிழைச் சார்பாகும்.\n\n"}
{"id": "118410", "url": "https://ta.wikipedia.org/wiki?curid=118410", "title": "அருண் விஜயராணி", "text": "அருண் விஜயராணி\n\nஅருண் விஜயராணி (16 மார்ச் 1954 - 13 டிசம்பர் 2015) புலம்பெயர்ந்த மூத்த பெண் படைப்பாளிகளில் ஒருவர். 1989 ஆம் ஆண்டில் இருந்து புலம்பெயர்ந்து அவுஸ்திரேலியாவில் வாழ்ந்து வந்தவர்.\n\nSection::::வாழ்க்கைக் குறிப்பு.\nஅருண் விஜயராணி யாழ்ப்பாணம் உரும்பிராயைப் பிறப்பிடமாகக் கொண்டவர். மத்திய கிழக்கு நாடுகளிலும் இங்கிலாந்திலும் சில காலம் வசித்திருக்கும் அருண். விஜயராணி 1989 முதல் அவுஸ்திரேலியா மெல்பேர்ணில் வசித்து வந்தார். இவரது தந்தையார் பிரபல ஓவியர் செல்லத்துரை. விஜயராணி செல்லத்துரை என்ற பெயரிலேயே இவரது ஆக்கங்கள் முன்பு வெளியாகின. அருணகிரி என்பவரை மணந்ததன் பின்னர், அருண். விஜயராணி என்ற பெயரில் எழுதி வந்தார்.\n\nSection::::இலக்கிய உலகில்.\n1972 ஆம் ஆண்டில் இந்து மாணவன் என்ற பாடசாலை மலரில் \"அவன் வரும்வரை\" என்ற தனது முதலாவது சிறுகதையை எழுதினார். கொழும்பில் வாழ்ந்த காலப்பகுதியில் இலங்கை வானொலியில் இவரது \"விசாலாட்சிப்பாட்டி பேசுகின்றாள்\" என்ற நகைச்சுவைத்தொடர் 25 வாரங்கள் ஒலிபரப்பாகியது.\n\nஇலங்கை வானொலியில் சிறுகதைகள், சிந்தனைக்கட்டுரைகள், இசையும் கதையும், நாடகங்கள், தொடர்நாடகங்கள் என்பன இவரது ஆக்கங்களாக ஒலிபரப்பாகியுள்ளன. ”தவறுகள் வீட்டில் ஆரம்பிக்கின்றன\" என்ற இவரது வானொலி நாடகம், துணை என்ற பெயரில் ரூபவாஹினி தொலைக்காட்சிக்காக பி. விக்னேஸ்வரன் தொலைக்காட்சி நாடகமாக தயாரித்து ஒளிப்பரப்பினார்.\n\nஅவுஸ்திரேலியாவில் தமிழோசை வானொலி மற்றும் வானமுதம் வானொலி, இன்பத் தமிழ் ஒலி ஆகியவற்றிலும் பல உரைச்சித்திரங்களை வழங்கியிருக்கிறார்.\n\nஅவுஸ்திரேலியா தமிழர் ஒன்றியத்தின் அவுஸ்திரேலிய முரசு இலக்கிய சிற்றிதழின் ஆசிரியராகவும் அருண். விஜயராணி பணியாற்றியுள்ளார். அத்துடன் வருடாந்தம் தமிழ் எழுத்தாளர் விழாவை நடத்தும் அவுஸ்திரேலிய தமிழ் இலக்கிய கலைச்சங்கத்தின் தலைவராகவும் பணியாற்றினார்.\n\nSection::::விருதுகள்.\nமெல்பன் தமிழ்ச்சங்கம் இவரது பணிகளைப்பாராட்டி 2005 ஆம் ஆண்டு விருது வழங்கி கௌரவித்துள்ளது.\n\n\n"}
{"id": "118423", "url": "https://ta.wikipedia.org/wiki?curid=118423", "title": "குழம்பு", "text": "குழம்பு\n\nகுழம்பு என்பது, இந்தியாவிலுள்ள தமிழ்நாடு மற்றும் இலங்கை நாடுகளில் சமைக்கப்படும் பொதுவான உணவுப் பொருளாகும். இது பெரும்பாலும் புளித்தண்ணீர், மற்றும் காய்கறிகளுடன் சேர்த்து செய்யப்படுகிறது. சில சமயங்களில் பருப்பு பயன்படுத்தப்படுகிறது. \nகுழம்பு என்ற சொல், பொதுவாக அரை திரவ நிலையில்(கூழ்ம நிலை) உள்ள பொருளைக் குறிக்கிறது. எடுத்துக்காட்டாக, தமிழகத்தில் சோற்றுடன் உண்ணப்படும் காய்கறி அல்லது இறைச்சி கலந்த சாறு, குழம்பு என்று அழைக்கப்படுகிறது.\n\nகுழம்பு தயாரிப்பதற்கு புளி, தனியா விதைகள், வெந்தயம் மற்றும் துவரம் பருப்பு போன்ற பொருட்களைப் பயன்படுத்துவார்கள். மேலும் காய்ந்த அல்லது பச்சைக் காய்கறிகளையும் தேங்காய் துருவல் அல்லது வடகத்தையும் சேர்த்து குழம்பு தயாரிப்பார்கள். இந்த உணவு இலங்கை மற்றும் குறிப்பாக தென்னிந்திய நாடுகளில் பிரபலமாக உள்ளது. மேலும், தமிழ்நாடு, கருநாடகம் மர்றும் கேரளம் போன்ற மாநிலங்களில் தினசரி உணவாக உள்ளது. ஆந்திராவில் இது \"புலுசு\" என்று அழைக்கப்படுகிறது. குழம்பு எண்ணற்ற வகைகளைக் கொண்டுள்ளது. ஒவ்வொரு மாநிலத்திலும் சில வேறுபாடுகளுடன் அதன் தன்மை மற்றும் ருசிக்கேற்ப சில மூலப் பொருட்களைக் கூட்டியோ அல்லது குறைத்தோ தயாரிக்கப்படுகிறது.\n\nகுழம்பு தயாரிப்பதற்கு பருப்பு தேவை என்று பொதுவான கருத்து நிலவுகிறது. ஆனால் பெரும்பான்மையாக பருப்பு உபயோகிக்காமலேயே குழம்பு தயாரிக்கப்படுகிறது. \nSection::::செய்முறை.\nஒவ்வொரு வகை குழம்பிற்கும் ஒவ்வொரு வகை செய்முறை பின்பற்றப்படுகிறது. எந்த காய்கறி அல்லது வத்தலை சேர்க்கிறோமோ அதன் பெயராலேயே அழைக்கப்படுகிறது. எடுத்துக்காட்டாக வெண்டைக்காய் பயன்படுத்தி குழம்பு செய்தால் வெண்டைக்காய் குழம்பு எனவும், பூண்டு பயன்படுத்தினால் பூண்டுக் குழம்பு எனவும் சொல்லப்படுகிறது.\n\nஅடி கனமான பாத்திரத்தை அடுப்பில் வைத்து, சிறிது சமையல் எண்ணெய் ஊற்றி, அதில் கடுகு, சீரகம், உளுத்தம் பருப்பு, காய்ந்த சிவப்பு மிளகாய் மற்றும் கருவேப்பிலை சேர்த்து நன்கு தாளிக்க வேண்டும். கடுகு பொரிந்தவுடன் துண்டாக நறுக்கிய காய்கள் சேர்த்து வதக்க வேண்டும். தேவையான அளவு மஞ்சள் தூள், உப்பு மற்றும் கெட்டியான புளிக்கரைசலை ஊற்றி நன்கு வேக வைக்க வேண்டும். பின்னர் மசாலாப் பொருட்களை சேர்க்க வேண்டும். சரியாக இருபது நிமிடங்கள் கலவை நன்கு கொதித்தபிறகு அடுப்பை அணைத்துவிட வேண்டும். இதில் சிலர் புளிக்கரைசல் குறைவாகவும், அதற்கு ஈடாக சுவைக்கேற்ப தக்காளி சேர்ப்பதும் உண்டு. இந்த செய்முறை பொதுவான குழம்பு தயாரிக்கும் முறையாக உள்ளது. மேலும், இது ஒரு பக்க உணவாக பெரும்பாலும் மதிய உணவில் முக்கிய இடத்தை பெறுகிறது. சில சமயங்களில் காலை சிற்றுண்டியுடனும், இரவு உணவுடனும் பரிமாறப்படுகிறது.\nSection::::குழம்பின் வகைகள்.\nவத்தல் குழம்பு: சுண்டைக்காய், சின்ன வெங்காயம் மற்றும் மணத்தக்காளி வற்றல் கொண்டும் வத்தல் குழம்பு தயாரிக்கலாம்.\n\nமிளகு குழம்பு: இந்த வகை குழம்பில் சிவப்பு மிளகாய் குறைவாகவும், கார்ப்பு சுவைக்கு கறுப்பு குறு மிளகை பயன்படுத்தி செய்யப்படுகிறது. இது பேறு காலங்களில் பாலூட்டும் தாய்மார்களுக்கு பத்திய உணவாக கொடுக்கப்படுகிறது. மேலும், மழைக்காலங்களில் நோய்த் தொற்று ஏற்படாமல் இருக்க வாரத்திற்கொருமுறை இந்த உணவு செய்யப்படுகிறது.\n\nகாரக்குழம்பு: சின்னவெங்காயம், பச்சை மிளகாய், தக்காளி போன்றவற்றுடன் குழம்பு மசாலா பொடியைச் சேர்த்து காரக்குழம்பு தயாரிக்கலாம்.\n\nமோர் குழம்பு: கெட்டியான புளிப்பில்லாத மோர் கரைசலில், துருவிய தேங்காய், பச்சைமிளகாய், இஞ்சி, சிறிதளவு சீரகம் சேர்த்து அரைத்துச் செய்யப்படும் குழம்பு மோர் குழம்பு எனப்படுகிறது. நீற்றுப்பூசணி, வெண்டைக்காய், பூசணி போன்ற காய்களைப் பயன்படுத்தி இக் குழம்பு தயாரிக்கப்படுகிறது. தென்னிந்திய மாநிலங்களான கேரளம், தமிழ்நாடு மற்றும் கர்நாடகாவில் பெரும்பாலும் செய்யப்படுகிறது.\n\nவெள்ளைப்பூண்டு குழம்பு: பூண்டு பற்கள் மற்றும் சின்ன வெங்காயம் சேர்த்து செய்யப்படும் குழம்பு பூண்டுக்குழம்பு எனப்படுகிறது.\n\nபொரித்த குழம்பு: பலவகை காய்கறிகளுடன், மிளகு, சிறு அளவில் பருப்பு, சேர்த்து செய்யப்படும் குழம்பு பொரித்த குழம்பு எனப்படுகிறது. இதில் வெங்காய வடகத்தை மேலும் சுவையூட்டுவதற்காக கடைசியில் சேர்ப்பதுண்டு.\n\nதக்காளி குழம்பு: அதிக அளவில் தக்காளி அல்லது தக்காளிச் சாறை பயன்படுத்தி செய்யப்படும் குழம்பு தக்காளி குழம்பு எனப்படுகிறது.\n"}
{"id": "118428", "url": "https://ta.wikipedia.org/wiki?curid=118428", "title": "பால் பொருள்", "text": "பால் பொருள்\n\nபால் பொருட்கள் பொதுவாக பசு அல்லது எருமை பாலிருந்து உற்பத்தி செய்யப்படும் உணவுவாக வரையறுக்கப்படுகிறது. இவை வழக்கமாக அதிக ஊட்டச்சத்து தரக்கூடியவனாக இருக்கின்றன. பசு, எருமை ஆகியவற்றைத் தவிர ஆடு, ஒட்டகம், குதிரை பொன்றவற்றின் பாலில் இருந்து தயாரிக்கப் படும் பொருட்களும் பால்பொருட்களாக வகைப்படுத்தப்படுகின்றன.\n\n"}
{"id": "118429", "url": "https://ta.wikipedia.org/wiki?curid=118429", "title": "அஜ்மல் கசாப்", "text": "அஜ்மல் கசாப்\n\nமொகம்மது அஜ்மல் அமீர் கசாப் (Mohammed Ajmal Amir Kasab; செப்டம்பர் 1987 - நவம்பர் 21, 2012) 2008 மும்பாய் தாக்குதல்களில் பங்கெடுத்த ஓர் பாக்கித்தானிய தீவிரவாதி. . இந்தத் தாக்குதல்களின்போது பிடிபட்ட ஒரே தீவிரவாதியான கசாப் இந்தியாவில் தூக்கிலிடப்பட்டார். துவக்கத்தில் இவர் பாக்கித்தானி அல்லவென்று பாக்கித்தான் அரசு மறுத்து வந்தபோதும் சனவரி, 2009 இல் இவரை பாக்கித்தானிய குடிமகனாக ஒப்புக்கொண்டது. இந்த வழக்கை விசாரித்து வந்த இந்திய நீதிமன்றம் மே 3, 2010 அன்று கசாப் கொலை, இந்தியா மீது போர் தொடுத்தல், வெடிகுண்டுகளை வைத்திருத்தல் இன்னும் பிற குற்றங்களைப் புரிந்ததாக தீர்ப்பு வழங்கியது. அதே நீதிமன்றம் மே 6, 2010 அன்று நான்கு குற்றங்களுக்கு மரண தண்டனையும் ஐந்து குற்றங்களுக்கு வாழ்நாள் சிறைத்தண்டனையும் வழங்கியது. இதனை மும்பை உயர்நீதிமன்றம் பெப்ரவரி 21, 2011 அன்று உறுதி செய்தது. தற்போது மரணதண்டனையை எதிர்நோக்கியுள்ள கைதியாக மும்பை ஆர்தர் சாலை சிறையில் அடைக்கப்பட்டிருந்தார். ஆகத்து 29, 2012 அன்று இந்திய உச்ச நீதிமன்றமும் மரண தண்டனையை உறுதி செய்துள்ளது. குடியரசுத் தலைவரிடம் அஜ்மல் கசாப் கோரிய கருணை மனு நிராகரிக்கப் பட்ட நிலையில் சிறை அதிகாரிகள் நவம்பர் 21, 2012 காலையில் அஜ்மல் கசாப்பின் தண்டனையை நிறைவேற்றினர்.\n\n\n"}
{"id": "118432", "url": "https://ta.wikipedia.org/wiki?curid=118432", "title": "எம்மன்டல் (பாலாடைக்கட்டி)", "text": "எம்மன்டல் (பாலாடைக்கட்டி)\n\nஎம்மன்டல் (\"Emmental\") சுவிச்சர்லாந்தை சேர்ந்த பாலாடைக்கட்டி வகை. இது வட அமெரிக்கா, ஆஸ்திரேலியா மற்றும் நியூசிலாந்து ஆகிய இடங்களில் சுவிஸ் பாலாடைக்கட்டி (\"Swiss Cheese\") என்று பொதுவாக அறியப்படுகிறது. ஆனால் அனைத்து சுவிஸ் பாலாடைக்கட்டிகளும் எம்மன்டல் வகையைச் சேர்ந்தவை அல்ல. இப்பாலாடைக்கட்டி சுவிட்சர்லாந்தின் பெர்ன் காண்டனின் (மாநிலம்) எம்மே பள்ளத்தாக்கில் முதலில் செய்யப்பட்டன.\n"}
{"id": "118446", "url": "https://ta.wikipedia.org/wiki?curid=118446", "title": "சோலைசாமி திருக்கோவில், எப்போதும்வென்றான்", "text": "சோலைசாமி திருக்கோவில், எப்போதும்வென்றான்\n\nசோலைசாமி திருக்கோவில் என்பது இந்தியாவின் தமிழ்நாடு மாநிலத்தில் அமைந்துள்ள தூத்துக்குடி மாவட்டம், விளாத்திகுளம் வட்டம், ஒட்டப்பிடாரம் ஊராட்சி ஒன்றியத்தில் இருக்கும் எப்போதும்வென்றான் கிராமத்தில் அமைந்துள்ளது. இந்தக் கோயில், இந்த ஊரைச் சேர்ந்த ராஜகம்பளம் சமூகத்தவர் குலதெய்வமாகும். \n\nSection::::கோவில் வரலாறு.\nஇக்கோயில் சித்தர் சோலையப்பன் என்பவரின் ஜீவ சமாதிமேல் அமைந்துள்ள கோவில் என்றும், சோலையப்பன் என்னும் வீரனின் நினைவாக கட்டப்பட் கோயில் என்றும் இரு வேறு கருத்துகள் கூறப்படுகிறது. \n\nசுமார் 700 வருடங்களுக்கு முன்பு இங்கு குடியமர்ந்த ராஜகம்பளம் சமுதாயத்தை சேர்ந்தவர்கள், தங்களுக்கு என்று தனித்து ஒரு பகுதியை ஏற்படுத்தி வாழ்ந்து வந்தனர். இவர்களில் சோலப்பன் என்பவர் பாண்டியர்களின் ஆட்சி காலத்தில், பாண்டிய மன்னர் ஒருவருக்கு போர்க்காலத்தில் உதவி செய்து வெற்றிக்கு உதவி வந்ததாகவும், எனவே “எப்போதும் வென்றான் சோலப்பன்” என்று பாண்டிய மன்னரால் பாராட்டப்பட்டான். பாண்டிய மன்னன் வழங்கிய நற்பெயரால் இந்த ஊருக்கு எப்போதும் வென்றான் என்கிற பெயர் ஏற்பட்டது என்றும், பின்னர் சோலப்பன் போர் ஒன்றில் இறந்து விட அவரை ராஜகம்பலம் சாதியினர் குல தெய்வமாக வழிபடத் தொடங்கினர். இங்குள்ள தெலுங்கு மொழி பேசும் அருந்ததியர் சாதியினருக்கும் இந்த சோலைசாமியே குல தெய்வமாக இருக்கிறார் .\n\n\n\n\n"}
{"id": "118448", "url": "https://ta.wikipedia.org/wiki?curid=118448", "title": "புலம்பெயர் ஈழத்து எழுத்தாளர்களின் பட்டியல்", "text": "புலம்பெயர் ஈழத்து எழுத்தாளர்களின் பட்டியல்\n\nபுகலிடத்தில் கவிதை,சிறுகதை, நாவல் மற்றும் புனைவுசார இலக்கியச் செயற்பாட்டில் இதுவரை ஓரிரு படைப்புக்கள் முதற்கொண்டு இயங்கியவர்களின் பெயர்கள் அகர வரிசையில் பதிவு செய்யப்படுகிறது. (இதில் தவறான பெயர்கள் சேர்க்கப்பட்டிருப்பின் ஆர்வமுடையவர்கள் திருத்தி உதவலாம்)\n\nஅல்லையூர் சி.விஜயன்\n\n\n\n\n\n\n\n\n\n\n\n\n\n\n\n\n\n\n\n\n\n"}
{"id": "118454", "url": "https://ta.wikipedia.org/wiki?curid=118454", "title": "மனுவந்தரம்", "text": "மனுவந்தரம்\n\nமனுவந்தரம் (\"Manvantara\" அல்லது \"Manuvantara\") என்பது இந்துக்களின் காலக் கணக்கின் படி ஒரு மனுவின் ஆட்சிக்காலம். ஒரு மனுவந்திரம் கொண்டது ஒரு இந்திரனின் ஆட்சிக்காலம். பதினான்கு இந்திரர்களும் அதே சமயத்தில் பதினான்கு மனுக்களும் தோன்றி மறைந்த கால அளவு பிரம்மனுக்கு ஒருநாள். பிரம்மனின் ஒரு பகல் ஒரு 'கல்பம்' எனப்படும். பிரம்மனுடைய இரவில் ஒருவித வியவஹாரமும் கிடையாது. ஆகையால் அவருடைய பகலையே அவருடைய நாள் என்று பேச்சு வழக்கில் சொல்வதுண்டு. இவ்வாறு முன்னூற்றறுபது நாட்கள் (கல்பங்கள், பகல்கள்) கொண்டது பிரம்மனுக்கு ஓர் ஆண்டு. பிரம்மனுடைய ஒவ்வொரு பகலுக்கும் அதற்கு சமமான ஓர் இரவு உண்டு. இரவில் காலம் தான் கணக்கிடப்படுமே ஒழிய வேறு விவகாரம் கிடையாது.\n\n\n\n\n\n"}
{"id": "118460", "url": "https://ta.wikipedia.org/wiki?curid=118460", "title": "இசதுல்லா தவ்லத்சை", "text": "இசதுல்லா தவ்லத்சை\n\nஇஸ்சதுல்லாஹ் தவ்லத்சை (\"Izatullah Dawlatzai\", பிறப்பு: மே 10 1991), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118461", "url": "https://ta.wikipedia.org/wiki?curid=118461", "title": "ரொனால்ட் டிரேபர்", "text": "ரொனால்ட் டிரேபர்\n\nரொனால்ட் டிரேபர் (\"Ronald Draper\", பிறப்பு: திசம்பர் 24 1926), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , 48 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1950 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118462", "url": "https://ta.wikipedia.org/wiki?curid=118462", "title": "ஜெக்கி டூ பிரீஸ்", "text": "ஜெக்கி டூ பிரீஸ்\n\nஜெக்கி டூ பிரீஸ் (\"Jackie du Preez\", பிறப்பு: நவம்பர் 14 1942), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , 120 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1967 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118468", "url": "https://ta.wikipedia.org/wiki?curid=118468", "title": "எட்டயபுரம் வெங்கடாசலபதி கோயில்", "text": "எட்டயபுரம் வெங்கடாசலபதி கோயில்\n\nதூத்துக்குடி மாவட்டம் எட்டயபுரம் ஊரில் அமைந்துள்ள வெங்கடாசலபதி கோவிலாகும். இது எட்டயபுரத்தில் அமைந்துள்ள மிகப் பழமையான கோவில்களில் ஒன்றாகும்.\n\nSection::::கோவில் வரலாறு.\nஇந்த ஆலயத்தைக் கட்டிப் பிரதிஷ்டை செய்ததாகக் குறிப்பிடப்படுபவர் 27வது பட்டமாகிய \"ஜெகவீரராம வெங்கிடேசுர எட்டப்ப நாயக்கர்\" அய்யன். இங்கு 885 எனக் குறிப்பிடப்படுவது ஆங்கில ஆண்டு அல்ல. இது நூலில் கொல்லம் ஆண்டு என்று குறிப்பிடப்படுகின்றது. ஆக ஆங்கில வருஷம் 1705லிருந்து 1725வரை பட்டத்து ராஜாவாக இருந்த ஜெகவீரராம வெங்கிடேசுர எட்டப்ப நாயக்கர் அய்யனவர்களால் இந்தக் கோயில் கட்டப்பட்டது. அரண்மனையிலிருந்து சற்று தள்ளியிருக்கும் இந்தக் கோயில் 300 வருடப் பழமை வாய்ந்தது.\n\nSection::::கோவில் பராமரிப்பு.\nதமிழக அரசின் இந்து சமய அறநிலையத் துறையின் கட்டுப்பாட்டில் உள்ள இந்தக் கோவிலுக்கு அறங்காவலர்களாக எட்டயபுரம் பாளையக்காரர் வாரிசுதாரர்கள் இருந்து வருகின்றனர்.\n\nSection::::பூசைகள்.\nஇந்தக் கோயிலில் தினசரி பூஜை செய்யப்பட்டு வருகின்றன. மார்கழி மாதம் நடக்கும் பஜனை, கிருஷ்ண ஜெயந்தி, புரட்டாசி மாதத்தில் வரும் சனிக்கிழமை போன்ற நாட்களில் சிறப்பு பூசைகள் நடத்தப் பெறுகின்றன.\n"}
{"id": "118477", "url": "https://ta.wikipedia.org/wiki?curid=118477", "title": "ஹஸ்தி குல்", "text": "ஹஸ்தி குல்\n\nஹஸ்தி குல் (\"Hasti Gul\", பிறப்பு: சனவரி 1, 1984), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118481", "url": "https://ta.wikipedia.org/wiki?curid=118481", "title": "இந்தியாவில் ஓலைச்சுவடிகள் உள்ள இடங்கள்", "text": "இந்தியாவில் ஓலைச்சுவடிகள் உள்ள இடங்கள்\n\nஇந்தியாவிலும் அயல்நாடுகளிலும் சுமார் 30,000 ஓலைச்சுவடிகள் பதிப்பிக்கப்படாமல் உள்ளதாக ஆய்வுகள் கூறுகின்றன.\nபின்வரும் விகிதத்தில் இந்தியாவில் ஓலைச்சுவடிகள் உள்ளன\n\nஇவற்றுள் 25% சுவடிகள் மட்டுமே பதிப்பிக்கப்பட்டவை. விகிதவகையில்\n\nSection::::இந்தியாவில் ஓலைச்சுவடிகள் உள்ள இடங்கள்.\nஆதாரம்:\n\n\n\n"}
{"id": "118489", "url": "https://ta.wikipedia.org/wiki?curid=118489", "title": "பிளோய் டூ டொயிட்", "text": "பிளோய் டூ டொயிட்\n\nபிளோய் டூ டொயிட் (\"Flooi du Toit\", பிறப்பு: ஏப்ரல் 2 1869, இறப்பு: சூலை 10 1909), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியிலும் கலந்து கொண்டுள்ளார். இவர் 1892 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118490", "url": "https://ta.wikipedia.org/wiki?curid=118490", "title": "கிரிஸ் டக்வொர்த்", "text": "கிரிஸ் டக்வொர்த்\n\nகிரிஸ் டக்வோர்த் (\"Chris Duckworth\", பிறப்பு: மார்ச்சு 22 1933), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 77 முதல்தர துடுப்பாட்டப் போட்டியிலும் கலந்து கொண்டுள்ளார். இவர் 1957 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118491", "url": "https://ta.wikipedia.org/wiki?curid=118491", "title": "இந்தியாவில் கடல் உற்பத்தி பொருள் ஏற்றுமதி", "text": "இந்தியாவில் கடல் உற்பத்தி பொருள் ஏற்றுமதி\n\nஇந்தியாவின் பொருளாதாரத்தில் கடல் உற்பத்தி பொருள்களின் ஏற்றுமதி குறிப்பிட்டத்தக்கது. \nSection::::ஏற்றுமதி.\nஇந்தியாவில் 1938-39ல் கடல் உற்பத்திப் பொருட்களின் ஏற்றுமதி தொடங்கியது. உலர்ந்த, உப்பிட்ட, கடல் விலங்கு மற்றும் தாவரங்களின் உற்பத்தி பொருட்கள் ஆகியவை ஏற்றுமதி பொருட்களாகும்.ஹாங்காங், சிங்கப்பூர், பர்மா, மற்றும் இலங்கைக்கு அதிகமாக உலர்ந்த (அல்லது) காய்ந்த மீன்களை ஏற்றுமதி செய்கின்றனர். இந்த வருடத்தில் மட்டும் ரூ73.16 லட்சம் (21,874 டன்)க்கு ஏற்றுமதியாகியுள்ளது.  இதே அளவு 1945-46ல் ரூ269 லட்சம் மதிப்பில் (32,283 டன்) ஏற்றுமதியாகியுள்ளது. 1959ல் இலங்கைக்கு மட்டும் இந்தியாவிலிருந்து ரூ 4.43 கோடிக்கு மதிப்பில் (25,932 டன்) ஏற்றுமதியாகியுள்ளது. அதன் பிறகு படிப்படியாக குறைந்தது. இந்தியாவிலிருந்து 22 நாடுகளுக்கு 1962ல் காய்ந்த இறால் 3067 டன் அதாவது ரூ89.43 லட்சத்துக்கு ஏற்றுமதியாகியுள்ளது. இதில் பாதி பர்மாவிற்கு ஏற்றுமதி செய்யப்பட்டுள்ளது. அதற்கு அடுத்த வருடத்தில் இருந்து படிப்படியாக குறைந்தது இறால் ஏற்றுமதி. உலகிலேயே இந்தியா மீன் உற்பத்தியில் 8வது இடத்தில் உள்ளது. வருடத்துக்கு ஒரு கோடி டன் மீன் உற்பத்தியாகிறது. ஒரு வருடத்திற்கு ரூ600 கோடி தேசிய வருமானம் கிடைக்கிறது.\n\nகடல்மீன் வளத்தில் நிறைய மீன் வகைகள் உள்ளன. அவை கானாங்கத்தி, சாளை மற்றம் இரால்கள். இன்னும் நிறைய விரும்பிய வகைகள் வவ்வல், நெய்மீன், சேல்மோன் இன்னும் பல. கடலோர பகுதிகளில் 6-10 மயில் தூரத்திற்கு கோடிக்கணக்கான மீனவர்கள் மீன் பிடிக்கின்றனர். கடலோர மீன்பிடிப்பில் பருவ காலங்களில் மீன் பிடிப்பு ஏற்றத்தாள குறைந்து காணப்படும். சில மாதங்களுக்கு மீன்கள் கிடைக்கும் சில மாதங்களுக்கு கிடைக்காது. இந்தியாவில் மேற்கு கடற்கரை பகுதியில் மட்டும் நான்கில் மூன்று பங்கு மீன் உற்பத்தியாகிறது. படிப்படியாக கடல் மீன் வளத்தின் முன்னேற்றத்தால் ஏற்றமதியில் புதிய திருப்பம் கிடைத்துள்ளது. இந்திய அரசு ஏற்றுமதியில் கடல் பொருட்களில் உயர்ந்த தரம் கொண்டுவர தரக்கட்டுப்பாடு மற்றம் கப்பல் ஏற்றமதியில் சோதனைகள் என கொண்டுவரப்பட்டது. 1964ல் கடல் பொருட்கள் சோதனை குழு அமைக்கப்பட்டது. இதன் மூலம் அரசுக்கு கடல் பொருட்களுக்கு கட்டாய தர கட்டுப்பாடு கொண்டுவர வேண்டும் என்று ஆணைபிரப்பிக்கப்பட்டது.\n\nSection::::ஏற்றுமதியை உயர்த்தும் முறைகள்.\nSection::::கலனடை மீன்கள் ஏற்றுமதிக்கு பதில் தகர தட்டு முறை வழங்குதல்.\nஇந்திய அரசின் கீழ் வணிகம் மற்றும் தொழில் அமைச்சகம் மூலம் கலனடை மீன்கள் ஏற்றுமதிக்கு பதில் தகர தட்டு முறை என்று புதிய திட்டம் கொண்டுவரப்பட்டது. இந்த திட்டத்தின் மூலம் துணை கட்டுப்பாட்டு மேலாளர் இறக்குமதி மற்றும் ஏற்றுமதி எர்ணாகுளம் (கொச்சி), இவரின் கீழ் யார் எல்லாம் கலனடை மீன்கள் செய்கின்றார்களோ அவர்களுக்கு இந்த திட்டத்தை அறிமுகப்படுத்தி இதன் மூலம் உலகளவில் மீன் ஏற்றுமதி செய்கிறார்களோ அவர்கள் பதிவுசெய்ய வேண்டும். அப்படி பதிவு செய்யாவிட்டால் மீன் வள முன்னேற்ற ஆலோசகர், உணவு மற்றும் வேளாண்மை அமைச்சகம், புதுடில்லி, அவரிடம் பதிவு செய்யலாம்.\n\nSection::::கலனடைப்பு மீன்களுக்கு இதர தேவைகள் வழங்குதல்.\nசில பொருட்களுக்கு ஏற்றுமதி மற்றும் இறக்குமதிக்கும் உள்வாரிய வரவு உள்ளது. உற்பத்தி பொருட்களை அதிகமாக ஏற்றுமதி செய்கின்றன. இதன் மூலம் ஏற்றுமதியாளர்கள் அல்லது உற்பத்தியாளர் உற்பத்திக்கு தேவையான பொருட்களை பெற முடிகிறது. இது போன்று பொருட்களை ஏற்றுமதி செய்ய புதிய திட்டம் கொண்டுவரப்பட்டுள்ளது. ஏற்றுமதி செய்யும் பொருட்களுக்கு பதில் மூலப் பொருட்களை இறக்குமதி செய்ய உரிமம் வழங்கப்பட்டுள்ளது. இந்திய கடல் பொருட்கள் ஏற்றுமதி வரலாற்றில, உறை குளிர்பதன கடல் பொருட்கள் ஏற்றுமதி ஒரு மைல்கல் பதித்துள்ளது. இந்தியாவில் தற்போது கடல் பொருட்கள் ஏற்றுமதி மூன்று மடங்கு அதிகரித்துள்ளது. உலக பகுதிகளில் இந்தியா 1950-51ல் கடல் பொருட்கள் ஏற்றுமதி மூலம் 19700 டனின் விலை ரூ2.46 கோடி கிடைத்துள்ளது. 1953ல் உறை குளிர்பதன இறால் ஏற்றமதிக்கு வந்தது. 1960-61ல் ஏற்றுமதி அளவு குறைந்தது. 15,700 டன். ஆனால் விலை உயர்ந்தது.ரூ3.92 கோடி அதிலிருந்து 1987-88ல் ஏற்றுமதி உயர்ந்தது. 97,200 டனின் விலை ரூ531 கோடி.1990-91 ல் ஏற்றுமதி நிலை 139,419 டன். இதன் விலை ரூ893 கோடியாகும்.\n\n\nSection::::உறை குளிர்பதன இறால்.\nநம் நாட்டு ஏற்றுமதியில் உறை குளிர்பதன இறால் ஏற்றமதி ஒரு முக்கிய இடம் வகிக்கிறது. 1999-2000ல் மொத்த கடல் பொருட்கள் ஏற்றுமதியில் 71% உறை குளிர்பான இறால் ஏற்றுமதியாகும். 2007ல் உறை குளிர்பதன இறால் ஏற்றுமதியை மற்ற வருடங்களுடன் ஒப்பிடும் போது 33.83%ல் இருந்து 33.31% குறைந்துள்ளது. ஆனால் 7.21% அளவு மற்றும் 8.67% ரூபாயில் உயர்ந்துள்ளது. இதே போன்று டாலரிலும் 7.82%ல் இருந்து 7.69% உயர்ந்துள்ளது. இருந்தாலும் ஜப்பான் சந்தைக்கு இந்தியா ஏற்றுமதி செய்யும் இறாலில் எந்தவித மாற்றமும் இல்லாமல் முதல் நாடாக விற்பனை செய்கிறது. இரண்டாவதாக ஐரோப்பிய நாடுகளுக்கு ரூ155.66 கோடிக்கு விற்பனை செய்கிறது. மூன்றாவது நாடாக அமெரிக்காவிற்கு ஏற்றுமதி செய்கிறது. 21.391 மெ.டனின் விலை 633.73 கோடி 2007ல் ஏற்றுமதியாகியுள்ளது. இதுமட்டம் இல்லாமல் தென்கிழக்கு ஆசிய சந்தைகளுக்கு ஏற்றுமதி செய்கிறது. 1949-2000 வருடத்தில் ரூ326.38-330.85  இறால் ஏற்றுமதி உயர்ந்துள்ளது.\n\nSection::::உறை குளிர்பதன மீன்.\nஉறை குளிர்பதன மீன் ஏற்றுமதியின் பங்கு 38% அளவு மற்றும் 10.45% விலை இந்திய கடல் பொருட்கள் ஏற்றுமதியில் ஆகும். இதற்கு முந்தைய வருடதிதில் வாளை மீன் (30%). அதை தொடர்ந்து போரம்ஃப்ர்ட்(24.53%) கோர்கள் (8.55%) கானாங்கத்தி (7.75%) நெய்மீன் (5.73%). இது இல்லாமல் மதிப்பட்டால் பொருட்கள் மூலம் 3.80% பங்கு ஏற்றுமதியில் உயர்ந்துள்ளது. இந்த வருடத்தில் மட்டும் ரூ8.85 கோடி முதல் ரூ20.22 கோடி உயர்ந்துள்ளது. மொத்த உறை குளிர்பதன மீன் இறக்குமதியில் சீனா முதல் இடத்தில் உள்ளது. 57.69% அளவில் மற்றும் 46 விலையில் இறக்குமதியாகிறது.\n\nSection::::தலைக்காளி.\nஇந்தியதவிலிருந்து ஐரோப்பிய நாடுகளுக்கு தான் பெரும்பாலான தலைக்காளிகள் ஏற்றமதி செய்யப்படுகிறது. இது மொத்த ஏற்றுமதியில் 53%. ஸ்பெயின் மொத்த ஏற்றுமதியில் 2.5% பங்கு உள்ளது. தலைக்காளியின் மொத்த ஏற்றுமதி மூலம் 2921 மெட்ரிக் டனின் விலை ரூ49.56 கோடி உயர்ந்துள்ளது. குளிர்ந்த பொருட்கள் ஏற்றுமதியில் 17.68% அளவு மற்றும் 54.11% விலை உயர்ந்துள்ளது. உலர்ந்த மற்றும் உயிருள்ள பொருட்களை ஏற்றுமதி குறைந்மு வருகின்றது. வண்ண மீன்களின் ஏற்றுமதி உயர்ந்துள்ளது. நண்டின் ஏற்றுமதி 64%. மற்ற பொருட்கள் இறால் பொடி, குளிர்ந்த நண்டு, நண்டு ஓடு, உயிருள்ள நத்தை இவை அனைத்தும் ஏற்றமதி செய்யப்படுகிறது.\n\nSection::::முக்கிய சந்தைகள்.\nஇந்தியாவிலிருந்து ஏற்றமதி செய்யப்படுகின்ற முக்கியமான சந்தைகள் - ஜப்பான், ஐரோப்பிய, அமெரிக்க, தென்கிழக்கு ஆசியா மற்றும் மத்திய கிழக்கு நாடுகள். இந்த சந்தைகளில் ஜப்பான் முதல் இடம் வகிக்கிறது. இந்தியா ஜப்பானுக்கு 19.6% அளவில் ரூ2263.6 கோடியில் ஏற்றுமதி செய்கிறது.\n\nSection::::சந்தையின் பங்குகள்.\nஇந்தியாவில் மொத்த ஏற்றுமதியில் நாடுகளின் பங்கு - ஜப்பான் 44%, அமெரிக்கா 15%, ஐரோப்பா 18%, தென்கிழக்கு ஆசியா 18%, மத்திய கிழக்கு நாடுகள் 2% மற்றும் மற்ற நாடுகள் 3%.\n"}
{"id": "118496", "url": "https://ta.wikipedia.org/wiki?curid=118496", "title": "சியூ சியோங்", "text": "சியூ சியோங்\n\nசியூ சியோங் (\"Chew Cheong\", பிறப்பு: சூலை 28 1970), மலேசியா அணியின் துடுப்பாட்டக்காரர். இவர் நான்கு ஏ-தர துடுப்பாட்டப் போட்டிகளிலும், மூன்று ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப்போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118497", "url": "https://ta.wikipedia.org/wiki?curid=118497", "title": "சூரியபிரகாசு கணேசன்", "text": "சூரியபிரகாசு கணேசன்\n\nசூரியபிரகாசு கணேசன் (\"Suriaprakash Ganesan\", பிறப்பு: மார்ச்சு 26 1982), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில்கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118498", "url": "https://ta.wikipedia.org/wiki?curid=118498", "title": "சிஸ்வன்டூ ஹய்டி", "text": "சிஸ்வன்டூ ஹய்டி\n\nசிஸ்வன்டூ ஹய்டி (\"Siswanto Haidi\", பிறப்பு: பெப்ரவரி 22 1972), மலேசியா அணியின் துடுப்பாட்டக்காரர். இவர் நான்கு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118499", "url": "https://ta.wikipedia.org/wiki?curid=118499", "title": "ராகேஷ் மாதவன்", "text": "ராகேஷ் மாதவன்\n\nராகேஸ் மாதவன் (\"Rakesh Madhavan\", பிறப்பு: பெப்ரவரி 23 1977), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டிகளிலும், , ஆறு ஐ.சீ.சீ துடுப்பாட்டப் போட்டிகளிலும், கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118502", "url": "https://ta.wikipedia.org/wiki?curid=118502", "title": "கழிவு நீர்", "text": "கழிவு நீர்\n\nகழிவு நீர் என்பது வீட்டுக்கழிவு, வணிகக் கட்டிடங்கள் மற்றும் தொழிற்சாலைகளின் கழிவுகளால் மாசடைந்த நீரினைக் குறிக்கும். பொதுவாக இது நகராட்சியின் கழிவு வாய்க்கால்களில் செல்லும் நீரைக் குறிக்கும். இது கழிவு நீரைப் பல வகையான மூலங்களில் இருந்தும் பெறுகிறது.\n\n\n"}
{"id": "118503", "url": "https://ta.wikipedia.org/wiki?curid=118503", "title": "குறுமலை பொய்யாலப்பன் அய்யனார் கோவில்", "text": "குறுமலை பொய்யாலப்பன் அய்யனார் கோவில்\n\nபொய்யாலப்பன் அய்யனார் கோவில் தூத்துக்குடி மாவட்டம் கோவில்பட்டி பகுதியிலிருந்து 18 கி.மி.தொலைவில் அமைந்துள்ள குறுமலை பகுதியில், வனபகுதியில் தாழையுத்து ஓடைக்கரையில் அமைந்துள்ளது .\n\nSection::::கோவில் வரலாறு.\nபொய்யாலப்பன் ( பொய்யாலப்படு) என்னும் தெலுங்கு சொல்லுக்கு அடுப்படி என்று பொருள். 500 ஆண்டுகளுக்கு முன்பு குறுமலை பகுதியை சுற்றி வாழும் 18 பட்டி ராஜகம்பளம் நாயக்கர் மக்கள் போர் காரணமாக பலர் இறந்து உள்ளனர் , அவர்களுக்கு உணவு கூட இல்லாமல் பலர் இறந்த காலத்தில் தமிழ் சமுதாயத்தில் அகதாமறக்குலத்தை சேர்ந்த ஒருவர் ராஜகம்பளம் மக்களுக்கு உணவு அளித்து பலரை இறப்பில் இருந்து காத்து வந்ததாகவும், அவர் பின் நாளில் இந்த மக்களுக்கு நிரந்தர உணவு செய்யும் மனிதராக நியமிக்கபட்டார் , அவர் பின் நாளில் இறந்ததால் , தங்கள் உயிரை உணவு கொடுத்து காப்பாற்றிய காரணத்தால் அவரையே 18 பட்டி ராஜகம்பளம் மக்கள் குல தெய்வமாக கொண்டார்கள் என்று இப்பகுதி மக்களின் கும்மி பாடல் மூலம் அறிய படுகிறது . அடுப்படியில் இருந்து காத்ததால் அடுப்படி அய்யனார் , தெலுங்கில் பொய்யாலப்பர் அய்யனார் என்று ஆனார் . எட்டயபுரம் பகுதியை ஆண்ட ஜெகவீர பாண்டிய நாயக்கரால் இக்கோவில் கட்டப்பட்டது .\n\nஒவ்வொரு தெய்வத்துக்கும் ஒரு ஒரு வரலாறு இக்கோவிலில் உள்ளது .\n\nSection::::விழாக்கள்.\nசித்திரை மாதம் முதல் தேதியில் நடைபெறும் பாரி வேட்டை ( வேட்டைக்கு செல்லும் ) திருவிழா இக்கோவிலில் மிக விமர்சியாக நடக்கும் . சித்திரை பவுர்ணமி தினத்தன்று நடக்கும் அய்யனார் பூஜையில் ஆடு பலியிடுவது மிக முக்கியமான சடங்காக செய்ய படுகிறது .\n\nSection::::கெண்டு கெட்டம்மா.\nராஜகம்பளம் சமுதாயத்தில் சில்லாவார் உட்பிரிவில் உள்ள இர்றி காரு வம்சத்தை சேர்ந்தவர்களின் குல தெய்வமாக இந்த அம்மன் உள்ளார் . இக்கோவிலில் சேவல் பலியிடுவது கிடையாது , அம்மனின் வாகனமாக சேவல் உள்ளதால் இங்கு ஆடு மட்டுமே பலியிட படுகிறது .\n\nSection::::பெருமாள் கோவில்.\nமலை பகுதிக்கு மேல் பகுதியில் அமைந்துள்ள இக்கோவில் 500 வருடம் பழமை கொண்டது . ஜங்கம்( பண்டாரம் ) இனத்தை சேர்ந்தவர்கள் இக்கோவிலில் பூசாரியாக உள்ளனர் .\n\nSection::::முருகன் கோவில்.\nஎட்டயபுரம் பாளையக்காரர்கள் முருக பக்தர்களாக இருந்து வந்து உள்ளனர் எனவே இக்கோவிலை வீரபாண்டி நாயக்கர் அய்யனார் கட்டி உள்ளார் .\n\nSection::::கன்னிமார் கோவில்.\nதொட்டிய நாயக்கர் சமுதாயத்தில் மக்கள் பிற இனத்தை சேர்ந்தவர்களுடன் பழக கூடாது , திருமணமோ வேறு எந்த வகையான தொடர்பும் வேய்திருக்க கூடாது என்ற நடைமுறை இருந்த காலத்தில் இதை மீறுபவர்கள் இம்மக்களால் கொலை செய்யபட்டுள்ளனர் , இவ்வாறாக இறந்த கன்னி பெண்களை இம்மக்களே வணங்கியும் வந்துள்ளனர் . இங்கு இது வரையில் 40 கன்னிமார்கள் தெய்வமாக வணங்க படுகிறார்கள் . ஒவ்வொரு குடும்பத்துக்கும் ஒரு கன்னிமார் இருப்பார் , சித்திரை நாளில் நடக்கும் விழாவில் கன்னியர்களுக்கு மஞ்சள் நீராட்டுவார்.\n\nSection::::கருப்பசாமி கோவில்.\nபள்ளர் , தேவர் இனத்தை சேர்ந்தவர்களுக்கு குல தெய்வமாக இங்குள்ள கருப்பசாமி திகழ்கிறார் . தை மாதத்தில் பள்ளர், தேவர் இனத்தை சேர்ந்தவர்கள் இங்கு கூடி பொங்கல் செய்து வழிபாடு செய்கின்றனர்.\n\nSection::::தாழையுத்து ஓடை.\nஇங்குள்ள இவ்வோடை என்றும் வற்றாத ஊற்றாக திகழ்கிறது . இங்கு வந்து ஓடை நீரை உண்டால் தோல் நோய்கள் தீரும் என்று நம்பபடுகிறது .\n\nSection::::ஆடு பலியிடுவது.\nஇங்கு ஆடு பலியிடுவது மிக முக்கியமான ஒன்று , ஒவ்வொரு குடும்பத்தினரும் ஒவ்வொரு ஆடு வெட்டி வழிபடுவர் .\n"}
{"id": "118504", "url": "https://ta.wikipedia.org/wiki?curid=118504", "title": "ரமேஷ் மேனன்", "text": "ரமேஷ் மேனன்\n\nரமேஸ் மேனன் (\"Ramesh Menon\", பிறப்பு: திசம்பர் 14 1963 ), மலேசியா அணியின் துடுப்பாட்டக்காரர். இவர் ஏழு ஏ-தர துடுப்பாட்டப் போட்டிகளிலும், 13 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118507", "url": "https://ta.wikipedia.org/wiki?curid=118507", "title": "நிலங்க பிரேமரத்ன", "text": "நிலங்க பிரேமரத்ன\n\nநிலங்க பிரேமரத்ன (\"Nilanka Premaratne\"), பிறப்பு: சூன் 17 1988, இலங்கை ராகமப் பிரதேச அணியின் துடுப்பாட்டக்காரர். இவர் 19 முதல்தர துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் இலங்கை ராகம அணி உறுப்பினராக பங்குகொண்டார்.\n"}
{"id": "118510", "url": "https://ta.wikipedia.org/wiki?curid=118510", "title": "சீ. எஸ். பிரேமசிங்க", "text": "சீ. எஸ். பிரேமசிங்க\n\nசீ. எஸ். பிரேமசிங்க (\"CS Premasinghe\"), இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.\n\n"}
{"id": "118512", "url": "https://ta.wikipedia.org/wiki?curid=118512", "title": "பிரயன் ராஜதுரை", "text": "பிரயன் ராஜதுரை\n\nபிரயன் ராஜதுரை (\"Brian Rajadurai\", பிறப்பு: ஆகத்து 24 1965), இலங்கை கொழும்புப் பிரதேச அணியின் துடுப்பாட்டக்காரர். இவர் 31 முதல்தர துடுப்பாட்டப் போட்டிகளிலும், 23 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1988/89-1990/91 பருவ ஆண்டில் இலங்கை சிங்களீஸ் அணி உறுப்பினராக பங்குகொண்டார்.\n"}
{"id": "118513", "url": "https://ta.wikipedia.org/wiki?curid=118513", "title": "ஹம்சா ஹொடெக்", "text": "ஹம்சா ஹொடெக்\n\nஹம்சா ஹொடெக் (\"Hamza Hotak\", பிறப்பு: ஆகத்து 15 1991), ஆப்கானித்தான் அணியின் துடுப்பாட்டக்காரர். ஒரு முதல்தர துடுப்பாட்டப் போட்டியில் கலந்து கொண்டுள்ளார், இவர் 2011 பருவ ஆண்டில் முதல்தர துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118514", "url": "https://ta.wikipedia.org/wiki?curid=118514", "title": "குல்புதீன் நயிப்", "text": "குல்புதீன் நயிப்\n\nகுல்புதீன் நயிப் (\"Gulbudeen Naib\", பிறப்பு: சனவரி 1 1988), ஆப்கானித்தான் அணியின் துடுப்பாட்டக்காரர். இவர் இரண்டு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2011 பருவ ஆண்டில் ஏ-தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118515", "url": "https://ta.wikipedia.org/wiki?curid=118515", "title": "தவ்லத் ஷத்ரன்", "text": "தவ்லத் ஷத்ரன்\n\nதவ்லத் ஷத்ரன் (\"Dawlat Zadran\"), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், மூன்று ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118516", "url": "https://ta.wikipedia.org/wiki?curid=118516", "title": "அஹ்மத் ஷா", "text": "அஹ்மத் ஷா\n\nஅஹ்மத் ஷா (\"Ahmed Shah\", பிறப்பு: அக்டோபர் 20 1983), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், இரண்டு முதல்தர துடுப்பாட்டப் போட்டிகளிலும் , ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.\n"}
{"id": "118517", "url": "https://ta.wikipedia.org/wiki?curid=118517", "title": "ஜே. ராமச்சந்திரா", "text": "ஜே. ராமச்சந்திரா\n\nஜே. ராமச்சந்திரா (\"J. Ramachandra\"), இலங்கை காலிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1994/95 பருவ ஆண்டில் இலங்கை காலி அணி உறுப்பினராக பங்குகொண்டார்.\n\n"}
{"id": "118518", "url": "https://ta.wikipedia.org/wiki?curid=118518", "title": "டெனிஸ் டயர்", "text": "டெனிஸ் டயர்\n\nடெனிஸ் டயர் (\"Dennis Dyer\", பிறப்பு: மே 2 1914, இறப்பு: சூன் 16 1990), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 34 முதல்தர துடுப்பாட்டப் போட்டிகளிலும் கலந்து கொண்டுள்ளார். 1947 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118519", "url": "https://ta.wikipedia.org/wiki?curid=118519", "title": "ஓவன் டனேல்", "text": "ஓவன் டனேல்\n\nஓவன் டனேல் (\"Owen Robert Dunell\", பிறப்பு: சூலை 15 1856, இறப்பு: அக்டோபர் 21 1929), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 13 முதல்தர துடுப்பாட்டப் போட்டிகளிலும் கலந்து கொண்டுள்ளார். 1889 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118521", "url": "https://ta.wikipedia.org/wiki?curid=118521", "title": "என். ரம்படகல", "text": "என். ரம்படகல\n\nஎன். ரம்படகல (\"N. Rambadagalla\"), இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டில் இலங்கை கண்டி அணி உறுப்பினராக பங்குகொண்டார்.\n\n"}
{"id": "118522", "url": "https://ta.wikipedia.org/wiki?curid=118522", "title": "ஜேகப்ஸ் டுமினி", "text": "ஜேகப்ஸ் டுமினி\n\nஜேகப்ஸ் டுமினி (\"Jacobus Duminy\", பிறப்பு: திசம்பர் 16 1897, இறப்பு: சனவரி 31 1980), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 13 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1927 -1929 ம் ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118523", "url": "https://ta.wikipedia.org/wiki?curid=118523", "title": "ரிச்சர்ட் டம்பிரில்", "text": "ரிச்சர்ட் டம்பிரில்\n\nரிச்சர்ட் டம்ப்ரில் (\"Richard Dumbrill\", பிறப்பு: நவம்பர் 19 1938), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும் , 51 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1965 -1966 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.\n"}
{"id": "118532", "url": "https://ta.wikipedia.org/wiki?curid=118532", "title": "குடியரசுக் கட்சி", "text": "குடியரசுக் கட்சி\n\n"}
{"id": "118591", "url": "https://ta.wikipedia.org/wiki?curid=118591", "title": "எல்க்", "text": "எல்க்\n\nஎல்க் (Elgg) என்பது ஒரு திறந்த கட்டற்ற சமூக வலைப்பின்னல் மென்பொருள் ஆகும். இதை தனிநபரோ அல்லது ஒர் அமைப்போ நிறுவி, ஒரு சமூக வலைப்பின்னல் கொண்ட ஒரு வலைத்தளத்தை உருவாக்க முடியும். இது குழுக்கள், வலைப்பதிவு, நுண்பதிவு, கோப்புப் பகிர்வு போன்ற அம்சங்களைக் கொண்டது. இது பி.எச்.பி, யாவாசிகிரிப்டு, மையெசுக்யூயெல் (மைசீக்குவல்) ஆகிய நுட்பங்களைக் கொண்டு ஆக்கப்பட்டுள்ளது. \n\n"}
{"id": "118592", "url": "https://ta.wikipedia.org/wiki?curid=118592", "title": "ரோர்", "text": "ரோர்\n\nரோர் (\"Tor\", தமிழக வழக்கு: டோர்) என்பது இணையத்தை அடையாளமில்லாமல் பயன்படுத்த உதவும் மென்பொருள் ஆகும். ரோர் இணையப் போக்குவரத்தை தன்னார்வலர்கள் வழங்கிகள் ஊடாக திசைவித்து பயனர்களின் இடத்தை மறைக்கிறது. ரோரைப் பயன்படுத்துவதன் மூலம் இணையத்தில் ஒருவரைக் கண்கானிப்பதை கடினமாக்கிறது. \n\n"}
{"id": "118593", "url": "https://ta.wikipedia.org/wiki?curid=118593", "title": "அல்வாய்", "text": "அல்வாய்\n\nஅல்வாய் (\"Alvai\") இலங்கையின் யாழ்ப்பாண மாவட்டத்தில் வடமராட்சியில் உள்ள ஓர் ஊர். இது வடமராட்சியில் உள்ள வடமராட்சி தெற்கு மேற்கு பிரதேச செயலகப் பிரிவு, வடமராட்சி வடக்குப் பிரதேச செயலகப் பிரிவு ஆகிய இரண்டு பிரதேச செயலகங்களின் எல்லைப்பிரதேசத்தில் உள்ள பல கிராமங்களை உள்ளடக்கியுள்ளது.\n\nSection::::கிராம அலுவலர் பிரிவுகள்.\nஅல்வாய் (J/378), அல்வாய் தெற்கு (J/379), அல்வாய் கிழக்கு (J/380), அல்வாய் வடக்கு, அல்வாய் மேற்கு, அல்வாய் வடமேற்கு ஆகிய கிராம அலுவலர் பிரிவுகளை உள்ளடக்கியது.\n\n\n\n\n\n\n"}
{"id": "118596", "url": "https://ta.wikipedia.org/wiki?curid=118596", "title": "தாங்கோ", "text": "தாங்கோ\n\nதாங்கோ அல்லது டாங்கோ (\"Tango\") நடனம் மற்றும் தாங்கோ இசை என்பது அர்ஜென்டினா மற்றும் உருகுவேயில் உருப்பெற்று உலகின் பிற பகுதிகளுக்குப் பரவிய ஒரு நடனவகை ஆகும். 2009 ஆம் ஆண்டு யுனெஸ்கோ தாங்கோ நடனத்தை யுனெஸ்கோ அளக்கமுடியாத பண்பாட்டுப் பாரம்பரியப் பட்டியலில் சேர்த்தது. \nதாங்கோ நடனம் ஆப்பிரிக்க மற்றும் ஐரோப்பிய கலாச்சாரக் கூறுகளைக் கொண்டுள்ளது. \n"}
{"id": "118597", "url": "https://ta.wikipedia.org/wiki?curid=118597", "title": "வெப் ஈ.ஆர்.பி", "text": "வெப் ஈ.ஆர்.பி\n\nவெப் ஈ.ஆர்.பி என்பது ஒரு கட்டற்ற நிறுவன வளம் திட்டமிடல் மென்பொருள் ஆகும். \n\n\n"}
{"id": "118598", "url": "https://ta.wikipedia.org/wiki?curid=118598", "title": "தர்மானந்த தாமோதர் கோசாம்பி", "text": "தர்மானந்த தாமோதர் கோசாம்பி\n\nஆச்சாரிய தர்மானந்த தாமோதர் கோசாம்பி (அக்டோபர் 9, 1876- ஜூன் 24, 1947). இந்தியாவின் பௌத்த பேரறிஞர்களில் ஒருவர். பாலி மொழி அறிஞர். மார்க்ஸிய வரலாற்றறிஞரான டி.டி.கோசாம்பியின் தந்தை ஆவார்.\n\nSection::::வாழ்க்கை வரலாறு.\nகோவாவின் ஷங்வால் கிராமத்தில் 1876 ல் பிறந்தார். பதினாறுவயதில் பாலாபாயை மணம்புரிந்துகொண்டார். துறவுபூண்டு ஞானம் தேடிப்போக வேண்டுமென ஆசை இருந்தாலும் பலமுறை அதற்கு முயன்று திரும்பி வந்தார். முதல் குழந்தையான மகள் மாணிக் பிறந்ததும் துறவியாக கிளம்பி நான்குவருடம் வரை திரும்பி வரவில்லை. பௌத்தம் மீது ஈடுபாடு கொண்ட கோஸாம்பி பௌத்தமும் பாலியும்பயில வாரணாசியிலும் கல்கத்தாவிலும் அலைந்தார். பின் இலங்கை சென்று அங்கே பௌத்தம் கற்று 1902ல் பௌத்த துறவியானார். பின்னர் பர்மா சென்று பர்மிய இலக்கியம் பௌத்தம் பற்றி ஆராய்ச்சி செய்தார்.\n\nபின்னர் இந்தியா திரும்பிய கோசாம்பி கல்கத்தா பல்கலையில் பேராசிரியராக பணியாற்றலானார். 1907ல் அவருக்கு தர்மானந்த கோஸாம்பி பிறந்தார். பின்னர் கல்கத்தாவில் இருந்து பரோடா சென்று பௌத்தத்தில் ஆய்வுசெய்தார். பௌத்தம் பற்றிய சொற்பொழிவுகளைச் செய்ய ஆரம்பித்தார். கடைசியாக புனே ஃபெர்குஸன் கல்லூரியில் சேர்ந்தார்\nமும்பையில் கோசாம்பி ஹார்வார்ட் பல்கலையைச்சேர்ந்த முனைவர் ஜேம்ஸ் வுட் ஐ சந்தித்தார். அவர் சம்ஸ்கிருதம், அர்த்தமாகதி மற்றும் பாலி மொழிகள் கற்பதற்காக வந்திருந்தார். வுட்டின் அழைப்பை ஏற்று கோஸாம்பி ஹார்வார்டு சென்றார். அங்கே விசுத்திமார்க என்ற தன்னுடைய புத்த தத்துவ நூலை முடித்தார். ஹார்வார்டில் கோஸாம்பின் ரஷ்யமொழி கற்றார். மார்க்ஸியத்தில் ஈடுபாடுகொண்டார். 1929ல் ரஷ்யாவுக்குச் சென்றார். 1929ல் லெனின்கிராட் பல்கலையில் பாலி மொழி ஆசிரியராக பணியாற்றினார்\nஇந்திய சுதந்திரப்போர் உச்சமடைந்தபோது கோசாம்பி இந்தியா திரும்பினார். குஜராத் பல்கலையில் ஊதியமில்லா பேராசிரியராக பணியாற்றினார். காந்திய போராட்டத்தில் ஈடுபாடு கொண்டார். உப்பு சத்தியாக்கிரகத்தில் ஈடுபட்டு சிறை சென்றார். 6 வருட சிறைவாசம் அவரது உடல்நலத்தை பெரிதும் சீரழித்தது\nமுனைவர் அம்பேத்காருடன் கோசாம்பிக்கு நெருக்கமான தொடர்பிருந்தது. அம்பேத்கார் பௌத்ததுக்கு மதம் மாறியதற்கு கோசாம்பி ஒரு முக்கியமான காரணம்\n\nகோசாம்பிக்கு சமண மதத்திலும் ஆழமான ஈடுபாடு இருந்தது. பஹுஜனவிகாரம் என்ற அமைப்பை அவர் நிறுவினார். பௌத்த துறவிகள் தங்குவதற்கான இடமாக இது அமைந்தது. இன்றும் செயல்பட்டு வருகிறது. சமண மத பாதிப்பினால் சல்லேகனை [உண்ணாநோன்பு, வடக்கிருத்தல் என்று தொல்தமிழ் சொல்] இருந்து உயிர்துறக்கமுடிவு செய்தார்\n\nஆனால் மகாத்மா காந்தி அதற்கு ஒத்துக்கொள்ளவில்லை. வார்தா ஆசிரமத்துக்கு வந்து தன்னுடன் தங்கும்படி காந்தி அவரை அழைத்தார். ஆனால் வார்தாவில் உள்ள சேவா கிராம் ஆசிரமத்தில் தங்கியும் கோசாம்பி தன் உண்ணாநோன்பை கைவிடவில்லை. ஒரு நாள் ஒரு கரண்டி பழச்சாறு மட்டும் அருந்தியபடி அவர் தொடர்ந்து வாழ்ந்தார். 1947 ஜூன் மாதம் உயிர்துறந்தார். காந்தி கோஸாம்பிக்காக ஒரு சிறப்பு அஞ்சலிக்கூட்டத்தை நடத்தினார்\n\n\n"}
{"id": "118602", "url": "https://ta.wikipedia.org/wiki?curid=118602", "title": "சித்பவானந்தர்", "text": "சித்பவானந்தர்\n\nசுவாமி சித்பவானந்தர் (\"Swami Chidbhavananda\", மார்ச் 11, 1898 - நவம்பர் 16, 1985) ராமகிருஷ்ண குருகுல மரபைச் சேர்ந்த துறவி. ராமகிருஷ்ண தபோவனம் என்ற அமைப்பை நிறுவினார். அதனூடாக விரிவான கல்விச்சேவைகளை நிகழ்த்தினார். பகவத்கீதை, திருவாசகம் போன்ற நூல்களுக்கு புகழ்பெற்ற உரைகளை எழுதியிருக்கிறார்.\n\nSection::::வாழ்க்கைச் சுருக்கம்.\nதமிழ்நாடு கோவை மாவட்டம் பொள்ளாச்சியில் செங்குட்டைப்பாளையம் என்ற கிராமத்தில் பி. கே. பெரியண்ணக் கவுண்டர், நஞ்சம்மையார் ஆகியோருக்கு மகனாக சிபவானந்தர் பிறந்தார். இயற்பெயர் சின்னுக்கவுண்டர். ஆத்துப் பொள்ளாச்சி கிராமப் பள்ளியிலும், பொள்ளாச்சி கிராமப்பள்ளியிலும் ஆரம்பக்கல்வி கற்றார். கோவை ஸ்டேன்ஸ் ஆங்கிலப் பள்ளியில் உயர்நிலைப் பள்ளிக் கல்வி கற்றார்.\n\nஇக்காலகட்டத்தில் பொள்ளாச்சிக்கு வந்த பழனிச் சாது சுவாமிகள் அறிமுகம் இவருக்குக் கிடைத்தது. பழனிக்குச் சென்று வர ஆரம்பித்தார். சட்டிச் சுவாமிகள் அறிமுகமும் வாய்த்தது. 1918-இல் சீனியர் கேம்பிரிட்ஜ் தேர்வில் சென்னை மாகாணத்தில் 7-ஆம் இடம் பெற்றார். சென்னை மாநிலக் கல்லூரியில் எஃப்.ஏ. வகுப்பில் சேர்ந்தார்.\n\nமேற்படிப்புக்காக இங்கிலாந்து செல்லும் நிலையில் சுவாமி விவேகானந்தரது \"சென்னைச் சொற்பொழிவுகள்\" என்ற நூலின் ஒரு கட்டுரையால் கவரப்பட்டு பயணத்தை நிறுத்தினார். சென்னை மாநிலக் கல்லூரியில் இளங்கலை படித்தார். அப்போது விக்டோரியா விடுதியில் தி. சு. அவிநாசிலிங்கம் செட்டியார் அவர்களுடன் தோழர் ஆனார். இருவரும் சென்னை ஸ்ரீ ராமகிருஷ்ண மடத்திற்குச் சென்று ஸ்ரீமத் சுவாமி சிவானந்தர், ஸ்ரீமத் சுவாமி பிரேமானந்தர் ஆகியோரின் அறிமுகம் பெற்றனர்.\n1923-ல் இளங்கலை படிப்பை முடித்ததும் அகிலானந்த சுவாமிகளுடன் புவனேஸ்வரம் ஸ்ரீ ராமகிருஷ்ண மடம் சென்று சுவாமி சிவானந்தரிடம் பிரம்மச்சரியத் தீட்சை பெற்றார். திரையம்பக சைதன்யர் என்ற பெயருடன் அங்கே இருந்தார். சுவாமி சிவானந்தரின் அனுமதி பெற்றுத் தென்னாட்டில் பயணம்செய்த சேரன்மகாதேவியில் தேச பக்தர் வ. வே. சு. ஐயரைச் சந்தித்தார்.\n1924 சூன் மாதம் சலவைத் தொழிலாளி ஒருவர் அளித்த நிலத்தில் சுவாமி சிவானந்தர் ஊட்டி ஆசிரமத்திற்கு அடிக்கல் நாட்டினார். திரையம்பக சைதன்யரின் குடும்பம் ஆசிரமம் அமைக்க உதவி செய்தனர். 1926 சூலை 25 இல் சுவாமி சிவானந்தர் இவருக்குச் சந்நியாச தீட்சை வழங்கி சுவாமி சித்பவானந்தர் என்று பெயரிட்டார்.\n\n1930 முதல் 1940 வரை உதகை ஸ்ரீ ராமகிருஷ்ண மடத்தின் தலைவராக இருந்தார். அப்போது காந்தியடிகள், நாராயணகுரு ஆகியோர் அங்கே வருகை புரிந்தார்கள். சிவானந்தர் சமாதியடைந்த பின்னர் ராமகிருஷ்ண மடத்தில் இருந்து விலகிக் கைலாய யாத்திரை ஒன்றை மேற்கொண்டார்.\n\nதிருச்சி அருகே திருப்பராய்த்துறைக்குச் சென்ற சித்பவானந்தர் தாருகாவனேசுவரர் கோயிலில் 1940 ஆம் ஆண்டில் நடந்த குடமுழுக்கு விழாவில் பங்கேற்றார். அதை நடத்திய ராமநாதன் செட்டியார், கானாடுகாத்தான் அருணாசலம் செட்டியார் ஆகியோருடன் சந்திப்பு ஏற்பட்டது. திருப்பராய்த்துறையில் தங்க முடிவெடுத்தார். நூற்றுக்கால் மண்டபத்தில் ஆரம்பப் பள்ளி ஒன்றை ஆரம்பித்தார். திருச்சி மலைக்கோட்டை தாயுமானவர் கோயிலில் வாரம் ஒருமுறை தாயுமானவர் பாடலுக்கு விளக்கம் அளித்தார்.\n1942-ல் திருப்பராய்த்துறை ராமகிருஷ்ண தபோவனத்தை நிறுவினார். குருகுல முறையில் விவேகானந்த வித்யாவன நடுநிலைப் பள்ளி மற்றும் விவேகானந்த மாணவர் விடுதி ஆகியவற்றைத் தொடங்கினார். உள்ளூர் மாணவர்களுக்காகத் திருப்பராய்த்துறையில் நடுநிலைப் பள்ளி தொடங்கினார். 1951 ல் தர்ம சக்கரம் மாத இதழை ஆரம்பித்தார். தொடர்ந்து பல கல்வி நிறுவனங்களை ஆரம்பித்தார்.\nசேலத்தில் சாரதா வித்யாலயாப் பெண்கள் பள்ளி, விவேகானந்த ஆசிரியர் கல்லூரி ஆகியவை ஆரம்பிக்கப்பட்டன. 1964ல் மதுரை மாவட்டம் திருவேடகத்தில் ராமகிருஷ்ண ஆசிரமம் ஆரம்பிக்கப்பட்டது. கோவை மாவட்டம் சித்திரச் சாவடியில் இன்னொரு கிளை ஆரம்பிக்கப்பட்டது. 1967 இல் தமிழகத்தில் பெண்களுக்கெனத் துறவுத் தொண்டு நிறுவனமாக சேலத்தில் சாரதா தேவி சமிதி தொடங்கப்பட்டது. 1971-ல் திருவேடகத்தில் விவேகானந்த குருகுலக் கல்லூரி அமைக்கப்பட்டது.\n\nSection::::மறைவு.\n1985 நவம்பர் 16 ஆம் தேதி மகாசமாதி அடைந்தார். அவரது சமாதி திருப்பராய்த்துறையில் உள்ளது.\n\n\n\n"}
{"id": "118610", "url": "https://ta.wikipedia.org/wiki?curid=118610", "title": "லிசியே நகரின் தெரேசா", "text": "லிசியே நகரின் தெரேசா\n\nலிசியே நகரின் தெரேசா (\"Thérèse of Lisieux\")(2 ஜனவரி 1873 – 30 செப்டம்பர் 1897) என்பவர் ஒரு பிரஞ்சு கார்மேல் சபைத் துறவியும், கத்தோலிக்க புனிதரும் ஆவார். \"மரி ஃப்ரான்சுவா தெரேஸ் மார்த்தின்\" (\"Marie-Françoise-Thérèse Martin\") என்னும் இயற்பெயர் கொண்ட இவர் துறவற சபையில் குழந்தை இயேசு மற்றும் இயேசுவின் திருமுகத்தின் தெரேசா என்னும் பெயரைத் தேர்ந்துகொண்டார். \"குழந்தை இயேசுவின் தெரேசா\" என்னும் பெயரும், \"இயேசுவின் சிறு மலர்\" என்னும் பெயரும் இவருக்குச் சிறப்புப் பெயர்களாக அமைந்துள்ளன.\n\n15 வயதே நிரம்பிய தெரேசா தம் இளம் பருவத்திலேயே இறை அழைத்தலுக்குச் செவிமடுத்து, 1888 இல், பல்வேறு தடைகளையும் தாண்டி, கார்மேல் சபையில் சேர்ந்தார். அவர் புகுந்த அடைப்புநிலை (cloistered) கார்மேல் சபை மடம் பிரான்சு நாட்டில் நோர்மாண்டி மாநிலத்தில் லிசியே (Lisieux) நகரில் அமைந்திருந்தது. அத்துறவற இல்லத்தில் தெரேசா ஒன்பது ஆண்டுகள் தங்கியிருந்தார். அங்கு திருப்பணிக் காப்பகப் பொறுப்பாளர்(sacristan), பயிற்சிநிலைத் துறவியரின் துணைப் பயிற்சியாளர் போன்ற பல பணிகளை ஆற்றினார். அவர்தம் வாழ்க்கையின் இறுதி பதினெட்டு மாதங்களில் அவர் \"இறைநம்பிக்கையின் இருண்ட கால\" வேதனையை அனுபவித்தார். அவர் காச நோயால் பீடிக்கப்பட்டு, தம் 24ஆம் அகவையில் இறையடி எய்தினார்.\n\nஇவரின் \"ஓர் ஆன்மாவின் வரலாறு\" என்னும் தன்வரலாற்று நூலை இவரின் இறப்புக்கு பின் சிறிதளவே அச்சிட்டு வெளியிட்டனர். ஆனாலும் அது பலராலும் படிக்கப்பட்டு, இவரை 20-ஆம் நூற்றாண்டின் மிகப்பெரும் புனிதருள் ஒருவராகப் பிறர் கண்டுணர வழிவகுத்தது. இவருக்கு முத்திப்பேறுபெற்ற பட்டம் 1923இலும், புனிதர் பட்டம் 1925இலும் வழங்கப்பட்டது. பதினொன்றாம் பயஸ் இவருக்கு புனிதர் பட்டம் வழங்கி, இவரைத் தம் ஆட்சியின் விண்மீன் ஆக்கினார் என்பர்.\n\nகுழந்தை இயேசுவின் புனித தெரேசாவுக்கு இன்று உலகம் முழுவதிலும் வணக்கம் செலுத்தப்படுகிறது.\n\nதெரேசா ஒரு மறைந்த வாழ்க்கை வாழ்ந்து, \"அறியப்படாமல் இருக்க வேண்டும்,\" என்றே விரும்பினார். ஆனால் இவரின் இறப்புக்கு பின் இவரின் தன்வரலாற்று நூல் இவரை வெளி உலகிற்கு காட்டியது. இவரின் கடிதங்கள், கவிதைகள், சமய நாடகங்களில், இறை வேண்டல்கள், மற்றும் இவரது கடைசி உரையாடல்கள், இவரது சகோதரிகள் பதிவு செய்த இவரின் ஓவியங்கள் மற்றும் புகைப்படங்கள் - (பெரும்பாலும் சகோதரி செலின்னால் செய்யப்பட்டவை) இவரைப் பலரும் கண்டுணர வழிவகுத்தது.\n\nஇவரது ஆன்மீக வாழ்வின் ஆழம், பலருக்கு ஊக்கமளிப்பதாக இருந்தது. இவர் அதனைப்பற்றி கூறும் போது, \"என் வழி முழுவதும் நம்பிக்கை கொள்வதும் அன்பு செய்வதும் தான்\" என்றார். தனது தாழ்ச்சியிலும் எளிமையிலும், இவர் கடவுளையே தனது புனிதமாக நம்பினார்.\n\nபுதியதொரு \"சிறு வழியில்\" (\"little way\") சென்று தெரேசா விண்ணகம் அடைய விரும்பினார். \"இயேசுவைச் சென்று சேர்ந்திட ஒரு மின்தூக்கி (elevator) கண்டுபிடிக்க விரும்பினேன். சிறியவளான என்னைத் தூக்கி உயர்த்துகின்ற இயேசுவின் கைகளே அந்த மின்தூக்கி என அறிந்துகொண்டேன்\" என்று தெரேசா குறிப்பிடுகின்றார்.\n\nலிசியே நகரில் உள்ள, புனித தெரேசா பேராலயம், பிரான்சு நாட்டிலேயே, லூர்து நகருக்கு அடுத்து மிக அதிக திருப்பயணியர் வரும் இடமாக உள்ளது.\nSection::::பிறப்பு.\nதெரசா பிரான்ஸ் நாட்டில் அலேசான் என்னும் இடத்தில் கி.பி. 1873-ம் ஆண்டு சனவரி திங்கள் 2-ம் நாள் லூயிஸ்-செலின் தம்பதியரின் 9-வது குழந்தையாக பிறந்தார். தனது சிறுவயதிலேயே தன் தாயை இழந்தார்.15 வயதே நிரம்பிய தெரேசா தம் இறை ஆர்வத்தால் திருதந்தையின் சிறப்பு அனுமதி பெற்று , 1888-ம் ஆண்டு ஏப்ரல் திங்கள் 9-ம் நாள், கார்மேல் சபையில் சேர்ந்தார்.\n\nSection::::சிறு வழியைக் கண்டுபிடித்தல்.\nதெரேசா கார்மேல் மடம் புகுந்த வேளையில் ஒரு புனிதையாக மாறவேண்டும் என்னும் தீர்க்கமான முடிவோடுதான் சென்றார். ஆனால், ஆறு ஆண்டுகள் துறவியாக வாழ்ந்தபின்னும், 1894இல் தான் எத்துணை சிறியவள், வலுவற்றவள் என்பதை உணர்ந்தார். எவ்வளவுதான் முயன்றாலும் தன்னிடம் குறைபாடுகள் பல இருந்ததை அவர் கண்டார். அளவற்ற அன்பு காட்ட அவருக்கு விருப்பமாயிருந்தாலும் அவரது சிறுமை அவரை மேற்கொண்டது.\n\nபடிப்படியாகத் தன் சிறுமையே தன் வளர்ச்சிக்கு வழியாகும் என்றும், தன் சிறுமையில் கடவுளின் உதவியை நாடிச் செல்வதென்றும் முடிவுசெய்தார். தெரேசாவின் சகோதரி செலின் கொண்டுவந்திருந்த பழைய ஏற்பாட்டை தெரேசா புரட்டினார். அங்கே, நீதிமொழிகள் என்னும் நூலின் ஒரு பகுதி (9:4) அவரைக் கவர்ந்தது. \n\nஎன்று கடவுளின் \"ஞானம்\" பற்றி அந்நூலில் வரும் பகுதி தெரேசாவின் கண்களைத் திறந்தது.\n\nஅதுபோலவே, எசாயா இறைவாக்கினர் நூலில் வரும் 66:12-13 பகுதி தெரேசாவுக்குப் புதியதொரு பொருளை விளக்குவதாக அமைந்தது. இதோ அப்பகுதி:\nகடவுளின் வார்த்தையை விவிலியத்தில் கண்ட தெரேசா தனக்குக் கடவுள் தரும் செய்தி என்னவென்று உணர்ந்தார். தன் சிறுமையும் வலுவின்மையும் ஒரு குறையல்ல, மாறாக, அவற்றின் வழியாகவே இயேசு தன்னைப் புனித நிலையின் உச்சிக்கு இட்டுச் செல்வார் என்று அறிந்தார். எனவே, உள்ளம் தளர்வதற்கு மாறாக மகிழ்ச்சியடைய வேண்டும். இது தெரேசாவுக்கு ஓர் அற்புதமான கண்டுபிடிப்பாக அமைந்தது.\n\nஇதையே அவர் \"சிறு வழி\" (little way; பிரஞ்சு மூலத்தில் petite voie) என்று அழைத்தார். 1895 பெப்ருவரி மாதத்திலிருந்து தான் எழுதிய மடல்களில் எல்லாம் தெரேசா தன் பெயருக்கு முன்னால் \"மிகச் சிறிய\" (toute petite) என்னும் அடைமொழியை இடத் தொடங்கினார்.\n\nதன் குறைகளை வெல்வதற்குத் தன் சொந்த சக்தி போதும் என்று தெரேசா எண்ணவில்லை. மாறாக, கடவுளிடத்தில் நம்பிக்கை வைத்து, தன் கடமைகளைப் பொறுப்போடு ஆற்றி, நற்செயல்கள் புரிந்து வாழ்ந்தால் அதுவே கடவுளின் விருப்பம் என்னும் உறுதிப்பாடு அவரிடம் இருந்தது.\n\n\"ஆண்டவர் ஒரு தாயை விடவும் பாசம் கொண்டவர் என்பது எனக்கு நன்றாகத் தெரியும். தன் குழந்தை அறியாத்தன்மையால் தவறு செய்யும்போது அதைத் தாய் மன்னித்துவிடுவார். குழந்தைகள் எப்போதும் குறும்புத்தனம் செய்வார்கள், கீழே விழுவதும், அழுக்கில் புரள்வதும், பொருள்களை உடைப்பதும் அவர்கள் வேலை. ஆனால் இதெல்லாம் நிகழ்ந்தபிறகும் பெற்றோர் தம் குழந்தைகளை அன்புசெய்வதில் குறைபடுவதில்லை\" \n\nSection::::தன்வரலாற்று நூல் – \"ஓர் ஆன்மாவின் வரலாறு\".\nதெரேசாவை வெளி உலகிற்கு தெரிவித்தது, அவரின் தன்வரலாற்று நூல் – \"ஓர் ஆன்மாவின் வரலாறு\" (L'histoire d'une âme) ஆகும். அதை அவர் தன் சபைத் தலைவியின் கட்டளைக்குப் பணிந்து எழுதினார். இதை 1985-இல் தன் இளம் பருவ நினைவுகளிலிருந்து எழுதலானார். மற்றும் 1986-இல் தன் சகோதரியும், அம்மடத்திலேயே கன்னியராகவும் இருந்த சகோ. திரு இருதயத்தின் மரியாளுக்கு எழுதிய கடிதத்தின் தொகுப்பும் சேர்த்து \"ஓர் ஆன்மாவின் வரலாறு\" என வெளியிடப்பட்டது.\n\nஇந்நூல் மறைத்திரு. பி.பி. சேவியரால் தமிழாக்கம் செய்யப்பட்டு, புதுவையில் உள்ள மிஷன் அச்சகத்தில் 1998-இல் வெளியிடப்பட்டது.\nSection::::இறப்பு.\nதெரசா இறக்கும் தருவாயில் இருந்த போதும் அவர் முகத்தில் புன்னகை குறையவே இல்லை.அவர் காச நோயால் பாதிக்கப்பட்டு,1897-ம் ஆண்டு செப்டம்பர் திங்கள் 30-ம் நாள் தம் 24ஆம் அகவையில் இறையடி எய்தினார். இவருக்கு முத்திப்பேறுபெற்ற பட்டம் 1923-ம் ஆண்டு ஏப்ரல் திங்கள் 29-ம் நாள் வழங்கப்பட்டது.புனிதர் பட்டம் 1925-ம் ஆண்டு மே திங்கள் 17-ம் நாள் திருதந்தை பதினொன்றாம் பயஸால் வழங்கப்பட்டது.\n1927-இல் குழந்தை இயேசுவின் புனித தெரேசா மறை பரப்பு நாடுகளின் துணை பாதுகாவலியாக பிரான்சிஸ் சவேரியாருடன் அறிவிக்கப்பட்டார். 1944-இல் பிரான்சு நாட்டின் பாதுகாவலியாக ஜோன் ஆஃப் ஆர்கோடு அறிவிக்கப்பட்டார். 19 அக்டோபர் 1997-இல் இரண்டாம் யோவான் பவுல் இவரை கத்தோலிக்க திருச்சபையின் 33-ஆம் மறைவல்லுநராக அறிவித்தார். இவ்வாறு அறிவிக்கப்பட்டவர்களில் இவரே வயதால் மிக இளையவரும், மூன்றாவது பெண்ணும் ஆவார்.\nSection::::புனித தெரேசாவின் பெற்றோருக்கு முத்திபேறுபட்டம்.\nதெரேசாவின் பெற்றோருக்கு புனிதர்பட்ட செயல்கள் துவங்கி உள்ளன. இவர்கள் திருத்தந்தை இரண்டாம் யோவான் பவுலால், 1994-இல் வணக்கத்திற்குரியவர் என அறிவிக்கப்பட்டனர். 2004-இல் மிலான் நகர பேராயர், நுரையீரலில் நோய் உள்ள ஒரு குழந்தைக்கு ஏற்பட்ட குணத்தை ஏற்றுக்கொண்டு, 12 ஜூலை 2008 அன்று, கார்தினால் சரைவா மார்டின்ஸ் முயற்சியால் இவர்களின் 150-ஆவது திருமண நாளன்று, திருத்தந்தை பதினாறாம் பெனடிக்டால் முத்திபேறுபட்டம் அளிக்கப்பட்டது.\nஇவர்களுக்கு புனிதர் பட்டம், 18 அக்டோபர் 2015 அன்று, திருதந்தை பிரான்சிஸால் அளிக்கப்பட்டது. 2011-இல் இவர்களின் கடிதங்கள் \"A Call to a Deeper Love: The Family Correspondence of the Parents of Saint Thérèse of the Child Jesus, 1863-1885\" என்னும் பெயரில் வெளியிடப்பட்டது.\nSection::::இணைப்புகள்.\nபுனித குழந்தை இயேசுவின் திரேசாள் ஆலயம், கண்டன்விளை\n\n"}
{"id": "118633", "url": "https://ta.wikipedia.org/wiki?curid=118633", "title": "முகம்மது சுக்ரி", "text": "முகம்மது சுக்ரி\n\nமுகம்மது சுக்ரி (\"Mohammad Shukri\", பிறப்பு: அக்டோபர் 6 1986), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118635", "url": "https://ta.wikipedia.org/wiki?curid=118635", "title": "இ. மு. வி. நாகநாதன்", "text": "இ. மு. வி. நாகநாதன்\n\nமரு. இ. மு. வி. நாகநாதன் (\"E. M. V. Naganathan\", சனவரி 31, 1906 - ஆகத்து 16, 1971) இலங்கையின் அரசியல்வாதியும், மருத்துவரும் ஆவார். இவர் 1960 முதல் 1970 வரை இலங்கை நாடாளுமன்றத்தில் நல்லூர் தேர்தல் தொகுதியின் இலங்கைத் தமிழரசுக் கட்சியின் உறுப்பினராகப் பதவியில் இருந்தார்.\n\nSection::::வாழ்க்கைக் குறிப்பு.\nஜெபரத்தினம் ஜெ. ஹென்ஸ்மன், பொன்னம்மா (வண. ஆர். ஏ. வேதவனத்தின் மகள்) ஆகியோருக்கு நாகநாதன் பிறந்தார். தந்தை சென்னைப் பல்கலைக்கழகத்தில் பதிவாளராகப் பணியாற்றியவர்.\n\nSection::::அரசியலில்.\nநாகநாதன் கொழும்பில் மருத்துவராகப் பணியாற்றினார். அகில இலங்கைத் தமிழ்க் காங்கிரஸ் கட்சியின் தலைவர் பொன்னம்பலத்தின் தீவிர ஆதரவாளராக இருந்த இவர் 1947 ஆம் ஆண்டில் அக்கட்சியின் செயலாளராகப் பணியாற்றினார். அதே ஆண்டில் மேலவை உறுப்பினராகத் தெரிவானார். எனினும், அவர் காங்கிரசுக் கட்சியில் இருந்து விலகி இலங்கைத் தமிழரசுக் கட்சியில் இணைந்து அக்கட்சியின் முக்கிய உறுப்பினரானார். அக்கட்சியின் செயலாளராகவும் சில காலம் பணியாற்றினார். 1952, மற்றும் 1956 தேர்தல்களில் யாழ்ப்பாணம் தேர்தல் தொகுதியில் ஜி. ஜி. பொன்னம்பலத்தை எதிர்த்துப் போட்டியிட்டுத் தோல்வி அடைந்தார். மார்ச் 1960 தேர்தலில் தமிழரசுக் கட்சியின் சார்பில் நல்லூர் தேர்தல் தொகுதியில் போட்டியிட்டு வெற்றி பெற்றார். தொடர்ந்து சூலை 1960, 1965 தேர்தல்களிலும் நல்லூர் தொகுதியில் போட்டியிட்டு வெற்றி பெற்றார். 1966 ஆம் ஆண்டில் தமிழரசுக் கட்சியின் தலைவராகத் தெரிவானார். நாடாளுமன்றத்தில் தமிழரசுக் கட்சியின் கொள்கைக்காக வீராவேசத்துடன் ஆங்கிலத்திலும், தமிழ் மொழியிலும் பேசும் சிறந்த பேச்சாளராக விளங்கினார். அன்று நல்ல உடற்கட்டுடன், வலுவான தோற்றத்தைக் கொண்டிருந்த நாகநாதனை தமிழ் மக்கள் \"இரும்பு மனிதன்\" என்று அன்புடன் அழைத்தார்கள். 1970 தேர்தலில் அகில இலங்கை தமிழ் காங்கிரஸ் கட்சியில் போட்டியிட்ட சி. அருளம்பலத்திடம் 508 வாக்குகள் வித்தியாசத்தில் தோற்றார்.\n\nSection::::தனிப்பட்ட வாழ்க்கை.\nஜோன் வேர்ட் பொன்னையா சேனாதிராஜா என்பவரின் மகள் ரத்தினவதி (இறப்பு: டிசம்பர் 11, 2006) என்பவரைத் திருமணம் புரிந்தார். இவர்களுக்கு மூன்று பெண்களும் இரண்டு ஆண்களும் பிள்ளைகள். இவரது மூத்த மகள் மேரி லட்சுமி நாகநாதன் இலங்கையின் தூதுவராகப் பல நாடுகளில் பணியாற்றியுள்ளார். இரண்டாவது மகள் ஆன் நிர்மலா தமிழரசுக் கட்சியின் தலைவர் சா. ஜே. வே. செல்வநாயகத்தின் மகன் சந்திரகாசனை மணம் புரிந்தார்.\n"}
{"id": "118641", "url": "https://ta.wikipedia.org/wiki?curid=118641", "title": "கிருஷ்ணமூர்த்தி முனியாண்டி", "text": "கிருஷ்ணமூர்த்தி முனியாண்டி\n\nகிருஷ்ணமூர்த்தி முனியாண்டி (\"Krishnamurthi Muniandy\", பிறப்பு: சூலை 24 1980), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118642", "url": "https://ta.wikipedia.org/wiki?curid=118642", "title": "மாரிமுத்து முனியாண்டி", "text": "மாரிமுத்து முனியாண்டி\n\nமாரிமுத்து முனியாண்டி (\"Marimuthu Muniandy\", பிறப்பு: பெப்ரவரி 28 1971), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும் , ஐந்து ஏ-தர துடுப்பாட்டப் போட்டிகளிலும், 25 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118643", "url": "https://ta.wikipedia.org/wiki?curid=118643", "title": "அனைவருக்கும் கல்வி இயக்கம்", "text": "அனைவருக்கும் கல்வி இயக்கம்\n\nஅனைவருக்கும் கல்வி இயக்கம் (\"Sarva Shiksha Abhiyan\") இந்திய அரசால் 2000-ம் ஆம் ஆண்டு தொடங்கப்பட்டு இந்தியா முழுவதுமாக எல்லா மாநிலங்களிலும் செயல்பட்டுக் கொண்டு வருகிறது. இந்திய அரசியலமைப்பின் 86 ஆவது பிரிவின் படி 6 முதல் 14 வயதிற்குட்பட்ட அனைத்துக் குழந்தைகளுக்கும் (தோராயமாக 205 மில்லியன் குழந்தைகளுக்கு) கட்டாயக் கல்வி வழங்குவதை உறுதிசெய்யவும், ஆண் , பெண் என பாகுபாடின்றி கல்வி வழங்குவதை உறுதி செய்வதற்காக ஏற்படுத்தப்பட்ட அமைப்பே அனைவருக்கும் கல்வி இயக்கம் ஆகும். இதனை அப்போதைய பிரதமர் அடல் பிகாரி வாச்பாய் அவர்கள் இந்தத் திட்டத்தைக் கொண்டுவந்தார்.\n\nSection::::வரலாறு.\nஅனைவருக்கும் கல்வி இயக்கமானது 2000-2001 ஆம் ஆண்டுகளில் தொடங்கப்பட்டது. இருந்தபோதிலும் இதற்கான அடித்தளமிட்டது டி பி எ பி எனப்படும் மாவட்டத் தொடக்கக் கல்வி இயக்கம் ஆகும். இதன் நோக்கம் அனைவருக்கும் சமமான கல்வி கிடைக்க வேண்டும் என்பதாகும். மாவட்டத் தொடக்கக் கல்வி இயக்கமானது நாடு முழுவதும் 272 மாவட்டங்கள், 18 மாநிலங்கள் ஆகியவற்றை உள்ளடக்கியது. இந்தத் திட்டத்திற்கான செலவை நடுவன் அரசு 85 விழுக்காடும் மீதி மாநில அரசும் கொடுக்கின்றன. 2001 ஆம் ஆண்டில் 1500 மில்லியன் டாலர்களுக்கும் மேலான தொகை இதில் பயன்படுத்தப்பட்டது. சுமார் 50 மில்லியன் குழந்தைகள் இதனால் பயனடைந்தனர்.\n\nஏப்ரல் 1, 2010 அன்று இந்திய கல்வி உரிமைச் சட்டம் நடைமுறைக்கு வந்தது. இதன் மூலம் அனைவருக்கும் கல்வி இயக்ககத்தின் கனவு நிறைவேற வாய்ப்புள்ளதாகக் கல்வியலாளர்கள் கருத்து தெரிவித்தனர்.\n\nSection::::நிதி ஒதுக்கீடு.\n2010-2011 ஆம் ஆண்டில் இந்திய அரசு 21,000 கோடிரூபாயை இந்தத் திட்டத்திற்காக ஒதுக்கீடு செய்தது.\n\n\nSection::::கூறுகள்.\nஅனைவருக்கும் கல்வி இயக்கத்தின் திட்டத்தின் கூறுகளாவன: தேவையான ஆசிரியர்களை நியமனம் செய்தல், அவர்களுக்குப் போதுமான பயிற்சிகளை வழங்குதல், தொடக்கக் கல்வியின் தரத்தை மேம்படுத்துதல், கற்றல், கற்பித்தலுக்கான கருவிகளை உருவாக்குதல், வட்டார வள மையம் மற்றும் தொகுதி வள மையங்களின் மூலம் கல்விச் செயல்களில் முன்னேற்றம் அடையச் செய்தல், தேவையான அளவு பள்ளிக்கூடம் மற்றும் வகுப்பறைகளை ஏற்படுத்துதல் போன்றவை ஆகும்.\n\nSection::::விதிமுறைகள்.\nSection::::ஆசிரியர்கள்.\nதொடக்கக் கல்வி மற்றும் நடுநிலைப் பள்ளிகளிலும் 40 மாணவர்களுக்கு ஒரு ஆசிரியர் என்ற விகிதத்தில் இருக்கச் செய்தல்.\n\nதொடக்கப்பள்ளிகளில் குறைந்தபட்சம் இரு ஆசிரியர்களாவது இருத்தல் வேண்டும்.\n\nSection::::பள்ளி அமைவிடம்.\nஒரு கிலோமீட்டர் சுற்றளவில் (மக்கள் வசிப்பிடமாக ) ஒரு பள்ளிக்கூடம்எனும் அளவில் அமைதல் வேண்டும்.\n\nSection::::நடுநிலைப் பள்ளி (upper primary).\nதொடக்கப்பள்ளி மற்றும் நடுநிலைப்பள்ளிகளில் ஒரு ஆசிரியருக்கு ஒரு வகுப்பறை இருத்தல் வேண்டும்.\n\nநடுநிலைப்பள்ளி எனில் தலைமை ஆசிரியருக்கு என ஒரு அறை இருத்தல் வேண்டும்.\n\nSection::::இலவச பாட நூல்கள்.\nஅனைத்து மாணவர்களுக்கும் இலவச பாட நூல்கள்\n\nSection::::பள்ளிக் கட்டிடங்களை பழுது பார்த்தல் மற்றும் பராமரித்தல்.\nபள்ளிக் கல்வி மேலாண்மைக்குழுவின் மூலமாக மட்டுமே இதனை மேற்கொள்ளல் வேண்டும். ஆண்டிற்கு 5000 ரூபாய் வரை பள்ளி மேலாண்மைக் குழுவின் மூலம் பெறலாம்.\n\nSection::::ஆசிரியர் உதவித் தொகை.\nதொடக்கக்கல்வி மற்றும் நடுநிலைக்கல்வி ஆசிரியர்களுக்கு தலா 500 ரூபாய் வீதம் வழங்கப்படும்.\n\nSection::::ஆசிரியர்களுக்கான பயிற்சி.\n20 நாள் பயிற்சியானது அனைத்து ஆசிரியர்களுக்கும் கொடுக்கப்படும். பயிற்சி பெறாத ஆசிரியர் எனில் 60 நாட்கள் கொடுக்கப்படும்.\n\nSection::::வள மையங்கள்.\nமுதன்மை கட்டுரை:வட்டார வள மையம்\n\nவட்டார வள மையம் தேவையான இடங்களுக்கு அதிகபட்சமாக 6 கோடி ரூபாய் வழங்கப்படும்.தொகுதி வள மையங்கள் அமைக்க 2 இலட்சம் ரூபாய் வழங்கப்படுகிறது. தளபாடம் வாங்குவதற்காக வட்டார வள மையங்களுக்கு அதிகபட்சமாக ஒரு இலட்சம் ரூபாயும், தொகுதி வள மையங்களுக்கு 10 ஆயிரம் ரூபாயும் வழங்கப்படுகிறது. திடீரென்று ஏற்படும் செலவினங்களுக்காக வட்டார வள மையங்களுக்கு 12,000 ஆயிரம் ரூபாயும், தொகுதி வள மையங்களுக்கு 2,500 ரூபாயும் வழங்கப்படுகிறது.\n\n"}
{"id": "118645", "url": "https://ta.wikipedia.org/wiki?curid=118645", "title": "ஜீவேந்திரன் நாயர்", "text": "ஜீவேந்திரன் நாயர்\n\nஜீவேந்திரன் நாயர் (\"Jeevandran Nair\", பிறப்பு: மார்ச்சு 18 1974), மலேசியா அணியின் துடுப்பாட்டக்காரர். இவர் ஐந்து ஏ-தர துடுப்பாட்டப் போட்டிகளிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118646", "url": "https://ta.wikipedia.org/wiki?curid=118646", "title": "நெடுங்குழு 8 தனிமங்கள்", "text": "நெடுங்குழு 8 தனிமங்கள்\n\nநெடுங்குழு 8 உள்ள தனிமங்களை இரும்பு தொகுதி தனிமங்கள் என்று அழைக்கப்படுகிறது. இக்குழுவில் இடை நிலை உலோகங்களான இரும்பு(Fe),ருத்தேனியம்(Ru) ,ஒஸ்மியம்(Os) ,ஹாசியம்(Hs) ஆகிய நான்கும் இருக்கின்றன. எல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் இரண்டு எதிர்மின்னிகளை கொண்டுள்ளது. அனால் அதிசயக்கும் விதமாக ருதெனியம் மட்டும் ஒரு எதிர்மின்னியை கொண்டுள்ளது. வாலன்சு கூடு என்று அழைக்கப்படும் இறுதிக் கூட்டில் 8 எதிர்மின்னிகளை கொண்டுள்ளதால் இந்த தனிமங்கள் அனைத்தும் நெடுங்குழு உள்ளன.\n"}
{"id": "118650", "url": "https://ta.wikipedia.org/wiki?curid=118650", "title": "ஏ. ரணசிங்க", "text": "ஏ. ரணசிங்க\n\nஏ. ரணசிங்க (\"A. Ranasinghe\", இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997-98பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.\n\n"}
{"id": "118651", "url": "https://ta.wikipedia.org/wiki?curid=118651", "title": "நளிந்த ரணசிங்க", "text": "நளிந்த ரணசிங்க\n\nநளிந்த ரணசிங்க (\"Nalinda Ranasinghe\", பிறப்பு: சூலை 20 1989), இலங்கை காலிப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில் இலங்கை சிங்க அணி உறுப்பினராக பங்குகொண்டார்.\n\n"}
{"id": "118652", "url": "https://ta.wikipedia.org/wiki?curid=118652", "title": "நந்திக ரஞ்சித்", "text": "நந்திக ரஞ்சித்\n\nநந்திக ரஞ்சித் (\"Nandika Ranjith\", பிறப்பு: திசம்பர் 6 1972), இலங்கை கொழும்புப் பிரதேச அணியின் துடுப்பாட்டக்காரர். இவர் 95 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1997/98-2009/10 பருவ ஆண்டில் இலங்கை முவர்ஸ் அணி, தமிழ்யூனியன் அணி உறுப்பினராக பங்குகொண்டார்.\n\n"}
{"id": "118653", "url": "https://ta.wikipedia.org/wiki?curid=118653", "title": "கத்தாரி ரியால்", "text": "கத்தாரி ரியால்\n\nகத்தாரி ரியால் (அரபி: ريال, ISO 4217 குறியீடு: \"QAR\") என்பது கத்தார் நாட்டின் நாணயமாகும். இது 100 திர்கங்களாக (درهم) பிரிக்கபட்டுள்ளது. சுறுக்கமாக QR (ஆங்கிலம்) அல்லது ر.ق (அரபி).\n"}
{"id": "118654", "url": "https://ta.wikipedia.org/wiki?curid=118654", "title": "கிறீஸ் மனிதன்", "text": "கிறீஸ் மனிதன்\n\nகிறீஸ் மனிதன், (\"மர்ம மனிதன்\" அல்லது \"க்ரீஸ் பூதம்\", \"Grease devil\") எனும் பெயரில் இலங்கையில் பல்வேறு மாவட்டங்களிலும் மக்களை அச்சுறுத்தலுக்கு உள்ளாக்கி, பொது மக்களிடையே பீதியை ஏற்படுத்தி வரும் பயங்கர நிகழ்வுகளாகும். இரத்தினபுரி கஹவத்தையில் தொடங்கிய கிறீஸ் மர்ம மனிதன் விவகாரம் ஒரு ஊரிலோ, ஒரு மாவட்டத்திலோ மட்டுமல்லாமல், இலங்கையின் பல்வேறு மாவட்டங்களிலும் நாடு தழுவிய வகையில் இடம்பெறுகின்றதனால், ஒரு கும்பலோ, அமைப்போ செய்யும் விடயமன்றி, குறிப்பிட்ட சில தரப்பினரால் நன்கு திட்டமிடப்பட்டு ஏதோ காரணத்திற்காக உள்நோக்கின் அடிப்படையிலேயே இந்நிகழ்வுகள் மேற்கொள்ளப்பட்டு வருகின்றன. \"நாட்டின் அரசியல் மற்றும் அடிப்படைப் பிரச்சினைகளுக்குத் தீர்வைக் காணாத அரசாங்கம் கிறீஸ் பூதம் என்றதொரு மாயையைத் தோற்றுவித்து மக்களைத் திசைதிருப்பும் முயற்சிகளை மேற்கொண்டு வருகின்றது. கிறீஸ் பூதத்தின் பின்னணியில் அரசாங்கமே செயற்பட்டு வருகின்றது என்பது பல்வேறு நிகழ்வுகளின் பின்னனியில் தெளிவாகிறது.\" என்பதனை ஜே. வி. பி. யின் கொழும்பு மாவட்ட நாடாளுமன்ற உறுப்பினர் சுனில் ஹந்துன்னெத்தி என்பவரும் வெளிப்படுத்தியுள்ளார். நாடு முழுவதும் ஏற்பட்டுள்ள கிறீஸ் மர்ம மனித அச்சுறுத்தல், பாதுகாப்புச் செயலாளர் கோத்தபாய ராஜபக்ச தலைமையில், இராணுவப் புலனாய்வுப் பிரிவினரால் முன்னெடுக்கப்படும் செயற்றிட்டம் என்று ஐக்கிய தேசியக் கட்சியின் தொடர்பாடல் பிரிவுத் தலைவரும், நாடாளுமன்ற உறுப்பினருமான மங்கள சமரவீர தெரிவித்துள்ளார்.கிறீஸ் மனிதன் என்ற மாயை ஏற்படுத்தி நாட்டில் மீண்டும் பதற்றமான சூழலை ஏற்படுத்தி வருகிறது என்பதையும் வெளிப்படுத்தியுள்ளார்.\n\nஇவ்வாறான மர்ம மனிதன் அச்சுறுத்தல்கள் தமிழர், முஸ்லீம்கள் செறிந்து வாழும் பகுதியிலேயே தொடர்ந்து இடம் பெற்று வருகின்றன என்பது குறிப்பிடத்தக்கது.\n\nமர்ம மனிதன் அச்சுறுத்தல்களின் போது ஊர்ப் பொது மக்கள் ஒன்று திரண்டு விரட்டிப் பிடிக்க முற்பட்ட நிகழ்வுகளின் போது, மர்ம மனிதன் போர்வையில் மக்களை அச்சுறுத்தலில் ஈடுப்பட்ட நபர் அருகாமையில் உள்ள போலிஸ் மற்றும் இராணுவ முகாம்களுக்குள் நுழைந்து கொண்ட நிகழ்வுகளும் இடம்பெற்றுள்ளதாக அறியக்கிடைக்கின்றது. மர்ம மனிதன் பெயரில் அச்சுறுத்துவோரை பொது மக்கள் பிடித்து போலிஸிடம் ஒப்படைக்கப்பட்டதன் பின்னர், போலிஸாரால் அவர்கள் விடுவிக்கப்படுவதும் மக்களிடையே சந்தேகங்களை தோற்றுவித்து வருவதுடன், பொது மக்களுக்கும் பொலீஸ் மற்றும் இராணுவத்தினருக்கும் இடையே மோதல்கள் இடம் பெற்ற நிகழ்வுகளும் உள்ளன.\n\nமர்ம மனிதன் எனப்படுவோர் பொது மக்களை அச்சுறுத்தலுக்கு உள்ளாக்கிய வேளையில் அவர்களைப் பொது மக்கள் மடக்கி பிடிக்கி முற்படும் போது வழுக்கி ஓடுவதற்கு வசதியாக உடம்பில் கிறீஸ் களிம்பு பூசிக்கொண்டிருப்பதனால் அவர்களைக் கிறீஸ் பூதங்கள் என்று பரவலாக அழைக்கின்றனர். கிரீசுக் களிம்பு பூசிய மர்ம மனிதர்களும், விதம்விதமான ஆடைக்கவசங்களை அணிந்த மர்ம மனிதர்களும் இரவு நேரங்களில் குறிப்பாக இலங்கையின் கிராமியப் புறங்களில் ஆங்காங்கே பெண்களை குறிவைத்து நடமாடி, மக்களை அச்சமடையச் செய்து வருகின்றனர். இவ்வாறான மர்ம மனிதர்கள் திருட்டு நடவடிக்கைகளில் ஈடுபட்டும் வருகின்றனர்.\n\nகிழக்கு மாகாணம், மலையகம் மற்றும் நாட்டின் தெற்குப் பகுதிகளில் இத்தகைய நடவடிக்கைகளினால் மக்கள் மக்கள் பெரிதும் அச்சமடைந்தனர். இச்சம்பவங்கள் 2011 ஆம் ஆண்டு சூலையில் ஆரம்பித்து ஆகத்து மாதத்திலும் பரவியது. க்ரீஸ் பூதம் என்பது ஒரு திருடனாகும். அவன் வழமையில் உள்ளாடை மாத்திரமே அணிந்து கொண்டு உடல் பூராவும் க்ரீஸைப் பூசியிருப்பான். துரத்திச் செல்வோர் பிடிக்க முடியாமல் வழுக்கி விழக் கூடிய விதத்தில் க்ரீஸ் பூசப்படுவதுடன், திருடன் இலகுவாகத் தப்பிச் செல்வதற்கும் அது உதவியாக அமைந்துவிடும்.\n\nமக்களிடையே பேசப்பட்டுவரும் கிரீசு மனிதன் எனும் வதந்தியைச் சாதகமாகப் பயன்படுத்திக் கொண்ட திருடர்களும், கொள்ளையர்களும், மனநிலை பாதிக்கப்பட்டவர்களுமே தாமே பூதம் போன்று வேடமிட்டு மக்களை ஏமாற்றி மிகவும் சாதுரியமாக தமது திட்டங்களை நிறைவேற்றி வருகின்றனரே தவிர, உண்மையில் நாட்டில் அவ்வாறான கிறிஸ் மனிதர்கள் இல்லையென இலங்கை காவல்துறைத் தலைவர் என். கே. இலங்கக்கோன் தெரிவித்தார்.\nSection::::வதந்திகள்.\nக்ரீஸ் பூதங்கள் எனப்படும் மர்ம மனிதர்கள் பற்றிய வதந்திகள் 2011 சூலை இறுதிப் பகுதியில் பரவ ஆரம்பித்து. ஆகத்து நடுப்பகுதியில் உச்சநிலையை அடைந்தது. ஆரம்பத்தில் க்ரீஸ் களிம்புகளைப் பூசிக்கொண்டு சில மர்ம மனிதர்கள் இரவு நேரங்களில் கிராமப் புறங்களில் நடமாடுவதாகவும் இவர்கள் பெண்களுடன் தகாத முறையில் நடக்க எத்தனிப்பதாகவும் வதந்திகள் பரவின.அதைத் தொடந்து இந்த மர்ம மனிதர்கள் பெண்களின் முகம், மற்றும் மார்பகப் பகுதிகளை நகங்களால் அல்லது கூரிய ஆயுதங்களால் காயப்படுத்துவதாக வதந்திகள் பரவின. இரவு நேரங்களில் வீட்டிலுள்ளவர்களை வெளியே எடுப்பதற்காக வெளியிலுள்ள நீர்க் குழாய்களில் தண்ணீர்த் திறந்து விடுவதாகவும் கதவுகளைத் தட்டுவதாகவும் இந்த வதந்திகள் அமைந்திருந்தன. இன்னும் ஒரு சாரார் இது இராணுவ பயிற்சி நடவடிக்கைக்காக மேற்கொள்ளப்படும் ஒரு விடயம் என்றும் தெரிவித்தனர். எவ்வாறாயினும் இத்தகைய வதந்திகளால் இலங்கையின் பல மாவட்டங்களிலும் கிராமப் புற மக்களின் இயல்பு வாழ்க்கை பாதிக்கப்பட்டது. இவ்வாறாகத்தாக்குதலுக்கு உள்ளான சில பெண்களும், மர்ம மனிதர்களைக்கண்டு அதிர்ச்சிக்குள்ளான சில பெண்களும் வைத்திய சாலைகளில் அனுமதிக்கப்பட்டனர்.\nSection::::இளைஞர்களும் ஆண்களும் காவல்.\nவீடுகளினுள் பெண்களை அமர்த்திவிட்டு இளைஞர்களும், ஆண்களும் இரகசியமாக தத்தமது வீடுகளிலும் பிரதேசங்களிலும் காவல் நடவடிக்கைகளில் ஈடுபட்டனர். இச்சந்தர்ப்பங்களில் சில மர்ம மனிதர்களின் நடமாட்டம் ஏற்பட்ட வேளையில் சந்தேக நபர்கள் மடக்கிப்பிடிக்கப்பட்டு இளைஞர்களால் நையப்புடையப்பட்டுப் பிரதேசக் காவல் நிலையத்தில் ஒப்படைக்கப்பட்டனர். இவ்வாறு சில பிரதேசங்களில் காவல் நிலையங்களில் ஒப்படைக்கப்பட்ட இத்தகைய சந்தேக நபர்களை காவல் நிலைய பொறுப்பதிகாரிகள் விடுவித்தது பலவிதமான சந்தேகத்தை ஏற்படுத்தியதுடன், மர்ம மனிதர்கள் பற்றிய செய்திகள் பலகோணங்களில் திரிவுபடுத்தப்பட்டு மக்கள் மத்தியில் வேகமாகப் பரவியன.\nSection::::முஸ்லிம் கிராமங்கள் பாதிப்பு.\nகிறீஸ் மனிதனின் ஊடுருவல் குறித்து கிராமங்கள் தோறும் செய்திகள் பரவியமையினால் மக்களின் இயல்பு நிலை பாதிக்கப்பட்டுள்ளது. முஸ்லிம்களின் ரமழான் மாதமாக இது இருப்பதனால் இரவு நேரத் தொழுகைக்காக பள்ளிவாசல்களுக்குச் செல்லும் பெண்களின் எண்ணிக்கை குறைவடைந்து வருகின்றது. குறிப்பாக இந்நிலை கண்டி மாவட்டத்தில் அக்குறணை, புளுகோஹத்தென்ன, நீரெல்ல, குருகொட, அலவதுகொடை போன்ற பிரதேசங்களிலும் கிழக்கு மாகாணத்தில் முஸ்லிம்கள் செறிவாக வாழும் பல பிரதேசங்களிலும் பாதிப்புக்கள் ஏற்பட்டன.\nSection::::தோட்டத் தொழிலாளர்களின் இயல்பு நிலை பாதிப்பு.\nஆகத்து 1ம் 2ம் வாரங்களில் மர்ம மனித நடமாட்டம் காரணமாக மலையக தோட்டப் பகுதிகளில் பல இடங்களில் முகங்களில் கீறல் காயங்களுடன் ஏனைய அதிர்ச்சி நிலைகளிலும் பாதிக்கப்பட்ட பெண்கள் அனுமதிக்கப்பட்டதுடன், தோட்டத் தொழிலாளர்கள் வேலைகளுக்குச் செல்லாமல் தமது பெண்களை பாதுகாப்பதில் முனைப்புடன் செயல்பட்டதினால் இயல்பு நிலை பெரிதும் பாதிக்கப்பட்டது.\nSection::::அரசியல்வாதிகளின் தலையீடு.\nநிலைமை உச்சகட்டத்திற்குச் சென்ற பிறகு மலையக அரசியல் தலைவர்கள் இவ்விடயத்தில் கூடிய கவனம் அக்கறை காட்டினர். குறிப்பாக இது விடயத்தை அரசியல் உயர்மட்டத்திற்கு எடுத்துச் சென்றனர். இவ்வாறு நிலைமை உச்சநிலைக்கு சென்ற பின்பே இலங்கைப் பாதுகாப்புச் செயலாளரும் பொலிஸ்மா அதிபரும் மர்ம மனிதர்கள் என்பது போலியாக சோடிக்கப்பட்ட ஒரு வதந்தி என்றும் அப்படிப்பட்ட மர்ம மனிதர்கள் இல்லையென்றும் திருடர்களும், காம வெறியர்களும் இவ்வாறு நடந்து கொள்கின்றனர் என்றும் இவர்களை கைது செய்ய காவல்துறையினர் உயரிய மேற்கொண்டுள்ளனர் என்றும் அறிக்கைகள் வெளியிட்டனர். 6 வாரங்ளாக நாட்டில் பல மாவட்டங்களில் கிறீஸ் பூதங்கள் தொடர்பான 30 முறைப்பாடுகள் தெரிவிக்கப்பட்டிருப்பதாகவும் இது வரை 47 பேர் கைது செய்யப்பட்டுள்ளதாகவும் பொலிஸார் தெரிவித்துள்ளனர். இந்த விடயம் குறித்து அரசாங்கம் துரித நடவடிக்கை எடுக்க வேண்டுமெனவும் மக்கள் மத்தியில் பீதியை இல்லாதொழிக்கமாறும் எதிர்க்கட்சிகள் வலியுறுத்தியுள்ளன.\n\n\nSection::::ஐவர் உயிர் இழப்பு.\nமர்ம மனித வதந்தி காரணமாக ஆகத்து 13 2011 திகதி வரை ஐவர்கொல்லப்பட்டுள்ளனர். மர்ம மனிதர்கள் என சந்தேகிக்கப்பட்ட இருவர் மலையகப் பகுதியில் பொது மக்களால் அடித்து கொலை செய்யப்பட்டனர். பொத்துவில், திருகோவில் பகுதிகளில் ஆகத்து 12 வெள்ளிக்கிழமை மர்ம மனிதர்கள் தொடர்பாக ஏற்பட்ட பிரச்சினைகளால் பொலிஸார் மேற்கொண்ட கண்ணீர்ப் புகைக்குண்டுப் பிரயோகம் மற்றும் துப்பாக்கிச் சூட்டு சம்பவத்தால் ஒருவர் உயிரிழந்ததுடன் நால்வர் படுகாயமடைந்தனர். இந்தக் கிறீஸ் பூதத்தை தேடிச்சென்ற 22 வயதுடைய இளைஞர் ஒருவர் காட்டுக்குள் மின்சாரம் தாக்கி இறந்துள்ளார். ஆகத்து 16 ஏறாவூர் பொலிஸ் பிரிவிற்குட்பட்ட வந்தாறுமூலை பகுதியில் மர்ம மனிதர் ஒருவர் ஊடுருவிய தகவல் ஒன்றினையடுத்து பாதுகாப்புத் தேடி ஓடிய பெண்மணி ஒருவர் மீது புகையிரத வண்டியொன்று மோதுண்டதால் அப்பெண்மணி ஸ்தலத்திலேயே பலியாகியுள்ளார்.\n\nSection::::சந்தேகம்.\nஇவ்வாறான ஒரு வதந்தி நாட்டில் பல மாவட்டங்களிலும் ஒரே நேரத்தில் பரவியமை குறித்தும், பல மாவட்டங்களிலும் இடம்பெற்ற சம்பவங்கள் ஒரே மாதிரியாக இருப்பது குறித்தும் மக்கள் மத்தியில் பலவித சந்தேகங்கள் நிலவியன. இதன் பின்னணியை தெரிந்துகொள்ள பலரும் ஆர்வம் காட்டி வந்தனர்.அரசியல் இலாபத்தினை அடைந்து கொள்ளும் நோக்கிலான திட்டமிடப்பட்ட செயற்பாடே இதுவெனவும் மக்கள் சந்தேகிக்கின்றனர். எது எவ்வாறிருந்தும் இவ்விடயம் குறித்து இப்பிரதேசங்களை பிரதிநிதித்துவப்படுத்தும் அரசியல் தலைமைகள் குறித்தும் விமர்சனங்கள் தெரிவிக்கப்படுகின்றன. கிறீஸ் மனிதனின் பெயரால் வதந்திகளைப் பரப்புபவர்கள் மீது அவதானமாக இருக்குமாறு மத அமைப்புக்கள் வேண்டுகோள் விடுத்துள்ளன.\nSection::::சட்டத்தை கையிலெடுக்க வேண்டாம்.\nபொலிஸாரின் கையில் இருக்க வேண்டிய சட்டத்தை கையிலெடுத்து செயற்படும் பொதுமக்களுக்கு எதிராக சட்ட நடவடிக்கை எடுக்கப்படும் என பாதுகாப்பு செயலாளர் கோத்தபாய ராஜபக்ஷ தெரிவித்துள்ளார். இவ்வாறு பொதுமக்கள் சட்டத்தை கையிலெடுத்துக் கொள்வதால் பல்வேறு விபரீதங்கள் ஏற்படும் எனவும் அவர் குறிப்பிட்டுள்ளார். அதேநேரம் நாட்டில் கிறீஸ் பூதங்களோ மர்ம மனிதர்களோ இல்லை. சில இடங்களில் மனநோயாளிகள் ஏதாவது செயற்பாடுகளை மேற்கொள்ளலாம். அவ்வாறு யாராவது சந்தேகத்துக்கு இடமான முறையில் செயற்பட்டால் அவர்களை பொலிஸ் நிலையங்களில் ஒப்படைக்க வேண்டும். மாறாக, பிரதேச மக்கள் சட்டத்தை கையில் எடுக்கக்கூடாது என்று ஐக்கிய மக்கள் சுதந்திர முன்னணியின் செயலாளரும் அமைச்சருமான சுசில் பிரேம்ஜயந்த தெரிவித்தார். அதேநேரம் மர்ம மனிதர் விடயத்தில் சட்டத்தை கரத்தில் எடுக்க எவருக்கும் அனுமதியில்லை என அமைச்சர் ஹெகலிய ரம்புக்வெலயும் தெரிவித்துள்ளார்.\n\nSection::::ஜே.வி.பி.யின் குற்றச்சாட்டு.\nஇலங்கையில் உக்கிரமடைந்து வரும் பல்துறை சார் பிரச்சினைகளை மூடி மறைக்கவும் பொது மக்களின் கவனத்தை திசை திருப்பவும் மர்ம மனிதர்களை அரசாங்கம் கைது செய்யாது உலாவ விடுகின்றது என்று ஜே.வி.பி.யின் தலைவர் சோமவன்ச அமரசிங்க குற்றம் சுமத்தியுள்ளார். அதே நேரம் \"கிறீஸ் பூதம் சகல இடங்களிலும் காணப்படுகிறது. ஒரு மாதகாலத்திற்கும் மேலாக மகியங்கனை, கண்டி, கந்தளாய், ஹட்டன், இப்போது கிழக்கு என கிறீஸ் பூதங்கள் தொடர்பான செய்திகள் வெளிவந்துகொண்டிருக்கின்றன. இந்த நிலையை இதுவரை பொலிஸாரால் தடுத்து நிறுத்த முடியவில்லை. அந்தப் பகுதிகளில் வாழும் மக்கள் மத்தியில் சமாதானம் ஸ்திரத்தன்மை என்பவற்றை இந்த விடயம் மோசமாக பாதித்துக்கொண்டிருக்கின்றது\" என்றும், நிலைமையைக் கட்டுப்பாட்டுக்குள் கொண்டு வராததற்கும் பொலிஸாரைக் கட்டுப்படுத்தி வைத்திராததற்கும் அரசாங்கமே பொறுப்பாகும் என்றும் ஜே.வி.பி. எம்.பி. விஜித ஹேரத் கூறியுள்ளார்.\nSection::::ஜனாதிபதியின் கவனத்திற்கு.\nமர்ம மனிதர் நடமாட்டம் தொடர்பில் பொத்துவில் பிரதேசத்திலும், ஏனைய இடங்களிலும் நடைபெற்றுள்ள அசம்பாவித சம்பவங்களையிட்டு பூரண விசாரணை நடாத்துமாறு நீதியமைச்சரும், ஸ்ரீலங்கா முஸ்லிம் காங்கிரஸ் தலைவருமான ரவூப் ஹக்கீம் விடுத்த வேண்டுகோளை ஜனாதிபதி மஹிந்த ராஜபக்ஷ ஏற்றுக்கொண்டுள்ளார்.நடந்துள்ள சம்பவங்களையிட்டு தாம் பெரிதும் கவலையடைவதாகத் தெரிவித்துள்ள ஜனாதிபதி, அவை தொடர்பான பூரண விசாரணைக்கு இணக்கம் தெரிவித்ததோடு அரசாங்கத்தை அபகீர்த்திக்கு உள்ளாக்குவதற்கு தீய சக்திகள் மேற்கொள்ளும் சதியாக இவை இருக்கலாம் எனவும் கூறியுள்ளார்.\n\nSection::::காவல்துறை அவசர பிரிவு வேண்டுகோள்.\nசந்தேகத்திற்குரிய நபர்கள் பற்றிய தகவல் அறிந்தவர்கள் உடனடியாக அருகிலுள்ள காவல்துறை நிலையத்திற்கு அல்லது 119, 118 ன்ற இலக்கங்களுடன் தொடர்பு கொண்டு காவல்துறையினருக்கு தகவல் வழங்குமாறு காவல்துறை அவசர பிரிவு கேட்டுக்கொண்டுள்ளது.\n\nSection::::காவல்துறையினர் யாரைப் பாதுகாக்கின்றனர்?\nகாவல்துறையினர் பொதுமக்களை பாதுகாக்கின்றார்களா அல்லது மர்ம மனிதர்களைப் பாதுகாக்கின்றார்களா என்ற சந்தேகம் மக்கள் மத்தியில் ஏற்படுவதாலேயே காவல்துறையினருக்கும் பொதுமக்களுக்குமிடையில் மோதல் ஏற்படக் காரணமாக அமைவதாக தமிழ்த் தேசியக் கூட்டமைப்பின் பாராளுமன்ற உறுப்பினர் பி.அரியநேத்திரன் தெரிவித்துள்ளார். கிழக்கில் மர்ம மனிதரின் அச்சுறுத்தல் அதிகரிக்குமாயின் கவனயீர்ப்புப் போராட்டங்களை முன்னெடுக்க வேண்டிய நிலையேற்படுமெனவும் அவர் தெரிவித்தார்.\nSection::::பெண் அமைப்புகள் கவலை.\nஇலங்கையில் பல பகுதிகளிலும் கிறீஸ் பூதங்கள் என்ற பெயரில் தொடருகின்ற வன்செயல்கள் பெரும்பாலும் பெண்களையே இலக்குவைத்து நடத்தப்படுவதால், அவற்றை தடுக்க உரிய நடவடிக்கை எடுக்கப்பட வேண்டும் என்று பெண்கள் அமைப்புக்களின் பிரதிநிதிகளால் செய்தியாளர் சந்திப்பில் கோரப்பட்டுள்ளது.\nSection::::ஒரு சக்தியின் பின்னணியில்லாமல் நடைபெறமாட்டாது.\nமர்ம மனிதன் பிரச்சினை ஒரு சக்தியின் பின்னணியில்லாமல் நடைபெறமாட்டாது. இவ்வாறான சம்பவங்கள் போரின் பின்னணியிலேயே தான் நடைபெற்றிருக்கின்றன. தற்போது சம்பவங்கள் ஏன் நடைபெறவேண்டும்? எதற்காக நடைபெறவேண்டும் என நாம் சிந்தித்தே ஆகவேண்டும். மர்ம மனிதன் பிரச்சினையில் அரசாங்கத்துக்கும் பங்கிருக்கிறது. இதனை அரசாங்கம் மறுக்கமுடியாது. இதற்கு ஜனாதிபதியும் அரசாங்கமும் விரைந்து நடவடிக்கை எடுக்கவேண்டும் என தமிழ் தேசியக்கூட்டமைப்பின் மட்டக்களப்பு மாவட்ட பாராளுமன்ற உறுப்பினர்கள் கோரிக்கை விடுத்துள்ளனர்.\n\nSection::::பகலில் தூங்கி இரவில் விழிக்கும் மக்கள்.\nகிழக்கு மாகாணத்தில் தற்போது ஏற்பட்டுள்ள மர்ம மனிதன் அச்ச நிலை காரணமாக அம்பாறை, மட்டு. மாவட்டங்களில் பொது மக்கள் பகலில் தூங்கி இரவில் விழிக்கும் போக்கைக் கடைப்பிடிக்கின்றனர். தொழிலுக்குச் செல்வோர் இரு வேளையும் விழித்திருக்க வேண்டிய நிலையில் சிறுவர்கள் பலமான பீதியிலும் மன அழுத்தத்துக்கும் உள்ளாகி வருவதாகவும், பெண்கள் தமது ஆண் துணைகளை வலுக்கட்டாயப்படுத்தி வீட்டுக்குள் முடக்குகின்றனர் எனவும், நோன்பு காலமாகையால் பள்ளிக்கு தொழுகைக்கு செல்ல முடியாத துர்ப்பாக்கிய நிலை எழுந்துள்ளதாகவும், 3 வருடங்கள் படித்த உயர் தர மாணவர்கள் திருப்தியாக பரீட்சை எழுத முடியாத நிலையில் உள்ளதாகவும் எங்கு பார்த்தாலும் மர்ம மனிதன் பற்றிய கதையே நடக்கிறது எனவும், மக்களின் மன நிலை வெகுவாக பாதிக்கப்பட்டு வருவதாகவும் கூறப்படுகிறது. தினமும் புதுப்புதுச் செய்திகள் உண்மையாகவோ, வதந்தியாகவோ குவிகின்றன. பலர் கேட்டுக் கேட்டு, அலுத்துப் போயுள்ளனர்.\nSection::::போதனா வைத்தியசாலையில் மர்ம மனிதர்கள்.\nமட்டக்களப்பு போதனா வைத்தியசாலையின் தாதியர் பயிற்சிக் கல்லூரிக்குள் மர்ம மனிதர்கள் இருவர் புகுந்ததாக தெரிவிக்கப்பட்டதையடுத்து அங்கு பதற்றம் நிலவியது. ஆகத்து 19 பிற்பகல் 12.30 மணியளவில் மட்டக்களப்பு தாதியர் பயிற்சி கல்லூரியின் சுற்று மதிலினால் மர்ம மனிதர்கள் பாய்ந்து ஓடியதை அங்கிருந்த தாதியர் மாணவியர் கண்டதையடுத்து அங்கு பதற்றம் ஏற்பட்டுள்ளது. இதையடுத்து வைத்தியசாலையின் பாதுகாப்பு உத்தியோகத்தர்கள் ஆண் தாதி மாணவர்கள் மற்றும் பொது மக்கள் மர்ம மனிதர்களை தேடியதுடன் மட்டக்களப்பு பொலிஸாரும் ஸ்தலத்திற்கு விரைந்து தேடுதல் நடவடிக்கையில் ஈடுபட்டனர். இதன் போது அச்சத்தினால் சில தாதி மாணவிகள் மயங்கி விழுந்ததாகவும் தெரிவிக்கப்படுகின்றது. இச்சம்பவத்தையடுத்து நேற்றைய பாடநெறிகள் இடை நிறுத்தப்பட்டன. எனினும் அங்கு மர்ம மனிதர்கள் எவரும் தென்படவில்லை. இதேவேளை மேற்படி சம்பவத்தை படமெடுக்கச் சென்ற ஊடகவியலாளர் ஒருவரின் வீடியோ கமரா மற்றும் ஊடகவியலாளருக்கான அடையாள அட்டை என்பன அங்கிருந்த பொலிஸாரினால் பறிமுதல் செய்யப்பட்டமையும் குறிப்பிடத்தக்கது.\nSection::::புலிகளிருந்த காலத்தை விட மக்கள் அச்சத்தில்.\nவிடுதலைப் புலிகள் இருந்த காலத்தில் நிலவிய அச்சமான சூழ்நிலையை விடவும் தற்போது கிறீஸ் பூதம் என்ற பிரச்சினையால் மக்கள் அதிகம் அச்சமடைந்துள்ளனர். எனவே, அரசாங்கம் மக்களின் அச்சத்தைப் போக்கி அவர்களின் பாதுகாப்பை உறுதிப்படுத்தும் வகையிலான நடவடிக்கைகளை எடுக்க வேண்டும் என்று ஐக்கிய தேசியக் கட்சியின் பாராளுமன்ற உறுப்பினர் கபீர் ஹாசீம் தெரிவித்தார். எதிர்க்கட்சித் தலைவர் அலுவலகத்தில் ஆகத்து 19 இடம்பெற்ற செய்தியாளர் மாநாட்டில் கலந்துகொண்டு உரையாற்றியபோதே அவர் இதனை தெரிவித்தார். அங்கு அவர் மேலும் தெரிவித்ததாவது. இந்த பிரச்சினையால் கிழக்கு மாகாணம் அதிர்ந்து போயுள்ளது. இயல்பு வாழ்க்கையும் பெரிதும் பாதிப்புக்குள்ளாகியுள்ளது. கிழக்கு மாகாணத்தில் மாத்திரமில்லாமல் தெற்கிலும் மலையகத்திலும் இந்த பிரச்சினையானது வியாபித்துள்ளது. தொடர்ச்சியாக பெண்கள் மீதான தாக்குதல்கள் நடந்தவண்ணம் உள்ளன. அதனால் மக்கள் செய்வதறியாது அரசாங்கத்துக்கெதிராகவும் பொலிஸாருக்கெதிராகவும் போராட்டங்களை மேற்கொண்டு வருகின்றனர். இதனால் சிலர் பலியாகியுமுள்ளனர். இது பெரும் கட்டுக்கதை இதில் உண்மைத் தன்மை இல்லை என கூறி விட்டு சாதாரணமாக இருந்து விட முடியாது இதனால் பலர் பாதிக்கப்பட்டுள்ளார்கள். தொடர்ந்தும் இந்த அசம்பாவிதம் நீடிக்காமல் அதனை முடிவுக்கு கொண்டு வர நடவடிக்கை எடுக்கப்பட வேண்டும் என்றார்.\nSection::::அரசு நிர்மாணித்திருக்கின்றது.\nசர்வதேசத்துக்கு எவ்வாறான கதைகளைக் கூறினாலும் அல்லது உறுதி மொழிகளை வழங்கினாலும் அவசர காலச் சட்டத்தை நீக்கிவிடுவதற்கோ, வடக்குகிழக்கை ஆக்கிரமித்துள்ள இராணுவத்தை அங்கிருந்து அகற்றுவதற்கோ அரசாங்கத்திடம் திட்டம் இல்லையெனத் தெரிவித்துள்ள தமிழ்த் தேசியக் கூட்டமைப்பு மேற்குறித்த இரண்டையும் தொடர்ந்தும் வைத்திருப்பதற்காகவே கிறீஸ் பூதம் இல்லாவிட்டால் மர்ம மனிதன் என்ற பயங்கரவாதத்தை அரசு நிர்மாணித்திருக்கின்றது என்றும் குற்றம் சாட்டியுள்ளது.\nSection::::எந்தவித உண்மையும் இல்லை.\nநாட்டின் சில பகுதிகளில் நடமாடும் மர்ம மனிதர்கள் விடயத்தில் அரசாங்கத்துக்கு தொடர்பிருப்பதாகக் கூறப்படுவதில் எந்தவித உண்மையும் இல்லை என பாதுகாப்புச் செயலர் கோத்தபாய ராஜபக்ஷ தெரிவித்தார்.பாதுகாப்பு அமைச்சில் (ஆகத்து 23, 2011) நடைபெற்ற விசேட கூட்டத்தில் கலந்துகொண்டு உரையாற்றுகையில் \"மர்ம மனிதர்கள் விவகாரத்தில் பாதுகாப்புத் தரப்பினருக்குத் தொடர்பிருப்பதாகக் கூறுகிறார்கள். அவசரகால சட்டத்தை நீடிப்பதற்காக இப்படியொரு மறைமுகமான திட்டம் வகுக்கப்பட்டுள்ளதாகக் கூறுகிறார்கள். நாட்டுத் தலைவருக்கு இரத்தம் தேவையாதலால் மர்ம மனிதர்களால் இரத்தம் உறிஞ்சப்படுவதாகக் கூறுகிறார்கள் இவற்றில் எந்த உண்மையும் இல்லை\". என்று குறிப்பிட்டார்.\n\nSection::::கிரீஸ் பூதம் தொடர்பில் நாடாளுமன்றில் விவாதம்.\nகிரீஸ் பூதம் தொடர்பில் ஆகத்து 23 இல் நாடாளுமன்றில் விவாதிப்போம் என தமிழ்த் தேசியக் கூட்டமைப்பு அறிவித்துள்ளது. தமிழ்த் தேசியக் கூட்டமைப்பு நாடாளுமன்ற உறுப்பினர் அரியனேந்திரன் குறித்த அறிவித்தலை விடுத்துள்ளார். வடக்கு கிழக்கிலும் தமிழர்கள் செறிந்து வாழ்கின்ற பகுதிகளிலும் மர்ம மனிதர்களின் அட்டகாசம் நாளுக்கு நாள் அதிகரித்து வருகின்றது. கிளிநொச்சி மற்றும் பாரதிபுரம் பகுதிகளில் மர்ம மனிதர்கள் ஆயுதங்களுடன் நிர்வாணமாக திரிகின்றனர் என்று நாடாளுமன்றத்தில் தமிழ் தேசியக்கூட்டமைப்பு தெரிவித்ததை அடுத்து ஆளும் தரப்பினர் அக்கூற்றுக்கு கடும் எதிர்ப்பினை தெரிவித்தனர். நாடாளுமன்றத்தில் ஆகத்து 23 ம் திகதி துறைமுக விமான நிலைய அபிவிருத்தி அறவீட்டுச் சட்டத்தின் கட்டளைகள் தொடர்பான விவாதத்தில் கலந்து கொண்டு உரையாற்றும் போதே தமிழ் தேசியக்கூட்டமைப்பு எம்.பியான எஸ். ஸ்ரீதரன் மேற்கண்டவாறு குற்றஞ்சாட்டினார். மலையகத்தில் ஆரம்பித்த மர்ம மனிதனின் பீதி கிழக்கிற்கு சென்று தற்போது வடக்கிற்கு வியாபித்துள்ளது. மர்ம மனிதர்களை பிடிப்பதற்காக மக்கள் துரத்தி செல்கையில் அவர்கள் இராணுவ முகாம்களுக்குள்ளும் பொலிஸ் நிலையங்களுக்கும் புகுந்துவிடுகின்றனர். இறுதியில் துரத்தி செல்கின்ற பொதுமக்களுக்கு எதிராகவே படையினர் நடவடிக்கை எடுக்கின்றனர் இது நியாயமா எனவும் வினவினார். கிறீஸ் மனிதர்கள் என்பவர்கள் இராணுவத்தைச் சேர்ந்தவர்கள் எனில் அவர்களின் பெயர்களைக் குறிப்பிடவேண்டும். அவ்வாறு குறிப்பிட்டால் அவர்கள் தொடர்பில் நடவடிக்கை எடுக்க அரசாங்கம் தயாராகவுள்ளதாக ஆளுங் கட்சியின் பிரதம கொரடா அமைச்சர் தினேஷ் குணவர்தன நாடாளுமன்றில் தெரிவித்தார். தமிழ்த் தேசிய கூட்டமைப்பு எம்.பியான எஸ். ஸ்ரீதரன் (ஆகத்து 23, 2011) சபையில் முன்வைத்த குற்றச்சாட்டுக்குப் பதிலளிக்கையிலேய அமைச்சர் இவ்வாறு தெரிவித்தார்.\nSection::::நாடாளுமன்றத்தில் கேள்வி எழுப்பிய எதிர்க்கட்சித் தலைவர்.\nநாவாந்துறையில் கிறீஸ் பூதத்தைப் பிடிக்க முடியாத பொலிஸார் பத்திரிகை புகைப்படப் பிடிப்பாளரைக் கைது செய்திருப்பதாக ஆகத்து 23ல் நாடாளுமன்றத்தில் தெரிவித்த எதிர்க்கட்சித் தலைவர் ரணில் விக்கிரமசிங்க கிறீஸ் பூதங்களைப் பிடிக்க அரசாங்கம் என்ன செய்யப்போகிறது என்றும் கேள்வி எழுப்பினார். எதிர்க்கட்சித் தலைவர் ரணில் விக்கிரமசிங்க எழுப்பிய இந்தக் கேள்விக்கு அரச தரப்பிலிருந்து எவரும் பதிலளிக்கவில்லை.\n\nSection::::பேஸ்புக்கில் உலாவரும் கிறீஸ் மனிதன்.\nபேஸ்புக்கில் உலாவரும் கிறீஸ் மனிதன் குறித்து நூற்றுக்கணக்கான முறைப்பாடுகள் கிடைத்துள்ளதாகவும் இது தொடர்பில் பேஸ்புக் பாவனையாளர்கள் நிறுவனத்துக்கு நேரடியாக முறைப்பாடுகளை தெரிவிக்குமாறும் இலங்கை கணனி பயன்பாட்டாளர்களின் அவசர உதவி மற்றும் பொறுப்புகளுக்கான குழுவின் பிரதான பொறியியலாளர் ரோஹன பள்ளியகுருகே தெரிவித்துள்ளார்.\nSection::::யாழ்ப்பாணத்திலும் மர்ம மனிதர்கள்.\nமர்ம மனிதர்கள் நடமாட்டம் தொடர்பில் இராணுவத்தினருக்கும் பொதுமக்களுக்கும் இடையே முறுகலும், மோதலும் உருவான சம்பவங்கள் தற்போது யாழ்ப்பாணத்திலும் நடந்துள்ளன. யாழ்ப்பாணம் நாவாந்துறையில் திங்கள் இரவு (ஆகத்து 22) மர்ம மனிதர்கள் மூவர் நடமாடியதாக தகவல்கள் பரவியதையடுத்து ஒன்று கூடிய பொதுமக்கள் அவர்களைப் பிடிப்பதற்காகத் துரத்திச் சென்றனர். அப்போது அம்மனிதர்கள் அருகில் உள்ள இராணுவ தளம் ஒன்றிற்குள் ஓடிச் சென்றுள்ளனர். அதனையடுத்து எதிர்ப்பு தெரிவிப்பதற்காகக் கூடிய பொதுமக்கள் மீது படையினர் தாக்கியதாகத் தெரிவிக்கப்படுகிறது. படையினர் 102 பேரைக் கைது செய்து தம்முடன் கொண்டு சென்றதாக ஊர்வாசிகள் தெரிவிக்கின்றனர்.இதேவேளை, வடமராட்சி பொலிகண்டி பகுதியிலும் இவ்வாறான மர்ம மனிதர்களின் நடமாட்டத்தை அவதானித்த ஊர்வாசிகள் அவர்களைப் பிடிப்பதற்காகத் துரத்திச் சென்றபோதும், அவர்களைப் பிடிக்க முடியாமல் போயுள்ளது. இவ்வாறு தப்பியோடியவர்கள் சிறிது தூரம் சென்றதும், அங்கு வந்த வாகனம் ஒன்றில் ஏறித் தப்பிச் சென்றதாக தெரிவிக்கப்படுகிறது.\n\nயாழ்ப்பாணம் நாவாந்துறை மற்றும் பாசையூர் பிரதேசத்தில் கைதுசெய்யப்பட்டவர்களை விடுவிக்கக் கோரி யாழ்ப்பாணத்திலுள்ள மனித உரிமைகள் ஆணைக் குழு அலுவலகத்துக்கு முன்பாகவும் யாழ் சிறைச்சாலைக்கு முன்பாகவும், மக்கள் ஆர்ப்பாட்டங்களை நடத்தியிருந்தனர். யாழ்ப்பாணம் நாவாந்துறை மற்றும் வடமராட்சி பொலிகண்டிப் பகுதியில் பாதுகாப்புத் தரப்பினருக்கும், பொதுமக்களுக்குமிடையில் ஏற்பட்ட பதற்ற நிலையைத் தொடர்ந்து நாவாந்துறை மற்றும் பாசையூர் பிரதேசத்தில் 102 பேர் கைது செய்யப்பட்டனர். இவர்களில் உயர்தரப் பரீட்சைக்குத் தோற்றும் மாணவர்கள் இருவர் விடுவிக்கப்பட்டுள்ள நிலையில் ஏனைய 100 பேரும் சட்டநடவடிக்கைக்கு உட்படுத்தப்பட்டுள்ளதாக யாழ். சிரேஷ்ட பொலிஸ் அத்தியட்சகர் நெவில் பத்மதேவா தெரிவித்தார்.\n\nSection::::மதத் தலைவர்கள் வேண்டுகோள்.\nமர்ம மனிதன் பீதியை போக்க உடனடி நடவடிக்கைகள் அவசியம் என அரசிடமும் பாதுகாப்பு அமைச்சிடமும் மதத் தலைவர்கள் கூட்டாக வேண்டுகோள் வேண்டுகோள் விடுத்துள்ளனர். யுத்தம், இன்னோரன்ன அனர்த்தங்கள், பாதிப்புக்குப் பின்னர் மக்கள் சுதந்திரமாக வாழ முற்பட்டுள்ள இவ்வேளையில் மர்ம மனிதர்களின் செயற்பாடுகள் மீண்டும் மக்கள் மத்தியில் அச்சத்தையும், சந்தேகத்தையும் துயரத்தையும் தோற்றுவித்துள்ளன. இதனை உடனடியாகக் கட்டுப்படுத்தாவிட்டால் நிலமை மேலும் மோசமாகக் கூடும் எனவும், எவரும் அச்சம் கொள்ளவேண்டிய அவசியம் இல்லை என்று பாதுகாப்பு அதிகாரிகள் கூறி வருகின்ற வேளையில் தினந்தோறும் மர்ம மனிதர்களால் மக்கள் பாதிக்கப்படும் செய்திகள் வந்து கொண்டே இருக்கின்றன. இது மன நோயாளிகள் மற்றும் சமூக விரோதிகளின் செயல் என்று பாதுகாப்புத்துறையினரின் அறிக்கைகள் கூறினாலும், மக்கள் இதனை நம்பத் தயாரில்லை. மக்கள் தாமே மர்ம மனிதர்களுக்கு எதிராக நடவடிக்கைகளில் ஈடுபடும் சூழ்நிலையே இன்று காணப்படுகின்றது என்றும் சமயத் தலைவர்கள் தெரிவித்துள்ளனர்.\nSection::::மகஜர்.\nயாழ்.குடாநாட்டில் மர்ம மனிதர்களின் செயற்பாடுகளைக் கண்டித்து தடுத்தும் நிறுத்தக் கோரியும் ஜனாதிபதி உட்பட பல உயர்மட்ட அதிகாரிகளுக்கும் மகஜர் அனுப்பி வைப்பதற்கு யாழ்.மாநகர சபையில் தீர்மானம் நிறைவேற்றப்பட்டுள்ளது.\nSection::::ஜனாதிபதி இணக்கம்.\nவடக்கு, கிழக்கில் இடம்பெற்று வரும் கிறீஸ் மனிதர்கள் விடயத்தை முடிவுக்கு கொண்டு வருவதற்கு இலங்கை ஜனாதிபதி மஹிந்த ராஜபக்ச இணக்கம் தெரிவித்துள்ளதையடுத்து செப்டெம்பர் 10, 2011 திகதியன்று யாழ்ப்பாணத்தில் தாம் நடத்தவிருந்த உண்ணாவிரதப் போராட்டத்தை பிற்போடுவதென்று தமிழ்க்கட்சிகள் தீர்மானித்துள்ளன. ஜனாதிபதிக்கும் தமிழ்க்கட்சிகளுக்கும் இடையில் இன்று இந்த விடயம் தொடர்பில் அலரி மாளிகையில் சந்திப்பு ஒன்று இடம்பெற்றது. இதில் தமிழ்த் தேசியக் கூட்டமைப்பின் நாடாளுமன்ற உறுப்பினர்கள், தமிழர் விடுதலைக் கூட்டணியின் தலைவர் வீ ஆனந்தசங்கரி, புளொட் அமைப்பின் தலைவர் சித்தார்த்தன் ஆகியோர் பங்கேற்றனர். இதன்போது வடக்கு, கிழக்கில் கிறீஸ் பூதங்கள் என்று கூறப்படுவோரின் செயற்பாடும் இதன் போது பொலிஸ் மற்றும் இராணுவத்தின் பிரசன்னங்களும் சந்தேகத்தை ஏற்படுத்துவதாக தமிழ்க்கட்சிகள் சுட்டிக்காட்டின.\n\n"}
{"id": "118693", "url": "https://ta.wikipedia.org/wiki?curid=118693", "title": "கூகிள் குரோம் நீட்சி", "text": "கூகிள் குரோம் நீட்சி\n\nகூகிள் குரோம் நீட்சி (\"Google Chrome Extension\") என்பது கூகிள் குரோம் உலாவியில் கூடுதலான வசதியைத் தரும் பிற்சேர்க்கையாகும். விரும்பிய நீட்சிகளைப் பொருத்திப் பயனருக்கு அனுகூலமான உலாவியாகப் பயன்படுத்தலாம். இந்த நீட்சிகள் எச்.டி.எம்.எல், ஜாவாஸ்கிரிப்ட் மற்றும் விழுத்தொடர் பாணித் தாள்கள் மூலமாக எழுதப்படுகின்றன. தேவையான நீட்சிகளைக் கூகிள் இணைய அங்காடியிலிருந்து குரோம் பயனர்கள் பெற்றுக்கொள்ளலாம். தமிழிற்கான பிரத்தியேக நீட்சிகளும் உள்ளன.\n\n"}
{"id": "118697", "url": "https://ta.wikipedia.org/wiki?curid=118697", "title": "பிரகாஷ் ஜா", "text": "பிரகாஷ் ஜா\n\nபிரகாஷ் ஜா (Prakash Jha, பெப்ரவரி 27, 1952) இந்தியாவின் பீகாரைச் சேர்ந்த ஓர் திரைப்பட இயக்குனர், தயாரிப்பாளர் மற்றும் கதாசிரியர் ஆவார். இவரது சமூக, அரசியல் தொடர்புள்ள திரைப்படங்களினால் பரவலாக அறியப்பட்டவர். இவற்றில் \"தாமுல்\" (1984), \"மிருத்யுதண்ட்\" (1997) மற்றும் \"கங்காஜல்\" (2003) ஆகியன குறிப்பிடத்தக்கவை. மேலும் இவரது ஆவணப்படங்களான \"ஃபேஸ் ஆஃப்டர் ஸ்டார்ம்\" (1984) மற்றும் \"சோனால்\" (2002) ஆகியவை தேசியத் திரைப்பட விருது பெற்றுள்ளன. \"பிரகாஷ் ஜா புரொடக்சன்ஸ்\" என்ற பெயரில் தயாரிப்பு நிறுவனம் ஒன்றை நடத்தி வருகிறார்.\n\nஇவரது திரைப்படம் \"ஆரக்சன்\" இட ஒதுக்கீடு கொள்கையை மையப்படுத்தி வன்முறையைத் தூண்டுவதாக பஞ்சாப், உத்திரப் பிரதேசம் மற்றும் ஆந்திர மாநிலங்கள் வெளியிடத் தடை விதித்துள்ளன.\nSection::::வாழ்க்கை வரலாறு.\nபிரகாஷ் ஜா பீகாரின் சிகார்பூரின் விவசாயக் குடும்பத்தில் பிறந்தவர். சைனிக் பள்ளியிலும் ராம்ஜி கல்லூரியிலும் துவக்கக் கல்வியைப் பயின்றார். பின்னர் தில்லி பல்கலைக்கழகத்தில் இயற்பியலில் படிக்கத் தொடங்கி ஒரு வருடத்திலேயே தனது ஓவியக் கனவுகளை நோக்கி மும்பைக்கு பயணமானார். நுண்கலைப் பள்ளியில் சேர்வதற்கு தயாரானநிலையிலேயே \"தர்மா\" என்ற திரைப்படம் உருவாவதை கண்டு திரைப்படத்துறையில் நாட்டம் கொண்டார். 1973ஆம் ஆண்டு புனேயின் இந்தியத் திரைப்பட மற்றும் தொலைக்காட்சி கழகத்தில் (FTII) இணைந்தார்.\n\nதிரைப்பட நடிகை தீப்தி நேவலை திருமணம் புரிந்து தற்போது பிரிந்து வாழ்கின்றனர்.\n\n\n"}
{"id": "118701", "url": "https://ta.wikipedia.org/wiki?curid=118701", "title": "விருப்பாச்சி கோபால்", "text": "விருப்பாச்சி கோபால்\n\nஆங்கிலேயரை எதிர்த்து படை திரட்டிப் புரட்சி செய்த காரணத்தால் ஆங்கிலக் கிழக்கிந்தியக் கம்பெனியரால் 1801-ம் ஆண்டு செப்டம்பரில் தூக்கில் இடப்பட்டுக் கொல்லப்பட்டார். இவரது நினைவாலயம் விருப்பாச்சி பகுதியில் அமைந்துள்ளது.\n\nSection::::வாழ்க்கைக் குறிப்பு.\nதிண்டுக்கல் மாவட்டம் பழனிக்கு பக்கத்தில் உள்ள விருப்பாச்சி என்னும் ஊரில் கி.பி.1725 இல் நாயக்கர் சமுதாயத்தைச் சேர்ந்த வீரையா நாயக்கருக்கும் , காமாட்சி அம்மாளுக்கும் மகனாகப் பிறந்தவர் (திருமலை குப்பள சின்னப்ப நாயக்கர்) திருமலை கோபால சின்னப்பா நாயக்கர் . விசுவநாத நாயக்கர் ஆட்சி காலத்தில் ஏற்பட்ட பாளையப்பட்டுகளில் ஒன்றான விருப்பாச்சியின், 19 ஆவது பாளையக்காரராக இவர் ஆட்சிக்கு வந்தார்.\n\nSection::::விருப்பாச்சி பெயர் காரணம்.\nநங்காஞ்சிப் பகுதிக்கு வந்த விசய நகரப் பேரரசின் மன்னர் கிருட்டிணத்தேவராயர் அப்பகுதி மக்களின் வீரத்தைப் பாராட்டி தனது மனைவியின் பெயரான ’விருப்பாச்சி’யை அவ்வூரின் பெயராக வைத்தார். அது முதல் நங்காஞ்சி என்ற ஊர் விருப்பாச்சி என மாறியது.\n\nSection::::கூட்டமைப்பு.\nவிருப்பாச்சி பாளையக்காரராக விளங்கிய கோபாலநாயக்கர் கண்காணிப்பில், புரட்சிப்படையினர் ஆங்கில முகாம்களில் பாய்ந்து ஆயுதங்களையும் சேமிப்புப் பண்டங்களையும் பறித்தனர். மருதுபாண்டியருடனும் (அண்டை தேசத்து) கன்னட மராட்டிய பகுதி மன்னரான துந்தாசிவாக்குடனும் தொடர்பு கொண்டு ஒரு விரிவான கூட்டமைப்பு ஒன்றை உருவாக்கினார். இது தீபகற்ப கூட்டமைப்பு என்றழைக்கப்பட்டது, மருதுபாண்டியர்கள் தலைமையில் சிவகங்கைச் சீமையும், அதேபோல் கோபால நாயக்கர் தலைமையில் திண்டுக்கல்லும் கூட்டமைப்புடன் சேர்ந்து வலுப்பெற்றன. கன்னட தேசத்தில் தூந்தாசிவாக்கும் கிருட்டிணப்பநாயக்கரும், மலபாரில் கேரளவர்மனும் கூட்டுப்படை மூலம் ஆங்கிலேயரை எதிர்த்தனர். கோயம்புத்தூரிலும் சேலத்திலும் கூட்டுபடையினர் இயங்கினர். ஈரோட்டு மூதார்சின்னனும், கானிசாகனும் தலைவர்களாகத் திகழ்ந்தார்கள். மணப்பாறை லட்சுமி நாயக்கரும் , தேவதானப்பட்டி பூசாரி நாயக்கரும் தங்களது போர் வீரர்களைக் கோபால நாயக்கருக்குக் கொடுத்து உதவி வந்து உள்ளனர் . பழனியில் இத்தலைவர்களின் தூதர்கள் கோபால நாயக்கர் தலைமையில் கூடிப் பேசினார்கள். விருப்பாட்சியில் தெற்கத்திச் சீமையின் சுமார் 3000 கிராமங்களின் பிரதிநிதிகள் ஒன்றுகூடி வெள்ளையர்களை விரட்டுவதற்குச் சபதம் எடுத்தார்கள். இந்த அறைகூவல் கிராமங்கள் தோறும் பனையோலை மூலம் எடுத்துச் செல்லப்பட்டது. தீபகற்பக் கூட்டமைப்பு தலைமையில் மக்கள் திரளாகப் பங்கேற்ற முதல் சுதந்திரப்போர் தொடங்கியது.\n\nSection::::முதல் போர்.\nகி.பி.1799 மார்ச்சில் கோபால்நாயக்கர் வழி காட்டுதலின் படி மணப்பாறை லட்சுமிநாயக்கர், ஆங்கிலேயரை எதிர்த்து போரிட்டு நத்தம், மேலூர்,மணப்பாறை ஆகிய பகுதிகளை கைப்பற்றினர்.\n\nSection::::ஆங்கிலேயர் எச்சரிக்கை.\nகி.பி.1799 அக்டோபரில் வீரபாண்டிய கட்டபொம்மனைத் தூக்கிலிடப்பட்ட பின் விருப்பாச்சி அரண்மனைக்கு மேஜர் ஐ. ஏ. பானர்மேன் எச்சரிக்கை செப்புப் பட்டயம் ஒன்றை அனுப்பினார். அதில் \"கும்பனியருக்கு எதிராகப் புரட்சியில் ஈடுபட்டால் கட்டபொம்மனைப் போல் தூக்கிலிட்டு கொல்லப்படுவர்\" என்ற செய்தி இருந்தது. தற்போது இடையகோட்டை ஜமீன் அரண்மனையில் இச்செப்புப் பட்டயம் பாதுகாப்பாக உள்ளது.\n\nSection::::ஆங்கிலேயரை எதிர்த்தார்.\nராணி வேலுநாச்சியாருக்கும், ஊமைத்துரைக்கும் அடைக்கலம் கொடுத்ததால் வெள்ளையர்கள், கோபால நாயக்கர் மீது ஆத்திரம் அடைந்தனர். இந்நிலையில், கி.பி.1800ல் வெள்ளையர்களை எதிர்த்து ஒரு அணி திரட்டி கோவை மீது படையெடுத்துச் சென்றார்.\n\nSection::::கோவைத் தாக்குதல்.\nகி.பி.1800 ஏப்ரலில் கோபால்நாயக்கர் தலைமையில் இறுதிக்கட்டப் போருக்கு திட்டமிட்டனர். இக்கூட்டத்தில் கேரளவர்மா, மைசூர் கிருட்டிணப்பா, சிவகங்கை சின்னமருது, கோவை ஹாஜிஹான், இராமநாதபுரம் கல்யாணித்தேவர், மற்றும் பெருமாள் பிள்ளை ஆகியோர் கலந்து கொண்டனர். கி.பி.1800 சூனில் கோவையிலுள்ள ஆங்கிலேயரின் ராணுவ முகாமை நாலாபுறமும் இருந்து ஒரே சமயத்தில் தாக்குவது என முடிவெடுத்தனர். அதன்படி ஓசூர் புட்டா முகமது, இச்சாபட்டி ராமனுல்லாகான், ஓசூர் முஹமது ஹாசன், பரமத்தி அப்பாவு, சேசையா ஆகியோர் தளபதிகளாக இருப்பது எனவும் முடிவெடுத்தனர். இச்செய்தி ஆங்கிலேயருக்கு எட்டியது. ஆங்கிலேயர் நாலாபுறமும் பீரங்கிப்படையை நிறுத்தி புரட்சிப்படைகளைச் சுற்றி வளைத்துக் கைது செய்தனர். அவர்கள் கொடுமையான முறையில் படுகொலை செய்யப்பட்டனர். தளபதி முகமதுஹாசன் சேலம் கலெக்டர் மக்லாய்டு செய்த சித்ரவதையினால் கூட்டணி இரகசியம் போய்விடக்கூடாது என எண்ணித் தனது கழுத்தைத் தானே அறுத்துக்கொண்டார்.\n\nSection::::இறுதிப் போர்.\nகோவை தாக்குதலுக்குப் பின் கி.பி.1800 அக்டோபரில், ஆங்கிலப்படை லெப்டினட் கர்னல் இன்னஸ் பெரும் படையுடன் விருப்பாச்சியை முற்றுகையிட்டான். விருப்பாச்சி, இடையகோட்டை, வேலுர், பாளையத்தைச்சேர்ந்த மக்களும் ஏனைய பாளையத்தின் போர் வீரர்களும்,சத்திரப்பட்டி பாளையத்தின் அரண்மனை முன்பு போர் புரிந்தனர். போரில் கோபால்நாயக்கரின் மூத்த மகன் முத்துவெள்ளைய நாயக்கர் கொல்லப்பட்டார். கோபால்நாயக்கர் தப்பிவிட்டார். கர்நாடக, மராட்டிய படைத் தளபதி தூந்தாசிவாக்கை கைது செய்து பீரங்கியின் வாயில் கட்டிவைத்தனர். தொடர்ந்து கோபால் நாயக்கரின் மனைவி பாப்பம்மாள், இளைய மகன் பொன்னப்ப நாயக்கர் உட்பட 22 பேரை திண்டுக்கல்லில் கி.பி.1816 வரை சிறைவைத்தனர். கோபால்நாயக்கர் தலைக்கு அந்த காலத்திலேயே 20,000 ரூபாய் என அறிவித்தனர். பணத்திற்காக துரோகிகள் காட்டிக் கொடுத்தனர். கி.பி.1801செப்டம்பர் மாதத்தில் திண்டுக்கல் ஊருக்கு வெளியே குளக்கரையில் புளிய மரத்தில் தூக்கிலிட்டனர். அந்தக் குளம் கோபாலநாயக்கர் சமுத்திரம் என நகரின் மத்தியில் இன்றும் உள்ளது.\n\nSection::::கோபால்நாயக்கர் அரண்மனை.\nகோபால்நாயக்கரின் அரண்மனையையும், அவரது மனைவிக்காக கட்டிய அந்தப்புரத்தையும் இடித்து தரைமட்டமாக்கினர். அரண்மனையின் சுவர்களின் அடித்தளம் 45 அடி நீளமுள்ளது மட்டும் இன்றும் உள்ளது. அரண்மனை முன்பு யானை கட்டும் நடு கல், குதிரைகள் தண்ணீர் குடிக்கும் கருங்கல் தொட்டி, இன்றும் காணமுடிகிறது.\n\nSection::::கள ஆய்வு.\nகோபால நாயக்கர் வாழ்ந்த விருப்பாச்சி பகுதியில் தமிழக அரசின் சார்பில் கள ஆய்வு மேற்கொண்டு, அரண்மனை வளாக அமைவிடம் கண்டறியப்பட்டது. கள ஆய்வில் அரண்மனையின் எச்சங்கள், ஐந்து ஏக்கர் பரப்பளவில் பரவிக் கிடப்பது உறுதி செய்யப்பட்டது. இதில், கோவிலின் சிதிலங்கள், பயன்படுத்திய மண் பாண்டங்கள், பீங்கான்கள், கண்ணாடியால் ஆன பொருட்கள் ஆய்வில் சேகரிக்கப்பட்டன. இரும்பை உருக்கி ஆயுதங்கள் செய்ததற்கான தடயங்களும் சேகரிக்கப்பட்டன. இந்த ஆயுதங்களை வெள்ளையர்களுக்கு எதிரான போராட்டத்தில் பயன்படுத்தி இருக்கலாம் என்பது கள ஆய்வின் மூலம் அறியப்படுகிறது.\n\nSection::::நினைவிடம்.\nஆங்கிலேயர்களை எதிர்க்க திண்டுக்கலில் இருந்து கூட்டமைப்பு திரட்டி , ராணி வேலுநாச்சியார்க்கும், ஊமைத்துரைக்கும் போராட்ட காலத்தில் உதவி வந்தும் படை வீரர்களை அவர்களுக்குக் கொடுத்து உதவியும் , கேரளா வர்மா , தூந்தாசிவாக் ,என்று பலரிடமும் இணக்கத்தோடு இருந்து ஆங்கிலேயர்களை நாட்டை விட்டு விரட்ட வேண்டும் என்ற ஒரே நோக்கில் பாடுபட்ட திருமலை கோபால சின்னப்பா நாயக்கருக்குத் தமிழக அரசின் சார்பில் மணிமண்டபம் கட்டி உள்ளனர். திண்டுக்கல் - பழனி தேசிய நெடுஞ்சாலையில் அமைந்துள்ள இந்த மணிமண்டபம் 69 லட்சம் செலவில் 0.24.00 ஹெக்டேர் பரப்பளவில் அமைந்துள்ளது.\n\n"}
{"id": "118708", "url": "https://ta.wikipedia.org/wiki?curid=118708", "title": "காபோன் சண்டை", "text": "காபோன் சண்டை\n\nகாபோன் சண்டை (\"Battle of Gabon\") என்பது இரண்டாம் உலகப் போரின் போது நேச நாட்டுப் படைகள் விஷி பிரான்சின் கட்டுப்பாட்டில் இருந்த காபோன் உள்ளிட்ட பிரெஞ்சு நடுநிலக்கோடு பகுதிகளைக் கைப்பற்ற நடத்திய போர் நிகழ்வுகளைக் குறிக்கிறது. லிபர்வில் சண்டை என்றும் அழைக்கப்படும் இச்சண்டை நவம்பர் 8-12, 1940 காலகட்டத்தில் நடைபெற்றது\n\nஜூன் 1940 இல் பிரான்சு சண்டையில் தோல்வியடைந்த பிரான்சு நாசி ஜெர்மனியிடம் சரணடைந்தது. பிரெஞ்சு அரசியல்வாதிகளில் ஒரு பகுதியினர் நாசி ஜெர்மனியுடன் ஒத்துழைத்து அதன் ஆதரவுடன் விஷி அரசை உருவாக்கினர். இதனை ஏற்றுக் கொள்ளாத மற்றொரு பிரிவினர் சார்லஸ் டி கோல் தலைமையில் நாடுகடந்த விடுதலை பிரான்சு அரசை உருவாக்கினர். ஆசியா மற்றும் ஆப்பிரிக்காவிலிருந்த பிரெஞ்சு காலனிகள் அனைத்தும் இவ்விரு தரப்புகளுள் ஏதேனும் ஒன்றுக்கு ஆதரவு தெரிவித்தன. விஷி அரசின் கட்டுப்பாட்டிலிருந்த லிபியாவைத் தாக்க நேச நாட்டுப்படைகள் திட்டமிட்டன. இதற்காக பிரெஞ்சு நடுநிலக்கோடு பகுதிகளின் மீது படையெடுத்தன. அக்டோபர் 1940 இல் இப்படையெடுப்புக்கான ஆயத்தங்கள் டி கோல் தலைமையில் தொடங்கின. \n\nநவம்பர் 8 ஆம் தேதி நேச நாட்டுத் தாக்குதல் தொடங்கியது. கடல்வழியாகத் தரையிறங்கிய விடுதலை பிரான்சுப் படைகள் விரைவில் முன்னேறி கபோன் தலைநகர் லிபர்வில்லைக் கைப்பற்றின. நவம்பர் 12ம் தேதி பிரெஞ்சு நடுநிலக்கோடு பகுதிகளிலிருந்த விஷிப் படைகள் சரணடைந்தன. கபோன் மற்றும் பிற பிரெஞ்சு நடுநிலக்கோடு பகுதிகள் டி கோலின் படைகளின் கட்டுப்பாட்டில் வந்தன.\n\n"}
{"id": "118709", "url": "https://ta.wikipedia.org/wiki?curid=118709", "title": "இருபடிச் சார்பு", "text": "இருபடிச் சார்பு\n\nகணிதத்தில், இருபடிச் சார்பு (\"quadratic function\") என்பது ஒரு பல்லுறுப்புக்கோவைச் சார்பு. இதன் பொதுவடிவம்:\n\nஇச் சார்பின் வரைபடம் ஒரு பரவளையமாகும். இப்பரவளையத்தின் சமச்சீர் அச்சு, \"y\"-அச்சுக்கு இணையானதாக அமையும்.\n\nformula_2 என்ற கோவையின் மிக உயர்ந்த அடுக்கு 2 என்பதால் இருபடிச் சார்பு ஒரு இருபடி பல்லுறுப்புக்கோவையாகும்.\n\nஇருபடிச் சார்பை பூச்சியத்துக்குச் சமப்படுத்தினால் கிடைப்பது ஒரு இருபடிச் சமன்பாடாகும். இச்சமன்பாட்டின் தீர்வுகள் அதன் மூலங்கள் என அழைக்கப்படும்.\n\nSection::::சொற் பிறப்பியல்.\nலத்தீன் மொழி சொல்லான \"quadratum\" -லிருந்து தோன்றியது \"quadratic\" (இருபடி) என்ற ஆங்கில உரிச்சொல். \"quadratum\" என்பது சதுரத்தைக் குறிக்கும் சொல்லாகும்.\n\nபொதுவாக, முன்னொட்டு quadr(i) – என்பது எண் 4-ஐக் குறிக்கும்.\n\nஎடுத்துக்காட்டு: \nஆங்கிலத்தில், நான்கு பக்கங்களையுடைய வடிவவியல் வடிவம் \"quadrilateral\" என்றும்; கார்ட்டீசிய ஆயமுறைமையில் நான்கு சமபாகங்களாகப் பிரிக்கப்படும் கார்ட்டீயன் தளத்தின் ஒவ்வொரு பாகமும் \"quadrant\" என்றும் அழைக்கப்படுகின்றன.\n\nசதுரத்தின் பக்கங்கள் 4 என்பதால், \"Quadratum\" எனும் லத்தீன் சொல் சதுரத்தைக் குறிக்கிறது.\n\n\"x\" பக்க அளவுகொண்ட சதுரத்தின் பரப்பளவைக் குறிப்பதால், இயற்கணிதத்தில் \"x\" என்பது \"x\" ஸ்கொயர் (square-சதுரம்) என அழைக்கப்படுகிறது.\n\nSection::::மூலங்கள்.\nஇருபடிச் சார்பு : formula_3 -ன் மூலங்கள் என்பவை \"f\"(\"x\") = 0 சமன்பாட்டைச் சரிசெய்யும் \"x\" -ன் மதிப்புகளாகும்..\n\nகெழுக்கள் \"a\", \"b\", and \"c\" மெய்யெண்கள் அல்லது சிக்கலெண்களாக இருந்தால் இருபடிச் சார்பின் மூலங்கள்:\n\nஇங்கு formula_5 என்பது தன்மைகாட்டி (discriminant) எனப்படும்.\n\nSection::::வடிவங்கள்.\nஇருபடிச் சமன்பாட்டை மூன்றுவிதமான வடிவங்களில் எழுதலாம்.\n\n\n\nஇம்மூன்று வடிவங்களையும் ஒன்றிலிருந்து மற்றொன்றைப் பெறுதல் முடியும்:\n\nபொது வடிவத்திலிருந்து காரணி வடிவத்திற்கு மாற்ற இருபடிச் சார்பின் இரு மூலங்கள், formula_8 மற்றும் formula_9-ஐக் கண்டுபிடித்தால் போதுமானது. வர்க்க நிரப்பி முறையைப் பயன்படுத்திப் பொது வடிவத்தைத் திட்ட வடிவத்துக்கு மாற்றலாம். காரணி வடிவிலிருந்து பொது வடிவத்திற்கு மாற்ற, பெருக்கி விரித்தெழுத வேண்டும். திட்ட வடிவிலிருந்து பொது வடிவத்திற்கு மாற்ற, வர்க்கத்தை விரித்து, a -ஆல் பெருக்கிச் சுருக்குதல் வேண்டும்\n\nSection::::வரைபடம்.\nஎந்தவடிவில் இருந்தாலும் இருபடிச் சார்பின் வரைபடம் மேலேயுள்ள படத்தில் தரப்பட்டுள்ளபடி ஒரு பரவளையமாகும்.\n\nபரவளையம் உச்சிப்புள்ளியிலிருந்து கூடும்(குறையும்) வேகமானது, கெழு \"a\" -ன் மதிப்பைப் பொறுத்தது. \"a\" -ன் மதிப்பு பெரிய மிகை எண்ணாக இருந்தால் கூடும் வேகம் அதிகமாகவும் வரைபடம் அதிகமாக மூடியுள்ள மாதிரி அமையும்.\n\nகெழுக்கள் \"b\" மற்றும் \"a\" இரண்டும் சேர்ந்து பரவளையத்தின் சமச்சீர் அச்சையும் உச்சிப்புள்ளியின் \"x\" அச்சு தூரத்தைத் தீர்மானிக்கின்றன. உச்சிப்புள்ளியின் \"x\" அச்சுதூரம்: formula_15.\n\ny அச்சு வெட்டும்போது பரவளையத்தின் கீழ்முக சாய்வு, கெழு \"b\" ஆகும்.\n\nகெழு \"c\", பரவளையத்தின் உயரத்தைக் கட்டுப்படுத்துகிறது. y = c புள்ளியில் பரவளையமானது y அச்சை சந்திக்கிறது.\n\nSection::::உச்சிப்புள்ளி.\nபரவளைய வளைகோட்டின் திசைப்போக்கு உச்சிப்புள்ளியில் மாறுவதால் உச்சிப்புள்ளி, திருப்பு புள்ளி எனப்படும். இருபடிச் சார்பு உச்சி வடிவில் தரப்பட்டுள்ளபோது அதன் உச்சிப்புள்ளி formula_16 ஆகும்.\n\nவர்க்க நிரப்பிமுறையைப் பயன்படுத்தி பொது வடிவம்\n\nஉச்சிப்புள்ளியின் பொது வடிவம்:\n\nஇருபடிச் சார்பு காரணி வடிவிலிருக்கும்போது,\n\nஇருமூலங்களின் சராசரியான formula_21 என்பது உச்சிப்புள்ளியின் \"x\"-அச்சுதூரமாகும். எனவே உச்சிப்புள்ளி:\n\nformula_14 எனில் உச்சிப்புள்ளி பெருமப் புள்ளியாகவும் formula_13 எனில் சிறுமப் புள்ளியாகவும் இருக்கும்.\n\n\n\nஇருபடிச் சார்பின் வகைக்கெழுச் சார்பின் மூலங்களைக் கண்டுபிடிப்பதன் மூலம் பெரும அல்லது சிறுமப் புள்ளியாக அமையும் உச்சிப்புள்ளியைப் காணலாம்.\n\nஇச்சார்பைப் பூச்சியத்துக்குச் சமப்படுத்த,\n\nஎனவே உச்சிப்புள்ளியின் அச்சுதூரங்கள்:\n\nSection::::வர்க்க மூலம்.\nஇருபடிச் சார்பின் வர்க்க மூலத்தின் வரைபடம் நீள்வட்டம் அல்லது அதிபரவளையமாக அமையும். \n\ny -அச்சுதூரம் எதிர்ம எண்ணாக இருந்தால் அதிபரவளையத்தின் அச்சு கிடைமட்டமாகவும் நேர்ம எண்ணாக இருந்தால் நிலைக்குத்தாகவும் இருக்கும்.\n\n\nSection::::இருமாறி இருபடிச் சார்பு.\nஇருமாறி இருபடிச் சார்பு (bivariate quadratic function) என்பது பின்வரும் வடிவில் அமைந்த இருபடி பல்லுறுப்புக்கோவையாகும்.\n\nஇச்சார்பு ஒரு இருபடிப் பரப்பைக் குறிக்கும்.\nformula_38 = 0 என்பது formula_39 எனும் தளத்தை இப்பரப்பு வெட்டுவதை விளக்கும். இந்த வெட்டுப்பகுதி கூம்பு வெட்டுக்குச் சமானமான இயங்குவரையாகும்.\n\n\nSection::::பெருமம் மற்றும் சிறுமம்.\nபெரும அல்லது சிறுமப் புள்ளி: formula_42\n\n"}
{"id": "118715", "url": "https://ta.wikipedia.org/wiki?curid=118715", "title": "நெடுங்குழு 9 தனிமங்கள்", "text": "நெடுங்குழு 9 தனிமங்கள்\n\nநெடுங்குழு 9 உள்ள தனிமங்களை கோபால்ட் தொகுதி தனிமங்கள் என்று அழைக்கப்படுகிறது. இக்குழுவில் வலைக்குழுவின் இடை நிலை உலோகங்களான கோபால்ட்(Co),ரோடியம்(Rh) ,இரிடியம்(Ir) , மெய்ட்னீரியம் (Mt) ஆகிய நான்கும் இருக்கின்றன. இதில் மெய்ட்னீரியமின் எல்லா ஓரிடத்தான்களும் கதிரியக்கப் பண்புகளை கொண்டுள்ளது. இயற்கையாக கிடைக்கப்படாத இவை மிகச் சிறிய அளவில் உற்பத்தி செய்யப்பட்டுள்ளது.\nஎல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் இரண்டு எதிர்மின்னிகளை கொண்டுள்ளது. அனால் அதிசயக்கும் விதமாக ரோடியம் மட்டும் ஒரு எதிர்மின்னியை கொண்டுள்ளது. \nஇவை பெரும்பாலும் மின்னியல் பயன்பாட்டிற்கும் , கலப்புலோகம் தயாரிக்கவும், தொழிற்சாலை வினைவேகமாற்றியாகவும் பயன்படுத்தப்படுகிறது.\n"}
{"id": "118719", "url": "https://ta.wikipedia.org/wiki?curid=118719", "title": "நெடுங்குழு 10 தனிமங்கள்", "text": "நெடுங்குழு 10 தனிமங்கள்\n\nநெடுங்குழு 10 உள்ள தனிமங்களை நிக்கல் தொகுதி தனிமங்கள் என்று அழைக்கப்படுகிறது. இக்குழுவில் இடை நிலை உலோகங்களான நிக்கல்(Ni), பலேடியம்(Pd),பிளாட்டினம்(Pt), டார்ம்சிட்டாட்டியம்(Ds) ஆகிய நான்கும் இருக்கின்றன. இதில் மெய்ட்னீரியமின் எல்லா ஓரிடத்தான்களும் கதிரியக்கப் பண்புகளை கொண்டுள்ளது. இயற்கையாக கிடைக்கப்படாத இவை மிகச் சிறிய அளவில் உற்பத்தி செய்யப்பட்டுள்ளது.\nஎல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் ஒரு எதிர்மின்னியை கொண்டுள்ளது. அனால் அதிசயக்கும் விதமாக பலேடியம் மட்டும் பதினெட்டு எதிர்மின்னிகளை கொண்டுள்ளது. \n\nநெடுங்குழு 10 உள்ள தனிமங்கள் பெரும்பாலும் வெள்ளை அல்லது வெளிர் சாம்பல் நிறத்தில் உள்ளது. எளிதில் கருக்காத இவை மினுமினுக்கும் ஆற்றல் உடையது. இவை பெரும்பாலும் மின்னியல் பயன்பாட்டிற்கும் , கலப்புலோகம் தயாரிக்கவும், வேதியியல் வினைவேகமாற்றியாகவும், ஆபரணம் செய்யவும் பயன்படுத்தப்படுகிறது. \n"}
{"id": "118726", "url": "https://ta.wikipedia.org/wiki?curid=118726", "title": "சாம்பார்", "text": "சாம்பார்\n\nசாம்பார் என்பது தமிழ்நாடு, தென் இந்தியாவில் மிகவும் பிரபலமான ஒரு துணை உணவுப் பொருள் ஆகும். இது காய்கறிகள், பருப்புடன் கொத்தமல்லி தூள், மிளகாய்ப் பொடி போன்றவற்றால் செய்யப்பட்ட ஒரு குழம்பு வகை துணை உணவுப் பொருள். தென்னிந்தியாவில் சமைக்கப்படும் சாம்பாரின் ருசி தனி தான். தென்னிந்தியாவில் ஒவ்வொரு பகுதியிலும் இது ஒவ்வொரு விதமாக தயாரிக்கப்படுகின்றது. அடிப்படை மூலப் பொருட்கள் பருப்பு (துவரம் பருப்பு, கடலைப்பருப்பு, பயற்றம்பருப்பு), புளிக்கரைசல், காய்கறிகள் என்றாலும், தயாரிக்கப்படும் விதம் ஊருக்கு ஊர் வேறுபடுகின்றது. முருங்கைக்காய் சாம்பார் மிகவும் சுவையாக இருக்கும். அரைத்துவிட்ட வெங்காய சாம்பார் மிகவும் சிறப்பானது.\nSection::::தயாரிக்கும் முறை.\nபருப்பை தேவையான அளவு எடுத்து வேக வைத்தப்பின்னர் அதனுடன் காய்கறிகள் சேர்த்து வேக வைக்க வேண்டும். பொதுவாக எதாவது ஒரு காய்கறி அல்லது பல காய்கறிகள் பயன்படுத்துவர். கூட்டுக் காய்கறிகளாக கத்தரிக்காய், வெள்ளரிக்காய், தடியங்காய், உருளைக்கிழங்கு போன்றவற்றுடன் சிறிய வெங்காயத்தையும் சேர்த்து வேகவைப்பர். அதனுடன் சாம்பார் பொடி, உப்பு சேர்ந்தால் சுவையான சாம்பார் தயார். பொதுவாக வத்தல் மிளகாய், கொத்தமல்லி, பூண்டு, மஞ்சள் மற்றும் பொருள்களை இடித்து சாம்பார் பொடியாக பயன்படுத்துவர்.\n\nSection::::தமிழக கல்வெட்டு.\nசாம்பார் என்றும் சாம்பரம் என்றும் அழைக்கப்படும் இந்த உணவு வகை தமிழகத்தில் பிறந்த ஒரு அறுசுவை உணவு.தமிழக கல்வெட்டு 1530 C.E பதிவின் வாயிலாக இது தமிழர்களின் பூர்வீக உணவு என்பது நமக்கு தெரிய வருகிறது அதாவது தஞ்சை வாழ் மாராத்தியர்களின் உணவு என்ற கருத்திலிருந்து முற்றிலும் விலகி நிற்க இந்த கல்வெட்டு அமைந்துள்ளது. \n\n“அமுதுபடி கறியமுது பல சம்பாரம் நெய்யமுதுள்ப்பட தளிகை ஒன்றுக்கு பணம் ஒன்றாக,”(South Indian Inscriptions, IV, 503, 1530 CE, Srirangam Temple, East Wall, Second Prakara, a Nayak Era Gift to Sri Ranga Natha)\n\nஎன்பதே அந்த கல்வெட்டின் பதிவு.\n\n\"கறியமுது பல சம்பாரம\"---- பல காய்கறிகளை கொண்டு உணவு படைத்தல் என்று பொருள்.\n\n\"நெய்யமுதுள்ப்பட தளிகை ஒன்றுக்கு பணம் ஒன்றாக\"---- அதாவது நெய் சேர்ந்த உணவை பணம் ஒன்றுக்கு கொடு என்பதாக இந்த கல்வெட்டு அமைந்துள்ளது.\n\nஇப்போ மாராட்டியர்கள் கதைக்கு வருவோம் இவர்கள் ஆட்சி யின் கீழ் தஞ்சை 1675 காலம் தான் வந்தது இப்படி இருக்க சாம்பார் தஞ்சை மாராட்டியர்களால் கண்டுபிடிக்கப்பட்டதை முற்றிலும் மறுத்து கூறலாம் மாராட்டிய மாநிலத்தில் வேரும்பருப்பை தால் என கூறி உண்ணும் பழக்கமே இன்று வரை உள்ளது அங்கு சாம்பார் என்ற சொல்லே கிடையாது.தமிழில் சாம்பு என்றால் குறைத்தல் அரைத்தல் என்று பொருள் அரைத்த தேங்காய் அல்லது தானியங்கள் என்று கூறலாம்.\n"}
{"id": "118727", "url": "https://ta.wikipedia.org/wiki?curid=118727", "title": "மயிலந்தனைப் படுகொலைகள்", "text": "மயிலந்தனைப் படுகொலைகள்\n\nமயிலந்தனைப் படுகொலைகள் (\"Mylanthanai massacre\") 1992 ஆம் ஆண்டு ஆகத்து 9 ஆம் நாள் இலங்கையின் மட்டக்களப்பு மாவட்டம், மயிலந்தனை என்ற கிராமத்தில் இடம்பெற்றது. 39 தமிழ் பொதுமக்கள் படுகொலை செய்யப்பட்டனர்.\n\nநேரில் கண்ட சாட்சியங்களின் அடிப்படையில் புனாணை இராணுவ முகாமைச் சேர்ந்த இலங்கை இராணுவத்தினரே இப்படுகொலைகளை நிகழ்த்தியதாக வழக்குத் தொடுக்கப்பட்டது<ref name=\"sm1/9/07\"></ref>, ஆனாலும் கொழும்பு நீதிமன்றம் ஒன்றில் சான்றாயர் குழு ஒன்று இவர்கள் அனைவரையும் குற்றமற்றவர்கள் எனக் கூறி விடுதலை செய்தது. இறந்தவர்களின் உறவினர்கள் சார்பில் மேன்முறையீடு செய்ய அனுமதிக்கப்படவில்லை.\n\nSection::::நிகழ்வு.\n1992, ஆகத்து 8 ஆம் நாள் சனிக்கிழமை அன்று யாழ்ப்பாண மாவட்டம், அராலித்துறையில் யாழ்ப்பாண மாவட்ட இராணுவக் கட்டளை அதிகாரி மேஜர் ஜெனரல் டென்சில் கொப்பேக்கடுவ கண்ணிவெடித் தாக்குதல் ஒன்றில் கொல்லப்பட்ட அடுத்த நாள் ஞாயிற்றுக்கிழமை ஆகத்து 9 ஆம் நாள் இராணுவத்தினர் மயிலந்தனைத் தாக்குதலை நடத்தினர். இந்திரகலா சின்னத்துரை (வயது 28) என்பவரின் நேரடிச் சாட்சியத்தின் படி, இராணுவத்தினர் துப்பாக்கிகள், கத்திகள், மற்றும் கோடாலிகள் கொண்டு பெண்கள், குழந்தைகள் உட்படப் பலரைத் தாக்கிக் கொன்றனர். ஒரு வயதுக் குழந்தை ஒன்றும் கொல்லப்பட்டது. 35 பேர் சம்பவ இடத்திலேயே கொல்லப்பட்டனர். மேலும் நால்வர் மருத்துவமனையில் இறந்தனர். 34 பேர் படுகாயமடைந்தனர்.\n\nSection::::அரசு விசாரணை.\n1993 ஆம் ஆண்டு ஏப்ரல் 2 ஆம் நாள் மட்டக்களப்பு மாவட்ட நீதிமன்றத்தில் அடையால அணிவகுப்பு இடம்பெற்று, 24 இராணுவத்தினர் உயிர் தப்பியோரினால் அடையாளம் காணப்பட்டனர்.\n\nபின்னர் இவ்வழக்கு பொலன்னறுவை நீதிமன்றத்திற்கு மாற்றப்பட்டது. குற்றம் சாட்டப்பட்டவர்களின் பாதுகாப்புக் கருதி சட்டமா அதிபர் இவ்வழக்கை கொழும்பு நீதிமன்றத்துக்கு மாற்றினார். இதனால் சாட்சிகள் கொழும்பு சென்று சாட்சி சொல்வதற்குப் பெரும் சிரமப்பட்டனர். 199 செப்டம்பரில் குற்றப்பத்திரிக்கை தாக்கல் செய்யப்பட்டது.\n\nமட்டக்களப்பில் இருந்து 30 இற்கும் அதிகமான சாட்சிகளுடன் பிண ஆய்வாளரும் விசாரணையில் கலந்து கொண்டனர். தீவிர விசாரணையின் பின்னர் தீர்ப்புக் கூறும் முடிவு சான்றாயர் (jury) குழுவுக்கு கொடுக்கப்பட்டது. வழக்கில் குற்றம்சாட்டப்பட்ட எந்த ஒரு இராணுவத்தினரும் குற்றம் இழைக்கவில்லை என சான்றாயர் குழு ஏகமனதாகத் தீர்ப்பளித்தது. மீண்டும் இதனைப் பரிசீலிக்குமாறு நீதிபதி கேட்டுக் கொண்ட போதும், சான்றாயர்கள் அவர்களைக் குற்றமற்றவர்கள் எனக் கூறினர். கொல்லப்பட்டவர்கள் சார்பாக மேன்முறையீடு செய்வதற்கு சட்டமா அதிபர் ஒப்புதல் அளிக்கவில்லை.\n\nகுற்றம் சாட்டப்பட்ட 18 இராணுவத்தினரும் நவம்பர் 27 ஆம் நாள் விடுதலை செய்யப்பட்டனர். மனித உரிமைக் குழுக்களும், கொல்லப்பட்டவர்களின் உறவினர்களும் இது குறித்து அதிருப்தி தெரிவித்தனர்.\n\n\n"}
{"id": "118728", "url": "https://ta.wikipedia.org/wiki?curid=118728", "title": "நோக்கியா சி2-00", "text": "நோக்கியா சி2-00\n\nநோக்கியா சி2-00 என்பது ஒரு நோக்கியா நிறுவனத்தால் தயாரிக்கப்பட்ட கைபேசி ஆகும். இது தான் நோக்கியா நிறுவனம் முதன் முதலாக வெளியிட்ட இரண்டு சிம் கார்டுகளை இயக்கும் வசதி கொண்ட கைபேசி ஆகும்.\n\nSection::::சிறப்பம்சங்கள்.\nஇந்த கைபேசியில் உள்ள முக்கிய சிறப்பு இதில் உள்ள இரட்டை சிம் வசதி ஆகும். மேலும் இந்த கைபேசியில் புகைப்படக்கருவி, புளுடூத், ஃப்ளாஷ் லைட் மற்றும் ஜாவா இயக்கம் போன்றவை அம்சங்களும் உள்ளன.\n"}
{"id": "118731", "url": "https://ta.wikipedia.org/wiki?curid=118731", "title": "டிரெஸ்-2பி", "text": "டிரெஸ்-2பி\n\nட்ரெஸ்-2பி (\"TrES-2b\") அல்லது கெப்லர்-1பி (\"Kepler-1b\") என்பது 750 ஒளி ஆண்டுகள் தொலைவில் ஜிஎஸ்சி 03549-02811 என்ற விண்மீனைச் சுற்றி வரும் ஒரு புறக்கோள் ஆகும். இதுவரையில் கண்டுபிடிக்கப்பட்ட புறக்கோள்களில் இதுவே மிகவும் இருண்டது என 2011 ஆம் ஆண்டில் கெப்லர் விண்கலம் கண்டுபிடித்தது. இதன் மீது படும் சூரிய ஒளியில் 1 விழுக்காட்டினையே வெளியே தெறிக்கிறது. இக்கோளின் திணிவு மற்றும் ஆரம் ஆகியவை இது வியாழனை ஒத்த ஒரு வளிமக் கோள் ஆக இருக்கலாம் எனக் கருதப்படுகிறது. ஆனாலும், வியாழன் போலல்லாது, இக்கோள் தனது சூரியனில் இருந்து கிட்டிய அளவு தூரத்திலேயே அமைந்துள்ளது. இதனால் சூடான வியாழன் வகைக் கோள்களுடன் இதனை வகைப்படுத்துகின்றனர்.\n\nSection::::கண்டுபிடிப்பு.\nட்ரெஸ்-2பி புறக்கோள் 2006 ஆம் ஆண்டு ஆகத்து 21 ஆம் நாள் ட்ரெஸ் (Trans-Atlantic Exoplanet Survey) என அழைக்கப்படும் டிரான்ஸ்-அத்திலாந்திக் புறக்கோள் ஆய்வு மையத்தினால் கண்டுபிடிக்கப்பட்டது. இக்கண்டுபிடிப்பு பின்னர் அதே ஆண்டு செப்டம்பர் 8 ஆம் நாள் கெக் அவதான நிலையத்தினால் உறுதிப்படுத்தப்பட்டது.\n\nSection::::கெப்லர் திட்டம்.\nபுறக்கோள்களை ஆய்வு செய்வதற்காக 2009 மார்ச்சில் நாசா நிறுவனம் கெப்லர் விண்கலத்தை ஏவியது. ஏப்ரல் 2009 இல் இது தனது முதலாவது தொகுதி படங்களை அனுப்பியது. இவற்றில் ட்ரெஸ்-2பி குறித்த தகவலும் அடங்கியிருந்தன.\n\nSection::::இருண்ட கோள்.\nஆகத்து 2011 இல் ட்ரெஸ்-2பி பற்றிய முக்கிய தகவல்களை அது அனுப்பியது. புறக்கோள்களில் மிகவும் இருண்ட கோள் இதுவாகும். நிலக்கரியை விட மிகக்குறைந்தலவு ஒளியையே வெளியேற்றுகிறது. இக்கோள் அசாதாரணமாகக் கருப்பாக இருப்பது எதனால் என்று தெளிவாகத் தெரியவில்லை, ஆனாலும், ஆவியான நிலையில் சோடியம், மற்றும் பொட்டாசியம், வளிம நிலையில் டைட்டேனியம் ஒக்சைடு ஆகியன அதிக அளவில் காணப்படுகின்றன எனத் தெரிகிறது. இவை ஒளியை உறிஞ்சும் தன்மை கொண்டவை.\n\nஇது மஞ்சள் நிறத்திலான நட்சத்திரங்களின் இடையே பதுங்கி கிடக்கிறது. இது அளவில் பெரிய கிரகமான வியாழனை விட மிக பெரியதாக உள்ளது. இதன் மேற்பரப்பில் பல வாயுக்கள் இருப்பதும் கண்டுபிடிக்கப்பட்டுள்ளது.\n\nSection::::சூரிய கதிர்களின் வெளிச்சம் இல்லை.\nவியாழன் கிரகத்தில் சூரியனின் வெளிச்சம் அதிக அளவில் விழுகிறது. அதனால் வெள்ளை மற்றும் சிவப்பு நிற மேகங்கள் படர்ந்திருப்பது தெரிகிறது. ஆனால் புதிதாக கண்டுபிடிக்கப்பட்டுள்ள ட்ரெஸ் 2 பி கிரகத்தில் சூரிய கதிர்களின் வெளிச்சம் விழாததால் அதுபோன்ற மேக மூட்டங்கள் படர்ந்திருப்பதை காண முடியவில்லை என விண்வெளி ஆராய்ச்சியாளர் டேவிட் கிப்பிங் தெரிவித்துள்ளார்.\n\n"}
{"id": "118732", "url": "https://ta.wikipedia.org/wiki?curid=118732", "title": "மாதவன் என்ற சொற்பொருள்", "text": "மாதவன் என்ற சொற்பொருள்\n\nமாதவன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் 72-வது, 167-வது, 735-வது பெயராக மூன்றுமுறை வருகின்ற பெயர். விஷ்ணுவின் முக்கியமான பன்னிரு பெயர்களில் மூன்றாவது பெயர்.\n\n\n\n\n\n\n\n\n\n\n\n"}
{"id": "118733", "url": "https://ta.wikipedia.org/wiki?curid=118733", "title": "நிலம்பூர்", "text": "நிலம்பூர்\n\nநிலம்பூர் (\"Nilambur\") தென் இந்தியாவில் கேரளாவின் மலப்புறம் மாவட்டத்தில் உள்ள ஓர் நகராட்சி மற்றும் தாலுகா. இது குறிப்பாக அதன் காடுகள், அதன் வன வாழ்விடங்கள், ஆறுகள், நீர் வீழ்ச்சிகள் மற்றும் தேக்கு தோட்டங்கள் போன்றவற்றுக்காக புகழ்பெற்றது. இது மேற்குத் தொடர்ச்சி மலைத்தொடரில் நீலகிரி அருகே சாலியர் நதி கரையில் அமைந்துள்ளது. இது கோழிக்கோடு-ஊட்டி சாலையில் மலப்புரம் நகரத்தில் இருந்து 40 கிலோமீட்டர் மற்றும் மஞ்சேரி 24 கிலோமீட்டர்கள் தொலைவில் இருக்கிறது. மேலும் நிலம்பூர் ஒரு சட்டமன்ற தொகுதியாகவும் இருக்கிறது. \n\n"}
{"id": "118734", "url": "https://ta.wikipedia.org/wiki?curid=118734", "title": "அஃப்ளாடாக்சின்", "text": "அஃப்ளாடாக்சின்\n\nஅஃப்ளாடாக்சின்கள் (Aflatoxins) எனப்படுபவை ஆஸ்பெர்ஜிலஸ் (Aspergillus) என்னும் பேரினத்தைச் சேர்ந்த பூஞ்சைகளில் காணப்படும் ஒருவகை பூஞ்சை நஞ்சுகள் (Mycotoxin) ஆகும். சில இன பூஞ்சைகளால் உருவாக்கப்பட்டு, இயற்கையில் காணப்படும் இவ்வகை நஞ்சுகளை உருவாக்கும் முக்கியமான இனங்கள், \"ஆஸ்பெர்ஜிலஸ் ஃப்ளேவஸ்\" (\"Aspergillus flavus\") மற்றும் \"ஆஸ்பெர்ஜிலஸ் பராசிட்டிக்கஸ்\" (\"Aspergillus parasiticus\") ஆகும். இந்தபூஞ்சை நஞ்சுகள் இதுவரை கண்டறியப்பட்ட நஞ்சுத் தன்மைக் கொண்ட பொருட்களுள் மிகவும் சக்திவாய்ந்த புற்றுநோய் உருவாக்கும் பொருட்களாக அறியப்படுகிறது. இவை உடலுக்குள் நுழைந்தபின் கல்லீரலில் நிகழும் வளர்சிதைமாற்றம் காரணமாக, வினைபுரியும் ஈபாக்சைடு இடையினங்களாகவோ அல்லது ஹைட்ராக்சில் ஏற்றப்பட்டு குறைந்த தீங்கு விளைவிக்கும் அஃப்ளாடாக்சின் M ஆகவோ மாற்றம் பெறுகின்றன.\n\nSection::::பரவும் சூழல்கள்.\nஇவ்வகை பூஞ்சை நஞ்சுகளை உருவாக்கும் ஆஸ்பெர்ஜிலஸ் காளான்கள் (பூஞ்சைகள்) இயற்கையில் சாதாரணமாகவும், பெருமளவிலும் காணப்படுகின்றன. தானிய அறுவடைக்கு முன்பாகவோ அல்லது சேமிக்கும்போதோ இவ்வகை பூஞ்சைகள் வயல்களில் பரவிக் கலந்து விடுகின்றன. நீண்டகால ஈரப்பதத்திற்கோ அல்லது வறட்சி முதலிய சுற்றுச்சூழல்களுக்குப் பயிர்கள் உட்படும்போது ஆஸ்பெர்ஜிலஸ் காளான்கள் பரவத் தடைகள் குறைகிறது. எனவே பயிர்களும் ஆஸ்பெர்ஜிலஸ் பூஞ்சையால் பாதிக்கப்படுகின்றன.\n\nSection::::வாழ்விடங்கள்.\nமண், அழுகும் காய்கறிகள், மக்கிய வைக்கோல் மற்றும் நுண்ணுயிரிகளால் சீர்கெட்டத் தானியங்கள் ஆகியவை ஆஸ்பெர்ஜிலஸ் பூஞ்சைகளின் சாதாரண வாழ்விடங்களாக விளங்குகின்றன. அதிக அளவு ஈரப்பதம் (குறைந்த அளவு ஏழு சதவிகிதம்) மற்றும் மிதமான அல்லது உயர்ந்த வெப்பம் உருவாகும்போது எல்லாவிதமான இயற்கை கரிம தளப்பொருள்களிலும் இவை ஊடுருவுகின்றன. இவையே இவ்வகைப் பூஞ்சைகள் வளருவதற்கு இணக்கமான சூழல்கள் ஆகும்.\n \nSection::::பூஞ்சைகளால் அடிக்கடி தாக்கப்படும் பயிர்கள்.\nபூஞ்சைப் பிடித்த தானியங்கள் அல்லது பயிர்களை உட்கொள்ளும் பசுவின் பாலிலும் இந்த நச்சுக்கள் காணப்படுகின்றன.\n\nஅமெரிக்க உணவு மற்றும் கட்டுப்பாட்டுத் துறை (FDA) மனித மற்றும் விலங்குகளின் நலம் பேண உணவு மற்றும் தீவனங்களில் உள்ள பூஞ்சை நஞ்சின் அளவைத் தர நிர்ணயம் செய்கிறது.\nஉணவுப் பொருட்களில் அஃப்ளாடாக்சின்கள் அளவு கீழுள்ள அளவுகளை மீறக் கூடாது\n\nSection::::நோய்த்தோற்றவியல்.\nஅதிக அளவு அஃப்ளாடாக்சின்கள் உடலில் சேரும்போது திடீரெனத் தோன்றும் தீவிரமான கல்லீரல் இழையநசிவு ஏற்படுகிறது. பின்னர் இதுவே, கல்லீரலில் இழைநார் வளர்ச்சி மற்றும் கல்லீரல் புற்று தோன்றக் காரணமாகிறது. எந்தவொரு விலங்கு இனமும் (மனிதர்களையும் சேர்த்து) கடுமையான பூஞ்சை நச்சு விளைவுகளை எதிர்க்கும் பண்புகளைப் பெறவில்லை. என்றாலும் மனிதர்கள், அஃப்ளாடாக்சின்கள் விளைவுகளைப் பொறுத்துக்கொள்ளும் அபாரமான அதிக அளவு சகிப்புத் தன்மையைக் கொண்டுள்ளதால், அரிதாகவே கடின பூஞ்சை நச்சேற்றத்திற்கு உள்ளாகிறார்கள். நெடுங்காலம் தாழ்புலன் (குறைந்த அளவு) மருத்துவ நஞ்சு அளவிற்கு மனிதர்கள் உட்பட்டாலும், சடுதியில் (உடனே) கடின பூஞ்சை நச்சேற்ற நோய் அறிகுறிகள் தோன்றுவதில்லை. ஆனால் குறிப்பாகக் குழந்தைகள் பூஞ்சை நஞ்சிற்கு உட்படும்போது காலந்தாழ்ந்த வளர்ச்சி மற்றும் குறைவளர்ச்சிக்கு ஆளாகிறார்கள்.\n\nநறுமணமிக்க உள்ளீடற்ற தண்டினையுடைய தாவரங்களைச் செம்மங்கி (கேரட்), பாசினிப் கிழங்கு, சிவரிக்கீரை (செலரி), வோக்கோசு (பார்ஸ்லே) சேர்த்த ஒழுங்கான உணவு வகைகளை உட்கொண்டால், பூஞ்சை நஞ்சினால் புற்றுநோய் உருவாகும் விளைவுகளைத் தடுக்க முடியும் என்பதை மருத்துவ ஆய்வுகள் தெரிவிக்கின்றன.\n\nபாலூட்டிகளில் அஃப்ளாடாக்சின்களின் மைய இலக்கு உறுப்பு கல்லீரலாகும். எனவே, அஃப்ளாடாக்சின் நச்சேற்றம் முதன்மையாக, ஒரு கல்லீரல் நோயாகும்.\n\nSection::::பூஞ்சை நச்சேற்றத்திற்கு மனிதர்கள் ஆட்படுவதற்கான காரணங்கள்.\nபூஞ்சை நச்சேற்றத்திற்கு மனிதர்கள் ஆட்படுவதற்கானக் காரணங்களாக,\n\nசில நேரங்களில், அஃப்ளாடாக்சின்கள் உருமாற்ற விளைபொருள்கள் முட்டை, பால் மற்றும் இறைச்சி ஆகியவற்றில் காணப்படுகின்றன. பூஞ்சைப் பிடித்த தானியங்கள் அல்லது பயிர்களை விலங்குகள் உட்கொள்வதால் இது ஏற்படுகின்றது.\n\nSection::::நுண்ணுயிரியல்.\nபூஞ்சை நஞ்சுக்களிலேயே மிகவும் முக்கியமானவை இந்த அஃப்ளாடாக்சின்கள் ஆகும். இவை ஆஸ்பெர்ஜிலஸ் என்னும் பேரினத்தைச் சேர்ந்த உயிரினக்களின் சில இனங்களில் மட்டுமே காணப்படுகின்றன. அந்த இனங்களில் மிகவும் ஆபத்தானவை \"ஆஸ்பெர்ஜிலஸ் ஃப்ளேவஸ்\" (\"Aspergillus flavus\") மற்றும் \"ஆஸ்பெர்ஜிலஸ் பராசிடிகஸ்\" (\"Aspergillus parasiticus\") ஆகிய இரண்டுமாகும். இப்பூஞ்சைகள் இலக்கு வைத்துத் தாக்கும் முலையூட்டிகளின் உறுப்பு கல்லீரல் ஆகும்.\n\nஅஃப்ளாடாக்சின் தொடர்பான நோய்களைத் தாக்கம் செலுத்தக்கூடிய காரணிகள், இனம் (பாலினம்), வயது, உணவு, வெறும் நஞ்சுகளுக்கு வெளிப்படுத்தப்படுதல் என்பனவகும் இந்த அஃப்ளாடாக்சின் தாக்கத்தை அதிகரிக்கக்கூடிய நிலைமைகளாக உணவுத் தட்டுப்பாடு, உணவுப் பொருட்களில் பூஞ்சைகளின் வளர்ச்சியை அதிகரிக்கக்கூடிய சூழல் காரணிகள், உடலில் அஃப்ளாடாக்சினை நெறிப்படுத்தி கட்டுப்படுத்தக்கூடிய ஒழுங்கு முறைமைகள் இல்லாமை என்பனவாகும்.\n\n\"ஆஸ்பெர்ஜிலஸ் ஃப்ளேவஸ்\", \"ஆஸ்பெர்ஜிலஸ் பராசிடிகஸ்\" ஆகிய இரண்டும் எவ்வகையான தளப்பொருட்களிலும் வாழக்கூடிய, முக்கியமாக அதிக ஈரப்பதத்தில் வளரக்கூடிய ஒரு வகை களைப் பூஞ்சைகளாகும். மனித மற்றும் விலங்கு உணவுகளில் பலவற்றையும் இந்தப் பூஞ்சைகள் மாசுபடுத்த வல்லன. வளர்ப்பு விலங்குகளான ஆடு, மாடு, கோழி போன்றன அஃப்ளாடாக்சின் தொற்றுக்குட்பட்ட உணவை உண்ணும்போது, அஃப்ளாடாக்சினின் மாற்றத்துக்கு உட்பட்ட ஒரு வடிவம், அவ்விலங்குகளின் பால், முட்டை, இறைச்சி போன்றவற்றில் தோன்றுகின்றன..\n\nSection::::மனிதர்களில் அஃப்ளாடாக்சினைக் கண்டறியும் முறைகள்.\nமனிதர்களில் அஃப்ளாடாக்சினைக் கண்டறிய இரண்டு முதன்மையான வழிகள் உள்ளன.\n\nமுதலாவது முறையில், நோய்வாய்ப்பட்டவர்களின் சிறுநீரில் உள்ள அஃப்ளாடாக்சின் B-குவானிடின் கூட்டு விளைபொருளினைக் கண்டறிவதாகும். இச்சிதைவுப் பொருள் சிறுநீரில் இருந்தால், கடந்த இருபத்திநான்கு மணித்தியாலங்களுக்குள் நோய்வாய்ப்பட்டவர் அஃப்ளாடாக்சின் B இற்கு உட்பட்டதாகக் கருதப்படும். ஆனால், இந்த உத்தியானது அண்மையில் நஞ்சிற்கு உட்பட்டதை மட்டுமே கண்டறியப் பயன்படும். அஃப்ளாடாக்சின் B-குவானிடின் கூட்டு விளைபொருளின் குறைந்த அரைவாழ்வுக்காலத்தினால், இதன் தின அளவு மதிப்பீடு உணவு உட்கொள்ளுதலைப் பொறுத்து மாறிக் கொண்டேயிருக்கும். எனவே, இந்த உத்தியானது நீண்டகால நஞ்சுத் தாக்கத்தினை அறிய உபயோகிக்க முடியாது.\n\nமற்றொரு உத்தியானது, இரத்தத்தில் உள்ள அஃப்ளாடாக்சின் B-வெண்புரதக் (அல்புமின்) கூட்டு விளைபொருளினைக் கண்டறிவது. இந்த உத்தியானது நீண்டகால (பல வார-மாத) நஞ்சுத் தாக்கத்தினை அறிய உபயோகப்படுத்தப்படுகின்றது.\n\nSection::::விலங்குகள்.\nஅஃப்ளாடாக்சின்கள் நாய்களில் கல்லீரல் நோயினை உண்டாக்குவதாகக் கண்டறியப்பட்டுள்ளது. எனினும், அஃப்ளாடாக்சின்களுக்கு ஆட்பட்ட எல்லா நாய்களும் கல்லீரல் நோயினைப் பெறுவதில்லை. அஃப்ளாடாக்சின் நச்சேற்றம் உருவாவது உடலில் உள்ள அஃப்ளாடாக்சின்களின் அளவைப் பொறுத்ததாகும். குறைந்த அளவு அஃப்ளாடாக்சின்களுக்குத் தொடர்ந்து பல வாரங்கள்,மாதங்களுக்கு ஆட்பட்டு அதாவது அஃப்ளாடாக்சின்கள் கலந்த உணவுகளை உட்கொண்டு வந்தால் மட்டுமே கல்லீரல் செயலிழப்பு அறிகுறிகள் தோன்றும்.\n\nநாய் உணவுகளில் ஒத்துக்கொள்ளத் தக்க அஃப்ளாடாக்சின் அளவு 100-300 பில்லியனில் ஒரு பகுதி (ppb) எனச் சில ஆய்வு முடிவுகள் அறிவிக்கின்றன. மேலும், இந்த அளவு நஞ்சினைக் கொண்ட உணவு வகைகளைச் சில வாரங்களோ, மாதங்களோ தொடர்ந்து உண்டு வந்தாலோதான் இந்த அஃப்ளாடாக்சின் நச்சேற்றம் உருவாகுமென அம்முடிவுகள் தெரிவிக்கின்றன.\n\nSection::::அஃப்ளாடாக்சின்களின் முக்கிய வகைகளும் அவற்றின் வளர்சிதைமாற்றப் பொருள்களும்.\nஇயற்கையில் குறைந்தபட்சம் 14 வெவ்வேறு வகையான பூஞ்சை நஞ்சுகள் காணப்படுகின்றன. இவற்றுள், அஃப்ளாடாக்சின் B மிகவும் நச்சுத் தன்மை உடையதாகும். ஆஸ்பெர்ஜிலஸ் ஃப்ளேவஸ் மற்றும் ஆஸ்பெர்ஜிலஸ் பராசிடிகஸ் என்னும் இரண்டுவகைப் பூஞ்சைகளாலும் அஃப்ளாடாக்சின் B உருவாக்கப்படுகிறது. அஃப்ளாடாக்சின் G மற்றும் G நச்சுகளை ஆஸ்பெர்ஜிலஸ் பராசிடிகஸ் என்ற பூஞ்சை மட்டுமே உருவாக்குகிறது. ஆஸ்பெர்ஜிலஸ் பூஞ்சை, உணவுப் பொருட்களில் இருக்கும் எல்லா நேரங்களிலும் ஊறு விளைவிக்கும் அளவிற்கு பூஞ்சை நஞ்சு இருப்பதாகக் கூற முடியாது. எனினும், இத்தகு பூஞ்சைப் பிடித்த உணவுகளை உட்கொள்ளுதல் குறிப்பிடத் தக்க இடரினை உடலுக்கு விளைவிக்கும் எனலாம்.\n\nஅஃப்ளாடாக்சின்கள் M மற்றும் M வகைகள், பூஞ்சைப் பிடித்த தானியங்களை உட்கொண்ட பசுவின் பாலில் உள்ளதாக முதன்முதலில் கண்டறியப்பட்டது. இந்த நஞ்சுகள், பசுவின் கல்லீரலில் நிகழும் வளர்சிதைமாற்ற செயல்முறையில் விளைந்த விளைபொருட்களாகும். எனினும், ஆஸ்பெர்ஜிலஸ் பராசிடிகஸ் பூஞ்சையின் புளிக்கும் மாங்கிசநீரில் அஃப்ளாடாக்சின் M காணப்படுகிறது.\n\nSection::::அஃப்ளாடாக்சின் B உயிரியல் சேர்க்கை.\nஅஃப்ளாடாக்சின் B உயிரியல் சேர்க்கை\nஇவ்வாறு தயாரித்த அஃப்ளாடாக்சின்களை, உணவில் உள்ள அஃப்ளாடாக்சினைக் கண்டறியும் ஆய்வின் உள் தரப்படுத்தலில் உபயோகப்படுத்துகிறார்கள்.\n\n"}
{"id": "118735", "url": "https://ta.wikipedia.org/wiki?curid=118735", "title": "மங்கடா", "text": "மங்கடா\n\nமன்கட(Mankada) கேரள மாநிலம் மலப்புறம் மாவட்டத்தில் உள்ள மலைப்பக்கமுள்ள கிராமம். இதன் பொருளாதாரம் பாரம்பரியமான கிராம விவசாயம், சிறு தொழில் மற்றும் வெளிநாட்டிலிருந்து அனுப்பபடும் பணம் ஆகியவற்றை உள்ளடக்கியது. \n"}
{"id": "118737", "url": "https://ta.wikipedia.org/wiki?curid=118737", "title": "ஆதார் அடையாள அட்டை", "text": "ஆதார் அடையாள அட்டை\n\nஆதார் அடையாள அட்டை என்பது இந்தியாவில் குறைந்தது 182 நாட்கள் வசித்த ஒருவருக்கு வழங்கப்பட்டு வரும் 12 இலக்க அடையாள எண் தாங்கிய அட்டை ஆகும். உலகின் இரண்டாவது பெரிய மக்கள் தொகை நாடான இந்தியாவில், நாட்டின் அனைத்து குடிமக்களுக்கும் தனித்தனி அடையாள எண் வழங்குவதன் மூலம் நாடுதழுவிய குடிமக்கள் தரவுத்தளத்தை உருவாக்குவதே ஆதார் அடையாள எண் முறையின் முதல் நோக்கம்.\n\nSection::::பெயர்க்காரணம்.\nஇந்தியாவில் உள்ள மக்கள் அதிகமாக பேசக்கூடிய ஒரு சில மொழிகளில் ஆதார் என்ற வார்த்தை கிட்டதட்ட ஒரே பொருளுடனும், உச்சரிக்கவும் எளிதாக உள்ளதால் உருவானதுதான் ஆதார். ஆதார் என்றால் ஆதாரம் ஆகும்.\n\nSection::::வரலாறு.\nஇந்த திட்டத்திற்கு முன்னோடி திட்டமாக ஐக்கிய அமெரிக்க நாட்டின் குடிமக்களுக்கு வழங்கப்படும் எஸ்.எஸ்.என் எனப்படும் சமூக பாதுகாப்பு எண் திட்டம் கருதப்படுகிறது. இந்தியாவில் இந்த திட்டம் நந்தன் நீல்கேனியின் தலைமையில் 2009 பெப்ரவரி மாதம் துவக்கப்பட்டது.\n\nSection::::உள்ளீடு செய்யப்படும் தகவல்கள்.\nகண்ணின் விழித்திரை, கைரேகை போன்ற உயிரியளவுகளும், இவற்றுடன் சேர்த்து பெயர், முகவரி, பிற சுய குறிப்புகளும், புள்ளி விவரங்களும் உள்ளீடு செய்யப்படும். பிற அடையாள அட்டைகளிலிருந்து முற்றிலும் தனிப்பட்டதாக வடிவமைக்கப்பட்டுள்ளது. 12 இலக்க எண் பொறித்த அட்டையாக வழங்கப்படும். 12 இலக்க எண் ஒரு முறை ஒருவருக்கு வழங்கப்பட்டு விட்டால் வாழ்நாள் முழுவதும் அது அவருக்குரியதே. வேறு எவருக்கும் அந்த எண் வழங்கப்படாமாட்டாது.\n\nSection::::தகவல் பாதுகாப்பு.\nமக்களிடம் திரட்டப்படும் தகவல்கள் மிகவும் இரகசியமாகப் பாதுகாக்கப்படும். பெரும்பாலும் உள்ளூர் அஞ்சல் அலுவலகங்கள் மூலமாகத் தகவல்கள் திரட்ட திட்டமிடப்பட்டிருகிறது. தகவல்கள் முதலில் \"ஆஃப்லைன்\"இல் உள்ளீடு செய்யப்பட்டு பிற சங்கேத மொழிகளில் மாற்றம் செய்யப்பட்டு மத்திய தரவுத்தளத்திற்கு அனுப்பப்படுகின்றன. எனவே தகவல் கசிவு இல்லாமல் பார்த்துக்கொள்ளப்படும்.\nஇந்திய அரசு 21 ஜூன் 2016 அன்று வெளியிட்ட அறிக்கையில் மாநில அரசுகள் சாதி, மற்றும் இருப்பிடச் சான்றுகளுடன் ஆதார் எண்ணையும் இணைக்க உத்தரவிட்டுள்ளது.\n\nSection::::எதிர்நோக்கும் சவால்கள்.\nபோதிய கல்வியறிவு இல்லாத மக்கள், தங்களிடம் எடுக்கப்படும் மக்கள் தொகை கணக்கெடுப்பு, புகைப்பட வாக்களர் அடையாள அட்டைக்கான விவரம் சேகரிப்பு போன்ற பிரதிபலன் இல்லாத கணக்கெடுப்புகளுக்கு காட்டும் அலட்சியம் சரியான தகவல் சேகரிக்க பெரும் சவாலாக உள்ளது. இதனை மனத்தில் வைத்து வறுமைக்கோட்டிற்கு கீழ் வாழும் மக்கள் இதுபோன்ற தேசிய முக்கியத்துவம் வாய்ந்த திட்டங்களைத் தவிர்த்து விடாமல் முழு ஒத்துழைப்பை வழங்க வேண்டும் என்ற நோக்கத்தில் ஒவ்வொருவருக்கும் தலா 100 ரூபாய் ஊக்கத் தொகையாக வழங்கவும் இந்திய அரசு முடிவுசெய்துள்ளது.\n\nஇந்த ஆதாரச்சான்றின் நகல்களைக் கொண்டே ஆதார அட்டை பதிவின் விவரநிலை மற்றும் ஆதார் அடையாள அட்டையை இணையதளம் மூலம் பதிவிறக்கம் செய்யமுடியும். ஆதார் அட்டையின் விவரங்களை அறிந்திட http://resident.uidai.net.in/check-aadhaar-status என்ற இணையதளத்தில் சென்று அறியலாம்.\n\n\nமேற்கண்ட உரிய ஆவணங்கள் சரிபார்க்கப்பட்டு பதியப்படும். பின் கருவிழிஅமைப்பு கைரேகை, புகைப்படம் போன்றவை பதியப்பட்டு ஒரு தற்காலிக எண் வழங்கப்படும். இந்த எண் 28 இலக்கங்களை கொண்டதாக இருக்கும். முதல் 14 எண் அத்தாட்சி எண் மீதமுள்ள 14 இலக்கம் பிறந்த தேதி மற்றும் நேரத்தைக் குறிப்பது. தற்காலிக எண்ணை வைத்து ஒருவரின் ஆதார் விவரங்களை கேட்டு தெரிந்து கொள்ளலாம்.\n\nSection::::வயது வரம்பு.\nபிறந்த குழந்தை முதல் மூத்த குடிமக்கள் வரை அனைவரும் பெறலாம். இதற்கு கட்டணம் ஏதும் கிடையாது.\nசான்றுடன் ஆதார் இணைக்க வேண்டும்﻿: மாநில அரசுகளுக்கு மத்திய அரசு உத்தரவு தி இந்து தமிழ் 22 ஜூன் 2016\n"}
{"id": "118744", "url": "https://ta.wikipedia.org/wiki?curid=118744", "title": "பினாகா", "text": "பினாகா\n\nபினாகா என்பது இந்திய பீரங்கிப்படை உபயோகிக்கும் பல குழல் உந்துகணை செலுத்தி. \"பினாகா\" என்றால் சிவனின் சூலம் என பொருள்படும். இதன் உந்துகணை மூலம் 44 நொடிகளில் 3.9 சதுர கிலோமீட்டர்கள் செயலிலக்க செய்ய முடியும். கார்கில் யுத்தத்தில் மலைகளில் பதுங்கியிருந்த எதிரிகளின் இராணுவ தளங்களை அழிக்க இந்தியாவால் இது உபயோகிக்கப்பட்டது. அதன் பிறகு இந்தியாவால் இது பரவலாக பயன்படுத்தப்பட்டு வருகிறது.\n\n\n\n\n\n"}
{"id": "118745", "url": "https://ta.wikipedia.org/wiki?curid=118745", "title": "இந்திய அரசியலமைப்புச் சட்டம், உறுப்பு 14", "text": "இந்திய அரசியலமைப்புச் சட்டம், உறுப்பு 14\n\nஇந்திய அரசியலமைப்புச் சட்டதின் 14ஆம் உறுப்பு இந்திய குடிமக்களின் சமத்துவத்தை கூறுகிறது.\n\nSection::::சம நிலை மற்றும் சம பாதுகாப்பு.\n\"சட்டத்தின் முன் சம நிலை\" மற்றும் \"சட்டங்களின் சம பாதுகாப்பு\" என்ற இரண்டு வரிகளும் ஒன்றையே குறிப்பதை போல் தோன்றினாலும், உண்மையில் இரு வேறு பொருளை சொல்கிறது.\n\nஆனால், \"சட்டங்களின் சம பாதுகாப்பு\" என்பது சூழ்நிலைகள் சமமாக இருக்கும்போது, சட்டத்தால் சமமாக நடத்தப்படுவதற்கான ஒருவரின் உரிமையை நேர்மறையாக எடுத்து இயம்புகிறது.\n\nஇந்த இரண்டு கருத்துக்களும், ஒரு அரசியல் மக்களாட்சியில் சமூக மற்றும் பொருளாதார நியதியை உள்ளடக்கியது (டால்மியா சிமென்ட் (பாரத்) லிட். எதிர். இந்திய அரசு, 1996, 10 எஸ்.சி.சி. 104)\n\nSection::::சட்டத்தின் ஆட்சி.\n\"சட்டத்தின் முன் சம நிலை\" என்ற கோட்பாடானது \"சட்டத்தின் ஆட்சி\" (பேராசிரியர் டைசியின் \"அரசியலைப்புச் சட்டம்\", 1885) என்ற கருத்தின் இயற்கையான விளைவாகும். எந்த ஒரு மனிதனும் நாட்டின் சட்டத்திற்கு மேலானவன் அல்ல, ஒவ்வொருவரும் சட்டத்திற்கு உட்பட்டவரே, என்பதையே \"சட்டத்தின் ஆட்சி\" என்ற கருத்து குறிக்கிறது. ஆனால், இத்தகைய சமத்துவமானது கட்டுப்பாடற்ற ஒன்று அல்ல, சில விதிவிலக்குகளுக்கு உட்பட்டதே ஆகும்.\n\nSection::::வகைப்படுத்தும் சட்டங்கள்.\nஉறுப்பு 14 ஒரு வகுப்பிற்காக சட்டம் இயற்றுவதை தடை செய்யும் அதே நேரத்தில், அறிவார்ந்த காரணங்களுக்காக வகைப்படுத்துவதை தடை செய்யவில்லை. மக்களை, சொத்துக்களை அல்லது பணிகளை வகைப்படுத்தி தனித்தனியான மற்றும் தகுதியான சட்டங்களுக்கு உட்படுத்துவது பொது நலனுக்கு கட்டாயமான ஒன்றாகும்.\n\nSection::::ஏற்கத்தக்க வகைப்பாடுகள்.\nஒரு வகைப்பாடானது ஏற்கத்தக்கதா என்பதை கண்டறிய இந்திய உச்ச நீதிமன்றம் இரண்டு சோதனைகளை உருவாக்கியது (மேற்கு வங்க மாநிலம் எதிர். அன்வர் அலி சர்கார், ஏ.ஐ.ஆர். 1952 எஸ்.சி. 75):\n\n(1) அறியக் கூடிய வேறுபாடு சோதனை:\nஎந்த நபர்களோ அல்லது பொருட்களோ அடங்கிய குழுவை வேறுபடுத்த விரும்புகிறோமோ அதற்கும் விடுபட்ட குழுவிற்கும் இடையே உள்ள அறியக்கூடிய வேறுபாட்டின் அடிப்படையில் வகைப்பாடானது அமைந்திருக்கிறதா?\n\n(2) தொடர்பு சோதனை:\nசோதனைக்கு உள்ளாகியுள்ள சட்டத்தின் நோக்கத்திற்கும், மேற்சொன்ன அறியக் கூடிய வேறுபாட்டிற்கும் அறிவார்ந்த தொடர்பு இருக்கிறதா?\n\nஉதாரணத்திற்கு, இந்திய ஒப்பந்த சட்டம், 1872 -ன் பிரிவு 11 -ன் படி இளவர்கள் ஒப்பந்தம் மேற்கொள்ள இயலாது. இங்கு இளவர்கள், வயது வந்தோர் என்ற வகைப்பாடு மேற்கொள்ளப்படுகிறது. வயதின் அடிப்படையிலான இந்த வகைப்பாடு அறியக் கூடிய ஒரு தகுதியான வேறுபாடாகும். வயதிற்கும் ஒருவரின் ஒப்பந்தம் மேற்கொள்ளக் கூடிய தகுதிக்கும் அறிவார்ந்த தொடர்பு இருக்கிறது. ஆகவே இந்த வகைப்பாடு செல்லத்தக்கது.\n\nஆனால், கருப்பு நிற தலைமுடி உள்ளவர் மட்டுமே ஒப்பந்தம் மேற்கொள்ள முடியும் என்று சொன்னால், அது ஏற்கத்தக்கது அல்ல. ஏனெனில் அத்தகைய வகைப்பாட்டிற்கும் சட்டத்தின் நோக்கத்திற்கும், அதாவது ஒப்பந்தம் மேற்கொள்பவரின் தகுதிக்கும் எந்தவொரு அறிவார்ந்த தொடர்பும் இல்லை.\n\nSection::::புதிய அணுகுமுறை.\n1970 -ல் இருந்து உறுப்பு 14 -ற்கு ஒரு புதிய அணுகுமுறையை உச்ச நீதிமன்றம் கொடுக்கத் தொடங்கியது. இ.பி. ராயப்பா எதிர். தமிழ்நாடு மாநில அரசு (ஏ.ஐ.ஆர். 1974 எஸ்.சி. 555) என்ற வழக்கில் நீதியரசர் பகவதி சமத்துவம் என்பது ஒரு துடிப்பான கருத்து, அதனை விதிகளுக்குள் கட்டுப்படுத்த இயலாது என்றும் எந்தவொரு செயல் தன்னிச்சையானதாக இருக்கிறதோ அது உறுப்பு 14 -ஐ மீறுவதாகும் என்றும் குறிப்பிட்டுள்ளார்.\n\nஅவரே, மேனகா காந்தி எதிர். இந்திய அரசு (ஏ.ஐ.ஆர். 1978 எஸ்.சி. 597) என்ற வழக்கிலும் உறுப்பு 14 அரசின் தன்னிச்சையான செயல்பாட்டை தாக்குவதாகவும் நியாயத்தையும், சமமாக நடத்தப்படுவதையும் கட்டிக் காப்பதாகவும் உள்ளது என்கிறார்.\n\nஆகவே அரசின் செயல்பாடுகளில் நியாயத் தன்மை அமைந்திருக்க வேண்டும் என்பதே உறுப்பு 14 -ன் தேவையாகும்.\n\nசமத்துவக் கொள்கையின் புதிய வளர்ச்சிகளில் ஒன்றாக அரசின் ஆக்கப்பூர்வ செயல்பாடுகளுக்கு முக்கியத்துவம் அளித்தலும் திகழ்கிறது. சமத்துவம் ஒரு ஆக்கப்பூர்வமான உரிமை, சமமற்ற நிலையை குறைத்து சமமற்றோருக்கும் வாய்ப்பில்லாதோருக்கும் சிறப்பு கவனம் செலுத்த அது அரசை பணிக்கிறது (இந்திரா சானி எதிர். இந்திய அரசு ஏ.ஐ.ஆர். 1992 எஸ்.சி. 477)\n"}
{"id": "118750", "url": "https://ta.wikipedia.org/wiki?curid=118750", "title": "மாதிரி வடிவம் உருவாக்குதல்", "text": "மாதிரி வடிவம் உருவாக்குதல்\n\nமாதிரி வடிவம் உருவாக்குதல் (\"Mathematical modelling\") என்பது கணிதம் மற்றும் அதன் தொடர்பான பண்புகள், கலப்பெண்ணின் வடிவம் பற்றிய எண்முறையே ஆகும்.\n\nSection::::வரையறை.\nசெய்முறையை பயன்படுத்தி கணினிமயமான கணிதத்தின் மாதிரி மூலமாக உண்மையான தீர்மானத்தை சந்தேகத்தின் அடிப்படையில் உருவாக்குதலே மாதிரி வடிவம் உருவாக்குதலாகும்.மாதிரி வடிவம் உருவாக்குதலில் கலப்பெண் மூலமாக வரும் பிரச்சனைகளுக்கு தொடர் வரிசையாகவும், பொருள்களை கையாளுவதன் மூலமாகவும் தீர்மானம் எடுக்க வேண்டும்.\n\nமாதிரி வடிவம் உருவாக்குதல் விரிவாக்கத்தை கீழ்க்கண்டவாறு ஷானான் தெரிவித்துள்ளார் :\n\nSection::::மாதிரி வடிவம் உருவாக்குதலின் காரணம்.\nமாதிரி வடிவம் உருவாக்குதல் முறையை பயன்படுத்தி ஆய்வாளர்கள் மாறிகள் மற்றும் மாறிலிகளை பிரச்சனைகளுக்கு ஏற்றவாறு அறிமுகப்படுத்தி தரப்படுத்தப்பட்ட அளவை பயன் தரக்கூடியவாறு கீழ்க்கண்ட பட்டியல் மூலமாக விவரிக்கிறார்;\n\n(1) தக்க கருவிகளை பன்படுத்தி ஒரு ஆய்வின் உண்மை அமைப்பின் பிரச்சனைகளை தீர்க்க\n\n\nமாதிரி வடிவம் உருவாக்குதல் முறையை பயன்படுத்துவதற்கான முக்கிய காரணங்கள் பின்வருமாறு:\n\n\n\n\nSection::::நடைமுறைப் பயன்கள்.\nமாதிரி வடிவம் உருவாக்குதல் உண்மையான, பலவேறுபட்ட திறனுடைய கருவியாக உள்ளது. மாதிரி வடிவம் உருவாக்குதல் கல்வி, வணிகம் என்று பல துறைகளிலும் இன்று பெரும் பங்கு வகிக்கிறது. மேலும் இம்முறை பொது நிதி மற்றும் ஆயுள் காப்பீட்டில் வரும் செய்முறை பிரச்சனைகளுக்கு உதவுகிறது. மாதிரி வடிவம் உருவாக்குதல் என்பது கடினமான செயல்முறைகளை எளிதில் செய்து முடிக்கவும், புரிந்து கொள்ளவும், பிழைகளை திருத்திக் கொள்ளவும் உதவுகிறது.\n"}
{"id": "118752", "url": "https://ta.wikipedia.org/wiki?curid=118752", "title": "அசித்த ரத்னவீர", "text": "அசித்த ரத்னவீர\n\nஅசித்த ரத்னவீர (\"Asitha Rathnaweera\"), இலங்கை பாணந்துறைப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1994/95 பருவ ஆண்டில் இலங்கை பாணந்துறை அணி உறுப்பினராக பங்குகொண்டார்.\n\n"}
{"id": "118753", "url": "https://ta.wikipedia.org/wiki?curid=118753", "title": "தமிந்த ரத்னாயக்க", "text": "தமிந்த ரத்னாயக்க\n\nதமிந்த ரத்னாயக்க (\"Damith Ratnayake\"), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை பாடசாலைகள் அணி உறுப்பினராக பங்குகொண்டார்.\n\n"}
{"id": "118754", "url": "https://ta.wikipedia.org/wiki?curid=118754", "title": "மால்கம் ரோட்ரிகோ", "text": "மால்கம் ரோட்ரிகோ\n\nமால்கம் ரோட்ரிகோ (\"Malcolm Rodrigo\"), இலங்கை அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1992/93 பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.\n\n"}
{"id": "118755", "url": "https://ta.wikipedia.org/wiki?curid=118755", "title": "வடுவூர் கே. துரைசாமி", "text": "வடுவூர் கே. துரைசாமி\n\nவடுவூர் கே. துரைசாமி ஐயங்கார் (1880-1942) ஒரு தமிழ் எழுத்தாளர். தமிழ்ப் புதின எழுத்தின் முன்னோடிகளில் ஒருவராகக் கருதப்படுகிறார்.\n\nSection::::வாழ்க்கை வரலாறு.\nதஞ்சாவூர் மாவட்டத்தில் பிறந்த துரைசாமியின் தந்தையார் பெயர் கிருஷ்ணசாமி ஐயங்கார். பி.ஏ. பட்டம் பெற்று தாசில்தாராகப் பணியாற்றிய துரைசாமி, எழுதுவதற்காக வேலையைத் துறந்தார். இவரது மனைவி பெயர் நாமகிரி அம்மாள். தனது புதினங்களை அச்சிட சொந்தமாக அச்சகம் நடத்தினார். தன் படைப்புகளை வெளியிட ”மனோரஞ்சனி” என்ற மாத இதழையும் நடத்தினார். ஐரோப்பிய எழுத்தாளர்களின் படைப்புகளைத் தழுவி பல தமிழ் புதினங்களை எழுதினார். தமிழில் துப்பறியும் கதைகள் எழுதிய முன்னோடி எழுத்தாளர்களுள் இவரும் ஒருவர். இவரது மேனகா, திகம்பர சாமியார், மைனர் ராஜாமணி, பாலாமணி அல்லது பக்காத் திருடன், வித்யாபதி போன்ற புதினங்கள் திரைப்படமாக்கப்பட்டன. 2009ம் ஆண்டு இவரது படைப்புகள் தமிழக அரசால் நாட்டுடமையாக்கப்பட்டன.\n\n\n\n"}
{"id": "118760", "url": "https://ta.wikipedia.org/wiki?curid=118760", "title": "ராமச்சந்திர நாயக்கர்", "text": "ராமச்சந்திர நாயக்கர்\n\nகொங்கு நாடு என்று சொல்லப்படும் சேலம் , நாமக்கல் பகுதியில் உள்ள சேந்தமங்கலத்தை தலைமையிடமாக கொண்டு பாளையத்தை 16 ஆம் நூற்றாண்டில் இருந்து ஆண்டு வந்தவர் ராமச்சந்திர நாயக்கர் .. கொங்கு நாடு பகுதியில் இருந்த பாளையங்களில் பெரியதாகவும் , வரலாற்று சிறப்பு வாய்ந்ததாகவும் சேந்தமங்கலம் பாளையம் இருந்து வந்துள்ளது .கொங்கு நாட்டில் 17ம் நூற்றண்ட்டில் மதுரை நாயக்கர்களின் ஆளூமை 1659 தொடங்கி 1672 முடிவடைந்தது.\n\nSection::::வரலாறு.\nவிசுவநாத நாயக்கரால் பாளைய முறையை ஏற்படத்தி அதன்படி தென்தமிழகம் ,கொங்கு நாடு பகுதிகளில் பாளையங்களை பிரித்து குறுநில மன்னர்களாக பாளையக்காரர்கள் நியமிக்கபட்டுள்ளனர் . பெரும்பாலான பாளையங்கள் தெலுங்கு மொழி பேசும் ராஜகம்பளம் இனத்தவர்களாலே ஆளப்பட்டுள்ளது . அவ்வாறாக இருந்த கம்பளத்து பாளையத்தில் சேந்தமங்கலமும் ஒன்று . இப்பகுதியை ராமச்சந்திர நாயக்கர் ஆங்கில ஆட்சி நடைபெரும் வரையில் ஆட்சி செய்துள்ளார் .அதன் பின்னர் ஆங்கிலேயரை எதிர்த்தாலும் , திப்பு சுல்தானுக்கு உதவியதாலும் இப்பாளையத்தை ஆங்கிலேயர்கள் அழித்தனர்.\n\nSection::::நாமக்கல் கோட்டை.\nநாமக்கல் நகருக்கு பெருமையும் , புகழையும் சேர்ப்பது நாமக்கல் கோட்டை . இக்கோட்டையை இராமச்சந்திர நாயக்கர் 16 ஆம் நூற்றாண்டில் அமைத்தார் என கருதப்படுகிறது, இதை மைசூர் அரசின் அதிகாரி லட்சுமி நரசய்யா அமைத்தார் என்ற கருத்தும் நிலவுகிறது ஆங்கிலேயர்களுக்கு எதிரான போரில் இக்கோட்டையில் இருந்து ஆங்கிலேயர்களை திப்பு சுல்தான் எதிர்த்து போரிட்டார் .\n\n\n\nSection::::மேற்கோள்கள்.\n<references>\n"}
{"id": "118761", "url": "https://ta.wikipedia.org/wiki?curid=118761", "title": "பூரக்களி", "text": "பூரக்களி\n\nபூரக்களி என்பது தென்னிந்தியாவின் கேரள மாநிலத்தில் உள்ள வட மலபார் பகுதிகளில் ஒன்பது நாள் பூரத்திருவிழாவின் போது பகவதியம்மன் ஆலயங்களில் ஆடப்படும் ஒரு பாரம்பரிய நடனம் ஆகும். \n\nபூரத்திருவிழா மலையாள நாட்காட்டியின் மீனம் மாதத்தில் கார்த்திகை நட்சத்திரத்தில் துவங்கி பூர நட்சத்திரத்தில் முடிவடையும்.\n\nசிங்க வேடமிட்ட வாலிபர்கள் பெரிய குத்துவிளக்கைச் சுற்றி ஆடிப் பாடுவதோடு தற்காப்புக் கலை அசைவுகளையும் செய்வர். இந்நிகழ்வில் பங்கேற்கும் வாலிபர்கள் ஒரு மாத காலம் கடும் விரதமும் பயிற்சியும் மேற்கொள்வர்.இதில் பாடப்படும் பாடலகள் பெரும்பாலும் இராமாயணம் மற்றும் ஸ்ரீமத்பாகவதத்தில் உள்ள பாடல்கள் ஆகும்.\n\n"}
{"id": "118762", "url": "https://ta.wikipedia.org/wiki?curid=118762", "title": "நாமக்கல் கோட்டை", "text": "நாமக்கல் கோட்டை\n\nநாமக்கல் கோட்டை (Namakkal Fort) என்பது தமிழகத்தின், நாமக்கல் மாவட்டம், நாமக்கல்லில் உள்ள வரலாற்று சிறப்புமிக்க கோட்டையாகும். இந்தக்கோட்டை 75 மீட்டர் (246 அடி) உயரம் கொண்ட ஒரே கல்லாலான மலையின் உச்சியில் கட்டப்பட்டுள்ளது. இந்தக் கோட்டையில் ஓரு கோயிலும், மசூதியும் உள்ளன. இவை இரண்டும் நகரின் பிரபல சுற்றுலா தலங்களாக உள்ளன. தற்காலத்தில் இந்தக் கோட்டை தமிழக அரசின் தொல்லியல் துறையின் கட்டுப்பாட்டில் உள்ளது. \nSection::::தொன்மவியல்.\nஇந்து மதத் தொன்மவியல் படி, கோட்டை அமைந்துள்ள இந்த மலையைக் கொண்டுவந்தது அனுமன் ஆவார். இந்த மலையின் வேறு பெயர்களாக நாமகிரி, சாலக்கிராமம் ஆகியவை வழங்கப்படுகின்றன. சாலக்கிராமம் என்பது விஷ்ணுவுக்கு உகந்த தெய்வீக கல் என அறியப்படுகிறது. அனுமன் இலங்கைக்கு சஞ்சீவி மலையை கொண்டு பறந்து இவ்வழியாக செல்லும்போது இங்குள்ள கமலாலயக் குளத்தைப்பார்த்து இங்கேயே அவரது காலை வழிபாட்டை செய்ய இறங்கினார். அவர் இமயமலையில் இருந்து கொண்டுவந்த சாலக்கிராமத்தை வைத்து வழிபட்ட பின்னர், அவர் கண்களைத் திறந்து பார்த்தபோது அவர் வைத்த சாலக்கிராமக் கல் தற்போதைய அளவில் வளர்ந்துவிட்டதைப் பார்த்தார். அப்போது ஒரு தெய்வீக குரல் கல்லை இவ்விடமே விட்டுவிடுமாறு அவரைக் கேட்டது. மற்றொரு தொண்மவியல் கதையின்படி விஷ்ணுவின் அவதாரமான நரசிம்மர் இரண்யனை அழித்தபின்பும் சினம் தணியாத நிலையில் இருந்தவரை அனுமன் இந்த இடத்திற்கு அவரை அழைத்துவந்து விஷ்ணுவை மணக்க தவம் செய்துவந்த மகாலட்சுமியை விஷ்ணுவின் மனைவியாக்கினார்.\n\nSection::::கட்டடக்கலை.\nஇந்தக்கோட்டை நாமக்கல் நகரின் மையத்தில் நாமகிரி என்ற பெயரில் ஒரேகல்லில் அமைந்துள்ள மலையின்மீது கட்டப்பட்டுள்ளது. இம்மலை உச்சியில் இக்கோட்டை 75 மீட்டர் (246 அடி) உயரத்தில் அமைந்துள்ளது. இந்தக் கோட்டையில் ஒருநரசிம்மர் கோயிலும், ஒரு மசூதியும் உள்ளன இவையிரண்டும் இந்நகரத்தின் பிரபலமான சுற்றுலா தலங்களாக உள்ளன. மலை அடிவாரத்தில் உள்ள கமலாலயும் தொட்டியும், கோட்டையைச் சார்ந்து தொடர்புடையது. கமலாலயக் குளம் அடிவாரத்தில் இருந்தாலும் கோட்டையுடன் தொடர்புடையதாக உள்ளது. கோட்டை அந்த மலையில் இருந்த வெட்டப்பட்ட கற்கலைக்கொண்டே கட்டப்பட்டுள்ளது\n\nSection::::வரலாறு.\nஇக்கோட்டை 16ஆம் நூற்றாண்டில் இருந்த சேந்தமங்கலம் பாளையக்காரான ராமச்சந்திர நாயக்கரால் கட்டப்பட்டது எனக் கருதப்படுகிறது, இதை கட்டியவர் மைசூர் அரசின் அதிகாரி லட்சுமி நரசய்யா என்ற கருத்தும் நிலவுகிறது . திப்பு சுல்தான் பிரித்தானிய கிழக்கிந்தியக் கம்பனியை எதிர்த்துப் போரிட இக்கோட்டையைப் பயன்படுத்தினார். கோட்டைக்கு அருகில் உள்ள கோட்டை மாரியம்மன் கோயில், ஆஞ்சநேயர் கோவில் ஆகியவை புகழ் பெற்றன. மிகப்பெரிய ஒற்றை பாறையின் (மலை) உச்சியில் கோட்டை உள்ளது. மலையை செதுக்கி குடைவரை கோவில்கள் செய்யப்பட்டுள்ளன. இங்குள்ள நரசிம்மர் கோயிலும் அரங்கநாதர் கோயிலும் மலையை குடைந்து செய்யப்பட்டவையாகும், மலையின் கிழக்கு பகுதியில் அரங்கநாதர் கோவிலும் மேற்கு பகுதியில் நரசிம்மர் கோவிலும் உள்ளன. இக்கோயில்கள் கிபி 784ல் அதியமான் மரபைச்சேர்ந்த குணசீலன் கட்டியதாக கல்வெட்டுகள் தெரிவிக்கின்றன. இக்கோயில்களின் மண்டபங்களும் பிற கோயில்களும் பின்னால் கட்டப்பட்டதாகும். நரசிம்மர் கோவிலுக்கு நேர் எதிரே ஆஞ்சனேயர் கோவில் உள்ளது. ஆஞ்சநேயருக்கு கோபுரம் இல்லை. இந்த கோட்டை தற்போது தொல்பொருள் துறையின் கீழ் பாதுகாக்கப்படுகிறது. மலையின் வடகிழக்கில் கமலாயக்குளம் உள்ளது. அதற்கு எதிரே நாமக்கல் நகரின் பேருந்து நிலையம் உள்ளது.\n"}
{"id": "118763", "url": "https://ta.wikipedia.org/wiki?curid=118763", "title": "மனோஜ் ரோட்ரிகோ", "text": "மனோஜ் ரோட்ரிகோ\n\nமனோஜ் ரோட்ரிகோ‎ (\"Manoj Rodrigo\", பிறப்பு: நவம்பர் 1 1983), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில் இலங்கை இராணுவ அணி உறுப்பினராக பங்குகொண்டார்.\n\n"}
{"id": "118791", "url": "https://ta.wikipedia.org/wiki?curid=118791", "title": "ஆரக்சன்", "text": "ஆரக்சன்\n\nஆரக்சன் (Aarakshan, , மொழிபெயர்ப்பு: \"இட ஒதுக்கீடு\") 2011ஆம் ஆண்டு வெளிவந்த இந்தித் திரைப்படம் ஆகும். பிரகாஷ் ஜா இயக்கி தயாரித்துள்ள இந்தப் படத்தில் சைஃப் அலி கானும் தீபிகா படுகோணும் முதன்மை வேடங்களில் நடித்துள்ளனர். முக்கிய வேடமொன்றில் அமிதாப் பச்சன் நடித்துள்ளார். இந்தப் படம் அரசுவேலைகளிலும் கல்வி நிலையங்களிலும் பின்பற்றப்படும் இட ஒதுக்கீட்டை மையமாகக் கொண்டு சமூக அரசியல் நாடகமாக தயாரிக்கப்பட்டுள்ளது. ஜாவின் முந்தைய திரைப்படங்களைப் போன்றே சமூக சிக்கல்களையும் அரசியல் விவகாரங்களையும் அலசுவதாக அமைந்துள்ளது. படப்பிடிப்பின் பெரும்பகுதி போபாலில் உள்ள அப்பர் லேக்கில் எடுக்கப்பட்டுள்ளது. இந்தப் படம் இட ஒதுக்கீட்டை எதிர்ப்பதாக பட வெளியீட்டை தடை செய்ய பல ஆர்பாட்டங்கள் நிகழ்ந்த நிலையில் காவல்துறை பாதுகாப்புடன் ஆகத்து12, 2011 அன்று வெளியானது. பஞ்சாப், உத்தரப் பிரதேசம் மற்றும் ஆந்திர மாநிலங்களில் தடை செய்யப்பட்டுள்ளது. இதனை எதிர்த்து பிரகாஷ் ஜா உச்ச நீதிமன்றத்தில் வழக்கு தொடுத்துள்ளார்.\n\n"}
{"id": "118799", "url": "https://ta.wikipedia.org/wiki?curid=118799", "title": "பார்த்திபன் (எழுத்தாளர்)", "text": "பார்த்திபன் (எழுத்தாளர்)\n\nபார்த்திபன் ஒரு புலம்பெயர் தமிழ் எழுத்தாளர். 1984 செப்டம்பரில் இலங்கையிலிருந்து ஜேர்மனிக்குப் புலம்பெயர்ந்தவர். புகலிடத்திலிருந்து எழுதிய ஆரம்பகாலப் படைப்பாளிகளில் முதன்மையானவர். \n\nSection::::பார்த்திபனின் படைப்புக்கள்.\nநாவல்கள் \n\n\nசிறுகதைகள்\n\n\n"}
{"id": "118807", "url": "https://ta.wikipedia.org/wiki?curid=118807", "title": "எக்காளக் கூத்து", "text": "எக்காளக் கூத்து\n\nஎக்காளம் என்பது ஒரு இசைக்கருவி , இவ்விசைக்கருவியை இசைத்துக்கொண்டே ஆடும் ஆட்டம் எக்காளக் கூத்து என்று அழைக்கபடுகிறது. நாயக்கர் மரபில் வரும் தொட்டிய நாயக்கர் இனத்தவர்களால் ஆடப்படுவது இந்த ஆட்டம்.வழக்கு ஒழிந்த ஒரு ஆட்டமாக, இக்கலை இருக்கிறது.\n\nSection::::எக்காள கருவி.\nவனப்பகுதியில் உள்ள காட்டு எருமைகளின் கொம்பால் செய்யப்படும் ஒருவகையான கருவியால் இம்மக்கள் ஓசை எழுப்புவர் . இவ்வாறாக எழுப்பும் நேரத்தில் இசைக்கு தகுந்தவாறு ஆட்டம் ஆடுவர் . மற்றபடி இவ்வாட்டத்தை ஆட பெரிய விதமான கட்டுப்பாடுகள் இல்லை .\n\nSection::::தொட்டிய நாயக்கர்கள்.\nவேட்டையாடுவதை குலத்தொழிலாக கொண்டு இருக்கும் ராஜகம்பளம் மக்கள், தாங்கள் வேட்டையாடும் நேரத்தில் கிடைக்கும் விலங்குகளின் கொம்புகளை வைத்து இசை எழுப்புவர் , இவ்வாறாக இசைக்கும் நேரத்தில் மக்கள் அனைவரும் ஆட தொடங்குவர் . வேட்டைக்கு சென்று வந்த களைப்பை போக்கவும், புத்துணர்ச்சி அடையவும் இவ்வாறான கலை நிகழ்ச்சிகளை செய்கின்றனர். மிகத் திறமையாக தொழில்நுட்பத்துடன் வேட்டையாடும் திறன்மிக்க இச்சமூக மக்கள் வில், அம்பு, கருக்கருவாள், ஈட்டி, தொரட்டி உள்ளிட்ட ஆதி பயன்பாட்டுப் பொருட்களைப் பயன்படுத்தியே வேட்டையாடுவார்கள்.\n\nSection::::வேட்டை ஆடும் உணவை பகிர்ந்து கொடுப்பது.\nதாங்கள் வேட்டையாடும் விலங்குகளை அனைவருக்கும் கொடுக்கும் சமயத்தில் எக்காள இசை இசைத்துக்கொண்டு ஆட்டம் ஆடுவர், அப்பொழுது தேவராட்டம் , சேவயாட்டம் முதலியவையும் நடைபெறும் \n"}
{"id": "118810", "url": "https://ta.wikipedia.org/wiki?curid=118810", "title": "சேவயாட்டம்", "text": "சேவயாட்டம்\n\nசெவையாட்டம் என்பது தென்னிந்தியாவில் வழங்கும் ஒரு நாட்டார் ஆடல் வடிவம் ஆகும். கம்பளத்துநாயக்கரால் ஆடப்படும் ஆட்டம் சேவையாட்டம் ஆகும்.\n\nSection::::ஆட்டம்.\nதெலுங்கு அல்லது தமிழ் மொழியில் ஒருவர் பாட்டு பாடுவார், கோமாளியை போல உடை அணிந்த ஒருவர் பாடலுக்கு தகுந்தவாறு சுற்றி வந்து ஆடுவார், இது தேவராட்டம் ஆடுபவர்கள் முடிக்கும் தருவாயில் கடவுளுக்கு நன்றி தெரிவிக்கும் தருவாயில் ஆடிமுடிப்பர். பெரும்பாலும் இராமாயணக்கதை, வீரபாண்டிய கட்டபொம்மன் கதை போன்றவற்றை பாடிக்கொண்டே ஆடுவர்.\n\nSection::::பெருமாள் கோவில்.\nதென் தமிழகம் மற்றும் கொங்கு நாடு பகுதிகளில் உள்ள பெருமாள் கோவில்களில் இவ்வாட்டம் நடைபெறும் . இது சங்ககால நூல்களில் குறிப்பிடும் பிந்தேறு குருவை எனப்படும் ஆட்டத்துக்கு சமமானதாக கருதப்படுகிறது . தேவராட்டம் ஆடும் மக்கள் கடைசியாக இந்த சேவையாட்டம் ஆடுவார்கள், இந்த ஆட்டத்தை ஆடுவதன் மூலம் தேவராட்டம் முழுமை பெறுகிறது என்பதை அறியலாம்.\n\nSection::::வத்தலக்குண்டு சென்றாயப் பெருமாள் கோயில்.\nதிண்டுக்கல் மாவட்டத்தில் உள்ள இக்கோவிலில் நடைபெறும் சேவையாட்டம் புகழ் பெற்றது. தெலுங்கு மொழியில் அல்லது தமிழ் மொழியில் பாட்டுகளை பாடி கொண்டு ஒருவர் இருப்பார், உருமி மேளம் இசைக்கும், ராகத்தோடு பாடல் பாடும் பொழுது நையாண்டி வேஷம் போட்ட ஒருவர் சுற்றிச்சுற்றி வந்து ஆடுவார். ராஜகம்பளம் மக்கள் நடத்தும் சடங்கு , திருவிழா, திருமணம் போன்ற நிகழ்ச்சிகளில் தவறாமல் இவ்வாட்டம் இடம்பெறும். வீரபாண்டிய கட்டபொம்மன் குரு பூஜையில் சேவையாட்டம், தேவராட்டம் முக்கிய நிகழ்வாக ஆடப்படுகிறது.\n"}
{"id": "118842", "url": "https://ta.wikipedia.org/wiki?curid=118842", "title": "பிரின்டிசி நகர லாரன்சு", "text": "பிரின்டிசி நகர லாரன்சு\n\nபிரிந்திசி இலரான்ஸ் (\"Lawrence of Brindisi\", இயற்பெயர்: கியுலியோ செசாரெ ரூசோ, சூலை 22, 1559 - சூலை 22, 1619), ஒரு கத்தோலிக்கக் குருவும், கப்புச்சின் சபைத் துறவியும் ஆவார்.\n\nஇவர், வெனிஸ் நகர வணிகர் குடும்பத்தில், பிரிந்திசி நேபிள்ஸ் மாகாணத்தில் பிறந்தவர். சிறுவன் ஜூலியஸ் ஒழுக்கமான, பக்தியான வாழ்வால் பிரிந்திசி நகர மக்களால் சின்ன சம்மனசு என்று அழைக்கப்பட்டார். சிறு வயதிலே பெற்றோர்களை இழந்ததால் தாய்மாமன் உதவியால் வளர்ந்தார். வெனிஸ் நகரில் உள்ள புனித மார்க் கல்லூரி கல்விபயின்ற பின்னர் சகோதரர் இலரான்ஸ் என்னும் பெயரோடு வெரோனா உள்ள கப்புச்சின் சபை சபையில் இணைந்தார். இவர் பதுவை நகர பல்கலைக்கழகத்தில் உயர்கல்வி பெற்றார். இவர் ஒரு திறமையான மொழியியலாளர், இவர் சரளமாக பெரும்பாலான ஐரோப்பிய மற்றும் செமித்திய மொழிகளை பேசுவார். 1582 இல் குருவாக அருட்பொழிவு செய்யப்பட்ட இலாரன்ஸ் ஒரு அறிவு செறிந்த குருவாக திகழ்ந்தார்.\n\n1596-இல் உரோமில் உள்ள கப்புச்சின் சபைக்கு தள தலைவராக நியமிக்கப்பட்டார்; திருத்தந்தை எட்டாம் கிளமெண்ட் இவரை அந்த நகரத்தில் உள்ள யூதர்களிடம் மறைபணியாற்ற அனுப்பினார். 1599-இல் தொடங்கி, லாரன்ஸ் ஜெர்மனி மற்றும் ஆஸ்திரியாவில் பல கப்புசின் மடங்களை நிறுவுவதன் மூலம் கத்தோலிக்க மறுமலர்ச்சிக்கு பெரிது உதவினார்.\n\n1601-இல் புனித ரோமானிய பேரரசர் இரண்டாம் ருடால்பின் படைக்கு ஆன்ம குருவாக பணியாற்றினார். அப்போது ஓட்டோமேன் டர்க்குகள் எதிராக போராட உதவ பிலிப் இம்மானுவலை அறிவுறுத்தினார் (). உதுமானியப் பேரரசிடமிருந்து என்னும் இடத்தை கைப்பற்ற நடந்த போரின் போது, சிலுவையை மட்டுமே கையில் கொண்டு படைக்கு முன் சென்றார்.\n\n1602-இல் இவர் கப்புச்சின் சபையின் தலைவராக தேர்ந்தெடுக்கப்பட்டார். அவர் 1605-இல் மீண்டும் தேர்ந்தெடுக்கப்பட்டார், ஆனால் அதனை ஏற்க மறுத்துவிட்டார். பின்னர் திருப்பீட தூதுவராக பவேரியாவுக்கு பணியாற்றினார். பிறகு ஸ்பேயின் நாட்டின் திருப்பீட தூதுவராக பணியாற்றியபின்னர், இவர் 1618 இல் ஓய்வுபெற்றார். 1619-இல் ஸ்பெயின் அரசருக்கு நேபிள்ஸ் வைஸ்ராயாயின் நடவடிக்கைகள் குறித்த ஒரு சிறப்பு தூதராக இவர் அனுப்பப்பட்டார். இந்த பணியை முடித்த பிறகு, லிஸ்பனில் தனது பிறந்த நாள் அன்று இறந்தார்.\n\nஇவருக்கு 1783-இல் திருத்தந்தை ஆறாம் பயஸ் அருளாளர் பட்டமும், 1881-இல் திருத்தந்தை பதின்மூன்றாம் லியோவினால், புனிதர் பட்டமும் அளிக்கப்பட்டது. 1959-இல் இவர் மறைவல்லுநராக திருத்தந்தை இருபத்திமூன்றாம் யோவானால் அறிவிக்கப்பட்டார்.\n\nஇவரின் விழா நாள் ஜூலை 21.\n\nSection::::சான்றுகள்.\nஆ.தைனிஸ், கப்புச்சின் சபையில் தூயவர்கள், தமிழக கப்புச்சின் சபை, கோயமுத்தூர், 2011, 37-43\n\n"}
{"id": "118860", "url": "https://ta.wikipedia.org/wiki?curid=118860", "title": "செயின்ட் பீட்டர்ஸ்பேர்க் அணை", "text": "செயின்ட் பீட்டர்ஸ்பேர்க் அணை\n\nசெயின்ட் பீட்டர்ஸ்பேர்க் வெள்ளத்தடுப்பு அமைப்பு (Saint Petersburg Flood Prevention Facility Complex, , \"kompleks zashchitnykh sooruzheniy Sankt-Peterburga ot navodneniy\"), பொதுவாக செயின்ட் பீட்டர்ஸ்பேர்க் அணை, உருசியாவின் செயின்ட் பீட்டர்ஸ்பேர்க் நகரின் அண்மையில் கட்டப்பட்டுள்ள நீளமுள்ள வெள்ளத் தடுப்பிற்கான அணைகளின் அமைப்பாகும். இந்த அணை லோமோலோசோவிலிருந்து வடக்கே கோட்லின் தீவின் குரோன்ஸ்டாட்ட் வரையும் பின்னர் கிழக்கே திரும்பி லிசிலி நோசு முனை வரை அமைந்துள்ளது.\n\nநேவா விரிகுடாவை பின்லாந்து வளைகுடாவிலிருந்து தடுத்து வெள்ளநீரிலிருந்து செயின்ட் பீட்டர்ஸ்பேர்க் நகரை காப்பாற்றுவதற்காக இந்த கட்டமைப்பு ஏற்படுத்தப்பட்டுள்ளது. வரலாற்றுப்படி பின்லாந்து வளைகுடாவிலிருந்து கடல்நீர் 300 முறை இந்த நகரில் வெள்ளமாகத் திரண்டு பலத்த சேதங்களை ஏற்படுத்தியுள்ளது. இந்த அணைக்கட்டமைப்பு வரை எழும் நீர்மட்டத்திலிருந்து நகரைக் காப்பாற்றும்.\n\n1978 ஆம் ஆண்டு துவங்கப்பட்ட இந்தக் கட்டமைப்பு உருசியாவின் மிக நீண்ட நாட்கள் எடுத்துக்கொண்ட திட்டமாக விளங்கியது. 1990களிலும் 2000களிலும் தொடர்ந்து தடைபட்டுவந்த இந்த்த் திட்டம் 2005ஆம் ஆண்டில் செயின்ட் பீட்டர்ஸ்பேர்க் நகரைச்சேர்ந்த விளாடிமிர் பூட்டின் உருசியத் தலைவராக பொறுப்பேற்றபின்னர் முழுவீச்சில் நடைபெறத் துவங்கியது. அனைத்து தென்பகுதியில் கட்டமைக்கப்பட்ட அமைப்புகளும் முடிவடைந்து நீளமுள்ள கடலடியில் செல்லும் சுரங்க சாலைப்பாதையும் தயாரானபிறகு இறுதியாக புடின் 2011ஆம் ஆண்டு இந்த அணைத்திட்டத்தை துவக்கி வைத்தார். இதுவே உருசியாவின் நீளமான கடலடி சுரங்க சாலைப்பாதையாகும்.\n\nநேவா விரிகுடாவின் கடல்நீரை சுத்திகரித்து குடிநீர் வழங்கும் துணைத்திட்டமாக 30க்கும் மேற்பட்ட சுத்திகரிப்பு நிலையங்களும் அணையைச் சுற்றி அமைக்கப்பட்டுள்ளன.\n\n"}
{"id": "118864", "url": "https://ta.wikipedia.org/wiki?curid=118864", "title": "ஜெனித் கம்ப்யூட்டர்ஸ்", "text": "ஜெனித் கம்ப்யூட்டர்ஸ்\n\nஜெனித் கம்ப்யூட்டர்ஸ் லிமிடெட் (Zenith Computers Limited) இந்தியாவின் இரண்டாவது பெரிய மேசை கணினி தயாரிக்கும் நிறுவனம் ஆகும்.\nஇந்த நிறுவனம் டெஸ்க்டாப் மற்றும் மடிக்கணினிகள் போன்றவற்றை உருவாக்குகிறது. இது மும்பையை தலைமை இடமாகக் கொண்டு இந்தியா முழுவதும் 15 கிளைகளுடன் செயல்படுகின்றது.\n\nSection::::வரலாறு.\nஇந்த நிறுவனத்தை 1980ல் திரு.ராஜ் சாரா பல புதிய தொழில்நுட்பங்களை புகுத்தி நிறுவி அதன் தயாரிப்பு பொருட்களை இந்திய சந்தைக்கு அறிமுகப்படுத்தினார்.\n"}
{"id": "118873", "url": "https://ta.wikipedia.org/wiki?curid=118873", "title": "ஹேவாவிதாரண மகா வித்தியாலயம்", "text": "ஹேவாவிதாரண மகா வித்தியாலயம்\n\nஹேவாவிதாரண மகா வித்தியாலயம் (\"Hewavitharana Maha Vidyalaya\", சிங்களம்: හේවාවිතාරණ මහා විද්‍යාලය) என்பது இலங்கையின் கொழும்பு மாவட்டத்தில் ராஜகிரிய என்னும் கொழும்பு புறநகர்ப் பகுதியில் அமைந்துள்ள ஒரு அரசுக் கலவன் பாடசாலை ஆகும். இப்பாடசாலை இரண்டு பகுதிகளைக் கொண்டிருக்கிறது. ஆரம்பப் பிரிவில் தரம் 1 முதல் 5 வரையும், மேல்நிலைப் பிரிவில் தரம் 6 முதல் 13 வரை மாணவர்கள் பயில்கின்றனர். இது ஒரு பௌத்த மதப் பாடசாலையாகும்.\n\nSection::::விளையாட்டு.\nஇப்பாடசாலையில் முக்கியமாக தடகள விளையாட்டுக்கள், துடுப்பாட்டம், கைப்பந்து ஆகிய விளையாட்டுக்கள் விளையாடப்படுகின்றன.\n\nகல்லூரி விளையாட்டு அணிகளின் நிறங்கள்:\n"}
{"id": "118874", "url": "https://ta.wikipedia.org/wiki?curid=118874", "title": "நோக்கியா 1100", "text": "நோக்கியா 1100\n\nநோக்கியா 1100 என்பது மிகவும் எளிமைப்படுத்தப்பட்ட ஒர் நோக்கியா நிறுவனம் தயாரிப்பு நகர்பேசி ஆகும். இந்த வகை கைபேசியானது இதுவரை 250 மில்லியன் வரை விற்பனையாகியுள்ளது. இதுவே உலக அளவில் ஒரு நிறுவனத்தின் குறிப்பிட்ட வகை தொலைபேசி விற்பனைகளிலேயே அதிகமானது ஆகும். எனினும் இந்த வகை கைபேசி தயாரிப்பை தற்போது அந்த நிறுவனம் நிறுத்தி விட்டது.\n\nநோக்கியா 1100 கலிபோர்னியாவில் உள்ள நோக்கியா வடிவமைப்பு மையத்தில் வடிவமைக்கப்பட்டது.\n"}
{"id": "118875", "url": "https://ta.wikipedia.org/wiki?curid=118875", "title": "குவைத் தினார்", "text": "குவைத் தினார்\n\nகுவைத்தி தினார் அல்லது குவைத் தினார் (அரபி: دينار, ISO 4217 குறியீடு \"KWD\") என்பது குவைத் நாட்டு நாணயமாகும். ஓரு தினார் என்பது 1000 பில்சுகளாகும். குவைத் தினார் உலகின் அதிக மதிப்புடைய நாணய அலகாக உள்ளது.\n\nSection::::வரலாறு.\nகல்ப் ரூபாய்க்கு மாற்றாக 1961 ல் தினார் அறிமுகப்படுத்தப்பட்டது. ஆரம்பத்தில் ஒரு பவுண்டு ஸ்டெர்லிங்க்கு இணையான மதிப்பை கொண்டிருந்தது. ஒரு ரூபாய் 1 சில்லிங் 6 பென்சு க்கு இணையாக இருந்தபோது, தினார் மதிப்பு 13⅓ ரூபாய்களாக இருந்தது.\n\nஈராக் 1990ல் குவைத்தை ஆக்ரமிப்பு செய்தபோது ஈராக்கி தினார் குவைத் தினாருக்கு மாற்றாக இருந்ததுடன், அதிக அளவிலான வங்கித் தாள்கள் ஆக்ரமிப்பு படைகளால் களவாடப்பட்டிருந்தன. ஆக்ரமிப்பு படை தோற்கடிக்கபட்டப் பின் குவைத் தினார் மறுபடியும் நாட்டின் நாணயமாக அறிவிக்கப்பட்டு புதிய வங்கித் தாள்கள் அறிமுகப்படுத்தப்பட்டன. திருடப்பட்ட பழைய வங்கித் தாள்கள் செல்லாதவையாக அறிவிக்கப்பட்டன.\n\nSection::::நாணயங்கள்.\nகீழுள்ள நாணயங்கள் முதலில் 1961ல் அறிமுகப்படுத்தப்பட்டது\n"}
{"id": "118888", "url": "https://ta.wikipedia.org/wiki?curid=118888", "title": "நோக்கியா என்95", "text": "நோக்கியா என்95\n\nநோக்கியா என்95 என்பது நோக்கியா நிறுவனத்தால் வடிவமைக்கப்பட்ட ஒரு நுண்ணறி பேசி வகை நகர்பேசி ஆகும். இந்த வகை கைபேசி 2007ம் ஆண்டு வெளியானது. மேலும் இந்த வகை தொலைபேசியில் புவியிடங்காட்டி (GPS), புளுடூத், வை-ஃபை போன்ற பல அதிகப்படியான வசதிகள் உள்ளன.\n\n"}
{"id": "118889", "url": "https://ta.wikipedia.org/wiki?curid=118889", "title": "நினைவக அட்டை", "text": "நினைவக அட்டை\n\nநினைவக அட்டை அல்லது ஃபிளாஷ் அட்டை (Memory card) என்பது தரவுகளை சேமிக்கும் ஒரு சாதனம் ஆகும். இது டிஜிட்டல் தகவல்களை சேமிப்பதற்காக பயன்படுத்தப்படுகிறது. அவை பொதுவாக டிஜிட்டல் கேமராக்கள், கைபேசிகள், மடிக்கணினிகள், எம்பி 3 பிளேயர்கள், மற்றும் வீடியோ கேம் முனையங்கள் உட்பட பல மின்னணு சாதனங்களில் பயன்படுத்தப்படுகின்றன. அவை, சிறியதாக மீண்டும் பதிவுசெய்யக்கூடிய மற்றும் சக்தி இல்லாமல் தரவுகளை தக்க வைத்துக்கொள்ள கூடியதாக உள்ளன.\n\n"}
{"id": "118890", "url": "https://ta.wikipedia.org/wiki?curid=118890", "title": "நெடுங்குழு 4 தனிமங்கள்", "text": "நெடுங்குழு 4 தனிமங்கள்\n\nநெடுங்குழு 4 \"(Group 4)\" இல் உள்ள நான்காவது தொகுதி தனிமங்கள் தைட்டானியம் தொகுதி தனிமங்கள் எனப்படும். இக்குழுவில் உலோகங்களான தைட்டானியம் (Ti), சிர்க்கோனியம் (Zr), ஆஃப்னியம் (Hf). ரூதர்போர்டியம் ஆகிய நான்கு தனிமங்களும் இடம்பெற்றுள்ளன. தனிம வரிசை அட்டவணையின் டி தொகுதியின் IV-பி குழுவில் இவை இடம்பெற்றுள்ளன. தைட்டானியம் தொகுதி என்பதைத் தவிர்த்து இக்குழு தனக்கென எந்தவிதமான பெயரையும் பெறவில்லை. இது இடைநிலைத் தனிமங்கள் என்ற பரந்த குழுவிற்கு சொந்தமானது ஆகும். இத்தனிமங்கள் யாவும் (n-1)d2,ns2 என்ற எலக்ட்ரான் அமைப்பைப் பெற்றுள்ளன. \nதொகுதி 4 உலோகங்களில் உள்ள தனிமங்களில் தைட்டானியம் சிர்க்கோனியம், ஆஃப்னியம் ஆகிய மூன்றும் இயற்கையாகத் தோன்றுகின்றன. முதல் மூன்று தனிமங்களும் ஒத்த பண்புகளை கொண்டுள்ளன. சாதாரண நிலைகளில் கடினமான எதற்கும் வளைந்து கொடுக்காத தன்மையை இவை பெற்றுள்ளன. ஆனால் நான்காவது தனிமமான ரூதர்போர்டியம் மட்டும் ஆராய்ச்சிக் கூடத்தில் தயாரிக்கப்படுகிறது. ரூதர்போர்டியத்தின் எல்லா ஓரிடத்தான்களும் கதிரியக்கப் பண்புகளை கொண்டுள்ளன. இத்தனிமத்தின் எந்தவொரு ஐசோடோப்பும் இயற்கையில் தோன்றுவதில்லை. இக்குழுவின் அடுத்த உறுப்பினராகக் கருதப்படும் அன்பென்டோக்டியம் இதுவரை தயாரிக்கப்படவில்லை. அதற்காக எந்தவிதமான துகள் முடுக்கி சோதனைகளும் இதுவரை மேற்கொள்ளப்படவில்லை. \n\nஅதிகமாகக் கிடைக்கக்கூடிய தனிமங்களின் வரிசையில் தைட்டானியம் ஒன்பதாவது இடத்தைப் பிடிக்கிறது. சிர்க்கோனியம் தனிமமும் அதிக அளவில் கிடைக்கிறது. ஆஃபினியம் குறைந்த அளவில் தான் கிடைக்கிறது. \n\nSection::::இயற்பியல் பண்புகள்.\nஅனைத்துப் பண்புகளும் முதல் மூன்று தனிமங்களை மட்டுமே ஒப்பிட்டு நோக்கப்படுகின்றன. ருதர்போர்டியத்தின் வேதியியல் முழுவதுமாக விவரிக்கப்படவில்லை. இத்தனிமங்கள் யாவும் உலோகப் பண்புகளைப் பெற்றுள்ளன. உயர்ந்த உருகுநிலையையும் கொதிநிலையையும் கொண்டுள்ளன. இவற்றின் அணு ஆரம், அயனி ஆரம் மற்றும் அடர்த்தி ஆகிய பண்புகள் சீராக அதிக்கரிக்கின்றது. அதேநேரத்தில் இவற்றின் எலக்ட்ரான் கவர்திறன் சீராகக் குறைகிறது. \n\nSection::::வேதிப் பண்புகள்.\nஎல்லா நெடுங்குழுக்களை போலவே இக்குழுவிலும் எலக்ட்ரான் அமைப்பில், இறுதிக் கூட்டில் அனைத்துத் தனிமங்களும் இரண்டு எலக்ட்ரான்களைக் கொண்டுள்ளன. ஆனால் ரூதர்போர்டியம் பற்றி அதிக அளவு ஆராய்ச்சிகள் எதுவும் நடத்த படாத காரணத்திலால் அதை பற்றி சிறு குறிப்புகளே உள்ளன.\nமுதல் மூன்று தனிமங்களும் தீவிர வினைத்திறன் கொண்ட தனிமங்களாகும். இவற்றின் உருகுநிலைகள் முறையே 1688 பாகை செல்சியசு, 1855 பாகை செல்சியசு, 2233 பாகை செல்சியசு என சீராக அதிகரிக்கிறது. ஒரு நிலையான ஆக்சைடு அடுக்கு விரைவாக உருவாகி விடுவதால் இவற்றின் வினைத்திறன் எப்போதும் வெளிப்படையாக இருப்பதில்லை. இந்த ஆக்சைடு அடுக்கு மேற்கொண்டு இவை வினைபுரிவதை தடுக்கின்றது. ஆக்சைடுகளான TiO2, ZrO2 மற்றும் HfO2 ஆகியவை உயர்ந்த உருகு நிலைகள் கொண்டு வெண்மை நிறத்தில் காணப்படுகின்றன. நீர்த்த அமிலங்களில் பெரும்பாலான அமிலங்களுக்கு எதிராக செயலற்றவையாக உள்ளன .இவற்றின் மீது ஆக்சைடு காப்புப் படலம் உருவாவதால் இவை காரங்களுடனும் வினைபடுவதில்லை.\nதைட்டானியம் சூடான அடர் அமிலங்களில் மெதுவாகக் கரைகிறது. புகையும் நைட்ரிக் அமிலத்தில் அனைவுச் சேர்மம் உருவாதலால் இது வெடிக்க நேரிடலாம். \n\nசிர்க்கோனியம் அடர் கந்தக அமிலத்தில் குறைவாகக் கரைகிறது. இராச திராவகத்தில் இது கரையும். சிர்க்கோனியமும் அனைவுச் சேர்மமாக உருவாகிறது.\n\nஇத்தனிமங்கள் மூன்றும் +2, +3, +4 என்ற ஆக்சிசனேற்ற நிலைகளைக் கொண்டுள்ளன. இரண்டு எசு எலக்ட்ரான்களை மட்டும் இழக்கும் போது +2 ஆக்சிசனேற்ற நிலை காணப்படுகிறது. இத்துடன் ஒன்று அல்லது இரண்டு டி எலக்ட்ரான்களை இழந்தால் முறையே +3, +4 என்ற ஆக்சிசனேற்ற நிலைகள் காணப்படுகின்றன. ஒவ்வொரு தனிமத்திற்கும் +4 என்ற ஆக்சிசனேற்ற நிலையே நிரந்தரமானது ஆகும். ஆஃபினியம் +2, +3, என்ற ஆக்சிசனேற்ற நிலைகளை பொதுவாகக் கொண்டிருப்பதில்லை. +4 என்ற ஆக்சிசனேற்ற நிலையில் அனைத்து தனிமங்களும் பல்வேறு கனிமச் சேர்மங்களாக உருவாகின்றன. முதல் மூன்று தனிமங்களும் அடர் காரங்களால் பாதிக்கப்படுவதில்லை. ஆனால் இவை ஆலசன்களுடன் வினைபுரிந்து டெட்ரா ஆலைடுகளைக் கொடுக்கின்றன. உயர் வெப்ப நிலைகளில் இவை மூன்றும் ஆக்சிசன், நைட்ரசன், கார்பன், போரான், கந்தகம், சிலிக்கன் ஆகியவற்றுடன் வினைபுரிகின்றன. லாந்தனைடு குறுக்கத்தின் காரணமாக சிர்க்கோனியமும் ஆஃபினியமும் கிட்டத்தட்ட ஒரே அளவிலான அயனியையே பெற்றுள்ளன. சிர்க்கோனியத்தின் அயனி ஆரம் (Zr4+) 79 பைக்கோமீட்டர்கள் ஆகும். ஆஃபினியத்தின் (Hf4+) அயனி ஆரம் 78 பைக்கோமீட்டர்கள் ஆகும். இதன் காரணமாக இவை இரண்டும் ஒரே மாதிரியான வேதிப் பண்புகளையே கொண்டுள்ளன.\n\nஇந்த ஒற்றுமை கிட்டத்தட்ட ஒத்த வேதியியல் பண்புகளையும் இதே போன்ற இரசாயன சேர்மங்களையும் உருவாக்கும். ஆஃபினியத்தின் வேதியியல் என்பது சிர்கோனியத்தின் வேதியியலுடன் மிகவும் ஒத்ததாக இருக்கிறது, இவற்றின் வேதிப்பண்புகளை தனியாகப் பிரித்தெடுக்க முடியாததாக உள்ளது. இவற்றின் இயற்பியல் பண்புகள் மட்டுமே மாறுபடுகின்றன. உருகுநிலை, கொதிநிலை, கரைப்பான்களில் கரைதிறன் ஆகியவை மட்டுமே இந்த இரட்டை உலோகங்களுக்கு மாறுபடுகின்றன. தைட்டானியம் உலோகம் மட்டும் லாந்தனைடு குறுக்கத்தின் காரணமாக வேறுபட்ட பண்புகளைப் பெற்றுள்ளது. \nஇத்தொகுதியில் உள்ள அனைத்துத் தனிமங்களும் MO2 வகையிலான ஆக்சைடுகளைக் கொடுக்கின்றன. தனிமத்தை 870 கெல்வின் வெப்பநிலைக்குச் சூடுபடுத்தும் போது இவ்வினை நிகழ்கிறது. ஆக்சைடுகள் அனைத்தும் நிலையானவையாகும். கரைப்பான்கள் எதிலும் இவை கரைவதில்லை.\n\nSection::::மேற்கோள்கள்.\n \n"}
{"id": "118891", "url": "https://ta.wikipedia.org/wiki?curid=118891", "title": "கவ்சால் சில்வா", "text": "கவ்சால் சில்வா\n\nகவ்சால் சில்வா (\"Kaushal Silva\", பிறப்பு: மே 27 1986), இலங்கை கொழும்புப் பிரதேசஅணியின் துடுப்பாட்டக்காரர். இவர் 98 முதல்தர துடுப்பாட்டப் போட்டிகளிலும், 95 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2002/03-2011 பருவ ஆண்டுகளில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.\n"}
{"id": "118892", "url": "https://ta.wikipedia.org/wiki?curid=118892", "title": "சுரேஷ் நவரத்தினம்", "text": "சுரேஷ் நவரத்தினம்\n\nசுரேஷ் நவரத்தினம் (\"Suresh Navaratnam\", பிறப்பு: அக்டோபர் 7 1975), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், மூன்று ஏ-தர துடுப்பாட்டப் போட்டிகளிலும், 19 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118893", "url": "https://ta.wikipedia.org/wiki?curid=118893", "title": "ஏ. ஆர். சில்வா", "text": "ஏ. ஆர். சில்வா\n\nஏ. ஆர். சில்வா (\"AR Silva\"), இலங்கை களுத்துறைப் பிரதேசஅணியின் துடுப்பாட்டக்காரர். இவர் ஐந்து முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1991-92 பருவ ஆண்டுகளில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118894", "url": "https://ta.wikipedia.org/wiki?curid=118894", "title": "அமில சில்வா", "text": "அமில சில்வா\n\nஅமில சில்வா (\"Amila Silva\"), இலங்கை குருனாகலைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997-98 பருவ ஆண்டுகளில், இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118895", "url": "https://ta.wikipedia.org/wiki?curid=118895", "title": "எம். எஸ். எம். சியாம்", "text": "எம். எஸ். எம். சியாம்\n\nஎம். எஸ். எம். சியாம் (\"MSM Shiyam\"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997/98 பருவ ஆண்டுகளில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118897", "url": "https://ta.wikipedia.org/wiki?curid=118897", "title": "ஜான் பிரகாஷ்", "text": "ஜான் பிரகாஷ்\n\nஜான் பிரகாஷ் (\"John Prakash\", பிறப்பு: நவம்பர் 20 1974), மலேசியா அணியின் துடுப்பாட்டக்காரர். இவர் ஒரு ஏ-தர துடுப்பாட்டப் போட்டியில் கலந்து கொண்டுள்ளார். இவர் 1997/98 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118898", "url": "https://ta.wikipedia.org/wiki?curid=118898", "title": "கயான் சிரோமல்", "text": "கயான் சிரோமல்\n\nகயான் சிரோமல் (\"Gayan Sheromal\", பிறப்பு: நவம்பர் 16 1969), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டுகளில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118899", "url": "https://ta.wikipedia.org/wiki?curid=118899", "title": "வருண சாந்த", "text": "வருண சாந்த\n\nவருண சாந்த (\"Waruna Shantha\", பிறப்பு: திசம்பர் 16 1980), இலங்கை கொழும்புப் பிரதேசஅணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2005/06-2006/07 பருவ ஆண்டுகளில், இலங்கை லங்கன் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118900", "url": "https://ta.wikipedia.org/wiki?curid=118900", "title": "டி. சாந்த", "text": "டி. சாந்த\n\nடி. சாந்த (\"D. Shantha\"), இலங்கை மொரட்டுவைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118901", "url": "https://ta.wikipedia.org/wiki?curid=118901", "title": "எஸ். சேனாதீர", "text": "எஸ். சேனாதீர\n\nஎஸ். சேனாதீர (\"S. Senadeera\"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000/01 பருவ ஆண்டுகளில், இலங்கை கடற்படை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118904", "url": "https://ta.wikipedia.org/wiki?curid=118904", "title": "குஞ்சிராமன் ராமதாஸ்", "text": "குஞ்சிராமன் ராமதாஸ்\n\nகுஞ்சிராமன் ராமதாஸ் (\"Kunjiraman Ramadas\", பிறப்பு: மே 13 1970), மலேசியா அணியின் துடுப்பாட்டக்காரர். இவர் ஏழு ஏ-தர துடுப்பாட்டப் போட்டிகளிலும், 17 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118909", "url": "https://ta.wikipedia.org/wiki?curid=118909", "title": "வெளியீட்டு சாதனம்", "text": "வெளியீட்டு சாதனம்\n\nவெளியீட்டு சாதனம் (Output device) என்பது கணிப்பொறியில் தரவுகளை அல்லது செய்திகளை வெளியிட பயன்படுத்தப்படும் கணினி வன்பொருள் சாதனம் ஆகும். இது கணினியில் நடைபெறும் தரவு செயலாக்கத்தின் முடிவுகளை தெரிவிக்கப் பயன்படுகின்றது.\n\n"}
{"id": "118911", "url": "https://ta.wikipedia.org/wiki?curid=118911", "title": "பி. செல்வம்", "text": "பி. செல்வம்\n\nபீ. செல்வம் (\"P. Selvam\"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை தமிழ்யூனியன் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118913", "url": "https://ta.wikipedia.org/wiki?curid=118913", "title": "சந்திக சீமன்", "text": "சந்திக சீமன்\n\nசந்திக சீமன் (\"Chandika Seeman\", பிறப்பு: நவம்பர் 10 1977), இலங்கை களுத்துறைப் பிரதேசஅணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118915", "url": "https://ta.wikipedia.org/wiki?curid=118915", "title": "லசித் சுமேதா", "text": "லசித் சுமேதா\n\nலசித் சுமேதா (\"Listh Saumedhe\", பிறப்பு: சூன் 11 1981), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000/01 பருவ ஆண்டுகளில், இலங்கை கொழும்பு புளும்பீல்ட் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "118918", "url": "https://ta.wikipedia.org/wiki?curid=118918", "title": "மகாதேவன் சதாசிவம்", "text": "மகாதேவன் சதாசிவம்\n\nசதா எனப் பிரபலமாக அழைக்கப்பட்ட மகாதேவன் சதாசிவம் (\"Mahadevan Sathasivam\", அக்டோபர் 18, 1915 - சூலை 9, 1977), இலங்கைத் துடுபாட்ட அணியின் துடுப்பாட்டக்காரர். இவர் முதல்தர துடுப்பாட்டப் போட்டிகளில் கலந்து கொண்டுள்ளார். காரி சோபர்சு இவரை \"உலகின் அதி சிறந்த துடுப்பாட்டக்காரர்,\" எனக் குறிப்பிட்டுள்ளார். 1940கள் முதல் 1960கள் வரை சதாசிவம் துடுப்பாட்டத்தில் சிறந்து விளங்கினார். இவரே மூன்று தேசியத் துடுப்பாட்ட அணிகளுக்குத் தலைமை தாங்கி விளையாடிய முதலாவதும், ஒரேயொரு வீரரும் ஆவார். 1948 ஆம் ஆண்டில் இலங்கை அணிக்கும், பின்னர் சிங்கப்பூர் அணிக்கும், பின்னர் மலேசியா அணிக்கும் தலைமை தாங்கினார். இவர் தனது மனைவியைக் கொலை செய்ததாகக் குற்ரம் சாட்டப்பட்டுப் பின்னர் விடுவிக்கப்பட்டவர்.\n\nசதாசிவம் கொழும்பு உவெசுலி கல்லூரியில் கல்வி கற்றவர். சேர் பொன். இராமநாதனின் பெயர்த்தியான பரிபூரணம் ஆனந்தம் இராஜேந்திரா என்பவரைத் திருமணம் புரிந்தார். இவர்களுக்கு நான்கு பெண் பிள்ளைகள். 1951 ஆம் ஆண்டில் தனது மனைவியைக் கொலை செய்ததாக இவர் மீது குற்றம் சாட்டப்பட்டது; கொல்வின் ஆர். டி சில்வா தலைமையிலான வழக்கறிஞர் குழு இவருக்காக வாதாடியது. ஐக்கிய இராச்சியத்தில் இருந்து தடயவியலாளர் சிட்னி சிமித் என்பவரும் இவருக்காக வாதாடினார். 20 மாதங்களாக இடம்பெற்ற இவ்வழக்கின் இறுதியில் சதாசிவம் குற்றமற்றவராக விடுவிக்கப்பட்டார். இவர் பின்னர் ஐவோன் ஸ்டீவென்சன் என்பவரைத் திருமணம் புரிந்தார்.\n\nஇதன் பின்னர் சதாசிவம் சிங்கப்பூருக்குக் குடி பெயர்ந்து அந்நாட்டுத் தேசியத் துடுப்பாட்ட அணியின் தலைவராக விளையாடினார். அதன் பின்னர் அந்நாடு மலேசியாவுடன் இணைக்கப்பட்ட பின்னர் மலேசிய அணிக்கும் தலைமை தாங்கி விளையாடினார்.\n\n\n"}
{"id": "118919", "url": "https://ta.wikipedia.org/wiki?curid=118919", "title": "பிரெட்ரிக் டி சேரம்", "text": "பிரெட்ரிக் டி சேரம்\n\nபிரெட்ரிக் டி சேரம் (\"Fredrick de Saram\", செப்டம்பர் 5 1912 - ஏப்ரல் 11 1983), இலங்கை அணியின் துடுப்பாட்டக்காரர். இவர் 40 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1930-1954 ஆண்டுகளில், இலங்கை அணி உறுப்பினராக பங்குகொண்டார்.\n\n"}
{"id": "118920", "url": "https://ta.wikipedia.org/wiki?curid=118920", "title": "வை. சஞ்சிவ", "text": "வை. சஞ்சிவ\n\nவை. சஞ்சிவ (\"Y. Sanjeewa\"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1990/91 பருவ ஆண்டுகளில், இலங்கை சிங்க அணி உறுப்பினராக பங்குகொண்டார்.\n"}
{"id": "118921", "url": "https://ta.wikipedia.org/wiki?curid=118921", "title": "நுவன் சஞ்சீவ", "text": "நுவன் சஞ்சீவ\n\nநுவன் சஞ்சீவ (\"Nuwan Sanjeewa\", பிறப்பு: சூன் 1 1978), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000-01 பருவ ஆண்டுகளில், இலங்கை விமானப்படை அணி உறுப்பினராக பங்குகொண்டார்.\n"}
{"id": "118922", "url": "https://ta.wikipedia.org/wiki?curid=118922", "title": "சங்கர் ரத்னம்", "text": "சங்கர் ரத்னம்\n\nசங்கர் ரத்னம் (\"Shankar Retinam\", பிறப்பு: நவம்பர் 3 1975), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும், மூன்று ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118923", "url": "https://ta.wikipedia.org/wiki?curid=118923", "title": "காதொலிப்பான்", "text": "காதொலிப்பான்\n\nகாதொலிப்பான் (\"Headphones\") என்பது இரண்டு சிறிய ஒலிபெருக்கிகள், அல்லது ஒரு சிறிய ஒலிபெருக்கியைக் குறிக்கும். இது ஒரு பயனரின் காதுகளை அருகில் வைக்கப்பட்டு ஒலி சமிக்ஞைகளை \"வானொலி, குறுவட்டு இயக்கி அல்லது கையடக்க பல்லூடக இயக்கி\" போன்ற மூலங்களில் இருந்து இணைக்கின்றது.\n\nSection::::வரலாறு.\nதொலைபேசி கேட்டற்றுண்டு, 20 ஆம் நூற்றாண்டின் ஆரம்பத்தில் பொதுவாக இருந்தது. காதொலிப்பான், கேட்டற்றுண்டு இருந்து உருவாக்கப்பட்டன. மற்றும் பெருக்கிகள் உருவாக்கப்பட்டதன் முன் மின் ஒலி சமிக்ஞைகளை கேட்க ஒரே வழியாக இது இருந்தது.\n\nSection::::பயன்பாடுகள்.\nகாதொலிப்பான் குறுவட்டு அல்லது டிவிடி பிளேயர்கள், ஹோம் தியேட்டர், னியாள் கணிப்பொறிகள் மற்றும் கையடக்க சாதனங்கள் (டிஜிட்டல் இசை இயக்கி / எம்பி 3 பிளேயர், கைபேசி) போன்ற சாதனங்களிலும் பயன்படுகின்றது.\n"}
{"id": "118925", "url": "https://ta.wikipedia.org/wiki?curid=118925", "title": "புத்திக சந்தருவன்", "text": "புத்திக சந்தருவன்\n\nபுத்திக சந்தருவன் (\"Buddika Sandaruwan\", பிறப்பு: சூலை 11 1989), இலங்கை காலிப் பிரதேச அணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009-10 பருவ ஆண்டுகளில், இலங்கை இராணுவ அணிஉறுப்பினராக பங்குகொண்டார்.\n\n"}
{"id": "118926", "url": "https://ta.wikipedia.org/wiki?curid=118926", "title": "சீ. சந்தநாயக்க", "text": "சீ. சந்தநாயக்க\n\nசீ. சந்தநாயக்க (\"C. Sandanayake)\", இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை பாணந்துறை விளையாட்டுக்கழக அணிஉறுப்பினராக பங்குகொண்டார்.\n\n"}
{"id": "118927", "url": "https://ta.wikipedia.org/wiki?curid=118927", "title": "சுரேஷ் சகாதேவன்", "text": "சுரேஷ் சகாதேவன்\n\nசுரேஷ் சகாதேவன் (\"Suresh Sakadivan\", பிறப்பு: மே 27 1981), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118928", "url": "https://ta.wikipedia.org/wiki?curid=118928", "title": "தர்சன சந்தகுளம்", "text": "தர்சன சந்தகுளம்\n\nதர்சன சந்தகுளம் (\"Darshana Sandakalum\", பிறப்பு: ஆகத்து 1 1986), இலங்கை கொழும்புப் பிரதேச அணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10-2010/11 பருவ ஆண்டுகளில், இலங்கை பதுரலியா விளையாட்டுக்கழக அணி, அந்தோனியன் விளையாட்டுக்கழக அணிஉறுப்பினராக பங்குகொண்டார்.\n\n"}
{"id": "118929", "url": "https://ta.wikipedia.org/wiki?curid=118929", "title": "ஜயநாத் சந்தகன்", "text": "ஜயநாத் சந்தகன்\n\nஜயநாத் சந்தகன் (\"Jayanath Sandacan\"), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998/99 பருவ ஆண்டில் இலங்கை பாணந்துறைப் அணி உறுப்பினராக பங்குகொண்டார்.\n\n"}
{"id": "118931", "url": "https://ta.wikipedia.org/wiki?curid=118931", "title": "கிடைக்குழு 1 தனிமங்கள்", "text": "கிடைக்குழு 1 தனிமங்கள்\n\nகிடைக்குழு 1 தனிமங்கள் \"(Period 1 elements)\" என்பவை தனிம அட்டவணையில் உள்ள முதல் கிடை வரிசையில் உள்ள தனிமங்களை குறிக்கிறது. இவை முதல் தொடர் தனிமங்கள் என்றும் அழைக்கப்படுகின்றன. இத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. ஒரு கிடை வரிசையில் இருக்கும் ஒரு தனிமத்தை ஒத்த பண்புகளை உடைய மற்ற தனிமங்களும் அதே வரிசையில் அமைந்து இருப்பது குறிப்பிடத்தக்கது. கிடைக்குழு ஒன்றில் ஒன்று முதல் இரண்டு வரை அணு எண்களைக் கொண்ட ஐதரசன் மற்றும் ஈலியம் என்று இரண்டு தனிமங்கள் மட்டுமே உள்ளன. இவை இரண்டுமே எசு வலைக்குழுவை சார்ந்த தனிமங்களாகும். இவை இரண்டும் ஒரே கிடைவரிசையில் இருப்பினும் இவற்றின் பண்புகள் ஒன்றல்ல. ஒன்று அலோகமாகவும், மற்றொன்று அருமண் வாயுவாகவும் உள்ளது. இத்தொடரில் உள்ள தனிமங்களின் நிலையைக் அணுக்கட்டமைப்பு குறித்த நவீன கோட்பாடுகள் விவரிக்கின்றன. அணுக்கட்டமைப்பற்றி விவரிக்கும் குவாண்டம் இயக்கவியல் கொள்கை, 1எசு ஆர்பிட்டல்களில் எலக்ட்ரான்கள் நிரம்புவதுடன் இத்தொடர் தொடர்புடையது என்று கூறுகிறது. மேலும் இத்தொடரில் உள்ள தனிமங்கள் இரும விதியைப் பின்பற்றுகின்றன. இவ்விதியின்படி இணைதிறன் கூட்டை நிரப்புவதற்கு அவற்றுக்கு இரண்டு எலக்ட்ரான்கள் தேவைப்படுகின்றன. அதிகபட்சமாக இரண்டு எலக்ட்ரான்களுக்கு இத்தொடரில் உள்ள தனிமங்களால் இடமளிக்க முடியும். எனவே இத்தொடரில் மொத்தமாக இரண்டு தனிமங்கள் மட்டுமே உள்ளன.\n\nSection::::ஆவர்த்தனப் போக்குகள்.\nதனிம வரிசை அட்டவணையில் இடம்பெற்றுள்ள தொடர்களில் இத்தொடரைத் தவிர மற்ற அனைத்துத் தொடர்களும் குறைந்தது எட்டு தனிமங்களைக் கொண்டுள்ளன. இந்த எண்ணிக்கை தொடரின் குறுக்காகச் செல்லும்போது ஆவர்த்தனப் பண்புகளின் போக்குகளை உணர உதவுகிறது. இத்தொடரில் இரண்டு தனிமங்கள் மட்டுமே உள்ளதால் இக்கோட்பாடு இங்கு பொருந்தவில்லை. \n\nநெடுங்க்குழுவில் இடம்பெற்றுள்ள தனிமங்களின் பண்புகள் அடிப்படையில் நோக்கினால் ஈலியம் 18 ஆவது நெடுங்குழுவில் இடம்பெற்று மந்த வாயுக்களின் வரிசையைத் தொடங்கி வைக்கிறது. இதே அடிப்படையில் நோக்கினாலும் ஐதரசன் எந்த குழுவிலும் சேராமல் தனித்து நிற்கிறது. ஐதரசனின் பண்புகள் தனித்த பண்புகளாக உள்ளன. எனவே ஐதரசனை எந்த வகையான குழுவாகவும் வகைப்படுத்த இயலாது. \n\nSection::::தனிம வரிசை அட்டவணையில் இடம்.\nஐதரசன் மற்றும் ஈலியம் இரண்டும் எசு-கூட்டுக்குள் இருந்தாலும் அவை எந்தவொரு எசு தொகுதி தனிமங்களுடனும் பண்புகளில் ஒத்து செயல்படாது. இவற்றின் நடத்தைகள் மற்ற எசு தொகுதி தனிமங்க்களிடமிருந்து மிகவும் வித்தியாசமானது, இந்த இரு தனிமங்க்களை தனிம வரிசை அட்டவணையில் வைக்கப்பட வேண்டுமா என்பதில் கணிசமான கருத்து வேறுபாடுகள் உள்ளன்.\n\nஐதரசன் சில சமயங்களில் தனிம வரிசை அட்டவணையில் இலித்தியத்திற்கு மேலாக , கார்பனுக்கு மேலாக , புளோரினுக்கு மேலாக வைக்கப்படுகிறது. இலித்தியம் மற்றும் புளோரினுக்கு மேலாக இரண்டுமுறை தோன்றும்படியும் வைக்கப்படுகிறது. மற்றும் சில சமயங்களில் இத்தனிமங்களுக்கு மேலாக தனித்து மிதக்கும்படி ஒதுக்கி எந்த குழுவிலும் வகைப்படுத்தாமல் தனித்து வைக்கப்படுகிறது.\n\nஈலியம் பெரும்பாலும் எப்போதும் பி தொகுதியில் இடம்பெற்றுள்ள நியான் வாயுவுக்கு மேலாக ஒரு மந்த வாயுவாக வைக்கப்படுகிறது. ஒரே மாதிரியான எலக்ட்ரான் ஒழுங்கமைப்பைக் கொண்டிருப்பதால் சில சமயங்களில் ஈலியத்தை பெரிலியத்துக்கு மேலாகவும் வைக்கிறார்கள். \n\nSection::::ஐதரசன்.\nஐதரசன் H என்ற மூலக்கூற்று வாய்ப்பாடு கொண்ட ஒரு தனிமமாகும். இதை நீரியம், நீரகம், ஐதரோசெனியம் என்று பல பெயர்களால் அழைக்கிறார்கள். இத்தனிமத்தின் அணு எண் 1, அணு எடை1.008. தனிமவரிசை அட்டவணையில் இடம் பெற்றுள்ள தனிமங்களில் மிகவும் இலேசான தனிமமாகக் கருதப்படுவது ஐதரசனாகும். பிரபஞ்சத்தில் அதிக அளவிலுள்ள ஒற்றை அணு தனிமம் ஐதரசனேயாகும். பிரபஞ்சத்தின் மொத்த அணுக்கூறு நிறையில் 75% ஐதரசன் ஒற்றையணு நிரம்பியுள்ளதாகக் கூறப்படுகிறது. சில விண்மீன்கள் பிரதானமாக பிளாசுமா நிலை ஐதரசன் நிரம்பிய விண்மீன்கள்களாகக் கருதப்படுகின்றன. 1H என்ற குறியீட்டால் குறிக்கப்படும் புரோட்டியம் என்ற ஐசோடோப்பு பெரும்பாலாகக் காணப்படும் ஐதரசனின் ஐசோடோப்பு ஆகும். இதன் உட்கருவில் நியூட்ரான் எதுவும் இல்லாமல் ஒரு புரோட்டான் மட்டுமே இருக்கும்.\nஐதரசனானது, சீர்நிலை வெப்ப அழுத்தத்தில், நிறமற்ற, சுவையற்ற, மணமற்ற, எளிதில் தீப்பிடிக்கக்கூடிய வளிமம் ஆகும். இத்தனிமத்தை ஓர் அலோகமாகவும் கருதுகிறார்கள். ஒற்றை, இரட்டை அயனிகளாக உருவாகும் தன்மையை ஐதரசன் கொண்டுள்ளது. 16 ஆம் நூற்றாண்டின் முற்பகுதியில் ஆக்சிசனை செயற்கை முறையிலும் தயாரித்து இருக்கிறார்கள். \n\nSection::::ஈலியம்.\nஈலியம் என்பது He என்ற மூலக்கூற்று வாய்ப்பாடு கொண்ட தனிமமாகும். நிறமற்ற, மணமற்ற, சுவையற்ற, நச்சுத்தன்மையற்ற, கூடிய அளவில் வேதி வினையில் ஈடுபடாத ஒரு வளிமமுமாகும். இத்தனிமம் தனிம அட்டவணையில் இரண்டாமிடத்தில் இருக்கிறது. இதன் உருகுநிலையும் கொதிநிலையும் எல்லாத் தனிமங்களை விடவும் குறைவானதாகும்.\nஇதன் அணு எண் 2. இதுவே அண்டத்தில் மிகுந்து காணப்படும் தனிமங்களில் இரண்டாவது ஆகும். இதுவே நீரியத்திற்கு அடுத்து எளிய அமைப்புக் கொண்ட தனிமமும் ஆகும். பூமியின் கடல் மட்டத்தில் காற்றுமண்டலத்தில் ஈலியம் 6ஆவது இடத்தைப் பிடிக்கிறது. நைட்ரசன், ஆக்சிசன், ஆர்கான், காபன் டை ஆக்சைடு, நியான் என்பவை பிற சேர்மங்க்களாகும். இதன் செழுமை மில்லியனில் 5.2 பங்குகள் ஆகும். பூமியில் அரிதாகக் கிடைத்தாலும் அண்டப் பெருவெளியில் நீரியத்திற்கு அடுத்து மிகுதியாக இருப்பது ஈலியமாகும். இதன் பங்கு 7%. நீரியமும் ஈலியமும் சேர்ந்து அண்டப் பெருவெளியில் 99.9%ஆக உள்ளது. வாயு நிலையில் மட்டுமே காணப்படும் இத்தனிமத்தின் உருகு விலையும் கொதி நிலையும் மற்ற தனிமங்களுடன் ஒப்பிடும்போது மிகவும் குறைவு ஆகும். \n"}
{"id": "118933", "url": "https://ta.wikipedia.org/wiki?curid=118933", "title": "மு. செல்லையா", "text": "மு. செல்லையா\n\nஅல்வாயூர் கவிஞர் மு. செல்லையா (அக்டோபர் 7, 1906 - பெப்ரவரி 9, 1966) 1930-1960 காலகட்ட ஈழத்துக் கவிதைப் பரப்பில் தவிர்க்கமுடியாத ஒரு கவிஞர். இவரது 'வளர்பிறை, 'புதிய வண்டுவிடு தூது' ஆகிய கவிதைகள் மிகவும் குறிப்பிடத்தக்கன.\n\nSection::::வாழ்க்கைச் சுருக்கம்.\nயாழ்ப்பாணம் வடமராட்சி அல்வாய்க் கிராமத்தில் 1906.10.07 இல் கவிஞர் மு. செல்லையா பிறந்தார். தமிழாசிரியராக, கவிஞராக, காந்தியவாதியாக, சமூக சீர்திருத்தவாதியாக பல்பரிமாண ஆற்றலுள்ளவராகத் திகழ்ந்தார். தேவரையாளிச் சூரன் சிஷ்யப் பரம்பரையின் முதல் மாணக்கராக இருந்துள்ளார். 1966.02.09 இல் மறைந்தார்.\n\nSection::::இலக்கியப் பங்களிப்பு.\nகவிதை, கட்டுரை, இலக்கண இலக்கியம் ஆகியவற்றில் தனது ஆளுமையைச் செலுத்தியுள்ளார். ஈழகேசரி வெளிவந்த காலப்பகுதியில் 'அனுசுயா' என்ற புனைபெயரில் பல நகைச்சுவைக் கட்டுரைகளை எழுதி வந்துள்ளார். சிறுகதைகள் சிலவற்றையும் எழுதியுள்ளார். இவர் எழுதிய பக்திப் பாசுரங்கள் சிறுசிறு பிரசுரங்களாக வெளிவந்துள்ளன. இவர் தலைசிறந்த குழந்தைக் கவிஞர் என்பதை நிறுவுவதற்கு வளர்பிறை தொகுப்பில் உள்ள 'அம்மா வெளியே வா அம்மா' என்ற கவிதை மிகச்சிறந்த சான்றாக அமைந்துள்ளது.\n\n\n"}
{"id": "118934", "url": "https://ta.wikipedia.org/wiki?curid=118934", "title": "வின் டீசல்", "text": "வின் டீசல்\n\nவின் டீசல் (இயற்பெயர் மார்க் சின்க்ளேர் வின்சென்ட்; July 18, 1967) ஒரு அமெரிக்க நடிகர், எழுத்தாளர், இயக்குனர் மற்றும் தயாரிப்பாளர் ஆவார். அவர் 2000 ஆம் ஆண்டுகளின் துவக்கத்தில் பல வெற்றிபெற்ற ஹாலிவுட் திரைப்படங்களில் நடித்து பிரபலமானார். இவர் ஃபாஸ்ட் அண்ட் ஃப்யூரியஸ், தெ குரோனிக்கல்ஸ் ஆஃப் ரிட்டிக், xXx, ரிட்டிக், தெ பாசிஃபயர் போன்ற மிகப் பிரபலமான படங்களில் நடித்துள்ளார்.\n"}
{"id": "118935", "url": "https://ta.wikipedia.org/wiki?curid=118935", "title": "தனுஸ்க சமரகோன்", "text": "தனுஸ்க சமரகோன்\n\nதனுஸ்க சமரகோன்‎ (\"Danushka Samarakoon\", பிறப்பு: அக்டோபர் 28 1983), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில் இலங்கை பொலிஸ் அணி உறுப்பினராக பங்குகொண்டார்.\n\n"}
{"id": "118936", "url": "https://ta.wikipedia.org/wiki?curid=118936", "title": "இந்திக ருவன்புர", "text": "இந்திக ருவன்புர\n\nஇந்திக ருவன்புர‎ (\"Indika Ruwanpura\", பிறப்பு: சூலை 11 1980), இலங்கை சிலாபப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை சிலாபம் மரியன்ஸ் அணி உறுப்பினராக பங்குகொண்டார்.\n\n"}
{"id": "118937", "url": "https://ta.wikipedia.org/wiki?curid=118937", "title": "நுவன் சமீர", "text": "நுவன் சமீர\n\nநுவன் சமீர (\"Nuwan Sameera\", பிறப்பு: பிப்ரவரி 13 1985), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை ஷரசென்ட் அணி உறுப்பினராக பங்குகொண்டார்.\n\n"}
{"id": "118938", "url": "https://ta.wikipedia.org/wiki?curid=118938", "title": "எம். சம்பத்", "text": "எம். சம்பத்\n\nஎம். சம்பத் (\"M. Sampath\", இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996-97 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.\n\n"}
{"id": "118939", "url": "https://ta.wikipedia.org/wiki?curid=118939", "title": "ரோகன் செல்வரத்தினம்", "text": "ரோகன் செல்வரத்தினம்\n\nரோகன் செல்வரத்தினம் (\"Rohan Selvaratnam\", பிறப்பு: மார்ச்சு 12 1974), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஏழு ஏ-தர துடுப்பாட்டப் போட்டிகளிலும், 17 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118940", "url": "https://ta.wikipedia.org/wiki?curid=118940", "title": "மன்ரிக் சிங்", "text": "மன்ரிக் சிங்\n\nமன்ரிக் சிங் (\"Manrick Singh\", பிறப்பு: நவம்பர் 30 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118941", "url": "https://ta.wikipedia.org/wiki?curid=118941", "title": "சுரேஷ் சிங்", "text": "சுரேஷ் சிங்\n\nசுரேஷ் சிங் (\"Suresh Singh\", பிறப்பு: செப்டம்பர் 27 1973), மலேசியா அணியின் துடுப்பாட்டக்காரர். இரண்டு ஏ-தர துடுப்பாட்டப் போட்டிகளிலும், ஆறு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118942", "url": "https://ta.wikipedia.org/wiki?curid=118942", "title": "அருள் சுப்பையா", "text": "அருள் சுப்பையா\n\nஅருள் சுப்பையா (\"Arul Suppiah\", பிறப்பு: செப்டம்பர் 27 1973), மலேசியா அணியின் துடுப்பாட்டக்காரர். இவர் 73 முதல்தர துடுப்பாட்டப் போட்டிகளிலும், 74 ஏ-தர துடுப்பாட்டப் போட்டிகளிலும், 66 இருபது20 துடுப்பாட்டப் போட்டிகளிலும் கலந்து கொண்டுள்ளார். இவர் 2002/03 -2011 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118944", "url": "https://ta.wikipedia.org/wiki?curid=118944", "title": "ந. சுசீந்திரன்", "text": "ந. சுசீந்திரன்\n\nந. சுசீந்திரன் ஒரு தமிழ் எழுத்தாளர். இலங்கையில் நெடுந்தீவில் பிறந்தவர். மனைவி இன்பா மகன் டினோ. ஜேர்மனியில் புலம்பெயர்ந்து வாழ்ந்து வருகிறார். \n\n1980களிலிருந்து ஜெர்மனியில் வசிக்கும் இவர் அரசு அங்கீகாரம் பெற்ற மொழிபெயர்ப்பாளர். புலம்பெயர்ந்த தமிழர் மத்தியில் ஜேர்மன் மொழிபெயர்ப்புத் துறையில் நன்கு அறியப்பட்டவர். கலை இலக்கியம் குறித்த கட்டுரைகளைப் புகலிடத்திலிருந்து வெளிவரும் சிற்றிதழ்களில் எழுதிவருகிறார்.\n\n\"இவர், கட்டுரைகள், சிறுகதைகள், கவிதைகள் பலவற்றை ஜெர்மன் மற்றும் ஆங்கிலத்திலிருந்து தமிழுக்கும், தமிழிலிருந்து ஜெர்மனுக்கும் மொழிபெயர்த்திருக்கிறார்.\"\n\nSection::::பங்களிப்பு.\nஅரசியல், இலக்கியம், மனிதகுல வரலாறு ஆகிய துறைகளில் தொடர்ந்து இயங்கி வருபவர். பெர்டொல்ட் பிறெஹ்ட், குந்தர் கிராஸ், ஹைன்றிஸ் பொல், எறிக் பிறீட் போன்றவர்களது படைப்புக்களைத் தமிழுக்கு மொழியாக்கம் செய்துள்ளார்.\n\nதமிழ்ப் படைப்பாளிகளை ஜெர்மன் மொழிக்கு அறிமுகப்படுத்தி எழுத்துத்துறையில் ஈடுபட்டு வருகின்றார். \n\nபல்வேறு சர்வதேச மாநாடுகளில் கலந்துகொண்டு இலங்கையின் அரசியல் யாப்பு, சமஸ்டி அடிப்படையிலான நிரந்தரத் தீர்வு, மனித உரிமைமீறல்கள் குறித்து ஆய்வுக் கட்டுரைகளைச் சமர்ப்பித்துள்ளார்.\n\nசுசீந்திரன் நேர்காணல்\n"}
{"id": "118945", "url": "https://ta.wikipedia.org/wiki?curid=118945", "title": "திருமாவளவன் (கவிஞர்)", "text": "திருமாவளவன் (கவிஞர்)\n\nதிருமாவளவன் (1955 - 5 அக்டோபர் 2015) இலங்கைக் கவிஞர். இவரது இயற்பெயர் கனகசிங்கம் கருணாகரன். யாழ்ப்பாணம் வறுத்தலைவிளானைப் பிறப்பிடமாகக் கொண்டவர். யூனியன் கல்லூரியில் கல்வி கற்றார். இலங்கை சீமெந்துக் கூட்டுத்தாபனத்தில் கட்டிட தொழில்நுட்ப மேற்பார்வையாளராக பணிபுரிந்தார். மறைந்த கலைச்செல்வனின் சகோதரர். புலம்பெயர்ந்து கனடாவில் வாழ்ந்து வந்தவர்.\n\n\nSection::::இதழியல் பங்களிப்பு.\nகனடாவில் இருந்து வெளிவந்த 'ழ'கரம் (1996-1997) சிற்றிதழின் இணையாசிரியராக இருந்தார்.\n\nSection::::விருது.\nகனடாவில் இயங்கும் தமிழ் இலக்கியத் தோட்டம் திருமாவளவனின் 'இருள்யாழி' கவிதைநூலுக்கு பேராசிரியர் ஆ.வி. மயில்வாகனம் ஞாபகார்த்த விருது வழங்கியது.\n\nSection::::மறைவு.\nதிருமாவளவன் புற்றுநோயின் தாக்கிய நிலையில், 2015 அக்டோபர் 5 ஆம் நாள் டொராண்டோ, இசுக்கார்பரோ நகரில் காலமானார்.\n\n"}
{"id": "118950", "url": "https://ta.wikipedia.org/wiki?curid=118950", "title": "ரோகன் சுப்பையா", "text": "ரோகன் சுப்பையா\n\nரோகன் சுப்பையா (\"Rohan Suppiah\", பிறப்பு: மார்ச்சு 23 1981), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், நான்கு ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "118952", "url": "https://ta.wikipedia.org/wiki?curid=118952", "title": "உயிரெழுத்து", "text": "உயிரெழுத்து\n\nஒலிப்பியலில், உயிரொலி (\"Vowel\") என்பது, தொண்டைக்குழியின் ஊடாக வெளியேறும் மூச்சுக்காற்று, பேச்சுக் குழலில் எவ்விதமான தங்கு தடைகளும் இன்றி வெளியேறும்போது உருவாகும் ஒலிகளுள் ஒன்றைக் குறிக்கும். அதாவது, உயிரொலிகளை ஒலிக்கும்போது தொண்டைக் குழிக்கு மேல் எவ்வித காற்று அழுத்தமும் ஏற்படுவதில்லை. இது மெய்யொலிகளின் ஒலிப்பில் இருந்து வேறுபட்டது. மெய்யொலிகளை ஒலிக்கும்போது பேச்சுக்குழலின் ஏதாவது ஒரு பகுதியில் முழுத்தடையோ அல்லது ஓரளவு தடையோ ஏற்படுகின்றது. உயிரொலி, அசையொலியும் ஆகும். உயிரொலியைப் போன்று திறந்த, ஆனால் அசையில் ஒலி அரையுயிரொலி எனப்படுகிறது.\n\nSection::::ஒலிப்பு.\nஉயிரொலிகளை வேறுபடுத்திக் கூறுவதற்குப் பின்வரும் மூன்று அடிப்படையான ஒலிப்பு இயல்புகள் பயன்படுகின்றன.\n\n\nஅருகில் உள்ள அனைத்துலக ஒலிப்பியல் அரிச்சுவடி வரைபடம் இம்மூன்று காரணிகளின் அடிப்படையில் உயிரொலிகளை வகைப்படுத்திக் காட்டுகிறது. இம்மூன்றும் தவிர உயிரொலிப் பண்புக்குக் காரணிகளாக அமையும் வேறு சிலவும் உள்ளன. மெல்லண்ண நிலை (மூக்கியல்பு), குரல்நாண் அதிர்வின் வகை, வேர்நா நிலை என்பன இவற்றுட் சில.\n\nSection::::உயரம்.\nவாய்க்குள், நிலைக்குத்துத் திசையில் நாக்கின் வெவ்வேறு நிலைகளை உயிரொலியின் உயரம் என்று குறிப்பிடுகின்றனர். நாக்கு வாய்க்குள் அண்ணத்துக்கு அண்மையில் இருக்கும் நிலை மேல் நிலை ஆகும். [இ], [உ] ஆகிய உயிர்களை ஒலிக்கும்போது இவ்வாறு நிகழ்வதைக் காணலாம். அண்ணத்திலிருந்து கூடிய தூரத்தில் கீழே நாக்கு இருப்பது கீழ் நிலை. [அ] என்னும் உயிரை ஒலிக்கும்போது இவ்வாறு ஏற்படும். இவற்றுக்கு இடையில் இருப்பது இடை நிலை. நாக்கு மேல்நிலையில் இருக்கும்போது உருவாகும் உயிரொலிகளை மேலுயிர் என்றும், கீழ் நிலையில் இருக்கும்போது உருவாகும் உயிரொலிகளை கீழுயிர்கள் என்றும் அழைக்கின்றனர். இடைநிலையில் இருக்கும்போது உருவாகும் உயிரொலிகள் இடையுயிர்கள் எனப்படுகின்றன. மேலுயிர்களை ஒலிக்கும்போது தாடை மேலெழும்பி ஏறத்தாழ மூடிய நிலையை அடைகிறது. அவ்வாறே, கீழுயிர்களை ஒலிக்கும்போது தாடை கீழிறங்கித் திறந்த நிலையை அடைகிறது. இதனால், மேலுயிரை \"மூடுயிர்\" என்றும் கீழுயிரைத் \"திறப்புயிர்\" என்றும் அழைப்பதுண்டு. இந்தச் சொற் பயன்பாடுகளே அனைத்துலக ஒலிப்பியல் அரிச்சுவடியில் பயன்படுகிறது. உயிரொலி \"உயரம்\" என்பது \"ஒலிப்புறுப்புப் பண்பு\" என்பதைவிட அது ஒரு \"ஒலியியல் பண்பு\" என்பதே பொருத்தமானது. இதனால் தற்காலத்தில், உயிரொலி உயரம் என்பதை நாக்கின் நிலையைக் கொண்டோ அல்லது தாடையின் திறப்பு நிலையைக் கொண்டோ தீர்மானிப்பது இல்லை. முதல் ஒலியலைச்செறிவின் (F1) சார்பு அதிர்வெண்ணை அடிப்படையாகக் கொண்டே உயிரொலி \"உயரம்\" வரையறுக்கப்படுகின்றது. F1 இன் மதிப்புக் கூடும்போது, உயிரொலியின் \"மேல் தன்மை\" அல்லது \"மூடு தன்மை\" குறைகிறது. எனவே உயிரொலியின் உயரம் F1 உடன் நேர்மாறான தொடர்பைக் கொண்டுள்ளது.\n\nஅனைத்துலக ஒலிப்பியல் அரிச்சுவடி ஏழு வெவ்வேறு உயிரொலி உயரங்களைக் குறிப்பிடுகிறது.\n\n\nஎந்தவொரு மொழியிலும் உண்மையான இடையுயிர்கள், மேல்-இடையுயிரில் இருந்தோ கீழ்-இடையுயிரில் இருந்தோ வேறுபடுவது இல்லை. ஆகிய எழுத்துக்களை மேல்-இடையுயிருக்கோ இடையுயிருக்கோ பயன்படுத்துவது உண்டு.\n\nஆங்கில மொழியில் உயிரொலிகளில் ஆறு வெவ்வேறு உயர வேறுபாடுகள் இருப்பினும், அவை நாக்கின் முன்-பின் நிலைகளில் தங்கியிருப்பன ஆகும். அத்துடன் இவற்றுட் பல ஈருயிர்கள். செருமன் மொழியின் சில வகைகளில் வேறு காரணிகளில் தங்கியிராத ஐந்து வெவ்வேறு உயர வேறுபாடுகள் இருப்பதாகத் தெரிகிறது. ஆம்சுட்டெட்டெனின் பவேரிய மொழியின் கிளை மொழியில் பதின்மூன்று நெட்டுயிர்கள் உள்ளன. முன் இதழ்விரி நிலை, முன் இதழ்குவி நிலை, பின் இதழ்குவி நிலை ஆகிய வகைகள் ஒவ்வொன்றிலும் நான்கு வெவ்வேறு உயர வேறுபாடுகளுடன் (மேல், மேல்-இடை, இடை, மேல்-கீழ் என்பன) கூடிய 12 உயிர்களுடன், ஒரு கீழ் நடு உயிரையும் சேர்த்து ஆகிய 13 உயிர்கள் உருவாகின்றன. இவற்றில் காணப்படும் உயர வேறுபாடுகள் நான்கு மட்டுமே.\n\n\"உயிரொலி உயரம்\" என்னும் இந்தக் காரணி மட்டுமே உயிரொலிகளுக்குரிய முதன்மை அம்சமாக உள்ளது. உலகின் எல்லா மொழிகளிலும் இக் காரணி உயிரொலிகளை வேறுபடுத்துவதற்குப் பயன்படுகின்றது. முன்-பின் இயல்பு, இதழ் குவிவு-இதழ் விரிவு இயல்பு போன்ற பிற இயல்புகள் எதுவும், உயிரொலிகளை வேறுபடுத்தும் காரணியாக எல்லா மொழிகளிலும் பயன்படுவதில்லை.\n\nSection::::முன்-பின் இயல்பு.\nஉயிர்களின் முன்-பின் இயல்பு என்பது உயிரொலிகளை ஒலிக்கும்போது வாய்க்குள் நாக்கின் சார்பு நிலையைக் குறிக்கப் பயன்படுவது. [இ] போன்ற முன்னுயிர்களை ஒலிக்கும்போது நாக்கு வாய்க்குள் முன்தள்ளி இருக்கும். ஆனால், [உ] போன்ற பின்னுயிர்களை ஒலிக்கும்போது, நாக்கு வாய்க்குள் பின்தள்ளி இருக்கும். எனினும், உயிர், பின்னுயிரா முன்னுயிரா என்பதை அதன் ஒலிப்புமுறையின் அடிப்படையில் தீர்மானிப்பது இல்லை. இரண்டாவது ஒலியலைச் செறிவின் (F2) சார்பு அதிர்வெண் அடிப்படையிலேயே இது வரையறுக்கப்படுகிறது. F2 இன் மதிப்புக் கூடும்போது உயிர் கூடிய முன் இயல்பு கொண்டதாக இருக்கும்.\n\nஅனைத்துலக ஒலிப்பியல் அரிச்சுவடி, ஐந்து வகையான \"உயிர் முன்-பின் இயல்பு\"களைக் குறிப்பிடுகின்றது.\n\n\nஆங்கில மொழியில் எல்லா முன்-பின் இயல்பு வகைகளையும் சேர்ந்த உயிரொலிகள் இருந்தாலும், எந்தவொரு மொழியிலும், \"உயரம்\", \"இதழமைவு\" போன்ற காரணிகளின் துணை இல்லாமல் இந்த ஐந்து இயல்புகளின் அடிப்படையில் மட்டும் உயிர்கள் வேறுபடுவது இல்லை.\n\nSection::::இதழ்குவிவு இயல்பு.\nஇதழ்குவிவு இயல்பு என்பது ஒலிக்கும்போது இதழ் குவிந்த நிலையில் அமைகிறதா அல்லவா என்பதை விளக்குகிறது. பெரும்பாலான மொழிகளில் இதழ்குவிவு இயல்பு, இடையுயிர் முதல் மேல்-பின்னுயிர்கள் வரையான உயிரொலிகளை வலுப்படுத்துவதாக அமைகிறதேயன்றித் தனித்துவமான ஒரு அம்சமாக அது அமைவதில்லை. பொதுவாகப் பின்னுயிர்களில் உயரம் கூடுதலாக இருக்கும்போது இதழ் குவிவதும் கூடுதலாக இருக்கும். எனினும், பிரெஞ்சு, செருமன், பெரும்பாலான உராலிய மொழிகள், துருக்கிய மொழிகள், வியட்நாமிய மொழி, கொரிய மொழி போன்ற சில மொழிகள் இதழ்குவிவு இயல்பையும், பின்-முன் இயல்பையும் தனித்தனியாகவே கையாளுகின்றன.\n\nஇருந்தபோதிலும், செருமன், வியட்நாமியம் ஆகிய மொழிகளிலும் கூட, இதழ்குவிவு இயல்புக்கும், பின்னியல்புக்கும் இடையே ஓரளவு தொடர்பு இருப்பதைக் காணலாம். இவற்றில், முன் இதழ்குவி உயிர்கள், முன் இதழ்விரி உயிர்களிலும் குறைந்த முன்னியல்பு கொண்டவையாகவும், பின் இதழ்விரி உயிர்கள், பின் இதழ்குவி உயிர்களிலும் குறைந்த பின்னியல்பு கொண்டவையாகவும் இருக்கின்றன. அனைத்துலக ஒலிப்பியல் அரிச்சுவடியில், இதழ்விரி உயிர்கள், இதழ்குவி உயிர்களின் இடப்பக்கத்தில் வைக்கப்பட்டு இருப்பது இந்த நிலையைக் காட்டுவதாக உள்ளது.\n\nபல்வேறு விதமான இதழினமாதலுக்கும் வாய்ப்புக்கள் உள்ளன. \"இடை\" தொடக்கம் \"மேல்\" வரையான இதழ்குவி பின்னுயிர்களில், பொதுவாக இதழ்கள் முன்புறம் நீள்கின்றன. இவ்வறு நிகழும்போது இதழ்களின் உட்புறம் வெளியே தெரியும். இது \"புற இதழ் குவிவு\" எனப்படுகின்றது. அதேவேளை, \"இடை\" தொடக்கம் \"மேல்\" வரையான இதழ்குவி முன்னுயிர்களில், இதழ்களின் விளிம்புகள் உட்புறமாக இழுக்கப்பட்டுக் குவிகின்றன. இது \"அக இதழ் குவிவு\" எனப்படும். எனினும் எல்லா மொழிகளிலும் இவ்வாறு அமைவதில்லை. எடுத்துக்காட்டாக, சப்பானிய மொழியில், \"அக இதழ் குவி பின்னுயிர்\" ஆகும். இது ஆங்கிலத்தில் உள்ள புற இதழ் குவி இலும் வேறுபட்டு ஒலிக்கும். சுவீடிய மொழி, நார்வேய மொழி ஆகிய இரண்டு மொழிகளில் மட்டுமே இந்த இரண்டு வேறுபாடுகளும் ஒருங்கே காணப்படுகின்றன. இம் மொழிகளில், மேல் முன் இதழ்குவி உயிர்களில் 'அக இதழ் குவிவும், மேல் நடு இதழ்குவி உயிர்களில் புற இதழ் குவிவும் காணப்படுகின்றன. ஒலிப்பியலில் பல இடங்களில் இவ்விரண்டையும் இதழ்குவிவின் வகைகளாகக் கருதுகின்றனர். ஆனால், சில ஒலிப்பியலாளர்கள், இதை ஏற்றுக்கொள்வதில்லை. அவர்கள், குவிவு (புற இதழ் குவிவு), அழுத்தம் (அக இதழ் குவிவு), விரிவு (இதழ்விரிவு) என்பவற்றை மூன்று தனித்தனியானவையாகக் கொள்ள விரும்புகின்றனர்.\n\nஉயிரெழுத்துக்கள் தமிழில் பன்னிரண்டாகும். அவை- அ ஆ இ ஈ உ ஊ எ ஏ ஐ ஒ ஓ ஔ\n"}
{"id": "118976", "url": "https://ta.wikipedia.org/wiki?curid=118976", "title": "க. சு. நவநீதகிருஷ்ண பாரதி", "text": "க. சு. நவநீதகிருஷ்ண பாரதி\n\nக. சு. நவநீதகிருஷ்ண பாரதி (1889 - 1954) ஈழத்துத் தமிழறிஞரும் புலவரும் ஆவார். இவர் இயற்றிய தனிச் செய்யுள்களின் தொகுப்பாகிய உலகியல் விளக்கம் என்னும் நூலின் பதிப்பாசிரியராய் விபுலானந்த அடிகள் பணியாற்றியுள்ளார். அடிகளின் பதிகத்தினையும், கடவுள் வாழ்த்தினையும் ஆங்கில மொழியில் எழுதப்பட்ட முன்னுரையினையும் கொண்டு 1922 இல் இந்நூல் வெளியிடப்பட்டது. சேர் பொன்னம்பலம் இராமநாதனின் வேண்டுகோளுக்கிணங்க யாழ்ப்பாணம் பரமேஸ்வராக் கல்லூரியிலும், இராமநாதன் கல்லூரியிலும் தமிழ் பண்டிதராகப் பணியாற்றினார். திருவாசகம், நன்னூல், திருமந்திரம் போன்ற நூல்களுக்கு உரை எழுதி இலங்கையில் மட்டுமன்றி இந்தியா, சிங்கப்பூர் போன்ற நாடுகளிலும் பாராட்டுப் பெற்றார்.\n\nSection::::வாழ்க்கைச் சுருக்கம்.\nயாழ்ப்பாண மாவட்டம் மாவிட்டபுரத்தைச் சேர்ந்த நவநீதகிருஷ்ண பாரதி தமிழ்நாடு, கிருஷ்ணாபுரம், கரவட்டங்குடியில் சுப்பிரமணிய பாரதி என்பவருக்குப் பிறந்தார். இளம் வயதில் இலக்கணம், இலக்கியம், தருக்கம் ஆகியவற்றைக் கற்றுத் தேர்ந்தார். திருவாவடுதுறை ஆதீனத்தில் திருமுறை ஆய்வில் ஈடுபட்டார். 1917 ஆம் ஆண்டில் யாழ்ப்பாணம் இராமநாதன் மகளிர் கல்லூரியில் தமிழ்ப் பேராசானாகப் பணியாற்ற இலங்கை வந்தார். தேசநேசன் இதழில் ஆசிரியராகவும் பணியாற்றினார். இவரது மனைவி பெயர் சவுந்தரநாயகி. சமூகசேவகி காலஞ்சென்ற பத்மாவதி பூர்ணானந்தா இவர்களது மகள் ஆவார்.\n\n\n"}
{"id": "118981", "url": "https://ta.wikipedia.org/wiki?curid=118981", "title": "சாலக்குடி ஆறு", "text": "சாலக்குடி ஆறு\n\nசாலக்குடி ஆறு தென் இந்தியாவில் உள்ள கேரள மாநிலத்தின் திருச்சூர் மாவட்டம் சாலக்குடி நகரம் வழியாகப் பாய்கின்றது. இந்த ஆற்றின் மொத்த வடிகால் பகுதி 1704 ச.கிமீ. இதில் 1404 ச.கிமீ கேரளாவிலும் மீதி தமிழ்நாட்டிலும் இருக்கிறது. இந்த ஆற்றின் நீளம் 145.5 கிமீ. பிரபல அருவிகளான அதிரப்பள்ளி அருவி மற்றும் வழச்சல் அருவி, இந்த ஆற்றில் அமைந்துள்ளன. சாலக்குடி நதியின் மேல் பிரபலமான நீர்மின்சாரத் திட்டங்களான சோலையார் நீர்மின்சாரத் திட்டம் மற்றும் பெரிங்கல்குட்டு நீர்மின்சாரத் திட்டம் ஆகியவை அமைந்துள்ளன.\n"}
{"id": "118983", "url": "https://ta.wikipedia.org/wiki?curid=118983", "title": "சியன்னா நகர கத்ரீன்", "text": "சியன்னா நகர கத்ரீன்\n\nசியன்னா நகர புனித கத்ரீன் (25 மார்ச் 1347, சியன்னா - 29 ஏப்ரல் 1380, உரோம்) ஒரு தொமினிக்கன் மூன்றாம் சபையின் உறுப்பினரும், இறையியலாளரும், மெய்யியலாளரும் ஆவார். இவர் அவிஞ்ஞோன் நகரில் தங்கியிருந்த திருத்தந்தை பதினொன்றாம் கிரகோரி உரோமை நகருக்குத் திரும்பிச் செல்ல மிக முக்கிய காரணியாய் இருந்தார். 1970-இல் இவர் கத்தோலிக்க திருச்சபையின் மறைவல்லுநராக அறிவிக்கப்பட்டார். அசிசியின் புனித பிரான்சிசோடு இவரும் இத்தாலியின் பாதுகாவலராக கருதப்படுகின்றார்.\n\nSection::::வாழ்க்கைக் குறிப்பு.\nஇவரின் இயற்பெயர் கத்ரோனா பெனின்கசா. இவர் இத்தாலியில் உள்ள சியன்னா என்னும் ஊரில், கியாகோமோ டி பெனின்கசாவுக்கும், லாப்பா பியகென்டியுக்கும் பிறந்தவர். இவர் பிறந்த வருடமான 1347-இல் கறுப்புச் சாவினால் மிகவும் பாதிக்கப்பட்டிருந்தது.\n\nகத்ரீனுக்கு ஐந்து அல்லது ஆறு அகவையின் போது முதல் காட்சி கிடைத்தது. அதில் இயேசு தன்னை ஆசிர்வதித்தார் எனவும், தன்னைப் பார்த்து சிரித்தார் எனவும். இக்காட்சியின் முடிவில் பரவச நிலையை அடைந்தார் எனவும் கூறியுள்ளார். ஏழு வயதில் இவர் கற்பு வார்த்தைப்பாடை அளித்தார்.\n\nஇவரின் மூத்த சகோதரியின் மறைவுக்கு பின்னர், மூத்த சகோதரியின் கணவரை மணக்க இவரின் பெற்றோர், இவரைகட்டாயப்படுத்தினர். இதனால் தன் பெற்றோர் மனம் மாறும் வரை உண்ணா நோன்பிருந்தார். அப்போது தன் அழகை குறைக்க தன் நீண்ட கூந்தலை வெட்டினார். புனித தோமினிக் அவரின் கனவில் தோன்றி அவரைத் தேற்றினார்.\n\nகத்ரீன் தொமினிக்கன் சபையில் சேர்ந்தார். இதனை அச்சபை உறுப்பினர்கள் பலர் எதிர்த்தனர். ஏனெனில் அதுவரை விதவைகள் மட்டுமே அச்சபையில் சேர அனுமதி இருந்தது.\n1366-இல் அவருக்கு கிடைத்த பரவச நிலையில் இயேசு தன்னை ஆன்மீக முறையில் மணந்து கொண்டதாக இவர் நம்பினார். அப்போது கிறிஸ்து இவரை, மறைந்த வாழ்வினை விடுத்து, பொது வாழ்க்கைக்கு போக சொன்னதாக இவர் தன் ஆன்ம வழிகாட்டியிடம் கூறியுள்ளார். இவர் நோயுற்றோருக்கு உதவினார். இவரின் தொண்டு உள்ளம் சிலரைக் கவர்ந்ததால், மேலும் சிலரும் தொண்டு புரிவதில் இவரோடு இணைந்தனர். இதனால் 1374-இல் தொமினிக்கன் சபைத் தலைவர்களால் பிளாரன்சு நகரில் தப்பறைக்கொள்கைகளுக்காக விசாரிக்கப்பட்டு, குற்றமற்றவராக அறிவிக்கப்பட்டார். இதன் பின் வடக்கு மற்றும் மத்திய இத்தாலியில் பயணம் செய்து, கடவுளை அன்பு செய்து புரட்சிபடைக்க மக்களை ஊக்குவித்தார்.\n\n1370-இன் முன் பகுதில் அவர் பலருக்கு கடிதம் எழுதினார். இக்கடிதங்களினால் இத்தாலியின் பெருங்குடியினர் மத்தியில் அமைதி பிறக்க அரும்பாடுபட்டார். இவர் திருத்தந்தை பதினொன்றாம் கிரகோரியுடன் மிக நீண்ட கடித தொடர்பு வைத்திருந்தார். அதில் அவர் திருத்தந்தை நாடுகளின் மேலாளர்களையும், குருக்களையும் கண்டித்து வழிநடத்த அறிவுறுத்தினார்.\n\nஜூன் 1376-இல் இவர் தாமாகவே முன்வந்து திருத்தந்தை நாடுகளில் அமைதி கொணர முயன்றார். அது பயன் அளிக்காததால், திருத்தந்தை பதினொன்றாம் கிரகோரியை மீண்டும் அவிஞ்ஞோனிலிருந்து உரோமைக்கு 1377, ஜனவரியில் திரும்பி வரச் செய்தார். இத்திருத்தந்தையின் மறைவுக்குப் பின், யாரைத் திருத்தந்தையாக ஏற்பது என்பது குறித்து மேற்கு திருச்சபையில் பிளவு ஏற்பட்டது (\"பெரும் பிளவு\" அல்லது Western Schism of 1378). அப்போது இவர் திருத்தந்தை ஆறாம் அர்பனுக்கு துணை புரிய உரோம் நகரில் சென்று தங்கினார். அங்கேயே சாகும் வரை இருந்தார். இந்தப் பெரும் பிளவினால் ஏற்பட்ட துன்பங்களினால் அவர் சாகும் வரை வாடினார்.\n\nபுனித கத்ரீனின் கடிதங்கள் ஆரம்பகால டஸ்கான் இலக்கியத்தின் சிறந்த படைப்புகளில் ஒன்றாக கருதப்படுகிறது. இக்கடிதங்களுல் 300 கிடைத்து உள்ளது. திருத்தந்தைக்கான தனது கடிதங்களில், அவர் அடிக்கடி அவரை papa (இத்தாலிய மொழியில் \"திருத்தந்தை\") என்று அன்பாக குறிப்பிடப்படுகின்றார். ஆன்ம குருக்கள், கபுவாவின் ரேமண்ட், பிரான்ஸ் மற்றும் ஹங்கேரி அரசர்கள், கூலிப்படையினனான ஜான் ஹாக்வுட், நேபிள்ஸ் ராணி, மிலனின் விஸ்கோன்தி (Visconti) குடும்ப உறுப்பினர்கள், மற்றும் பலருக்கு இக்கடிதங்கள் எழுதப்பட்டன. அவரது கடிதங்கள் சுமார் மூன்றில் ஒரு பங்கு பெண்களுக்கு எழுதப்பட்டது.\n\nஇவரின் \"The Dialogue of Divine Providence,\" என்னும் நூல், 1377 - 1378 இவர் சொல்லச் சொல்ல எழுதப்பட்டதாகும். பெரும்பாலும் படிப்பறிவில்லாதவராக கருதப்பட்டாலும், லத்தீன் மற்றும் இத்தாலிய மொழிகளை படிக்கும் திறன் இருந்ததாக அவரின் ஆன்ம குரு ரேமண்ட் கூறியுள்ளார், அவரது எழுத்துக்கள் பெரும்பாலும் மற்றவரால் சொல்லச் சொல்ல எழுதப்பட்டது என்றாலும் அவருக்கு எழுதத் தெரியும் என்றும் அவர் கூறியுள்ளார்.\n\nSection::::இறப்பு.\nபுனித கத்ரீனின் முப்பத்தி மூன்று வயதில் ரோம் நகரின் வசந்த காலத்தில், 1380-ஆம் ஆண்டு இறந்தார்.\n\nகத்ரீனின் உணவு குறைவாகவே உண்டார். அதற்கு பதிலாக அவர் தினசரி நற்கருணை பெற்றார். இதனால் குருக்கள் மற்றும் அவரது சொந்த சபை சகோதரிகள் கண்களிலும் ஆரோக்கியமற்று தோற்றமளித்தார். இவரின் ஆன்ம குரு, ரோமண்டு, இவரை சரியான உணவு உண்ண அறிவுறித்திய போது, தன்னால் உண்ண முடியவில்லை எனவும், அவ்வாறு உண்டால் கடுமையான வயிற்று வலியால் அவதி உறுவதாகவும் கூறினார் என்பர்.\n\nமினெர்வா மேல் புனித மரியா கோவிலின் அருகில் உள்ள கல்லறையில் இவர் அடக்கம் செய்யப்பட்டார். அங்கே பல புதுமைகள் நிகழ்ந்ததாக மக்கள் கூறியதால் இவரின் உடல் கோயிலினுள் அடக்கம் செய்யப்பட்டது. இவரின் தலை, உடலிலிருந்து பிரித்து எடுக்கப்பட்டு சியன்னா நகரில் உள்ள தொமினிக்கன் ஆலயத்தில் வைக்கப்பட்டுள்ளது.\nதிருத்தந்தை இரண்டாம் பயஸ் இவருக்கு 1461-இல் புனிதர் பட்டம் அளித்தார். இவரின் விழாநாள் ஏப்ரல் 29.\n\nமே 5, 1940 அன்று திருத்தந்தை பன்னிரண்டாம் பயஸ் இத்தாலியின் பாதுகாவலராக அசிசியின் பிரான்சிசுவோடு சேர்த்து இவரையும் அறிவித்தார். திருத்தந்தை ஆறாம் பவுல் 1970-இல் இவரை மறைவல்லுநராக அறிவித்தார். அவிலாவின் புனித தெரேசாவுக்கு அடுத்தபடியாக ஒரு பெண் இப்பட்டத்தை பெறுவது இதுவே முதன் முறை. 1999-இல், இரண்டாம் யோவான் பவுல் இவரை ஐரோப்பிய நாடுகளின் பாதுகாவலராக அறிவித்தார்.\n\nகத்ரீனின் பசியற்ற நோயால் () அவதிப்பட்டார் என்பர். இருப்பினும் இவர் தனது ஆன்மீக எழுத்துக்களுக்காகவும், அதிகாரம் உடையவர்களிடம் பணிந்து செல்லாமல் உண்மையை பேசயதற்காகவும் பெரிதாக மதிக்கப்படுகின்றார். இவரின் காலத்தில் இத்தகைய துணிச்சலோடு, ஒரு பெண் இருப்பது விதிவிலக்காகும். இதுவே இவர் அரசியல் மற்றும் உலக வரலாறு போன்றவற்றில் செல்வாக்கு செலுத்த முக்கிய காரணமாக இருந்தது.\n\n\n\n"}
{"id": "118985", "url": "https://ta.wikipedia.org/wiki?curid=118985", "title": "கலாமோகன்", "text": "கலாமோகன்\n\nக. கலாமோகன் (பி.1960) ஒரு தமிழ் எழுத்தாளர். இலங்கையில் யாழ்ப்பாணத்தைப் பிறப்பிடமாகக் கொண்டவர். புலம்பெயர்ந்து பிரான்சில் வாழ்கிறார். கவிதை, சிறுகதை, நாடகம், மொழிபெயர்ப்பு ஆகியவற்றில் தனது ஆளுமையைச் செலுத்தி வருகிறார்.\n\nஇவரது கவிதைகள் டேனிசு மொழியில் மொழிபெயர்க்கப்பட்டு வெளிவந்துள்ளன.\n\nSection::::இலக்கியப் பங்களிப்பு.\nகே.எல்.நேசமித்திரன் என்ற புனைபெயரிலும் எழுதியவர். புலம்பெயர முன்னர் கொழும்பில் பத்திரிகையாளராகப் பணியாற்றிவர். 1983 இல் இருந்து பிரான்சில் புலம்பெயர்ந்து வாழ்கிறார். \n\nபிரஞ்சுமொழியில் புலமையுடையவர். இவரின் சில கோட்டோவியங்கள் புகலிட இதழ்களில் வெளிவந்துள்ளன. எக்ஸில் சஞ்சிகையில் இவரின் பல கதைகள் வந்துள்ளன. அதே இதழில் பிரஞ்சுக் கவிதைகள் சிலவும் உள்ளன.\n\n\nSection::::மேற்கோள்கள்.\n2. \n\n3. \n"}
{"id": "118987", "url": "https://ta.wikipedia.org/wiki?curid=118987", "title": "தெமர்லோ", "text": "தெமர்லோ\n\nதெமர்லோ (\"Temerloh\", ) பகாங் மாநிலத்தின் மத்தியப் பகுதியில் அமைந்து உள்ள ஒரு மாவட்டம் ஆகும். கோலாலம்பூரில் இருந்து சுமார் 130கீமி தூரத்தில் இந்த மாவட்டம் அமைந்து உள்ளது. குவாந்தானுக்கு அடுத்த மிகப் பெரிய பட்டணமாக தெமர்லோ விளங்குகிறது. மாநகர் ஆட்சியின் கீழ் உள்ள இந்த மாவட்டம், மெந்தகாப், லஞ்சாங், கோல கெராவ், மற்றும் கெர்டாவ் ஆகிய சிறு பட்டணங்களை உள்ளடக்கியது.\n\nSection::::மக்களவை விபரம்.\n<br>\nதெமர்லோ மாவட்ட பிரதிநிதிகளின் பட்டியல் (மக்களவை) \n<br>\n\nSection::::சிறிய மாவட்டங்கள்.\nதெமர்லோ மாவட்டத்தில் உள்ள சிறிய மாவட்டங்கள் கீழ் வருமாறு:\n\n"}
{"id": "118989", "url": "https://ta.wikipedia.org/wiki?curid=118989", "title": "கிறிஸ்துவின் இரண்டாம் வருகை", "text": "கிறிஸ்துவின் இரண்டாம் வருகை\n\nகிறிஸ்துவின் இரண்டாம் வருகை என்பது இயேசு கிறிஸ்து, மீண்டும் வி்ண்ணுலகிலிருந்து மண்ணுலகிற்குத் திரும்பி வருவார் என எதிர் பார்க்கப்படும் நம்பிக்கையைக் குறிக்கும். இது மனிதர் எதிர்பாரா காலத்தில் நடக்கும் என நம்பப்படுவதால் இதனை இரகசிய வருகை என்றும் அழைப்பர். இந்த நிகழ்வினப்பற்றிய முன் அறிவிப்பு நற்செய்தி நூல்களில் உள்ளது. உலக முடிவினைப்பற்றிய எல்லா கிறித்தவப் பிரிவுகளின் நம்பிக்கையிலும் இந்த நிகழ்வு இடம் பெறுகின்றது. ஆனாலும் இது எவ்வாறு, எப்போது நிகழும் என்பதைப்பற்றிய ஒத்த கருத்து கிறித்தவ உட்பிரிவுகளினரிடையே இல்லை.\n\nநைசின் விசுவாச அறிக்கையில் இது \"(இயேசு) ... சீவியரையும் மரிதவரையும் நடுத்தீர்க்க வருவார்\"' எனக் குறிக்கப்பட்டிருக்கின்றது. இது கிறித்தவ விசுவாசங்களில் அடிப்படையான ஒன்றாகக் கருதப்படுகின்றது.\n\nSection::::இரண்டாம் வருகையின் அறிகுறிகள்.\nதிருத்தூதர் பணிகளின்படி:\nமேலும் பெரும்பான்மையான கிறித்தவப் பிரிவுகள் இந்த நிகழ்வைப்பற்றி நம்புவது:\n\nSection::::இரண்டாம் வருகையின் நாள்.\n\"அந்த(இரண்டாம் வருகை) நாளையும் வேளையையும் பற்றித் தந்தை ஒருவருக்குத் தவிர வேறு எவருக்கும் தெரியாது. விண்ணகத் தூதருக்கோ மகனுக்கோ கூடத் தெரியாது.\" என்று இயேசு மத்தேயு 24:36-இல் கூறியுள்ளார். எனினும் இரண்டாம் வருகை எப்போது நிகழும் என்பது குறித்து பல சபையினர் பலமுறை முன் அறிவித்தும் நடவாமல் போனது.\n"}
{"id": "118997", "url": "https://ta.wikipedia.org/wiki?curid=118997", "title": "கிடைக்குழு 2 தனிமங்கள்", "text": "கிடைக்குழு 2 தனிமங்கள்\n\nகிடைக்குழு 2 தனிமங்கள் \"(Period 2 elements)\" தனிம அட்டவணையில் உள்ள இரண்டாவது கிடை வரிசையில் உள்ள தனிமங்களை குறிக்கிறது. இவற்றை இரண்டாவது தொடர் தனிமங்கள் என்றும் அழைக்கலாம். இத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. 3 முதல் 10 வரை அணு எண்களைக் கொண்ட தனிமங்கள் இத்தொடரில் இடம்பெற்றுள்ளன. மேலும், இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. இத்தொடரில் உள்ள தனிமங்கள் அவை இடம்பெற்றுள்ள மேலிருந்து கீழாகச் செல்லும் குழுவில் உள்ள தனிமங்களுடன் ஒத்த பண்புகளைப் பெற்றுள்ளன.\nகிடைக்குழு 2ல் லித்தியம்(Li), பெரிலியம்(Be),போரான்(B ) ,கார்பன்(C ),நைதரசன்(N ),ஆக்சிசன்(O ) ,புளோரின்(B),நியான்(Ne) என்று எட்டு தனிமங்கள் உள்ளன. இவை அனைத்தும் எசு மற்றும் பி-வலைக்குழுவை சார்ந்த தனிமங்களாகும். இத்தொடரில் உள்ள தனிமங்களின் நிலையைக் அணுக்கட்டமைப்பு குறித்த நவீன கோட்பாடுகள் விவரிக்கின்றன. அணுக்கட்டமைப்பற்றி விவரிக்கும் குவாண்டம் இயக்கவியல் கொள்கை, 2எசு மற்றும் 2பி ஆர்பிட்டல்களில் எலக்ட்ரான்கள் நிரம்புவதுடன் இத்தொடர் தொடர்புடையது என்று கூறுகிறது. இரண்டாவது தொடரில் இடம்பெற்றுள்ள தனிமங்கள் எண்ம விதியை பின்பற்றுகின்றன. இவ்விதியின்படி இணைதிறன் கூட்டை நிரப்புவதற்கு அவற்றுக்கு எட்டு எலக்ட்ரான்கள் தேவைப்படுகின்றன. 1எசு ஆர்பிட்டலில் 2 எலக்ட்ரான்கள், 2எசு ஆர்பிட்டலில் 2 எலக்ட்ரான்கள், 2பி ஆர்பிட்டலில் 6 எலக்ட்ரான்கள் என மொத்தம் 10 எலக்ட்ரான்களுக்கு இத்தொடரில் உள்ள தனிமங்களால் இடமளிக்க முடியும்.\n\nSection::::ஆவர்த்தனப் போக்குகள்.\nஇரண்டாவது தொடர் தனிமங்களில் இருந்துதான் தனிம வரிசை அட்டவணையின் ஆவர்த்தனப் போக்குகள் தோற்றம் கொள்கின்றன. மிகக் குறுகிய முதல் தொடரில் ஐதரசன் மற்றும் ஈலியம் என்ற இரண்டு தனிமங்கள் மட்டுமே இடம்பெற்றுள்ளதால் இவற்றிலிருந்து தீர்மானமான ஆவர்த்தனப் போக்குகள் எதையும் இறுதி செய்ய முடியவில்லை. ஏனெனில் இந்த இரண்டு தனிமங்களும் மற்ற எசு தொகுதி தனிமங்கள் எதைப்போலவும் பண்புகளை வெளிப்படுத்துவதில்லை . இரண்டாவது தொடர் தனிமங்களில் அதிக அளவுக்கு தீர்மானமான ஆவர்த்தனப் போக்குகளை உணரமுடிகிறது. இத்தொடரில் இடம்பெற்றுள்ள அனைத்து தனிமங்களின் அணு எண்களும் அதிகரிக்கின்றன. தனிமங்களின் அணு ஆரங்கள் குறைகின்றன. மின்னெதிர் தன்மையும், அயனியாக்கும் ஆற்றலும் அதிகரிக்கின்றன.\n\nஇலித்தியம், பெரிலியம் என்ற இரண்டு உலோகங்கள் மட்டும் இரண்டாவது தொடரில் இடம்பெற்றுள்ளன. குறைந்த உலோகங்களைப் பெற்றுள்ள தொடர் என்ற பெயரை இத்தொடருக்கு இவ்விரு உலோகங்களும் பெற்றுத்தருகின்றன. முதல் தொடரில் உலோகங்கள் எதுவும் கிடையாது. ஆனால் அதில் இரண்டு தனிமங்கள் மட்டுமே உள்ளன. இரண்டாவது தொடரில் இடம்பெற்றுள்ள தனிமங்களின் பண்புகள் பெரும்பாலும் அவை இடம்பெற்றுள்ள குழுவில் உள்ள தனிமங்களைக் காட்டிலும் உச்சகட்ட நிலையில் காணப்படுகின்றன. உதாரணமாக புளோரின் அதிக வினைத்திறன் கொண்ட ஆலசனாகும். நியான் வாயு உச்சமான மந்தவாயுப் பண்புகளைக் கொண்டுள்ளது. அதேபோல இலித்தியம் மிகக்குறைவான வினைத்திறன் கொண்ட கார உலோகமாகும்\n\nஇத்தொடரிலுள்ள அனைத்துத் தனிமங்களும் மேட்லங்கு விதியைப் பின்பற்றுகின்றன. 2எசு தொடரில் இலித்தியமும், பெரிலியமும் 2எசு துணைக்கூட்டை நிரப்புகின்றன. போரான், கார்பன், நைட்ரசன், ஆக்சிசன், புளோரின் மற்றும் நியான் போன்ற பிற தனிமங்கள் 2பி துனைக்கூட்டை நிரப்புகின்றன. இவ்விசேட பண்பை முதல் மற்றும் மூன்றாம் தொடருடன் இத்தொடர் பகிர்ந்து கொள்கிறது. இவ்விதியிலிருந்து மாறுபடும் இடை நிலைத்தனிமங்கள் மற்றும் உள்ளிடைத் தனிமங்கள் எதுவும் இத்தொடரில் இடம்பெறவில்லை.\n\nSection::::இலித்தியம்.\nஇலித்தியம் Li என்ற மூலக்கூற்று வாய்ப்பாடு|மூலக்கூற்று வாய்ப்பாட்டுடன்]] வெள்ளி போலும் தோற்றம் உள்ள மென்மையான ஒரு மாழை (உலோகம்) ஆகும். இது தனிம அட்டவணையில் 3ஆவதாக உள்ள ஒரு தனிமம். இதன் அணுவெண் 3. இதன் அணுக்கருவில் மூன்று நேர்மின்னிகளும் நான்கு நொதுமிகளும் உள்ளன. இது மிகவும் மென்மையாக உள்ளதால், ஒரு கத்தியால் எளிதாக வெட்டலாம். உலோகங்கள் யாவற்றிலும் மிகக்குறைவான எடை கொண்ட உலோகம் இலித்தியம் ஆகும். இலித்தியத்தின் அடர்த்தி நீரின் அடர்த்தியில் பாதியளவு தான். இலித்தியம் மின்கலங்களில் பெருமளவு பயன்படுகின்றது. பெருவெடிப்பின் போது தோன்றிய தனிமங்களில் ஒன்றாக இலித்தியம் கருதப்படுகிறது. புவிப்பரப்பில் அதிகமாகக் கிடைக்கும் தனிமங்களின் வரிசையில் இலித்தியம் 33 ஆவது இடத்தைப் பிடிக்கிறது. அதிக வினைத்திறன் கொண்டது என்பதால் இலித்தியம் இயற்கையில் தனித்துக் கிடைப்பதில்லை. ஆனால் சேர்மங்களாகக் காணப்படுகிறது.\n\nSection::::பெரிலியம்.\nபெரிலியம் என்பது Be என்ற மூலக்கூற்று வாய்ப்பாடு கொண்ட ஒரு தனிமம் ஆகும். இதன் அணுவெண் 4. இது வெப்பத்தை நன்றாகக் கடத்தும் ஒரு தனிமம் ஆகும். செப்பு போன்ற உலோகங்களுக்கு உறுதியூட்ட சிறிதளவு பெரிலியம் சேர்க்கப்படுகின்றது. X-கதிர்கள் இவ்வுலோகத்தைக் கடந்து செல்லவல்லன. இத்தனிமம், காந்தத்தன்மை ஏதுமற்றது. நைட்டிரிக் காடியால் தாக்குண்டும் கரையாத பொருள் ஆகும். பெருவெடிப்பின் போது சிறிய அளவில் பெரிலியம் தோன்றியிருக்கலாம் எனக் கருதப்படுகிறது. பெரிலியமும் பெரிலியம் சேர்மங்களும் புற்று நோயை உண்டாக்கக் கூடியவை என்று வகைப்படுத்தப்பட்டுள்ளன. \n"}
{"id": "119006", "url": "https://ta.wikipedia.org/wiki?curid=119006", "title": "கிடைக்குழு 3 தனிமங்கள்", "text": "கிடைக்குழு 3 தனிமங்கள்\n\nகிடைக்குழு 3 தனிமங்கள் \"(Period 3 elements)\" தனிம வரிசை அட்டவணையில் மூன்றாவது கிடை வரிசையில் இடம்பெற்றுள்ள வேதித் தனிமங்களை குறிக்கிறது. இவை 3 ஆவது தொடர் தனிமங்கள் எனப்படுகின்றன. இது ஒரு குறுகிய தொடராகும். இத்தொடரில் அணு எண் 11 முதல் 18 வரை கொண்ட எட்டு தனிமங்கள் இடம்பெற்றுள்ளன. அவை சோடியம் Na, மக்னீசியம் Mg, அலுமீனியம் Al, சிலிக்கான் Si, பாசுபரசு P, கந்தகம் S, குளோரின் Cl , ஆர்கன் Ar என்பனவாகும். \nஇத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. இத்தொடரில் உள்ள தனிமங்கள் அவை இடம்பெற்றுள்ள மேலிருந்து கீழாகச் செல்லும் குழுவில் உள்ள தனிமங்களுடன் ஒத்த பண்புகளைப் பெற்றுள்ளன. முதல் இரண்டு தனிமங்களான சோடியமும் மக்னீசியமும் தனிம வரிசை அட்டவனையில் எசு தொகுதி தனிமங்களாகும். மற்ற தனிமங்கள் பி தொகுதியில் இடம்பெறுகின்றன. இத்தொடரின் 3டி துணைக்கூடுகள் 4 ஆவது தொடர் வரையில் நிரப்பப்படாமல் உள்ளன. இதனால் தனிமவரிசை அட்டவணை அடுத்தடுத்த இரண்டு குழுக்கள் தோற்றத்தால் தனிச் சிறப்பு அமைப்பைப் பெறுகிறது. மூன்றாவது தொடரில் உள்ள அனைத்து தனிமங்களும் இயற்கையில் தோன்றுகின்றன. மேலும் இவை குறைந்தபட்சம் ஓர் ஐசோடோப்பையாவது கொண்டுள்ளன .\n\nSection::::அணு ஆரம்.\nமூன்றாவது தொடரில் உள்ள தனிமங்களின் அணு எண்கள் அதிகரிக்கின்றன. அணு ஆரம் குறைகிறது.\n\nSection::::மின்னெதிர்தன்மை.\nமூன்றாவது தொடரில் உள்ள தனிமங்களின் அணு நிறை அதிகரிக்கிறது. இதனால் மின்னெதிர் தன்மையும் அதிகரிக்கிறது. \n\nSection::::அயனியாக்கும் ஆற்றல்.\nமூன்றாவது தொடரில் உள்ள தனிமங்களின் அணு எண்கள் அதிகரிப்பதால் இவற்றின் எலக்ட்ரான்களை நீக்குவதற்குத் தேவையான அயனியாக்கும் ஆற்றலும் அதிகரிக்கிறது. \n\nSection::::தனிமங்கள்.\nSection::::சோடியம்.\nஇதன் மூலக்கூற்று வாய்ப்பாடு Na ஆகும். இது மெண்மையான வெள்ளியைப் போன்று மெண்மையான உலோகமாகும். கார உலோகம் என்று இதை வகைப்படுத்துகிறார்கள். அதிக வினைத்திறன் கொண்ட தனிமமாகவும் சோடியம் விளங்குகிறது. 23Na என்ற நிலைப்புத்தன்மை கொண்ட ஒரே ஒரு ஐசோடோப்பை இது கொண்டுள்ளது. பெல்சுபார், சோடாலைட்டு, பாறை உப்பு போன்ற கனிமங்களில் நிறைந்து இயற்கையில் அதிக அளவில் சோடியம் கிடைக்கிறது. சோடியம் உப்புகள் தண்ணீரில் எளிதில் கரையும் என்பதால் இவை பூமியில் உள்ள நீர் நிலைகளில் அதிக அளவில் கிடைக்கின்றன. குறிப்பாக கடல் நீரில் சோடியம் குளோரைடாக இது பெருமளவில் கிடைக்கிறது. \nசோடியம் சேர்மங்கள் பல்வேறு பயன்களைத் தருகின்றன. சோடியம் ஐதராக்சைடு சோப்பு தயாரித்தலில் பயன்படுகிறது. சோடியம் குளோரைடு உணவைப் பதப்படுத்தவும், ஊட்டச்சத்தாகவும் பயன்படுத்தப்படுகிறது. \nதனி உலோகமாக சோடியம் இயற்கையில் கிடைப்பதில்லை. ஆனால் சோடியம் சேர்மங்களில் இருந்து இதை தயாரிக்க முடியும். சர் அம்பரி டேவி 1807 ஆம் ஆண்டில் முதன்முதலில் தனிமநிலை சோடியத்தைப் பிரித்தெடுத்தார். இதற்காக இவர் சோடியம் ஐதராக்சைடை மின்னாற்பகுப்பு செய்தார். சொடியம் அயனி பல கனிமங்களின் பகுதிப்பொருளாக உள்ளது. \n\nSection::::மக்னீசியம்.\nமக்னீசியத்தின் மூலக்கூற்று வாய்ப்பாடு Mg ஆகும். இதன் அணு எண் 12 மற்றும் அணுநிறை 24.31 ஆகும். இது காரமண் உலோகம் என்று வகைப்படுத்தப்படுகிறது. பொதுவாக +2 என்ற ஆக்சிசனேற்ற நிலையில் காணப்படுகிறது. புவியின் மேலோட்டில் அதிகமாகக் கிடைக்கும் தனிமங்களில் இது எட்டாவது இடத்தைப் பெறுகிறது and ninth in the known universe as a whole.. ஒட்டுமொத்தமாக பிரபஞ்சத்தில் அதிகமாகக் கிடைக்கும் தனிமங்களில் ஒன்பதாவது இடத்தைப் பிடிக்கிறது. புவியின் நிறையில் இரும்பு, ஆக்சிசன், சிலிக்கான் ஆகிய தனிமங்களை அடுத்து நான்காவது பெரும்பான்மையான பகுதிப் பொருளாக மக்னீசியம் கலந்துள்ளது. மக்னீசியம் சேர்மங்கள் தண்ணிரில் நன்கு கரையும் என்பதால் கடல் நீரில் இது அதிகமாகக் கலந்துள்ளது.\n\nஅதிக வினைத்திறன் கொண்ட தனிமம் என்பதால் மக்னீசியம் இயற்கையில் தனித்துக் கிடைப்பதில்லை. காற்றில் வினைபுரிந்து தன்னைச் சுற்றி ஒரு வினையறுக்கும் அடுக்கை உருவாக்கிக் கொளவதால் மேற்கொண்டு வினைபுரியாமல் மக்னீசியம் பாதுகாக்கப்படுகிறது. தனி மக்னீசியம் உலோகம் பிரகாசமான வெள்ளை நிற ஒளியுடன் எரிகிறது. மக்னீசியம் உப்புகளை மின்னாற்பகுப்பு செய்வதன் மூலம் மக்னீசியம் தயாரிக்கப்படுகிறது. அலுமினியம் மக்னீசியம் கலப்புலோகங்கள் தயாரிப்பது மக்னீசியம் உலோகத்தின் முக்கியமான பயனாகும். இவை ஒப்பீட்டளவில் இலேசானதாகவும் வலிமை நிறைந்ததாகவும் உள்ளன. \n\nSection::::அலுமினியம்.\nஅலுமினியத்தின் மூலக்கூற்று வாய்ப்பாடு Al. வெள்ளியைப் போன்ற வெண்மை நிறத்துடன் இது காணப்படுகிறது. போரான் குழுவைச் சேர்ந்த இது பின் இடைநிலைத் தனிமம் என்று வகைப்படுத்தப்படுகிறது. சாதாராண வெப்ப நிலை மற்றும் அழுத்தத்தில் இது தண்ணிரில் கரைவதில்லை. ஆக்சிசன் மற்றும் சிலிக்கானை அடுத்து மூன்றாவது அதிகமாகக் கிடைக்கும் தனிமம் அலுமினியம் ஆகும். புவியின் நிறை அளவில் 8% அளவு ஆக்சிசன் நிறைந்துள்ளது. 270 வகையான கனிமங்களில் ஒன்றாக அலுமினியம் கலந்துள்ளது. அலுமினியத்தின் முக்கியமான தாது பாக்சைட்டு ஆகும். \n\nஅலுமினியம் அடர்த்தி குறைவானதொரு தனிமம் ஆகும். அதனால் இதன் கலப்புலோகங்கள் ஆகாய விமானங்களின் பாகங்கள் செய்ய பயன்படுத்தப்படுகின்றன. அலுமினியத்தின் ஆக்சைடுகளும் சல்பேட்டுகளும் அதிக அளவில் பயன்படுகின்றன. \n"}
{"id": "119008", "url": "https://ta.wikipedia.org/wiki?curid=119008", "title": "கிடைக்குழு 4 தனிமங்கள்", "text": "கிடைக்குழு 4 தனிமங்கள்\n\nகிடைக்குழு 4 தனிமங்கள்(Period 4 elements) தனிம அட்டவணையில் உள்ள நான்காவது கிடை வரிசையில் உள்ள தனிமங்களை குறிக்கிறது. இந்த வரிசைகளில் தனிமங்கள் தம் அணு எண்களில் அதிகரித்தலை பொறுத்து வரிசைப் படுத்தப்பட்டுள்ளன. ஒரு கிடை வரிசையில் இருக்கும் ஒரு தனிமத்தை ஒத்த பண்புகளை உடைய மற்ற தனிமங்களும் அதே வரிசையில் அமைந்து இருப்பது குறிப்பிடத்தக்கது. \nகிடைக்குழு 4 ல் பொட்டாசியம் K,கால்சியம் Ca ,இசுக்காண்டியம் Sc ,டைட்டானியம் Ti ,வனேடியம் V, \nகுரோமியம் Cr ,மாங்கனீசு Mn,இரும்பு Fe ,கோபால்ட் Co ,நிக்கல் Ni ,செப்பு Cu , \nதுத்தநாகம் Zn,காலியம் Ga,செர்மானியம் Ge ,ஆர்செனிக் As ,செலீனியம் Se , \nபுரோமின் Br ,கிருப்டான் Kr என்று பதினெட்டு தனிமங்கள் உள்ளன. இவை அனைத்தும் s ,p மற்றும் d-வலைக்குழுவை சார்ந்த தனிமங்களாகும்.\n"}
{"id": "119017", "url": "https://ta.wikipedia.org/wiki?curid=119017", "title": "ஆரி பாட்டர் (திரைப்பட தொடர்)", "text": "ஆரி பாட்டர் (திரைப்பட தொடர்)\n\nஆரி பாட்டர் திரைப்பட தொடர்கள் ஆரி பாட்டர் நாவல்களை அடிப்படையாக கொண்டு எடுக்கப்பட்ட திரைப்பட தொடர்கள் ஆகும். வார்னர் பிரதர்ஸ் நிறுவனம் இந்த படத்தின் வினியோகஸ்தராக செயல்பட்டது. இந்த திரைப்படம் மொத்தம் 8 கற்பனை பட (fantasy films) வரிசைகளாக வெளிவந்துள்ளன. இதில் \"ஆரி பாட்டர் அண்ட் ஃபிலாசஃபர் ஸ்டோன்\" (2001) முதல் படமாக வெளிவந்தது, மேலும் \"ஆரி பாட்டர் அண்ட் தி டெத்லி ஹாலோஸ் - பகுதி 2\" (2011) இறுதிப் படமாக வெளியானது.\n\nஇந்தத் திரைப்பட தொடர்களில் டேனியல் ராட்க்ளிஃப், ருபர்ட் க்ரிண்ட் மற்றும் எம்மா வாட்சன் போன்றோர் முறையே ஆரி பாட்டர், ரான் வீஸ்லி, ஹெர்மியான் கிரான்கர் என்ற மூன்று முக்கிய கதாப்பத்திரங்களில் நடித்துள்ளனர்.\n\n"}
{"id": "119018", "url": "https://ta.wikipedia.org/wiki?curid=119018", "title": "சாந்தோக்கிய உபநிடதம்", "text": "சாந்தோக்கிய உபநிடதம்\n\nசாந்தோக்ய உபநிடதம் என்பது சாம வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 9-வது உபநிஷத்து. எல்லா உபநிடதங்களிலும் இரண்டாவது பெரிய உபநிடதம் ஆகும். இது ஸாமவேதத்தில் சாந்தோக்யப் பிராம்மணத்தைச் சேர்ந்தது.'சந்தோக:' என்றால் ஸாமகானம் செய்பவன் என்று பொருள். அதனிலிருந்து சாந்தோக்யம் என்ற பெயர் வந்தது. சாந்தோக்யப் பிராம்மணத்தில் உள்ள பத்து அத்தியாயங்களில் பின் எட்டு அத்தியாயங்கள் தான் சாந்தோக்ய உபநிடதம் ஆகும். பிரம்ம சூத்திரத்தின் பெரும் பகுதி இவ்வுபநிடதத்தின் மந்திரங்களை அடிப்படையாகக்கொண்டது. இதனிலிருந்து நூற்றுக்கு மேற்பட்ட மேற்கோள்களை பிரம்ம சூத்திரம் எடுத்துக் கையாள்கிறது. அதனால் இதற்குத் தனிச் சிறப்பு உண்டு.\n\nSection::::ஒரே ரிஷியின் உபதேசமல்ல.\nபிரச்ன உபநிடதம், முண்டக உபநிடதம், கடோபநிடதம், இவைபோல் இது ஒரே ரிஷியின் உபதேசமாக அமையவில்லை. பிரகதாரண்யக உபநிடதம் போல் பல ரிஷிகளின் உபதேசங்களின் தொகுதியாக அமைந்துள்ளது. இதிலுள்ள பற்பல வித்தைகளின் ரிஷிகளின் பட்டியலை கீழே காணவும்:\n\nSection::::முதல் வாக்கியமே ஒரு மேல்நோக்கு.\nஎல்லா வேதாந்த நூல்களிலும் தொடக்கத்திலுள்ள வாக்கியங்கள் அந்நூலின் முக்கிய உட்கருத்துக்களை அதனுள் அடக்கியிருக்கவேண்டும் என்ற விதிப்படி, இந்நூலும் தொடக்கவாக்கியத்திலேயே அதனுடைய குறிக்கோளைக் காட்டிவிடுகிறது. ஈசாவாஸ்ய உபநிடதத்தின் முதல் வாக்கியம், கேன உபநிடதத்தின் முதல் சில வாக்கியங்கள், பிருகதாரண்யக உபநிடதத்தின் அசுவம் (குதிரை) முதலிய எல்லாமே அந்தந்த உபநிடதத்தின் உட்கருத்துக்களை உள்ளடக்கியுள்ளன.சாந்தோக்ய உபநிடதத்தில் பல உபாசனைகள் விவரிக்கப்பட்டிருக்கின்றன. அவைகளில் முக்கியமானது ஓங்கார உபாசனை. உபாசனை என்றால் தியானத்தின் மூலம் தியானப்பொருளின் தத்துவத்திலேயே நிலைத்திருப்பது.'ஸர்வம் கலு இதம் பிரம்ம', 'தத் த்வம் அஸி' 'ஆத்மா வா இதம் ஸர்வம்' முதலிய மஹாவாக்யங்களே இவ்வுபநிடதத்தின் சாராம்சம். மஹாவாக்கியங்களோ ஓங்காரத்தில் அடங்கியவை. படிப்படியாக ஓங்காரப் பொருளை விளங்க வைப்பதே இவ்வுபநிடதத்தின் முக்கிய நோக்கம்.'உத்கீதம்' எனப் பெயர் பெற்ற 'ஓம்' என்ற ஒற்றையெழுத்துச் சொல்லை உபாசிக்கவேண்டும் என்று தொடங்குகிறது உபநிடதம். ஓம் என்று தொடங்கியே அத்தனை வேதங்களும் கானம் செய்யப்படுகின்றன. பிரம்மத்தின் சின்னம் ஓம். சின்னம் மட்டுமல்ல, சின்னமே பிரம்மம். அதனால் பிரம்மத்தை தியானம் பண்ணுவதற்கு இதுவே வழி. இதுவே முடிவு.\n\nSection::::உரைகள்.\nஆதிசங்கரருடைய விளக்க உரையே சாந்தோக்ய உபநிடதத்தின் எல்லா உரைகளிலும் முந்தியது.\n\nSection::::பிரகதாரண்யமும் சாந்தோக்யமும்.\nபிரகதாரண்யக உபநிடதம்மும் சாந்தோக்ய உபநிடதமும் இரு மிகப்பெரிய உபநிடதங்கள். இரண்டிற்கும் ஆதிசங்கரரும் இன்னும் மற்ற ஆசாரியர்களும் விரிவாக உரை எழுதியிருக்கின்றனர். இவையிரண்டில் இல்லாத வேதாந்த தத்துவங்கள் வேறு எங்குமே இல்லை என்று சொல்ல முடியும். ஆனால் இரண்டையும் ஆழமாகப் பார்க்கும்போது ஒரு முக்கியமான வேறுபாட்டைக் காணலாம். சாந்தோக்யம் இப்பிரபஞ்சத்தில் நம் புலன்களுக்குப் புலனாவதில் தொடங்கி நம்மை பிரும்மத்திற்கு அழைத்துச்செல்ல முயற்சிக்கிறது. பிருகதாரண்யகம் நம் புலன்கள் அறியக்கூடியவைகளுக்கெல்லாம் அப்பாற்பட்ட பிரம்மத்தை நம்மறிவிற்கு உட்படுத்தமாட்டாமையை விளக்குகிறது. இதனால் சாந்தோக்யத்தை 'ஸப்பிரபஞ்ச உபநிடதம்' என்றும் பிரகதாரண்யகத்தை 'நிஷ்பிரபஞ்ச உபநிடதம்' என்றும் சொல்வதுண்டு .\n\nSection::::முதல் அத்தியாயம்.\nஓங்காரத்தின் மகிமையை அறிந்து, சிரத்தையுடனும் யோகமுறைப்படியும் செய்யப்படும் உபாசனையே வீரியமுடையதாகும். சூரியனிடம் போற்றப்படும் தெய்வம் எதுவோ அதுவே கண்ணில் ஒளியாயிருப்பது. இதுதான் அக்ஷி வித்தை. (அக்ஷி = கண்). இவ்வுலகிற்குப்புகலிடம் 'ஆகாசம்' (=வெளி). 'ஆகாசம்' என்ற வடமொழிச்சொல்லிற்கு 'எங்கும் விளங்கும் பொருள்' என்று தமிழில் சொல்லலாம். இதனால் 'ஆகாசம்' என்ற தத்துவத்தை 'அங்கிங்கெனாதபடி எங்கும் பிரகாசமாய்' விளங்கும் பரம்பொருள் என்றே அறிந்து கொள்ளலாம். இவ்விதம் அறிந்து கொள்வதைத்தான் 'ஆகாச வித்தை' என்பர்.\n\nஇதற்குப்பிறகு அத்தியாயத்தின் முடிவில் உஷஸ்தி என்பவருடைய கதை வருகிறது. இவர் கிராமம் ஒன்றில் சென்றுகொண்டிருந்தபோது, வேறு வழியில்லாமல் கொள்ளைத் தின்றுகொண்டிருந்த யானைக்காரன் ஒருவனிடம் பிச்சை கேட்டார். அவன் தான் தின்றுகொண்டிருந்த கொள்ளையே இவருக்குக் கொடுத்தான். கூடவே தண்ணீரும் கொடுத்தான். கொள்ளை ஏற்றுக்கொண்ட உஷஸ்தி தண்ணீரை ஏற்றுக் கொள்ள மறுத்தார். ஏனென்றால் அது ஒருவர் சாப்பிட்டமீதம் என்றார். அப்படியென்றால் கொள்ளை மாத்திரம் எப்படி ஏற்றுக்கொண்டீர் என்று கேட்டதற்கு 'அதை உண்ணாவிடில் என் உயிர் நிலைத்திருக்காது; குடி நீரோவெனின் காமமாகும்' என்றார். உயிருக்கு ஆபத்து இருக்கும்போது தன் ஆசாரத்தை மீறுவது தவறாகாது என்பது இதனால் தெரியப்படுத்தப்படுகிறது.\n\n\nSection::::இரண்டாவது அத்தியாயம்.\nஇவ்வத்தியாயத்தில் 24 'கண்டங்கள்' (= பாகங்கள்) உள்ளன. அவைகளில் முதல் 22 கண்டங்களில் ஸாமகானத்தை எப்படியெப்படியெல்லாம் தியானம் செய்யலாம், செய்யவேண்டும் என்பதைப்பற்றி விவரமாகச்சொல்லப்பட்டிருக்கின்றன. 23-வது கண்டத்தில் தருமத்தைப்பற்றிய ஒரு முக்கியமான விஷயத்தை எடுத்துச்சொல்லப்போக, ஆதிசங்கரர் தன்னுடைய பாஷ்யத்தில், இதையே ஒரு தாவுபலகையாகக்கொண்டு, பரம்பொருளுடன் ஒன்றிப்போக துறவறம் இன்றியமையாதது என்ற தன்னுடைய அத்வைதக் கூற்றை நிலைநிறுத்துவதற்காக ஒரு நீண்ட வாதப்பிரதிவாதத்தை தன்னுரையில் சேர்த்திருக்கிறார். 23-வது கண்டத்திலுள்ள மூன்று மந்திரங்களில் சொல்வது:\n\n\nSection::::மூன்றாவது அத்தியாயம்.\nஇவ்வத்தியாயத்தில் மது வித்தை, காயத்ரீ மந்திரத்தின் மஹிமை, சாண்டில்ய வித்தை, இரண்யகர்ப தியானம் மனித வாழ்க்கையே ஒரு யக்ஞம் என்ற பார்வை, முதலியன அடங்கும்.\n\nமது என்றால் தேன். தேன் எப்படி களியூட்டுகிறதோ அப்படி சூரியன் எல்லா புலன்களுக்கும், புலன்களின் அதிதேவதைகளான தேவர்களுக்கும் களியூட்டுகிறான். தேவர்கள் இந்த சூரியனாகிற அமிர்தத்தைப் பார்த்தே திருப்தியடைந்துவிடுகின்றனர். இவ்வித்தையை பிரம்மா பிரஜாபதிக்கும், பிரஜாபதி மனுவுக்கும் மனு மற்ற மக்களுக்கும் உபதேசித்தார். இவ்விதம் பரம்பரையாக வந்த பிரம்மஞானத்தை உத்தாலக ஆருணிக்கு அவருடைய தந்தை உபதேசித்தார்.(3-1 இலிருந்து 3-11 வரை).\n\nதோன்றியதாக இங்கு அசைவது அசையாதது எதெதெல்லாம் உண்டோ அது எல்லாம் காயத்ரியே. தோன்றிய இதையெல்லாம் பாடுவதாலும் (\"காயதி\"), இதையெல்லாம் பேரிட்டுப்பேசி க்காப்பாற்றுவதாலும் (\"த்ராயதே ச\") பேசும் புலனான வாக்கே காயத்ரீ.(3-12-1).\n\nSection::::சாண்டில்ய வித்தை.\nஇது எல்லா உபநிடதங்களிலுமே ஓர் உயர்ந்த புகழ் பெற்ற தத்துவ வாக்கியம். இதன் பொருள்:\n\nசாண்டில்யவித்தையின் வேர்க்கருத்தே இந்த தனிப்பட்ட ஜீவனும் அந்த வானளாவிய பிரம்மமும் ஒன்றே என்ற கருத்துதான். மூன்றாவது அத்தியாயத்தின் 14-வது கண்டத்தில் மீதமுள்ள 2,3,4 -வது மந்திரங்கள் இதைத் தெள்ளத் தெளிவாக்குகின்றன.\n\n\n\n"}
{"id": "119035", "url": "https://ta.wikipedia.org/wiki?curid=119035", "title": "ரஞ்சன் சில்வா", "text": "ரஞ்சன் சில்வா\n\nரஞ்சன் சில்வா (\"Ranjan Silva\", பிறப்பு: நவம்பர் 18 1988), இலங்கை களுத்துறைப் பிரதேசஅணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2009/10 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119037", "url": "https://ta.wikipedia.org/wiki?curid=119037", "title": "சோமேசர் முதுமொழி வெண்பா", "text": "சோமேசர் முதுமொழி வெண்பா\n\nசோமேசர் முதுமொழி வெண்பா ஒரு தமிழ் நீதி நூல். இதனை இயற்றியவர் சிவஞான முனிவர். திருக்குறளில் சொல்லப்பட்டுள்ள நீதிகளை, எடுத்துக்காட்டுக் கதைகள் மற்றும் வரலாற்று நிகழ்வுகளைக் கொண்டு விளக்கும் வகையில் எழுதப்பட்டுள்ளது. திருக்குறளின் அதிகாரத்துக்கு ஒன்றாக 133 பாக்கள் இதில் உள்ளன. இதன் பாக்கள் வெண்பா வகையைச் சேர்ந்தன. \n\n"}
{"id": "119039", "url": "https://ta.wikipedia.org/wiki?curid=119039", "title": "ரோசான் சில்வா", "text": "ரோசான் சில்வா\n\nரோசான் சில்வா (\"Roshan Silva\"), இலங்கை குருனாகலைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119040", "url": "https://ta.wikipedia.org/wiki?curid=119040", "title": "போல்க்ஸ்வேகன்", "text": "போல்க்ஸ்வேகன்\n\nஃபோல்க்ஸ்வேகன் (வோல்ஸ்வேகன், \"Volkswagen\") எனபது வோல்ஸ்வேகன் குழும நிறுவனத்தின் ஒரு துணை நிறுவனம் ஆகும். இது கார் உற்பத்தியில் ஈடுபட்டுள்ளது. இந்த நிறுவனம் ஜெர்மனியில் உள்ள வுல்ஃப்ஸ்பர்கில் 28 மே 1937ல் தொடங்கப்பட்டது. வோல்ஸ்க்வேகன் என்ற சொல் ஜெர்மானிய மொழியில் மக்களுடைய கார் என்று பொருள்.\n\nஸ்கோடா ஆட்டோ நிறுவனத்துடன் இணைந்து வோல்ஸ்வேகன் இந்தியாவில் செப்டம்பர் 2007ம் ஆண்டு பஸட் மாதிரி காரை அறிமுகப்படுத்தியது.\n\nSection::::1932-1938: மக்களின் கார் திட்டம்.\nவோல்க்ஸ்வகேன் முதன் முதலில் 1937ல் பெர்லினில் ஜெர்மானிய தொழிலாளர் முன்னணியால் உருவாக்கப்பட்டது. முற்பகுதிகளில் ஜெர்மன் வாகன தொழில் ஆடம்பர மாதிரிகளை கொண்டதாகவே அமைந்தது, சராசரி ஒரு ஜெர்மானியர் அரிதாக ஒரு மோட்டார் சைக்கிளை விட வேறு ஒன்றும் பெற்று விட முடியாது.இதன் விளைவாக ஜெர்மனியில் 5௦ பேருக்கும் குறைவானோரே கார் வைத்திருந்தனர்.புதிய புதிய சந்தையை தேடிக்கொண்ட சில கார் தயாரிப்பு நிறுவனங்கள் இந்த மக்கள் கார் தயாரிப்பு திட்டத்தை பயன்படுத்திக்கொண்டன மெர்சிடஸ் 170H, ஆட்லர் ஆட்டோபன், ஸ்டேர் 55, மற்றும் ஹனோமக் 1.3L ஆகியவை.\n"}
{"id": "119041", "url": "https://ta.wikipedia.org/wiki?curid=119041", "title": "உலகநீதி", "text": "உலகநீதி\n\nஉலகநீதி ஒரு தமிழ் நீதி நூல். \nஇதனை இயற்றியவர் உலகநாதர்.\n18ம் நூற்றாண்டைச் சேர்ந்த இந்நூலில் 13 விருத்தப்பாக்கள் உள்ளன. \nஒவ்வொரு பாடலும் முருகனை வாழ்த்தி முடிவதாக அமைந்துள்ளது. \nஇந்நூல் கூறும் அறிவுரைகள் எதனைச் செய்ய வேண்டாம் என்று எதிர்மறையாக அமைந்துள்ளன. (எ.கா. ஓதாமல் ஒரு நாளும் இருக்க வேண்டாம்)\n\n16-ஆம் நூற்றாண்டில் வாழ்ந்த உலகநாத பண்டிதர் இந்த நூலை இயற்றினார் என்பர். \n"}
{"id": "119043", "url": "https://ta.wikipedia.org/wiki?curid=119043", "title": "சஞ்சீவ சில்வா", "text": "சஞ்சீவ சில்வா\n\nசஞ்சீவ சில்வா (\"Sanjeewa Silva\", பிறப்பு: ஏப்ரல் 9 1975), இலங்கை கொழும்புப் பிரதேசஅணியின் துடுப்பாட்டக்காரர். இவர் 125 முதல்தர துடுப்பாட்டப் போட்டிகளிலும், 60 ஏ-தர துடுப்பாட்டப் போட்டிகளிலும், ஏழு இருபது20 துடுப்பாட்டப் போட்டிகளிலும் கலந்து கொண்டுள்ளார். இவர் 1993/94 - 2007 பருவ ஆண்டுகளில், இலங்கை கொழும்பு விளையாட்டுக்கழக, சிங்களீஸ் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119044", "url": "https://ta.wikipedia.org/wiki?curid=119044", "title": "சிரிபால் சில்வா", "text": "சிரிபால் சில்வா\n\nசிரிபால் சில்வா (\"Sripal Silva\"), இலங்கை மொரட்டுவைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119046", "url": "https://ta.wikipedia.org/wiki?curid=119046", "title": "டேவிட் தலல்ல", "text": "டேவிட் தலல்ல\n\nடேவிட் தலல்ல (\"David Thalalla\", பிறப்பு: ஆகத்து 28 1963), மலேசியா அணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டியிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "119048", "url": "https://ta.wikipedia.org/wiki?curid=119048", "title": "சந்தார வேலு", "text": "சந்தார வேலு\n\nசந்தார வேலு (\"Santhara Vello\", பிறப்பு: மே 19 1972), மலேசியா அணியின் துடுப்பாட்டக்காரர். இவர் ஐந்து ஏ-தர துடுப்பாட்டப் போட்டியிலும், 10 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "119049", "url": "https://ta.wikipedia.org/wiki?curid=119049", "title": "மேத்தியூ வில்லியம்", "text": "மேத்தியூ வில்லியம்\n\nமேத்தியூ வில்லியம் (\"Matthew William\", பிறப்பு: திசம்பர் 31 1976), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும், ஏழு ஏ-தர துடுப்பாட்டப் போட்டியிலும், ஒன்பது ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.\n\n"}
{"id": "119050", "url": "https://ta.wikipedia.org/wiki?curid=119050", "title": "ஆதில் ஹனீப்", "text": "ஆதில் ஹனீப்\n\nஆதில் ஹனீப் (\"Adil Hanif\", பிறப்பு: மே 25 1978), பாக்கித்தானைப் பிறப்பிடமாகக் கொண்ட இவர் பஹ்ரைன் அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், ஏழு ஏ-தர துடுப்பாட்டப் போட்டியிலும் கலந்து கொண்டுள்ளார். 1999-2001 பருவ ஆண்டில் முதல்தர துடுப்பாட்டப் போட்டியில் பஹ்ரைன் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "119052", "url": "https://ta.wikipedia.org/wiki?curid=119052", "title": "ஆமிர் அலி", "text": "ஆமிர் அலி\n\nஆமிர் அலி (\"Aamer Ali\", பிறப்பு: நவம்பர் 24 1978 ), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், 14 ஏ-தர துடுப்பாட்டப் போட்டியிலும் கலந்து கொண்டுள்ளார். 1998/99-1999/00 பருவ ஆண்டில் முதல்தர துடுப்பாட்டப் போட்டியில் ஒமான் துடுப்பாட்ட அணியின் உறுப்பினராக பங்குகொண்டார்.\n\n"}
{"id": "119055", "url": "https://ta.wikipedia.org/wiki?curid=119055", "title": "அப்பாஸ் ஜவாட்", "text": "அப்பாஸ் ஜவாட்\n\nஅப்பாஸ் ஜவாட் (\"Abbas Jawad\", பிறப்பு: நவம்பர் 15 1986), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 17ன் கீழ் துடுப்பாட்டப் போட்டியில் ஒமான் துடுப்பாட்ட அணி உறுப்பினராக பங்குகொண்டார். இவர் வலதுகை துடுப்பாட்டக்காரர், வலதுகை மிதவேகப் பந்துவீச்சாளர். \n\n"}
{"id": "119067", "url": "https://ta.wikipedia.org/wiki?curid=119067", "title": "அசார் அலி (ஒமானிய துடுப்பாட்டக்காரர்)", "text": "அசார் அலி (ஒமானிய துடுப்பாட்டக்காரர்)\n\nஅசார் அலி (\"Azhar Ali\", பிறப்பு: பிப்ரவரி 2 1968), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 2005 இல் ஐ.சீ.சீ துடுப்பாட்டப் போட்டிகளில் ஒமான் துடுப்பாட்ட அணி உறுப்பினராக பங்குகொண்டார். இவர் வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.\n"}
{"id": "119068", "url": "https://ta.wikipedia.org/wiki?curid=119068", "title": "ரியால்", "text": "ரியால்\n\n"}
{"id": "119069", "url": "https://ta.wikipedia.org/wiki?curid=119069", "title": "முகம்மது ஆசிப் (ஒமானிய துடுப்பாட்டக்காரர்)", "text": "முகம்மது ஆசிப் (ஒமானிய துடுப்பாட்டக்காரர்)\n\nமுகம்மது ஆசிப் (\"Mohammad Asif\" பிறப்பு: சனவரி 1 1970), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 11 ஏ-தர துடுப்பாட்டப் போட்டிகளிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2005-2007/08 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.\n\n"}
{"id": "119071", "url": "https://ta.wikipedia.org/wiki?curid=119071", "title": "சவூதி ரியால்", "text": "சவூதி ரியால்\n\nரியால் (அரபி: ريال, ISO 4217 குறியீடு: \"SAR\") என்பது சவூதி அரேபியாவின் நாணயமாகும். சுறுக்கமாக ر.س அல்லது SR \"(சவூதி ரியால்)\". ஒரு ரியால் என்பது 100 ஹலாலாவின் மதிப்பு (அரபி: هللة). சவூதி \"கிர்ஸ்\" என்பது 5 ஹலாலாக்களுக்கு சமம்.\n\n\n"}
{"id": "119073", "url": "https://ta.wikipedia.org/wiki?curid=119073", "title": "முகம்மது அஸ்லம் (ஒமானிய துடுப்பாட்டக்காரர்)", "text": "முகம்மது அஸ்லம் (ஒமானிய துடுப்பாட்டக்காரர்)\n\nமுகம்மது அஸ்லம் (\"Mohammad Aslam\" பிறப்பு: ஆகத்து 28 1975), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். ஏழு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005/06 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். \n"}
{"id": "119076", "url": "https://ta.wikipedia.org/wiki?curid=119076", "title": "ஹேமின் தேசாய்", "text": "ஹேமின் தேசாய்\n\nஹேமின் தேசாய் (\"Hemin Desai\" பிறப்பு: செப்டம்பர் 10 1977), இந்தியாவைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 18 ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.\n\n"}
{"id": "119077", "url": "https://ta.wikipedia.org/wiki?curid=119077", "title": "பர்ஹான் கான்", "text": "பர்ஹான் கான்\n\nபர்ஹான் கான் (\"Farhan Khan\" பிறப்பு: அக்டோபர் 19 1975), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 14 ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.\n\n"}
{"id": "119078", "url": "https://ta.wikipedia.org/wiki?curid=119078", "title": "புடைநொடி", "text": "புடைநொடி\n\nபுடைநொடி(parsec) என்பது \"புடைபெயர்சியின் நொடி\"(parallax of second) என்ற வாக்கியத்தின் குறுக்கம் ஆகும். புடைநொடி என்பது வானியல் அலகுகள் படி 3.26 ஒளியாண்டு ஆகும். இதை 1913ஆம் ஆண்டு ட(ர்)னர் என்ற வானியலார் கண்டறிந்தார்.\n\n\n"}
{"id": "119079", "url": "https://ta.wikipedia.org/wiki?curid=119079", "title": "பொம்பெயி", "text": "பொம்பெயி\n\nபொம்பெயி மாநகரமானது இன்றைய இத்தாலியப் பெரும்பகுதியான நேப்பிள்சு என்பதில் அமைந்துள்ளதும் பகுதியளவிற் புதையுண்டு போயுள்ளதுமான பண்டைய உரோம நகராகும். கிபி 79 ஆம் ஆண்டில் தொடரச்சியாக இரு நாட்கள் ஏற்பட்ட வெசுவியுசு எரிமலையின் காரணமாக அருகிலுள்ள கெர்குலானெயும் நகருடன் சேர்த்து பொம்பெயி நகரம் முழுமையாக அழிந்து புதையுண்டு போனது. அந்த எரிமலை வெடிப்பின் காரணமாக வெளியான எரிமலைச் சாம்பல் மற்றும் இறுகிய தீக்குழம்புகளினுள் அகப்பட்டு பொம்பெயி நகரம் 4 முதல் 6 மீற்றர் வரை புதையுண்டு போனது. அதன் பின்னர் கிட்டத்தட்ட 18 ஆம் நூற்றாடளவிலான காலப்பகுதி வரையில் அதாவது 1749 ஆம் ஆண்டு தற்செயலாகக் கண்டறியப்படும் வரையில் இந்நகரம் தொலைந்து போயிருந்தது. அதன் பின்னர் நடந்த ஆய்வுகள் உரோமப் பேரரசு மிக உயர்வான நிலையிலிருந்த காலப்பகுதியில் மக்களின் வாழ்க்கை, பண்பாடுகள் எவ்வாறிருந்தன என்பது தொடர்பில் மிகக் கூடிய தகவல்களை அளித்துள்ளன. யுனெசுக்கோ உலக பாரம்பரியக் களமான இது இப்போது ஆண்டு தோறும் கிட்டத்தட்ட இரண்டரை மில்லியன் உல்லாசப் பயணிகளைக் கவரும் ஒரு இத்தாலிய சுற்றுலாத் தலமாகக் காணப்படுகிறது.\n\nSection::::பெயர்.\nஇலத்தீன் மொழியில் \"பொம்பெயி\" என்பது பலவும் எனப் பொருள் கொள்ளும். எனினும், “ஒசுக்கன் மொழியில் ஐந்து என்பதைக் குறிக்கும் பொம்பே என்பதிலிருந்தே இது தோன்றியிருக்கலாம். இச்சொல் பொம்பெயி நகரின் அமைவுக்கு அடிப்படையான ஐந்து சிறு கிராமங்கள் அல்லது அங்கு முதலில் குடியேறிய ஐந்து குடும்பங்கள் என்பதைக் குறிக்கலாம்.” என தியடோர் கிராவுசு குறிப்படுகிறார்.\n\n\n"}
{"id": "119098", "url": "https://ta.wikipedia.org/wiki?curid=119098", "title": "அஸ்தானா", "text": "அஸ்தானா\n\nஅஸ்தானா (, ), கசக்ஸ்தானின் தலைநகரமும் இரண்டாவது பெரிய நகரமும் ஆகும். இந்நகரம் முன்னர் \"அக்மோலின்ஸ்க்\" (, , 1961 வரை), \"செலினோகிராட்\" (, , 1992 வரை) மற்றும் \"அக்மோலா\" (, , 1998 வரை) ஆகிய பெயர்களால் அறியப்பட்டது. கசக்ஸ்தானின் மிகப்பெரிய நகரமாக அல்மாத்தி விளங்குகின்றது. 2010 ஆகஸ்ட் 1 இல் இதன் உத்தியோகபூர்வ மக்கட்தொகை 708,794 ஆகும். இது கசக்ஸ்தானின் வட மத்திய பகுதியில் அக்மோலா மாகாணத்தில் அமைந்துள்ளது.\n"}
{"id": "119106", "url": "https://ta.wikipedia.org/wiki?curid=119106", "title": "பிரான்சிசு டி சேலசு", "text": "பிரான்சிசு டி சேலசு\n\nபிரான்சிசு டி சேலசு (, ஆகஸ்ட் 21, 1567 - டிசம்பர் 28, 1622) ஜெனீவா நகரின் முன்னாள் ஆயரும், உரோமன் கத்தோலிக்க திருச்சபையின் புனிதரும் ஆவார். இவர் சீர்திருத்தத் திருச்சபையினரை மீண்டும் கத்தோலிக்க திருச்சபையோடு சேர்க்க அரும்பாடுபட்டார். இவர் ஒரு சிறந்த மறை சொற்பொழிவாளர். இவரின் புத்தகங்கள், குறிப்பாக \"Introduction to the Devout Life\" மற்றும் \"Treatise on the Love of God\" ஆன்மீக உருவாக்கம் மற்றும் ஆன்மீக வழிகாட்டலுக்கு பெரிதும் பயன்படுகின்றன. இயேசுவின் திரு இருதயம், கன்னி மரியின் மாசற்ற இதயம் குறித்தான இவரின் படைப்புகள் ஜீன் யூட்ஸை இயேசு மற்றும் மரியாயின் இதயங்களுக்கான பக்தியை துவக்க காரணியாயிருந்தது.\n\nSection::::வாழ்க்கைக் குறிப்புகள்.\nSection::::இளமைக் காலம்.\n21 ஆகஸ்டு 1597-இல் , பிரான்சு நாட்டில் உள்ள சாவாய் குடும்பத்தில் இவர் பிறந்தார். இவரின் தந்தை பிரான்சிசு டி பையோசி, தாய் பிரான்சிசு சியோன்ஸ். ஆறு பிள்ளைகளுள் தலைப் பேறு ஆனதால், இவருக்கு உயர்தர கல்வி இயேசு சபையினரின் மேற்பார்வையில் அளிக்கப்பட இவரின் தந்தை ஏற்பாடு செய்தார். 1583-இல் பாரிஸ் நகரில் உள்ள காலேஜ் தே கிலமோண்டில் மேற்கல்வி கற்க சென்ற போது, அங்கே மனிதனின் முடிவைக்குறித்த விவாதத்தில் ஈடுபட்டார். அப்போது தான் கண்டிப்பாக நரகத்திற்கு செல்வது உறுதி என எண்ணி மிகவும் வருந்தினார். அதனால் ஏற்பட்ட துக்கத்தினால் டிசம்பர் 1586-இல் உடல் நலம் குன்றியது. 1587 சனவரியில் தெற்கு பிரான்சில் உள்ள ஆலயம் ஒன்றிற்கு திருப்பயணம் மேற்கொண்டார். அங்கே கடவுளுக்கு தன் வாழ்வினை அர்ப்பணிக்க முடிவு செய்து, \"கடவுள் அன்பாய் இருகின்றார்\" என விவிலியம் கூறுகின்றது, ஆதலினால், அவரிடம் முழு நம்பிக்கை வைத்து அவர் காட்டும் பாதையில் செல்ல தீர்மானித்தார்.\n\nSection::::கல்வி.\n1592-இல் சட்டம் மற்றும் இறையியல் துறைகளில் முனைவர் பட்டத்தை பதுவா பல்கலைக்கழகத்தில் பெற்றார். இங்கே தான் தனக்கு இறை அழைத்தல் இருப்பதாக முதன் முதலில் உணர்ந்தார். படிப்பு முடிந்ததும், உடணே வீடு திரும்பாமல், லார்த்தோ, இத்தாலியில் உள்ள மரிஅன்னை திருத்தளத்திற்கு திருப்பயணம் சென்றார்.\n\nமனித நேயம், சொல்லாட்சிக் கலை, இறையியல், மற்றும் சட்டம் படித்தப் பின்னர், தன் தந்தை பார்த்து வைத்திருந்த செல்வந்தக் குடும்பப்பெண்ணை மணக்காமல் குருவாக தீர்மானித்தார். அப்போதய ஜெனீவா நகர ஆயரின் அழைப்பை ஏற்று, குருமடத்தில் சேர்ந்து, குருவாகி, அம்மறை மாவட்ட கத்தீடிரலில் 1593-இல் பணிபுரிந்தார்.\n\nSection::::ஆயராக.\n1517-இல் கிறித்தவச் சீர்திருத்த இயக்கம் ஆரம்பமானதிலிருந்து, சுவிட்சர்லாந்தில் உள்ள ஜெனீவா நகரின் கத்தோலிக்க ஆயர்கள் பிரான்சில் உள்ள அன்னெசி என்னும் இடத்தில் தங்கியிருந்தனர், பிரான்சிசு கதிடிரலில் பணிசெய்து கொண்டுருந்ததால், சவாய் நகரில் இருந்த சீர்திருத்தத் திருச்சபையினரிடம் மறை பரப்பலானார், இவரின் முயர்ச்சியால் பலரும் கத்தோலிக்கத்திற்கு திரும்பலாயினர்.\n\nஇவர் உரோமை நகரம் மற்றும் பாரிஸ் நகருக்கு பயணம் செய்து திருத்தந்தை எட்டாம் கிளமெண்ட் மற்றும் பிரெஞ்சு அரசன் ஆறாம் ஹென்றியும் உடன்பாடு செய்ய வைத்தார்.\n\n1602-இல் ஜெனீவா ஆயரின் இறப்புக்குப் பின், பிரான்சிசு டி சேலசு புதிய ஆயராக அருட்பொழிவு செய்யப்பட்டார். இவரின் ஆயத்துவ பணியின் போது, எல்லோரும் இவரை சிறந்த மறையுரையாளராகவும், ஏழை எளியவரின் நண்பராகவும் கண்டனர். இவரின் புத்தகங்களில் இவரின் பிரெஞ்சு மொழி, இத்தாலிய மொழி மற்றும் இலத்தீன் மொழியின் ஆற்றல் வெளிப்பட்டது.\n\n6 ஜூன், 1610-இல் புனித ஜேன் பிரான்சிஸ் டி சன்டாலேடு சேர்ந்து, மாதா மிணவுதல் சபை என்னும் பெயரில், பெண்களுக்கான துறவர சபையினை துவக்கினார்.\n\nஅவர் 28 டிசம்பர் 1622 - இல் லியோன், பிரான்சில் இறந்தார், அப்போது சவாயின் பிரபு முதலாம் சார்லஸ் இம்மானுவலோடு பயணித்துக்கொண்டிருந்தார்.\n\nSection::::இறப்புக்குப் பின்.\nதிருத்தந்தை ஏழாம் அலெக்சாண்டர், பிரான்சிசு டி சேல்சுக்கு 1661-இல் அருளாளர் பட்டமும், மூன்று வருடத்துக்கு பின் புனிதர் பட்டமும் அளித்தார். 1877-இல் திருத்தந்தை ஒன்பதாம் பயஸ் இவருக்கு மறைவல்லுநர் பட்டம் வழங்கினார்.\n\nஅன்னெசி நகரில் உள்ள மரியாள் எலிசபெத்தை சந்தித்ததன் நினைவாக உள்ள பேராலயத்தில் இவரின் கல்லறை உள்ளது. பல புதுமைகள் அங்கே நிகழ்வதாக கூறப்படுகின்றது. இவரின் விழா நாள் சனவரி 24 ஆகும்.\n\nSection::::பாதுகாவல்.\n1923-இல் திருத்தந்தை ஒன்பதாம் பயஸ் இவரை எழுத்தாளர்களுக்கும், செய்தியாளர்களுக்கும் பாதுகாவலராக அறிவித்தார்.\n\nஇவர் செவிடருக்கு மறைக்கல்வி போதிக்கும் வழிவகைகளை கண்டுபிடித்ததினால் இவரை செவிடருக்கு பாதுகாவலராக கொள்வர்.\n\nபுனித தொன் போஸ்கோ 1859-இல் துவங்கிய சபையை இவரின் பாதுகாவலில் வைத்து, \"சலேசியர்கள்\" எனப் பெயர் சூட்டினார்.\n\n\n\n\nSection::::வெளி இணைப்புகள்.\nSection::::படைப்புகள்.\n \n"}
{"id": "119110", "url": "https://ta.wikipedia.org/wiki?curid=119110", "title": "தீபை", "text": "தீபை\n\nதீபை (, \"தீபை\", , \"தீபா\") என்பது பண்டைய எகிப்து நாட்டில் நடுநிலக் கடலிலிருந்து 800 கிமீ தொலைவில் நைல் ஆற்றின் கிழக்குக் கரையில் இன்றை அல்-உக்சுர் நகரின் எல்லைக்குள் அமைந்திருந்த ஒரு பண்டைய நகரின் கிரேக்கப் பெயராகும். தீபையின் மயானம் அந்நகரின் அமைவுக்கு எதிர்ப் புறமாக நைல் ஆற்றுக்கு மேற்கே அமைந்திருந்தது.\n\nSection::::வரலாறு.\nதீபை நகரம் கிமு 3200 ஆம் ஆண்டளவிலிருந்தே மனிதக் குடியிருப்புக்களைக் கொண்டிருந்தது. உயர்நில எகிப்தின் நான்காவது மாகாணத்தின் புகழ் மிக்க தலைநகரமாக விளங்கியது வாசித் நகரின் மற்றொரு பெயரே தீபை என்பதாகும். 11 ஆம் அரச மரபு (நடுவரசு) ஆட்சி செய்த காலம் முழுவதிலும் அதன் பின்னர் எகிப்தின் பதினெட்டாம் வம்ச (புத்தரசு) ஆட்சியில் வாசித் நகரமே தலைநகராக விளங்கியது. புத்தரசு காலப்பகுதியிலேயே \"ஃகத்சிபுசுத்து\" மன்னன் தீபையின் செங்கடற் துறைமுகமான \"இலிம்\", அதாவது இன்றைய காசிர் நகருக்கும் அகபா வளைகுடாவின் ஒரு முனையில் அமைந்திருந்த \"ஈலாத்து\" நகருக்கும் இடையில் வர்த்தகத்தை மேம்படுத்துவதற்காக செங்கடலில் கப்பற் தொகுதியொன்றை ஏற்படுத்தினான். இதன் மூலம் நறுமணப் பொருட்கள், கத்தூரி, மென் பட்டுக்கள், மணமான எண்ணெய்கள் மற்றும் ஈமச் சடங்குகளுக்காகப் பயன்படுத்தப்பட்ட செப்புத் தகடுகள் மற்றும் நூபியத் தங்கம் போன்றவற்றை வணிகர்கள் கொண்டு வந்தனர். 19 ஆம் அரச மரபின் ஆட்சியில் எகிப்தின் தலைநகரம் நைல் ஆற்றின் முகத்துவாரப் பகுதிக்கு மாற்றப்பட்டது. எகிப்திய நாகரிகம் அதன் உயர் நிலையில் எவ்வாறிருந்தது என்பதை நன்கு புலப்படுத்துவனவாகவே தீபையில் காணப்படும் தொல்பொருள் எச்சங்கள் உள்ளன. கிரேக்கக் கவி ஹோமர் தம் காவியமான இலியட் இன் 9 ஆம் பகுதியில் (கிமு 8 ஆம் நூற்றாண்டு): \"... எகிப்தின் தீபையில் குவியல்களாய் உள்ளனவே அரிய பல மணிகள், ஆயிரம் வாயில்களைக் கொண்ட தீபை நகரே\" என்று தீபையின் செல்வச் செழிப்பை வெகுவாகப் புகழ்கிறார்.\nதீபை என்பது பண்டைய எகிப்தின் கிப்திய மொழியில் \"கர்னக் ஆலயத்தைக்\" (குறிப்பதற்காக வழங்கப்பட்ட தாப்பே என்பதன் கிரேக்க மொழி வடிவமாகும். அமூன், மூத், குன்சு ஆகிய கடவுளர்களைக் கொண்ட தீபையின் தொன்மக் கதையில் அந்நகரம் பண்டைய எகிப்திய மொழியில் \"நிவுத்திமூன்\" அதாவது \"அமூனின் நகரம்\" என்றே அழைக்கப்பட்டது. இதுவே எபிரேய விவிலியத்தில் נא אמון (\"நோ ஆமொன்\"), அதாவது \"ஆமொனின் நகரம்\" என தீபை நகரம் அழைக்கப்படக் காரணமாயிற்று. பண்டைய எபிரேய மொழியில் נא \"நோ\" என்பதன் பொருள் நகரம் என்பதாகும். மேற்படி கடவுளே எகிப்திய மொழியில் ஆமொன்-ரா எனவும் வழங்கப்பட்டது.\n\nதற்காலத்தில், நைல் ஆற்றின் மேற்குக் கரையில் அமைந்துள்ள கல்லறை ஆலயங்கள் மற்றும் கல்லறைகள் என்பனவும் தீபை நகரின் ஒரு பகுதியாகவே கருதப்படுகின்றன.\n\n1979 ஆம் ஆண்டு, பண்டைய தீபை நகரின் சிதைவுகள் உலக பாரம்பரியக் களமொன்றாக யுனெசுக்கோவினால் அறிவிக்கப்பட்டது. பண்டைய எகிப்தின் மிகப் பெரும் அடைவுகளில் இன்று அல-உக்சுர் ஆலயம் (அரபு மொழியில்: الأقصر, \"அல்-உக்சுர்\", அதாவது \"அரண்மனைகள்\") எனப்படும் அரசர் பள்ளத்தாக்கு மற்றும் அல்-கர்னக் (الكرنك) எனப்படும் அரசியர் பள்ளத்தாக்கு என்பன அடங்கும்.\n\n\n\n\nSection::::வெளித் தொடுப்புகள்.\n<br>\n"}
{"id": "119111", "url": "https://ta.wikipedia.org/wiki?curid=119111", "title": "மொறட்டுவை", "text": "மொறட்டுவை\n\nமொறட்டுவை (\"Moratuwa\") இலங்கையின் தென்மேற்குக் கரையிலுள்ள ஒரு நகரமாகும். இது கொழும்பிலிருந்து 18 கி.மீ. தெற்காக கொழும்பு-காலி நெடுஞ்சாலையிலுள்ளது. மொறட்டுவை வடக்கில் நிலத்தினாலும், மற்றைய மூன்று பக்கங்களும் இந்தியப் பெருங்கடல் மற்றும் பொல்கொட வாவி ஆகியவற்றாலும் சூழப்பட்டுள்ளது. 2001 ஆம் ஆண்டு மக்கட்தொகைக் கணக்கெடுப்பின் படி இதன் மக்கட்தொகை 177,190 ஆகும்.\n"}
{"id": "119115", "url": "https://ta.wikipedia.org/wiki?curid=119115", "title": "மென்பொருட் சோதனை", "text": "மென்பொருட் சோதனை\n\nமென்பொருள் சோதனை (\"Software testing\") மென்பொருளின் தரத்தை உறுதிப்படுத்தும் ஓர் படிமுறையாகும். மென்பொருட் சோதனையானது அளந்தறிமுறையிலான மென் வழுக்களை ஆய்ந்தறியும் ஓர் வழிமுறையாகும். இப்படிமுறையில் மென்பொருள் அல்லது நிரலானது சோதிக்கப்படுவதுடன். சோதனை மூலம் எழுமாற்ற மென்பொருளின் பிழைகள் எல்லாவற்றையும் கண்டறிய இயலாது. \n\nகாலஓட்டத்தில் மென்பொருளானது கூடுதல் வசதிகளுடனும் அளவிலும் பெருகி வந்துள்ளது. ஒவ்வொரு மென்பொருளும் அதற்குரிய வாடிக்கையாளர்களைக் கொண்டுள்ளது. எடுத்துக்காட்டாக கணினி விளையாட்டு மென்பொருளானது ஓர் வணிக வங்கி ஒன்றின் வாடிக்கையாளர்களை விட முற்றிலும் மாறுபட்ட வாடிக்கையாளர்களைக் கொண்டுள்ளது. மென்பொருட் சோதனையானது மென்பொருளை மதிப்பீடு செய்யும் ஓர் படிமுறையாகும். \n\nSection::::எல்லைகள்.\nஇப்படிமுறையானது மென்பொருட் தர உறுதிப்பாட்டு வழிமுறையில் ஓர் முக்கிய படிமுறையாகக் கருதப்படுகின்றது. ஏற்றுக் கொள்ளப்பட்ட வழுவீதம் ஆனது மென்பொருளுக்கு மென்பொருள் மாறுபடும். எடுத்துக்காட்டாக கணினி விளையாட்டு மென்பொருளில் விமானம் ஒன்றின் பறப்பில் பிழைகள் இருப்பின் பெரிதான விடயமாகக் கருதவேண்டியதில்லை ஆயினும் இது உண்மையான விமானம் ஒன்றை இயக்குவதோ அல்லது கண்காணிப்பதற்கான மென்பொருள் எனின் கூடுதல் கவனம் மேற்கொள்ள வேண்டும்.\n\nSection::::மேலிருந்து கீழ்வரும் மற்றும் கீழிருந்து மேற்செல்லும் அணுகுமுறைகள்.\nபொதுவாக நிரலாக்கலின் பகுதிகள் சோதிக்கப்பட்டபின்னரே முழுமையான நிரலாக்கம் ஆனது சோதிக்கப்படும். பெரிய நிரலாக்கல்கள் பகுதிகளாகப் பிரிக்கப்படாவிட்டால் எங்கே பிழைகள் இருக்கின்றன எனக் கண்டறிவது கடினம் ஆகும். பொதுவாகப் பகுதிகளாகப் பிரித்தே நிரலாக்கர்கள் நிரலை எழுதுவதாக எடுத்துக்கொண்டு சோதனையைத் தொடங்கலாம். \n\nமேலிருந்து கீழான அணுகுமுறையில் முதலில் நிரலாக்கலில் மேலிருந்து சோதனையை ஆரம்பித்து ஒவ்வொரு பகுதிகள் (மாடியூல்கள் Modules) தேவைக்கேற்பக் கோரும் இடத்தில் சோதித்து முழுமையான தொகுதியையும் சோதிக்கலாம். இதன்போது பகுதிக்கான நிரலாக்கத்தை எழுதி அந்தப் பகுதியை அபிநயித்துக் காட்டுமாறு கோரப்படும். \n\nகீழிருந்து மேல்நோக்கிச் செல்லும் சோதனையில் கீழுழ்ள பகுதிகள் முதலில் சோதிக்கப்படும். முதலில் ஆகவும் கீழே உள்ள வேறு ஒரு பகுதியில் இல்லாதது தேர்ந்தெடுக்கப்பட்டு சோதிக்கப்படும். \n\n"}
{"id": "119149", "url": "https://ta.wikipedia.org/wiki?curid=119149", "title": "சகப் பிணைப்பு", "text": "சகப் பிணைப்பு\n\nசகப் பிணைப்பு அல்லது பங்கீட்டு வலுப்பிணைப்பு (\"covalent bond\") என்பது இரு அணுக்கள் எலக்ட்ரான்களை சமமாக வழங்கி சமமாகப் பகிர்ந்து கொள்வதால் உருவாகும் பிணைப்பு ஆகும்.\n\nவேதிப்பிணைப்புகளுள் ஒன்று. இரண்டு அணுக்கள் எதிரெதிர் சுழலெண் (spin) கொண்ட இணையான எதிர்மின்னிகளைத் தங்களுக்குள் பங்கிட்டுக் கொள்வதால் பகிர்வுப்பிணைப்பு அல்லது பகிர்பிணைப்பு அல்லது சகப்பிணைப்பு என்னும் வகையான வேதியியல் பிணைப்பு உண்டாகிறது. இப் பிணைப்பில் பங்கு கொள்ளும் இரு அணுக்களுமே எதிர்மின்னிகளை தங்கள் அணுக்கருவில் உள்ள நேர்மின்னிகளில் விசையால் கவர முயலும். இதனால் உருவாகும் நிகர விசை சகப் பிணைப்பை உண்டாக்குகிறது.\n\nஐதரசன் மூலக்கூறில் உள்ள இரண்டு ஐதரசன் அணுக்களுமே ஒரே மாதிரியான எதிர்மின்னிக் கவர்மை கொண்டவை. எனவே எதிர்மின்னிகள் (எலக்ட்ரான்கள்) உண்மையிலேயே இரு அணுக்களுக்கும் பொதுவாக இருக்கின்றன (இயங்குகின்றன). இங்கு சகப் பிணைப்பு உருவாகிறது.\n\nமேலும் ஒரு எடுத்துக்காட்டை நோக்குவோம்.\n\nCl + Cl ----> Cl2\n\nகுளோரின் அணு ஒவ்வொன்றும் 2,8,7 எலக்ட்ரான்களை மூன்று வட்டப்பாதைகளில் முறையே பெற்றுள்ளன. தங்களது கடைசி வட்டப்பாதையில் உள்ள 7 எலக்ட்ரான்களில் ஒன்றை ஒவ்வொரு குளொரின் அணுவும் வழங்கி, அவ்விரு எலக்ட்ரான்களை இரன்டு குளோரின் அணுக்களும் சமமாகப் பகிர்ந்து கொள்வதன் மூலம் சகப் பிணைப்பு உருவாகி குளோரின் மூலக்கூறு உருவாகிறது. ஆனால் \nஓர் அணு எதிர்மின்னியை முழுமையாகத் தன்பக்கம் இழுத்துக் கொள்ளுமாயின், அது அயனிப் பிணைப்பு எனப்படும். எடுத்துக்காட்டு: சோடியம் குளோரைடு\n\nSection::::சகப்பிணைப்புகளில் முனைவாக்கம்.\nசகப்பிணைப்பில் ஈடுபடும் அணுக்களின் மின்னெதிர்த்தன்மையைப் பொறுத்து மூலக்கூறுகள் முனைவாக்கமுடையனவாகவோ, முனைவாக்கமற்றதாகவோ காணப்படலாம். H-H பிணைப்பு போல அணுக்களிடையே மின்னெதிர்த்தன்மை சமமாக இருந்தால், அது முனைவாக்கமற்ற சகப்பிணைப்பாகும். H-Cl பிணைப்பு போல அணுக்களின் மின்னெதிர்த்தன்மை சமமற்றதாக இருந்தால், அது முனைவாக்கமுடைய சகப்பிணைப்பாகும்.\n"}
{"id": "119151", "url": "https://ta.wikipedia.org/wiki?curid=119151", "title": "எஸ். எஸ். சில்வா", "text": "எஸ். எஸ். சில்வா\n\nஎஸ். எஸ். சில்வா (\"SS Silva\"), இலங்கை, கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119155", "url": "https://ta.wikipedia.org/wiki?curid=119155", "title": "பிரான்சிஸ் டிரேக்", "text": "பிரான்சிஸ் டிரேக்\n\nசர் பிரான்சிஸ் டிரேக் (\"Francis Drake\", 1540- ஜனவரி 27, 1596) ஒரு ஆங்கிலேய கப்பல் தலைவர், மாலுமி, அடிமைகளை ஏற்றிச்செல்லும் கப்பலுக்குச் சொந்தக்காரர், இங்கிலாந்து கடற்படை துணைத் தளபதி மற்றும் எலிசபெத் காலத்திய அரசியல்வாதி. இங்கிலாந்தின் முதலாம் எலிசபெத், 1581-இல் டிராக்கை படைத்தளபதியாக நியமித்தார். 1588-இல் ஸ்பானிஷ் ஆர்மடாவிற்கு எதிரான ஆங்கிலேய கப்பற்படையில் இரண்டாம்நிலைத் தளபதியாக இருந்தார். அவர் 1577-1580 இடையே இரண்டாவதாக கப்பலில் உலகை வலம் வந்தவர் ஆவர். 1596-இல் போர்டோ ரிக்கோவின் சான் ஜுவானை தாக்குவதில் தோல்வியுற்ற பிறகு, பேதியால் இறந்து போனார்.\n\nஅவருடைய அத்துமீறல்கள் ஆங்கிலேயர்களால் பாராட்டப்பட்டது. ஆனால், ஸ்பானியர்கள் அவரை கடற்கொள்ளையர் என்று அழைத்தனர். ஸ்பானிய மொழியில் அவரது பெயர் எல் டிராக் \"El Draque\" எனவும் இலத்தீனில் \"Franciscus Draco\" எனவும் அழைக்கப்பட்டார். இரண்டாம் பிலிப் அரசர் இவரது உயிருக்கு 20,000 டுகாட்ஸை விலையாக வைத்தார். இன்றைக்கு அதன் மதிப்பு £4,000,000 (யுஎஸ் $6.5மில்லியன்) ஆகும்.\n\nSection::::இளமைக்காலம்.\n1540களில் (அவருடைய பிறந்த ஆண்டு சந்தேகத்திற்கு இடமின்றி அறியப்படவில்லை) டேவிஸ்டாக்கில் உள்ள டேவொனில் பிரான்சிஸ் டிரேக் பிறந்தார். ஆனால் பிரான்சிஸ் டிரேக்கின் பிறப்பு பற்றிய தகவல்கள் முறையாகப் பதிவு செய்யப்படவில்லை. நிக்கோலஸ் ஹில்லார்டு என்ற ஓவியர் 1581 இல் வரைந்த டிரேக்கின் ஓவியத்தின் அவருக்கு அப்போது 42 வயது என்கிறது. 1594 இல் தீட்டப்பட்ட இன்னொரு ஓவியம் அப்போது டிரேக்குக்கு 53 வயது என்கிறது. இத்தரவுகளில் இருந்து டிரேக்கின் பிறப்பு ஆண்டு 1540 என்று தீர்மானிக்கப்பட்டுள்ளது.\n\nஎட்மண்ட் டிரேக் கிருத்துவ புராட்டஸ்டன்டு வகுப்பைச் சேர்ந்த ஒரு விவசாயி. அவரது மனைவி மேரி மைல்வேய். இவர்களுக்கு 12 மகன்கள். இத்தம்பதியரின் மூத்த மகனே பிரான்சிஸ் டிரேக் ஆவார். அவரது ஞானத்தந்தையான் பிரான்சிஸ் ரஸ்ஸல் என்பவரின் பெயர் இவருக்கு இடப்பட்டது. 1549இல் நடந்த பிரேயர் புக் ரெபெலியன் எனப்படும் மத அடக்குமுறைக் கிளர்ச்சியால், டிரேக் குடும்பத்தினர் டெவோன்ஷயரில் இருந்து கெண்ட்டுக்கு தப்பியோடினர். அங்கு அவரது தந்தையார் இங்கிலாந்து கப்பற்படையில் சேர்ந்தார். பிரான்சுக்கு கப்பல்மூலமாக வாணிபம் செய்துவந்த பக்கத்து வீட்டுக்காரரிடம் பயிற்சிபெற டிரேக்கை அவரது தந்தை அனுப்பி வைத்தார். இளைஞன் டிரேக்கின் நடத்தை கப்பலின் எஜமானுக்கு மிகவும் திருப்தி அளித்ததால், அவர் தனது கப்பலை தான் இறந்த பின்னால் டிரேக்கிடம் ஒப்படைக்க உயில் எழுதி வைத்தார்.\n\nSection::::திருமணம்.\nபிரான்சிஸ் டிரேக், மேரி நியுமேன் என்பவரை 1569-இல் மணந்தார். 1585-இல் எலிசபெத் சிடென்ஹம் என்பவரை இரண்டாவதாக மணந்தார். டிரேக் இறந்த பிறகு, எலிசபெத் சர் வில்லியம் கோர்டெனெய் என்பவரை மறுமணம் செய்துகொண்டார். டிரேக்கிற்கு குழந்தை எதுவுமில்லை என்பதால், அவரது சொத்துகளும் உடைமைகளும் அவரது உடன்பிறந்தவர் ஒருவருடைய மகனுக்குச் சேர்ந்தது.\n\nSection::::மாலுமி.\nடிரேக் தமது 23ஆம் வயதில், தமது உறவினரான சர் ஜான் ஹாக்கின்ஸ் என்பவருடன், புதிய உலகத்திற்கு தமது முதல் கடற்பயணத்தை மேற்கொண்டார். அக்கப்பல் தமது உறவினரான ஹாக்கினஸ் குடும்பத்தாருக்குச் சொந்தமானது. மீண்டும் அவர் 1568-இல் ஜான் ஹாக்கின்ஸுடன் அதே கப்பலில் பயணம் செய்து மெக்சிகோவில் சான் ஜுவான் டி உலூவா துறைமுகத்தில் ஸ்பானியர்களிடம் மாட்டிக்கொண்டார். எப்படியோ ஹாக்கின்ஸுடன் தப்பித்துக் கொண்டார். அத்தோல்வியால், பழிவாங்க வேண்டும் என்று டிரேக் சபதம் ஏற்றுக்கொண்டார். அவர் 1570, 1571 ஆகிய ஆண்டுகளில் மேற்கிந்தியத் தீவுகளுக்கு இரண்டு கடற்பயணத்தை மேற்கொண்டார்.\n\n1572-இல் ஆங்கிலேயர்களால் ஸ்பானிஷ் மெய்ன் என்று அழைக்கப்பட்ட பனாமா இடைநிலத்தை தாக்க திட்டமிட்டார். இந்த இடத்தில் இருந்துதான், பெரு நாட்டின் தங்கம், வெள்ளி பொக்கிஷங்கள் அனுப்பப்படும். நோம்ரு டி டயஸ் என்ற நகரில் இருந்து கப்பலில் ஸ்பானியர் ஏற்றிச் செல்வர். 24.5.1572-இல் இரண்டு சிறிய கப்பல்களில் 73 பேருடன் நோம்ரு டி டயஸைக் கைப்பற்ற டிரேக் பயணமானார்.\n\nSection::::புவியினை சுற்றி வருதல் (1577-1580).\nபனாமா இஸ்த்மஸ் தாக்குதலின் வெற்றிக்குப்பிறகு, 1577இல் இங்கிலாந்தின் முதலாம் எலிசபெத் இவரை அமெரிக்காவின் பசிபிக் கடற்கரையில் இருந்த எசுப்பனியர்களுக்கு எதிராக போர்புரிய அனுப்பினார். அவர் 15 நவம்பர் 1577 இல் பிளைமவுத் இருந்து தனது பயணத்தை துவங்கினார், ஆனால் மோசமான வானிலை அவரையும் அவரது கப்பற்படை அச்சுறுத்தியது. ஆதலால் ஃபலாமவுத், கார்ன்வாலில் தஞ்சம் எடுக்க வேண்டிய கட்டாயத்திற்கு தள்ளப்பட்டார்கள். அங்கிருந்து அவர்கள் கப்பலை பழுது பார்க்க பிளைமவுத் திரும்பினார்.\n\nஇப்பெரும் பின்னடைவின் பின்னர், அவர் \"பெலிகன்\" என்ற தனது கப்பலோடு மற்ற நான்கு கப்பல்கள் மற்றும் 164 ஆண்களோடு, டிசம்பர் 13 அன்று மீண்டும் புறப்பட்டார். அவர் விரைவில் ஆறாவது கப்பலாக, \"மேரி\"யினை (முன்பு சாண்டா மரியா) இனைத்தார். கேப் வேர்டே தீவுகள் அருகே ஆப்பிரிக்கா கடற்கரையில் கைப்பற்றப்பட்ட என்று ஒரு போர்த்துகீசியம் வணிக கப்பல் இது. அவர் தன் மாலுமி, நூனோ டா சில்வாவை தென் அமெரிக்க கடலில் அனுபவம் மிக்கவராக இருந்ததால் தனது படையில் சேர்த்துக்கொண்டார்.\n\nடிரேகின் கப்பற்படையின் பெரும் ஆட்கள் பற்றாக்குரையினால் பாதிக்கப்பட்டது; அவர் தானாகவே தனது கப்பலான கிறிஸ்டோபர் மற்றும் ஸ்வான் ஆகியற்றை மூழ்கடித்தார். அட்லாண்டிக் கடப்பில் படையினர் பலரை இழந்தார். அவர் இப்போது அர்கெந்தீனா என இப்போது அழைக்கப்படும் சான் ஜூலியன் வளைகுடாவில் இவரின் கப்பல் தரைக்கட்டியது. டிராகின் படையினர் வானிலையாலும் மற்றும் குற்றவாளிகளின் எலும்புக்கூடுகளினையும் கண்டனர். அவர்கள் \"மேரி\" கப்பலின் மரம் அழுகிவருவதை அறிந்து, அக்கப்பலை கப்பல் எரித்தனர். டிரேக் மகெல்லன் நீரிணையினைக்கடப்பதற்கு முன் சான் ஜூலியனில் குளிர்காலத்தை கடத்த முடிவு செய்தார்.\n\nSection::::இறப்பு.\nடிரேகின் கடல் வாழ்க்கை அவரது 50 அகவைக்கும் மேல் தொடர்ந்தது. 1595ல், அவர் லாஸ் பல்மாஸ் துறைமுகப்போரில் அதனை கைப்பற்ற தவறினார். எசுப்பானிய அமெரிக்காவுக்கு எதிராக நடத்திய போர்களில் பல தோல்விகளை தழுவினார். 1595இல் சான் ஜூவான் போர்தோரிக்கோ போரில் தோல்வியினைத்தழுவினார்.\n\nஎல் மோரோ கோட்டையிலிருந்து எசுப்பானியர்கள் டிராகின் கப்பல் அறையினை ஒரு பீரங்கி குண்டு சுட்டனர். அவர் இத்தாக்குதலிலிருந்து பிழைத்தார். ஆயினும் ஜனவரி 1596இல், இவர் இரத்தக்கழிசலால் தனது 55ஆம் அகவையில் மறித்தார்.\n\nஅவரது இறப்பினை தொடர்ந்து, ஆங்கில கப்பற்படை இப்போரிலிருந்து விலகினார். இறக்கும் முன், அவர் தனக்கு முழு கவச உடையினை அணிவிக்க வேண்டும் என்றார். அவர் போர்த்தோபெல்லோ அருகே ஒரு ஈய சவப்பெட்டியில் கடலில் புதைக்கப்பட்டார். மூழ்காளர்கள் இன்றளவும் இவரின் சவப்பெட்டியின் தேடலினை தொடர்கின்றனர்.\n"}
{"id": "119156", "url": "https://ta.wikipedia.org/wiki?curid=119156", "title": "டாட்டா ஸ்கை", "text": "டாட்டா ஸ்கை\n\nடாட்டா ஸ்கை (\"Tata Sky\") என்பது இந்தியாவில் உள்ள ஒரு டி. டீ. எச் மற்றும் செயற்கைக்கோள் தொலைக்காட்சி ஆகிய சேவைகளை வழங்கும் நிறுவனம் ஆகும். இது இன்சாட் (INSAT) 4A செயற்கைக்கோள் உதவியுடன் எம்பெக்-4 தொழில்நுட்பத்தின் அடிப்படையில் இயங்குகிறது.\n\nகேபிள் தொலைக்காட்சி, மற்றும் மற்ற டி. டீ. எச். சேவை வழங்கிகளான ஏர்டெல் டிஜிட்டல் டிவி, ரிலையன்ஸ் பிக் டிவி, டிடி டைரக்ட் +, டிஷ் டிவி, சன் டைரக்ட் மற்றும் வீடியோகான் டி2எச் போன்றவை அதன் முக்கிய போட்டி நிறுவனங்கள் ஆகும். டாடா ஸ்கை தற்போது மொத்தம் 601 சேனல்கள், 495 எஸ்டி சேனல்கள் மற்றும் 99 எச்டி சேனல்களை வழங்குகிறது.\n\nSection::::வரலாறு.\nஇது டாட்டா குழுமம் நிறுவனமும், ஸ்டார் டிவி நிறுவனமும் இணைந்து உருவாக்கிய ஒரு கூட்டு நிறுவனம் ஆகும். இந்த நிறுவனம் 2004ல் ஒருங்கிணைக்கப்பட்டது. எனினும் இது 2006ல் தான் செயல்படத்தொடங்கியது. இது தற்போது 196 சேனல்களை (டிசம்பர் 2010 வரை) வழங்குகிறது.\n\nSection::::டாட்டா ஸ்கை எச்டி.\nடாட்டா ஸ்கை எச்டி சூன் 14, 2010, அன்று அறிமுகப்படுத்தப்பட்டது. இதன் மூலம் நிகழ்ச்சிகளை மிகத் தெளிவாகக் காண முடியும்.\n"}
{"id": "119157", "url": "https://ta.wikipedia.org/wiki?curid=119157", "title": "பாண்டிருப்பு", "text": "பாண்டிருப்பு\n\nபாண்டிருப்பு (\"Pandiruppu\") இலங்கையின் கிழக்கு மாகாணத்தின் அம்பாறை மாவட்டத்திலுள்ள கல்முனை பிரதேச செயலாளர் பிரிவுக்குட்பட்ட ஒரு கரையோர கிராமமாகும். இது வடக்கே மருதமுனையையும், கிழக்கே இந்துப் பெருங்கடலையும் தெற்கே கல்முனை நகரத்தையும் எல்லையாகக் கொண்டது. தமிழ்க் கிராமமான இங்கு உள்ள அநேக மக்கள் இந்து சமயத்தைப் பின்பற்றுகின்றனர். அத்துடன் குறிப்பிட்ட அளவு கிறித்தவர்களும் உள்ளனர்.\n\nமீன்பிடி, வேளாண்மை, நகைக் கைத்தொழில் போன்ற பல்வேறு தொழில்களை இங்குள்ள மக்கள் செய்து வருகின்றனர். 2004 சுனாமி தாக்குதலில் மிகவும் பாதிப்புக்குள்ளான கிழக்கு மாகாண கிராமங்களில் இதுவும் ஒன்று.\n\nஇங்குள்ள பாண்டிருப்பு திரோபதை அம்மன் கோயில் மிகவும் புகழ் பெற்றது.\n\n"}
{"id": "119158", "url": "https://ta.wikipedia.org/wiki?curid=119158", "title": "சி. சிரிவர்தன", "text": "சி. சிரிவர்தன\n\nசி. சிரிவர்தன (\"C. Siriwardene\") இலங்கை கண்டிப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டுகளில், இலங்கை கண்டி விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119160", "url": "https://ta.wikipedia.org/wiki?curid=119160", "title": "பிரதீப் சிரிவர்தன", "text": "பிரதீப் சிரிவர்தன\n\nபிரதீப் சிரிவர்தன (\"Prathapa Siriwardene\", பிறப்பு: சூலை 2 1989), இலங்கை காலிப் பிரதேசஅணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119161", "url": "https://ta.wikipedia.org/wiki?curid=119161", "title": "சத்துரங்க சோமபால", "text": "சத்துரங்க சோமபால\n\nசத்துரங்க சோமபால (\"Chaturanga Somapala\", பிறப்பு: சனவரி 18 1985), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2005/06 பருவ ஆண்டுகளில், இலங்கை கொழும்பு விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119162", "url": "https://ta.wikipedia.org/wiki?curid=119162", "title": "டொன் சோமசிரி", "text": "டொன் சோமசிரி\n\nடொன் சோமசிரி), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1989/90 பருவ ஆண்டுகளில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.\n\n"}
{"id": "119165", "url": "https://ta.wikipedia.org/wiki?curid=119165", "title": "ருக்சான் சோசா", "text": "ருக்சான் சோசா\n\nருக்சான் சோசா (\"Rukshan Soza\", பிறப்பு: திசம்பர் 24 1966), இலங்கை, கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை கொழும்பு விளையாட்டுக் கழக அணி உறுப்பினராகப் பங்குகொண்டார்.\n\n"}
{"id": "119167", "url": "https://ta.wikipedia.org/wiki?curid=119167", "title": "டி. சுபசிங்க", "text": "டி. சுபசிங்க\n\nடி. சுபசிங்க (\"D. Subasinghe\"), இலங்கை கொழும்புப் பிரதேசஅணியின் துடுப்பாட்டக்காரர். இவர் குச்சக்காப்பாளர். ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995-96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.\n\n"}

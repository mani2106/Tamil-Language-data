{"id": "207324", "url": "https://ta.wikipedia.org/wiki?curid=207324", "title": "ஆய்லரின் வாய்ப்பாடு", "text": "ஆய்லரின் வாய்ப்பாடு\n\nகணிதத்தில் ஆய்லரின் வாய்ப்பாடு (\"Euler's formula\"), முக்கோணவியல் சார்புகளுக்கும் மெய்ப்புனை (சிக்கலெண்) அடுக்குறிச் சார்புக்கும் இடையிலான தொடர்பைத் தருகிறது. கணிதவியலாளர் ஆய்லரின் பெயரால் இவ்வாய்ப்பாடு அழைக்கப்படுகிறது.\n\n\n \"x\" என்ற ஏதேனுமொரு மெய்யெண்ணுக்கு,\n\nஇங்கு கணித மாறிலி \"e\" , இயல்மடக்கையின் அடிமானம்; \"i\" கற்பனை அலகு; cos மற்றும் sin இரண்டும், \"x\" (ரேடியன்களில்) கோணத்தின் முக்கோணவியல் சார்புகள்.\n\n\"x\" ஒரு சிக்கலெண்ணாக இருந்தாலும் இவ்வாய்ப்பாடு பொருந்தும்.\n\nஇயற்பியலாளர் ரிச்சர்டு ஃபேய்ன்மேன் (Richard Feynman) இவ்வாய்ப்பாட்டை \"கணிதத்தின் மிக முக்கியமான வாய்ப்பாடு\" என அழைத்தார்.\n\nSection::::சிக்கலெண் கோட்பாட்டில் பயன்பாடு.\n\"x\" இன் மெய்மதிப்புகளுக்குச் சார்பு \"e\" சிக்கலெண் தளத்தில் அலகு வட்டமாக அமைகிறது. \"x\" என்பது அலகு வட்டத்தின் மீதுள்ள ஒரு புள்ளியை ஆதியுடன் இணைக்கும் கோட்டிற்கும் மெய் அச்சின் நேர்ப் பகுதிக்கும் இடைப்பட்ட கோணம். இக் கோணம் எதிர்கடிகாரதிசையில், ரேடியன் அலகுகளில் அளக்கப்படுகிறது.\n\nஆய்லரின் வாய்ப்பாட்டின் நிறுவல் (கீழே தரப்பட்டுள்ளது) அடுக்குறிச் சார்பு \"e\" (\"z\" ஒரு சிக்கலெண்) மற்றும் sin \"x\", cos \"x\" (\"x\" ஒரு மெய்யெண்) ஆகியவற்றைச் சார்ந்துள்ளது.\n\nசிக்கலெண் தளத்தில் உள்ள ஒரு புள்ளியைக் கார்ட்டீசியன் ஆயகூறுகள் மூலம் குறிக்கலாம். ஆய்லரின் வாய்ப்பாடு கார்ட்டீசியன் ஆயகூறுகளுக்கும் போலார் ஆயதொலைவுகளுக்கும் இடைப்பட்ட தொடர்பாக அமைகிறது. சிக்கலெண்களை போலார் ஆயதொலைவுகளைக் கொண்டு எழுதுவது, சிக்கலெண்களின் அடுக்குகளின் பெருக்கலை எளிதாக்குகிறது.\n\n\"z\" ஒரு சிக்கலெண் எனில்:\n\nஇதில்:\n\nformula_11 \"z\"— இன் கோணவீச்சு (argument). அதாவது நேர் \"x\" -அச்சுக்கும் திசையன் \"z\" க்கும் இடைப்பட்ட எதிர்கடிகார திசையில் ரேடியன் அலகுகளில் அளக்கப்பட்ட கோணம்.\n\nஇதன் வாயிலாகச் சிக்கலெண்ணின் மடக்கையை வரையறுக்க ஆய்லரின் வாய்ப்பாட்டைப் பயன்படுத்தலாம். இதற்காக மடக்கைச் சார்பானது அடுக்குக்குறிச் சார்பின் நேர்மாறு என்ற கருத்து பயன்படுத்தப்படுகிறது.\n\nஇதில் \"a\" , \"b\" இரண்டும் சிக்கலெண்கள்.\n\nஇருபுறமும் மடக்கை காண:\n\nSection::::முக்கோணவியலுடன் தொடர்பு.\nஆய்லரின் வாய்ப்பாடு:\n\nஇவ்விரு சமன்பாடுகளையும் கூட்டினால் கொசைன் மதிப்பும், கழித்தால் சைன் மதிப்பும் கீழுள்ளவாறு கிடைக்கிறது.\n\n\nஇவற்றைப் பயன்படுத்தி மெய்ப்புனை கோணங்களுக்கு முக்கோணவியல் சார்புகளை வரையறுக்கலாம்.\n\n\"y\" = \"ix\" எனப் பதிலிடக் கிடைக்கும் வாய்ப்பாடுகள்:\n\n\nமுக்கோணவியல் சார்புகளைக் கொண்டு கணித அடிப்படைச் செயல்களைச் செய்யும்பொழுது அச்சார்புகளை அடுக்குக்குறிச் சார்புகள் வாயிலாக எடுத்துக் கொள்வது கணக்கிடுதலை எளிதாக்கும். எடுத்துக்காட்டாக:\n\nSection::::நிறுவல்கள்.\nSection::::அடுக்குத் தொடர் வாயிலாக.\nடெய்லர் தொடரையும் கற்பனை அலகு \"i\" இன் அடுக்குகளின் பண்புகளைக் கொண்டு ஆய்லர் தேற்றம் நிறுவப்படுகிறது:\n\nமேலும் \"x\" இன் மெய்மதிப்புகளுக்கு,\n\nகடைசிப்படியில் \"cos(x)\" மற்றும் \"sin(x)\" இன் மெக்லாரின் தொடர்கள் பயன்படுத்தப்பட்டுள்ளன.\n\nSection::::எல்லையின் வரையறை வாயிலாக.\nformula_27 இன் எல்லை வரையறை மூலம் ஆய்லரின் வாய்ப்பாடு நிறுவப்படுகிறது:\n\nformula_29 எனப் பதிலிட்டு, ஐ மிகப் பெரிய முழு எண்ணாகக் கொண்டால், \n\nSection::::நுண்கணிதம் வாயிலாக.\nநுண்கணிதத்தைப் பயன்படுத்தி ஆய்லரின் வாய்ப்பாட்டை நிறுவலாம். இந் நிறுவலுக்கு ஒரு சிக்கலெண்ணின் போலார் ஆயதொலைவு வடிவம் பயன்படுத்தப்படுகிறது.\n\nஇதனை இருபுறமும் வகையிட,\n\nஇதில் formula_33எனப் பதிலிட்டு, இருபுறமுமுள்ள மெய் மற்றும் கற்பனைப் பகுதிகளைச் சமப்படுத்தக் கிடைப்பது:\n\nஎனவே formula_39 மற்றும் formula_40 எனக் காணலாம்.\n"}
{"id": "207326", "url": "https://ta.wikipedia.org/wiki?curid=207326", "title": "சந்தனா நல்லலிங்கம்", "text": "சந்தனா நல்லலிங்கம்\n\nசந்தனா நல்லலிங்கம் இவர் ஒரு இலங்கை பெண் எழுத்தாளர் ஆவர். இவர் ஒரு முருக பக்தர்ரும் ஆவார், இவர் கதிர்காம முருகனைப்பற்றிய பிரபந்தங்களின் ஆய்வினை மேற்கொண்டார்.\n\nSection::::வாழ்க்கை.\nSection::::இளமை.\nபண்டிதர் பூபாலன் என்பவருக்கும் பண்டிதை கங்கேஸ்வரி கந்தையா என்பவருக்கும், 1933 ஆம் ஆண்டு நவம்பர் 19 ஆம் திகதி கிழக்கு இலங்கையில் மகளாக பிறந்தவர். மட்டக்களப்பு ஆசிரியர் பயிற்சிக்கல்லூரி மாணவியாவார்.\nSection::::படிப்பு.\nகொழும்பு பல்கலைக்கழகத்தில் கலைமாமணி பட்டம் (பி.ஏ), பேராதனை பல்கலைக்கழகத்தில் முதுமாணிப்பட்டம் (எம்.ஏ) ஆகியவை ஆகும்.\nSection::::புத்தகம்.\n1994 இல் கொழும்பிலிருந்து வெளியான \"கதிர்காமப் பிரபந்தங்கள்\" 1995 வைகாசியில் சென்னையில் மறு அச்சிடப்பட்டது.\n"}
{"id": "207328", "url": "https://ta.wikipedia.org/wiki?curid=207328", "title": "வால்மீகி தேசியப் பூங்கா", "text": "வால்மீகி தேசியப் பூங்கா\n\nவால்மீகி தேசியப் பூங்கா மற்றும் வனவிலங்குகள் காப்பகம் (Valmiki National Park and Wildlife Sanctuary) இந்தியாவின் பீகார் மாநிலத்தில் \"மேற்குச் சம்பாரன்\" மாவட்டத்தில் அமைந்துள்ளது. இது 899.38 சதுர கிலோமீட்டர்கள் பரப்பளவில்அமைந்துள்ளது. \"மேற்குச் சம்பாரன்\" மாவட்டத்தின் மொத்தப் பரப்பளவில் இது 17.4 % ஆகும். 900 சதுர கிலோமீட்டர்கள் கொண்ட சம்ப்ரா காடுகளில் 800 சதுர கிலோமீட்டர்களில் வனவிலங்குக் காப்பகம் அமைந்துள்ளது. இதில் 335 சதுர கிலோமீட்டர்களில் இத்தேசியப் பூங்கா அமைந்துள்ளது. இப் பாதுகாக்கப்பட்ட வனப்பகுதியானது நேபாளம் மற்றும் இந்தியாவின் உத்தரப்பிரதேசம் மாநிலத்திலும் அமைந்துள்ளது. இது இமயமலையின் தெராய் பகுதியில் அமைந்துள்ளது. இந்த தேசியப் பூங்காவில் பாலூட்டிகள், ஊர்வன, பறவைகள் மற்றும் வண்ணத்துப்பூச்சிகள் ஆகியவை காணப்படுகின்றன. 1990 ஆம் ஆண்டு இந்தத் தேசியப் பூங்காவில் புலிகள் பாதுகாப்புத் திட்டம் அறிமுகப்படுத்தப்பட்டது.\n"}
{"id": "207342", "url": "https://ta.wikipedia.org/wiki?curid=207342", "title": "ஆம்ஸ்டர்டேம் பல்கலைக்கழகம்", "text": "ஆம்ஸ்டர்டேம் பல்கலைக்கழகம்\n\nஆம்ஸ்டர்டேம் பல்கலைக்கழகம் நெதர்லாந்து நாட்டின் தலைநகரான ஆம்ஸ்டர்டமில் உள்ளது. \nஇது பெரியதும் குறிப்பிடத்தக்க ஆய்வுப் பல்கலைக்கழகமும் ஆகும். நெதர்லாந்தில் நிறுவப்பட்ட மிகப் பழைய கல்வி நிறுவனங்களில் இதுவும் ஒன்று. மானுடவியல், சமூகவியல், பொருளாதாரம், அறிவியல், சட்டம், மருத்துவம், பல் மருத்துவம் உள்ளிட்ட துறைகளைக் கொண்டுள்ளது. டச்சு, ஆங்கில மொழிகளுக்கும் படிப்புகள் உண்டு. இது ஐரோப்பிய ஆய்வுப் பல்கலைக்கழகங்களின் கூட்டமைப்பில் உறுப்பினராக உள்ளது.\n\nஇந்த பல்கலைக்கழகம் ஆறு நோபல் பரிசு வெற்றியாளர்களையும், ஐந்து நெதர்லாந்து பிரதமர்களையும் உருவாக்கியுள்ளது.\n\n"}
{"id": "207343", "url": "https://ta.wikipedia.org/wiki?curid=207343", "title": "ஆலிச்சிக்குடி", "text": "ஆலிச்சிக்குடி\n\nஆலிச்சிக்குடி தமிழ்நாட்டின் கடலூர் மாவட்டம், விருத்தாசலம் வட்டத்திலுள்ள ஒரு வருவாய் கிராமமும் விருத்தாச்சலம் ஊராட்சி ஒன்றியத்தைச் சேர்ந்த ஒரு ஊராட்சியும் ஆகும். இவ்வூரல் 8-ம் வகுப்புவரை செயல்படும் அரசு நடுநிலைப் பள்ளி உள்ளது. மக்கள் தொகை சுமாராக 4000 பேர் உள்ள இக்கிராமத்தில் 1500 பேருக்கும் மேற்பட்டோர் ஓட்டுரிமை பெற்றுள்ளனர். இவ்வூர் கடலூர் நாடாளுமன்றத் தொகுதி மற்றும் விருத்தாசலம் சட்டமன்ற தொகுதிக்கும் உட்பட்டது.\n\n"}
{"id": "207346", "url": "https://ta.wikipedia.org/wiki?curid=207346", "title": "நிரந்தர கணக்கு எண்", "text": "நிரந்தர கணக்கு எண்\n\nநிரந்தர கணக்கு எண் அட்டை அல்லது பான் கார்டு \" (Permanent Account Number-PAN) என்பது தனிநபர், தொழில் நிறுவனங்கள், கூட்டு நிறுவங்கள் என பல்வேறு பட்ட வருமான வரி செலுத்துபர்களுக்காக இந்திய அரசாங்கத்தின் வருமான வரித்துறையால் வருமானவரிச் சட்டப்பிரிவு 139A இன் கீழ் வழங்கப்படுகிறது. இது பத்து இலக்கங்கள் கொண்டது. அவ்விலக்கங்கள் ஆங்கில எழுத்துக்கள் மற்றும் எண்ணுருக்களால் ஆனதாக இருக்கும். (எடுத்துக்காட்டு: AABPS1205E). இந்த எண்ணைத் தாங்கியதாக வழங்கப்படும் சிறு செவ்வக வடிவ அட்டை பான் கார்டு அதாவது நிரந்தர கணக்கு எண் அட்டை\"' என நடைமுறையில் அழைக்கப்படும் வழமை உள்ளது. அட்ட்\n\nSection::::அவசியம்.\nவங்கி கணக்கு, பங்கு வர்த்தக கணக்கு, வீட்டுக் கடன் கணக்கு, மோட்டர் வாகனம் வாங்க கடன், சொத்துக்கள் வாங்க என அனைத்து வகையான பயன் பாட்டிற்கும் இந்த பான் கார்டு அவசியம் என அரசால் அறிவிக்கபட்டுள்ளது. \n\n\nSection::::விண்ணப்பித்தல்.\nபான்கார்டு பெற விரும்புவோர் வருமான வரித்துறையின் 49-ஏ என்ற படிவத்தைப் பூர்த்தி செய்ய வேண்டும். இந்த விண்ணப்பத்துடன் அடையாளச் சான்று மற்றும் முகவரிச் சான்று இணைக்க வேண்டும்.\n\nஅடையாளச் சான்றாகப் பயன்படுத்தத் தகுதியுடையவை: \n\nமுகவரிச் சான்றாகப் பயன்படுத்தத் தகுதியுடவை: \n\nதற்போது ஆதார் அட்டையை மட்டும் கொண்டே பான்கார்டு விண்ணப்பிக்கலாம் \n\nமேலும் அரசாங்கத்தால் வழங்கப்பட்ட வீட்டு முகவரி கொண்ட பிற சான்றுகளும் இதற்குத் தகுதியானவை.\n\n"}
{"id": "207350", "url": "https://ta.wikipedia.org/wiki?curid=207350", "title": "சிறப்பு எக்சு கதிர் குழாய்", "text": "சிறப்பு எக்சு கதிர் குழாய்\n\nசிறப்பு எக்சு கதிர்க் குழாய் அல்லது கிரிட் கட்டுப்பாட்டு எக்சு கதிர்க் குழாய் (\"Grid controlled x ray tube\") என்பது சில குறிப்பிட்ட தேவைகளைப் பூர்த்தி செய்யவேண்டி அமைக்கப்பட்ட எக்சு-கதிர்க் குழாய் ஆகும்.\n\nகிரிட் கட்டுப்பாட்டு குழாய்கள், மிகவும் குறைந்த கால அளவு கதிர்களைப் பாய்ச்சி கதிர்படம் எடுக்க உதவுகின்றன. இப்படிப் பட்ட குழாய்களில் சிறப்பாக அமைக்கப்பட்ட குவிக்கும் கோப்பையும் எதிர் முனையுடன் ஒப்பிடும் போது சில வோல்ட் எதிர் மின் அழுத்தமும் கொண்ட வலைப்பின்னல் (கிரிட்) அமைக்கப்பட்டுள்ளது. கிரிட் மின் அழுத்தத்தினை மாற்றினால் மட்டுமே கதிர்கள் தோன்றும். இப்படிப்பட்ட கருவியுடன் ஒரு மைக்ரோ செகண்ட் கால அளவினைத் தேர்ந்து எடுக்க முடியும். குருதிக்குழாய் ஆய்விற்கும் திரைப் படங்களாகப் படங்களைப் பெறுவதற்கும் இது போன்ற கருவிகள் தேவைப்படுகின்றன.\n"}
{"id": "207351", "url": "https://ta.wikipedia.org/wiki?curid=207351", "title": "உ. வாசுகி", "text": "உ. வாசுகி\n\nஉ. வாசுகி இந்திய பெண் அரசியல்வாதிகளில் ஒருவர். இந்திய கம்யூனிஸ்ட் கட்சி (மார்க்சிஸ்ட்) இன் மத்தியக்குழு‍ உறுப்பினரும், அக்கட்சியின் தமிழ்நாடு‍ மாநிலக்குழுவின் செயற்குழு‍ உறுப்பினரும், அனைத்திந்திய ஜனநாயக மாதர் சங்கத்தின் தலைவர்களில் ஒருவரும் ஆவார். மகளிர் சிந்தனை என்ற சிற்றிதழின் ஆசிரியருமாவார்.\n\nSection::::வாழ்க்கை வரலாறு.\nஇந்திய கம்யூனிஸ்ட் கட்சி (மார்க்சிஸ்ட்) இன் அரசியல் தலைமைக்குழு உறுப்பினரான ஆர். உமாநாத் இவரது தந்தை, அனைத்திந்திய ஜனநாயக மாதர் சங்கத்தின் முன்னோடித் தலைவர்களில் ஒருவரான பாப்பா உமாநாத் இவரது தாய், இவரது கணவர் ஏ.பி.விஸ்வநாதன் ஆவார்.\n\nSection::::அரசியல் வாழ்க்கை.\nஇவர் 1977-ஆம் ஆண்டு இந்திய கம்யூனிஸ்ட் கட்சி (மார்க்சிஸ்ட்) இல் இணைந்தார். கடந்த 37 ஆண்டுகளாக தொடர்ந்து கட்சியில் இருந்து வருகிறார்.\n\nவங்கி ஊழியராகப் பணியாற்றிய இவர் 2000இல் விருப்ப ஓய்வு பெற்று கடந்த 14 ஆண்டுகளாக இந்திய கம்யூனிஸ்ட் கட்சி (மார்க்சிஸ்ட்) இன் முழுநேர ஊழியராக செயல்பட்டு வருகிறார். அனைத்திந்திய ஜனநாயக மாதர் சங்கத்தின் பல்வேறு பொறுப்புகளில் பணியாற்றிய இவர் பெண்களுக்கு எதிராக இழைக்கப்படும் அநீதிகளை எதிர்த்த பல்வேறு போராட்டங்களில் மாநிலம் முழுவதும் பிரேமானந்தா, சிதம்பரம் பத்மினி போன்ற போராட்டங்கள் உள்ளிட்டு முக்கிய பங்காற்றியவர். கோகோ கோலாவை எதிர்த்து சிவகங்கை படமாத்தூரில் நடைபெற்ற போராட்டத்தை தலைமையேற்று நடத்தியவர்.இந்தியப் பொதுத் தேர்தல், 2014 இல் வடசென்னை மக்களவைத் தொகுதியில் சிபிஐ (எம்) இன் வேட்பாளராக நிறுத்தப்பட்டுள்ளார். மற்றும் அனைத்திந்திய ஜனநாயக மாதர் சங்கத்தின் தலைவர்களில் ஒருவர்.\n\nஅதேபோல் சென்னை, மதுரை, காஞ்சிபுரம் உள்ளிட்ட மாவட்டங்களில் பள்ளி, விடுதி மாணவிகள் மீதான பாலியல் துன்புறுத்தலுக்கு எதிராகவும், உத்தப்புரம், புதுக்கோட்டை உள்ளிட்ட பகுதிகளில் தீண்டாமை ஒழிப்பு போராட்டங்களிலும் ஈடுபட்டவர். சென்னை உள்ளிட்ட பல மாவட்டங்களில் மக்களின் அடிப்படை பிரச்சனைகளுக்காக குரல் கொடுத்தவர். தற்போது இந்திய கம்யூனிஸ்ட் கட்சி (மார்க்சிஸ்ட்) இன் மத்தியக்குழு உறுப்பினராக உள்ளார்.\n\n"}
{"id": "207354", "url": "https://ta.wikipedia.org/wiki?curid=207354", "title": "தண்ணீர்ப்பந்தல் (கோயம்புத்தூர்)", "text": "தண்ணீர்ப்பந்தல் (கோயம்புத்தூர்)\n\nதண்ணீர்ப்பந்தல் நொய்யல் ஆற்றங்கரையில் அமைந்துள்ள இவ்வூர், கோவை மாவட்டத்திலிருந்து 14 கி.மீ. தொலைவில் இவ்வூர் ஆலாந்துறை முதன்மைச் சாலையில் உள்ளது.\n\nSection::::பெயர்க்காரணம்.\nபண்டு வெள்ளிமலை (வெள்ளியங்கிரி) சமணர் படுகைக்கும் சிவன் கோவிலுக்கும் பயணம் மேற்கொள்வோர்க்கு தண்ணீர் பந்தல் அமைத்து குடிநீர் வழங்கப்பட்டது. இக்காரணம் பற்றியே இவ்வூர் இப்பெயர் பெற்றது.\n\nSection::::கல்வி, மொழி மற்றும் கலாச்சாரம்.\nதமிழ் மொழியே பெரும்பாலும் முதன்மை மற்றும் நாளாந்த மொழியாக உள்ளது. இளைய தலைமுறையினர், ஆங்கிலம் அறிந்தவர்களாக உள்ளனர். கல்விக்கு முக்கியத்துவம் தரப்படுகிறது.\n\nSection::::தொழில் மற்றும் வேலைவாய்ப்பு.\nவேளாண்மை முதன்மை தொழில். மேலும் வேளாண் சார்த்த தொழில்கள், ஆலாந்துறை முதன்மை சாலையில் அமைந்துள்ளதால் தேநீர் விடுதி, அடுமனை முதலானவையும் இங்கு நடைபெறுகின்றன.\n"}
{"id": "207355", "url": "https://ta.wikipedia.org/wiki?curid=207355", "title": "காலபைரவன் (தொலைக்காட்சித் தொடர்)", "text": "காலபைரவன் (தொலைக்காட்சித் தொடர்)\n\nகாலபைரவன் ஜெயா டி.வி.யில் திங்கள் முதல் வெள்ளி வரை மாலை 6.30 ஒளிபரப்பான தொடர் ‘காலபைரவன்'.\nஇந்த தொடரில் நடிகை சங்கவி காவல் அதிகாரியாக நடிக்கிறார். இந்த தொடர் நடிகை சங்கவியின் 3வது மெகா தொடர் ஆகும்.\n\nமற்றும் பலர்.\n\n\n\n"}
{"id": "207357", "url": "https://ta.wikipedia.org/wiki?curid=207357", "title": "புற்றுநோய் அறுவை மருத்துவர்", "text": "புற்றுநோய் அறுவை மருத்துவர்\n\nபுற்றுநோய் அறுவை மருத்துவர் (\"Surgical oncologist\"), புற்றுநோய் கண்ட இடங்களை அறுவை மூலம் அகற்றி மருத்துவம் மேற்கொள்ளும் சிறப்புப் பட்டம் பெற்ற மருத்துவராவார். பண்டைய நாட்களில் அறுவை மருத்துவமே நடைமுறையிலிருந்தது. தொட்டுணரும் வகையிலிருக்கும் புற்றுத் திசுவினையும் இதனைச் சுற்றியுள்ள சிறுபகுதியினையும் அறுவையின் போது அகற்றுகிறார். இப்படி செய்வதால் புற்று மறுபடியும் வளருவது தவிர்க்கப்படுகிறது. முன்னெச்சரிக்கையாக அறுவை மருத்துவத்துடன் பொதுவாகக் கதிர்மருத்துவமும் அல்லது வேதிமருந்துகளும் கொடுக்கப்படுகின்றன. கவனத்துடன் மேற்கொள்ளப்படும் அறுவை மருத்துவம் நல்ல பலனைக் கொடுக்கிறது.\n"}
{"id": "207361", "url": "https://ta.wikipedia.org/wiki?curid=207361", "title": "பிணறாயி விஜயன்", "text": "பிணறாயி விஜயன்\n\nபிணறாயி விஜயன் (\"Pinarayi Vijayan\", , பிறப்பு: 24 மே 1944) இந்திய அரசியல்வாதி. கேரள மாநிலத்தின் முதலமைச்சர். இந்திய மார்க்சிஸ்ட் கம்யூனிஸ்ட் கட்சியின் அரசியல் தலைமைக்குழு‍ உறுப்பினராகவும் உள்ளார்.\n\nSection::::ஆரம்ப வாழ்‌க்கை.\n1944 ஆம் ஆண்டு‍ மார்‌ச் இருபத்தொன்றாம் நாளில் கேரளத்தின் கண்ணூர் மாவட்டத்திலுள்ள பிணறாயி என்ற கிராமத்தில் பிறந்தவர்.\n\nSection::::அரசியல் வாழ்‌க்கை.\nஇவர் 1964 இல் மாணவர் சங்கத்திலிருந்து‍ கம்யூனிஸ்ட் கட்சியில் சேர்ந்தவர். இவர் கேரள மாணவர் சங்கத்தின் (KSF) மாநிலத் தலைவர் மற்றும் மாநிலச் செயலாளர் பொறுப்புகளில் இருந்தவர். அவர் கேரள வாலிபர் சங்கத்திலும் (KSYF) மாநிலத் தலைவராக இருந்தார். கேரள கூட்டுறவு வங்கியின் தலைவராகவும் தேர்ந்தெடுக்கப்பட்டார். 1970 இல் நடைபெற்ற கேரள சட்டமன்றத் தேர்தலில் வெற்றி பெற்றார். மீண்டும் 1977, 1991 மற்றும் 1996 ஆகிய சட்டமன்றத் தேர்தல்களிலும் வெற்றி பெற்றுள்ளார். இ. கே. நாயனார் அமைச்சரவையில் மின்சாரத்துறை மற்றும் கூட்டுறவுத் துறைகளில் அமைச்சராக 1996 முதல் 1998 வரை இருந்துள்ளார். 1998 இல் இந்திய மார்க்சிஸ்ட் கம்யூனிஸ்ட் கட்சியின் கேரள மாநிலக்குழுவின் செயலாளராகத் தேர்ந்தெடுக்கப்பட்டார். 2002 ஆம் ஆண்டில் இந்திய மார்க்சிஸ்ட் கம்யூனிஸ்ட் கட்சியின் அரசியல் தலைமைக்குழு‍ உறுப்பினராகவும் தேர்ந்தெடுக்கப்பட்டார்.\n\n\nSection::::கட்சியிலிருந்து‍ ஒழுங்கு‍ நடவடிக்கை.\n2007 மே 26 இல் பிணறாயி விஜயன், வி. எஸ். அச்சுதானந்தன் ஆகிய இருவரும் அரசியல் தலைமைக்குழுவிலிருந்து‍ இடைநீக்கம் செய்யப்பட்டனர். இருவரும் கட்சியின் வரைமுறைகளை மீறி விமர்சித்துக் கொண்டதால் இடைநீக்கம் செய்ய இந்திய மார்க்சிஸ்ட் கம்யூனிஸ்ட் கட்சியின் மத்தியக்குழு‍ ஒப்புதல் அளித்தது. பின்னர் பிணறாயி விஜயன் மீண்டும் அரசியல் தலைமைக்குழுவில் சேர்த்துக் கொள்ளப்பட்டார்.\n\nSection::::லாவ்லின் ஊழல் வழக்கு‍.\n1998 ஆம் ஆண்டு மார்க்சிஸ்ட் கம்யூனிஸ்ட் கட்சி தலைமையிலான இடதுசாரிக் கூட்டணிக் கட்சிகளின் ஆட்சியில் மின்துறை அமைச்சராக பிணறாயி விஜயன் இருந்தார். அப்போது, 3 நீர்மின் நிலையங்களை நவீனமயமாக்க கனடா நாட்டைச் சேர்ந்த எஸ். என். சி. லாவ்லின் நிறுவனத்துடன் ஒப்பந்தம் மேற்கொள்ளப்பட்டது. இந்த ஒப்பந்தத்தால் அரசுக்கு ரூ. 374.50 கோடி இழப்பு ஏற்பட்டுள்ளதாகவும், ஒப்பந்தப்படி மலபார் புற்றுநோய் மையத்துக்கு ரூ. 92.3 கோடியை அளிக்கவில்லை என்பதையும் தலைமைக் கணக்குத் தணிக்கையாளரின் அறிக்கையில் சுட்டிக் காட்டப்பட்டது. இதையடுத்து இந்த விவகாரம் தொடர்பாக விசாரணை நடத்தி சிபிஐ வழக்குப் பதிவு செய்தது. 2012-ம் ஆண்டு ஜூன் மாதம் குற்றப்பத்திரிகை தாக்கல் செய்யப்பட்டது.\n\nSection::::லாவ்லின் ஊழல் வழக்கிலிருந்து‍ விடுதலை.\nலாவ்லின் ஊழல் வழக்கில் குற்றப்பத்திரிகைத் தாக்கல் செய்யப்பட்டு, ஓராண்டு ஆகியும், மத்திய புலனாய்வுத் துறை தரப்பில் குற்றத்தை நிரூபிக்க முடியவில்லை. இதையடுத்து, சி.பி.ஐ., சிறப்பு நீதிபதி, ஆர். ரகு தலைமையிலான சி.பி.ஐ., சிறப்பு நீதிமன்றம் பிணறாயி விஜயன் மற்றும் ஐந்து பேரை வழக்கிலிருந்து விடுவிக்கப்படுவதாகத் தீர்ப்பளித்தது.\n"}
{"id": "207364", "url": "https://ta.wikipedia.org/wiki?curid=207364", "title": "தெராய்", "text": "தெராய்\n\nதெராய் (Terai, நேபாளம்: तराई) நிலப்பரப்பானது புல்வெளிப் பகுதிகளும் , காடுகளும் கொண்ட இமயமலை அடிவாரப் பகுதி ஆகும். இந்நிலப்பரப்பு இமயமலையின் தென் பகுதியிலும் சிவாலிக் மலை அடிவாரத்திலும் பரவியுள்ளது. \n\nவட இந்தியாவில் தெராய் பகுதியானது கங்கை பிரம்மபுத்திரா பகுதிகளிலும் கிழக்கே யமுனை நதி வரையிலும் பரவியுள்ளது. இது இமாச்சலப் பிரதேசம், அரியானா, உத்தராகண்டம், உத்திரப் பிரதேசம் மற்றும் பீகார் ஆகிய மாநிலங்களில் அமைந்துள்ளது. மேலும் இது மேற்கு வங்காளம், நேபாளத்தின் தெற்கு பகுதிகள், வங்காளதேசம், பூட்டான் மற்றும் அசாம் வரை காணப்படுகிறது. \n\nஇப்பகுதியானது கடல்மட்டத்திலிருந்து 67 முதல் 300 மீட்டர்கள் உயரத்தில் அமைந்துள்ளது. இவை பொதுவாக 8 முதல் 12 கிலோமீட்டர்கள் அகலத்தில் நெடுகப் பரவியுள்ள நிலப்பரப்பு ஆகும்.\n\n\"தெராய்\" எனும் சொல்லுக்கு இந்தி மொழியில் \"மலையடிவாரம்\" (foot-hill) என்று பொருள். நேபாளி மொழியில் \"கீழே விரிந்த நிலம்\" (low-lying land) எனும் அதே பொருள் கொள்கிறது.\n"}
{"id": "207371", "url": "https://ta.wikipedia.org/wiki?curid=207371", "title": "சிவாலிக் மலை", "text": "சிவாலிக் மலை\n\nசிவாலிக் மலை (Sivalik hills) இமயமலையின் வெளிப்பகுதியில் அமைந்துள்ள மலைத் தொடர் ஆகும். இது பழங்காலத்தில் \"மனாக் பிரபாத்\" எனும் பெயரால் அழைக்கப்பட்டது. சிவாலிக் என்பதற்கு சிவனின் கூரை (tresses of Shiva) என்று பொருள். இம்மலைத்தொடரானது சிந்து ஆற்றுப் பகுதியிலிருந்து பிரம்மபுத்திரா நதி வரை 2,400 கிலோமீட்டர்கள் நீளத்திற்குப் பரவியுள்ளது. இம்மலைத்தொடரினிடையே அசாம் பகுதியில் \"தீஸ்டா\"வுக்கும் \"ராய்ராக்\"கும் இடையே 90 கிலோமீட்டர்கள் நீளத்திற்கு இடைவெளி உள்ளது. இம்மலைத் தொடரானது 10 முதல் 50 கிலோமீட்டர்கள் அகலம் உடையது. கடல் மட்டத்திலிருந்து 1,500 மீட்டர்கள் முதல் 2,000 மீட்டர்கள் உயரமுடையது.\n"}
{"id": "207374", "url": "https://ta.wikipedia.org/wiki?curid=207374", "title": "டி. கே. சிதம்பரநாத முதலியார்", "text": "டி. கே. சிதம்பரநாத முதலியார்\n\nடி. கே. சிதம்பரநாத முதலியார் (\"T. K. Chidambaranatha Mudaliar\", செப்டம்பர் 11, 1882 - பெப்ரவரி 16, 1954) ரசிகமணி டி.கே.சி. என அறியப்படும் இவர் ஒரு வழக்கறிஞர், எழுத்தாளர் மற்றும் தமிழ் இலக்கிய திறனாய்வு முன்னோடி ஆவார்.\n\nSection::::வாழ்க்கை.\nதிருநெல்வேலி வண்ணாரப்பேட்டை தீத்தாரப்ப முதலியார் - மீனாம்பாள் தம்பதியினருக்கு மகனாக பிறந்த இவர் தென்காசியில் ஆரம்ப கல்வியும் திருச்சிராப்பள்ளி உயர்நிலைப் பள்ளியில் உயர் கல்வியும் பயின்றார். சென்னை கிறித்துவக் கல்லூரியில் படித்து பட்டம் பெற்றார். இவரது தாய் மற்றும் இவரது மனைவி பிச்சம்மாளின் பிறந்த ஊரான திருவில்லிபுத்தூர் வடக்கு ரத வீதியில் உள்ள இல்லத்தில் சிறிது காலமும், குற்றாலத்திலும் வாழ்ந்து இருந்தார். 1930 முதல் 1935 வரை சென்னை மாகாண இந்து அறநிலையத்துறை பாதுகாப்பு ஆணையராக பணியாற்றினார்.\n\nSection::::இலக்கியப் பணி.\nதிருநெல்வேலியில் வண்ணார்பேட்டை சாலைத்தெருவில் உள்ள இவரது வீட்டின் நடு முற்றமாக இருந்த (தொட்டிக்கட்டு) வட்ட வடிவமான அமைப்பில் இவரது நண்பர்கள் மாலை வேளையிலும், ஞாயிற்றுக் கிழமைகளிலும் கூடுவார்கள். இந்தக் கூட்டத்திற்குத் தான் வட்டத்தொட்டி என்ற பெயர் ஏற்பட்டது. இவரின் வட்டத்தொட்டி இலக்கிய அமைப்பில் மீ. ப. சோமு, பி. ஸ்ரீநிவாச்சாரி, கல்கி, ரா. பி. சேதுப்பிள்ளை, இராசகோபாலாச்சாரி, அ. சீனிவாச ராகவன், தொ. மு. பாஸ்கர தொண்டைமான், ச. வையாபுரிப்பிள்ளை, வெ. ப. சுப்பிரமணிய முதலியார் ஆகியோர் உறுப்பினர்களாக இருந்தனர்.\n\nSection::::அரசியல்.\n1927 ல் சென்னை மாகாணத்தின் சட்டமன்ற மேலவை உறுப்பினராக தேர்ந்தெடுக்கப்பட்டார். ஓமந்தூர் ராமசாமி ரெட்டியார் சென்னை மாநில முதல்வராக இருந்தபோது தமிழக அரசுக்கு ஏற்ற முத்திரைச் சின்னமாக திருவில்லிபுத்தூர் ஆண்டாள் கோவில் கோபுரம் பரிந்துரை செய்தார்.\n"}
{"id": "207376", "url": "https://ta.wikipedia.org/wiki?curid=207376", "title": "சிவாலிக் படிவப் பூங்கா", "text": "சிவாலிக் படிவப் பூங்கா\n\nசிவாலிக் படிவப் பூங்கா (Shivalik Fossil Park) இந்தியாவின் இமாச்சலப் பிரதேசம் மாநிலத்தில் நஹான் நகரிலிருந்து 14 கிலோமீட்டர்கள் தொலைவில் அமைந்துள்ளது. இங்கு செயற்கை இழைக் கண்ணாடிகளால் அமைக்கப்பட விலங்கினங்கள் உள்ளன. மக்களிடம் அறிவியல் ஆர்வத்தை உண்டு பண்ணும் விதமாக இவை அமைக்கப்பட்டுள்ளன. உலகம் முழுவதிலும் இருந்து ஆராய்ச்சி மாணவர்கள் இங்கு வருகின்றனர். இப்பூங்காவானது 1969 ஆம் ஆண்டு நிர்மாணிக்கப்பட்டது. 8.5 கோடி ஆண்டுகளுக்கு முற்பட்ட புதை பொருள் படிவங்கள் இங்கு கண்டெடுக்கப்பட்டன.\n"}
{"id": "207382", "url": "https://ta.wikipedia.org/wiki?curid=207382", "title": "இலங்கையில் கண்ணகி வழிபாடு", "text": "இலங்கையில் கண்ணகி வழிபாடு\n\nஇலங்கையில் கண்ணகி வழிபாடு ஒரு தொன்மை வாய்ந்த நம்பிக்கை வெளிப்பாடாகும்.\n\nஐம்பெருங் காப்பியங்களில் ஒன்றான சிலப்பதிகாரத்தின் தலைவியான சோழ நாட்டில் பிறந்த கண்ணகி பாண்டி நாட்டில் வீரக் கற்பரசியாகி, சேர நாட்டிலே பத்தினித் தெய்வம் எனப் போற்றப்பட்டு, இலங்கையிலே சிங்கள மக்கள் மத்தியில் பத்தினி தெய்யோ என வணங்கப்பட்டு, இலங்கை மட்டக்களப்பு பிராந்தியத்தில் கண்ணகை அம்மனாக கோவில்கள் கொண்டுள்ளாள்.\n\nSection::::சிங்கள மக்கள் வழிபாடு.\nஇரண்டாவது நூற்றாண்டில் அநுராதபுரத்தை தலைநகராகக் கொண்டு ஆண்டு வந்த கஜபாகு என்கிற மன்னனால் கண்ணகி வழிபாடு சிங்கள மக்களிடையே அறிமுகம் செய்யப்பட்டது என சிங்கள வரலாற்று நூல்களில் ஒன்றான \"இராஜாவளி\" என்ற நூலில் தெரிவிக்கப்பட்டுள்ளது. இந்த அரசனை \"கடல்சூழிலங்கைக் கயவாகு வேந்தன்\" என சிலப்பதிகாரம் சிறப்பித்துக் கூறுகிறது. கஜபாகு மன்னன் வருடந்தோறும் ஆடி மாதத்தில் பத்தினி தெய்வத்திற்கு விழா எடுப்பித்தான். சிங்களத்திலே ஆடி மாதம் \"எசல\" எனப்படும். அதிலிருந்து இந்த விழா \"எசல பெரஹர\" என அழைக்கப்பட்டது. (பிரகாரம் என்பதே பெரஹர எனத் திரிபடைந்தது என்ற ஒரு கருத்தும் உண்டு.) \"ஊர்வலமாக வரும் ஆடித் திருவிழா\" என தமிழில் கூறலாம். இந்த ஊர்வலத்தில் \"நாத தெய்யோ\" (சிவன்/விநாயகர்), \"விஷ்ணு தெய்யோ\" (திருமால்), \"கதிர்காம தெய்யோ\" (முருகன்) தெய்வங்களும் இடம் பெற்றன. மிக பக்தியுடன் இந்த விழா சுமார் 1800 ஆண்டுகள் கொண்டாடப்பட்டு வந்துள்ளது. சிங்கள மன்னர்கள் காலத்துக்குக் காலம் தலைநகரை மாற்றியபோது, பத்தினி விழாவும் அந்தந்த தலைநகரங்களில் நடைபெற்றது.\n\nபதினெட்டாம் நூற்றாண்டில் சீய நாட்டிலிருந்து (தாய்லாந்து) இலங்கைக்கு வந்த புத்த துறவிகளின் விருப்பப்படி விழாவில் புத்தரின் புனித தந்தம் தாங்கிய பேழையும் எடுத்துச் செல்லப்படலாயிற்று. தற்போது இந்த விழா சிங்கள மன்னர்களின் கடைசி தலைநகரமான கண்டி நகரில் வருடந்தோறும் ஆடி மாதத்தில் நடைபெறுகிறது. இலங்கை சுதந்திரம் அடைந்த பின் படிப்படியாக மாற்றங்கள் செய்யப்பட்டு இப்போது ஒரு புத்த சமய விழாவாகவே கொண்டாடப்பட்டு வருகிறது. எனினும் விழாவில் இரண்டாவது ஊர்வலம் நாத தெய்யோ ஆலயத்திலிருந்தும், மூன்றாவது ஊர்வலம் விஷ்ணு தெய்யோ ஆலயத்திலிருந்தும், நான்காவது ஊர்வலம் கதிர்காம தெய்யோ ஆலயத்திலிருந்தும், ஐந்தாவது ஊர்வலம் பத்தினி தெய்யோ ஆலயத்திலிருந்தும் தொடங்குகின்றன. இப்போது பத்தினி தெய்யோ தொற்று நோய்கள், பஞ்சம், வரட்சி ஆகியவற்றிலிருந்து காக்கும் தெய்வமாக சிங்கள மக்கள் மத்தியில் வருணிக்கப்படுகிறது.\n\nSection::::தமிழ் மக்கள் வழிபாடு.\nSection::::வடக்கு மாகாணம்.\nஇலங்கையில் வட மாகாணத்தில் வற்றாப்பளை என்னும் ஊரில் உள்ள கண்ணகை அம்மன் ஆலயம் புகழ் பெற்றது. இங்கே வைகாசி மாதத்தில் விழா நடைபெறுகிறது. யாழ்ப்பாணத்தில் கச்சாய் என்னும் ஊரில் ஒரு கண்ணகை ஆலயம் இருப்பதாக ஒரு தகவல். புங்குடுதீவு கண்ணகை அம்மன் கோவில் தீவுப்பகுதியிலுள்ள ஒரு கண்ணகி வழிபாட்டுத்தலமாகும். கிளிநொச்சி மாவட்டத்தின் பூநகரியில் உள்ள, நல்லூர் எனும் ஊரில் ஓர் பிரசித்தி பெற்ற கண்ணகை அம்மன் ஆலயம் உள்ளது. இது, கண்ணகி ஓர் நாள் தங்கி ஓய்வு எடுத்த இடமாக ஆலய வரலாற்றில் குறிப்பிடப்படுகிறது. தவிர கண்ணகி வழிபாடு வட பகுதியில் வேறு இடங்களில் நடைபெறுவதாகத் தெரியவில்லை. வடபகுதியிலிருந்த கண்ணகி ஆலயங்கள் பல, நாவலர் காலத்திலேற்பட்ட சைவ எழுச்சியை அடுத்து, வைதிக வழிபாட்டுக்குட்பட்ட அம்பிகை ஆலயங்களாக மாற்றப்பட்டமை வரலாறு.\n\nதமிழகத்தில் சேரன் செங்குட்டுவன் காலத்தில் சோழ, பாண்டி நாடுகளிலும் கண்ணகி கோவில்களும் வழிபாடும் எழுந்தன. கணவன் இறந்தான் எனக் கேள்வியுற்ற கண்ணகி ஒற்றைச் சிலம்புடன் பாண்டியனுடைய அரண்மனை வாயிலில் நின்றபோது வாயில் காவலர்கள் அவளது தோற்றத்தை கொற்றவை, காளி, துர்க்கை என நினைத்ததாக சிலப்பதிகாரத்தில் கூறப்பட்டுள்ளது. தமிழகத்திலும் கேரளத்திலுமுள்ள, மாரியம்மன் மற்றும் பகவதியம்மன் வழிபாடுகள், கண்ணகி வழிபாடு வைதிக வழிபாட்டுக்குள் உள்ளீர்க்கப்பட்டபின்னர் ஏற்பட்ட வழிபாட்டுமாற்றமாகவே இருக்கவேண்டும்.\n\nSection::::கிழக்கிலங்கை.\nஇலங்கையில் தமிழ் மக்கள் பெரும்பான்மையாக வாழும் வடக்கு கிழக்கு பகுதியில், மட்டக்களப்பு பகுதியிலேயே (மட்டு - அம்பாறை மாவட்டங்கள்) கண்ணகி வழிபாடு பெரும்பாலும் காணப்படுகிறது. இங்கு சைவக் கோவில்கள் பல இருக்கின்ற போதிலும் கண்ணகை அம்மன் கோவில்களே அதிக சிறப்புப் பெற்று விளங்குகின்றன. உடுகுச்சிந்து என்னும் நூலில் மட்டக்களப்பிலுள்ள கண்ணகி கோவில்கள் பற்றி தகவல்கள் கொடுக்கப்பட்டுள்ளன. இந்த நூலில் யாழ்ப்பாணத்தில் உள்ள \"அங்கணாமைக் கடவை\" கண்ணகி கோவில் பற்றியும் சில பாடல்கள் உள்ளன. இந்த நூலின் பாடல் ஒன்றில் \"காமனகர் வாழ்குளக் கண்டியுறை மாதே\" (பாடல் 63) எனக் கூறப்பட்டிருப்பதால் கண்டியிலுள்ள கண்ணகி கோவிலும் (பத்தினி தெய்யோ கோவில்) மட்டக்களப்பில் பிரசித்தி பெற்றிருந்ததென்று தெரிகிறது.\n\nகண்டிக்கும் மட்டக்களப்புக்கும் இடையே பண்டைய காலத்தில் வாணிபத் தொடர்பு இருந்தது. இதனால் இரு இடங்களையும் இணைக்கும் பழைய வீதி ஒன்று இருந்தது. இந்த வீதி மட்டக்களப்புவிற்குத் தெற்கே உள்ள காரைதீவுவிலிருந்து, சம்மாந்துறை, வீரமுனை ஆகிய ஊர்களினூடாக கண்டிக்கு சென்றது. எனவே கண்ணகி வழிபாடு கண்டியிலிருந்து வீரமுனை வழியாக வந்து மட்டக்களப்பின் பிற ஊர்களுக்குப் பரவியது எனக் கொள்ளலாம்.\n\nமட்டக்களப்பிலே 25 இற்கும் அதிகமான ஊர்களிலே கண்ணகை அம்மன் கோவில்கள் அமைந்துள்ளன. வீரமுனை, காரைதீவு, தம்பிலுவில் ஆகிய ஊர்களில் கிடைக்கும் சில சான்றுகளால் கண்ணகி வழிபாடு அங்கிருந்தே மற்ற ஊர்களுக்கும் பரவியிருக்கக்கூடும் எனத் தெரிகிறது.\n\nஉடுகுச்சிந்து நூலின் 71 ஆம் பாடல்\nஎன்று ஊர்களைப் பட்டியலிட்டுக் கூறுகின்றது.\n\nமட்டக்களப்பு பகுதியில் கண்ணகை அம்மன் கோவில்களில் நடக்கும் திருவிழாவை \"சடங்கு\" என்று கூறுவது அங்குள்ள வழக்கம். வருடந்தோறும் வைகாசி மாத பூரணை நாளுக்கு முந்திய வளர்பிறை காலத்தில் (பூர்வ பட்சம்) விழா நடத்தப்படுகிறது.\n\nகண்ணகி அம்மனின் கோபத்தினாலேயே வைசூரி, குக்கல், வெப்பு, சின்னம்மை, வயிற்றுக்கடுப்பு, மங்கமாரி, கண் நோய், பெருஞ்சுரம் போன்ற சூட்டு நோய்கள் பரவுகின்றன என மட்டக்களப்பு மக்கள் பலர் நம்புகின்றனர். காளி அம்மனின் அம்சமான கண்ணகையின் \"பரிகலங்கள்\" (அணுக்கத் தேவதைகள்) எண்மர் உளர் என்றும் அவர்களே இந்த நோய்களுக்குத் தலைவர்கள் என்றும் அங்கு கூறப்படுகிறது.\n\nவழக்குரை காவியம்\nமட்டக்களப்பு கோவில்களில் படிக்கப்படும் கண்ணகி வரலாறு கண்ணகியின் பெயராலோ அல்லது சிலம்பின் பெயராலோ அழைக்கப்படுவதில்லை. \"வழக்குரை காவியம்\" அல்லது \"வழக்குரை\" என்றே அழைக்கப் படுகிறது. இதில் வரம்பெறு காதை தொடங்கி குளிர்ச்சிக் காதை வரையான பதினொரு காதைகள் உள்ளன. வழக்குரை காவியம் ஏறக்குறைய 2220 பாடல்களைக் கொண்டுள்ளது. எடுத்துக்காட்டாக ஒன்று -\nமட்டக்களப்பின் இலக்கியச் செல்வமான வழக்குரை காவியம் கண்ணகியை பிறப்பிலிருந்தே தெய்வநிலை சேர்த்து வளர்த்துவரும் பாங்கினைக் கொண்டதாக அமைந்துள்ளது.\n\nவழக்குரை காவியத்தில் கூறப்படும் கண்ணகி கதை\nசிவபெருமான் பராசர முனிவரின் மகளது அழகினையும் நற்குணங்களையும் கண்டு \"நீ பூலோகத்தாரால் தெய்வமாகப் போற்றப்படும் தகைமை உடையவள். ஆதலால், கற்புக்கரசியாக விளங்கவும், மானிடர்கள் உன்னை பத்தினித் தெய்வமாக வணங்கவும் உனக்கு வரம் தந்தோம்\" என்று சொன்னார். (சில கிராமிய இலக்கியங்கள் அவள் பெயர் \"நாகமங்கலை\" என்கின்றன).\nஅச்சமயம் பார்வதி தேவி, \"பாண்டிய மன்னன் தனது தவப்பேற்றினால் பெற்ற நெற்றிக்கண்ணால், தான் ஈசனுக்கு நிகரானவன் என ஆணவம் கொண்டிருக்கிறான். அதை அழிப்பாய் என அவளுக்கு ஆணையிட்டாள். அந்த ஆணையை நிறைவேற்றுவதற்காக பராசர முனிவரின் மகளுக்கு பாண்டிய நாடு பிறப்பிடமாக கற்பிக்கப் பட்டது.\nபாண்டிய நாட்டில் புதுவகையான மாங்கனி ஒன்று காணப்பட்டது. கண்ணுக்குத் தெரிந்த அக்கனி அதனைப் பறிக்க யாரேனும் மரத்தில் ஏறிச்சென்றால் மறைந்துவிடும். பாண்டிய மன்னன் அம்பெய்து அக்கனியை வீழ்த்தினான். ஆனால் அக்கனி நிலத்தில் விழாது அந்தரத்தில் தொங்கியது. அதனைப் பிடிக்க அரசன் கையை நீட்டியபோது அந்தக் கனி நெருப்புக் கோளமாகி அரசன் கைகளில் வீழ்ந்தது. அரசன் பயந்து கனியை நிலத்தில் விட்டெறிந்தான். தன் நெற்றியில் அரும்பிய வியர்வையை தன் கையால் துடைத்தான். மாங்கனியைத் தொட்ட கை நெற்றியில் பட்டதும் நெற்றிக்கண் அழிந்தது.\nநிலத்தில் வீழ்ந்த கனியை அரசன் மனைவியிடம் கொடுத்தான்.\nஅக்கனி தெய்வத்தன்மை பொருந்தியது என அவள் அதனை ஒரு பொற் குடத்தில் இட்டு வைத்தாள்.\nமூன்றாம் நாள் பொற்குடத்தை அரசவைக்குக் கொண்டு வந்தபோது மாங்கனி பெண்குழந்தையாக மாறியிருந்தது.\nஅச்சமயம் அரண்மனைச் சோதிடர்கள் இக்குழந்தை \"பீடுறும் மதுரை அரசோடழியக் காரணமாகும்\" எனச் சொன்னதால் மன்னன் குழந்தையை அழகிய பேழை ஒன்றில் வைத்து ஆற்றில் விட்டான்.\n\nஇக்காலத்தில் சோழ நாட்டில் கரிகால் பெருவளத்தான் ஆட்சி செய்து வந்தான். சோழ நாட்டின் தலை நகரமாகிய காவிரிப்பூம்பட்டினத்தில் மாசாத்துவான், மாநாய்கன் என்ற இரண்டு வணிகர்கள் வாழ்ந்தனர். மாசாத்துவானுக்கு கோவலன் என்றொரு மகன் இருந்தான். மாநாய்கனுக்கு குழந்தைப்பேறு இல்லாதிருந்தது. இருவரும் ஒரு நாள் கடற்கரையில் நிற்கும்போது குழந்தையுடன் பேழை வருவதைக் கண்டனர். மாநாய்கன் அக்குழந்தையை தன் குழந்தையாக ஏற்றுக்கொண்டான். தன் வாழ்வில் ஒளியும் மகிழ்ச்சியும் ஏற்றிய காரணத்தால் குழந்தைக்கு கண்ணகை எனப் பெயர் சூட்டி வளர்த்து வந்தான். இதன் பின்னர், வழக்குரை கதை பெருமளவு சிலம்புடன் ஒத்தும், சில இடங்களில் மாறுபட்டும் செல்கிறது.\n\nSection::::இராஜராஜ சோழன் தஞ்சையில் ஏற்படுத்திய கண்ணகி ஆலயம்.\nபதினோராம் நூற்றாண்டில் தமிழகம் முழுவதையும் ஒரு குடைக்கீழ் ஆண்ட மாமன்னன் முதலாம் இராஜராஜ சோழன் இலங்கையைக் கைப்பற்றி சிங்கள மன்னனாகிய ஐந்தாவது மகிந்தனையும் அவனது மனைவியையும் சிறைபிடித்து வந்தான். அவர்கள் இருவரும் சகல மரியாதைகளுடன் ஒரு மாளிகையில் காவலில் வைக்கப்பட்டிருந்தனர். சிங்கள மன்னனின் மனைவி பத்தினி வழிபாடு இல்லாமையால் வருந்தினாள். பண்பும் கருணையும் மிகவும் உடையவனான இராஜராஜ சோழன் அவள் விருப்பப்படி கண்ணகி கோவில் அமைத்துக் கொடுத்ததோடு பத்தினி விழாவும் அங்கு நடைபெறச் செய்தான்.\nஅக்காலத்தில் சோழநாட்டில் பத்தினி வழிபாடு மறைந்து போயிருந்த காரணத்தால் தமிழக மக்கள் கண்ணகியை சிங்கள நாட்டிலிருந்து வந்த தெய்வமாகக் கருதி \"சிங்கள நாச்சி\" கோவில் என அக்கோவிலை அழைத்தனர். நாளடைவில் அப்பெயர் \"செங்களாச்சி\" என திரிபடைந்து பின்னர் சாதாரண மக்களால் செங்காச்சி அம்மன் என அழைக்கப்பட்டது.\n\n"}
{"id": "207392", "url": "https://ta.wikipedia.org/wiki?curid=207392", "title": "சீதப்பால்", "text": "சீதப்பால்\n\nசீதப்பால் என்பது கன்னியாகுமாரி மாவட்டத்திலுள்ள ஒரு சிற்றூர். நாகர்கோவிலிலிருந்து சுமார் எட்டு கிலோ மீட்டர் தொலைவிலுள்ளது. வயல்வெளிகளும் தென்னஞ்சோலைகளும் நிறைந்த இவ்வூரில் சுமார் 500 மக்கள் வாழ்ந்து வருகின்றனர். பாசனத்திற்காக ஒரு வாய்க்கால் உள்ளது. இக்கிராமத்திற்கு அருகாமையில் தாடகைமலை என்று ஒரு மலையுள்ளது. இராமாயணத்தில் விசுவாமித்திரர் மேற்கொண்ட யாகத்தை சீர்குலைக்க வந்த தாடகையை இராமர் அழித்தார். அவள் பெயரில் உள்ளது தான் இம்மலை. மேலும் இந்த சிற்றூரில் திருவள்ளுவர் அறக்கட்டளை என்னும் அமைப்பினரால் நடத்தப்படும் ஒரு முதியோர் இல்லமும் இயங்கி வருகிறது. இந்து தெய்வங்களுக்கு ஆலயமும் ஒரு கிறித்துவ தேவாலயமும் இருக்கின்றன.\n\n"}
{"id": "207393", "url": "https://ta.wikipedia.org/wiki?curid=207393", "title": "நீதித்தலைவர்கள்", "text": "நீதித்தலைவர்கள்\n\nநீதித் தலைவர்கள் (பழய வழக்கு: \"நியாயாதிபதிகள்\") என்பவர்கள் விவிலியத்தின் படி துவக்க காலத்தில் இஸ்ரயேலருக்கு நீதியரசர்களாகவும் வலிமைமிகு வீரர்களாகவும் வாழ்ந்து இஸ்ரயேல் மக்களை எதிரிகளின்கையினின்று காத்தவர்கள் ஆவர்.\n\nயோசுவாவின் தலைமையின் கீழ் இஸ்ரயேலர் கானான் நாட்டைக் கைப்பற்றியதற்கும் அவர்களிடையே முடியாட்சி தொடங்கியதற்கும் இடைப்பட்ட காலத்தில் இவர்கள் இஸ்ரயேலருக்கு தலைவராக இருந்தனர். இவ்விடைப்பட்ட காலத்தில் அரசு ஏதும் இருக்கவில்லை. தேவை ஏற்படும்போது இவர்கள் போரிலும், பிற வழக்குகளிலும் தலைமை தாங்கினர். இவர்களுள் பெரும்பாலோர் வலிமை மிகு வீரர்களாகவும் படைத்தலைவர்களாகவும் ஆளுநர்களாகவும் இருந்தனர்.\n\nSection::::விவிலியத்தில் பெயர் குறிக்கப்பட்டுள்ள நீதித்தலைவர்கள்.\nநீதித் தலைவர்கள் நூலில் குறிக்கப்பட்டுள்ளவர்கள்:\n\n\n1 சாமுவேல் நூலில் குறிக்கப்பட்டுள்ளவர்கள்:\n\nசாமுவேலின் புதல்வர்கள் புதல்வர்கள் பொருளாசகைகு உட்பட்டு கையூட்டு வாங்கி, நீதியை வழங்கவில்லை. இதனால் வெறுப்படைந்த இஸ்ரயேலின் பெரியோர் ஒன்று கூடி சாமுவேலிடம் வேற்றினங்களிடையே இருப்பது போன்று ஓர் அரசனை நியமிக்க வேண்டினர்.\n"}
{"id": "207396", "url": "https://ta.wikipedia.org/wiki?curid=207396", "title": "உண்மையின் போர்க்குரல் வாச்சாத்தி", "text": "உண்மையின் போர்க்குரல் வாச்சாத்தி\n\nஉண்மையின் போர்க்குரல் வாச்சாத்தி என்பது 2012 ஆம் ஆண்டு வெளிவந்த ஒரு தமிழ் ஆவண நிகழ்படம் ஆகும். இதனை பாரதி கிருஷ்ணகுமார் இயக்கியுள்ளார். தமிழ்நாடு மலைவாழ் மக்கள் சங்கம் தயாரித்துள்ளது.\n\nஇப் படம் சூன் 20, 1992 ஆம் ஆண்டு வாச்சாத்தியில் இந்திய வனத்துறை மற்றும் காவல்துறை நடத்திய வன்முறைகளை ஆவணப்படுத்துகிறது.\n\n"}
{"id": "207398", "url": "https://ta.wikipedia.org/wiki?curid=207398", "title": "பாரதி கிருஷ்ணகுமார்", "text": "பாரதி கிருஷ்ணகுமார்\n\nபாரதி கிருஷ்ணகுமார் ஒரு அறியப்பெற்ற தமிழ் ஆவணப்பட இயக்குனர், எழுத்தாளர், பேச்சாளர். சமூகத்தில் நடந்த வன்முறைகளை, சமூகச் சிக்கல்களை இவர் தனது ஆவண நிகழ்படங்களில் பதிவுசெய்துள்ளார். இவர் தமிழ்நாடு முற்போக்கு எழுத்தாளர் சங்கத்தின் முக்கிய செயற்பாட்டாளர்களில் ஒருவர்.\n\n\n"}
{"id": "207399", "url": "https://ta.wikipedia.org/wiki?curid=207399", "title": "ஜனவரி 29 (ஆவண நிகழ்படம்)", "text": "ஜனவரி 29 (ஆவண நிகழ்படம்)\n\nஜனவரி 29 என்பது 2010 இல் வெளிவந்த ஒரு தமிழ் ஆவண நிகழ்படம். இது ஈழப் போரின் இறுதியில் ஈழத்தமிழர்களின் படுகொலைக்கு இந்திய அரசு துணை போவதாக, கண்டித்து தனக்குத்தானே தீயிட்டு இறந்த கு. முத்துக்குமார் பற்றியது ஆகும். \n\nஇப் படத்தை பிரகதீஸ்வரன் இயக்கி உள்ளார். \n\n"}
{"id": "207402", "url": "https://ta.wikipedia.org/wiki?curid=207402", "title": "நஹான்", "text": "நஹான்\n\nநஹான் (Nahan, இந்தி: नाहन) நகரம் இமாச்சலப் பிரதேசம் மாநிலத்தில் அமைந்துள்ளது. இந்நகரம் ஸிர்மாவூர் மாவட்டத்தின் தலைநகரம் ஆகும். \nSection::::அமைவிடம்.\nஇந்நகரின் அமைவிடம் ஆகும். இது கடல் மட்டத்திலிருந்து 920 மீட்டர்கள் உயரத்தில் அமைந்துள்ளது.\n\nSection::::மக்கட்தொகை.\n2005 ஆம் ஆண்டின் கணக்கெடுப்பின் படி இந்நகரின் மக்கட்தொகை 34,632 ஆகும். இதில் ஆண்கள் 54%, பெண்கள் 46% அடங்குவர். இந்நகரின் சராசரி கல்வியறிவு 80% ஆகும். இது தேசியக் கல்வியறிவான 59.5% விட அதிகம். ஆண்களின் கல்வியறிவு 83% ஆகவும், பெண்களின் கல்வியறிவு 77% ஆகவும் உள்ளது. மொத்த மக்கட்தொகையில் 11% பேர் 6 வயதிற்கும் குறைவானவர்கள்.\n"}
{"id": "207403", "url": "https://ta.wikipedia.org/wiki?curid=207403", "title": "பொக்சிங் பாபிலோன்", "text": "பொக்சிங் பாபிலோன்\n\nபொக்சிங் பாபிலோன் என்பது 2011 இல் வெளிவந்த ஒரு தமிழ் ஆவண நிகழ்படம் ஆகும். இது சென்னையைச் சார்ந்த ஒலிம்பிக் குத்துச்சண்டை வீரர், பயிற்சியாளர் வெங்கேடேசன் தேவராசன் பற்றியது ஆகும். இப் படத்தை ஆல்பிரடோ டி பிராங்கஸா இயக்கி உள்ளார். இப் படம் விருதுகளைப் பெற்றுள்ளது.\n"}
{"id": "207406", "url": "https://ta.wikipedia.org/wiki?curid=207406", "title": "ஆகஸ்ட் கோம்ட்", "text": "ஆகஸ்ட் கோம்ட்\n\nஆகஸ்ட் கோம்ட் (\"Auguste Comte\", 19 சனவரி 1798 – 5 செப்டம்பர் 1859) ஒரு பிரெஞ்சு மெய்யியாலாளர். சமூகவியலின் தந்தை என அழைக்கப்படுபவர். நேர்க்காட்சி வாதம் (Positivism) எனும் கோட்பாடினை முதன் முதலாக உருவாக்கியவர். ஹென்றி செயின்ட் சைமன் எனும் சோசியலிசவாதியின் கருத்துக்களின் தாக்கம் ஆகஸ்ட் கோம்ட் மீது இருந்தது. இதனால் நேர்க்காட்சி வாத மெய்யியலை அடிப்படையாகக் கொண்டு பிரெஞ்சு புரட்சியின் விளைவால் உருவான சமூக மாற்றங்களைச் சரி செய்யத் தேவைப்படும் சமூக அறிவியலை உருவாக்க முயன்றார். எனவே அறிவியலை அடிப்படையாகக் கொண்ட சமூகக் கோட்பாடுகள் உருவாக வேண்டும் என்று விரும்பினார். இவரது சிந்தனை நோக்கு 19 ஆம் நூற்றாண்டில் வாழ்ந்த கார்ல் மார்க்ஸ் , ஜான் ஸ்டுவர்ட் மில், ஜார்ஜ் மில்லட் போன்ற சமூக சிந்தனையாளர்களின் மேல் தாக்கத்தினை ஏற்படுத்தியிருந்தது.\n"}
{"id": "207407", "url": "https://ta.wikipedia.org/wiki?curid=207407", "title": "ஊரான ஊர்", "text": "ஊரான ஊர்\n\nஊரான ஊர் என்பது 2012 இல் வெளிவந்த ஒரு தமிழ், ஆங்கில ஆவண நிகழ்படம். இது ஈழப் போராட்டத்தின் காரணமாக கனடாவிற்கு குடிபெயர்ந்த ஈழத்தமிழர்களினதும், அவர்களுக்கு உதவிய கனடியர்களினதும் கதைகளைக் கூறுகிறது. இப் படத்தை ஓம்னி நிறுவனம் சார்பில் லலிதா கிருட்ணா இயக்கி உள்ளார். \n\n"}
{"id": "207410", "url": "https://ta.wikipedia.org/wiki?curid=207410", "title": "மேலாண்மறைநாடு", "text": "மேலாண்மறைநாடு\n\nமேலாண்மறைநாடு (ஆங்கிலம்:Melanmarainadu), இந்தியாவின் தமிழ்நாடு மாநிலத்தில் அமைந்துள்ள விருதுநகர் மாவட்டம், சிவகாசி வட்டம் , வெம்பக்கோட்டை ஊராட்சி ஒன்றியத்தில் இருக்கும் ஒரு கிராமம் ஆகும்.\n\n2007 ஆண்டிற்கான சாகித்திய அகாதமி விருதைப் பெற்ற, தமிழக சிறுகதை, மற்றும் புதின எழுத்தாளர் மேலாண்மை பொன்னுசாமி பிறந்த ஊர். \n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி 21,589 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். மேலாண்மறைநாடு மக்களின் சராசரி கல்வியறிவு 81.92% ஆகும். இது இந்திய தேசிய சராசரி கல்வியறிவான 75% விட கூடியதே. மேலாண்மறைநாடு மக்கள் தொகையில் 13.74% ஆறு வயதுக்குட்பட்டோர் ஆவார்கள்.\n\n"}
{"id": "207411", "url": "https://ta.wikipedia.org/wiki?curid=207411", "title": "தொழுப்பேடு (ஆவண நிகழ்படம்)", "text": "தொழுப்பேடு (ஆவண நிகழ்படம்)\n\nதொழுப்பேடு என்பது இரா. பாலன் இயக்கிய ஒரு தமிழ் ஆவண நிகழ்படம். இப் படம் \"'தொழுப்பேடு’ கிராமத்தில் ஆதிக்க சாதியினரின் தாக்குதலுக்கு அஞ்சி 140 தலித் குடும்பங்கள் பூர்விகமான இடத்தைக் காலி செய்து விட்டு புலம்பெயர்ந்து ஏரிப் பகுதியில் குடியேறிய நிகழ்வை\" ஆவணப்படுத்துகிறது. இந்த ஆவணப் படத்தில் பாதிக்கப்பட்டவர்களின் நேர்காணல்கள் இடம்பெற்றுள்ளன.\n"}
{"id": "207413", "url": "https://ta.wikipedia.org/wiki?curid=207413", "title": "வளர்ச்சி திரைப்பட விழா", "text": "வளர்ச்சி திரைப்பட விழா\n\nவளர்ச்சி திரைப்பட விழா (Development Film Festival) மதுரையில் இயங்கும் வளர்ச்சி தொடர்பாடலுக்கான நடுவத்தால் ஒருங்கிணைக்கப்படும் ஆவண, குறும்பட விழா ஆகும். இந்த விழா பொருளாதார, சமூக வளர்ச்சியியல் விடயங்கள் தொடர்பான நிகழ்படங்களைக் தேர்ந்து காட்சியிடுகிறது. இந்த விழா 2004 இல் தொடங்கப்பட்டது. இங்கு காட்சியிடப்படும் பெரும்பாலான படங்கள் தமிழ் மொழியில் அமைகின்றன. \n\n"}
{"id": "207416", "url": "https://ta.wikipedia.org/wiki?curid=207416", "title": "சென்னை அனைத்துல மனித உரிமைகள் திரைப்பட விழா", "text": "சென்னை அனைத்துல மனித உரிமைகள் திரைப்பட விழா\n\nசென்னை அனைத்துல மனித உரிமைகள் திரைப்பட விழா (Chennai International Human Rights Film Festival) என்பது சென்னையில் நடத்தப்படும் ஓர் ஆவண, குறும்பட, திரைப்பட விழா ஆகும். இந்த விழாவில் மனித உரிமைகளை கருப்பொருளாகக் கொண்ட பன்மொழிப் படங்கள் காட்சிப்படுத்தப்படுகின்றன. இது மறுபக்கம், படப்பெட்டி, பெரியார் சுயமரியாதை இயக்க ஊடகப் பிரிவு ஆகியவற்றினால் இணையாக ஒருங்கிணைப்புச் செய்யப்படுகிறது.\n\n"}
{"id": "207417", "url": "https://ta.wikipedia.org/wiki?curid=207417", "title": "சிறீ வெங்கடேசுவரா தேசியப் பூங்கா", "text": "சிறீ வெங்கடேசுவரா தேசியப் பூங்கா\n\nஸ்ரீ வெங்கடேஸ்வரா தேசியப் பூங்கா (Sri Venkateshwara National Park) இந்தியாவின் ஆந்திரப் பிரதேசம் மாநிலத்தில் அமைந்துள்ளது. இதன் பரப்பளவு 353 சதுர கிலோமீட்டர்கள் ஆகும். இந்தத் தேசியப் பூங்காவினுள் பல அருவிகள் உள்ளன. இந்திய அரசு \"ஷேசாசலம்\" மலைப் பகுதியை \"உயிர்க் கோளம்\" என 2010 ஆம் ஆண்டு அறிவித்தது. இந்தத் தேசியப்பூங்காவும் இதனுள் அடக்கம். இங்கு ஆண்டு சராசரி மழையளவு 900 மில்லிமீட்டர்கள் ஆகும். வெப்பநிலை 12 °செ முதல் 44 °செ வரை ஆகும். இந்த தேசியப் பூங்காவானது 1989 ஆம் ஆண்டு செப்டம்பர் மாதம் உருவாக்கப்பட்டது. இந்தத் தேசியப் பூங்காவில் 178 வகையான பறவைகள் காணப்படுகின்றன.\nSection::::புகைப்படங்கள்.\nஇத்தேசியப்பூங்காவின் புகைப்படங்கள் கீழே,\n"}
{"id": "207418", "url": "https://ta.wikipedia.org/wiki?curid=207418", "title": "என்று தணியும் (ஆவண நிகழ்படம்)", "text": "என்று தணியும் (ஆவண நிகழ்படம்)\n\nஎன்று தணியும் என்கிற இந்த ஆவண நிகழ்ப்படம் 2004 ஆம் ஆண்டு சூலை மாதம் 16 ஆம் திகதி அன்று கும்பகோணத்தில் பள்ளி ஒன்றில் தீயில் கருகிய 94 பிஞ்சுக் குழந்தைகளைப் பற்றிய ஒரு தமிழ் ஆவண நிகழ்படம் ஆகும். இப் படம் அக்குழந்தைகளின் படுகொலைகளுக்கான நிகழ்வுகள், பின் விளைவுகள் ஆகியவற்றை விவரிக்கிறது. 63 நிமிடங்கள் ஓடும் இந்தப் படத்தில், பல கல்வியாளர்கள் கல்வி எவ்வளவு மோசமான வியாபாரமாகிவிட்டது என்பதையும், இலவசமாகக் கல்வியை கொடுக்க வேண்டிய ஒரு அரசு எவ்வளவு மூடத்தனத்தையும், முட்டாள் தனத்தையும் கல்வி அமைப்புகள் மேல் திணித்துள்ளது என்பதையும் அப்பட்டமாக வெளிச்சம் போட்டுக்காட்டுகிறது. இந்த ஆவணப்படம் 2006 ஆம் ஆண்டு வெளிவந்தது. \n\n"}
{"id": "207419", "url": "https://ta.wikipedia.org/wiki?curid=207419", "title": "சுல்தான்பூர் தேசியப் பூங்கா", "text": "சுல்தான்பூர் தேசியப் பூங்கா\n\nசுல்தான்பூர் தேசியப் பூங்கா (Sultanpur National Park) இந்தியாவின் அரியானா மாநிலத்தில் அமைந்துள்ளது. இது முன்னர் \"சுல்தான்பூர் பறவைகள் காப்பகமாக\" இருந்தது. பின்னர் 1991 ஆம் ஆண்டு இது தேசியப் பூங்காவாக அறிவிக்கப்பட்டது. இது குர்காவுன் நகரிலிருந்து 15 கிலோமீட்டர்கள் தொலைவில் அமைந்துள்ளது. இங்கு 250 வகையான பறவைகள் இருப்பதாக கணக்கிடப்பட்டுள்ளது. மேலும் 100 புலம்பெயர் பறவைகளும் இங்கு வருகின்றன. இப்பூங்காவின் வருடாந்திர வெப்பநிலை 0° முதல் 46° வரை அதிகரிக்கிறது. இதன் பரப்பளவு 1.43 சதுர கிலோமீட்டர்கள் ஆகும்.\n\nSection::::அறிமுகம்.\nஇது முன்னர் \"சுல்தான்பூர் பறவைகள் காப்பகமாக\" இருந்தது. பின்னர் 1991 ஆம் ஆண்டு இது தேசியப் பூங்காவாக அறிவிக்கப்பட்டது. சுல்தான்பூர் பறவைகள் சரணாலயம் இந்தியாவின் மிகவும் பிரபலமான தேசிய பூங்காவாகும். ஹரியானா மாநிலத்தில் குருகிராம் மாவட்டம், ஃபாரூக்நகர், சுல்தான்பூர் என்ற கிராமத்தில் அமைந்துள்ளது. டெல்லியில் உள்ள தௌலா கானிலிருந்து 40 கி.மீ தொலைவிலும், குருகிராம் - ஜாஜர் நெடுஞ்சாலையில் குர்காவுன் நகரிலிருந்து 15 கிலோமீட்டர்கள் தொலைவிலும் சுல்தான்பூர் கிராமம் அமைந்துள்ளது. இங்கு 250 வகையான பறவைகள் இருப்பதாக கணக்கிடப்பட்டுள்ளது. மேலும் குளிர்காலத்தில் நூற்றுக்கும் மேற்பட்ட எண்ணிக்கையிலான புலம்பெயர் பறவைகளும் இங்கு வருகின்றன. இப்பூங்காவின் வருடாந்திர வெப்பநிலை 0° முதல் 46° வரை அதிகரிக்கிறது. இதன் பரப்பளவு 1.43 சதுர கிலோமீட்டர்கள் ஆகும்.\n\nஹரியானா அரசு சுல்தான்பூர் பறவைகள் சரணாலயத்தில் மேடுகளை அமைத்தல், பாதைகளை அகலப்படுத்துதல், குழாய் கிணறுகள் தோண்டுவது போன்ற பல மேம்பாட்டு பணிகளை மேற்கொண்டுள்ளது. கருவேலம், வேம்பு போன்ற அதிகமான மரங்களை நடவு செய்வதன் மூலம் இப்பகுதியில் தாவரங்களை மேம்படுத்த முயற்சிகள் மேற்கொள்ளப்படுகின்றன. \nஉலகில் மொத்தம் 10,000905630 வகையான பறவைகளின் பட்டியலில் இருந்து சுமார் 9 வகை பறவையினங்கள் பருவகால மாற்றங்களால் இடம் பெயர்வுகளில், கிட்டத்தட்ட 3 இனங்கள் இந்தியாவுக்கு குடிபெயர்கின்றன, இதில் மத்திய ஆசியாவின் வான்வழியைப் பயன்படுத்தும் 175 நீண்ட தூர இடம்பெயர்வு இனங்கள் அடங்கும். மேலும் அமுர் வல்லூறு, மஞ்சள் பாறு, உப்புக்கொத்திகள், வாத்து, ]] பெரிய நாரை, அரிவாள் மூக்கன், பூநாரை, தாமிர இறக்கை இலைக்கோழி, போன்றவைகளும் அடங்கும். இவற்றில் ஏறக்குறைய 10 வகையான பறவைகள் சுல்தான்பூர் பறவைகள் சரணாலயத்தில் காணப்படுகின்றன. அவைகளில் சில இங்கேயே வசிப்பவைகள். மற்றவைகள் சைபீரியா, ஐரோப்பா மற்றும் ஆப்கானிஸ்தான் போன்ற தொலைதூர பகுதிகளிலிருந்து வந்தவைகள் ஆகும். ஒரு சில நெல்வயல் நெட்டைக்காலி, ஊதாத் தேன்சிட்டு, சின்ன நீர்க்காகம், புறா, ஐரோவாசியா நத்தைக் குத்தி, கௌதாரி, மஞ்சள் மூக்கு நாரை,வெண்தொண்டை மீன்கொத்தி, சின்னக் கொக்கு, பெரிய கொக்கு, உண்ணிக்கொக்கு, போன்ற உள்ளூர் பறவைகளும் இதில் அடங்கும்.\n\nஒவ்வொரு ஆண்டும் 100 க்கும் மேற்பட்ட புலம்பெயர்ந்த பறவை இனங்கள் சுல்தான்பூரில் உணவளிக்கும் இடங்களைத் தேடி குளிர்காலத்தை கடக்கின்றன. குளிர்காலத்தில், இந்த சரணாலயம் சைபீரியக் கொக்கு, பெரும் பூநாரை, பேதை உள்ளான், கிளுவை, பச்சைக்காலி, ஊசிவால் வாத்து, வெள்ளை வாலாட்டிக் குருவி, ஆண்டி வாத்து போன்ற புலம்பெயர்ந்த பறவைகளின் அழகிய பனோரமாவை வழங்குகிறது.\n\nSection::::சூழ்நிலை.\nபறவை வளர்ப்பு மற்றும் பறவை பார்வையாளர்களுக்கு ஏற்றவகையில் இந்தப் பறவைகள் சரணாலயத்தில் ஈரநிலங்கள், அதிக எண்ணிக்கையிலான புலம்பெயர்ந்த பறவைகள் இங்கு வரும்போது சிறந்த முறையில் பார்வையிடப்படுகிறது. சுல்தான்பூரில் கடுமையான வட இந்திய கோடைகாலத்தின் 0° முதல் 46° வரையிலான காலநிலை உள்ளது. குளிர்காலத்தில் 9° முதல் 0° வரையிலான கால நிலையைக் கொண்டுள்ளது. ஜூலை முதல் ஆகஸ்ட் இறுதி வரை மழைக்காலம் குறைவாகவே உள்ளது.\nSection::::பறவைகள் சரணாலயம் நிறுவுதல்.\nஒரு பறவைகள் சரணாலயமாக இது பிரபலமான ஆங்கிலேய உயிரியலாளரும் புகழ்ப்பெற்ற பறவையியலாளரும், தில்லி பறவைக் கண்காணிப்பு சங்கத்தின் கௌரவச் செயலாளாருமான பீட்டர் ஜாக்சன் என்பவரால் கண்டுபிடிக்கப்பட்டு இந்தியப் பிரதமர், இந்திராகாந்திக்கு பறவைகள் சரணாலயமான தில்லி அருகேயுள்ள சுல்தான்பூர் ஜீல் என்ற இடத்தில் ஒரு சரணாலயத்தை அமைக்க வேண்டியதன் அவசியம் குறித்து 1970 ஆம் ஆண்டில் எழுதினார். இந்திரா காந்தியும் அவரிடம் பறைவகள் சரணாலயத்திற்கு அழைத்துச் செல்லும்படி கேட்டுக்கொண்டார்.\n\nSection::::புகைப்படங்கள்.\nஇந்தத் தேசியப் பூங்காவின் புகைப்படங்கள் கீழே,\n\n"}
{"id": "207422", "url": "https://ta.wikipedia.org/wiki?curid=207422", "title": "தடோபா அந்தாரி தேசியப் பூங்கா", "text": "தடோபா அந்தாரி தேசியப் பூங்கா\n\nதடோபா அந்தாரி தேசியப் பூங்கா (Tadoba Andhari Tiger Reserve) இந்தியாவின் மகாராட்டிரம் மாநிலத்தில் அமைந்துள்ளது. இது மஹாராஸ்டிராவின் பழமையான மற்றும் பெரிய தேசியப் பூங்காவாகும். இந்தத் தேசியப் பூங்காவில் புலிகள் பாதுகாப்புத் திட்டம் செயல்படுத்தப்பட்டு வருகிறது. \"தடோபா\" என்பது இங்குள்ள அடர்ந்த வனங்களில் வாழும் பழங்குடியினர் வணங்கும் கடவுளின் பெயராகும். மேலும் \"அந்தாரி\" என்பது இந்தத் தேசியப் பூங்காவில் ஓடும் ஆற்றின் பெயர் ஆகும்.\nSection::::வரலாறு.\n1935 ஆம் ஆண்டு இந்தக் காட்டுப் பகுதியில் வேட்டையாடுதல் தடை செய்யப்பட்டது. பின்னர் 20 ஆண்டுகள் கழித்து 1955 ஆம் ஆண்டு 116.54 சதுர கிலோமீட்டர்கள் பரப்பளவுள்ள பகுதி தேசியப் பூங்காவாக அறிவிக்கப்பட்டது. அருகிலுள்ள காட்டுப் பகுதிகளில் \"அந்தாரி வனவிலங்குகள் காப்பகம்\" 1986 ஆம் ஆண்டு உருவாக்கப்பட்டது. பின்னர் 1995 ஆம் ஆண்டு இவை அனைத்தையும் ஒன்றிணைத்து இப்பூங்காவில் புலிகள் பாதுகாப்புத் திட்டம் அமுல்படுத்தப்பட்டது.\n"}
{"id": "207426", "url": "https://ta.wikipedia.org/wiki?curid=207426", "title": "பாடுதல்", "text": "பாடுதல்\n\nபாடுதல் என்பது குரல் மூலம் இசை ஓசையை எழுப்புவதாகும்.பாடுதல் என்பது பேச்சின் கூட ஒலியிழைவு மற்றும் தாளம் கொண்டு வருவதாகும். பாடும் ஒருவர் பாடகர் அல்லது வாய்ப்பாடகர் என்று அழைக்கப்படுகிறார். பாடகர்கள் சங்கீதத்தை இசைக்கருவிகளுடனோ அல்லது இசைக்கருவிகள் இல்லாமலோ பாட முடியும். பாடலை தனியாகவோ அல்லது குழுவுடனோ அல்லது இசைக்குழுவுடனோ சேர்ந்து பாடலாம்.\n\nஒரு வழக்கமான அடிப்படையில் பயிற்சி செய்வதன் மூலம் ஒலிகள் இன்னும் தெளிவாகவும் மற்றும் வலுவாகவும் இருக்கும் என்று அறியப்படுகிறது.. நிபுணத்துவம் கொண்ட பாடகர்கள் பொதுவாக பாரம்பரிய அல்லது ராக் இசை போன்ற ஒரு குறிப்பிட்ட இசை வகைகளை சுற்றி தங்கள் பணியை உருவாக்குகின்றனர். தொண்டை குரல் நாண்கள் பயன்படுத்தப்படும் சிறப்பு வழியில் பேசுவது பாடுவதிலிருந்து வேறுபட்டது.\n\nSection::::குரல்.\nநுரையிரல் அமைப்பினை சிறப்பாக பயன்படுத்துவதன் மூலம் குரலின் சிறப்பு அமையும். நுரையிரல் குரலின் காற்று விநியோக அமைப்பாகவும் துருத்தியாகவும் செயல்படுகிறது. குரல்நாண்கள் என்ற பெயரில் அழைக்கப்படும் தசைமடிப்புகள் நாம் மூச்சை உள்ளே இழுக்கும் பொழுது தளர்ந்த நிலையிலும், நாம் பேச முயற்சிக்கும் போது விறைப்பான நிலையிலும் இருக்கும். நாம் மூச்சை உள்ளிழுக்கும் போது நுரையீரலை சென்றடையும் காற்று நாம் பேச முயற்சிக்கும் போது திரும்பி வந்து விறைப்பாக நிற்கும் குரல் நாண்களின் மீது குறிப்பிட்ட அழுத்தத்தில் மோதி குரல்நாண்களை அதிரச் செய்து சத்தத்தை உண்டாக்குகிறது.\n\nSection::::பாடும் திறன் வளர்த்துக்கொள்வது.\nநன்றாக பாடும் திறமை வளர்த்துக்கொள்ள அனிச்சையாக செயல்படும் தசை தேவைப்படுகிறது. பாடுவதற்கு மிகவும் தசை வலிமை தேவையில்லை ஆனால் ஒரு உயர் நிலையில் தசை ஒருங்கிணைப்பு தேவை. தனிநபர்கள் கவனமாக மற்றும் முறையான இசை மற்றும் குரல் பயிற்சியின் மூலம் குரல்களை அபிவிருத்தி செய்ய முடியும். பாடகர்கள் பாடும் பொழுது என்ன விதமான ஒலி மற்றும் உணர்வினை எற்படுத்துகின்றோம் என்பதில் கவணமுடன் இருக்க வேண்டும்.\n\nSection::::பாடும் நுட்பம்.\nபாடும் பொழுது பாடகர்கள் நுரையீரலில் உள்ள காற்றை பயன்படுத்துகின்றனர். நுரையீரலில் இருந்து வரும் காற்றை உதரவிதானம் கொண்டு கட்டுப்படுத்த முடியும். காற்று நானல் போன்ற குரல் வளையின் மேற்பகுதி வழியாக வரும், அதனை கட்டுப்படுத்துவதை பொறுத்து ஒலி குறிப்பு அதிகமாகவோ அல்லது குறைவாகவோ எற்படும். இதனால் பாடகர்கள் \"மூச்சு கட்டுப்பாடு\" பயிற்சிக்கு நிறைய நேரம் செலவிடுகின்றனர்.\n\nSection::::குரல் வீச்சு எல்லை.\nபெரும்பாலான மக்கள் ஒரு அட்டமசுரத்தை தான்டியும் பாட முடியும். நிறைய பாடிக்கொண்டிருக்கும் மக்கள் அநேகமாக இரண்டு அட்டமசுரத்தை தான்டியும் பாட முடியும். குழந்தைகளின் குரல்கள் பெரும்பாலும் வல்லிசை என்று அழைக்கப்படுகின்றன.\n\nSection::::குரல் எல்லை விரிவாக்கம்.\nகுரல் வளர்ச்சியின் ஒரு முக்கியமான இலக்கு ஒரு குரல் எல்லையின் இயற்கை வரம்புகளைக் அறிந்து கொண்டு அதற்கேற்றாற்ப் போல் தரம் அல்லது நுட்பம் மாறாமல் பாடுவதாகும். இதன் காரணிகள்;\n\nSection::::பாடுதல் தொழில்.\nபாடகர்களின் ஊதியம் மற்றும் பணி நிலைமைகள் பெரிய அளவில் மாறுபடும். பாடுவதற்கான ஊதியம் கச்சேரி, நிகழ்ச்சிகள், திரைப்பட போன்றவற்றிற்கு தகுந்தாற்போல் மாறும். பாடுதல் தொழிலில் வேலைவாய்ப்பு வருமானம் நிலையற்று இருக்கும் என்பதால், பாடகர்கள் பெரும்பாலும் மற்ற பாடும் தொடர்பான வேலைகளில் தங்கள் வருமானம் வர துணையாக வைத்துக்கொள்கின்றனர். ஆர்வம் கொண்ட பாடகர்கள் இசைத் திறன், ஒரு அருமையான மேடை மற்றும் நாடக உணர்வு கொண்டிருக்க வேண்டும்.\n\nSection::::குரல் கற்பித்தல் நெறி.\nகுரல் கற்பித்தல் நெறி எனப்படுவது பாடுவதற்குக் கற்பிக்கப் பயிலும் கற்கை நெறியாகும். குரல் கற்பித்தல் நெறி என்ற அறிவியல் ரீதியான கலையானது நீண்டகால வரலாற்றைக்கொண்டது. இது முதன்முதலில் பண்டைய கிரேக்கத்தில் ஆரம்பிக்கப்பட்டது. பின்னர் அது இன்று வரை தொடர்ச்சியாக வளர்ச்சியடைந்துள்ளதோடு பல மாற்றங்களுக்கும் உள்ளாகியுள்ளது. குரல் கற்பித்தல் நெறியைக் கடைப்பிடிப்பவர்களுள் வாய்ப்பாட்டுப் பயிற்சியாளர்கள், கூட்டுப்பாடல் இயக்குநர்கள், வாய்ப்பாட்டு இசைக் கல்வியாளர்கள், ஆப்பெரா இயக்குநர்கள் மற்றும் ஏனைய பாடல் ஆசிரியர்களும் உள்ளடங்குவார்கள்.\n\nகுரல் கற்பித்தல் நெறியின் கோட்பாடுகள் முறையான வாய்ப்பாட்டுத் தொழில்நுட்பத்தை அபிவிருத்தி செய்வதில் ஒரு அங்கமாக உள்ளது.\n\nSection::::குரல்சார்ந்த தொழில்நுட்பம்.\nபாடுதலானது ஒழுங்கான குரல்சார்ந்த தொழில்நுட்பத்துடன் செய்யப்படும் பொழுது ஒன்றிணைந்த மற்றும் ஒருங்கிணைந்த செயலகவும் பாடுதலின் உடல் ரீதியான செயல்முறைகளைத் திறம்பட ஒருங்கிணைப்பதாகவும் உள்ளது. வாய்ப்பாட்டு ஒலியை உற்பத்தி செய்வதில் நான்கு உடல் ரீதியான செயல்முறைகள் உள்ளடங்கியுள்ளன. அவை மூச்சுவிடல், பொனடேசன், குரல் ஒத்ததிர்வு, ஒலிப்பு என்பனவாகும். இந்தச் செயற்பாடானது பின்வரும் ஒழுங்குமுறையில் நடைபெறும்,\n\n\nஇந்த நான்கு உடல் ரீதியான செயல்முறைகளும் கற்கும் பொழுது தனித்தனியாகப் பிரித்து கருத்திற்கொள்ளப்பட்டுப் பின்னர் நடைமுறைப் பயிற்சியில் ஒரு ஒருங்கிணைந்த செயற்பாடாக ஒன்றிணைக்கப்படுகின்றன. இச்செயற்பாட்டில் ஒருங்கிணைப்பு இல்லாததால் பல குரல் பிரச்சினைகள் ஏற்படுகின்றன.\n\n\n\nSection::::வாய்ப்பாட்டு அல்லது குரல் இசையின் வகைகள்.\nவாய்ப்பாட்டு அல்லது குரல் இசை பெரும்பாலும் பல வடிவங்கள் மற்றும் நடைகளின் ஒரு குறிப்பிட்ட இசையை பொறுத்து வகைப்படுத்தப்பட்டுள்ளது. இது கருநாடக இசை, மெல்லிசை, நாட்டுப்புற இசை, திரையிசை, பாப் இசை என வகையிடப்படுகிறது.\n\n"}
{"id": "207427", "url": "https://ta.wikipedia.org/wiki?curid=207427", "title": "சஞ்சய் தேசியப் பூங்கா", "text": "சஞ்சய் தேசியப் பூங்கா\n\nசஞ்சய் தேசியப் பூங்கா (The Sanjay National Park) இந்தியாவின் மத்தியப் பிரதேசம் மாநிலத்தில் \"சிதி\" மாவட்டத்தில் அமைந்துள்ளது. இப்பூங்கா \"சஞ்சய்-டூப்ரி புலிகள் பாதுகாப்புத் திட்டத்தின்\" பகுதி ஆகும். இப்பூங்காவின் மொத்தப் பரப்பளவு 466.7 சதுர கிலோமீட்டர்கள் ஆகும். சஞ்சய் தேசியப் பூங்காவில் ஒன்பது வகையான பறவைகளும், புலிகளும், சிறுத்தைகளும் மற்றும் ஊர்வனவும் உள்ளன. 2004 ஆம் ஆண்டின் கணக்கெடுப்பின் படி இங்கு 6 புலிகள் இருந்தன. ஆனால் அக்டோபர் 2008 முதல் மே 2009 வரையான காலகட்டத்தில் இங்கு புலிகள் எதுவும் காணப்படவில்லை. . 2000 ஆம் ஆண்டு மத்தியப் பிரதேசம் பிரிக்கப்பட்ட பிறகு இப்பூங்காவின் பெரும்பகுதி சட்டீஸ்கர் மாநிலத்திற்குச் சென்றது. அங்கு சென்ற 1440 சதுர கிலோமீட்டர்கள் பரப்பளவுள்ள தேசியப்பூங்கா \"குரு காசிதாஸ் தேசியப் பூங்கா\" எனப் பெயரிடப்பட்டு பராமரிக்கப்பட்டு வருகிறது.\n"}
{"id": "207433", "url": "https://ta.wikipedia.org/wiki?curid=207433", "title": "ராய்காஞ்ச் பறவைகள் சரணாலயம்", "text": "ராய்காஞ்ச் பறவைகள் சரணாலயம்\n\nராய்காஞ்ச் பறவைகள் சரணாலயம் (Raiganj Wildlife Sanctuary) \"குலிக் பறவைகள் சரணாலயம்\" எனும் பெயரால் பரவலாக அறியப்படுகிறது. இது இந்தியாவின் மேற்கு வங்காளம் மாநிலத்தில் உத்தர தினஜ்பூர் மாவட்டத்தில் ராய்காஞ்ச் எனும் இடத்தில் அமைந்துள்ளது. ஆசியாவின் இரண்டாவது பெரிய சரணாலயாக இது அறியப்படுகிறது. இச்சரணாலயத்தில் 164 வகையான பறவைகள் உள்ளன. மேலும் 70,000 முதல் 80,000 பறவைகள் புலம் பெயர்ந்து வருடந்தோறும் இங்கு வந்து செல்கின்றன. இச்சரணாலயம் 1985 ஆம் ஆண்டு உருவாக்கப்பட்டது. இப்பறவைகள் சரணாலயம் 1.3 சதுர கிலோமீட்டர்கள் பரப்பளவில் அமைந்துள்ளது.\nSection::::அமைவிடம்.\nஇந்தப் பறவைகள் சரணாலயம் \"ராய்காஞ்ச்\" நகரிலிருந்து 4 கிலோமீட்டர்கள் தொலைவில் அமைந்துள்ளது. \"ராய்காஞ்ச்\" நகரானது கொல்கத்தாவிலிருந்து 425 கிலோமீட்டர்கள் தொலைவிலும், சிலிகுரி நகரிலிருந்து 181 கிலோமீட்டர்கள் தொலைவிலும் அமைந்துள்ளது. \nSection::::காலநிலை.\nஇச்சரணாலயத்தின் வெப்பநிலை கோடைக்காலத்தில் 38° முதல் 21° வரையிலும், குளிர்காலத்தில் 23° முதல் 6° வரையிலும் இருக்கும். வருடாந்திர சராசரி மழையளவு (ஜூலை முதல் செப்டம்பர் வரை) 1,550 மில்லிமீட்டர்கள் ஆகும்.\n"}
{"id": "207434", "url": "https://ta.wikipedia.org/wiki?curid=207434", "title": "பேர்னாட் ரீமன்", "text": "பேர்னாட் ரீமன்\n\nபேர்னாட் ரீமன் (\"Bernhard Riemann\", செப்டம்பர் 17 1826 - ஜூலை 20 1866) ஒரு செல்வாக்குடைய செருமனியக் கணிதவியலாளர். இவர் பகுப்பாய்வு, எண் கோட்பாடு, மற்றும் வகைக்கெழு வடிவவியல் போன்றவைகளில் சிறப்பான பங்காற்றியுள்ளார்.\n"}
{"id": "207437", "url": "https://ta.wikipedia.org/wiki?curid=207437", "title": "உத்தர தினஜ்பூர் மாவட்டம்", "text": "உத்தர தினஜ்பூர் மாவட்டம்\n\nஉத்தர தினஜ்பூர் அல்லது வடக்கு தினஜ்பூர் (Uttar Dinajpur அல்லது North Dinajpur) மாவட்டம் இந்தியாவின் மேற்கு வங்காளம் மாநிலத்தில் அமைந்துள்ளது. இம்மாவட்டம் 1992 ஆம் ஆண்டு ஏப்ரல் மாதம் 1 ஆம் நாள் உருவாக்கப்பட்டது. இம்மாவட்டம் ராய்காஞ்ச் மற்றும் இஸ்லாம்பூர் என இரு உட்கோட்டங்களாக (subdivisions) பிரிக்கப்பட்டுள்ளது. இவை இரண்டும் 10 கிலோமீட்டர்கள் தொலைவில் அமைந்துள்ளன. \n\nSection::::புவியியல் அமைவு.\nஇம்மாவட்டத்தின் மொத்தப் பரப்பளவு 3142 சதுர கிலோமீட்டர்கள் ஆகும். நிலப்பரப்பு சமதளமாக இருந்தாலும் தென் திசையை நோக்கி சாய்வாகவே உள்ளது. தென்திசையில் \"குலிக்\", \"நாகர்\", \"மஹாநந்தா\" ஆகிய ஆறுகள் ஓடுகின்றன. இம்மாவட்டத்தின் அமைவு ஆகும். ஆசியாவின் இரண்டாவது பெரிய சரணாலயாமான ராய்காஞ்ச் பறவைகள் சரணாலயம் இம்மாவட்டத்தில் அமைந்துள்ளது.\nSection::::நிர்வாகப் பிரிவுகள்.\n1577 கிராமங்களைக் கொண்ட இம்மாவட்டம், \nஎன பிரிக்கப்பட்டுள்ளது.\nSection::::மக்கட்தொகை.\n2011 ஆம் ஆண்டின் மக்கட்தொகைக் கணக்கெடுப்பின்படி இம்மாவட்டத்தில் 30,00,849 பேர் வசிக்கின்றனர். இது அல்பேனியா நாட்டின் மக்கட்தொகைக்குச் சமமாகும். மக்கட்தொகைப் பெருக்க சதவீதம் 22.9 ஆகும். 1000 ஆண்களுக்கு 936 பெண்கள் என்ற வீதத்தில் உள்ளனர். கல்வியறிவு 60.13% ஆகும்.\n\nSection::::சமயம்.\nஇம்மாவட்டத்தில் இந்து மற்றும் இஸ்லாமியர் பெரும்பான்மையாக உள்ளனர்.\nSection::::மொழி.\nஇம்மாவட்டத்தில் வங்காள மொழி முக்கிய மொழியாகும். இந்தி மற்றும் உருது மொழி பேசுவோர் \"இஸ்லாம்பூர்\" பகுதியில் உள்ளனர்.\n"}
{"id": "207439", "url": "https://ta.wikipedia.org/wiki?curid=207439", "title": "சாப்டூர்", "text": "சாப்டூர்\n\nSection::::வரலாறு.\nசாப்டூர் , 72 அங்கீகரிக்கப்பட்ட பழைய மதுரை பாளையங்களில் ஒன்று. இது தற்போதைய மதுரை மாவட்டத்தின் தே. கல்லுப்பட்டியில் இருந்து 17 கிமீ தொலைவில் அமைந்துள்ளது. இவ்வூரானது 1859ல் திருநெல்வேலி மாவட்டத்திலிருந்து மதுரை மாவட்டத்திற்கு மாற்றப்பட்டுள்ளது\n\nSection::::பெயர்க் காரணம்.\nசாப்டூர் என்பது சாப டூர் என்னும் தெலுங்கு சொல்லில் இருந்து வந்துள்ளது. சாப என்றால் கம்பிளி என்று தெலுங்கில் பொருள். ராஜகம்பள இன மக்கள் அக்காலகட்டத்தில் கம்பிளி என்னும் போர்வையினை தங்களின் மீது அணிந்து இருப்பர். எனவே இவ்வூருக்கு சாப்டூர் என்று பெயர் வந்தது. இவ்வூரானது காமய நாயக்கனூர் என்றும் முன்பு அழைக்கப்பட்டுள்ளது.\n\nSection::::புவியியல் அமைப்பு.\n9.69N 77.59 E ல் இவ்வூர் அமைந்துள்ளது.\n\nமேலும் சில காவல் தெய்வங்களின் கோவில்களும் உண்டு.\n\nSection::::கோவில்கள்.\nSection::::படத்தொகுப்பு.\n \n\nSection::::தலை வெட்டித் துரை.\nமதுரை மன்னர் விஷ்வநாத நாயக்கரின் (கிபி 1558 முதல் 1563) தென்னகத் தளபதியை, சிவகிரி பாளையக்காரரான வரகுணராம வன்னியனார் கொன்று விட்டு காட்டுக்குள் தப்பி சென்று விட்டார். அவரை தேடி மன்னரின் படைகள் வருவதை அறிந்த அவரது மனைவி தனது குழந்தைகளை சாப்டூர் ஜமீனில் ஒப்படைத்து, அவர்களை வளர்த்து சிவகிரிக்கு வாரிசாக்குங்கள் என கேட்டுக்கொண்டார், அதை சாப்டூர் பாளையக்காரர்கள் ஏற்றுக்கொண்டனர்.<br><br>\nசிவகிரியின் பாளையக்காரர்களின் வாரிசுகளைத் தேடி, மன்னர் படை பேரையூரில் முகமிட்டார்கள். படையின் தளபதிகள் மட்டும் குதிரைகளில் சாப்டூர் வந்தனர்.குழந்தைகளோடு குழந்தைகளாக விளையாடிய சிவகிரியின் வாரிசுகளை தளபதிகளால் கண்டுபிடிக்க முடியவில்லை.அப்போது தளபதிகளுடன் வந்த துபாஷி, ஐயா, பாளையக்காரர்கள் வெள்ளி தட்டில் தான் சாப்பிடுவார்கள் மற்றவர்களை சாப்பிட அனுமதிக்க மாட்டார்கள் என்று கூறி இதன் மூலம் நாம் சிவகிரியின் வாரிசுகளை கண்டறியலாம் என கூறினார். ஆனால் நடந்தது வேறு அனைவருக்கும் வெள்ளி தட்டில் சாப்பாடு பரிமாரப்பட்டது.அதனால் அவர்களால் சிவகிரியின் வாரிசுகளை கண்டுபிடிக்க முடியவில்லை.அதன் பிறகும் அவர்கள் மிகவும் பாதுகாப்பாக வளர்க்கப்பட்டு பெரியவர்கள் ஆனாதும் சிவகிரிக்கு சென்றார்கள்.<br><br>\nஇதற்கிடையில் சிவகிரி வாரிசுகளுக்கு ஆதாரவு அளித்த சாப்டூர் பாளையக்காரர் நாகயசாமி காமய நாயக்கரை, மன்னர் படைகள் சங்கரன் கோயிலில் பிடித்தது.மன்னர் அவர் தலையை துண்டிக்க உத்தரவிட்டார். <br>\nஅதன்படி, அவர் தலையை துண்டிக்கும் முன் கடைசி ஆசை என்ன என்று கேட்க, எனது தலையை நானே வெட்டிக் கொள்கிறேன் என்று கூறி அதை செய்து இருக்கிறார்.அதன்பின் அவர் தலை வெட்டி நாகயசாமி காமய நாயக்கர் என அழைக்கப்பட்டிருக்கிறார்.சாப்டூர் மக்கள் அவரை தலை வெட்டித் துரை என்று இன்றும் கடவுளில் ஒருவாராக வழிபடுகிறார்கள்.<br><br>\nஇவரின் சாமதி இன்றும் சங்கரன் கோயிலில் இருக்கிறது. ஆண்டிற்கு ஒரு முறை அவரை கும்பிடுகிறார்கள்.\nஆண்டுதோறும் ஆடி அமாவாசை தினத்தன்று சுந்தரமகாலிங்கம் மலைக்கோயிலுக்கு மக்கள் மலையேறிச் சென்று வழிபட்டு வருகின்றனர்.\n\nவருடத்தின் பங்குனி மாதம் வளர்பிறையில் இந்த பங்குனிப்பொங்கல் திருவிழா கொண்டாடப்படுகிறது . இது, சாப்டூரின் மிக முக்கியத் திருவிழா ஆகும். மாரியம்மனுக்கு நன்றி தெரிவிக்கும் விதமாக இத்திருவிழா கொண்டாடப்படுகிறது. திருவிழா நடைபெறும் பொழுது உலகமெங்கும் வசிக்கும் சாப்டூரின் மக்கள் சாப்டூருக்கு வந்து தங்கள் சொந்தங்களுடன் இணைந்து இத்திருவிழாவைக் கொண்டாடுகிறார்கள். இந்த திருவிழா மூன்று நாட்கள் நடைபெறும். அனைத்து விதமான நேர்த்திக் கடன்களும் இந்த மூன்று நாட்களில் அம்மனுக்குச் செலுத்தப்படும். முக்கியமான மூன்றாம் நாளன்று தங்கள் மாமன் முறை உறவினர் மேல் மஞ்சள் நீரை ஊற்றியும் மற்றும் வண்ணப்பொடிகளைத் தூவியும் தங்கள் மகிழ்ச்சியினை மக்கள் வெளிப்படுத்துவார்கள்.\n\nசித்திரைத் திருவிழா சைவமும், வைணவமும் இணைந்த திருவிழா ஆகும். சமயப் பிரிவுகள் இரண்டின் தொடர்புடைய மீனாட்சி சுந்தரேசுவரர் திருக்கல்யாணமும் அழகர் ஆற்றில் இறங்கும் திருவிழாவும் நடைபெறுகின்றன. சமயங்களிடையே ஒற்றுமையை ஏற்படுத்தும் நோக்கத்துடனே மன்னர் திருமலை நாயக்கர் காலத்தில் இரு விழாக்களும் இணைக்கப்பட்டு ஒரே விழாவாக ஆக்கினார். மதுரை மீனாட்சியின் அண்ணனான அழகர் தங்கையின் திருமணத்திற்கு வருவதாகவும், வருவதற்குள் திருமணம் முடிந்து விடவே ஆற்றிலிருந்து அப்படியே திரும்பி விடுவதாகப் புதிய கதையும் புனையப்பட்டது. உண்மையில் மண்டூக மகரிசிக்கும் நாரைக்கும் சாப விமோசனம் அளிக்க அழகர் வைகை ஆற்றில் எழுந்தருள்கிறார் என்பதே திருமலை நாயக்கர் காலத்துக்கு முன்பிருந்த பழைய புராணம் . \n\n\nSection::::சாப்டூரில் உள்ள சுற்றுலாத் தலங்கள்.\nசாப்டூர் அரண்மனை\n\nசுமார் நானுறு வருட பழமை மற்றும் பாரம்பரியம் மிக்க அரண்மனை உள்ளது அனுமதி பெற்று இவ்வரலாற்றுச் சிறப்பு மிக்க இடத்தை பார்வையிடலாம்.\n\nSection::::கேணி.\n[[படிமம்: சாப்டூர் கேனி.jpg|thumb|300px| சாப்டூர் கேணி]]\n\nசாப்டூரின் மேற்குத்தொடர்ச்சி மலையில் அமைந்துள்ள ஓர் அழகிய நீர்வீழ்ச்சி மற்றும் நீர்தேக்கம் கேணி ஆகும். இது பார்ப்பதற்கு ஓர் நீச்சல் குளம் போல இருக்கும். எனவே மக்கள் இங்கு நீந்தி மகிழ்வார்கள். மேலும் கேணிக்கு செல்வதற்கு மலைக்குள்ளே அரை கிமீ தொலைவு செல்ல வேண்டும். இந்த கேணி நீர் தோன்றிய இடத்தில் இருந்து பல்வேறு மூலிகைகளில் பட்டு வருவதால் இதற்கு மருத்துவ குணமும் உண்டு. கேணிக்கு செல்லும் பாதையில் ஒரு பெரிய மாந்தோப்பும், பல பனை மரங்களையும் காணலாம்.\nSection::::பரமசிவன் பாறை.\nஇதுவும் மேற்கு தொடர்ச்சி மலையில் அமைந்துள்ள ஒரு சிறிய சுற்றுலாத் தலம், இங்கு பாறைகளின் அடியிலிருந்து தண்ணீர் வரும் விதம் ஒரு புரியாத புதிராகவே உள்ளது. மேலும் இங்கு தண்ணீர் ஒரு சறுக்கு பாறையில் செல்லும்.\nSection::::விவசாயம்.\nநெல், கரும்பு, பருத்தி, மா, தென்னை, கடலை ஆகியவை அதிகம் சாகுபடி செய்யப்படுகின்றன.\n\nSection::::மேற்கோள்கள்.\n[[பகுப்பு:மதுரை மாவட்டத்திலுள்ள கிராமங்கள்]]"}
{"id": "207442", "url": "https://ta.wikipedia.org/wiki?curid=207442", "title": "ராய்காஞ்ச்", "text": "ராய்காஞ்ச்\n\nராய்காஞ்ச் (Raiganj) இந்தியாவின் மேற்கு வங்காளம் மாநிலத்தின் உத்தர தினஜ்பூர் மாவட்டத்திலுள்ள ஒரு நகராட்சி ஆகும். இது மாவட்டத் தலைநகராகவும் உத்தர தினஜ்பூர் மாவட்டத்தின் உபபிரிவாகவும் (subdivision) உள்ளது. ஆசியாவின் இரண்டாவது பெரிய சரணாலயாமான ராய்காஞ்ச் பறவைகள் சரணாலயம் இந்நகரில் அமைந்துள்ளது.\nSection::::மக்கட்தொகை.\n2011 ஆம் ஆண்டின் மக்கட்தொகைக் கணக்கெடுப்பின் படி இந்நகரின் மொத்த மக்கட்தொகை 1,99,758 ஆகும். இதில் ஆண்கள் 1,04,966 பேரும் பெண்கள் 94,792 பேரும் ஆகும். 20,028 பேர் 6 வயதிற்கும் குறைவானவர்கள் ஆவார். இந்நகரின் கல்வியறிவு 81.71% ஆகும்.\n"}
{"id": "207443", "url": "https://ta.wikipedia.org/wiki?curid=207443", "title": "இஸ்லாம்பூர்", "text": "இஸ்லாம்பூர்\n\nஇஸ்லாம்பூர் (Islampur) இந்தியாவின் மேற்கு வங்காளம் மாநிலத்தின் உத்தர தினஜ்பூர் மாவட்டத்திலுள்ள ஒரு நகராட்சி ஆகும்.. இது மாவட்டத் தலைநகராகவும் \"உத்தர தினஜ்பூர் மாவட்டத்தின்\" உபபிரிவாகவும் (subdivision) உள்ளது. \nSection::::அமைவிடம்.\n\"இஸ்லாம்பூரின்\" அமைவிடம் ஆகும். இது கடல் மட்டத்திலிருந்து 53 மீட்டர்கள் உயரத்தில் அமைந்துள்ளது. இந்நகரின் வெப்பநிலை 12°செ முதல் 38°செ வரை ஆகும்.\n\nSection::::மக்கட்தொகை.\n2011 ஆம் ஆண்டின் மக்கட்தொகைக் கணக்கெடுப்பின் படி இந்நகரின் மக்கட்தொகை 52,766 ஆகும். இதில் ஆண்கள் 54% பேரும் பெண்கள் 46% பேரும் ஆகும். இந்நகர மக்களின் கல்வியறிவு 63% ஆகும். 15% பேர் 6 வயதிற்கும் குறைவானவர்கள் ஆவார்.\n"}
{"id": "207445", "url": "https://ta.wikipedia.org/wiki?curid=207445", "title": "பேதுவாதாரி", "text": "பேதுவாதாரி\n\nபேதுவாதாரி (Bethuadahari, வங்காள மொழி: বেথুয়াডহরী] இந்தியாவின் மேற்கு வங்காளம் மாநிலத்தின் நதியா மாவட்டத்திலுள்ள ஒரு நகர் ஆகும். இந்நகரானது கிருஷ்ணாநகர் நகரிலிருந்து 28 கிலோமீட்டர்கள் தொலைவில் அமைந்துள்ளது. இந்தியாவின் கிழக்கு இரயில்வேயின் \"லால்கோலா\" உபபிரிவின் கீழ் இந்நகரின் தொடர்வண்டி நிலையம் வருகிறது. இத்தொடர்வண்டி நிலையம் இந்நகரை ஸ்லெட்ஜ் தொடர்வண்டி நிலையத்தோடு இணைக்கிறது. இந்நகர் தேசிய நெடுஞ்சாலை 34 மூலம் இணைக்கப்பட்டுள்ளது. இந்நகரின் பேதுவாதாரி வனவிலங்குகள் காப்பகத்தில் அதிக அளவு மலைப்பாம்புகளும், மான்களும் காணப்படுகின்றன. இந்நகரானது நகராட்சியாக தரம் உயர்த்தப்பட்டுள்ளது.\n\n"}
{"id": "207448", "url": "https://ta.wikipedia.org/wiki?curid=207448", "title": "நதியா மாவட்டம்", "text": "நதியா மாவட்டம்\n\nநதியா மாவட்டம் (Nadia district, வங்காள மொழி: নদিয়া জেলা) இந்தியாவின் மேற்கு வங்காள மாநிலத்தின் 23 மாவட்டங்களில் ஒன்றாகும். இது மேற்கு வங்காள மாநிலத்தின் மேற்குப் பகுதியில் அமைந்துள்ளது. இம்மாவட்டத்தின் கிழக்கு எல்லையாக வங்காள தேசம் நாடு அமைந்துள்ளது.\n\nSection::::மக்கட்தொகை.\n2011 ஆம் ஆண்டின் மக்கட்தொகைக் கணக்கெடுப்பின் படி இம்மாவட்டத்தின் மொத்த மக்கட்தொகை 51,68,488 ஆகும். இது அமெரிக்காவின் கொலராடோ மாகாண மக்கட்தொகைக்குச் சமமாகும். மக்கட்தொகையின் அடிப்படையில் இது இந்தியாவின் 640 மாவட்டங்களில் 18 வது இடத்தில் உள்ளது. மக்கள் அடர்த்தி ஒரு சதுர கிலோமீட்டருக்கு 1,316 பேர் ஆகும். மக்கட்தொகை பெருக்கம் 12.24 ஆகும். இம்மாவட்டத்தில் 1000 ஆண்களுக்கு 947 பெண்கள் எனும் வீதத்தில் உள்ளனர். கல்வியறிவு 75.58% ஆகும்.\n\nSection::::வனவிலங்குகள் காப்பகம்.\nஇம்மாவட்டத்தில் பேதுவாதாரி வனவிலங்குகள் காப்பகம் அமைந்துள்ளது. இக்காப்பகத்தின் பரப்பளவு 0.7 சதுர கிலோமீட்டர்கள் ஆகும்.\n"}
{"id": "207452", "url": "https://ta.wikipedia.org/wiki?curid=207452", "title": "பேதுவாதாரி வனவிலங்குகள் காப்பகம்", "text": "பேதுவாதாரி வனவிலங்குகள் காப்பகம்\n\nபேதுவாதாரி வனவிலங்குகள் காப்பகம் (Bethuadahari Wildlife Sanctuary) இந்தியாவின் மேற்கு வங்காளம் மாநிலத்தில் நதியா மாவட்டத்தில் அமைந்துள்ளது. இக்காப்பகமானது தேசிய நெடுஞ்சாலை 34 அருகே அமைந்துள்ளது. இதன் பரப்பளவு 67 ஹெட்டேர்கள் ஆகும். இக்காப்பகம் 1980 ஆண்டு உருவாக்கப்பட்டது.\nSection::::வனவிலங்குகள்.\nஇக்காப்பகத்தில் நரிகள், பறவைகள், ஊர்வன, மலைப்பாம்புகள், முதலைகள் மற்றும் மான்கள் அதிக அளவு காணப்படுகின்றன. இக்காப்பகத்தினுள் மூங்கில், தேக்கு போன்ற மரவகைகளும் காணப்படுகின்றன.\n"}
{"id": "207455", "url": "https://ta.wikipedia.org/wiki?curid=207455", "title": "பேதுவாதாரிக் கல்லூரி", "text": "பேதுவாதாரிக் கல்லூரி\n\nபேதுவாதாரிக் கல்லூரி (Bethuadahari College) இந்தியாவின் மேற்கு வங்காளம் மாநிலத்தில் நதியா மாவட்டத்தில் பேதுவாதாரி நகரில் அமைந்துள்ளது. இக்கல்லூரியில் \"கலை\", மற்றும் \"வணிகவியலில்\" இளநிலைப் படிப்பு வழங்கப்படுகிறது. கல்யாணிப் பல்கலைக்கழகத்தின் கீழ் இக்கல்லூரி இணைக்கப்பட்டுள்ளது. மேலும் பல்கலைக்கழக மானியக் குழுவின் ஒப்புதலும் பெற்றுள்ளது.\nSection::::வரலாறு.\nஇக்கல்லூரி 1986 ஆம் ஆண்டு அக்டோபர் மாதம் 6 ஆம் தியதி ஆரம்பிக்கப்பட்டது. முதலில் \"கல்கத்தாப் பல்கலைக்கழகத்துடன்\" இணைக்கப்பட்டிருந்தது. பின்னர் 1999 முதல் \"கல்யாணிப் பல்கலைக்கழகத்தின்\" கீழ் இக்கல்லூரி இணைக்கப்பட்டுள்ளது. இக்கல்லூரி தேசிய நெடுஞ்சாலை 34 லிருந்து 2 கிலோமீட்டர்கள் தொலைவில் அமைந்துள்ளது. \n"}
{"id": "207460", "url": "https://ta.wikipedia.org/wiki?curid=207460", "title": "பிரமோஸ்", "text": "பிரமோஸ்\n\nபிரமோஸ் என்பது ஒரு மீயொலிவேக சிறு இறக்கையுடன் கூடிய குறைந்த உயரத்தில் பறக்கவல்ல ஒரு வழிகாட்டப்பட்ட ஏவுகணை ஆகும். இது நீர்மூழ்கிக் கப்பல், கப்பல், போர் விமானம் மற்றும் தரைவழி போன்ற பல விதமான வழி முறைகளில் ஏவப்படக்கூடியது. இது இந்தியாவின் (DRDO) எனப்படும் பாதுகாப்பு ஆராய்ச்சி மற்றும் வளர்ச்சி அமைப்பும், ரஷ்யாவின் என் பி ஓ மஷிநோஸ்ட்ரோஏணியா நிறுவனமும் இணைந்து உருவாக்கிய ஏவுகணையாகும்.\n\nஇதன் பெயர் பிரம்மபுத்திரா மற்றும் மாஸ்க்வா என்ற நதிகளின் பெயரில் இருந்து உருவாக்கப்பட்டது ஆகும். இந்த ஏவுகணை உலகின் அதி வேகமாகச் செல்லக்கூடிய‌ ஏவுகணை ஆகும். இது மக் 2.5-2.8 வரை செல்லக்கூடிய ஆற்றல் கொண்டது.\n\nSection::::பிரமோஸ் பிளாக்-2 ஏவுகணை.\nஇந்திய ராணுவம் பிரமோஸ்-2 ரக ஏவுகணை சோதனையை நடத்தியது. ராஜஸ்தான் மாநிலம் பொக்ரான் பகுதியில் உள்ள நகரும் ஏவுதளத்தில் இருந்து செலுத்தப்பட்ட இந்த ஏவுகணை 25 கிலோ மீட்டர் தொலைவில் தரையில் உள்ள இலக்கை துல்லியமாக தாக்கியதாகவும், சோதனை வெற்றிகரமாக நடந்ததாகவும் ராணுவம் தெரிவித்துள்ளது. இந்தியா-ரஷ்யா கூட்டு திட்டத்தின் கீழ் இந்திய ராணுவ ஆராய்ச்சி மற்றும் அபிவிருத்தி அமைப்பு தயாரித்துள்ள பிரமோஸ் ஏவுகணை சோதனை இதற்கு முன்பு கடைசியாக கடந்த மார்ச் மாதம் பொக்ரானில் நடத்தப்பட்டது.\n\n\nSection::::மேற்கோள்கள்.\nhttp://www.hinduonnet.com/2005/04/16/stories/2005041602941400.htm\n"}
{"id": "207475", "url": "https://ta.wikipedia.org/wiki?curid=207475", "title": "டேவிட் ராஜேந்திரன்", "text": "டேவிட் ராஜேந்திரன்\n\nடேவிட் ராஜேந்திரன் (27 டிசம்பர் 1945 — 19 டிசம்பர் 2013) ஈழத்தின் பிரபல நாடகக் கலைஞரும், ஊடகவியலாளரும் ஆவார். இலங்கை வானொலியில் பணி புரிந்தவர்.\n\nSection::::வாழ்க்கைச் சுருக்கம்.\nடேவிட் ராஜேந்திரன் யாழ்ப்பாணம், பாசையூரில் அண்ணாவியார் தீயோ ராஜேந்திரன், அஞ்சலீனா ஆகியோருக்கு 1945 டிசம்பர் 27 இல் பிறந்தவர். தந்தை தியோ ராஜேந்திரன் தென்பாங்கு நாட்டுக்கூத்துக் கலைஞர். டேவிட் ராஜேந்திரன் 1960களில் இலங்கை வானொலியில் தொழில்நுட்பப் பொறுப்பாளராகப் பணியாற்றத் தொடங்கிய இவர் \"கிராமியப் பாடல்கள்\" என்ற நிகழ்ச்சியின் நிகழ்ச்சித் தயாரிப்பாளராக நீண்ட காலம் பணிபுரிந்தார். வானொலி நாடகங்களிலும் இவர் நடித்துப் பெயர் பெற்றார்.\n\nதந்தையின் வழியில் பல நாட்டுக்கூத்துகளில் நடித்ததுடன், நாடக நடிகராகவும் பல நாடகங்களில் நடித்தவர். சிலப்பதிகாரத்தைத் தழுவிய \"முத்தா மாணிக்கமா\", மற்றும் \"சத்தியவான் சாவித்திரி\" ஆகிய நாட்டுக் கூத்து நாடகங்கள் இலங்கையில் பல முறை மேடையேறி வெற்றி பெற்றன.\n\nபுலம்பெயர்ந்து லண்டனில் வாழ்ந்து வந்த டேவிட் ராஜேந்திரன் ரிரிஎன் தமிழ்த் தொலைக்காட்சியில் பணியாற்றினார். 'புதினக் கண்ணாடி' நிகழ்ச்சியைத் தொகுத்து வழங்கினார். அதன் செய்திப் பிரிவிலும் பணியாற்றியுள்ளார்.\n\nஇவருக்கு சந்திரா என்ற மனைவியும் மூன்று பிள்ளைகளும் உள்ளனர்.\n"}
{"id": "207481", "url": "https://ta.wikipedia.org/wiki?curid=207481", "title": "சாந்திப்பூர்", "text": "சாந்திப்பூர்\n\nசாந்திப்பூர் (Shantipur) நகரம் இந்தியாவின் மேற்கு வங்காளம் மாநிலத்தின் நதியா மாவட்டதிலுள்ள நகராட்சி ஆகும். இந்நகரானது கைத்தறி உடைகளுக்கு புகழ்பெற்றது ஆகும்.\nSection::::அமைவிடம்.\n\"சாந்திப்பூரின்\" அமைவிடம் ஆகும். இந்நகரானது கடல் மட்டத்திலிருந்து 15 மீட்டர்கள் உயரத்தில் அமைந்துள்ளது.\nSection::::மக்கட்தொகை.\n2011 ஆம் ஆண்டின் மக்கட்தொகை கணக்கெடுப்பின் படி இந்நகரின் மக்கட்தொகை 2,88,718 ஆகும். இதில் 1,47,299 பேர் ஆண்களும் 1,41,419 பேர் பெண்களும் ஆவர். 24,006 பேர் 6 வயதுக்கு உட்பட்ட குழந்தைகள் ஆவர். இந்நகர மக்களின் கல்வியறிவு 82.67% ஆகும்.\n"}
{"id": "207482", "url": "https://ta.wikipedia.org/wiki?curid=207482", "title": "பெருநாய் (விண்மீன் குழாம்)", "text": "பெருநாய் (விண்மீன் குழாம்)\n\nபெருநாய் (Canis Major) ஏறக்குறைய 88 விண்மீன்களடங்கிய ஒரு விண்மீன் குழாம் ஆகும். இரண்டாம் நூற்றாண்டு வானியலறிஞரான தாலமி கூறிய 48 விண்மீன் குழுக்களில் ஒன்றாகும். கானிஸ் என்பது லத்தீன் மொழியில் நாயைக் குறிப்பிடும் ஒரு சொல்லாகும். அதனால் இந்த விண்மீன் வட்டாரம் கானிஸ் மேஜர் என்று பெயர் பெற்றதோடு ஒளிமிக்க சீரியசும் வட்டாரமும் கானிகுலா (Canicula) எனப் பெயர் பெற்றது. சீரியஸ் என்றால் கிரேக்க மொழியில் வெப்பத்தால் வாட்டுகின்ற என்று பொருள். தொடக்கத்தில் சீரியஸ் விண்ணில் பிரகாசமிக்க மினுமினுக்கின்ற விண்ணுருப்புகளுக்கு ஒரு பெயரடைச் சொல்லாகப் பயன்படுத்தப்பட்டது. ஒரு பெரிய நாய் போலக் கற்பனை செய்யப்பட்டுள்ள இது ஓரியன் வட்டாரத்தோடு தொடர்புடைய இரு நாய்களில் பெரியதைக் குறிப்பிடுகிறது. பூமி சுழல,இந்த நாய்கள் வேட்டைக்காரனைப் பின் பற்றிச் செல்வது போலத் தோற்றம் தரும். கானிஸ் மேஜர் வட்டாரத்தில் பல பிரகாசமான விண்மீன்கள் அடங்கியுள்ளன. உருவத்தில் முதன்மையானதாக இருப்பது சீரியசாகும்.\n"}
{"id": "207484", "url": "https://ta.wikipedia.org/wiki?curid=207484", "title": "கிருஷ்ணாநகர்", "text": "கிருஷ்ணாநகர்\n\nகிருஷ்ணாநகர் (Krishnanagar) இந்தியாவின் மேற்கு வங்காளம் மாநிலத்தில் நதியா மாவட்டத்தில் உள்ள ஒரு நகராட்சி ஆகும். மேலும் இது நதியா மாவட்டத்தின் தலைநகரும் ஆகும். இந்நகரில் ஜலாங்கி ஆறு ஓடுகிறது. இந்நகராட்சியானது 1864 ஆம் ஆண்டு உருவாக்கப்பட்டது. விவசாயம் இங்கு முக்கியத் தொழிலாகும். இந்நகராட்சி 16 சதுர கிலோமீட்டர்கள் பரப்பளவு கொண்டது.\n\nSection::::அமைவிடம்.\nஇந்நகரின் அமைவிடம் ஆகும். இந்நகரானது கடல் மட்டத்திலிருந்து 14 மீட்டர்கள் உயரத்தில் அமைந்துள்ளது.\n\nSection::::மக்கட்தொகை.\n2011 ஆம் ஆண்டின் மக்கட்தொகை கணக்கெடுப்பின் படி இந்நகரின் மொத்த மக்கட்தொகை 1,81,182 ஆகும். ஆண் பெண் விகிதம் 1000 ஆண்களுக்கு 978 பெண்கள் என்ற அளவில் உள்ளது. மொத்த மக்கட்தொகையில் 6 வயதிற்கும் குறைவான வயதுடைய குழந்தைகள் 7.5% ஆகும். இந்நகர மக்களின் கல்வியறிவு 88.09% ஆகும். ஆண்களின் கல்வியறிவு 90.84% ஆகவும் பெண்களின் கல்வியறிவு 85.29% ஆகவும் உள்ளது.\n\n"}
{"id": "207487", "url": "https://ta.wikipedia.org/wiki?curid=207487", "title": "சலங்கி ஆறு", "text": "சலங்கி ஆறு\n\nசலங்கி ஆறு (வங்காள மொழி: জলজ্ঞী নদী, ஜலங்கீ நதீ ) கங்கை ஆற்றின் ஒரு கிளை ஆறு ஆகும். இது இந்தியாவின் மேற்கு வங்காளம் மாநிலத்தில் நதியா மாவட்டத்தின் \"முசிதாபாது\" வழியாகச் செல்கிறது. இவ்வாற்றிலுள்ள களிமண்ணைக் கொண்டு செய்யப்படும் பொம்மைகள் கிருஷ்ணாநகர் பொம்மைகள் என அழைக்கப்படுகின்றன.\n"}
{"id": "207494", "url": "https://ta.wikipedia.org/wiki?curid=207494", "title": "பிரானா 3டி", "text": "பிரானா 3டி\n\nபிரன்ஹா 3டி இந்தப் படத்தை ஜான் குலாகர் இயக்கியுள்ளார். இவர் ஹாரர் படமான ‘ஃபீஸ்ட்’ படத்தை இயக்கியவர். இதில் கிறிஸ்டோபர் லாயிட், கேத்ரீனா பௌடென், விங் ரேம்ஸ் உட்பட பலர் நடித்துள்ளனர். காமிக் ஹாரர் வகை படமான இது, பிரம்மாண்ட தண்ணீர் பூங்காவின் பின்னணியில் உருவாக்கப்பட்டுள்ளது. ஆக்ஷன் மற்றும் காமெடி காட்சிகளுடன் கிராபிக்ஸுக்கு முக்கியத்துவம் கொடுத்து எடுக்கப்பட்டுள்ளது.\nஇந்த திரைப்படம் 15ம் தேதி மே மாதம் தமிழில் வெளியானது.\n\n\n"}
{"id": "207496", "url": "https://ta.wikipedia.org/wiki?curid=207496", "title": "சீனிவாச ராமானுஜன் 125 (நூல்)", "text": "சீனிவாச ராமானுஜன் 125 (நூல்)\n\nசீனிவாச ராமானுஜன் 125 என்னும் நூல் கணித ஆசிரியரும் எழுத்தாளருமான இரா. நடராசன் என்பவரால் எழுதப்பட்டதாகும். இராமனுசனின் 125 ஆவது பிறந்த நாளின் முன்னோட்டமாக அவருடைய வாழ்க்கை வரலாற்றை 125 பத்திகளில் குழந்தைகளுக்குச் சுருக்கிக் கூறுவதே இந்நூலின் நோக்கம் ஆகும். \n\nதமிழகத்தில் ஈரோட்டில் பிறந்து கடும் வறுமை, புறக்கணிப்பு, அலைவுறுதல்களின் ஊடாக மாபெரும் கணித மேதையாக பரிணமித்து இந்தியாவிற்கு பெருமை சேர்த்த சீனிவாச இராமானுஜம் வாழ்வின் 125 முக்கிய சம்பவங்களை எளிய வடிவத்தில் ஆயிஷா இரா. நடராசன் வாசர்களுக்கு தந்துள்ளார் என்னும் குறிப்புரையோடு இந்நூல் வெளியிடப்பட்டு இருக்கிறது. \n\nஇராமானுசன் வாழ்க்கையையோடு தொடர்புடைய 22 படங்கள் இந்நூலில் இடம்பெற்றிருக்கின்றன. இராமானுசனின் வாழ்க்கையைப் பற்றி மேலும் அறிந்துகொள்வதற்காக ஐந்து நூல்கள் இந்நூலின் இறுதியில் பரிந்துரைக்கப்பட்டு உள்ளன. \n"}
{"id": "207498", "url": "https://ta.wikipedia.org/wiki?curid=207498", "title": "சந்தை (ஆவண நிகழ்படம்)", "text": "சந்தை (ஆவண நிகழ்படம்)\n\nசந்தை அல்லது த மார்க்கட் (Tha Market) என்பது 2011 இல் வெளிவந்த ஒரு தமிழ், ஆங்கிலஆவண நிகழ்படம் ஆகும். இது தமிழ்நாட்டில் வசதி குறைந்தவர்கள் தமது உடல் உறுப்புக்களை வசதிபடைத்தவர்களுக்கு மீனைச் சந்தையில் விலை கூறி விற்பது போல விற்பது பற்றிய ஆவணப் படம் ஆகும். ஒரு சிறுநீரகம் ஒன்றை வாங்க முற்படும் வசதி படைத்த கனடியப் பெண் ஒருவரின் பார்வையில் இப் படம் இந்த விடயத்தை ஆய்கிறது. இந்தப் படத்தின் இயக்குநர் ராமு ராவு (Rama Rau) ஆவார்.\n\n"}
{"id": "207501", "url": "https://ta.wikipedia.org/wiki?curid=207501", "title": "வெள்ளை வான் கதைகள்", "text": "வெள்ளை வான் கதைகள்\n\nவெள்ளை வான் கதைகள் அல்லது வைற் வான் இசுரோறீசு (White Van Storeis) என்பது 2013 இல் வெளிவந்த ஆங்கில ஆவண நிகழ்படம் ஆகும். இது இலங்கையில் ஆட்கடத்தல்களும் காணாமல் போதல்களும், குறிப்பாக வெள்ளை வான் மூலம் நடத்தப்பட்ட ஆட்கடத்தல்களையும் காணாமல் போதல், படுகொலைகள் பற்றியது ஆகும். இந்த ஆவணப் படம் 2 மணிநேர நீளம் கொண்டது. இதனை லீனா மணிமேகலை இயக்கி உள்ளார்.\n\n"}
{"id": "207502", "url": "https://ta.wikipedia.org/wiki?curid=207502", "title": "அகில இந்திய விவசாய தொழிலாளர்கள் சங்கம்", "text": "அகில இந்திய விவசாய தொழிலாளர்கள் சங்கம்\n\nஅகில இந்திய விவசாய தொழிலாளர்கள் சங்கம் (ஆங்கிலம்:The All India Agricultural Workers Union (AIAWU)) இந்தியாவிலுள்ள ஒரு இடதுசாரி பொதுவுடமை அரசியல் சார்புள்ள, விவசாயம் சார்ந்த வேலைகள் செய்யும் தொழிலாளர்களுக்கான, சட்டப்படியான வேலை நேரம், குறைந்தபட்ச கூலி சட்டம், விவசாய தொழில் முறைசார்ந்த உரிமைகள் போன்றவற்றிற்காக போராடுகிற அமைப்பு ஆகும் . இந்த அமைப்பின் தற்போதைய உறுப்பினர் எண்ணிக்கை 50,54,502 ஆகும்.\n\nSection::::அமைப்பு.\nஇந்திய அரசியலமைப்புச் சட்டப்படியான எல்லைவரையரைக்குள் இந்தியா முழுமைக்குமான அகில இந்திய அமைப்பாகும். இந்திய அளவில் 109 பேர் கொண்ட குழுவும், தொடர்ந்து மாநில அமைப்பும், மாவட்ட, வட்டார, பகுதிகள் அளவிலான குழுவும், இந்த அமைப்புக்களுக்கு நிருவாகிகள், களப்பணியாளர்கள் என நடைபெறும் மாநாடுகளில் கலந்துகொள்ளும் பிரதிநிதிகள் மூலமாக தேர்ந்தெடுக்கப்படுகிறார்கள்.\n"}
{"id": "207503", "url": "https://ta.wikipedia.org/wiki?curid=207503", "title": "கிரோசின் (ஆவண நிகழ்படம்)", "text": "கிரோசின் (ஆவண நிகழ்படம்)\n\nகிரோசின் என்பது 2011 இல் வெளிவந்த ஒரு தமிழ் ஆவணக் குறும்படம் ஆகும். இது யாழ்ப்பாணத்தில், பொருளாதாரத் தடையின் கீழும், படைத்துறை ஆக்கிரப்பின் கீழும் ஒரு வாடகை வண்டிக் காரர் (taxi) எப்படி ஒரு நோயாளியை மருத்துவமனைக்கு எடுத்துச் செல்வார் என்பது பற்றியது ஆகும். இதனை கண்ணன் அருணாச்சலம் இயக்கி உள்ளார்.\n\n"}
{"id": "207506", "url": "https://ta.wikipedia.org/wiki?curid=207506", "title": "நாம் பளியர்", "text": "நாம் பளியர்\n\nநாம் பளியர் (\"We Are the Palliars\") என்பது ஒரு தமிழ், ஆங்கில ஆவணப்படம் ஆகும். இது தமிழ்நாட்டில் குடிநீர், போக்குவரத்து, கல்வி, மருத்துவம் போன்ற எந்தவித அடிப்படை வசதிகளும் இல்லாமல் பளியர் சமூகம் எதிர்நோக்கும் சிக்கல்களை விபரிக்கிறது. குறிப்பாக தமிழ்நாடு அரசு இவர்களுக்கு அடிப்படைச் சேவைகளை வழங்கவில்லை என்பதை எடுத்துரைக்கிறது. இப் படத்தை ஊர் சேவைகள் அறக்கட்டளை (Village Service Trust) தயாரித்துள்ளது.\n\n"}
{"id": "207509", "url": "https://ta.wikipedia.org/wiki?curid=207509", "title": "அகில இந்திய விவசாயிகள் சங்கம்", "text": "அகில இந்திய விவசாயிகள் சங்கம்\n\nஅகில இந்திய விவசாயிகள் சங்கம் (English: All India Kisan Sabha, Hindi: अखिल भारतीय किसान सभा, Urdu: اکھِل بھارتیہ کسان سبھا‎;)இந்தியாவிலுள்ள ஒரு இடதுசாரி பொதுவுடமை அரசியல் சார்புள்ள, விவசாயிகள் சங்கம் ஆகும்\n\nSection::::வரலாறு.\nஅகில இந்திய விவசாயிகள் சங்கம் முதலில் பீகாரில் சுவாமி சகஜானந்த சரஸ்வதி தலைமையின் கீழ் 1929 ல் உருவாக்கப்பட்டது. பீகார் மாநிலத்தில் விவசாயிகளின் அடிப்படை உரிமைகள், உழும் நிலங்களை பாதுகாத்தல், அந்த காலத்தில் ஜமீன்தார் தாக்குதல்களுக்கு எதிராக விவசாயிகளை அணிதிரட்ட வேண்டும், விவசாயிகளை குறைகளை போக்க அணிதிரட்ட வேண்டும், என்ற நிலையில் விவசாயிகள் இயக்கம் உருவாகியது.ஏப்ரல் 11, 1936 அன்று சுவாமி சகஜானந்த சரஸ்வதி அதன் முதல் தலைவராக தேர்ந்தெடுக்கப்பட்டார், மற்றும் ரங்கா, இ. எம். எஸ். நம்பூதிரிபாத்து (EMS Namboodiripad), பண்டிட் கர்யானந் (Karyanand) சர்மா, பண்டிட் யமுனா கர்ஜி, பண்டிட் யதுநந்தன் (Yadunandan) (Jadunandan) சர்மா, போன்ற முக்கிய தலைவர்களும் தொடர்பு குழு உறுப்பினர்கள் என ராகுல் சங்கிருத்தியாயன் , பி . சுந்தரய்யா , ராம் மனோகர் லோஹியா , ஜெயப்பிரகாஷ் நாராயண் , ஆச்சார்யா நரேந்திர தேவ் மற்றும் பங்கிம் முகர்ஜி.\n"}
{"id": "207510", "url": "https://ta.wikipedia.org/wiki?curid=207510", "title": "மலேசியக் கடவுள்கள்", "text": "மலேசியக் கடவுள்கள்\n\nமலேசியக் கடவுள்கள் (Malaysian Gods) 2009 இல் மலேசியாவில் வெளிவந்த ஒரு தமிழ் ஆவண நிகழ்படம் ஆகும். இப் படம் மலேசியாவில் தணிக்கைக்கு உள்ளாகியது.\n\nஇப் படம் அன்வார் இப்ராகிம் அரசில் இருந்து வெளியேற்றப்பட்டு Sodomy, ஊழல் குற்றம்சாட்டப்பட்டு சிறை வைக்கப்பட்டார். இதனை எதிர்த்து அவரது ஆதரவளார்கள், மகாதீர் பின் முகமதுவின் சர்வதிகாரப் போக்கை எதிர்த்தவர்களாலும் பெரும் எதிர்ப்புப் போராட்டங்கள் செய்யப்பட்டன. இப் படம் 10 ஆண்டுகளுக்குப் பின்பு அப் போராட்ட களங்களில் இருந்தவர்கள், பணி புரிந்தவர்களை நேர்காணல்கள் காணுகிறது. அனைத்து நேர்காணல்களும் தமிழில் அமைந்துள்ளன.\n\nஇப் படத்தை அமிர் முகமட் இயக்கி உள்ளார். \n\n"}
{"id": "207513", "url": "https://ta.wikipedia.org/wiki?curid=207513", "title": "கணேஷ் வெங்கட்ராமன்", "text": "கணேஷ் வெங்கட்ராமன்\n\nகணேஷ் வெங்கட்ராமன் இவர் ஒரு மாடல் மற்றும் தென்னிந்தியத் திரைப்பட நடிகர் ஆவார். இவர் அபியும் நானும்\" மற்றும்\" உன்னைப்போல் ஒருவன்' போன்ற திரைப்படங்களின் மூலம் தமிழ் சினிமாவுக்கு பரிச்சயமானார். இவர் தமிழ், தெலுங்கு, மலையாளம், கன்னடம் போன்ற தென்னிந்திய மொழி திரைப்படங்களில் நடித்தார். இவர் கமலஹாசன், அமிதாப் பச்சன், மோகன்லால், போன்ற முன்னணி நடிகர்களுடன் பணியாற்றியுள்ளார். இவருக்கும் நிஷா கிருஷ்ணன் என்ற நடிகையுடன் 22 நவம்பர் 2015 அன்று திருமணம் நடைபெற்றது.\n\nSection::::ஆரம்ப வாழ்க்கை.\nகணேஷ் மும்பையில் பிறந்து வளர்ந்தார். இவரின் அப்பா அம்மா தமிழ்நாட்டில் உள்ள சிதம்பரத்தைச் சேர்ந்தவர்கள். இவர் 2003ம் ஆண்டு நடந்த \"மிஸ்டர் இந்தியா 2003\" வெற்றியாளர் ஆவார். அதே ஆண்டில் துருக்கி நாட்டின் தலைநகர் இஸ்தான்புல்லில் நடைபெற்ற சூப்பர் மாடல் போட்டியில் முதல் ஐந்து போட்டியாளர்களில் ஒருவராக வந்தார்.\n\nஇவருடைய கல்லூரி நாட்களில், இவருக்கு மாடலிங் மற்றும் நடிப்பு நோக்கி கவனம் இருந்தது. தனது கல்லூரியில் கைப்பந்து அணியின் தலைவராகவும் இருந்தார். முறையான கல்வியை முடித்த பின்னர், மென்பொருள் வல்லுநராக ஒரு புகழ்பெற்ற நிறுவனத்தில் இவர் இரண்டு ஆண்டுகள் பணிபுரிந்தார். இவர் பல விளம்பரப் படங்களிலும் நடித்தார். இயக்குனர் முருகதாஸ் ஒரு விளம்பரத்துக்காக கணேஷ் வெங்கட்ராமனை தேர்வு செய்தார்.\n\nSection::::மாடல்.\nஇவர் இதுவரைக்கும் 200 விளம்பரப் படங்களில் நடித்துள்ளார்.\n\nSection::::சின்னத்திரை.\nஇவர் ஜெயா டிவியில் ஒளிபரப்பான மாயாவி 3டி தொடர் முலம் சின்னத்திரையில் அறிமுகம் ஆனார். உலகில் முதல் முதலில் தயாரிக்கப்பட்ட 3டி தொடர் இதுவாகும்.\n"}
{"id": "207515", "url": "https://ta.wikipedia.org/wiki?curid=207515", "title": "இயேசுவின் பிறப்பு", "text": "இயேசுவின் பிறப்பு\n\nஇயேசுவின் பிறப்பு என்பது இயேசுவின் பிறப்பு குறித்த லூக்கா நற்செய்தி, மத்தேயு நற்செய்தி மற்றும் சில திருமுறையினை சேரா நூல்களில் விவரிப்பினைக்குறிக்கும். லூக்கா மற்றும் மத்தேயு நற்செய்திகள் யூதேயா நாட்டின் பெத்லகேம் ஊரில் இயேசு ஒரு கன்னியிடம் பிறந்தார் என குறிக்கின்றது.\n\nலூக்கா நற்செய்தியின்படி அகுஸ்து சீசரின் கட்டளைப்படி மக்கள் தொகையைக் கணக்கில் தன் குடும்பத்தை பதிவு செய்ய தாவீதின் வழிமரபினரான யோசேப்பும், அவருக்கு மண ஒப்பந்தமான மரியாவும் நாசரேத்து ஊரிலிருந்து யூதேயாவிலுள்ள பெத்லகேம் என்ற தாவீதின் ஊருக்குச் சென்றனர். அங்கு இருந்தபொழுது மரியாவுக்குப் பேறுகாலம் வந்தது. அவர் தம் தலைமகனைப் பெற்றெடுத்து, பிள்ளையைத் துணிகளில் பொதிந்து தீவனத் தொட்டியில் கிடத்தினார். இதன்பின் அப்பகுதியில் உள்ள வயல்வெளியில் தங்கள் கிடையைக் காவல் காத்துக்கொண்டிருந்த இடையர்களுக்கு வானதூதர் தோன்றி அவர்களிடம், 'இன்று ஆண்டவராகிய மெசியா என்னும் மீட்பர் உங்களுக்காகத் தாவீதின் ஊரில் பிறந்திருக்கிறார்.' எனக்கூறி இயேசுவின் பிறப்பை அவர்களுக்கு அறிவித்தனர். அவர்கள் சென்று மரியாவையும் யோசேப்பையும் தீவனத் தொட்டியில் கிடத்தியிருந்த குழந்தையையும் கண்டு வணங்கினர்.\n\nமத்தேயு நற்செய்தி விண்மீன் ஒன்றின் வழிகாட்டுதலால் கிழக்கிலிருந்து ஞானிகள் சிலர் வந்து இயேசுவை வணங்கினர் என்று குறிக்கின்றது. இதன்பின் ஏரோது குழந்தையை கொல்லத் தேடுவான் என கணவில் யோசேப்பு எச்சரிக்கப்பட்டதால், அவர்கள் மூவரும் எகிப்துக்குத் தப்பி ஓடிச் சென்றனர். ஏரோது காலமானதும், எகிப்திலிருந்து திரும்பி வந்து நாசரேத்து எனப்படும் ஊருக்குச் சென்று அங்குக் குடியிருந்தார். \n\nஇந்த நிகழ்வு பல கிறித்தவ பிரிவுகளில் மிகவும் சிறப்பாக கொண்டாடப்படுகின்றது. கத்தோலிக்க திருச்சபை உட்பட்ட சில சபைகளில் கிறித்துமசு அன்று திருவிழிப்பு ஆராதனையோடு இவ்விழா சிறப்பிக்கப்படுகின்றது. குறிப்பாக கிழக்கு மரபுவழி திருச்சபையின் இவ்விழாவுக்கு முன் 40 நாட்கள் நோன்பிருப்பது (Nativity Fast) வழக்கில் உள்ளது. கத்தோலிக்க திருச்சபை, ஆங்கிலிக்க ஒன்றியம் முதலிய பல பிரிவுகளில் இவ்விழாவுக்கு முன் வரும் நான்கு ஞாயிருகளை திருவருகைக் காலம் என வைத்து இவ்விழாவுக்கு ஆயத்தம் செய்கின்றனர்.\n\nகிறித்தவ இறையியலில் வாக்கு மனிதரான நிகழ்வாக இது கருதப்படுகின்றது. ஆதாம் மற்றும் ஏவாளின் வீழ்ச்சியால் விளைந்த பாவத்தைப்போக்க கடவுளின் திருவுளப்படி அவரின் ஒரே மகன் இயேசு மனிதனாகப்பிறந்ததாக நம்பப்படுகின்றது. 4ம் நூற்றாண்டு முதல் கிறித்தவக் கலையில் இன்நிகழ்வு முக்கிய பங்கு வகிக்கின்றது. 13ம் நூற்றாண்டு முதல் கிறித்துமசு குடில் அமைத்து இவ்விழாவை கிறித்தவர்கள் கொண்டாடுகின்றனர்.\n"}
{"id": "207524", "url": "https://ta.wikipedia.org/wiki?curid=207524", "title": "புஷ்பம் ராமலிங்கம் அமுதன்", "text": "புஷ்பம் ராமலிங்கம் அமுதன்\n\nதடித்த எழுத்துக்கள்\nபுஷ்பம் ராமலிங்கம் அமுதன் (பிறப்பு 1971, மதுரை, தமிழ்நாடு) என்பவர் ஒரு ஆவணப்பட ஆக்கர், ஊடகச் செயற்பாட்டாளர். இவர் மறுபக்கம் ஊடகச் செயற்பாட்டுக் குழுவின் அமைப்பாளர்களில் ஒருவர் ஆவார். ஆவணப்படம் ஆக்கம், காட்சியிடல், திரைப்பட விழாக்கள், ஊடகப் பட்டறைகள் போன்ற பணிகளை மதுரையிலும், மதுரையைச் சுற்றி உள்ள பகுதிகளிலும் மேற்கொண்டுவருகிறார்.\n\n"}
{"id": "207561", "url": "https://ta.wikipedia.org/wiki?curid=207561", "title": "தென்சிலுவை (விண்மீன் குழாம்)", "text": "தென்சிலுவை (விண்மீன் குழாம்)\n\nதென்சிலுவை (ஆங்கிலம்:\"crux\") என்பது நவீன 88 விண்மீன் குழாம்களில் மிகச் சிறியது ஆகும். இதனது இலத்தீன் பெயர் சிலுவையைக் குறிக்கிறது. இது வானத்தின் தென்திசையில் அடிவானத்தை நோக்கி சற்றுச் சாய்ந்த நிலையில் காணப்படும். இதற்கு மிக அருகில் உள்ள உடு பீட்டா செண்டோரி ஆகும். இதைத் தென் அரைக்கோளத்தில் இருந்து தெளிவாகக் காணலாம். இந்த விண்மீன் குழாமில், சிலுவையில் நீளமான பகுதி தென் திசையைக் காட்டுவதால் தென்சிலுவை எனப்படுகிறது.\n"}
{"id": "207588", "url": "https://ta.wikipedia.org/wiki?curid=207588", "title": "சி. ஏ. முகிலன்", "text": "சி. ஏ. முகிலன்\n\nḏசி. ஏ. முகிலன் (\"C. A. Muguilan\", 5 மார்ச் 1933 - 12 மே 1980) தமிழ்த் திரைப்பட இயக்குனரும், திரைக்கதை எழுத்தாளரும் ஆவார்.\nஇவரது இயற்பெயர் சி. ஏ. பெருமாள். புதுவை மாநிலத்தில் உள்ள சின்ன காளப்பெட் என்னும் இடத்தில் ஐயாவு செட்டியார், வல்லதம்மாள் ஆகியோருக்கு ஏழாவது மகனாகப் பிறந்தார். கற்பகம் போன்ற திரைப்படங்களுக்கு கதைகள் எழுதியும், துணை இயக்குநராகவும் பணியாற்றியவர். 1980 ஆம் ஆண்டில் வெளிவந்த ஒரே முத்தம் என்ற படத்தை எழுதியும் இயக்கியும் உள்ளார். ஏ. வி. எம், இளையராஜா, கண்ணதாசன் போன்ற படைப்பாளிகளுடன் இணைந்து தமிழ் திரைப்படத் துறையில் பணியாற்றினார்.\n"}
{"id": "207589", "url": "https://ta.wikipedia.org/wiki?curid=207589", "title": "தமிழ் இலக்கணத் தொடர்கள் (மொழி)", "text": "தமிழ் இலக்கணத் தொடர்கள் (மொழி)\n\nதமிழ் இலக்கணத் தொடர்கள் என்னும் இக் கட்டுரையில் பண்டைய தமிழ் இலக்கண நூல்களாகிய தொல்காப்பியம், நன்னூல் ஆகிய இரண்டு நூல்களில் எழுத்து, சொல் என்னும் பகுதியில் உள்ள மொழித்தொடர்கள் மட்டும் அகர வரிசையில் தொகுக்கப்பட்டுள்ளன. தொடர் விளக்க நூற்பாவும், ஆங்கில மொழிபெயர்ப்பும் அடிக்குறிப்பாகத் தரப்படுகின்றன. எடுத்துக்காட்டுகள் அந்தந்த நூற்பாக்ககளுக்கு உரையாசிரியர்கள் தந்துள்ளனவும், எளிமைப்படுத்தப்பட்டுள்ளளனவுமாக தரப்படுள்ளன. \n\n\n\n\n\n\n\n\n\n\n\n\n\n\n"}
{"id": "207598", "url": "https://ta.wikipedia.org/wiki?curid=207598", "title": "புனல்", "text": "புனல்\n\nவடிகுழலி அல்லது புனல் (\"funnel\") என்பது ஒரு பக்கத்தில் விரிந்த வட்ட வடிவிலான வாயையும் மற்ற பக்கத்தில் ஒடுங்கிய குழாயையும் கொண்ட ஒரு கருவி ஆகும். இது நீர்மம் ஒன்றை அல்லது சிறிதாக நறுக்கப்பட்டவையை ஒடுங்கிய வாயுள்ள ஒரு கொள்கலனிலிடப் பயன்படுகிறது. புனல் இல்லாவிடில் இவை வெளியில் சிந்திவிடும். புனல்கள் பெரும்பாலும் துருப்பிடிக்காத உருக்கு, அலுமினியம், கண்ணாடி அல்லது நெகிழியால் உருவாக்கப்படுகின்றன. இதை உருவாக்கப் பயன்படுபவை திடமானதாகவும் தன்னூடாகச் செல்லும் பொருளுடன் எதிர்வினை புரியாததாகவும் இருக்கவேண்டும். இதனால் தான் வீட்டில் நெகிழியாலான புனல் பயன்படுகின்ற போதிலும் டீசலை ஊற்றும் போது கண்ணாடிப் புனல் அல்லது துருப்பிடிக்காத உருக்கினாலான புனல் பயன்படுகிறது.\n"}
{"id": "207641", "url": "https://ta.wikipedia.org/wiki?curid=207641", "title": "மாண்டி தாக்கர்", "text": "மாண்டி தாக்கர்\n\nமாண்டி தாக்கர் (Mandy Takhar) ஒரு பிரித்தானிய இந்திய முன்னணி வடிவழகி மற்றும் நடிகை. இவர் பஞ்சாபித் திரைப்படங்களில் அதிகமாக நடித்து வருகிறார்.\n"}
{"id": "207670", "url": "https://ta.wikipedia.org/wiki?curid=207670", "title": "நம்ம வீட்டு மகாலட்சுமி (தொலைக்காட்சி நிகழ்ச்சி)", "text": "நம்ம வீட்டு மகாலட்சுமி (தொலைக்காட்சி நிகழ்ச்சி)\n\nநம்ம வீட்டு மகாலட்சுமி ஜீ தமிழ் தொலைக்காட்சியில் ஒளிபராபான நிகழ்ச்சி. இந்த நிகழ்ச்சியை குஷ்பூ தொகுத்து வழங்குகிறார். ஜாக்பாட் நிகழ்ச்சிக்குப் பிறகு நடிகை குஷ்பூ தொகுத்து வழங்கும் நிகழ்ச்சி இது ஆகும். இந்த நிகழ்ச்சி சனி மற்றும் ஞாயிறு அன்று இரவு 8 மணிக்கு ஒளிபரப்பாகிறது. முதல்நாள் முதல் நிகழ்ச்சியில் தொலைக்காட்சி நடிகைகள் ஷில்பா, ஷிவானி நந்தினி, தேவி கிருபா ஆகியோர் பங்கேற்றனர்.\n\nஇது முற்றிலும் பெண்களுக்கான நிகழ்ச்சி ஆகும். இந்த நிகழ்ச்சியில் நான்கு சுற்றுக்கள் உண்டு.\n\n\n"}
{"id": "207672", "url": "https://ta.wikipedia.org/wiki?curid=207672", "title": "கிளாரா ஜெட்கின்", "text": "கிளாரா ஜெட்கின்\n\nகிளாரா ஜெட்கின் () (பிறப்பு 5 ஜுலை 1857 &; இறப்பு 20 ஜு 1933) ஜெர்மனியைச் சேர்ந்த மார்க்சிய தத்துவவாதி. பெண்களுக்கான உரிமைகளை கேட்டுப் போராடிய செயற்பாட்டாளர். 1911 இல் சர்வதேச பெண்கள் தினத்திற்கு‍ பெண்களைத் திரட்டினார். 1917 ஆம் ஆண்டு‍ வரை ஜெர்மன் சமூக ஜனநாயகக் கட்சி இன் உறுப்பினர். பின்னர் ஜெர்மனி சுதந்திர சமூக ஜனநாயக கட்சியின் உறுப்பினராகவும், ஸ்பார்ட்டாசிஸ் லீக்கின் உறுப்பினராகவும் இருந்தார். ஸ்பார்ட்டாசிஸ் லீக் பின்னர் ஜெர்மன் கம்யூனிஸ்ட் கட்சி (KPD) ஆக மாறியது.\n\nSection::::வாழ்க்கை மற்றும் பணி.\nகிளாரா ஜெட்கின் சாக்சோனியில் கிளாரா எய்சனர் என்ற விவசாய கிராமத்தில் பிறந்தவர். அவரது‍ தந்தை காட்பிரைடு‍ எய்சனர் ஒரு பள்ளி ஆசிரியர். அவரது தாயார், ஜோசபின் விட்டேல் எய்சனர். மிகவும் படித்த நடுத்தர வர்க்க குடும்பத்தைச் சேர்ந்தவர் கிளாரா ஜெட்கின். இவரது‍ கணவர் பெயர் ஓசிப் ஜெட்கின். 1874 இல் ஜெர்மனியில் படிப்பை முடித்து ஆசிரியராக இருந்தபோது‍ பெண்கள் இயக்கம் மற்றும் தொழிலாளர் இயக்கங்களிலும் தொடர்பை வளர்த்துக் கொண்டார். பெர்டினன்‌டு‍ லஸ்சாலேயால் ஆரம்பிக்கப்பட்ட அனைத்து‍ ஜெர்மன் தொழிலாளர் சங்கம் மற்றும் ஆகஸ்டு‍ பெபெல் மற்றும் வில்கெல்ம் லீப்நெக்ட் ஆகியோரால் ஆரம்பிக்கப்பட்ட ஜெர்மன் சமூக ஜனநாயக தொழிலாளர் கட்சி ஆகிய இரண்டும் இணைத்து‍ ஒரு‍ கட்சியாக ஜெர்மன் சோசலிசத் தொழிலாளர் கட்சியாக உருவாக்கப்பட்டது. இந்த ஜெர்மன் சோசலிசத் தொழிலாளர் கட்சியில் 1878 இல் கிளாரா ஜெட்கின் சேர்ந்தார். 1890 இல் ஜெர்மன் சமூக ஜனநாயக கட்சி பெயர் மாற்றப்பட்டது.\n\nSection::::சர்வதேச மகளிர் தினம் தோற்றம்.\nரோசா லக்சம்பர்க்கின் நெருங்கிய தோழி ஆவார். பெண்களுக்கான சம உரிமைகளுக்கு‍ கிளாரா ஜெட்கினுக்கு‍ போராடுவதில் அதிக ஈடுபாடும் ஆர்வமும் கொண்டவர்.\n1907 ஜெர்மனியில், ஸ்டட்கார்ட் என்ற நகரில் முதன் முதலாக ‘சோசலிச பெண்கள் மாநாடு’ நடைபெற்றது. இந்த மாநாட்டில் உலகம் முழுவதுமுள்ள பெண்கள் அமைப்புகளை ஒருங்கிணைப்பதற்கு ஒரு சர்வதேச பெண்கள் அமைப்பு இம்மாநாட்டில் உருவாக்கப்பட்டது. இந்த அமைப்பிற்கு கிளாரா ஜெட்கின் செயலாளராக தேர்வு செய்யப்பட்டார்.\n1907 இல் புதிதாகத் உருவாக்கப்பட்ட ஜெர்மன் சமூக ஜனநாயகக் கட்சியின் தலைவராகவும் தேர்ந்தெடுக்கப்பட்டார். முதன் முதலில் சர்வதேச மகளிர் தினம் மார்ச் 8, 1910 இல் ஆரம்பித்தார். இது‍ கோபன்கேகனில் நடைபெற்ற பெண்களுக்கான மாநாட்டில் இது‍ தீர்மானிக்கப்பட்டது. 1915 இல் பெர்லினில் சர்வதேச சோசலிச பெண்கள் அமைப்பின் போர் எதிர்ப்பு மாநாட்டை ஏற்பாடு‍ செய்தார்.\n\nSection::::ஜெர்மன் கம்யூனிஸ்ட் கட்சியில்.\nஜெர்மனி புரட்சிக்குப் பின் 1919 ஜனவரியில் ஜெர்மன் கம்யூனிஸ்ட் கட்சி உருவாக்கப்பட்டது. கிளாரா ஜெட்கினும் 1920 முதல் 1933 வரை அதில் தன்னை உறுப்பினராக சேர்த்துக் கொண்டார். 1920 இல் கிளாரா பெண்களைப் பற்றி லெனினிடம் நேர்காணல் ஒன்றை நடத்தினார்.\n1924 வரை ஜெர்மன் கம்யூனிஸ்ட் கட்சியில் இருந்தார். 1927 முதல் 1929 வரை அதன் மத்தியக்குழு உறுப்பினராகவும் இருந்தார். மேலும் அவர் 1921 முதல் 1933 வரை கம்யூனிஸ்ட் அகிலத்தின் செயற்குழு‍ உறுப்பினராகவும் இருந்தார்.\n\nSection::::இறப்பு.\n1933 இல் இட்லர் ஆட்சிக்கு‍ வந்த பின் கம்யூனிஸ்ட் கட்சி தடை செய்யப்பட்டது. அப்போது‍ கிளாரா சோவியத் யூனியனுக்கு‍ சென்றார். 1933 இல் கிளாரா ஜெட்கின் மாஸ்கோவிற்கு‍ அருகில் தனது‍ 76 ஆவது‍ வயதில் இறந்தார்.\n\n\n"}
{"id": "207674", "url": "https://ta.wikipedia.org/wiki?curid=207674", "title": "சிறுவன்", "text": "சிறுவன்\n\nசிறுவன் அல்லது இளம் ஆண் என்பவர் ஒரு சிறு வயது ஆண்மகன். 18 வயதுக்குக் குறைவான ஆண் (அல்லது) பருவ வயதுக்குக் கீழ் உள்ள இளைஞன், சிறுவன் என அழைக்கப்படுவார். இவ்வயதினரை பையன் அல்லது பாலகன் எனவும் அழைப்பர். இதன் பெண்பால் சிறுமி ஆகும்.\nSection::::இலக்கியப் பயன்பாடு.\n\"அன்றே சொன்னான்\nஆயர் குல சிறுவன்\"\nஇதில் \"சிறுவன்\" எனும் சொல், சிறு வயதுக் கண்ணனைக் குறிப்பதாகும்.\n\n\nSection::::சிறுவர்களுக்கானப் படைப்புகள்.\nஇதரப் படைப்புகள்\n\n"}
{"id": "207682", "url": "https://ta.wikipedia.org/wiki?curid=207682", "title": "மேளம் கொட்டு தாலி கட்டு (தொலைக்காட்சி நிகழ்ச்சி)", "text": "மேளம் கொட்டு தாலி கட்டு (தொலைக்காட்சி நிகழ்ச்சி)\n\nமேளம் கொட்டு தாலி கட்டு இந்த நிகழ்ச்சி சனி மற்றும் ஞாயிறு இரவு 8 மணிக்கு புதுயுகம் தொலைக்காட்சியில் ஒளிபரப்பானது.\nதிருமணம் ஆகாத பெண்கள் மட்டுமே பங்கேற்கும் ஒரு தொலைகாட்சி நிகழ்ச்சி. இந்த நிகழ்ச்சியை நடிகை சினேகா தொகுத்து வழங்கினார். இது இவரின் முதல் சின்னத்திரை நிகழ்ச்சி ஆகும்.\n\n\n"}
{"id": "207686", "url": "https://ta.wikipedia.org/wiki?curid=207686", "title": "அரசு அறிஞர் அண்ணா நினைவு புற்றுநோய் மருத்துவமனையும் ஆராய்ச்சி நிலையமும்", "text": "அரசு அறிஞர் அண்ணா நினைவு புற்றுநோய் மருத்துவமனையும் ஆராய்ச்சி நிலையமும்\n\nஅரசு அறிஞர் அண்ணா நினைவு புற்றுநோய் மருத்துவமனையும் ஆராய்ச்சி நிலையமும் (Arignar Anna Memorial Cancer Hospital & Research Institute) என்பது தமிழ்நாட்டில் உள்ள காஞ்சிபுரத்தில் அமைந்துள்ள அரசு புற்றுநோய் மருத்துவமனை ஆகும். பேரறிஞர் அண்ணாவின் நினைவாக உலக சுகாதார நிறுவனத்தின் உதவியுடன் புற்றுநோய் ஆராய்ச்சி நிலையமாக 1969இல் அப்போதைய அரசால் அடிக்கல் நாட்டப்பட்டு, தொடங்கப்பட்டது. ஆரம்பத்தில் சுற்றுப்புறக் கிராமங்களில் புற்று நோய் கண்டறியும் சோதனை முகாம்களை நடத்தியது. இலவசமாக நோயாளிகள் மருத்துவம் பெறுகின்றனர். இன்று கதிர் மருத்துவம், அறுவை மருத்துவம், வேதிமருத்துவம், ஆராய்ச்சி என்று ஒரு புற்றுநோய்க்கான முழுமையான மருத்துவமனையாகத் திகழ்கிறது. மருத்துவ இயற்பியலில் பட்ட மேல் படிப்பு வசதியும் உள்ளது. தமிழக முதலமைச்சராக இருந்த அண்ணா, புற்று நோயால் இயற்கை எய்திய பின் அவர் நினைவாக தொடங்கப்பட்டது. தற்பொழுது வட்டார புற்றுநோய் மையமாக (Regional Cancer Center) இந்திய அரசால் ஏற்றுக் கொள்ளப்பட்டது.\n"}
{"id": "207698", "url": "https://ta.wikipedia.org/wiki?curid=207698", "title": "சரிகம கமகம (தொலைக்காட்சித் தொடர்)", "text": "சரிகம கமகம (தொலைக்காட்சித் தொடர்)\n\nசரிகம கமகம இந்த தொடர் (திங்கள் முதல் வெள்ளி வரை இரவு 9 மணிக்கு) புதுயுகம் தொலைக்காட்சியில் ஒளிபரப்பான மெகாதொடர் ஆகும் \n\nSection::::கதை சுருக்கம்.\nசமையல் குறிப்பு, இசை குறிப்பு, நடனம் போன்ற அனைத்தும் இடம்பெறும் தொடர். இசை, நடனத்தை உயிராகக் கருதும் ஏழு இளையவர்களின் வாழ்க்கைத் தொடர். \n\n\n\n"}
{"id": "207703", "url": "https://ta.wikipedia.org/wiki?curid=207703", "title": "தமிழ் இலக்கணத் தொடர்கள் (பொருள்)", "text": "தமிழ் இலக்கணத் தொடர்கள் (பொருள்)\n\nதமிழில் மொழி இலக்கணமானது எழுத்திலக்கணம், சொல்லிலக்கணம் என்னும் இரு பாகுபாடுளில் சொல்லப்படுகிறது. தமிழில் வாழ்வியல் கருத்துக்களைக் கூறும் பொருள்-இலக்கணம் என்னும் பகுதியும் உண்டு. இது பிற மொழிகளில் வரையறுக்கப்படாத ஒருவகை இலக்கணம். இதில் அகம், புறம் என்னும் பாகுபாடுகளும், அகத்தில் களவு, கற்பு, என்னும் பாகுபாடுகளும் உள்ளன. இவை வாழ்வியல் பாகுபாடுகள். இன்றுள்ள நூல்களில் காலத்தால் மிகவும் பழமையான தொல்காப்பியம் இவற்றை விளக்குகிறது.மேலும்,\nமுதலானவை உள்ளன. அன்றியும் இலக்கியங்களில் காணப்படும்\nஎன்னும் பாகுபாடுகளும் உள்ளன.பொருள் இலக்கணப் பகுதியில் வரும் நால்வகைக் குலப்பாகுபாடும், இறுதியில் இணைக்கப்பட்டுள்ள உத்தி முதலான பாகுபாடுகளும் இடைச்செருகல்கள் என அறிஞர்கள் கருதுகின்றனர். \n\nதொல்காப்பியத்தில் காணப்படும் பொருள் இலக்கணத் தொடர்கள் இங்குத் தொகுக்கப்பட்டு விளக்கங்கள் அந்த நூலை அடியொற்றித் தரப்படுகின்றன. பொருள் இலக்கணம் கூறும் இறையனார் களவியல், [[புறப்பொருள் வெண்பாமாலை)), [[நம்பி அகப்பொருள்|நம்பியகப்பொருள்]] ஆகிய நூல்களில் கூறப்படும் தொடர்கள் இங்கு எடுத்துக்கொள்ளப்படவில்லை. \n\n\nSection::::அடிக்குறிப்பு.\n[[பகுப்பு:தமிழ் இலக்கணம்]]\n[[பகுப்பு:தமிழ் இலக்கண வகைகள்]]"}
{"id": "207706", "url": "https://ta.wikipedia.org/wiki?curid=207706", "title": "எம். பி. என். பொன்னுசாமி", "text": "எம். பி. என். பொன்னுசாமி\n\nஎம். பி. என். பொன்னுசாமி தமிழ்நாடு, மதுரையைச் சேர்ந்த நாதசுவர இசைக் கலைஞர் ஆவார்.\n\nSection::::ஆரம்பகால வாழ்க்கை.\nபொன்னுசாமி 1933ஆம் ஆண்டு, மார்ச் 19 அன்று பிறந்தவர். பெற்றோர்: நடேசன் பிள்ளை - சம்பூர்ணம். தனது தந்தையாரிடம் நாதசுவர இசையினைப் பயின்றார். தனது ஏழாவது வயதில் தந்தை, மூத்தத் தமையனார் எம். பி. என். சேதுராமன் இவர்களுடன் இணைந்து மதுரை மீனாட்சியம்மன் கோயில் சந்நிதியில் நாதசுவரம் வாசிக்கத் தொடங்கினார். ஒன்பதாவது வயதில் தனது தமையனார் எம். பி. என். சேதுராமனுடன் இணைந்து இசை நிகழ்ச்சிகளை செய்யத் தொடங்கினார். \n\n\nSection::::உசாத்துணை.\n'நலந்தானா.. நலந்தானா!' எனும் தலைப்பிலமைந்த கட்டுரை (பக்கம் எண்: 40), தினமணி இசைவிழா மலர் (2012-2013)\n\n"}
{"id": "207707", "url": "https://ta.wikipedia.org/wiki?curid=207707", "title": "சர்க்கரைப் பதிலீடு", "text": "சர்க்கரைப் பதிலீடு\n\nசர்க்கரைப் பதிலீடு (\"sugar substitute\") என்பது, சர்க்கரையின் (இலங்கை வழக்கு: சீனி) இனிப்புச் சுவையைத் தரக்கூடிய உணவுச் சேர்பொருட்களுள் ஏதாவதொன்றைக் குறிக்கும். இவற்றை \"இனிப்பூட்டிகள்\" எனவும் அழைப்பது உண்டு. இவை பொதுவாக உணவுக்குக் குறைந்த கலோரிப் பெறுமானத்தைத் தருகின்றன. சர்க்கரைப் பதிலீடுகளுள் சில இயற்கையானவை, வேறு சில செயற்கையாகத் தயாரிக்கப்படுபவை. செயற்கையாகத் தயாரிக்கப்படுபவை \"செயற்கை இனிப்பூட்டிகள்\" எனப்படுகின்றன.\n\nசர்க்கரைப் பதிலீடுகளுள் ஒரு வகை \"உயர்செறிவு இனிப்பூட்டிகள்\" எனப்படுகின்றன. இவை பொதுவாக \"மேசைச் சர்க்கரை\" எனப்படும் சுக்கிரோசிலும் பலமடங்கு இனிப்புத்தன்மை கொண்டவை. இதனால், உணவில் பயன்படுத்தும்போது மிகக் குறைந்த அளவு இனிப்பூட்டியே தேவைப்படுவதால், இவற்றின் ஆற்றல் பங்களிப்பும் பெரும்பாலும் புறக்கணிக்கத் தக்கதே. சில வேளைகளில் இவ்வாறான சேர்வைகளிலிருந்து கிடைக்கும் சுவை உணர்வு, சுக்கிரோசில் இருந்து கிடைப்பதிலும் வேறுபட்டுக் காணப்படும். இதனால், கூடிய அளவு இயற்கையான சுவையைப் பெறுவதற்காக இவற்றைச் சிக்கலான கலவைகளாகவே பயன்படுத்துகின்றனர். \n\nசுக்குரோசு அல்லது வேறு சர்க்கரைப் பொருட்களை உணவுப் பொருட்களில் சேர்க்கும்போது அவற்றுக்குச் சிறப்பான தோற்றத் தன்மை அல்லது நாவுணர்ச்சித் தன்மை கிடைப்பது உண்டு. சர்க்கரைப் பதிலீடுகள் இவ்வாறான தன்மைகளைக் கொடுப்பது இல்லை. இதனால், இப்பதிலீடுகளுடன் பருமமாக்கு பொருட்களையும் சேர்க்கவேண்டி ஏற்படுகிறது. பத்தியக் குளிர்பானங்களிலும், மேசைச் சர்க்கரைக்கான மாற்றுப் பொருள்களிலும் சர்க்கரைப் பதிலீடுகளுடன் இவ்வாறான பருமமாக்கு பொருட்களைச் சேர்ப்பது உண்டு. \n\nஐக்கிய அமெரிக்காவில் ஆறுவகையான சர்க்கரைப் பதிலீடுகள் பயன்படுத்துவதற்காக அங்கீகரிக்கப்பட்டுள்ளன. இவை, இசுட்டெவியா, அசுப்பர்ட்டேம், சுக்கிரலோசு, நியோட்டேம், ஏசுசல்பேம் பொட்டாசியம், சக்கரின் என்பவை. செயற்கை இனிப்பூட்டிகள் உணவுச் சேர்பொருட்களாகப் பயன்படுத்தப்படுவதை ஐக்கிய அமெரிக்க உணவு மற்றும் மருந்து நிர்வாகம் கட்டுப்படுத்துகிறது. இவ்வாறான செயற்கை இனிப்பூட்டிகளைப் பயன்படுத்துவதனால், உடல்நலத்துக்குத் தீங்கு உண்டா என்பது குறித்து பல விதமான கருத்துக்கள் முன்வைக்கப்படுகின்றன.\n\nஅமெரிக்காவில் எல்லா சர்க்கரைப் பதிலீடுகளும் உணவு மற்றும் மருந்து நிர்வாகத்தினால் அங்கீகரிக்கப்பட வேண்டும். இந்த அமைப்பு இவ்வாறு அனுமதிக்கப்பட்ட பொருட்களைப் \"பாதுகாப்பானதாகப் பொதுவாக அடையாளம் காணப்பட்டவை\" என்னும் தலைப்பில் பட்டியலாக வெளியிடுகின்றது. அங்கீகரிக்கப்பட்ட எந்தச் சர்க்கரைப் பதிலீடுகளின் அங்கீகார நிலையையும் மாற்றக்கூடிய வகையிலான அறிவியல் அடைப்படையிலான சான்றுகள் எதுவும் இதுவரை முன்வைக்கப்படவில்லை. இப்பொருட்களை அனுமதிப்பது குறித்த முடிவுகளை எடுக்கும்போது, நச்சியல், மருத்துவம் ஆகியவை சார்ந்த ஆய்வுத் தகவல்கள் உள்ளிட்ட ஏராளமான விரிவான ஆய்வுத் தகவல்கள் கவனத்துக்கு எடுத்துக்கொள்ளப்படுகின்றன. \n\nஉணவில் பயன்படுத்துவதற்கு அனுமதி பெற்ற பெரும்பான்மையான சர்க்கரைப் பதிலீடுகள் செயற்கையாக உருவாக்கப்பட்ட சேர்வைகள். ஆனாலும் சில இயற்கையான சர்க்கரைப் பதிலிடு பொருட்களும் உள்ளன. பெர்ரிகள், பழங்கள், காய்கறிகள், காளான்கள் போன்றவற்றில் காணப்படும் சோர்பிட்டோல், சைலிட்டோல் போன்றவை இவ்வாறானவை. மேற்படி இயற்கைப் பொருட்களில் இருந்து இச் சேர்வைகளைப் பிரித்து எடுப்பது வணிக அடிப்படையில் சாத்தியமானதல்ல. இதனால், பொருத்தமான தாழ்த்து சர்க்கரைகளை வினையூக்க ஐதரசனேற்றம் செய்வதன் மூலம் இச் சர்க்கரைப் பதிலீடுகள் தயாரிக்கப்படுகின்றன. எடுத்துக்காட்டாக, இம்முறை மூலம் சைலோசு சைலிட்டோல் ஆகவும், லக்டோசு லக்ட்டிடோல் ஆகவும், குளுக்கோசு சோர்பிட்டோல் ஆகவும் மாற்றப்படுகின்றன.\n\nSection::::பயன்பாட்டுக்கான காரணங்கள்.\nசர்க்கரைப் பதிலீடுகள் பல்வேறு காரணங்களுக்காகப் பயன்படுத்தப்படுகின்றன.\n\nSection::::உணவுத் தொழிற்றுறையில் சர்க்கரைப் பதிலீடுகளின் பயன்பாடு.\nஉணவு மற்றும் பானத்தொழில் துறையில் சர்க்கரை அல்லது சோழப் பாணிக்குப் பதிலாகச் செயற்கை இனிப்பூட்டிகளைப் பயன்படுத்துவது அதிகமாகி வருகிறது. \"மின்டெல்\" என்னும் சந்தை ஆய்வாளர்களின் கூற்றுப்படி, 2000க்கும் 2005க்கும் இடைப்பட்ட காலத்தில் ஐக்கிய அமெரிக்காவில், செயற்கை இனிப்பூட்டிகளைப் பயன்படுத்தும் 3,920 உற்பத்திகள் புதிதாக அறிமுகப்படுத்தப்பட்டு உள்ளன. 2004ல் மட்டும் 1649 உற்பத்திப் பொருட்கள் அறிமுகமாயின. \"பிரீடோனியா\" என்னும் சந்தை ஆய்வு நிறுவனம், அமெரிக்காவில், செயற்கை இனிப்பூட்டிச் சந்தை ஆண்டுக்கு 8% வளர்ச்சி பெற்று 2012ல் 189 மில்லியன் டாலர்களை எட்டும் என்று கூறியிருந்தது. \n\nஅசுப்பர்ட்டேம் என்னும் செயற்கை இனிப்பூட்டியே இப்போது அமெரிக்க உணவுத் தொழிலில் மிகவும் பிரபலமாக உள்ளது. இதற்கான \"மான்சான்டோ கம்பனி\"யின் காப்புரிமம் 1992 ஆம் ஆண்டில் முடிவடைந்ததைத் தொடர்ந்து ஏற்பட்ட விலை வீழ்ச்சியே இதற்கு முதன்மைக் காரணம். ஆனாலும், \"டேட் அன்ட் லைல்\" நிறுவனத்தின் புதிய உற்பத்தி முறைக்கான காப்புரிமம் கிடைத்ததும், சுக்கிரலோசின் விலை 30% குறையும் எனக் கருதப்படுவதால், அசுப்பர்ட்டேமை, சுக்கிரலோசு விஞ்சக்கூடிய சாத்தியம் உண்டு.\n\n\n"}
{"id": "207711", "url": "https://ta.wikipedia.org/wiki?curid=207711", "title": "கன்னியாகுமரி பகவதி அம்மன் கோயில்", "text": "கன்னியாகுமரி பகவதி அம்மன் கோயில்\n\nகன்னியாகுமரி பகவதி அம்மன் தமிழ்நாட்டின் கன்னியாகுமரி மாவட்டத்தில், இந்தியப் பெருங்கடல், அரபிக்கடல் மற்றும் வங்காள விரிகுடா எனும் முக்கடல்கள் கூடுமிடத்தில், இந்தியாவின் தென்முனையில் அமைந்துள்ளது. சக்தி பீடங்களில் ஒன்று. கோயிலின் உற்சவ மூர்த்தியின் பெயர்கள்; தியாக செளந்தரி, பால சௌந்ததிரி. புனித தீர்த்தத்தின் பெயர் பாபநாச தீர்த்தம். 1000-2000 ஆண்டு பழமையான கோயில் \n\n\n\n"}
{"id": "207715", "url": "https://ta.wikipedia.org/wiki?curid=207715", "title": "1769", "text": "1769\n\n1769 (MDCCLXIX) ஒரு ஞாயிற்றுக்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் 11 நாட்கள் முன்னதாக வியாழக்கிழமையில் ஆரம்பமானது.\n\nSection::::நிகழ்வுகள்.\n<onlyinclude>\n\n</onlyinclude>\n\n"}
{"id": "207716", "url": "https://ta.wikipedia.org/wiki?curid=207716", "title": "புல உமிழ்ச்சி எக்சு கதிர் குழாய்", "text": "புல உமிழ்ச்சி எக்சு கதிர் குழாய்\n\nபுல உமிழ்ச்சி எக்சு கதிர் குழாய் (\"field emission x-ray tube\") என்பது ஒரு சிறப்பு வகை எக்சு-கதிர்க் குழாய் ஆகும். ஆரம்ப காலத்தில் புல உமிழ்ச்சிக் குழாய்களே இருந்தன. பேராசிரியர் வில்லெம் ரோண்ட்கன் பயன்படுத்தியதும் இப்படிப் பட்ட குழாய்களே. இதில் எதிர் மின்முனையானது சிறிய உள்குவிந்த குழியாடி போன்று இருந்தது. ஆனால் எக்சு கதிர்களைப் பெற புதிய புல உமிழ்ச்சிக் குழாய்களில் எதிர் மின்முனை மிகவும் மெல்லிய கம்பிவலையால் ஆனது. அதிக மின் அழுத்தம் மின்முனைகளுக்கிடையே செலுத்தப்படும் போது புல உமிழ்ச்சிக் காரணமாக இலத்திரன்கள் தோற்றுவிக்கப்படுகின்றன. வெப்பமூட்டி இலத்திரன்களைத் தோற்றுவிக்கத் தேவையில்லை. இப்படிப்பட்ட சிறப்புக் குழாய்கள் குழந்தைகளைப் படம் எடுக்கவும் நெஞ்சகப் படம் பெறவும் பயனாகின்றன. இப்படிப்பட்ட குழாய்களில் 1000 மில்லிஆம்பியர் வரையிலான குழாய் மின்னோட்டம் பெறமுடியும்.\n"}
{"id": "207719", "url": "https://ta.wikipedia.org/wiki?curid=207719", "title": "என்றியின் விதி", "text": "என்றியின் விதி\n\nஇயற்பியலில், என்றியின் விதி (\"Henry's law of partial pressure\") என்பது வளிம விதிகளில் ஒன்றாகும். இதனை 1803 ஆம் ஆண்டில் வில்லியம் என்றி உருவாக்கினார். பல்வேறு பட்ட வளிமங்கள் ஒரு நீர்மத்தின் மேல் உள்ள போது அவ்வளிமங்கள் எந்த வீதத்தில் நீர்மத்தில் கலக்கின்றன என்பதனை இவ்விதி விளக்குகின்றது.\n\n\"வெப்பநிலை மாறாதிருக்கும் நிலையில் எந்த வளிமத்தின் பகுதி அழுத்தம் அதிகமாக இருக்கிறதோ அந்த வளிமத்தின் நிறை கரைசலில் அதிகம் காணப்படும்,\" என்பதே என்றியின் விதியாகும். குறைந்த பகுதியழுத்தமுள்ள வளிமம் குறைந்த அளவிலிருக்கும். அதாவது, \"நீர்மம் ஒன்றில் உள்ள வளிமத்தின் கரைதிறன் நீர்மத்தின் மேலுள்ள வளிமத்தின் பகுதி அழுத்தத்திற்கு நேர் விகித சமனில் இருக்கும்.\"\n\nகார்பனேற்றப்பட்ட குளிர்பானம் இவ்விதிக்கு ஓர் எடுத்துக்காட்டாகும். கார்பனேற்றப்பட்ட குளிர்பானம் அடங்கிய புட்டியைத் திறக்க முன்னர், பானத்திற்கு மேலுள்ள வளிமம் வளிமண்டல அழுத்தத்திலும் பார்க்க ஓரளவு அதிக அழுத்தத்தில் தூய காபனீரொக்சைட்டு காணப்படும். புட்டி திறக்கப்படும் போது, இந்த வளிமத்தின் ஒரு பகுதி \"பொப்\" என்ற ஒலியுடன் வெளியேறுகிறது. நீர்மத்தின் மேலுள்ள கார்பனீரொக்சைடின் பகுதி அழுத்தம் இப்போது குறைவாக உள்ளதால், நீர்மத்தில் கரைந்துள்ள சில கார்பனீரொக்சைடு குமிழ்களாக வெளியேறுகின்றது. புட்டி திறந்த நிலையிலேயே வைத்திருக்கப்படும் போது, கரைசலில் உள்ள கார்பனீரொக்சைடின் செறிவு வளியில் உள்ள கார்பனீரொக்சைடின் செறிவுடன் சமநிலைக்கு வருகிறது.\n\nSection::::சமன்பாடு.\nஎன்றியின் விதி மாறா வெப்பநிலையில் பின்வருமாறு எழுதப்படலாம்:\nஇங்கு \"p\" கரைசலுக்கு மேலுள்ள வளிமத்தின் பகுதி அழுத்தம். \"c\" கரைபொருளின் செறிவு, \"k\" மாறிலி, என்றியின் விதி மாறிலி எனப்படும் இம்மாறிலி கரைபொருள், கரைப்பான், மற்றும் வெப்பநிலையில் தங்கியுள்ளது. இதன் பரிமாணம் அழுத்தத்தை செறிவினால் பிரிக்கும் பரிமாணத்திற்கு ஒப்பானது.\n\n298 கெ வெப்பநிலையில் நீரில் கரையும் சில வளிமங்களின் \"k\" மாறிலிகள் வருமாறு:\n\nSection::::வேறு வடிவங்களில் என்றியின் விதி.\nஎன்றியின் விதி பல்வேறு வடிவங்களில் தரப்படுகின்றன.\n\n"}
{"id": "207730", "url": "https://ta.wikipedia.org/wiki?curid=207730", "title": "நீரின் முரணிய விரிவு", "text": "நீரின் முரணிய விரிவு\n\nநீரின் முரணிய விரிவு (\"anomalous expansion of water\") என்பது நீரின் எதிர்மறையான, மாறுபட்ட வெப்பநிலை மாற்றத்துடன் தோன்றும் மாற்றமாகும். பொதுவாக வெப்பநிலை அதிகரிக்கும் போது பொருட்கள் தம் பருமனளவில் விரிவையும், வெப்பநிலை குறையும் போது பருமனளவு குறைவதும் நிகழ்கின்றன. ஆனால் நீரினைப் பொருத்தமட்டில் நிலைமை மாறாக உள்ளது. வெப்பநிலை குறையும் போது 4 °C இல் அதன் அடர்த்தி 1.000 கிராம்\\கன செ.மீ. ஆக உள்ளது. மேலும் வெப்பநிலை குறைந்து நீரின் வெப்பநிலை 0 °C ஆக உள்ளபோது அதன் அடர்த்தி 0.99987 கிராம்\\கன செ.மீ. ஆகவும் 0 °C-ல் பனிக்கட்டியாக உள்ளபோது அடர்த்தியானது 0.917 ஆகவும் உள்ளது. 4 °C இற்குக் கீழ் வெப்பநிலை குறையும் போது பருமனளவு கூடுகிறது- அதாவது அடர்த்தி குறைகிறது. இதுவே நீரின் முரணிய விரிவாகும்.\n\nஇதனால் நன்மையும் தீமையும் ஏற்படுகின்றன. நன்மை யாதெனில் பனிப்படலத்திற்குக் கீழ் நீர், நீராகவே உள்ளது. மீனினங்கள் வாழ இது அவசியமாகிறது. தீது யாதெனில் மிகவும் குறைந்த வெப்பநிலையில் நீர் குழாய்கள் வெடித்து விடுகின்றன.\n"}
{"id": "207753", "url": "https://ta.wikipedia.org/wiki?curid=207753", "title": "கலம்பக மாலை", "text": "கலம்பக மாலை\n\n”கலம்பக உறுப்புக்களாகச் சுட்டப்படும் புயவகுப்பு முதலான உறுப்புக்களுடன் யாப்பு வடிவம் இணைந்து வருவது கலம்பகம் எனபதாகும். இவற்றுள் அம்மானை, ஊசல், ஒருபோகு தவிர்த்த ஏனைய உறுப்புக்களும் யாப்புகளும் பயின்று வந்தால் அது கலம்பகம் ஆகாது. மாறாக அது கலம்பகமாலை என்னும் சிற்றிலக்கிய வடிவமாகும்.\n"}
{"id": "207754", "url": "https://ta.wikipedia.org/wiki?curid=207754", "title": "ஆற்றுச்சந்தி", "text": "ஆற்றுச்சந்தி\n\nபுவியியலில் இரண்டு அல்லது பல ஆறுகள் (ஆறும் துணை ஆறும்) ஒன்றோடொன்று கலக்கும் இடம் ஆற்றுச்சந்தி ஆகும் (ஆங்கிலம்: \"confluence\"). அதனை ஆற்றுச்சங்கமம் என்றும் கூறலாம்.\n\nபவானி ஆறு காவிரியில் இணையும் சந்தியில் பவானி நகரம் அமைந்துள்ளது. கங்கை, யமுனை, சரஸ்வதி ஆகிய மூன்று ஆறுகளும் கூடுகின்ற இடம் திரிவேணி சங்கமம். இவ்விடம் அலகாபாத் நகரில் உள்ளது.\n"}
{"id": "207758", "url": "https://ta.wikipedia.org/wiki?curid=207758", "title": "மகா வைத்தியநாதையர்", "text": "மகா வைத்தியநாதையர்\n\nமகா வைத்தியநாதையர் (எ) மகா வைத்தியநாத சிவன் (\"Maha Vaidyanatha Iyer\", 26 மே 1844 – 27 சனவரி 1893) தஞ்சையைச் சேர்ந்த கருநாடக இசைக் கலைஞர். தாளப்பிரஸ்தானம் சாமாசாஸ்திரிகள், பல்லவி கோபாலையர், வீணைப் பெருமாளையர், த்சௌகம் சீனுவையங்கார் போன்றோரைத் தொடர்ந்து கருநாடக இசையில் புகழுடன் விளங்கியவர்.\n\nSection::::பிறப்பு.\nவைத்தியநாத சிவன் தஞ்சைக்கும், கும்பகோணத்திற்கும் நடுவில் இருக்கும் அய்யம்பேட்டை நகரில் இருந்து தெற்கில் சுமார் ஐந்து கிலோமீட்டர் தூரத்தில் உள்ள வையச்சேரி என்கிற கிராமத்தில் இசை, தமிழ், தெலுங்கு, சமஸ்கிருத வல்லமை கொண்ட துரைசாமி ஐயர் என்கிற பஞ்சநாத சர்மா, அருந்ததி ஆகியோருக்கு மூன்றாம் மகனாக 1844 மே 26 அன்று ஆயில்ய நட்சத்திரம் 3ஆம் பாதத்தில், கௌன்டன்ய கோத்திரத்தில், பிரஹசரணம் குலத்தில் பிறந்தார்.\n\nSection::::இசைப் பயிற்சி.\nபஞ்சநாத ஐயர், தன் பிள்ளைகளான ராமசுவாமி மற்றும் வைத்தியநாதன் ஆகியோருக்குத் தானே அடிப்படை இசையைக் கற்றுக் கொடுத்தார். மேற்கொண்டு கற்றுத்தர தஞ்சாவூருக்கு அழைத்துச் சென்று பல மேதைகளிடம் போதனை ஏற்க செய்தார். தியாகராஜரின் நேரடி சீடரான மகா நோன்புச் சாவடி வெங்கடசுப்பையரிடம் கற்க வைத்தது சிறப்பான ஒன்று. வைத்தியநாதையர் ஏழாம் வயதிலேயே ராகம், பல்லவி பாடும் திறமை அடைந்தவர். ஒன்பது வயதிற்குள்ளேயே சங்கிரக சூடாமணி, சங்கீத ரத்னாகரம் முதலிய லட்சண நூல்களை ஆராய்ந்து தெளிந்தவர். மெலட்டூர், திருவையாறு பகுதியில் வாழ்ந்த பலப்பல வித்வான்களிடம் கற்று, அவர்களின் திறன்களை ஒருங்கே பெற்றவர். \n\nSection::::கல்விப் பயிற்சி.\nஇசையுடன் தமிழ், சமக்கிருதம் கற்றார். தன் தந்தையிடம் பஞ்சாட்சர உபதேசம் பெற்றுக் கொண்டார். கோடக நல்லூர் சுந்தர சுவாமிகளிடம் அதர்வர்ணசரமம், சூதசம்ஹிதை, சதுர்வேத்தாத்பர்ய சங்கிரகம், சிவதத்வ விவேகம் பயின்றார். பழமாநகரி சுந்தர சாஸ்திரிகள், திருவையாறு பாலகிருஷ்ண சாஸ்திரிகள் ஆகியவரிடம் சைவநூல்களைப் பாடம் கேட்டார். \n\nSection::::பாடிய இடங்கள்.\nபுதுக்கோட்டை இராமச்சந்திர தொண்டைமான் தர்பார், இராமநாதபுர முத்துராமலிங்க சேதுபதி மன்னர் தர்பார், எட்டையபுரம் அரண்மனை, திருநெல்வேலி சிதம்பரபிள்ளை பஜனைமடம், ஆழ்வார்குறிச்சி தளவாய் குமாரசாமி அரண்மனை, கல்லிடைக்குறிச்சி தர்பார், திருவாவடுதுறை ஆதினச் சபை, மாயூரம் வேதநாயகர் சபை, திருவாங்கூர் சமஸ்தானம் ஆயில்யம், விசாகத்திருநாள் மகராஜா சபை, மைசூர் மகாராஜா சபை, தஞ்சாவூர் ஸகாராம் ஸாகேப் தர்பார், சிருங்கேரி மடம், திருவையாறு சபை, சென்னை ஆகிய இடங்களில் தன் திறமையை வெளிப்படுத்தி பரிசுகளைப் பெற்றார்.\n\nSection::::விருதுகள்.\nகல்லிடைக்குறிச்சி சபையில், பெரிய வைத்தியநாதய்யர், சின்ன வைத்தியநாதய்யர், வீணை சின்னையா பாகவதர், சுப்பிரமணிய தேசிகர், பிச்சுமணி பாகவதர், ஸ்ரீவைகுண்டம் பாகவதர், தாண்டவராயத் தம்பிரான் என்று பல சங்கீத வித்வான்கள் முன்னிலையில் நடந்த சங்கீத வினிகையில், யாருக்கும் தெரியாத, சங்கீத ரத்னாகரம் என்னும் நூலில் குறிப்பிடப்பட்டிருந்த சக்கரவாகம் என்னும் ராகத்தைப் பாடினார். வித்வான்களின் முன்னிலையில், சுப்பிரமணிய தேசிகர் வைத்தியநாதய்யருக்கு, மகா என்னும் பட்டத்தை வழங்கினார்.\n\nSection::::சாதனை.\nதஞ்சாவூர் அரண்மனையில், சங்கீத வித்வான்களால் இயற்றி வைக்கப்பட்டுப் பாடப்பாடாமலிருந்த 72 மேளகர்த்தா மாலிகைக்குச் சிவாஜி மகாராஜாவின் மாப்பிள்ளையாகிய ஸகாராம் ஸாஹேப்பின் விருப்பத்தின்படி வர்ண மெட்டுகளை அமைத்து, அரண்மனை வித்துவான்களாகிய வீணை ஆதிமூர்த்தி ஐயர் முதலியவர்கள் இருந்த மகா சபையில் அரங்கேற்றினார்.\n\nSection::::பாடப்பட்டமை.\nவைத்தியநாதய்யரை தாண்டவராயத் தம்பிரான், அவர் தம்பி இராமஸ்வாமி ஐயர், தியாகராஜ செட்டியார் ஆகியோர் பாராட்டிப் பாடல் இயற்றியுள்ளனர்.\n\nSection::::சிவகதை.\nசங்கீதத்துடன் சிவகதைகளைச் செய்பவராக வைத்தியநாதய்யர் விளங்கினார். ஒவ்வொரு இடத்திலும் சங்கீதம் ஒரு நாள், சிவகதை ஒருநாள் என்று ஹரிகதை இலக்கணம்போன்று சிவகதை சொல்பவராகத் திகழ்ந்தார்.\n\nSection::::மறைவு.\nநந்தன ஆண்டு தை மாதம் பதினோறாந்தேதி வெள்ளிக்கிழமை (27-1-1893) பகல் ஒன்றரை மணிக்கு மகா வைத்தியநாதையர், தமது நாற்பத்தொன்பதாம் வயதில் திருவையாற்றில் காலமானார்.\n\n\n"}
{"id": "207764", "url": "https://ta.wikipedia.org/wiki?curid=207764", "title": "ஒரேமைய அமைப்பு", "text": "ஒரேமைய அமைப்பு\n\nஒரேமைய அமைப்பு ( Isocentric Mount ) என்பது தொலைக்கதிர் மருத்துவத்திற்கான கிளினாக், லினாக் மற்றும் கோபால்ட் 60 கொண்ட கருவிகளில் உள்ள ஒரு சிறப்பான எந்திரவியல் அமைப்பாகும். இங்கு ஒரே மையம் என்பது எந்திரத்தின் தலை சுழலும் அச்சும் (Axis of rotation of the head), புலத்தேர்வியிலிருந்து வெளிப்படும் கற்றையின் மைய அச்சுக் கோடும், (Axis of rotation of the collimator) நோயாளி இருக்கும் மேசையின் சுழல் அச்சும் (Axis of rotation of the couch) ஆக இந்த மூன்று அச்சுகளும் இணையும் ஒரு புள்ளியாகும். இப்புள்ளி கதிர்மூலம்-அச்சுத் தொலைவில் (SAD) இருக்கிறது. புற்றுத்திசு இப்புள்ளியில் இருக்குமாறு சீராக நோயாளியினை இருக்கச்செய்து, பின் கருவியின் தலைப்பகுதியினையோ புலத்தேர்வியினையோ அல்லது மேசையினையோ திருப்பினாலும் வெளிப்படும் கதிரின் மைய அச்சு புற்றுவழியாகவே செல்லும். இந்த அமைப்பே ஒரே மைய அமைப்பு எனப்படுகிறது."}
{"id": "207766", "url": "https://ta.wikipedia.org/wiki?curid=207766", "title": "தரோகா உப்பாஸ் அலி", "text": "தரோகா உப்பாஸ் அலி\n\nதரோகா உப்பாஸ் அலி (Darogha Ubbas Alli )19 ஆம் நூற்றாண்டைச் சார்ந்த இந்தியர். இவர் பொறியாளர் மற்றும் புகைப்பட நிபுணர் ஆவார். 1870-ல் இவர் லக்னோ நகராட்சியிலிருந்து பொறியாளராக ஓய்வு பெற்றதும் புகைப்படமெடுக்கத் தொடங்கினார். இவர் \"லக்னோ\" நகரத்தையும் அதன் சுற்றுப்புறங்களையும் புகைப்படமெடுத்து அவற்றை1874-ல் \"தி லக்னோ ஆல்பம்\" (\"The Lucknow Album\")என்ற பெயரில் தொகுப்பாக வெளியிட்டார். அதன் பின் 1880 ஆம் ஆண்டு தற்போதைய உத்திரப் பிரதேசத்தில் \"அவட்\" என்று அழைக்கப்பட்ட பகுதியை புகைப்படமெடுத்து அதைத் தொகுப்பாக வெளியிட்டார்.\n\n"}
{"id": "207767", "url": "https://ta.wikipedia.org/wiki?curid=207767", "title": "லாலா தீன் தயாள்", "text": "லாலா தீன் தயாள்\n\nலாலா தீன் தயாள் (Lala Deen Dayal பஞ்சாபி மொழி: ਲਾਲਾ ਦੀਨ ਦਯਾਲ; 1844–1905) இந்தியாவைச் சார்ந்த புகைப்பட நிபுணர் ஆவார். இவர் உத்திரப் பிரதேச மாநிலத்தில் பிறந்தவர். இவர் \"ராஜா தீன் தயாள்\" என்றும் அழைக்கப்பட்டார்.) 1870 களின் மத்தியில் இவர் தொழில்முறைப் புகைப்பட நிபுணராகப் பணியாற்றினார். இவரது புகைப்பட நிலையங்கள் இந்தூர், மும்பை மற்றும் ஐதராபாத் ஆகிய நகரங்களில் அமைந்திருந்தன. இவர் ஆறாவது \"ஐதராபாத் நிசாமின்\" அரசவைப் புகைப்பட நிபுணராக விளங்கினார். 1897 ஆம் ஆண்டு விக்டோரியா அரசியிடமிருந்து விருதும் பெற்றார்.\n\nSection::::புகைப்படங்கள்.\nஇவர் எடுத்த புகைப்படங்களுள் சில கீழே,\n"}
{"id": "207768", "url": "https://ta.wikipedia.org/wiki?curid=207768", "title": "உறுப்பு மாற்று", "text": "உறுப்பு மாற்று\n\nஉறுப்பு மாற்று (\"Organ transplantation\") அல்லது உறுப்பு மாற்று அறுவை சிகிச்சை என்பது பழுதுபட்ட உடல் உறுப்புகளுக்கு பதிலாக உயிருடன் இருக்கும் அல்லது இறந்த மனிதனிடமிருந்தோ அல்லது விலங்கிடமிருந்தோ (உறுப்புதானம் செய்வோரிடமிருந்து) பெறப்பட்ட உறுப்புகளைக்கொண்டு மாற்றி அமைக்கும் அறுவை சிகிச்சை முறையாகும்.இதன் மூலம் பழுதுபட்ட உறுப்புகளை மாற்றி உயிரைக்காக்கவோ அல்லது வாழ்நாளை நீட்டிக்கவோ இயலும்.\n\nSection::::தானம் செய்யத்தக்க உறுப்புக்கள்.\nமனித உடலிலுள்ள அனைத்து உறுப்புகளும் தானம் செய்யத்தக்கவை அல்ல. சிலவற்றை மட்டுமே தானம் செய்ய இயலும். இதயம், சிறுநீரகம், கல்லீரல், மண்ணீரல், நுரையீரல், குடல், எலும்பு, எலும்பு மஜ்ஜை, கருவிழி, தோல், இதயவால்வுகள், இரத்தக்குழாய்கள் முதலிய உறுப்புகள் தானம் செய்யத்தக்கவை\n\nSection::::வகைகள்.\nSection::::தன்னுறுப்பு மாற்று.\nஇது தன்னிடமிருந்து பெறப்பட்ட உறுப்புகளை வைத்தே செய்யப்படும் அறுவை சிகிச்சை முறையாகும்.எடுத்துகாட்டாக சிதிலமடைந்த சதைக்கு பதிலாக வளமிக்க சதைப்பகுதியிலிருந்து ஒரு பகுதியை எடுத்து வைப்பதைக் கூறலாம்.\n\nSection::::வேற்றுருப்பு மாற்று.\nஇது தன் இனத்திலேயே வேறொருவரிடமிருந்து பெறப்படும் உறுப்புகளைக்கொண்டு பழுதடைந்த உறுப்புகளை மாற்றும் சிகிச்சை முறையாகும்.\n\n'உடல் உறுப்பு தானம்' என்பது, தன் உடலிலுள்ள உறுப்பையோ, அல்லது உறுப்புக்களின் ஒரு பகுதியையோ, மரண வாசலில் நின்று கொண்டு பரிதவிக்கும் ஒருவருக்கு, தாமாக முன்வந்து தந்து அவர்களை மரணத்திலிருந்து காப்பாற்றுவதாகும்.\n\nநம் உடலில் தானம் செய்யக்கூடிய பகுதிகள் என்னென்ன என்பது பற்றிய நம் கேள்விகளுக்கு பதில் தருகிறார், பிரபல மகப்பேறு மற்றும் குடும்ப நல சிறப்பு மருத்துவ நிபுணர் டாக்டர் அருணா ராமகிருஷ்ணன்.\n\n\"பொதுவாக நமக்குத் தெரிந்து ரத்ததானம், கண்தானம் இந்த இரண்டு வித தானங்கள் தான் அதிக அளவில் இருந்து வருகின்றன. வேறு எந்தமாதிரியான உடல் தானங்கள் கொடுக்கப்படுகின்றன என்பதை சொல்லலாமே?\"\n\nஉடல் உறுப்புகளின் தானம் இரண்டு வகைப்படும். முதலாவது, ஒருவர் உயிருடன் இருக்கும் போது தருவது. இரண்டாவது, ஒருவர் இறந்த பின்னர் தருவது.\n\nஉயிருடன் இருக்கும் போது தானமாக தரக்கூடிய உடல் உறுப்புக்கள் என்னென்ன?\n\nஒரு சிறுநீரகம், ஈரலின் ஒரு பகுதி, நுரையீரலின் ஒரு பகுதி, குடலின் ஒரு பகுதி, கணையத்தின் ஒரு பகுதி, ரத்தம் ஆகியவை.\n\nஇறந்த பின்னர் தானமாக தரக்கூடிய உறுப்புக்கள் என்னென்ன?\n\nஇரண்டு சிறுநீரகங்கள், கணையம், கல்லீரல், சுரையீரல், குடல் முழுவதும், கண் விழித்திரை (கார்னியா).\n\nயார் யார் உடல் உறுப்புக்களை தானமாக தரமுடியும்?\n\nநல்ல ஆரோக்கியமாக இருப்பவர்கள், ரத்தக்கொதிப்பு, சர்க்கரை நோய், புற்று நோய், இதய நோய், பால்வினை நோய், ஹெபடைடீஸ் நோய் போன்ற வியாதிகள் எதுவும் இல்லாதவர்கள் அனைவரும் உயிருடன் இருக்கும் போது தானம் செய்யத் தகுதியானவர்கள்.\n\nஉடல் உறுப்பு தானம் செய்ய வயது வரம்பு உண்டா?\n\n18 வயது முதல் 60 வயது வரையில் உள்ளவர்கள், அது ஆணாக இருந்தாலும் சரி அல்லது பெண்ணாக இருந்தாலும் சரி தாமாக முன் வந்து தானம் செய்யலாம்.\n\nஉயிருடன் இருக்கும் பொழுது தானம் செய்ய விதி முறைகள் உள்ளனவா?\n\nஆரோக்கியமான அனைவரும் உடல் உறுப்பு தானம் செய்யலாம். என்றாலும் அதற்கென்று சில விதி முறைகள் உள்ளன. 1954-ம் ஆண்டு முதல் கடை பிடிக்கப்படும் விதிகள்:-\n\n1. நோயாளியின் ரத்த சம்பந்தங்கள், சகோதரன், சகோதரி, பெற்றோர், 18 வயதிற்கு மேற்பட்ட மகன், மகள், மாமா, அத்தை, சித்தப்பா, அவர்களுடைய மகன், மகள் போன்ற நெருங்கிய சொந்தங்கள் உடல் உறுப்பு தானம் செய்யலாம்.\n\n2. ரத்த சம்பந்தம் இல்லாத ஆனால் நெருங்கிய நண்பர்கள், மனைவி, மாமனார், மாமியார், கூட வேலை செய்பவர்கள், பக்கத்து வீட்டிலுள்ளவர்கள் போன்ற நெருக்கமானவர்களும் தரலாம்.\n\n3. சிறுநீரத்திற்காக இரண்டு நோயாளிகள் காத்திருக்கின்றனர் என்று வைத்துக் கொள்வோம், அவர்களுக்கு தானம் தர முன் வருபவர்களின் உடல் உறுப்பு ஒருவருக்கு பொருந்தாமல், மற்றொரு நோயாளிக்கு பொருந்துமேயானால் அவர்கள் ஒருவருக்கு ஒருவர் சிறுநீரகங்களை பரிமாறிக் கொள்ளலாம்.\n\nபொதுவாகவே நம் உடம்பிற்கு ஒரு இயல்பு உண்டு, தன் உடம்பை சேராத எதையும் அது ஏற்றுக் கொள்ளாமல், நிராகரித்து விடும். இதற்கு ரத்தத்திலுள்ள ஆன்டிபாடிஸ்தான் காரணம். ஆனால் தானமாக பெற்ற உறுப்பை பொருத்துவதற்கு முன்னால் 'ப்ளாஸ்மா பெரிஸிஸ்' என்ற முறையில், ஆன்டிபாடிகளை எடுத்து விட்டுத்தான் பொருத்துவார்கள். அவ்வாறு, மாற்று உறுப்பு அறுவை சிகிச்சையின் போது, கூடவே மண்­ரலையும் எடுத்து விடுவார்கள். இதனால் பொருத்தப்பட்ட உறுப்பு நிராகரிக்கப்படுவதில்லை.\n\nஉயிருடன் இருக்கும் பொழுது, உடல் உறுப்பு தானம் செய்வதால், தானம் செய்பவருக்கு ஏதாவது ஆபத்து இருக்கிறதா?\n\nபொதுவாக, தானம் செய்கின்றவர்களுக்கு எந்த பாதிப்பும் வருவதில்லை. இரண்டு சிறு நீரகங்கள் உள்ளவர்கள், ஒன்றை தானமாக தரும் போது, இரண்டு உறுப்புகள் செய்ய வேண்டிய வேலையை ஒரு உறுப்பு செய்வதால், அதனுடைய அளவு சிறிது பெரியதாக ஆகும், ஆனால் நாளடைவில் தானாகவே சரியாகிவிடும். தானம் செய்தவர், தன் வேலையை, தானாகவே செய்து கொள்ளலாம், பாதிப்பு இருக்காது. கல்லீரலின் ஒரு பகுதியை தானம் செய்த பின், தானாகவே மறுபடியும் வளர்ந்து விடும். நுரையீரலின் ஒரு பகுதியை மட்டுமே எடுப்பதால், மீதமுள்ள பகுதிகள் சீராக வேலை செய்ய தடை இல்லை. ரத்ததானம் செய்பவர்களிடமிருந்து 100 மில்லியிலிருந்து 300 மில்லி லிட்டர் அளவுதான் ஒரு சமயத்தில் எடுப்பார்கள். அதுவும் இரண்டே நாட்களில் மறுபடியும் உடலில் சுரந்து சரியாகி விடும். ஆனால் ரத்ததானம் செய்ய முன் வருபவர்கள், மஞ்சள் காமாலை நோயினால் தாக்கப்பட்டிருக்கக்கூடாது, ஆன்டிபயாடிக்ஸ் மருந்து சமீப காலத்தில் சாப்பிட்டிருக்கக் கூடாது, எந்த போதை வஸ்துக்களையும் உபயோகப்படுத்தி இருக்கக்கூடாது, மது அருந்தி இருக்கக்கூடாது, ஸ்டீராய்டு மருந்து சாப்பிட்டிருக்கக் கூடாது, உடல் ரத்த அழுத்தம் உயர் ரத்த அழுத்தமாகவோ அல்லது குறைந்த ரத்த அழுத்தமாகவோ இருக்கக்கூடாது. ரத்த சோகை இருக்கக்கூடாது, குறைந்தது மூன்று மாதங்களுக்குள் ரத்தானம் செய்திருக்கக் கூடாது. மற்ற அனைவரும் ரத்ததானம் செய்ய முன் வரவேண்டும்.\n\nSection::::அயலுருப்பு மாற்று.\nஇது வேற்று இனத்திலிருந்து பெறப்படும் உறுப்புகளைக்கொண்டு பழுதடைந்த உறுப்புகளை மாற்றும் சிகிச்சை முறையாகும்.\n\nSection::::இரட்டையுருப்பு மாற்று.\nஇது இரட்டையருள் ஒருவரிலிருந்து பெறப்படும் உறுப்புகளைக்கொண்டு மற்றொருவரின் பழுதடைந்த உறுப்புகளை மாற்றும் சிகிச்சை முறையாகும்.\n\nSection::::பகுவுருப்பு மாற்று.\nஇது ஒருவரிலிருந்து பெறப்படும் உறுப்புகளை பகுத்து இருவரின் பழுதடைந்த உறுப்புகளை மாற்றும் சிகிச்சை முறையாகும். இது சில சமயங்களில் முழு பலனை அளிக்காது.\n\nSection::::வளர்ப்புறுப்பு மாற்று.\nஇது நவீன கால சிகிச்சை முறையாகும். இதன் மூலம் நமக்கு தேவையான உறுப்புகளை நம் உடலிலேயே வளர வைத்து பின் அதையே நம் உடலிலுள்ள பழுதடைந்த உறுப்புக்கு பதிலாக மாற்றிக்கொள்ளலாம்.\nSection::::வளர்ப்புறுப்பு மாற்று அடிப்படை தத்துவம்.\nநம் உடம்பில் ஒவ்வொரு உறுப்புகம் நாம் கருவிலிருக்கும் பொழுது வளர்கிறது.அனைத்து உறுப்புகளுக்கும் செல்களே அடிப்படை.குறிப்பிட்ட செல்கள் குறிப்பிட்ட உறுப்புகளாக உருவெடுக்க பணிக்கப்படுகிறது.எந்த செல்கள் எந்த உறுப்புக்களாக உருவெடுக்கவேண்டுமென்பதை மரபணுக்கள் தீர்மானிக்கின்றன.எனவே தற்பொழுது நமக்கு இதயம் தேவையெனில் நம் தோல் பகுதிகளை இதயமாக உறுமாறப் பணிக்கலாம்.\n\nSection::::உறுப்பு தானம் செய்வோரின் வகைகள்.\nSection::::தாமாக முன்வரும் உறவுகள்.\nஇரத்த சம்பந்தமுள்ள உறவுகள் அல்லது இரத்த சம்பந்தமில்லாத நண்பர்கள் முதலியோர் அன்பினால் உந்தப்பட்டு அளிக்கும் தானமாகும்.\n\nSection::::பணத்திற்காக தானம் செய்வோர்.\nவறுமைப்பிடியிலுள்ளோர் பணத்திற்காக அளிக்கும் தானமாகும்.\n\nSection::::மனிதநேயமுடையோர்.\nஇரத்த உறவோ அல்லது நட்போ இல்லாத பட்சத்திலும் சக மனிதர் மீது அன்பு கொண்டு மனிதநேயத்தோடு அளிக்கும் தானமாகும்.\n\nSection::::சூழ்நிலைக்கைதிகள்.\nஇது ஒருவருக்கு தெரிந்தோ தெரியாமலோ வற்புருத்தியோ மிரட்டியோ பெறப்படும் தானமாகும்.\n\nSection::::உறுப்பு திருட்டு.\nபல நாடுகளில் உறுப்புகளுக்காக மனிதர்கள் சட்டவிரோதமாக கடத்தப்படுகின்றனர்,சில சமயங்களில் கொல்லப்படுகின்றனர்.சில மருத்துவமனைகளில் உயிருடன் அனுமதிக்கப்படும் நோயாளிகளின் சம்மதம் இன்றி அவர்களுக்கு தெரியாமலேயே உறுப்புகள் கொள்ளையடிக்கப்படுகின்றன.சில சமயங்களில் இறந்தவரின் உடம்பிலிருந்து கூட உறுப்புகள் திருடப்படுகிறது.\n\nSection::::சிகிச்சையின் சிக்கல்கள்.\nமுதலில் தானம் செய்வோரிடமிருந்து பெறப்படும் உறுப்புக்களை பெறுபவரின் உறுப்புகள் ஏற்றுக்கொள்ளுமா என்பதை உறுதி செய்ய வேண்டும். சில சமயங்களில் பெறுபவரின் உடம்பின் எதிர்ப்பு சக்தி மாற்று உறுப்பினை ஏற்றுக்கொள்ளாது.அப்படி ஏற்காத பட்சத்தில் அறுவை சிகிச்சை தோல்வியில் முடிவடையும்.\n\n\n\n"}
{"id": "207771", "url": "https://ta.wikipedia.org/wiki?curid=207771", "title": "கனைமா தேசியப் பூங்கா", "text": "கனைமா தேசியப் பூங்கா\n\nகனைமா தேசியப் பூங்கா (Canaima National Park, ஸ்பானிஷ்: Parque Nacional Canaima) தென் கிழக்கு வெனிசுலாவில் அமைந்துள்ளது. இதன் பரப்பளவு 30,000 சதுரகிலோமீட்டர்கள் பிரேசில் மற்றும் கயானாவின் எல்லைகளில் அமைந்துள்ளது. இந்தப் பூங்காவானது 1962 ஜூன் 12 ம் தேதி நிறுவப்பட்டது. இது அந்த நாட்டின் இரண்டாவது பெரிய பூங்கா, மற்றும் உலகின் ஆறாவது மிக பெரிய தேசிய பூங்கா ஆகும். இதன் பரப்பளவு பெல்ஜியம் நாட்டின் பரப்பளவை ஒத்தது. இப்பூங்காவினுள் \"ஏஞ்சல்\" நீர்வீழ்ச்சி உள்ளது. இப்பூங்காவின் 65% பகுதி பாறைகளால் ஆனது.\nSection::::புகைப்படங்கள்.\nஇப்பூங்காவில் எடுக்கப்பட்ட புகைப்படங்கள் கீழே,\n"}
{"id": "207772", "url": "https://ta.wikipedia.org/wiki?curid=207772", "title": "குருகர் தேசியப் பூங்கா", "text": "குருகர் தேசியப் பூங்கா\n\nகுருகர் தேசியப் பூங்கா (Kruger National Park) ஆப்பிரிக்காவின் மிகப்பெரிய விளையாட்டு தேசியப் பூங்காக்களுள் ஒன்று. இதன் பரப்பளவு 9.633 சதுர கிலோமீட்டர்கள் ஆகும். இது வடகிழக்கு தென் ஆப்ரிக்கா \"லிம்போபோ\" மற்றும் \"ஜெனீவா\" ஆகிய மாகாணங்களில் பரவியுள்ளது. இது 1926 ஆம் ஆண்டில் தென் ஆப்ரிக்காவின் முதல் தேசிய பூங்காவாக மாறியது. இந்தத் தேசியப் பூங்காவை 1898 முதல் தென் ஆப்பிரிக்க அரசாங்கம் பராமரித்து வருகிறது. இப்பூங்கா 9 நுழைவாயில்களைக் கொண்டது. \nSection::::உயிரினங்கள்.\n2009 ஆம் ஆண்டின் கணக்கெடுப்பின்படி இப்பூங்காவில்,\nமேலும் பல விலங்கினங்கள் உள்ளன.\n\nSection::::புகைப்படங்கள்.\nஇந்தத் தேசியப்பூங்காவின் புகைப்படங்களுள் சில கீழே,\n"}
{"id": "207773", "url": "https://ta.wikipedia.org/wiki?curid=207773", "title": "அயூப் தேசியப் பூங்கா", "text": "அயூப் தேசியப் பூங்கா\n\nஅயூப் தேசியப் பூங்கா (Ayub National Park) பாகிஸ்தானில் அமைந்துள்ளது. இது ராவல்பிண்டி மற்றும் \"ஜீலம்\" சாலைக்கு அருகில் அமைந்துள்ளது. இங்கு படகுச் சாவரியுடன் கூடிய ஏரி ஒன்று உள்ளது. இந்தப் பூங்காவானது 2,300 ஏக்கர்கள் பரப்பளவு கொண்டது. இப்பூங்கா பாகிஸ்தான் உருவாவதற்கு முன்னரே உருவாக்கப்பட்டது. \n"}
{"id": "207774", "url": "https://ta.wikipedia.org/wiki?curid=207774", "title": "ஹிங்கோல் தேசியப் பூங்கா", "text": "ஹிங்கோல் தேசியப் பூங்கா\n\nஹிங்கோல் தேசியப் பூங்கா (Hingol National Park, உருது: ہنگول ) பாகிஸ்தானில் அமைந்துள்ளது.இது \"பாகிஸ்தானின்\" மிக்கப்பெரிய பூங்கா ஆகும். இப்பூங்காவானது 1,650 சதுர கிலோமீட்டர்கள் பரப்பளவு கொண்டது. 1988 ஆம் ஆண்டு இப்பூங்கா நிர்மாணிக்கப்பட்டது. ஹிங்கோல் தேசியப் பூங்கா தென்மேற்கு பாக்கிஸ்தான், தென்மேற்கு \"பலூசிஸ்தான்\" மாகாணத்தில் \"மாக்ரான்\" கரையோரமாக அமைந்துள்ளது. இது \"லாஸ்பெலா\" மாவட்டம், \"க்வாடர்\" மாவட்டம் மற்றும் \"அவரான்\" மாவட்டப் பிரிவுகளுக்குள் அமைந்துள்ளது. கராச்சி கடற்கரையில் தென்கிழக்கு சுமார் 190 கிலோமீட்டர்கள் தொலைவில் அமைந்துள்ளது.\n"}
{"id": "207777", "url": "https://ta.wikipedia.org/wiki?curid=207777", "title": "ஆஸ்ட்ரிட் லிண்ட்கிரென்", "text": "ஆஸ்ட்ரிட் லிண்ட்கிரென்\n\nஆஸ்ட்ரிட் லிண்ட்கிரென் (\"Astrid Anna Emilia Lindgren\", 14 நவம்பர் 1907 – 28 சனவரி 2002) ஒரு சுவீடன் நாட்டைச் சேர்ந்த எழுத்தாளர். இவர் குழந்தைகளுக்காக நிறைய எழுதியுள்ளார். மே 2013 வரை இவர் அதிகமாக மொழிபெயர்க்கபட்ட எழுத்தாளர் பட்டியலில் 18வது இடத்தில் உள்ளார்.\n\nSection::::வாழ்க்கை.\nசாமுவேல் ஆகஸ்ட் எரிக்சன் மற்றும் ஹன்னா சான்சன் அவர்களின் மகள். இவருக்கு இரண்டு தங்கைகள் மற்றும் ஒரு தம்பி உள்ளார். ஆஸ்ட்ரிட் லிண்ட்கிரென்னுடைய புத்தகங்கள் பல அவரது குடும்பத்தினர், குழந்தை பருவ நினைவுகள் மற்றும் இயற்கையை அடிப்படையாகக் கொண்டவை.\n\nபள்ளிப்படிப்பை முடித்த பிறகு, ஆஸ்ட்ரிட் லிண்ட்கிரென் விம்மர்பையில் உள்ள ஒரு உள்ளூர் செய்தித்தாள் நிறுவனத்தில் வேலை செய்தார்.\n"}
{"id": "207781", "url": "https://ta.wikipedia.org/wiki?curid=207781", "title": "சுண்டிக்குளம் கடல் நீரேரி", "text": "சுண்டிக்குளம் கடல் நீரேரி\n\nசுண்டிக்குளம் கடல் நீரேரி (\"Chundikkulam Lagoon\") என்பது இலங்கையின் வடக்கே யாழ்ப்பாண மாவட்டம், மற்றும் கிளிநொச்சி மாவட்டம் ஆகியவற்றில் காணப்படும் ஒரு கடற்காயல் ஆகும். சுண்டிக்குளம் கிராமம் இந்தக் கடற்காயலுக்கும், இந்தியப் பெருங்கடலுக்கும் இடையேயுள்ள குறுகிய இடத்தில் அமைந்துள்ளது. இக்கடற்காயல் ஆனையிறவு கடல் நீரேரி (\"Elephant Pass lagoon\"), அல்லது சுண்டிக்குளம் கடல் நீரேரி அல்லது சுண்டிக்குளம் தொடுவாய் எனவும் அழைக்கப்படுகின்றது.\n\nகனகராயன் ஆறு, நெதெலி ஆறு, தேராவில் ஆறு போன்ற தெற்குப் பகுதி ஆறுகளில் இருந்து இக்கடல் நீரேரிக்கு நீர் வருகின்றது. இது யாழ்ப்பாணக் கடல் நீரேரியுடன் இணைந்திருந்தது, ஆனாலும் ஆனையிறவில் தரைப்பாலம் கட்டப்பட்டதில் இருந்து இது ஒர் ஏரியாகவே கணிக்கப்படுகின்றது. இங்குள்ள நீர் உவர் நீர் ஆகும்.\n\nசுண்டிக்குளம் கடல் நீரேரிப் பகுதி பனை மரங்களினாலும், புதர் நிலத்தினாலும் சூழப்பட்டுள்ளது. இந்நிலம் இறால் பண்ணைகளுக்காகவும் உப்பு தயாரிப்புக்காகவும் பயன்படுத்தப்படுகின்றது.\n\nஇக்கடற்காயலில் அலையாத்திக் காடு மற்றும் கடற்புல் பாத்திகளும் காணப்படுகின்றன. இங்குள்ள பெரும்பாலான பகுதி 1938 ஆம் ஆண்டில் பறவைகள் சரணாலயமாக அறிவிக்கப்பட்டது. அரிவாள் மூக்கன், வாத்து, நாமக்கோழிகள், ஆலா போன்ற நீர்ப்பறவைகள் ஏராளமாக இங்கு வருகின்றன.\n"}
{"id": "207782", "url": "https://ta.wikipedia.org/wiki?curid=207782", "title": "தொல்காப்பியச் செய்திகள்", "text": "தொல்காப்பியச் செய்திகள்\n\nதொல்காப்பியம்\n\nதொல்காப்பியப் பாயிரம்\n\n\n"}
{"id": "207784", "url": "https://ta.wikipedia.org/wiki?curid=207784", "title": "சுண்டிக்குளம்", "text": "சுண்டிக்குளம்\n\nசுண்டிக்குளம் (\"Chundikkulam\") என்பது இலங்கையின் வடக்கே கிளிநொச்சி மாவட்டத்தின் கண்டாவளை பிரதேச செயலாளர் பிரிவில் அமைந்துள்ள ஓர் எல்லைக் கிராமமாகும். இக்கிராமம் சுண்டிக்குளம் தொடுவாய்க்கும் இந்தியப் பெருங்கடலுக்கும் இடையேயுள்ள குறுகிய இடத்தில் அமைந்துள்ளது. இப்பிரதேசத்தில் 1938 ஆம் ஆண்டில் நிறுவப்பட்ட பறவைகள் சரணாலயம் ஒன்றும் உள்ளது.\n\nகடல் சார்ந்த இப்பிரதேசத்தில் மீன்பிடி பிரதான தொழிலாகும். இறால் பண்ணைகளும் காணப்படுகின்றன.\n\n\nSection::::1998 டிசம்பர் தாக்குதல்.\nஈழப்போரின் போது இக்கிராமம் பெரும் அழிவைக் கண்டது. 1995 ஆம் ஆண்டில் இலங்கை இராணுவத்தினரின் சூரியக் கதிர் நடவடிக்கையின் போது உடுத்துறை, தாளையடி, ஆழியவளை ஆகிய கிராமங்களில் இருந்து மக்கள் இடம்பெயர்ந்து இங்கு குடியேறி கடற்தொழிலில் ஈடுபட்டிருந்தனர். 1998 டிசம்பர் 2 ஆம் நாள் நண்பகல் அளவில் இலங்கை வான்படையின் இரண்டு கிபிர் போர் வானூர்திகள் நல்லதண்ணித் தொடுவாய் குடியேற்ற முகாம் மீது ஆறு குண்டுகளை வீசின. இத்தாக்குதலில் சிறுவர்கள், பெண்கள் உட்பட மொத்தம் ஆறு பேர் கொல்லப்பட்டனர். பலர் காயமடைந்தனர்.\n"}
{"id": "207786", "url": "https://ta.wikipedia.org/wiki?curid=207786", "title": "சுசீந்திரம் தேரூர் பறவைகள் சரணாலயம்", "text": "சுசீந்திரம் தேரூர் பறவைகள் சரணாலயம்\n\nசுசீந்திரம் தேரூர் பறவைகள் சரணாலயம் (Suchindram Theroor Birds Sanctuary) ஒரு பாதுகாக்கப்பட்ட இடமாகும். இது இந்தியாவின் தமிழ்நாடு மாநிலத்தில் கன்னியாகுமரி மாவட்டத்தில் அமைந்துள்ளது. இது சுசிந்திரம் குளம் மற்றும் தேரூர் குளம் ஆகியவற்றை உள்ளடக்கியப் பகுதியாகும். தேசிய நெடுஞ்சாலை 47-ன் அருகே அமைந்துள்ளது. இது மத்திய ஆசியாவின் தென்கோடி எல்லையில் அமைந்துள்ளதால் இடம்பெயர் பறவைகளுக்கு முக்கியமான இடமாகும். 2002 ஆம் ஆண்டு இப்பகுதியைப் பறவைகள் சரணாலயமாக அறிவிக்கக் கோரிக்கைவிடப்பட்டு அரசின் பரிசீலனையில் உள்ளது. சுசீந்திரம் குளத்தின் அமைவிடம் ஆகும். தேரூர் குளத்தின் அமைவிடம் ஆகும். இச்சரணாலயத்தின் குறியீட்டு எண் IN279 ஆகும்.\nSection::::குளங்கள்.\nகன்னியாகுமரி மாவட்டத்தின் மொத்தப் பரப்பளவில் மூன்றில் இரண்டு பங்கு குளங்கள் அமைந்துள்ளன. மொத்தம் 2,058 நன்னீர் குளங்கள் உள்ளன. சுசிந்திரம் தேரூர் தவிர பறக்கை, தத்தியார் குளம், வேம்பனூர் குளம், சுங்கான்கடை குளம், புத்தேரிக் குளம், தாழக்குடி குளம் மற்றும் மணவாளக்குறிச்சி குளம் போன்றவை பறவைகளின் முக்கியமான இடங்களாகும்.\nமேற்குத் தொடர்ச்சி மலைத்தொடரின் எல்லையான குமரி மாவட்டத்தில் புலிகள் வாழும் காட்டுயிர்ச் சரணாலயம் ஒன்றும் உள்ளது.\n"}
{"id": "207793", "url": "https://ta.wikipedia.org/wiki?curid=207793", "title": "பகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா", "text": "பகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா\n\nபகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா (Bhagwan Mahaveer Sanctuary and Mollem National Park) இந்தியாவின் கோவா மாநிலத்தில் சாங்க்யும் தாலுகாவில் அமைந்துள்ளது. இதன் பரப்பளவு 240 சதுர கிலோமீட்டர்கள் ஆகும். இது மேற்குத் தொடர்ச்சி மலையில் அமைந்துள்ள பாதுகாக்கப்பட்ட வனப்பகுதி ஆகும். கர்நாடகம் மாநிலத்தின் எல்லை வரை அமைந்துள்ளது. கோவாவின் தலைநகர் பானாஜியிலிருந்து 57 கிலோமீட்டர்கள் தொலைவில் மொல்லம் நகரில் அமைந்துள்ளது. இது 15°15\"30' - 15°29\"30' வ, 74°10\"15' - 74°20\"15' கி என்பவற்றுக்கு இடையே அமைந்துள்ளது.தேசிய நெடுஞ்சாலை 4A-வும் \"மோர்முகாவ்-லோண்டா\" இருப்புப்பாதையும் இப்பூங்காவை இரண்டாகப் பிரிக்கின்றன. இத்தேசியப் பூங்காவினுள் கதம்பர் வம்சக் கோயில்கள் அமைந்துள்ளன. மேலும் தூத்சாகர் அருவியும் இப்பூங்காவினுள் அமைந்துள்ளது. இவ்வனப்பகுதியில் கொங்கணி மொழி பேசும் மக்கள் அதிக அளவில் வசிக்கின்றனர்.\n\nSection::::வரலாறு.\nஇப்பகுதியானது முதலில் \"மொல்லம் காட்டுயிர்ச் சரணாலயம்\" என அழைக்கப்பட்டது. பின்னர் 1969 ஆம் ஆண்டு \"பகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா\" என அறிவிக்கப்பட்டது. 107 சதுர கிலோ மீட்டர் பரப்பளவு கொண்ட இதன் மையப்பகுதி மொல்லம் தேசியப் பூங்கா என 1978ல் அறிவிக்கப்பட்டது.\n"}
{"id": "207796", "url": "https://ta.wikipedia.org/wiki?curid=207796", "title": "மொலம்", "text": "மொலம்\n\nமொலம் (Mollem) நகரம் இந்தியாவின் கோவா மாநிலத்தில் அமைந்துள்ளது. இங்கு பகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா அமைந்துள்ளது. தேசிய நெடுஞ்சாலை 4A வின் அருகில் இந்நகரம் அமைந்துள்ளது. \"ஷயாத்ரி\" மலையடிவாரத்திலும் \"அன்மோட்\" மலை ஆரம்பிக்குமிடத்திலும் இக்கிராமம் உள்ளது. இந்நகரமானது சாங்க்யும் வட்டதிற்கு உட்பட்டது. உலகின் பழமையான பாறைகள் இப்பகுதியில் காணப்படுகின்றன. அவை 3,600 பில்லியன் ஆண்டுகளுக்கு முற்பட்டவை என ஆய்வில் தெரியவருகின்றன. \n"}
{"id": "207797", "url": "https://ta.wikipedia.org/wiki?curid=207797", "title": "சாங்க்யும்", "text": "சாங்க்யும்\n\nசாங்க்யும் (Sanguem) நகரம் இந்தியாவின் கோவா மாநிலத்தில் அமைந்துள்ளது. இங்கு பகவான் மகாவீரர் காட்டுயிர்ச் சரணாலயம் மற்றும் மொல்லம் தேசியப் பூங்கா, \"சாகமேஷ்வர் கோயில்\" மற்றும் சலாயுலிம் அணை ஆகியவை அமைந்துள்ளன.\nSection::::அமைவிடம்.\nஇதன் அமைவிடம் ஆகும். இது கடல் மட்டத்திலிருந்து 22 மீட்டர்கள் உயரத்தில் அமைந்துள்ளது.\nSection::::மக்கட்டொகை.\n2011 ஆம் ஆண்டின் மக்கட்டொகைக் கணக்கெடுப்பின் படி இந்நகரின் மொத்த மக்கட்டொகை 6,158 பேர் ஆகும். இங்கு ஆண்கள் 51% உம் பெண்கள் 49% உம் உள்ளனர். இந்நகரின் கல்வியறிவு 75% ஆகும். ஆண்களின் கல்வியறிவு 81% ஆகவும் பெண்களின் கல்வியறிவு 69% ஆகவும் உள்ளது. மக்கட்டொகையில் 6 வயதுக்கு உட்பட்ட குழந்தைகள் 6% ஆவர். கொங்கணி, கன்னடா என்பன இங்கு பேசப்படும் முக்கிய மொழிகள் ஆகும்.\n"}
{"id": "207798", "url": "https://ta.wikipedia.org/wiki?curid=207798", "title": "சலாயுலிம் அணை", "text": "சலாயுலிம் அணை\n\nசலாயுலிம் அணை (Salaulim Dam) இந்தியாவின் கோவா மாநிலத்தில் அமைந்துள்ளது. இது சலாயுலிம் ஆற்றில் கட்டப்பட்டுள்ளது. இவ்வணையின் நீரானது குடிநீர் தேவைக்காகவும், தொழிற்சாலை மற்றும் விவசாயப் பயன்பாட்டிற்காகவும் பயன்படுத்தப்படுகிறது. இவ்வணையின் ஆழம் 42.7 மீட்டர்கள் ஆகும். நீர்ப்பிடிப்புப் பகுதியின் அளவு 24 சதுர கிலோமீட்டர்கள் ஆகும். முதலில் 14,326 ஹெக்டேர்கள் நிலப்பரப்பின் பாசன வசதிக்காக இவ்வணை திட்டமிடப்பட்டது. பின்னர் தென் கோவாவின் குடிநீருக்காக நாள் ஒன்றிற்கு 160 மில்லியன்கள் தேவையையும் கணக்கில் கொள்ளப்பட்டது. பின்னர் தொழிற்சாலை பயன்பாடு என அனைத்தும் சேர்த்து நாள் ஒன்றிற்கு 380 மில்லியன்கள் லிட்டர் என்ற திட்டத்தின் படி வடிவமைக்கப்பட்டது. 1976 ல் இத்திட்டம் ஆரம்பிக்கப்பட்டு 2000 ஆண்டில் பணிகள் முடிவுற்றன. முதலில் திட்ட மதிப்பு 9.61 கோடிகள் என மதிப்பிடப்பட்டு 2007 ஆம் ஆண்டில் 170 கோடிகள் ரூபாய் என மதிப்பிடப்பட்டது. இவ்வணை சாங்க்யும் நகரிலிருந்து 5 கிலோமீட்டர்கள் தொலைவில் அமைந்துள்ளது.\n"}
{"id": "207807", "url": "https://ta.wikipedia.org/wiki?curid=207807", "title": "ஃபராக்கா அணை", "text": "ஃபராக்கா அணை\n\nஃபராக்கா அணை (Farakka Barrage) கங்கை நதியின் குறுக்கே கட்டபட்டுள்ள அணைக்கட்டு ஆகும். இது இந்தியாவின் மேற்கு வங்காளம் மாநிலத்தில் அமைந்துள்ளது. இது வங்காள தேசம் நாட்டின் எல்லையிலிருந்து 16.5 கிலோமீட்டர்கள் தொலைவில் அமைந்துள்ளது. இவ்வணைக்கட்டானது 1961 ஆம் ஆண்டு கட்டத் தொடங்கி 1975 ஆம் ஆண்டு கட்டி முடிக்கப்பட்டது. இந்த அணையானது 1975 ஆம் ஆண்டு ஏப்ரல் மாதம் 21 ஆம் தியதி செயல்படத் தொடங்கியது. இதன் நீளம் 2,240 மீட்டர்கள் ஆகும். வங்காளதேசம் மற்றும் இந்திய அரசுகளுக்கு இடையே நடைபெற்ற பல்வேறு பேச்சுவார்த்தைகளுக்குப் பின்னர் இந்த அணை கட்டப்பட்டது. அதன் பின்னர் வங்காள தேசம் பஞ்ச காலத்தில் ஐக்கிய நாடுகள் சபையில் முறையிட்டதைத் தொடர்ந்து நடைபெற்ற பேச்சு வார்த்தையில் எந்த முடிவும் எடுக்கப்படவில்லை.\n"}
{"id": "207814", "url": "https://ta.wikipedia.org/wiki?curid=207814", "title": "கூக்ளி-சூச்சுரா", "text": "கூக்ளி-சூச்சுரா\n\nகூக்ளி-சூச்சுரா ( Hugli-Chuchura) நகரை \"கூக்ளி\" என்றும் \"சின்சுரா\" என்றும் அழைப்பர். இது இந்தியாவின் மேற்கு வங்காளம் மாநிலத்தில் \"ஹூக்ளி\" மாவட்டத்தில் அமைந்துள்ளது. இந்நகரம் ஹூக்ளி ஆற்றங்கரையில் அமைந்துள்ளது. இது மாநிலத்தலைநகரான கொல்கத்தாவிலிருந்து 35 கிலோமீட்டர்கள் தொலைவில் வடக்கே அமைந்துள்ளது. \nSection::::அமைவிடம்.\nஇந்நகரம் போர்த்துகீசியர்களால் 1579 ஆம் ஆண்டு உருவாக்கப்பட்டது. அதற்கும் முன்னான ஆயிரம் ஆண்டுகளுக்கு முன்னரே மக்கள் இப்பகுதியில் வாழ்ந்துள்ளனர். இந்நகரின் அமைவிடம் ஆகும்.\n\nSection::::மக்கட்தொகை.\n2001 ஆம் ஆண்டின் மக்கட்தொகை கணக்கெடுப்பின் படி இந்நகரின் மொத்த மக்கட்தொகை 1,70,201 ஆகும். இதில் ஆண்கள் 51% பெண்கள் 49% ஆகும். இந்நகரின் கல்வியறிவு 81% ஆகும். ஆண்களின் கல்வியறிவு 84% ஆகவும் பெண்களின் கல்வியறிவு 77% ஆகவும் உள்ளது. மக்கட்தொகையில் 8% பேர் 6 வயதிற்கும் குறைவான வயதுடைய குழந்தைகள்.\nSection::::விழாக்கள்.\nஇந்நகரில்,\nபோன்றவை முக்கிய விழாக்களாகும்.\n"}
{"id": "207816", "url": "https://ta.wikipedia.org/wiki?curid=207816", "title": "சிம்மம் (விண்மீன் குழாம்)", "text": "சிம்மம் (விண்மீன் குழாம்)\n\nசிம்மம் விண்மீன் குழாமானது இராசிவட்டத்தில் உள்ள ஓர் உடுத்தொகுதி ஆகும். இது கடக உடுத்தொகுதிக்கு மேற்கேயும், கன்னி விண்மீன் குழாமிற்குக் கிழக்கேயும் அமைந்துள்ளது. இதனை குறியீட்டில் இவ்வாறு '' குறிப்பிடுவர். இரண்டாம் நூற்றாண்டில் தொலமியால் குறிப்பிடப்பட்ட 48 விண்மீன் குழாம்களில் இதுவும் ஒன்றாகும்.\n"}
{"id": "207818", "url": "https://ta.wikipedia.org/wiki?curid=207818", "title": "ஃபராக்கா அனல் மின் நிலையம்", "text": "ஃபராக்கா அனல் மின் நிலையம்\n\nஃபராக்கா அனல் மின் நிலையம் (Farakka Super Thermal Power Plant) இந்தியாவின் மேற்கு வங்காளம் மாநிலத்தில் முர்ஷிதாபாத் மாவட்டத்தில் \"நபருன்\" எனும் ஊரில் அமைந்துள்ளது. இது தேசிய அனல் மின் நிறுவனத்தினுடையது ஆகும். இதில் நிலக்கரி எரிபொருளாகப் பயன்படுத்தப்பட்டு மின்சாரம் தயாரிக்கப்படுகிறது.\n"}
{"id": "207822", "url": "https://ta.wikipedia.org/wiki?curid=207822", "title": "முர்சிதாபாத் மாவட்டம்", "text": "முர்சிதாபாத் மாவட்டம்\n\nமுர்சிதாபாத் மாவட்டம் (Murshidabad district, வங்காள மொழி: মুর্শিদাবাদ জেলা) இந்தியாவின் மேற்கு வங்காளம் மாநிலத்தில் உள்ள ஒரு மாவட்டம் ஆகும். இது கங்கை நதியின் இடக்கரையில் அமைந்துள்ளது. இம்மாவட்டத்தில் அமைந்துள்ள \"முர்ஷிதாபாத்\" நகரின் பெயரைக் கொண்டே இம்மாவட்டத்திற்கு இப்பெயர் சூட்டப்பட்டது. இம்மாவட்டம் இராஜதானி கோட்டத்தில் அமைந்துள்ளது. இம்மாவட்டத்தின் நிர்வாகத் தலைமையிடம் பகரம்பூர் நகரம் ஆகும். \n\nSection::::எல்லைகள்.\n5,341 சதுர கிலோமீட்டர்கள் பரப்பளவு கொண்ட இம்மாவட்டத்தின் எல்லைகளாக மால்டா, \"சகேப்காஞ்\", \"பிர்ப்ஹம்\", \"பர்தாமன்\" மற்றும் நதியா போன்ற மாவட்டங்கள் அமைந்துள்ளன. மேலும் இம்மாவட்டத்தின் எல்லை வங்காள தேசம் நாட்டுடனும் அமைந்துள்ளது.\n\nSection::::பொருளாதாரம்.\nஇம்மாவட்டத்தின் முக்கியத் தொழிலாக விவசாயம் உள்ளது. பட்டு மற்றும் தறி நெசவு போன்றவையும் முக்கியத் தொழில்களாகும்.\n\nSection::::மக்கட்தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 71,02,430 ஆகும். மக்கள் அடர்த்தி ஒரு சதுர கிலோமீட்டருக்கு 1,334 பேர் எனும் வீதத்தில் உள்ளது. மக்கட்தொகைப் பெருக்க விகிதம் 21.07% ஆகும். மேலும் ஆண் பெண் விகிதம் 1000 ஆண்களுக்கு 957 பெண்கள் எனும் அளவில் உள்ளது. இம்மாவட்டத்தின் கல்வியறிவு 67.53%ஆகும்.\n"}
{"id": "207823", "url": "https://ta.wikipedia.org/wiki?curid=207823", "title": "டெய்லர் தொடர்", "text": "டெய்லர் தொடர்\n\nகணிதத்தில் டெய்லர் தொடர் (\"Taylor series\") ஒரு சார்பினை முடிவுறா உறுப்புகளின் தொடராகத் தருகிறது. தொடரின் உறுப்புகள் முறையே ஒரு குறிப்பிட்ட புள்ளியில் அச் சார்பின் தொடர்வகைக்கெழுக்களின் மதிப்புகளாக உள்ளன.\n\nடெயிலர் தொடரின் கருத்துரு ஸ்காட்லாந்து கணிதவியலாளர் \"ஜேம்ஸ் கிரகரி\"யால் கண்டுபிடிக்கப்பட்டு, 1715 இல் ஆங்கில கணிதவியலாளர் \"புரூக் டெய்லரால்\" முறையாக அறிமுகப்படுத்தப்பட்டது. டெய்லர் தொடர் பூச்சியத்தில் மையப்படுத்தப்பட்டால் அது மெக்லாரின் தொடர் என அழைக்கப்படுகிறது. 18 ஆம் நூற்றாண்டில் இந்த டெய்லர் தொடரின் சிறப்பு வகையைப் பெரிதும் பயன்படுத்திய ஸ்காட்லாந்து கணிதவியலாளர் \"காலின் மெக்லாரின்\" நினைவாக இப்பெயர் இடப்பட்டது.\n\nஒரு சார்பின் டெய்லர் தொடரிலுள்ள முடிவுறு எண்ணிக்கையான உறுப்புகளை எடுத்துக் கொண்டு அச் சார்பைத் தோராயப்படுத்தலாம். ஒரு சார்பின் டெய்லர் தொடரிலுள்ள முடிவுறு எண்ணிக்கையான உறுப்புகள் டெய்லர் பல்லுறுப்புக்கோவை எனப்படும். ஒரு சார்பின் டெய்லர் தொடர் அச் சார்பின் டெயிலர் பல்லுறுப்புக்கோவையின் எல்லை ஆகும் (அவ்வெல்லை காணமுடிந்தால்). ஒரு சார்பின் டெய்லர் தொடர் ஒவ்வொரு புள்ளியிலும் ஒருங்கும் தொடராக இருந்தாலும் கூட, அத் தொடரானது சார்புக்குச் சமமாக அமைவதில்லை. ஒரு திறந்த இடைவெளியில், தனது டெய்லர் தொடருக்குச் சமமாக அமையும் சார்பு \"பகுமுறைச் சார்பு\" என அழைக்கப்படும்.\n\nSection::::வரையறை.\n\"ƒ\"(\"x\") என்பது ஒரு மெய்யெண் அல்லது சிக்கலெண் மதிப்புச் சார்பு. \"a\" என்ற புள்ளியில் இச் சார்பு முடிவுறா தடவைகள் தொடர்ந்து வகையிடக் கூடியது எனில், இச் சார்பின் டெய்லர் தொடர் கீழ்க்கண்ட அடுக்குத் தொடராக அமையும்:\n\nஇதனைக் கூடுதல் குறியீட்டைப் பயன்படுத்திப் பின்வருமாறு தரலாம்:\n\n\nSection::::எடுத்துக்காட்டுகள்.\nஒரு பல்லுறுப்புக்கோவையின் மெக்லாரின் தொடர் அதே பல்லுறுப்புக்கோவைதான்.\n\n\"a\" = 0 இல் இன் மெக்லாரின் தொடர் பின்வரும் பெருக்குத் தொடர் ஆகும்: \n\nஎனவே இல் \"x\" இன் டெயிலர் தொடர்:\n\nமேலே தரப்பட்ட மெக்லாரின் தொடரைத் தொகையிட்டால் இன் மெக்லாரின் தொடரைக் காணலாம் (இங்கு log என்பது இயல் மடக்கை):\n\nஇதன்படி, log(\"x\") at இல் log(\"x\") இன் டெய்லர் தொடர்:\n\nபொதுமைப்படுத்த \"a\" = \"x\" இல் log(\"x\") இன் டெய்லர் தொடர்:\n\n\"a\" = 0 இல், அடுக்குக்குறிச் சார்பு e இன் டெய்லர் விரிவு:\n\n\n"}
{"id": "207824", "url": "https://ta.wikipedia.org/wiki?curid=207824", "title": "ஆள் இருப்புக் கால அளவு", "text": "ஆள் இருப்புக் கால அளவு\n\nஆள் இருப்புக் கால அளவு-டி (\"Occupancy factor-T\") என்பது தொலைக் கதிர் மருத்துவக் கருவி அல்லது உயர் ஆற்றல் அண்மைக்கதிர் மருத்துவக் கருவி மருத்துவத்திற்காக செயல்பாட்டிலுள்ள போது அறையின் புறச் சுவர்களுக்கு வெளியே எவ்வளவு கால அளவிற்கு மனிதர்கள் அந்த இடத்தினைப் பயன்படுத்துகிறார்கள் என்பதனைக் குறிக்கும். இதற்காக அட்டவணை உள்ளது.\n\n\nஇந்த அட்டவணைகள் அறையின் சுவர் கனம் கணக்கிடும் போது பயனாகிறது.\n"}
{"id": "207826", "url": "https://ta.wikipedia.org/wiki?curid=207826", "title": "பயன்பாட்டு கால அளவு", "text": "பயன்பாட்டு கால அளவு\n\nதொலைக்கதிர் மருத்துவத்திற்கான கருவி சுழலுமாறு உள்ளது. இக்கருவியிலிருந்து வெளிப்படும் கதிர்கள் மொத்த மருத்துவத்திற்கான நேரத்தில் எவ்வளவு காலம் ஒரு குறிப்பிட்ட சுவரை நோக்கி பாய்ச்சப்படுகிறது என்பதனைக் குறிக்கும். குறிப்பிட்ட திசைநோக்கி கதிர் பாய்ச்சப்படும் நேரம் பயன்பாட்டுக் கால அளவு-U (\"Use factor-U\") எனப்படும். இதற்கு அட்டவணை உள்ளது.\n\n\nஇவ்வட்டவணை சுவர்கனம் கணிக்கும்போது பயன்படுகிறது.\n"}
{"id": "207828", "url": "https://ta.wikipedia.org/wiki?curid=207828", "title": "ஸ்ரீ திவ்யா", "text": "ஸ்ரீ திவ்யா\n\nஸ்ரீதிவ்யா (SriDivya) தமிழ் மற்றும் தெலுங்கு திரைப்பட நடிகை ஆவார். ஸ்ரீதிவ்யா ஐதராபாத்தில் பிறந்தார். இவர் தனது கல்வியை கேந்திரிய வித்யாலயத்தில் பயின்றார்.\n\nSection::::தொழில்.\nஸ்ரீ திவ்யா மூன்று வயதில் தன் திரையுலக வாழ்க்கையைத் தொடங்கினார். இவர் பத்து தெலுங்கு படங்களில் குழந்தை நட்சத்திரமாக நடித்துள்ளார். மற்றும் தெலுங்கு தொலைக்காட்சி தொடர்களிலும் நடித்துள்ளார். திவ்யா 2010 ஆண்டு ரவி பாபு இயக்கிய மனசார எனும் தெலுங்கு திரைப்படம் மூலம் கதாநாயகியாக அறிமுகமானார். ஆனால் இந்த படம் தோல்வியைத் தழுவியது. பிறகு 2012 இல் மாருதி இயக்கிய பஸ் ஸ்டாப் படத்தில் பிரின்சுடன் இணைந்து நடித்த இப்படமானது, வெற்றி அடைந்தது.\n\nபின் திவ்யா வருத்தப்படாத வாலிபர் சங்கம் திரைப்படத்தில் சிவ கார்த்திகேயன் உடன் கதாநாயகியாக நடித்து தமிழ் திரையுலகத்திற்கு அறிமுகமானர். இதில் அவரது நடிப்பு விமர்சகர்களால் மிகவும் நல்ல விமர்சனங்களைப் பெற்றது.. பிறகு பென்சில் எனும் படத்தில் இசையமைப்பாளர் ஜி.வி பிரகாஷ்க்கு ஜோடியாக நடித்தார். மேலும் ஈட்டி, காக்கி சட்டை மற்றும் வெள்ளைக்கார துரை படங்களிலும் நடித்துள்ளார்.\n"}
{"id": "207830", "url": "https://ta.wikipedia.org/wiki?curid=207830", "title": "வேலைப் பளு", "text": "வேலைப் பளு\n\nவேலைப் பளு-W (Work load-W ) என்பது தொலைக் கதிர் மருத்துவத்திற்கான கருவி பயன்படும் நிலையில் ஒரே மையத்தில் (Isocentre ) 100 சென்டி மீட்டர் தொலைவில் ஒரு வாரகாலத்தில், கருவியின் இலக்கிலிருந்து மருத்துவத்திற்காகப் பெறப்படும் மொத்தக் கதிர் வீச்சளவாகும். இதுவே வேலைப் பளு எனப்படுகிறது. வாரத்திற்கு 5 நாட்களும், நாள் ஒன்றிற்கு 8 மணி நேரமும் பணி செய்யும் போதுள்ளவாறு இது கணக்கிடப்படுகிறது.\n\nஎடுத்துக் காட்டு: \nநாள் ஒன்றிற்கு 60 நோயாளிகளுக்கு மருத்துவம் மேற்கொள்ளப்படுகிறது என்று கொள்வோம். சராசரியாக ஒரு நோயாளிக்கு 2 கிரே (200 ரேட்) அளவு கதிர் ஏற்பளவு கொடுக்கப்படுகிறது என்றும் கொள்வோம். இப்போது 5 நாட்களில் தரப்படும் கதிர் ஏற்பளவு = 5* 2* 60 =600 கிரே (60000 ரேட்). இதுவே வேலைப் பளு ஆகும். உயரளவாக 1000 கிரே (1000,00 ரேட்) என்று எடுத்துக்கொண்டு கணக்கிடப்படுகிறது.\n"}
{"id": "207838", "url": "https://ta.wikipedia.org/wiki?curid=207838", "title": "திருவள்ளுவர் நகர்", "text": "திருவள்ளுவர் நகர்\n\nசென்னை மாவட்டத்தின் தென்கோடியில் உள்ள திருவான்மியூரின் ஒரு பகுதி, திருவள்ளுவர் நகர் ஆகும். இது வேளச்சேரி சட்டமன்றத் தொகுதியின் ஒரு அங்கமாகும். கிழக்கு கடற்கரையை ஒட்டி அமைந்துள்ளதால், மக்களின் சிறந்த பொழுதுபோக்கு இடமாக இது விளங்குகிறது. \n\nSection::::கோயில்கள்.\nஉலக பிரசித்தி பெற்ற நாகாத்தம்மன் திருக்கோயில் இங்கு அமைந்துள்ளது. ஆடி மாதம் வெள்ளிக்கிழமைகளில் இங்கு சிறப்பு வழிபாடுகள் நடைபெரும். கிழக்குக் கடற்கரைச் சாலையை ஒட்டி திருவீதி அம்மன் திருக்கோயில் அமைந்துள்ளது சிறப்பு. மேலும் வினைதீர்த்த விநாயகர் ஆலயமும், பிரசித்தி பெற்ற ஹரே கிருஷ்ணா இயக்கமும் இங்கு அமைந்துள்ளது. \n\nSection::::பூங்கா.\nஇங்கு மாநகராட்சிக்கு சொந்தமான பூங்கா ஒன்று அமந்துள்ளது. காலை மற்றும் மாலை வேளைகளில் சிறுவர்கள் விளையாடும் இடமாக, இயற்கைச் சூழலோடு காணப்படுகிறது. இது வட்டார போக்குவரத்து அலுவலகம் பேருந்துநிலையத்தின் மிக அருகாமையில் உள்ளது. பெரியவர்கள் நடைப்பயிற்சி மேற்கொள்ளும் இடமாக இது அமைந்துள்ளது. \n\nSection::::பள்ளி.\nஇங்கு நவீன வசதிகளுடன் அமைந்த சென்னை மாநகராட்சிக்கு சொந்தமான பள்ளி ஒன்று உள்ளது. அனுபவம் வாய்ந்த ஆசிரியர்களை கொண்ட பள்ளியாக இருப்பது இதன் சிறப்புகளுள் ஒன்றாகும். \n\nSection::::திடல்.\nமாணவர்கள் விளையாடி மகிழ, மிகப்பெரும் விளையாட்டுத் திடல் ஒன்றும் இங்கு அமைந்துள்ளது. இது சிறந்த முறையில் பராமரிக்கப்பட்டு வருகிறது. \n\nSection::::பிரபலங்கள்.\nபிரபல திரைப்பட நடிகர் அஜீத்குமாரின் வீடு இங்கு அமைந்துள்ளது. இவரைத் தவிர பல்வேறு பிரபலங்களின் வசிப்பிடமாகவும் திருவள்ளுவர் நகர் விளங்குகிறது.\nSection::::தொழில்.\nஅனைத்து தரப்பு மக்களும் இங்கு வசித்து வருகின்றனர். எனினும் கணினி மென்பொருள் பொறியாளர்கள் மற்றும் பத்திரிக்கையாளர்கள் பலரின் வசிப்பிடமாக இது உள்ளது. \n\nSection::::சட்டமன்ற உறுப்பினர்.\n2011 சட்டமன்ற தேர்தலில் வெற்றி பெற்று, திரு. ம.க. அசோக் (அ.தி.மு.க) இத்தொகுதியின் சட்டமன்ற உறுப்பினராக பணியாற்றி வருகிறார்.\n"}
{"id": "207839", "url": "https://ta.wikipedia.org/wiki?curid=207839", "title": "உணவுச் சேர்பொருள்", "text": "உணவுச் சேர்பொருள்\n\nஉணவுச் சேர்பொருள் என்பது, வாசனையைக் கூட்டுவதற்கு அல்லது அதன் சுவை, தோற்றம் என்பவற்றை மேம்படுத்துவதற்காக உணவுடன் சேர்க்கப்படும் பொருட்களைக் குறிக்கும். சில சேர்பொருட்கள் பல நூற்றாண்டுகளாகவே பயன்பாட்டில் இருந்து வந்துள்ளன. உப்பிடுதல், சில வைன்களுக்கு கந்தகவீரொட்சைட்டுச் சேர்த்தல் போன்றவை இதற்கு எடுத்துக்காட்டுகள். 20 ஆம் நூற்றாண்டின் பிற்பாதியில் தயாரிக்கப்பட்ட உணவுப் பொருட்களின் வருகையுடன் இயற்கையாகக் கிடைப்பனவும், செயற்கையாகத் தயாரிக்கப்படுவனவுமான மேலும் பல சேர்பொருட்கள் அறிமுகமாயின. \n"}
{"id": "207842", "url": "https://ta.wikipedia.org/wiki?curid=207842", "title": "பிளேஸ்டேஷன் 4", "text": "பிளேஸ்டேஷன் 4\n\nபிளேஸ்டேசன் 4 சோனி நிறுவனத்தின் பிளேஸ்டேஷன் சாதனம் கேம் விரும்பிகள் மத்தியில் மிகவும் பிரபலம். இந்நிறுவனம் கடைசியாக பிளேஸ்டேஷன் 3யை வெளியிட்டிருந்தது. தற்பொழுது சோனி நிறுவனம் பிளேஸ்டேஷன் வரிசையில் தனது அடுத்த படைப்பாக பிளேஸ்டேஷன் 4யை வெளியிட உள்ளது. இந்தியாயாவில் 1மாதம் 6ம் 2014ஆண்டு பிளேஸ்டேசன் 4 வெளியிட உள்ளது. மற்றும் அமெரிக்காவில் 11மாதம் 15ம் 2013ஆண்டும் ஐரோப்பாவில் 11மாதம் 29ம் 2013ஆண்டும் மற்றும் ஆஸ்திரேலியா நியூஸிலாந்து 11மாதம் 29ம் 2013ஆண்டு பிளேஸ்டேசன் 4 வெளியிட்டது.\n\n\n"}
{"id": "207855", "url": "https://ta.wikipedia.org/wiki?curid=207855", "title": "மால்டா மாவட்டம்", "text": "மால்டா மாவட்டம்\n\nமால்டா மாவட்டம் (Maldah district) இந்தியாவின் மேற்கு வங்காளம் மாநிலத்தில் அமைந்துள்ளது. இம்மாவட்டமானது மாநிலத் தலைநகர் கொல்கத்தாவிலிருந்து 347 கிலோமீட்டர்கள் தொலைவில் அமைந்துள்ளது. இம்மாவட்டத் தலைநகர் \"இங்கிலீஷ் பஜார்\" என அழைக்கப்படும். \"மால்டா\" ஒரு காலத்தில் வங்காளத்தின் தலைநகராக இருந்தது. இம்மாவட்டத்தில் மல்பரிச் செடிகளும், மாமரங்களும் அதிக அளவில் காணப்படுகின்றன. இதை வடக்கு வங்காளத்தின் நுழைவாயில் (gateway) என அழைப்பர்.\n\nSection::::எல்லைகள்.\nஇம்மாவட்டத்தின் எல்லைகளாக முர்சிதாபாத் மாவட்டம், வடக்கு தினஜ்பூர் மாவட்டம், தெற்குத் தினஞ்பூர் மாவட்டம், பீகார் மாநிலத்தின் புருலியா மாவட்டம், ஜார்கண்ட் மாநிலத்தின் சாந்தி பர்கானாஸ் மாவட்டம் மற்றும் வங்காளதேசமும் இதன் எல்லைகளாக அமைந்துள்ளன.\n\nSection::::மக்கட்தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 39,97,970 ஆகும். மக்கள் அடர்த்தி ஒரு சதுர கிலோமீட்டருக்கு 1,071 பேர் எனும் வீதத்தில் உள்ளது. மக்கட்தொகைப் பெருக்க விகிதம் 21.5% ஆகும். மேலும் ஆண் பெண் விகிதம் 1000 ஆண்களுக்கு 939 பெண்கள் எனும் அளவில் உள்ளது. இம்மாவட்டத்தின் கல்வியறிவு 62.71% ஆகும்.\nSection::::பொருளாதாரம்.\nமாம்பழம், சணல், பட்டு போன்றவை இம்மாவட்டத்தின் முக்கிய உற்பத்திப் பொருட்களாகும். இங்கு உற்பத்தியாகும் மாம்பழம் உலகம் முழுவதும் ஏற்றுமதி செய்யப்படுகிறது.\n\nSection::::விழாக்கள்.\nஇம்மாவட்டத்தில்,\nபோன்ற விழாக்கள் கொண்டாடப்படுகின்றன.\n"}
{"id": "207859", "url": "https://ta.wikipedia.org/wiki?curid=207859", "title": "தெற்கு தினஜ்பூர் மாவட்டம்", "text": "தெற்கு தினஜ்பூர் மாவட்டம்\n\nதெற்கு தினஜ்பூர் (Dakshin Dinajpur அல்லது South Dinajpur, வங்காள மொழி: দক্ষিণ দিনাজপুর জেলা) இந்தியாவின் மேற்கு வங்காள மாநிலத்தின் 23 மாவட்டங்களில் ஒன்றாகும். இம்மாவட்டம் 1992 ஆம் ஆண்டு ஏப்ரல் மாதம் 1 ஆம் தியதி உருவாக்கப்பட்டது. மேற்கு வங்காளம் மாநிலத்தின் குறைந்த மக்கள் வசிக்கும் மாவட்டம் இது ஆகும். இங்கு இந்து மற்றும் இஸ்லாம் இன மக்கள் அதிக அளவில் வசிக்கின்றனர். இங்குள்ள மக்கள் வங்காள மொழி பேசுகின்றனர். இம்மாவட்டத்தின் முக்கியப் பொருளாதாரம் விவசாயம் ஆகும். இம்மாவட்டத்தின் மொத்தப் பரப்பளவு 2,219 சதுர கிலோமீட்டர்கள் ஆகும்.\n\nSection::::மக்கட்தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 16,70,931 ஆகும். மக்கள் அடர்த்தி ஒரு சதுர கிலோமீட்டருக்கு 753 பேர் எனும் வீதத்தில் உள்ளது. மக்கட்தொகைப் பெருக்க விகிதம் 11.16% ஆகும். மேலும் ஆண் பெண் விகிதம் 1000 ஆண்களுக்கு 954 பெண்கள் எனும் அளவில் உள்ளது. இம்மாவட்டத்தின் கல்வியறிவு 73.86% ஆகும்.\n"}
{"id": "207865", "url": "https://ta.wikipedia.org/wiki?curid=207865", "title": "மெக்லாரின் தொடர்", "text": "மெக்லாரின் தொடர்\n\nடெய்லர் தொடரின் கருத்துரு ஸ்காட்லாந்து கணிதவியலாளர் \"ஜேம்ஸ் கிரகரி\"யால் கண்டுபிடிக்கப்பட்டு, 1715 இல் ஆங்கில கணிதவியலாளர் \"புரூக் டெய்லரால்\" முறையாக அறிமுகப்படுத்தப்பட்டது. டெய்லர் தொடர் பூச்சியத்தில் மையப்படுத்தப்படும்போது அது மெக்லாரின் தொடர் (\"Maclaurin series\") என அழைக்கப்படுகிறது. 18 ஆம் நூற்றாண்டில் இந்த டெய்லர் தொடரின் சிறப்பு வகையைப் பெரிதும் பயன்படுத்திய ஸ்காட்லாந்து கணிதவியலாளர் \"காலின் மெக்லாரின்\" நினைவாக இப்பெயர் இடப்பட்டது.\n\n\n\nSection::::வரையறை.\n\"ƒ\"(\"x\") என்பது ஒரு மெய்யெண் அல்லது சிக்கலெண் மதிப்புச் சார்பு. \"a\" என்ற புள்ளியில் இச் சார்பு முடிவுறா தடவைகள் தொடர்ந்து வகையிடக் கூடியது எனில், இச் சார்பின் டெய்லர் தொடர் கீழ்க்கண்ட அடுக்குத் தொடராக அமையும்:\n\nஇத் தொடரில் * எனப் பதிலிடக் கிடைப்பது மெக்லாரின் தொடர்:\n\n\nSection::::மெக்லாரின் தொடர்கள்.\nவழக்கமான சார்புகள் சிலவற்றின் மெக்லாரின் தொடர்கள் கீழே தரப்பட்டுள்ளன இத் தொடர்கள் அனைத்தும் \"x\" இன் சிக்கலெண் மதிப்புகளுக்கும் பொருந்தும்:\n\n\n\n\n\n\n\ntan(\"x\") மற்றும் tanh(\"x\") இன் தொடர்களிலுள்ள எண்கள் \"B\", பெர்னொலி எண்கள் ஆகும். sec(\"x\") தொடரிலுள்ள \"E\" ஆய்லர் எண்கள்.\n\n"}
{"id": "207866", "url": "https://ta.wikipedia.org/wiki?curid=207866", "title": "வங்காளதேசத்தில் இந்து மதம்", "text": "வங்காளதேசத்தில் இந்து மதம்\n\nவங்காள தேசத்தில் இந்து சமயம் இரண்டவது பெரிய சமயம் ஆகும். உலகில் அதிக இந்துகள் வசிக்கும் இடத்தில் வங்காளதேசம் மூன்றாவது இடத்தில் இருக்கிறது. முதலிரண்டு இடங்களில் இந்தியாவும் நேபாளமும் உள்ளன. வங்காளதேசத்தின் மொத்த மக்கட்தொகையில் 14% பேர் இந்துகள் ஆவார். பிரிவினைக்கு முன் இந்தியாவோடு வங்காளதேசம் இருந்த காரணத்தினால் இங்குள்ள இந்துகளின் சமய மற்றும் பழக்க வழங்கங்கள் இந்தியாவின் மேற்கு வங்காளம் மாநில இந்துகளின் பழக்கவழக்கங்களை ஒத்திருக்கும். டாக்காவில் அமைந்துள்ள தாக்கேஸ்வரி கோயில் புகழ் பெற்றது.\n\nSection::::இந்து சமய மக்கள்தொகை பரம்பல்.\n2011ம் ஆண்டின் மக்கள் தொகை கணக்கெடுப்பின் படி, வங்காள தேசத்தில் இந்து சமய மக்கள் தொகை 11,379, 000 ஆக இருந்தது. வங்காள தேசத்தில் கோபால்கஞ்ச் மாவட்டம், குல்னா மாவட்டம், தினஜ்பூர் மாவட்டம், சில்ஹெட் மாவட்டம், சுனாம்கஞ்ச் மாவட்டம், மைமன்சிங் மாவட்டம், ஜெஸ்சூர் மாவட்டம், சிட்டகாங் மாவட்டம் மற்றும் தேசியத் தலைநகர் டாக்காவில் இந்துக்கள் பரவலாக வாழ்கின்றனர். \n\nவங்காள தேசத்தின் கலை, கல்வி, இலக்கியம் மற்றும் விளையாட்டு ஆகியவற்றில் இந்துக்களின் பங்களிப்புகள் அவர்களின் எண்ணிக்கைக்கு மிக அதிகமாகும்.\n\nஅரசியலில் இந்துக்கள் அவாமி லீக், வங்காள தேச பொதுவுடமைக் கட்சி மற்றும் ஜாதிய சமாஜ்தாந்திரிக் தளம் போன்ற அரசியல் கட்சிகளை தொடர்ந்து ஆதரிக்கின்றனர். ஆனால் இசுலாமிய அடிப்படைவாத அரசியல் கட்சிகளிடமிருந்து இந்துக்கள் விலகியே உள்ளனர். \n\nஇந்துக்கள் தங்களது நிறுவனங்கள் மற்றும் வழிபாட்டுத் தலங்களை காத்துக் கொள்வதற்கு வங்காள தேச இந்து நல அறக்கட்டளை செயல்படுகிறது.\n\n1990 ஆண்டு முதல் இந்துகளுக்கு எதிராக நிகழ்ந்த தாக்குதல்களில் ஆயிரக்கணக்கான இந்துக்கள் இந்தியாவிற்கு அகதிகளாக குடியேறினர். \n\n1941ல் வங்காளதேச மொத்த மக்கள் தொகையில், இந்துக்கள் 28% ஆக இருந்தனர். 1947ல் இந்தியப் பிரிவினையின் போது, இலட்சக்கணக்கான இந்துக்கள் இந்தியாவிற்கு குடிபெயர்ந்ததால், 1951ல் இந்து மக்கள் தொகை 22.05% ஆக வீழ்ச்சியுற்றது.\n\n1965 இந்திய - பாகிஸ்தான் போரின் போது, பாகிஸ்தானிய அரசு இந்துக்களை எதிரிகளாக கருதினர்.\n\n1971ல் நடைபெற்ற வங்காளதேச விடுதலைப் போரில், இந்துகளுக்கு எதிராக, பாகிஸ்தானிய இராணுவத்தினர் நடத்திய இனப்படுகொலையின் போது, இருபது இலட்சம் இந்துக்கள், வங்காள தேசத்தை விட்டு, இந்தியாவிற்கு அகதிகளாக திரும்பினர். 1974 வங்காள தேச மக்கள் தொகை கணக்கெடுப்பின்படி, இந்து மக்கள் தொகை 13.5%ஆக வீழ்ச்சியடைந்தது.\n\nவங்காள தேச விடுதலைக்குப் பிறகும், இந்துக்களை இந்தியாவின் கைக்கூலிகள் என்றும் அரசின் மீது நம்பிக்கையற்ற குடிமக்கள் என்றே முத்திரைக் குத்தப்படுகின்றனர். \n\nபியூ ஆய்வு நிறுவனத்தின் (Pew Research Organisation) அறிக்கையின்படி, 2050ல் வங்காள தேச மக்கள்தொகையில், இந்துக்கள் 7% ஆகவும்; இசுலாமிய மக்கள்தொகை 92% ஆக இருக்கும் என கணித்துள்ளனர்.\n\nSection::::அரசியல் பிரதிநிதித்துவம்.\n1974ல் வங்காள தேச மக்கள் தொகையில் 13.5% ஆக இருந்த இந்து சமய மக்கள்தொகை 2001ல் 9.2% ஆக வீழ்ச்சியுற்றது.\n\n300 உறுப்பினர்கள் கொண்ட வங்க தேச நாடாளுமன்றத்தில், இந்து சமயத்தின் நான்கு உறுப்பினர்கள் மட்டுமே உள்ளனர். \n\nபெண்களுக்கான 50 நியமன நாடாளுமன்ற உறுப்பினர்களில், இந்து சமயப் பெண்கள் சார்பில் ஒருவர் கூட பிரதம அமைச்சரால் நியமிக்கப்படவில்லை.\n\nSection::::இந்துக்களின் மீதான கலவரம்,2013.\n2013 ஆம் ஆண்டு இந்துகள் குறி வைத்து தாக்கப்பட்டனர். இந்துகளின் வீடுகள் சூறையாடப்பட்டன. வழிபாட்டிடங்கள் தாக்கப்பட்டு தீ வைத்துக் கொளுத்தப்பட்டன.\n\n\n\n\n\n\n\n\n\n\n"}
{"id": "207868", "url": "https://ta.wikipedia.org/wiki?curid=207868", "title": "வங்காளதேசத்தில் இந்துகளின் மீதான வன்முறை, 2013", "text": "வங்காளதேசத்தில் இந்துகளின் மீதான வன்முறை, 2013\n\n2013 ஆம் ஆண்டு பிப்ரவரி மாதம் 28 ஆம் நாளன்று வங்காளதேச ஜமாத்-இ-இஸ்லாமியின் துணைத்தலைவர் \"தெல்வார் ஹோசைன் சையது\"க்கு சர்வதேச நீதிமன்றம் மரண தண்டனை வழங்கியது. 1971 வங்காளதேசப் போரின்போது அவர் இழைத்த குற்றங்களுக்காக அவருக்குத் தண்டனை வழங்கப்பட்டது. அதன் விளைவாக வங்காளதேசத்தில் வாழும் சிறுபான்மையினரான இந்துகள் மீது \"ஜமாத்-இ-இஸ்லாமி\"யின் ஆதரவாளர்கள் தாக்குதல் நடத்தினர். இந்துகளின் சொத்துகள் சூறையாடப்பட்டன, வீடுகள் தீக்கிரையாக்கப்பட்டன மற்றும் இந்துக் கோயில்கள் இடிக்கப்பட்டு தீவைத்துக் கொளுத்தப்பட்டன.\n"}
{"id": "207869", "url": "https://ta.wikipedia.org/wiki?curid=207869", "title": "மு. கா. அகமது", "text": "மு. கா. அகமது\n\nமுகம்மது காசிம் அகமது (\"M. C. Ahamed\") இலங்கை அரசியல்வாதியும், கல்முனை முன்னாள் நாடாளுமன்ற உறுப்பினரும், கல்முனை நகரசபையின் முன்னாள் தலைவரும் ஆவார். இவர் எம். எஸ். காரியப்பரின் மருமகன் ஆவார்.\n\nSection::::அரசியலில்.\nஎம். சி. அகமது மார்ச் 1960 நாடாளுமன்றத் தேர்தலில் கல்முனை தேர்தல் தொகுதியில் சுயேட்சை வேட்பாளராகப் போட்டியிட்டு 1,280 வாக்குகள் பெற்றுத் தோல்வியடைந்தார்.\n\nபின்னர் இவர் சூலை 1960 நாடாளுமன்றத் தேர்தலில் இலங்கைத் தமிழரசுக் கட்சியின் வேட்பாளராகப் போட்டியிட்டு 1,965 வாக்குகளால் எம். எஸ். காரியப்பரைத் தோற்கடித்து நாடாளுமன்றம் சென்றார்.\n\nமீண்டும் 1965 தேர்தலில் கல்முனைத் தொகுதியில் சுயேட்சையாகப் போட்டியிட்டு மூன்றாவதாக வந்து தோல்வியடைந்தார். ஆனாலும், இத்தேர்தலில் வெற்றி பெற்ற எம். எஸ். காரியப்பர் சில மாதங்களில் ஊழல் குற்றச்சாட்டின் பேரில் நாடாளுமன்ற உறுப்பினர் தகுதியை இழந்தார். இதனை அடுத்து கல்முனைத் தொகுதிக்கு மீண்டும் இடைத்தேர்தல் நடைபெற்றதில், எம். சி. அகமது இலங்கை சுதந்திரக் கட்சியின் சார்பில் போட்டியிட்டு வெற்றி பெற்றார். பின்னர் 1970 தேர்தலில் அதே கட்சியில் போட்டியிட்டு வெற்றி பெற்றார்.. 1977 தேர்தலில் போட்டியிட்டுத் தோல்வியடைந்தார்.\n"}
{"id": "207873", "url": "https://ta.wikipedia.org/wiki?curid=207873", "title": "தைமோல் நீலம்", "text": "தைமோல் நீலம்\n\nதைமோல் நீலம் என்பது காரகாடித்தன்மைச் சுட்டெண்ணைக் கணிப்பிடப் பயன்படுத்தப்படும் ஒரு காட்டியாகும். இது சிவப்பு-கபிலம் அல்லது பச்சை-கபிலம் ஆகிய நிறமுள்ள தூளாகக் கிடைக்கும். இது நீரில் கரைய முடியாதென்பதால் பரிசோதனைகளின் போது மதுசாரத்தில் கரைக்கப்படும். இது pH 1.2-2.8 இல் சிவப்பு நிறத்திலிருந்து மஞ்சள் நிறமாகவும், pH 8.0-9.6 இல் மஞ்சள் நிறத்திலிருந்து நீல நிறமாகவும் மாறும்.\n"}
{"id": "207874", "url": "https://ta.wikipedia.org/wiki?curid=207874", "title": "து. கிருஷ்ணசாமி வாண்டையார்", "text": "து. கிருஷ்ணசாமி வாண்டையார்\n\nது. கிருஷ்ணசாமி வாண்டையார் 1.9.1955–ல் பிறந்தவர். இவர் பி.டெக் வரை படித்து உள்ளார். இவர் தமிழ்நாடு காங்கிரஸ் செயற்குழு உறுப்பினராக பதவி வகித்து வருகிறார். கடந்த 2014 பாராளுமன்ற தேர்தலில் காங்கிரஸ் சார்பில் தஞ்சை தொகுதியில் போட்டியிட்டு தோல்வி அடைந்தார்.\n\nஏற்கனவே, தமிழ்நாடு காங்கிரஸ் பொதுச் செயலாளராகவும், தஞ்சை மாவட்ட காங்கிரஸ் தலைவராகவும், தமிழ்நாடு இளைஞர் காங்கிரஸ் பொதுச் செயலாளராகவும், தமிழ்நாடு காங்கிரஸ் சேவாதள தலைவராகவும் பதவி வகித்து இருந்தார்.\n\nஇவருக்கு ராஜேஸ்வரி என்ற மனைவியும், ராமநாதன் துளசி அய்யா வாண்டையார் என்ற மகனும், பத்ம பிரியதர்ஷினி என்ற மகளும் உள்ளனர்.\n\nஇவரது தந்தை பெயர் துளசி அய்யா வாண்டையார். இவர் கடந்த 1991–96லில் பாராளுமன்ற உறுப்பினராக இருந்தவர் என்பது குறிப்பிடத்தக்கது.\n"}
{"id": "207875", "url": "https://ta.wikipedia.org/wiki?curid=207875", "title": "பாசிச்சாயம்", "text": "பாசிச்சாயம்\n\nபாசிச்சாயம் (\"litmus\") என்பது நீரில் கரையக் கூடிய பல சாயங்களின் கலவையாகும். இது இலைக்கனிலிருந்து தயாரிக்கப்படுகிறது. இது பெரும்பாலும் அமிலத்தன்மையைச் சோதிக்க பயன்படும் பழங்கால முறையை தயாரிக்க வடிகட்டித்தாளில் உறிஞ்சப்படுகிறது. அமிலத்தன்மையில் நீல பாசிச்சாயத்தாள் சிவப்பாக மாறும். காரத் தன்மையில், சிவப்பு பாசிச்சாயத்தாள் நீல நிறமாகும். காரகாடித்தன்மைச் சுட்டெண் எல்லை 4.5-8.3 இல் 25 °C இல் இந்த நிறமாற்றம் ஏற்படும். நடுநிலையான பாசிச்சாயத்தாளின் நிறம் ஊதா ஆகும். இந்தப் பாசிச்சாயத்தை நீரில் கலந்தும் பயன்படுத்தலாம். அமிலம் இருப்பின் அந்தக் கலவை சிவப்பாகவும், காரமாயின் நீலமாகவும் இருக்கும்.\n\nஇந்த பாசிச்சாயக் கலவை சிஏஎசு எண் 1393-92-6 ஐக் கொண்டிருப்பதுடன் 10 இலிருந்து 15 வரையான சாயங்களையும் கொண்டுள்ளது.\n\nSection::::வரலாறு.\nபாசிச்சாயம் கி.பி 1300 அளவில் முதன் முறையாக எசுப்பானிய இரசவாதி அர்நால்டஸ் டி வில்லா நோவா அவர்களால் பயன்படுத்தப்பட்டது. பதினாறாம் நூற்றாண்டிலிருந்து நீலச்சாயம் இலைக்கனில் இருந்து பிரித்தெடுக்கப்பட்டு நெதர்லாந்தில் பயன்படுத்தப்பட்டது.\n"}
{"id": "207887", "url": "https://ta.wikipedia.org/wiki?curid=207887", "title": "ஹேப்பி ஹாலிடேஸ் (பாடல்)", "text": "ஹேப்பி ஹாலிடேஸ் (பாடல்)\n\nஹேப்பி ஹாலிடே (சில நேரங்களில் ஹேப்பி ஹாலிடேஸ் என பாடப்படுகிறது) என்பது 1941 ஆம் ஆண்டு இர்விங் பெர்லினால் இசையமைக்கப்பட்டு அதற்கு அடுத்த ஆண்டு வெளியிடப்பட்ட ஒரு பிரபலமான பாடல். \n\nSection::::வரலாறு.\nஇந்த பாடல் ஹாலிடே இன் படத்தில் (1942) பிங் கிராஸ்பியால் அறிமுகப்படுத்தப்பட்டது. இது பொதுவாக ஒரு கிறிஸ்துமஸ் பாடலாக கருதப்படுகிறது. ஆனால் படத்தில் அது புத்தாண்டு அன்று பாடப்படுகிறது. இப்பாடல் கேட்பவர் ஆண்டு முழுவதும் \"மகிழ்ச்சியான விடுமுறை\"யை அனுபவிக்க ஆசை தெரிவிக்கிறது. இந்த பெயரளவு சொற்றொடர் இப்போது பொதுவாக கிறிஸ்துமஸ் மற்றும் விடுமுறை காலத்தில் பயன்படுத்தும் வாழ்த்துக்கள் தொடர்புடையதாக உள்ளது. \n"}
{"id": "207890", "url": "https://ta.wikipedia.org/wiki?curid=207890", "title": "வங்காளதேச ஜமாத்-இ-இஸ்லாமி", "text": "வங்காளதேச ஜமாத்-இ-இஸ்லாமி\n\nவங்காளதேச ஜமாத்-இ-இஸ்லாமி (Bangladesh Jamaat-e-Islami, வங்காள மொழி: বাংলাদেশ জামায়াতে ইসলামী) வங்காளதேசத்திலுள்ள ஓர் இஸ்லாமிய அரசியல் கட்சி ஆகும். \"ஜமாத்\" எனச் சுருக்கமாக அழைக்கப்படும். இது வங்காளதேசத்தின் பெரிய இஸ்லாமியக் கட்சி ஆகும். \nSection::::கட்சிக்குத் தடை.\n2013 ஆம் ஆண்டு ஆகஸ்டு மாதம் 1 ஆம் நாள் வங்காளதேச உச்ச நீதிமன்றம் இக்கட்சியை தடை செய்தது. இது செயல்படுவதற்கான அனுமதி ரத்து செய்யப்படுவதாகவும் அரசியல் தேர்தலில் போட்டியிடும் தகுதி இல்லை என்றும் தீர்ப்பளித்தது.\nSection::::தடைக்கான காரணம்.\nஇக்கட்சியானது வங்காளதேசம் பாகிஸ்தானிலிருந்து பிரிவதை எதிர்த்தது. மேலும் இக்கட்சி பாகிஸ்தான் ராணுவத்தின் நடவடிக்கைகளுக்கு ஆதரவாக இருந்தது. மேலும் சிறுபான்மை இந்துகள் மீது தாக்குதல் நடத்தியது, இந்துப் பெண்களை கற்பழித்து, இந்துகளை இஸ்லாமியர்களாக மதம் மாற வற்புறுத்தியது. இக்கட்சியினர் சிலர் மீது போர்க்குற்ற வழக்குகள் தொடரப்பட்டன.\n"}
{"id": "207892", "url": "https://ta.wikipedia.org/wiki?curid=207892", "title": "டக்டக்கோ (தேடுபொறி)", "text": "டக்டக்கோ (தேடுபொறி)\n\nடக்டக்கோ என்பது இணையத்தில் உள்ள ஒரு தேடுபொறியாகும். இந்த தேடுபொறி ஆனது ஒருவர் இணையத்தில் என்ன தேடுகிறார் என்பதை பற்றி எந்த விதமான பின்குறிப்பும் எடுத்து வைக்காது ஒருவரது அந்தரங்க தகவல்களை குறித்த தடங்களை பின் தொடராது. மேலும் வினவுகளுக்கு மிக சிறந்த பதில்களை தரவல்லது. இந்த தேடுபொறியை கப்ரியல் வேயன்பெர்க் என்பவர் நிறுவினார், இவரே இதன் தலைமை நிர்வாக அதிகாரியும் ஆவார். இந்த தேடுபொறி நிறுவனம் 2008 ஆம் ஆண்டு பிப்ரவரி மாதம் அமெரிக்காவின், பென்சில்வேனியா மாகாணத்தில் உள்ள வேலிஃபோர்ஜில் (valleyforge) நிறுவப்பட்டது \n\nஒவ்வொரு தேடுபொறியிலும் நாம் கொடுக்கும் வினாவுக்கு ஏற்ப விடைகளை அல்லது இணையப் பக்கங்களின் இணைப்புகளை தொகுத்து வழங்கும். \n\nதேடுபொறியை பயனர் பெரும்பாலும் கீழ்கண்ட தகுதிகளின் அடிப்படையில் தேர்வு செய்கின்றார்,\n\n\nமேற்கூறிய அனைத்தும் இந்த தேடுபொறியில் இடம் பெற்று உள்ளன. இத்தேடுபொறியில் இப்பொழுது விளம்பரங்கள் ஏற்கப்படுகிறது.\n\nSection::::நிறுவனத் தோற்றம்.\nஇந்த தேடுபொறியின் நிறுவனர் கப்ரியல் வேயன்பெர்க் 2008 ஆம் ஆண்டு இதனை உலகுக்கு அளித்தார் .2011 ஆம் ஆண்டு வரை இந்நிறுவனம் தனது சொந்த நிதியில் செயல்பட்டு வந்தது அக்டோபர் 2011 பிறகு யூனியன் ஸ்கொயர் வென்செர்ஸ் மற்றும் சில முதலீட்டாளர்கள் உதவியுடன் இப்போது 20 ஊழியர்கள் மற்றும் பல கட்டற்ற மென்பொருள் பங்கு அளிப்பாளர்கள் உதவியுடன் இயங்கி வருகிறது.\n\nSection::::வினவு தேடலில் இணைய போக்குவரத்து.\nபிப்ரவரி 13 2012ஆம் ஆண்டு ஒரு நாளில் தேடப்பட்ட வினவுகளின் எண்ணிக்கை ஒரு மில்லியன் இலக்கை தாண்டியது (1,067,006) இது அவர்களுக்கு ஒரு மிக பெரிய வெற்றியாக கருதப்பட்டது \nஐம்பது சதவிகித பயனர் அமெரிக்காவில் இருந்தும் நாற்பத்து ஐந்து சதவிகித பயனர் ஐரோப்பாவில் இருந்து மீதம் உள்ள ஐந்து சதவிகிதம் ஆசியா பசிபிக்கில் இருந்தும் இந்த தேடுபொறியை பயன்படுத்துகின்றனர்.\nஇதன் பயன்களை மக்கள் உணரத் தொடங்கிய பின்னர் ஆசியா பசிபிக்கில் இந்த சதவிகிதம் உயர வாயப்பு உள்ளது\n\nSection::::கட்டற்ற மென்பொருள் பயன்பாடு.\nஇந்த தேடுபொறி பெர்ல் என்ற நிரலாக்க மற்றும் ஸ்கிரிப்ட் மொழி ,ஜாவாஸ்க்ரிப்ட் மொழியை YUIlibrary கொண்டு nginx ,உபுண்டு போன்ற லினக்ஸ் இயகுதலகல் கொண்டு இயங்குகிறது .இந்நிறுவனம் அதன் சேவைகளை வழங்கும் வழங்கியை (சர்வர் server) அமேசான் EC 2 எனும் மேகக் கணிமை அல்லது கொளுவுக் கணிமை மூலம் உலகெங்கும் வழங்கி வருகிறது .நமக்கு நமது உலவியில் நாம் இந்த தேடுபொறியை பயன்படுத்தும் பொது அது நமக்கு அருகே உள்ள பிராந்திய வழங்கியில் இருந்து நமக்கு தகவல்களை அளிக்கிறது. மூல வழங்கி நாம் வினவுக்கு வழங்கும் அதே பதில்கள் தான் பிராந்திய வழங்கியும் வழங்கும் என் என்றால். அனைத்து பிராந்திய வழங்கிகளும் மேகக் கணிமை மூலம் இணைக்கப்பட்டு உள்ளன ஆகையால் மூல வழங்கியில் ஏற்படும் மாற்றங்கள் பிராந்திய வழங்கியில் மேம்படுதபடுகிறது . இந்த நிகழ்வுகள் நொடிக்கு நொடி நடை பெரும் ஆகையால் பயனர் எப்போதும் மேம்படுத்தப்பட்ட தகவலை பெறுவார். \n\nSection::::ஊடங்களில் இத்தேடுபொறி பற்றிய கருத்துகள்.\nSection::::கூகிள் பொது கொள்கை வலைப்பதிவு.\nகூகிள் பொது கொள்கை வலைப்பதிவு ஒன்றில் கூகிள் தேடுபொறிக்கு நேரெதிர் போட்டியாக டக்டக்கோ தேடுபொறி உள்ளது என்றும் பயனர்க்கு தங்கள் தேடுபொறியில் பெறப்பட்ட தகவல் திருப்தி அளிக்காவிட்டால். டக்டக்கோ, பிங் போன்ற மற்ற தேடுபொறியில் பெறும் தகவலை அவர்கள் பயன் படுத்திகொள்ளலாம் என்றது. \n\nSection::::சர்ச்யென்ஜின்லேன்ட் என்னும் இணையதளப்பதிவு.\nசர்ச்யென்ஜின்லேன்ட் என்னும் இணைய தளத்தில் கூகுளுக்கு டக்டக்கோ மிகப்பெரிய மற்றும் நெடுங்காலத்திற்கான அச்சுறுத்தலாக இருக்கும் என்று கூறப்பட்டது \n\nSection::::டைம்ஸ் நாளிதழ் சிறந்த இணையதளப்பட்டியல்.\n2011 ஆம் ஆண்டுக்கான சிறந்த ஐம்பது இணையதளம் பட்டியல் வெளியிடப்பட்டது. அதில் சிறந்த இணையதள பட்டியலில் டக்டக்கோ தேடுபொறி இணையதளம் இடம் பெற்றது \n\nSection::::தேடல் விருப்பத்தேர்வு.\nஇத்தேடுபொறி நிறுவனம் புதுமையான, தேடலை மேம்படுத்தும் வகையிலான கூட்டுபங்கான்மையை வரவேற்கிறது .பல உலாவிகள், இயக்குதளங்கள் ,கைபேசி இயங்குதளகளில் ஆண்ட்ராய்டு இயக்குதளம் போன்ற பலவற்றில் தேடல் விருப்பத் தேர்வாக உள்ளது.\n\nமேலும் இத்தேடுபொறியில் பயனரின் எந்த தகவலும் சேகரிக்கப்படுவதில்லை, அவர்கள் தேடும் தரவுகள் பற்றிய தடம் எவர்க்கும் அளிக்கப்படுவது இல்லை .விளம்பரங்கள் வந்து பயனர்க்கு தொல்லை தருவது முற்றிலும் இல்லை. விளம்பரங்கள் இணைய இணைப்புகளாக மங்கல் நிறத்தில் சிறப்புகூறாக காட்டப்படுகிறது இதன் மூலம் விளம்பர இணைப்புக்கும் தேடல் இடப்பட்ட வினவின் பதிலுக்கும் வேறுபாடு காட்டப்படுகிறது. இது பயனர்க்கு பெரும் உதவியாக உள்ளது\nஅதிகாரப்பூர்வ தளம் என்பது தேடலின் பொழுது சாம்பல் நிறமான அதிகாரப்பூர்வ தளம் என்ற எழுத்துகள் உடைய ஒரு தகவலை கொண்டு இருக்கும். \nதானியக்க நிரப்பல் (auto complete) எனப்படும் சேவை இத்தேடுபோறியில் இப்பொழுது சில இயங்குதளத்திற்கு மட்டும் செயல் படுத்தப்பட்டு உள்ளது .\n\nSection::::கட்டற்ற மென்பொருளுக்கு நன்கொடைகள்.\nஇந்நிறுவனம் தனது ஓட்டு மொத்த வருவாயில் 10 சதவிகிதம் கட்டற்ற மென்பொருள் பயன்பாட்டுக்கு 2010ஆம் ஆண்டு முதல் அளித்து வருகிறது .\n"}
{"id": "207896", "url": "https://ta.wikipedia.org/wiki?curid=207896", "title": "வெண்மணியாத்தூர்", "text": "வெண்மணியாத்தூர்\n\nவெண்மணியாத்தூர் (ஆங்கிலம்) Venmaniyathur என்பது, தமிழ் நாட்டில், விழுப்புரம் மாவட்டத்தில் விழுப்புரம் வட்டத்துக்குட்பட்ட வருவாய் கிராமமும் காணை ஊராட்சி ஒன்றியத்தைச் சேர்ந்த ஊராட்சியும் ஆகும். இவ்வூர் மக்களின் முக்கிய தொழில் வேளாண்மை ஆகும். \n\nவெண்மணியாத்தூர் - இக்கிராமம் தமிழ் நாட்டின் முக்கிய நதிகளின் ஒன்றான தென்பெண்ணை நதியின் வடக்கே அமைந்துள்ளது. இக்கிராமம் தென்பெண்ணை ஆற்றுப்ப்பாசன பகுதியாதலால் எப்போதும் பசுமையாகவே காட்சியளிக்கிறது.\n\nஇங்கு நெல், கரும்பு, வாழை, தென்னை மற்றும் பணப்பயிர்களும் அதிகஅளவில் பயிரிடபடுகின்றன. நீர்வளம் நிறைந்திருப்பதால் எப்போதும் இக்கிராமம் பசுமையாகவே காட்சியாளிகிறது.\n\nஇந்த இயற்கை எழில் சூழ்ந்த அமைதியான கிராமத்தின் நடுவே எழில் கொஞ்சும் கொஞ்சுமலை மாரியம்மன் கோவில் மற்றும் பெருமாள் கோவில் அமைந்துள்ளது. மேலும் இக்கிராமத்திற்கு வடக்கே புகழ் பெற்ற அய்யனார் மற்றும் ஐயப்பன் ஆலயமும் அமைந்துள்ளது. ஒவ்வொரு வருடமும் வைகாசி மாதம் மாரியம்மன் கோவில் திருவிழா வெகு விமரிசையாக எட்டு நாட்கள் கொண்டாடபடுகிறது.\nவெண்மணியாத்தூர்க்கு அஞ்சல் விழுப்புரம் மாவட்டம், கப்பூர் அஞ்சல் நிலையம் வழி வருகின்றது. இவ்வூரின் அஞ்சல் குறியீட்டு எண் 605301. தொலைபேசி குறியீடு 04146.\nஇவ்வூர் அடங்கியுள்ள சட்டமன்றத் தொகுதி விழுப்புரம். இது விழுப்புரம் நாடாளுமன்றத் தொகுதிப் பிரிவில் உள்ளது. \n\nSection::::ஊர் பெயர் காரணம்.\nஇங்கு வெண்மையான முத்துபோன்ற நெல்மணிகளை விளைவிப்பதாலும் தென்பெண்ணை ஆற்றுக்கு அருகில் அமைந்திருப்பதாலும் வெண்மணியாத்தூர் என பெயர் பெற்று விளங்குகிறது \n\n"}
{"id": "207899", "url": "https://ta.wikipedia.org/wiki?curid=207899", "title": "எட்வர்ட் டி போனோ", "text": "எட்வர்ட் டி போனோ\n\nஎட்வர்டு டி போனோ (\"Edward de Bono\", பிறப்பு: 19 மே 1933) மால்டாவில் பிறந்த மருத்துவர், நூலாசிரியர், புதுப்புனைவர், ஆலோசகர் என்னும் பல பரிமாணங்களைக் கொண்டவர்.\n\nSection::::பயின்ற கல்வி.\nஇவருடைய முழுப் பெயர் எட்வர்டு சார்லஸ் பிரான்சிஸ் பியூப்ளிஸ் டி போனோ ஆகும். மால்டாவில் உள்ள புனித எட்வர்ட் கல்லூரியில் கல்வி பயின்றார். இங்கிலாந்து ஆக்சுபோர்டில் உடல்நூல், மனவியல் ஆகியவற்றில் முதுகலைப் பட்டம் பெற்றார். கேம்பிரிச் டிரினிட்டி கல்லூரியில் மருத்துவ ஆய்வுப் பட்டம் பெற்றார். ராயல் மெல்போர்ன் தொழில்நுட்பக் கழகத்திலும் டண்டீ பல்கலைக்கழகத்திலும் ஆய்வுப்பட்டங்களைப் பெற்றார்.\n\nபக்கவாட்டு சிந்தனை (\"lateral thinking\") என்னும் கருதுகோளைப் புதிதாகப் புனைந்தவர். புதிய கோணத்தில் சிந்தித்தல், ஆக்கப்பூர்வமாகச் சிந்தித்தல், அவற்றின் அடிப்படையில் திறமைகளை வளர்த்தெடுத்தல் போன்றவற்றைப் போதிப்பதில் வல்லுநராகத் திகழ்கிறார். உலகத்தில் உள்ள மிகப் பெரிய குழுமங்கள், நிறுவனங்கள் ஆகியவற்றின் வளர்ச்சிக்கான ஆலோசனைகளை வழங்கி வருகிறார். ஆப்பிள், பிரிட்டிஷ் ஏர்வேஸ் ஆகிய நிறுவனங்களின் இயக்குநர்களுக்குப் பயிற்சி அளித்து வருகிறார்.\n\nஎட்வர்ட் டி போனோ எழுதிய நூல்கள் அறுபதுக்கு மேல் உள்ளன. அவை நாற்பது மொழிகளில் மொழி ஆக்கம் செய்யப்பட்டுள்ளன ஆக்சுபோர்டு கேம்பிரிட்ஜ் ஹார்வர்ட் பல்கலைக் கழகங்களுக்குச் சென்று அங்குள்ள மாணவர்களுக்குப் பயிற்சி அளிக்கிறார். உலக மனிதக் குலத்திற்குப் பங்களித்த அறிஞர்கள் 250 பேரில் போனோ சிறந்த இடத்தைப் பெற்று விளங்கி வருகிறார்.\n\n\nhttp://www.dinamalar.com/Supplementary_detail.asp?Print=1&id=505&ncat=18\n"}
{"id": "207929", "url": "https://ta.wikipedia.org/wiki?curid=207929", "title": "மத்திய அரசு பணியாளர் தேர்வாணையம்", "text": "மத்திய அரசு பணியாளர் தேர்வாணையம்\n\nஒன்றிய அரசு பணியாளர் தேர்வாணையம் என்பது இந்திய அரசுப் பணிக்குத் தேவையானவர்களைத் தகுந்த போட்டித் தேர்வுகள் வாயிலாகத் தேர்வு செய்ய ஏற்படுத்தப்பெற்ற ஒரு அரசு சார்ந்த அமைப்பு ஆகும். இது ஒரு தலைவரையும், இரண்டு செயலாளர்களைக் கொண்டு செயல்படுகிறது.\n"}
{"id": "207936", "url": "https://ta.wikipedia.org/wiki?curid=207936", "title": "கார்த்திகை (நாள்மீன் கூட்டம்)", "text": "கார்த்திகை (நாள்மீன் கூட்டம்)\n\nகார்த்திகை என்பது ஒரு விண்மீன் கூட்டத்திற்கு பெயர். இது இந்திய வானியலிலும் சோதிடத்திலும் இராசி சக்கரத்தில் (ஓரை வட்டத்தில்) (\"Zodiac\") குறிப்பிடப்படும் 27 நட்சத்திரங்களில் மூன்றாவது விண்மீன் ஆகும். இது இந்திய மரபுப்படி கால் பாகம் மேட இராசியிலும் (மேட ஓரையிலும்) (Aries) முக்கால் பாகம் இடப ராசியிலும் (இடப ஓரையிலும்) (Taurus) உள்ள பரவலாக அறியப்பெற்ற ஒரு நாள்மீன் கூட்டம். எளிதில் யாரும் வெறுங்கண்ணால் பார்த்து அடையாளம் தெரிந்து கொள்ளக்கூடியது. இதனுடைய அறிவியற்பெயர் எம்45 ஆகும். சாதாரண வழக்கில் பேசப்படும் பெயர் பிலேயடாசு ஆகும்.\n\nSection::::அறிவியல் விபரங்கள்.\nஅறிவியல்படியும் Pleiades வானத்தில் நட்சத்திரக் கூட்டம். இது ‘திறந்த கூட்டம்’ (Open cluster) என்ற பகுப்பைச் சேர்ந்தது. திறந்த கூட்டங்கள் பிரபஞ்ச அளவைகளில் ‘சமீப காலத்தியது’. கார்த்திகைக் கூட்டம் உண்டாகி 100 மில்லியன் ஆண்டுகள் தான் இருக்கும். நம்மிடமிருந்து 400 ஒளியாண்டுகள் தூரத்தில் உள்ளன. சாதாரண தொலைநோக்கி வழியாகப் பார்த்தால் கூட கூட்டத்தில் பற்பல நட்சத்திரங்களைக் காணமுடியும்.\n\nSection::::இரவில் மணி யறிதல்.\nஇரவில் விண்மீன்களைக் (நட்சத்திரங்களைக்) கொண்டு மணி அறிவதற்கு தமிழிலும் வடமொழியிலும் 27 வாய்பாடுகள் இருக்கின்றன. அதனில் கார்த்திகை குறித்த தமிழ்ச் செய்யுள் வரிகள்:\n\nகார்த்திகை யறுமீன் ஏற்றரியேகம்.\n\nஅதாவது, கார்த்திகை ஆறு விண்மீன்களை கொண்டது. அது உச்சத்தில் வரும்போது சிங்கராசி (கீழ்வானத்தில்) தோன்றி ஒரு நாழிகையாகி யிருக்கும்.\n\nஎ.கா. புரட்டாசி 10ம் நாள் இரவு கார்த்திகையை உச்சத்தில் பார்ப்பதாகக் கொள்வோம். சூரியன் அன்று கன்னி ராசியில் நுழைந்து 10 நாட்கள் ஆகியிருக்கும். சிங்கராசியும் கன்னிராசியும் அடுத்தடுத்து இருப்பதால் கீழ்த்தொடு வானத்திலிருந்து இடச்சுழியாக சூரியனின் தூரத்தை இப்படிக் கணக்கிடலாம்: (1 நாழிகை = 24 நிமிடங்கள்).\nசிங்கராசி: 4 நாழிகை.\nகன்னி ராசி: 2/3 x 5 = 3 1/3 நாழிகை.\nஆக, சூரியன் உதிப்பதற்கு இன்னும் 7 1/3 நாழிகைகள் உள்ளன. மணி, ஏறக்குறைய, 3-04 A.M. இதே முறையில் இதர நாட்களிலும் கணக்கிட்டு மாதிரிக்காக கீழே அட்டவணையாகக் கொடுக்கப்பட்டிருக்கிறது.\n\nSection::::இந்துப் தொன்ம மரபுப்படி.\nசிவபெருமானுடைய வீரியத்தை அற்புதமான விதத்தில் அக்கினி தேவனுடைய தலையீட்டினால் ஏழு மகரிசிகளில் ஆறு ரிசிகளுடைய மனைவிகள் பெற்றுக்கொள்ளும்படி நேர்ந்தது. அவர்களுக்குப்பிறந்த ஆறு குழந்தைகளும் ஒன்று சேர்ந்து சண்முகன் என்ற ஒரு குழந்தை ஆயிற்று. இந்த ஆறு மனைவிகளுடைய கணவர்கள் அவர்களுக்குக் கொடுத்த சாபப்படி அவர்கள் ஆறு நட்சத்திரங்களாகி விட்டார்கள். அந்த நட்சத்திரக் கூட்டம் தான் கார்த்திகை. வெறுங்கண்ணாலேயே நாம் 6 நட்சத்திரங்களைப்பார்க்கலாம்.\n\nSection::::மேற்கத்திய மரபுப்படி.\nஇந்த விண்மீன்கூட்டத்தைக் கிரேக்கக் கதைகளிலுள்ள ‘ஏழு சகோதரிகள்’ என்று சொல்வதுண்டு. அவர்களுடைய பெயர்கள்: Alcyone, Electra, Maia, Merope, Taygete, Celaeno and Asterope; அவர்களுடைய பெற்றோர்கள் Pleione and Atlas ம் இந்தக் கூட்டத்தில் சேர்ந்தவர்கள். பழங்காலத்தில் ஏழு நட்சத்திரங்கள் நன்றாகத் தெரிந்ததாம். நமது முன்னோர்கள் காலத்தில் வானம் மிகச் சுத்தமாக இருந்தது தான் இதற்குக் காரணம் என்று சொல்லப்படுவதும் உண்டு. ஆதி அமெரிக்கக் குடிகள் கண் பார்வையினுடைய வலிமையைச் சோதிப்பதற்கு Pleides ஐப்பார்த்து அதில் 12 நட்சத்திரங்களைக் காணமுடியுமா என்று சோதிப்பார்களாம்.\n\n\n"}
{"id": "207938", "url": "https://ta.wikipedia.org/wiki?curid=207938", "title": "ஒரியன் நெபுலா", "text": "ஒரியன் நெபுலா\n\nஇரவு வானில் கண்களால் பார்க்கக்கூடியதும் மிகவும் பிரகாசமானதுமான பரந்த நெபுலாவே ஒராயன் நெபுலா ஆகும். இது 12 ஒளியாண்டுகள் நீளமுள்ள ஆரையைக் கொண்டுள்ளது. இதற்கு \"என்.ஜி.சி 1976,\" எனவும் \"எம்42\" எனவும் \"எல்.பி.என் 974\" எனவும் விஞ்ஞானப் பெயர்கள் உண்டு. இந்த நெபுலாவிலேயே ஒராயன் விண்மீன் குழுவும் உள்ளது.\n\n"}
{"id": "207942", "url": "https://ta.wikipedia.org/wiki?curid=207942", "title": "போபொசு (துணைக்கோள்)", "text": "போபொசு (துணைக்கோள்)\n\nபோபொஸ் துணைக்கோள் ஆனது செவ்வாயின் இரு துணைக்கோள்களில் செவ்வாய்க் கோளுக்கு மிக அண்மித்ததும் மிகப் பெரியதுமான துணைக்கோளாகும். செவ்வாயின் மற்றைய துணைக்கோளான தெய்மொசை விட போபொஸ் 1.79787 மடங்கு நிறை கூடியது. இது 18 ஆம் திகதி ஆகஸ்ட் மாதம் 1877 ஆண்டில் \"ஆசப் ஹால்\" என்பவரால் கண்டுடறியப்பட்டது. இந்த துணைக்கோள் ஆண்டுக்காண்டு செவ்வாய் கிரகத்தை நெருங்கிச்செல்கிறது. அதன் காரணமாக இன்னும் 2 கோடிகள் அல்லது 4 கோடிகள் ஆண்டுகளில் உடைந்து செவ்வாய்கிரகத்தச் சுற்றி ஒரு வளையத்தை உருவாக்கும் என்று விஞ்ஞானிகள் தெரிவித்துள்ளார்கள்.﻿\n\n"}
{"id": "207957", "url": "https://ta.wikipedia.org/wiki?curid=207957", "title": "தெய்மொசு (துணைக்கோள்)", "text": "தெய்மொசு (துணைக்கோள்)\n\nதேய்மொஸ் துணைக்கோள் ஆனது செவ்வாயின் இரு துணைக்கோள்களில் செவ்வாய்க் கோளுக்கு சற்று தொலைவில் உள்ளதும் மிகச் சிறியதுமான துணைக்கோளாகும். செவ்வாயின் மற்றைய துணைக்கோளான போபொஸ் தெய்மொசை விட 1.79787 மடங்கு நிறை கூடியது. இது 12 ஆம் திகதி ஆகஸ்ட் மாதம் 1877 இல் \"ஆசப் ஹால்\" என்பவரால் கண்டறியப்பட்டது. இதன் விஞ்ஞான ரீதியான பெயர் \"செவ்வாய் 2\" (Mars II) என்பதாகும். இதன் விடுபடுதிசை வேகம் 5.556m/s ஆகும். இதன் நிறை 1.4762×1015 கிலோகிராம்கள் (24.7179) புவித் திணிவுகள் ஆகும்.\n"}
{"id": "207961", "url": "https://ta.wikipedia.org/wiki?curid=207961", "title": "சரோன் (துணைக்கோள்)", "text": "சரோன் (துணைக்கோள்)\n\nசரோன் என்பது புளூட்டோவின் ஐந்து துணைக்கோள்களில் மிகவும் பெரிய துணைக்கோள் ஆகும். இது 22 ஆம் திகதி சூன் மாதம் 1978 ஆம் ஆண்டு \"ஜேம்ஸ் கிறிஸ்ரி\" எனும் வானியலாளலாரால் கண்டறியப்பட்டது. இதன் விட்டம் 1,207 கிலோமீட்டர்கள் ஆகும், இது குறிப்பாகச் சொல்லப்போனால் இது புளூட்டோவின் அரை மடங்கு விட்டதிலும் பார்க்க சற்று அதிகமானதாகும். இதன் மேற்பரப்பின் பரப்பளவு 4,580,000 சதுர கிலோமீற்றர்கள் ஆகும்.\n"}
{"id": "207962", "url": "https://ta.wikipedia.org/wiki?curid=207962", "title": "மோதியுர் ரஹ்மான் நிஸாமி", "text": "மோதியுர் ரஹ்மான் நிஸாமி\n\nமோதியுர் ரஹ்மான் நிஸாமி (Motiur Rahman Nizami, வங்காள மொழி: মতিউর রহমান নিজামী), (மார்ச் 31, 1943) வங்காளதேசத்தைச் சார்ந்தவர். வங்காளதேச ஜமாத்-இ-இஸ்லாமியின் தலைவர் (அமீர்) ஆவார். \"வங்காளதேச ஜமாத்-இ-இஸ்லாமி\" வங்காளதேசத்தின் மிகப் பெரிய இஸ்லாமியக் கட்சி ஆகும். இக்கட்சியின் மீதான போர்க்குற்றங்கள் காரணமாக 2013 ஆம் ஆண்டு ஆகஸ்டு மாதம் 1 ஆம் நாள் வங்காளதேச உச்ச நீதிமன்றம் இக்கட்சியை தடை செய்தது. இது செயல்படுவதற்கான அனுமதி ரத்து செய்யப்படுவதாகவும் அரசியல் தேர்தலில் போட்டியிடும் தகுதி இல்லை என்றும் தீர்ப்பளித்தது. \"மோதியுர் ரஹ்மான் நிஸாமி\" வங்காளதேச பிரிவினைப் போரின் போது அல்-பாதர் (Al-Badr) ஆயுதக் குழுவின் தலைவராக இருந்தார்.\n\nSection::::குற்றச்செயல்கள்.\nஇவர் மீது வங்காளதேசம் பாகிஸ்தானிலிருந்து பிரிவதை எதிர்த்தது, பாகிஸ்தான் ராணுவத்தின் நடவடிக்கைகளுக்கு ஆதரவாக இருந்தது, சிறுபான்மை இந்துகள் மீது தாக்குதல் நடத்தியது, இந்துப் பெண்களை கற்பழித்து, இந்துகளை இஸ்லாமியர்களாக மதம் மாற வற்புறுத்தியது ஆகிய குற்றங்கள் சாட்டப்பட்டன. மேலும் இந்தியாவின் அசாம் மாநிலத் தீவிரவாதக் குழுக்களுக்காக ஆயுதங்கள் கடத்தியதாக குற்றம் சாட்டப்பட்டுள்ளார். இவ்வழகில் இவருக்கு ஜாமீன் மறுக்கப்பட்டுள்ளது.\n"}
{"id": "207968", "url": "https://ta.wikipedia.org/wiki?curid=207968", "title": "அல்-பாதர்", "text": "அல்-பாதர்\n\nஅல்-பாதர் (Al-Badr, வங்காள மொழி:আল বদর,அரபி: البدر‎ ) எனும் அரபுச் சொல்லுக்கு \"முழு நிலவு\" என்று பொருள். இது மேற்குப் பாகிஸ்தான் ராணுவத்தின் ஒரு பிரிவாகும். இது கிழக்குப் பாகிஸ்தானில் (தற்போதைய வங்காளதேசம்) இயங்கி வந்தது. இது வங்கதேசப் பிரிவினையின் போது பாகிஸ்தானுக்கு ஆதரவாகச் செயல்பட்டது.\n\nSection::::உறுப்பினர்களும் அவர்களின் பணியும்.\nஇக்குழுவின் உறுப்பினர்கள் அனைவரும் பள்ளிகளிலிருந்தும் இஸ்லாமிய மதராஸாக்களிலிருந்தும் தேர்வு செய்யப்பட்டனர். இவர்கள் கண்காணிப்புக் காவலுக்கும்\nஇந்திய வங்காளதேச எல்லைப் பாதுகாப்புப் பணியிலும் ஈடுபடுத்தப்பட்டனர்.\n\nSection::::கைதும்,மன்னிப்பும்.\nவங்காளதேசப் போரில் பாகிஸ்தான் தோல்வியுற்ற பின்னர் இக்குழு கலைக்கப்பட்டு அனைவரும் கைது செய்யப்பட்டனர். பின்னர் வந்த சேக் முஜிபுர் ரகுமான் ஆட்சிக் காலத்தில் இவர்கள் மன்னிக்கப்பட்டனர்.\n\nSection::::போர்க்குற்றங்கள்.\nஇக்குழுவினர் மீது வங்காளதேசம் பாகிஸ்தானிலிருந்து பிரிவதை எதிர்த்தது, பாகிஸ்தான் ராணுவத்தின் நடவடிக்கைகளுக்கு ஆதரவாக இருந்தது, சிறுபான்மை இந்துகள் மீது தாக்குதல் நடத்தியது, இந்துப் பெண்களை கற்பழித்தது, இந்துகளை இஸ்லாமியர்களாக மதம் மாற வற்புறுத்தியது மற்றும் போர்க்குற்ற வழக்குகள் தொடரப்பட்டன.\n"}
{"id": "207969", "url": "https://ta.wikipedia.org/wiki?curid=207969", "title": "கென்னடி வீர வரலாறு (நூல்)", "text": "கென்னடி வீர வரலாறு (நூல்)\n\nகென்னடி வீர வரலாறு என்பது தி. முருகு சுந்தரம் எழுதிய வரலாற்று நூலாகும். இந்நூலை சிவலி்ங்க நூற்பதிப்புக் கழகம் வெளியிட்டுள்ளது.\n\n\n"}
{"id": "207972", "url": "https://ta.wikipedia.org/wiki?curid=207972", "title": "தமிழ்நாட்டு இந்துக் கோயில்கள்", "text": "தமிழ்நாட்டு இந்துக் கோயில்கள்\n\nதமிழ்நாட்டு இந்துக் கோயில்கள் தமிழ்நாட்டில் உள்ள சைவ சமயம், வைணவ சமயம், சாக்த சமயம், கௌமார சமயம், காணாபத்திய சமயம் மற்றும் சௌர சமயம் எனப்படும் ஆறு வகையான இந்து சமய தெய்வங்களின் திருக்கோயில்கள் மற்றும் கிராம தேவதைகள், குல தெய்வக் கோயில்கள் மற்றும் காவல்தெய்வங்களின் திருக்கோயில்கள் பட்டியல்:\n\n\n\n\n\n\n\n\n\n\n\n5. சின்னதாராபுரம் \nSection::::சைவ சமயக் கோயில்கள்.\nSection::::தேவாரப் பாடல் பெற்ற சிவன் கோயில்கள்.\nSection::::கரூர் மாவட்டம்.\nமுனிமுக்தீஸ்வரர் திருக்கோயில்\n\n\n\n\n\n\n\n\n\n\n\n\n\n\n\n\n\nSection::::அனுமார் கோயில்கள்.\n[[படிமம்:Lord hanuman singing bhajans AS.jpg|right|thumb|250px|[[அனுமார்]]]]\n\n\n\nSection::::இதர தெய்வங்களின் திருக்கோயில்கள்.\n[[File:Veerabhadra.jpg|thumb|[[தக்கன்|தக்கனைக்]] கொல்லும் [[வீரபத்திரர்|வீரபத்திரர்]]]]\n\nSection::::கிராம தேவதைகள், குல தெய்வ மற்றும் காவல் தெய்வங்களின் கோயில்கள்.\n[[படிமம்:Ayyanar idols near Gobichettipalayam.jpg|right|thumb|200px|[[அய்யனார்]]]]\n\n\nSection::::மேற்கோள்கள்.\n[[பகுப்பு:தமிழ்நாட்டு இந்துக் கோயில்கள்| ]]\n[[பகுப்பு:தமிழகப் பட்டியல்கள்]]\n[[பகுப்பு:இந்து சமய பட்டியல் கட்டுரைகள்]]\n[[பகுப்பு:சமயம் தொடர்பான பட்டியல்கள்]]"}
{"id": "207973", "url": "https://ta.wikipedia.org/wiki?curid=207973", "title": "அரும்புகள் மொட்டுகள் மலர்கள் (நூல்)", "text": "அரும்புகள் மொட்டுகள் மலர்கள் (நூல்)\n\nஅரும்புகள் மொட்டுகள் மலர்கள் என்பது தி. முருகு சுந்தரம் பாவேந்தர் பாரதிதாசன் குறித்து திரட்டிய தொகுப்பு நூலாகும். இந்நூலை அகரம் சிவகங்கை வெளியிட்டுள்ளது.\n\nபாவேந்தர் நினைவுகள் வரிசையில் இரண்டாவது நூலாக வெளிவந்துள்ளது.\n\n"}
{"id": "207980", "url": "https://ta.wikipedia.org/wiki?curid=207980", "title": "பொருள்சார் பண்பாடு", "text": "பொருள்சார் பண்பாடு\n\nபொருள்சார் பண்பாடு (Material culture) என்பது, மக்களுக்கும் அவர்களால் உருவாக்கப்பட்ட அல்லது மாற்றத்துக்கு உள்ளாக்கப்பட்ட பொருட்களுக்கும் இடையிலான தொடர்புகள் குறித்த பல்துறை ஆய்வுப்புலம் ஆகும். இந்த ஆய்வுப்புலம் அப்பொருட்களின் செய்முறை, வரலாறு, பாதுகாப்பு, அவை குறித்த விளக்கம் என்பவற்றையும் உள்ளடக்குகிறது. இத்துறைக்கான கோட்பாடுகளும், வழிமுறைகளும் கலை வரலாறு, தொல்லியல், மானிடவியல், வரலாறு, வரலாற்றுப் பாதுகாப்பு, நாட்டாரியல், அருங்காட்சியகவியல் போன்றவை உள்ளிட்ட சமூக அறிவியல் துறைகளில் இருந்து பெறப்படுகின்றன. \n"}
{"id": "207984", "url": "https://ta.wikipedia.org/wiki?curid=207984", "title": "தூத்துக்குடி தொடருந்து நிலையம்", "text": "தூத்துக்குடி தொடருந்து நிலையம்\n\nதூத்துக்குடி தொடருந்து நிலையம், தென்தமிழகத்தின் முக்கியமான மற்றும் பிரபலமான தொடர்வண்டி நிலையங்களுள் ஒன்றான இது, தமிழகத்தில் தூத்துக்குடி மாநகரில் அமைந்துள்ளது. இந்திய இரயில்வே தென்னக இரயில்வே மண்டலத்தின் அங்கமான மதுரை மண்டலத்தின் ஒரு பகுதியாக விளங்குகிறது. தூத்துக்குடி தொடருந்து நிலையத்தின் குறியீடு TN ஆகும்.\n\nSection::::சிறப்பம்சம்.\nஇத்தொடருந்து நிலையத்திலுள்ள சிறப்பம்சங்கள் கீழ்வருமாறு பட்டியலிடப்பட்டுள்ளது.\n\n"}
{"id": "207995", "url": "https://ta.wikipedia.org/wiki?curid=207995", "title": "கிறிஸ் ஹெம்ஸ்வர்த்", "text": "கிறிஸ் ஹெம்ஸ்வர்த்\n\nகிறிஸ் ஹெம்ச்வோர்த் (பிறப்பு: 11 ஆகஸ்ட் 1983) இவர் ஓரு ஆஸ்திரேலிய நாட்டு நடிகர் ஆவார். இவர் தோர், , தி அவேஞ்சர்ஸ் மற்றும் போன்ற வெற்றி திரைப்படங்களின் மூலம் மிகவும் பரிசியமான நடிகர் ஆனார்.\n\nSection::::ஆரம்பகால வாழ்க்கை.\nகிறிஸ் ஹெம்ச்வோர்த் மெல்பெர்ன்ல் பிறந்தார். இவரின் தாயார் ஒரு ஆங்கில பாட ஆசிரியை மற்றும் தந்தை ஒரு சமூக சேவை ஆலோசகர் ஆவார். இவர் Heathmont என்ற கல்லூரியில் உயர்நிலை படிப்பை படித்தார். இவருடன் சேர்த்து இவரின் குடும்பத்தில் மூன்று சகோதரர்கள், லியம் ஹெம்ஸ்வர்த் மூத்தசகோதரர், லூக்கா ஹெம்ஸ்வோர்த் இளையசகோதரர், இவர்களும் நடிகர்களாக உள்ளனர்.\n\nSection::::தொழில்.\nஇவர் முதலில் தொலைக்காட்சி தொடர்களில் நடித்து வந்தார். 2009ம் ஆண்டு ஸ்டார் ட்ரெக் (Star Trek) என்ற திரைபடத்தின் மூலம் பெரியதிரையில் அறிமுகம் ஆனார். அதன் பிறகு A Perfect Getaway Kale, Ca$h போன்ற திரைப்படங்களில் நடித்து வந்தார். 2011ம் ஆண்டு மார்வெல் காமிக்ஸ் சூப்பர்ஹீரோ தோர் திரைபடத்தில் நடித்தார் இந்த திரைப்படத்தின் மூலம் இவர் பிரபல்யமான நடிகரானார். 2012ம் ஆண்டு (தி காபின் இன் தி வூட்ஸ்), (தி அவேங்கேர்ஸ்), (ஸ்நொவ் வைட் அண்ட்\nதி ஹுன்ட்ச்மன்), (ரெட் டோவ்ன்) போன்ற திரைப்படங்களில் நடித்தார். 2013ம் ஆண்டு ரஷ் மற்றும் திரைப்படங்களில் நடித்தார். இவர் தற்பொழுது தி ஹன்ட்ச்மேன்: வின்டர்'ஸ் வார் என்ற திரைப்படத்தில் நடித்துகொண்டு இருக்கிறார்.\n\nSection::::ஊடகங்களில்.\nஆஸ்திரேலிய விதிகளின் கால்பந்து ரசிகர் , ஹெம்ஸ்வோர்த் ஆஸ்திரேலிய கால்பந்து லீக் 2014 பிரச்சார நட்சத்திரமாக இருந்தார். அவர் ஆஸ்திரேலிய குழந்தைகள் அறக்கட்டளை தனது ஈடுபாட்டை நன்கொடையாக வழங்கினார்.ஹெம்ஸ்வோர்த் மேற்கத்திய புல்டாக்ஷை ஆதரிக்கிறார்.\n\nSection::::தனிப்பட்ட வாழ்க்கை.\nஇவர் 2010ம் ஆண்டு ஆரம்பத்தில் ஸ்பானிய நடிகை Elsa Pataky காதலித்து வந்தார், டிசம்பர் 2010ம் ஆண்டு இவர் Elsa Pataky திருமணம் செய்து கொண்டார். இவர்களுக்கு 2012ம் ஆண்டு ஒரு பெண் குழந்தை இந்தியா ரோஸ் பிறந்தது மற்றும் இரட்டை மகன்கள், டிரிசுதான் மற்றும் சாஷா (மார்ச் 2014).\n\nSection::::திரைப்படங்கள்.\nஇவர் நடித்த தோர், தி அவேஞ்சர்ஸ், ரெட் டோவ்ன், போன்ற திரைப்படங்கள் தமிழ் மொழியில் மொழி மாற்றம் செய்யப்பட்டன என்பது குறிப்பிடதக்கது.\n\n"}
{"id": "207999", "url": "https://ta.wikipedia.org/wiki?curid=207999", "title": "கிறிஸ் எவன்ஸ்", "text": "கிறிஸ் எவன்ஸ்\n\nகிறிஸ் எவன்ஸ் (Chris Evans, பிறப்பு: ஜூன் 13, 1981) ஒரு அமெரிக்க நடிகராவார். இவர் சூப்பர் ஹீரோ திரைப்படங்களில் நடித்து பிரபல்யமான நடிகரானார். இவர் ஃபெண்டாஸ்டிக் ஃபோர், ஃபெண்டாஸ்டிக் ஃபோர் 2, , தி அவேஞ்சர்ஸ், உள்ளிட்ட பல திரைப்படங்களில் நடித்துள்ளார்.\n\nSection::::ஆரம்பகால வாழ்க்கை.\nகிறிஸ் எவன்ஸ் பாஸ்டன் நகரில் பிறந்து ஸட்பெரீ நகரில் வளர்ந்தார். அவரது தாயார், லிசா மேரி, (Concord Youth Theater) கான்கார்ட் யூத் தியேட்டரில் ஒரு கலை இயக்குனர். மற்றும் அவரது தந்தை, ஜி ராபர்ட் \"பாப்\" எவன்ஸ் ஒரு பல் மருத்துவர். இவருக்கு 2 சகோதரிகள் உண்டு. இவரது தாயார் அரை இத்தாலியர் மற்றும் அரை ஐரிஷ் வம்சாவளியை சேர்ந்தவர். எவன்ஸ் லிங்கன் ஸட்பெரீ ரீஜனல் உயர்நிலை பள்ளியில் பட்டம் பெற்றார்.\n\nSection::::தொழில்.\nஇவர் 2000ம் ஆண்டு \"தி நியூ கம்மர்ஸ்\" என்ற திரைப்படத்தின் மூலம் துணை நடிகராக சினிமாதுறைக்கு அறிமுகமானார். ’நாட் அனதர் டீன் மூவி’ என்ற திரைப்படத்தில் இவர் கதாநாயகனாக நடித்தார். அதை தொடர்ந்து ’தி பெர்ஃபெக்ட் ஸ்கோர்’, செல்லுலார், மற்றும் ஃபியர்ஸ் பீப்பிள் போன்ற பல வெற்றி திரைப்படங்களில் நடித்தார். இவர் பல சின்னத்திரை தொடர்களிலும் நடித்துள்ளார்.\n\n2005ம் ஆண்டு 20ஆம் சென்சுரி ஃபாக்ஸ் கான்ஸ்டண்டின் ஃபிலிம் மற்றும் மார்வல் மகிழ்கலைக் கொம்பனி, 1492 பிக்சர்ஸ் இணைந்து தயாரித்த ஃபெண்டாஸ்டிக் ஃபோர் என்ற சூப்பர் ஹீரோ திரைப்படத்தில் நடித்தார். அந்த திரைப்படத்தில் நடித்ததன் மூலம் இவர் ஒரு சூப்பர் ஹீரோ ஆனார். ஃபெண்டாஸ்டிக் ஃபோர் 2 ம் பாகம் 2007ம் ஆண்டு வெளியானது. அதை தொடர்ந்து 'மார்வல் ஸ்டியோஸ்' தயாரித்த மற்றும் தி அவேஞ்சர்ஸ் போன்ற திரைப்படங்களில் நடித்தார். அதை தொடர்ந்து கேப்டன் அமெரிக்காவின் 2ம் பாகமான என்ற திரைப்படத்தில் நடித்தார். இந்த திரைப்படம் இந்த ஆண்டு ஏப்ரல் 4ம் திகதி வெளியானது.\n\nஇவர் தற்பொழுது 'எ மெனி ஸ்பிளிண்டர்டு திங்' மற்றும் '1:30 டிரெயின்' போன்ற திரைப்படங்களில் நடித்துக் கொண்டு இருக்கின்றார். '1:30 டிரெயின்' என்ற திரைப்படத்தை இவரே இயக்கியுள்ளார்.\n\nSection::::தனிப்பட்ட வாழ்க்கை.\nஇவர் 2004ம் ஆண்டு இருந்து 2006ம் ஆண்டு வரை நடிகை 'ஜெஸ்ஸிகா பைல்' டேட்டிங் இருந்துள்ளார். மற்றும் நடிகை 'மின்கா கெல்லி'யுடனும் டேட்டிங் செய்துள்ளார்.\n\nஇவர் LGBT உரிமைகள் ஆதரவாளரும் புத்த மதத்தைப் பின்பற்றுபவரும்\nஆவார்.\n\nSection::::திரைப்படங்கள்.\nஇவர் நடித்த திரைப்படங்கள் சில:\n\n\nSection::::விருதுகள் மற்றும் பரிந்துரைகள்.\nஇவர் கேப்டன் அமெரிக்கா நடித்ததுக்கு பல பிரிவுகளில் விருதுகளுக்கு பரிந்துரை செய்யப்பட்டார். ஃபெண்டாஸ்டிக் ஃபோர் மற்றும் தி அவேஞ்சர்ஸ் திரைப்படங்களில் நடித்தற்காக விருதுகளை வென்றார்.\n"}
{"id": "208001", "url": "https://ta.wikipedia.org/wiki?curid=208001", "title": "செல்வக்கனி முஹம்மது யூனூஸ்", "text": "செல்வக்கனி முஹம்மது யூனூஸ்\n\nசெல்வக்கனி முஹம்மது யூனூஸ் (\"Selvakkani Mohamed Yoonus\", பிறப்பு: டிசம்பர் 25, 1924) ஹொங்கொங் வாழ் தமிழர் சமூகத்தால் மூத்தப் பிரமுகராக மதிக்கப்படும் ஒருவராவர். இவர் தமிழ் மொழி ஆர்வலரும், ஹொங்கொங் தமிழ் சமுதாயத்தின் தமிழ்மொழி சார்ந்த முன்னெடுப்புக்களுக்கு முதன்மையாய் நின்று பங்காற்றுபவரும் ஆவர். அத்துடன் ஹொங்கொங் தமிழ் பண்பாட்டுக் கழகம், இந்திய முஸ்லீம் சங்கம் முதலான அமைப்புளை நிறுவியவர்களுள் ஒருவர்.\n\nSection::::வாழ்க்கைக் குறிப்பு.\nமுஹம்மது யூனூஸ் பர்மாவில் பிறந்தார். இரண்டாம் உலகப் போரின் போது இவரது பள்ளிக்கல்வி தடைப்பட்டது. தமிழ், ஆங்கிலம், பர்மீயம் ஆகிய மொழிகளைச் சொந்த முயற்சியில் கற்றார். நேத்தாஜியின் இந்திய சுதந்திர லீக்-இல் கிளைச் செயலாளராகப் பணியாற்றினார். அகில பர்மா தமிழர் சங்கம் முதலான அமைப்புகளில் முன்கை எடுத்துச் செயல்பட்டவர். பர்மாவிலிருந்து வெளியான தொண்டன் பத்திரிக்கையில் பத்திகள் எழுதியிருக்கிறார். ரங்கூனில் பயண முகவாண்மையகம் நடத்தி வந்தார். பர்மாவில் இந்தியர்களின் வாழ்வுரிமைச் சிக்கல்கள் மிகுந்த போது, 1966ல் பர்மாவிலிருந்து ஹாங்காங்கிற்குப் புலம் பெயர்ந்தார். அது முதல் ஹாங்காங்கில் வசித்து வருகிறார். தமிழ்ப் பண்பாட்டுக் கழகம், இந்திய முஸ்லீம் சங்கம் முதலான அமைப்புளை நிறுவியவர்களுள் ஒருவர்.\n\nSection::::புத்தகம்.\nஅவரது பர்மிய அனுபவங்களை “எனது பர்மா குறிப்புகள்” என்ற புத்தகம் மூலம் தமிழ் உலகத்திற்கு இரண்டாம் உலகப் போரின் போது பர்மாவில் மக்களின் நிலை பற்றி வெளியிட்டார். இதை திரு. மு. இராமநாதன் அவர்கள் தொகுத்தளித்தார். இந்நூல் 2009, டிசம்பர் 31 ஆம் திகதி சென்னையில், காலச்சுவடு அரங்கத்தில் வெளியிடப்பட்டது. யூனஸ் தனது பர்மா வாழ்க்கைக் கதைகளை சொல்லச் சொல்ல, அவற்றை ஒலிப்பதிவு செய்து, பின்னர் அதனை முறையாகத் தொகுத்தே இந்நூல் உருவாக்கம் பெற்றது.\n\n"}
{"id": "208002", "url": "https://ta.wikipedia.org/wiki?curid=208002", "title": "செயற்றிட்ட மேலாளர்", "text": "செயற்றிட்ட மேலாளர்\n\nசெயற்றிட்ட மேலாளர் செயற்றிட்ட மேலாண்மை துறையில் ஒரு தொழில் நெறிஞர் ஆவார். செயற்றிட்ட மேலாளரின் முக்கிய பணிகள் திட்டமிடுதல், செயல்படுத்தல், முடித்தல் உட்பட மேலும் பலவாகும். பொதுவாக கட்டுமான துறை, கட்டமைப்பு, வான்வெளி மற்றும் பாதுகாப்பு தொடர்பான கணினி நெட்வொர்க்கிங், தொலைத்தொடர்பு, மென்பொருள் மேம்பாடு போன்ற துறைகளில் முக்கியத்துவம் பெறுகிறது.\n\nSection::::கண்ணோட்டம்.\nசெயற்றிட்ட மேலாளர் ஓரு திட்டத்தின் குறிப்பிட்ட செயற்றிட்ட இலக்குகளை அடைவதற்கான பொறுப்பை கொண்டவராவார். தெளிவான மற்றும் அடையக்கூடிய செயற்றிட்ட இலக்குகளை வகுப்பது ஓரு திட்ட மேலாளரின் தலையாய கடமையாகும். \n"}
{"id": "208005", "url": "https://ta.wikipedia.org/wiki?curid=208005", "title": "மென்பொருள் செயற்றிட்ட மேலாண்மை", "text": "மென்பொருள் செயற்றிட்ட மேலாண்மை\n\nSection::::வரலாறு.\n1970 மற்றும் 1980 ஆம் ஆண்டுகளில் கணினித்துறை மிக விரைவாக வளர்ந்த நேரத்தில் கணினி மென்பொருள் நிறுவனங்கள் குறைந்த செலவில் அங்கீகரிக்கப்பட்ட மென்பொருள் உற்பத்தி செய்ய விரும்பினர். புதிய வளர்ச்சி முயற்சிகளை நிர்வகிக்க மென்பொருள் நிறுவனங்கள் நிறுவப்பட்ட செயற்றிட்ட மேலாண்மை முறைகளை பயன்படுத்தினர், ஆனால் பயனர் வேண்டப்படுவன்ற்றிர்க்கும் மற்றும் வழங்கப்படும் மென்பொருளுக்கும் இடையே வேறுபாடுகள் இருந்தன, மேலும் செயற்றிட்ட கால அட்டவணைகள், சோதனையோட்டம் தவறிவிட்டன.\nதொழில் வளர்ச்சியடைந்த நிலையில், மென்பொருள் செயற்றிட்ட மேலாண்மை தோல்விகளை பகுப்பாய்ந்து பின்வரும் பொதுவான காரணங்களாக உள்ளன என்று கன்டறியப்பட்டது:\n\n\n"}
{"id": "208011", "url": "https://ta.wikipedia.org/wiki?curid=208011", "title": "பின்யாவாங்கா வையினையினா", "text": "பின்யாவாங்கா வையினையினா\n\nபின்யாவாங்கா வையினையினா (\"Binyavanga Wainaina\", 18 சனவரி 1971 – 21 மே 2019) ஒரு கென்ய ஆங்கிலமொழி எழுத்தாளர், ஊடகவியலாளர், சமூக விமர்சகர். ஆப்பிரிக்காவின் முக்கிய அறிவாளிகளில் (intellectual) ஒருவர்.\n\nஇவர் மேற்கினால் ஆப்பிரிக்கா எவ்வாறு பயன்படுத்தப்படுகிறது, சித்தரிக்கப்படுகிறது என்பது தொடர்பாக கடுமையான விமர்சனங்களை முன்வைத்துள்ளார். குறிப்பாக இது பற்றி இவரது \"ஆப்பிரிக்காவைப் பற்றி எவ்வாறு எழுதுவது\" (\"How to Write About Africa\") என்ற அங்கத ஆங்கிலக் கட்டுரை பரந்த கவனிப்பைப் பெற்றது.\n\n\n"}
{"id": "208014", "url": "https://ta.wikipedia.org/wiki?curid=208014", "title": "மதராசா", "text": "மதராசா\n\nமதராசா (Madrasa, அரபி: مدرسة‎) எனும் அரபி வார்த்தைக்கு கல்விச் சாலை என்று பொருள். மேற்குலக நாடுகள் இம்மதராசாவை இஸ்லாமிய மதக் கல்வி அளிக்கும் நிறுவனங்கள் எனக் குறிபிடுகின்றன. ஆனால் இங்கு மதக்கல்வி மட்டும் பயிற்றுவிக்கப்படுவதில்லை. தற்போது உள்ள 20,000 மதராசாக்களில் வருடந்தோறும் 1.5 மில்லியன் மாணவர்கள் கல்வி பெறுகின்றனர். இவர்கள் அனைவரும் இஸ்லாமியர்கள் அல்ல. மேலும் இங்கு நவீனக் கல்வியும் பயிற்றுவிக்கப்படுகிறது. உலகின் முதல் மதராசாவானது \"அல்-சாஃபா\" எனும் இடத்தில் தொடங்கப்பட்டது முகம்மது நபி ஆசிரியராகவும் அவரது சீடர்கள் மாணாக்கர்களாவும் இருந்தனர்.\n\nSection::::கல்வி நிலையங்களின் வகைகள்.\nமதராசாக்கள் கீழ்க்கண்ட வகைகளில் செயல்படுகின்றன.\n\nSection::::இந்தியாவில் மதரசாக்கள்.\nஇந்தியாவில் 70,000 மதரசாக்கள் உள்ளன.\n"}
{"id": "208015", "url": "https://ta.wikipedia.org/wiki?curid=208015", "title": "ஹிஃபாஸட்-இ-இஸ்லாம் வங்காளதேசம்", "text": "ஹிஃபாஸட்-இ-இஸ்லாம் வங்காளதேசம்\n\nஹிஃபாஸட்-இ-இஸ்லாம் வங்காளதேசம் (Hefazat-e-Islam Bangladesh, வங்காள மொழிi: হেফাজতে ইসলাম বাংলাদেশ) வங்காளதேசத்தின் மதராசா பாணி அடிப்படைவாத இஸ்லாமியக் குழு ஆகும். இது 2010 ஆம் ஆண்டு ஜனவரி மாதம் உருவாக்கப்பட்டது. இதன் பின்னணியில் வங்காளதேச ஜமாத்-இ-இஸ்லாமி உள்ளது. இக்குழுவினர் 2010 ஆம் ஆண்டு வங்காளதேசத்தின் நவீனக் கல்வியை எதிர்த்துப் போராட்டம் நடத்தினர். பின்னர் வங்காளதேசத்தில் தொடர் பேரணிகள் நடத்தி அரசுக்கு தொடர் கோரிக்கைகள் வைத்தனர். அவற்றில் முக்கியமானது போர்க்குற்றம் இழைத்தவர்களின் மீது நடவடிக்கை எடுக்கச் சொல்லும் அமைப்புகளை அரசு கைது செய்து ஒடுக்க வேண்டும் என்பதும் ஆகும். மேலும் இவர்களின் 2013 ஆம் ஆண்டின் 13 அம்சக் கோரிக்கைகளில் பெண்களுக்கு வேலைக்குச் செல்ல அனுமதி மறுக்க வேண்டும் என்பதுவும் இணையத்தள வலைப்பூ எழுத்துகளை அனுமதிக்கக் கூடாது என்பதுவும் அடங்கும். ஜெர்மன் தூதர் \"ஆல்ப்ரட் கோன்ஸ்\" இக்குழுவானது வங்காளதேசத்தை பிற்காலத்திற்கு நகர்த்திச் செல்கிறது எனக் குறிப்பிட்டார்.\nSection::::அமைப்பின் தொடக்கம்.\n2009 ஆம் ஆண்டு பெண்களுக்கு சம உரிமை அளிக்கும் திட்ட வரைவை (2009 Women Development Policy draft) எதிர்த்து இக்குழு தொடங்கப்பட்டது. மதராசா ஆசிரியர்கள் நூற்றுக்கும் அதிகமானோர் இதில் சேர்ந்தனர். வங்காளதேசத்தின் \"சிட்டகாங்\" நகரில் தலைமையாகக் கொண்டு இக்குழு ஆரம்பிக்கப்பட்டது. இதன் தலைவராக \"அகமது ஷாஃபி\" உள்ளார்.\nSection::::கல்விக்கு எதிரான பேரணி, 2010.\nஇக்குழு தொடங்கி ஒரு மாதத்திற்குள் வக்காளதேசத்தின் சிட்டகொங் நகரில் ஆயிரக்கணக்கான மதராசா மாணவர்கள் வன்முறையில் ஈடுபட்டனர். இஸ்லாமிய அடிப்படைவாதக் கல்விக்கு ஆதரவாகவும் வங்காளதேச அரசின் நவீன கல்விக் கொள்கைக்கு எதிராகவும் போராட்டத்தில் ஈடுபட்டனர். காவல்துறையினரால் இவர்களில் சிலர் கைது செய்யப்பட்டு பின்னர் விடுதலை செய்யப்பட்டனர்.\n\nSection::::பெண்களின் சம உரிமைக்கு எதிரான பேரணி, 2011.\n\"ஹிஃபாஸட்-இ-இஸ்லாம் வங்காளதேசம்\" 2011 ஆம் ஆண்டு அரசின் \"தேசிய மகளிர் மேம்பாட்டு வரைவை\" (national women development policy) எதிர்த்து போராட்டம் நடத்தினர். இந்த வரைவு வங்காளதேசத்தின் கலாச்சாரத்திற்கு எதிரானது எனக் கூறினர்.\nSection::::ஹிஃபாஸட் மதராசாவில் குண்டுவெடிப்பு.\n2013 ஆம் ஆண்டு அக்டோபர் மாதம் 7 ஆம் தியதி \"ஹிஃபாஸட் மதராசா\"வில் குண்டு வெடித்தது. அதன் பின்னான காவல்துறையினரின் விசாரணையில் மதராசா மாணவர்கள் வெடிகுண்டு தயாரிக்கும் போது குண்டு வெடித்ததாகக் கண்டறியப்பட்டடு அம்மதராசாவில் இருந்து அதிக அளவு வெடிபொருட்கள் கைப்பற்றப்பட்டன.\nSection::::தலிபான்களுடன் தொடர்பு.\nமே மாதம் 5 தியதி \"ஹிஃபாஸட்-இ-இஸ்லாம் வங்காளதேசம்\" ஏற்பாடு செய்த பேரணியை நடத்திய இக்குழுவின் மதராசாவின் தலைவரான \"மெளலானா ஹபிபுர் ரஹ்மான்\" ஒரு நேர்காணலில் 1998 ஆம் ஆண்டு ஆப்கான் போரின் போது ஆப்கானிஸ்தான் சென்றதாகவும், ஒசாமா பின் லாடனுன் தொடர்பில் இருந்ததாகவும் அறிவித்தார். \n"}
{"id": "208020", "url": "https://ta.wikipedia.org/wiki?curid=208020", "title": "பாலி உம்ரிக்கர் விருது", "text": "பாலி உம்ரிக்கர் விருது\n\nபாலி உம்ரிக்கர் விருது பிசிசிஐயால் வழங்கப்படும் ஒரு விருது ஆகும். இந்த விருது பாலி உம்ரிக்கரின் நினைவாக வழங்கப்படுகிறது. இந்த விருது சிறந்த சர்வதேச வீரருக்கு வழங்கப்படுகிறது. இந்த விருது வாங்கும் வீரருக்கு கோப்பையும், 5 லட்சம் உரூபாய் ரொக்கப் பணமும் வழங்கப்படுகிறது.\n\n"}
{"id": "208022", "url": "https://ta.wikipedia.org/wiki?curid=208022", "title": "ஜாக்ரதா முஸ்லிம் ஜனதா வங்காளதேசம்", "text": "ஜாக்ரதா முஸ்லிம் ஜனதா வங்காளதேசம்\n\nஜாக்ரதா முஸ்லிம் ஜனதா வங்காளதேசம் (Jāgrātā Muslim Jānātā Bānglādesh, ஜே.எம்.ஜே.பி, JMJB) என்பது வங்காளதேசத்தில் உள்ள இஸ்லாமிய அமைப்பாகும். வங்காளதேச அரசு இந்த அமைப்பை தீவிரவாதக் குழு என அறிவித்துள்ளது. ஜாக்ரதா எனில் வங்க மொழியில் விழிப்புணர்வு எனப் பொருள்.\n\nஇந்த அமைப்பு வங்காளதேசத்தின் வடமேற்குப் பகுதியில் செயல்படுகிறது. இக்குழுவிற்கு அல் காயிதா தீவிரவாத அமைப்புடன் தொடர்பு உள்ளது என கூறப்படுகிறது. ஆனால் அதற்குரிய ஆதாரங்கள் எதுவும் உறுதி செய்யப்படவில்லை. 2005 ஆம் ஆண்டு ஜனவரி மாதம் \"நியூயார்க் டைம்ஸ்\" பத்திரிகையில் வெளியான செய்தியின்படி வங்காளதேசத்தில் வளர்ந்து வரும் அடிப்படைவாத இஸ்லாமியக் குழுக்களுள் இதுவும் ஒன்று எனக் குறிப்பிடப்பட்டுள்ளது. வங்காளதேசத்தில் நடந்த தொடர் குண்டு வெடிப்புகளுக்கு இக்குழு காரணம் ஆகும்.\n\nஇக்குழுவானது பங்களா பாய் மற்றும் \"ஷேக் அப்துர் ரஹ்மான்\" ஆகியோர் தலமையில் இயங்குகிறது. \"சித்திக்யூர் ரஹ்மான்\" \"பங்களா பாய்\" என அழைக்கப்படுகிறார். தீவிரவாதச் செயல்களுக்காக இவ்விருவரையும் வங்காளதேச அரசு தேடி வந்தது. இவ்வமைப்பின் கீழ்மட்டத் தலைவர்கள் சிலரை அரசு கைது செய்துள்ளது. இக்குழுவானது 1990 களின் கடைசியில் தொடங்கப்பட்டது. வங்காளதேசத்தின் வடமேற்குப் பகுதியில் நடைபெற்ற கொலைகளுக்குப் பின் இக்குழுவைப் பற்றி தெரிய ஆரம்பித்தது. அதன் பின்னர் 2004 ஆம் ஆண்டு வங்காளதேச அரசால் இக்குழு தடை செய்யப்பட்டு பலர் கைது செய்யப்பட்டனர். கைது செய்யப்பட்டவர்கள் வழங்கி தகவலின் படி இவர்கள் அமெரிக்காவிற்கு எதிராகப் போர்புரிய ஆப்கானிஸ்தான் மற்றும் ஈரானில் பயிற்சி எடுத்தவர்கள் என தெரியவந்தது. பங்களா பாய் பற்றி தகவல் தருபவர்களுக்கு சன்மானம் என வங்காளதேச அரசு அறிவித்தது. அதன் பின் நடந்த தொடர் கண்காணிப்பில் பங்களா பாய் \"மைமென்சிங்\" மாவட்டத்தில் அவரது மனைவி மற்றும் 5 ஆதரவாளர்களுடன் இருக்கும் போது காவல்துறையினரால் கைது செய்யப்பட்டார்.\n\n"}
{"id": "208038", "url": "https://ta.wikipedia.org/wiki?curid=208038", "title": "இரும்பு(II) சல்பைடு", "text": "இரும்பு(II) சல்பைடு\n\nஇரும்பு(II) சல்பைடு (\"Iron(II) sulfide\") அல்லது பெரசு சல்பைடு (\"ferrous sulfide\", \"ferrous sulphide\", இலங்கை வழக்கு: ஃபெரஸ் சல்பைட்) என்பது எனும் வாய்பாடைக் கொண்ட ஒரு சேர்மம் ஆகும். தூளாக்கிய இரும்பு(II) சல்ஃபைடு காற்றில் இயல்பாகத் தீப்பற்றும் இயல்புடையது.\n\nSection::::வேதியியல் தாக்கங்கள்.\nஇரும்பு(II) சல்ஃபைடு ஐதரோகுளோரிக் அமிலத்துடன் தாக்கமடைந்து அழுகிய முட்டையின் நாற்றமுடைய நச்சுவாயுவான ஐதரசன் சல்பைடை உருவாக்கும்.\n\nஇரும்பையும் கந்தகத்தையும் சூடாக்குவதால் இரும்பு(II) சல்ஃபைடு பெறப்படும்.\n"}
{"id": "208046", "url": "https://ta.wikipedia.org/wiki?curid=208046", "title": "மிமாஸ் (துணைக்கோள்)", "text": "மிமாஸ் (துணைக்கோள்)\n\nமிமாஸ் ஆனது சனியின் துணைக்கோள்களில் ஒன்றாகும். இது 1789 ஆம் ஆண்டு செப்டம்பர் மாதம் 17ஆந் திகதி வானியலாளரான \"வில்லியம் ஹேர்ச்செல்\" என்பவரால் கண்டறியப்பட்டது. இதற்குக் கிரேக்கத் தொன்மங்களில் வரும் கையாவின் மகனான மிமாசின் பெயர் வைக்கப்பட்டது. இதை சனி 1 என்றும் அழைப்பது உண்டு.\n\n396 கிலோமீட்டர் (246 மைல்) விட்டம் கொண்ட இது சூரியக் குடும்பத்தில் உள்ள 20 ஆவது பெரிய துணைக்கோள் ஆகும். அத்துடன் இதுவரை அறியப்பட்டவற்றுள் சொந்த ஈர்ப்பினால் கோள வடிவம் பெற்ற மிகச் சிறிய வானியற் பொருளும் இதுவே.\n\nSection::::இவற்றையும் பார்க்க.\nசனியின் நிலவுகள்\n\n"}
{"id": "208049", "url": "https://ta.wikipedia.org/wiki?curid=208049", "title": "குல்னா", "text": "குல்னா\n\nகுல்னா (Khulna, வங்காள மொழி: খুলনা ) வங்காள தேசம் நாட்டில் அமைந்துள்ள நகரம் ஆகும். இது குல்னா மாவட்டத்தின் தலைநகர் ஆகும். இந்நகர் வங்காளதேசத்தின் தென்மேற்குப் பகுதியில் \"ருப்ஷா\" மற்றும் \"பாய்ரப்\" ஆற்றங்கரையில் அமைந்துள்ளது. இந்நகரின் ஆற்றங்கரைத் துறைமுகம் வங்காளதேசத்தின் பழமையான ஆற்றங்கரைத் துறைமுகங்களுள் ஒன்று ஆகும். இந்நகரம் குல்னா மாவட்டம் மற்றும் குல்னா கோட்டத்திற்கு நிர்வாகத் தலைமையிடம் ஆகும்.\n\nஇந்நகரம் வங்காளதேசத்தின் மூன்றாவது பெரிய நகரம் ஆகும். முதலிரண்டு நகரங்கள் முறையே தாக்கா மற்றும் சிட்டகொங் ஆகும். நாட்டின் முக்கியமான தொழிற்சாலைகள் இந்நகரில் அமைந்துள்ளன. இந்நகரின் மக்கட்தொகை 2007 ஆம் ஆண்டின் கணக்குப்படி 10,00,000 ஆகும். தற்போது 14,35,422 பேர் இருக்கக்கூடும் என கணிக்கப்பட்டுள்ளது. \n\nஇந்நகர் வங்காளதேசத்தின் தலைநகரான தாக்கா நகரிலிருந்து 333 கிலோமீட்டர்கள் தொலைவில் அமைந்துள்ளது. இப்பகுதியில் அமைந்திருந்த குல்னேஸ்வரி கோயிலின் பெயராலே இந்நகருக்கு இப்பெயர் வந்தது. இந்நகரின் கல்வியறிவு 59.1% ஆகும்.\n"}
{"id": "208050", "url": "https://ta.wikipedia.org/wiki?curid=208050", "title": "கல்சியம் கார்பைடு", "text": "கல்சியம் கார்பைடு\n\nகல்சியம் கார்பைடு (\"Calcium carbide\") என்பது CaC என்ற மூலக்கூறு வாய்பாட்டைக் கொண்ட ஒரு சேர்மம் ஆகும். தொழிற்துறையில் இது அசெட்டிலின், கல்சியம் சயனமைடு போன்ற வளிம உற்பத்திகளில் முக்கியமாகப் பயன்படுத்தப்படுகிறது.\n\nதூய கல்சியம் கார்பைடு நிறமற்றதாகும். எனினும் சந்தையில் உள்ள கல்சியம் கார்பைடு சாம்பல் மற்றும் பழுப்பு நிறமுடையதாக இருக்கும். இதில் 80-85% CaC காணப்படும். மீதமானவை CaO (கல்சியம் ஒக்சைடு), CaP (கல்சியம் பொஸ்பைடு), CaS (கல்சியம் சல்பைடு), CaN (கல்சியம் நைட்ரைடு), SiC (சிலிக்கன் கார்பைடு) ஆகியவையாகும்.\n\nஇச்சேர்மம் இந்தியாவில் சட்டத்துக்குப் புறம்பாகப் பழங்களைப் பழுக்க வைக்கப் பயன்படுத்தப்படுகின்றது. எனினும் இப்பயன்பாடு புற்றுநோயைத் தோற்றுவிக்கக்கூடியது.\n\nSection::::உற்பத்தி.\nகல்சியம் கார்பைடு தொழிற்சாலைகளில் மின்வில் உலை மூலம் கல்சியம் ஒக்சைடு (நீறாத சுண்ணாம்பு) மற்றும் கரிமத்தை 2000 °C வெப்பநிலையில் சூடாக்குவதால் பெறப்படுகின்றது. இம்முறை 1888ஆம் ஆண்டு கண்டுபிடிக்கப்பட்டது.\n\nசாதாரண தீயால் இவ்வெப்பநிலையை அடைய முடியாததால் காரீய மின்வாய்களுடைய மின்வில் உலை கல்சியம் கார்பைட்டு உற்பத்திக்குப் பயன்படுத்தப்படுகின்றது. பொதுவாக இம்முறையில் பெறப்படும் கலவையில் 80% கல்சியம் கார்பைட்டு அடங்கியிருக்கும். இவ்வாறு பெறப்படுவதை நொறுக்கி அதன் கல்சியம் கார்பைட்டு அளவை ஒரு மாதிரியுடன் நீரைக் கலப்பதன் மூலம் துணிவர். நீருடன் தாக்கமடையும் போது உருவாக்கப்படும் அசிட்டலீன் வாயுவின் கனவளவைக் கொண்டு இது அளவிடப்படும். உதாரணமாக பிரித்தானியாவில் நியம அளவாக 295 லீ/கிகி உம் செருமனியில் 300 லி/கிகி உம் உள்ளது. கார்பைட்டில் காணப்படும் மாசு பொஸ்பைடு ஆகும். இது நீரேற்றப்பட்ட நிலையில் பொஸ்பைனைத் தருகிறது.\n\nSection::::பயன்பாடு.\nSection::::அசிட்டலீன் வாயு உற்பத்தி.\nபல்வேறு பயன்பாடுகளை உடைய அசிட்டலீன் வாயுவை (CH) கல்சியம் கார்பைட்டையும் நீரையும் கொண்டு உற்பத்தி செய்ய இயலும். இது 1862 ஆம் ஆண்டில் பிரீட்ரிக்கு வூலர் என்பவரால் கண்டுபிடிக்கப்பட்டது.\n\nSection::::கல்சியம் சயனமைட் உற்பத்தி.\nகல்சியம் கார்பைட்டை உயர் வெப்பநிலையில் நைதரசன் வாயுவுடன் தாக்கமடையச் செய்வதன் மூலம் கல்சியம் சயனமைட் உற்பத்தி செய்யப்படுகின்றது.\n\nகல்சியம் சயனமைட் வேதி உரமாகப் பயன்படுத்தப்படுகின்றது. இது நீரேற்றம் செய்யப்படும் போது சயனமைடை (HNCN) தருகிறது.\n"}
{"id": "208053", "url": "https://ta.wikipedia.org/wiki?curid=208053", "title": "குல்னா மாவட்டம்", "text": "குல்னா மாவட்டம்\n\nகுல்னா மாவட்டம் (Khulna District, வங்காள மொழி: খুলনা জেলা) வங்காளதேசம் நாட்டின் மாவட்டங்களுள் ஒன்று. இம்மாவட்டத்தின் தலைநகர் குல்னா ஆகும். இம்மாவட்டம் \"குல்னா கோட்டத்தில்\" (Khulna Division) அமைந்துள்ளது. இம்மாவட்டத்தின் மொத்தப் பரப்பளவு 4394.46 சதுர கிலோமீட்டர்கள் ஆகும். இதன் எல்லைகளாக ஜெஸ்சூர் மாவட்டம், நராய்ல் மாவட்டம், பேகர்காட் மாவட்டம், சத்கீரா மாவட்டம் ஆகிய மாவட்டங்கள் அமைந்துள்ளன. இம்மாவட்டத்தில் உள்ளோரில் 58.71% பேர் கல்வியறிவு பெற்றுள்ளனர்.\n\nSection::::வரலாறு.\nஇம்மாவட்டம் வங்காளதேசத்தின் மூன்றாவது பெரிய மாவட்டம் ஆகும். குல்னா என்ற பெயர் இந்துக் கடவுளான \"குல்னேஸ்வரி\" என்ற பெயரிலிருந்து வந்தது. 1947 ஆம் ஆண்டின் கணக்கின்படி இம்மாவட்டதின் மக்கள் தொகையில் இந்துக்கள் 52% பெரும்பான்மையினராக இருந்தனர். தற்போது முஸ்லீம்கள் 80% மக்கட்தொகையுடன் பெரும்பான்மையினராக உள்ளனர்.\n\nSection::::வழிபாட்டிடங்கள்.\nஇம்மாவட்டத்தில்,\nஉள்ளன.\n"}
{"id": "208055", "url": "https://ta.wikipedia.org/wiki?curid=208055", "title": "தெத்திசு (துணைக்கோள்)", "text": "தெத்திசு (துணைக்கோள்)\n\nதெத்திசு (\"Tethys\") அல்லது சனி III (\"Saturn III\") என்பது சனிக் கோளின் நடுத்தர அளவுடைய இயற்கைத் துணைக்கோள் ஆகும். இது கிட்டத்தட்ட 1,060 கிமீ (660 மைல்) விட்டமுடையது. இது 1684 ஆம் ஆண்டு மார்ச் மாதம் 21ஆம் திகதி ஜி. டி. காசினி என்பவரால் கண்டறியப்பட்டது. கிரேக்கத் தொன்மப் பாத்திரமான தெத்திசு என்பவளின் பெயரால் அழைக்கப்படுகிறது. சனியின் துணைக்கோள்களிலேயே என்சலடசு துணைக்கோளுக்கு அடுத்ததாகவுள்ள மிகவும் பிரகாசமான இரண்டாவது துணைக்கோள் இதுவாகும்.\n\n"}
{"id": "208061", "url": "https://ta.wikipedia.org/wiki?curid=208061", "title": "டியோன் (நிலவு)", "text": "டியோன் (நிலவு)\n\nடியோன் (; ) சனிக் கிரகத்தின் இயற்கை நிலவுகளில் ஒன்றாகும். இது வானியலாளரான ஜி. டி. கசினியால் 1684 இல் கண்டுபிடிக்கப்பட்டது..இது கிரேக்க புராணங்களுக்கேற்ப டைடன் டியோன் எனவும் அழைக்கப்படுகிறது.\n\nSection::::பௌதீக பண்புகள்.\nஇதனுடைய விட்டம் 1122  கிலோ மீற்றர்கள் ஆகும். டியோன், சூரியக் குடும்பத்தில் உள்ள நிலவுகளிலேயே பதினைந்தாவது மிகப்பெரிய நிலவாகும். இதனுடைய திணிவு, சூரியக்குடும்பத்தில் அதைவிட சிறிய நிலவுகளைவிட அதிகமானதாகும். இது சனியன் நிலவுகளில் மூன்றாவது அடர்த்தி கொண்ட நிலவாகும்.\n\nஇது ரியா நிலவை விட சிறிதாகவும் அடர்த்தி அதிகமாக கொண்டதாக இருந்தாலும் ரியா நிலவை ஒத்து இருக்கின்றது. இதனுடைய அரைக்கோளம் விண் கற்கள் விழுந்ததால் கடுமையான குழிகளைக் கொண்டுள்ளது. \n\nSection::::தண்ணீர் பரப்பு.\nசனிக் கோளின் நிலவுகளில் ஒன்றான இதில் நிலப்பரப்பிலிருந்து 100 கிலோ மீற்றர்கள் ஆழத்தில் தண்ணீர் இருப்பதாக விஞ்ஞானிகள் கண்டுபிடுத்திருக்கிறார்கள். \n"}
{"id": "208079", "url": "https://ta.wikipedia.org/wiki?curid=208079", "title": "சிறந்த துணை நடிகருக்கான அகாதமி விருது", "text": "சிறந்த துணை நடிகருக்கான அகாதமி விருது\n\nசிறந்த துணை நடிகருக்கான அகாதமி விருது 1937ஆம் வருடத்திலிருந்து வழங்கப்படுகின்றது. ஒவ்வொறு ஆண்டிலும் வெளிவந்த திரைப்படத்தில் முதன்மை கதாப்பாத்திரத்திற்கு துணையாக சிறப்பாக நடித்த ஆண் நடிகருக்கு வழங்கப்படுகின்றது. இவ்விருதினை திரைப்படங்களின் கலை மற்றும் அறிவியல் அகாதமி (AMPAS) வழங்கப்படுகிறது. கடந்த 77 ஆண்டுகளில் 69 நடிகர்களுக்கு இவ்விருது வழங்கப்பட்டுள்ளது.\n\nSection::::விருதை வென்றவர்கள்.\nஇவ்விருதினை வென்றவர்களில் சிலர்:\n\n"}
{"id": "208082", "url": "https://ta.wikipedia.org/wiki?curid=208082", "title": "மூக்குடி", "text": "மூக்குடி\n\nதமிழ்நாடு மாநிலம், புதுக்கோட்டை மாவட்டம் அறந்தாங்கி தாலுகாவிற்கு உட்பட்ட கிராமம் மூக்குடி ஆகும், இக்கிராமத்தில் பல்வேறு சமூகத்தினரும் வசித்து வருகின்றனர். இக்கிராமத்திலிருந்து அறந்தாங்கி நகரம் 2 கிலோ மீட்டரில் அமைந்துள்ளது.\nSection::::வரலாறு.\nமுன்னூறு ஆண்டுகளுக்கு முன்பு பல ஊர்களிலுருந்து வருகை தந்த சமுதாயத்தினர்கள் வல்லம்பர் +முத்திரையர்+ஆதி திராவிடர் இருந்த காரணத்தால் (மூன்று குடிகள்) மூக்குடி என்று பெயர் வந்த தாக நம்பப்படுகிறது.\nSection::::முக்கிய பயிர்.\nஇங்கு நெல் (பாரம்பரிய நெல் ரகங்கள்), பருத்தி, மிளகாய் அதிகமாக விளைகின்றன. \n\nSection::::அமைவிடம்.\nஅறந்தாங்கியிலிருந்து புதுக்கோட்டை செல்லும் வழியில் அறந்தாங்கியிலிருந்து சுமார் 2 கி.மீ.தூரத்தில் அமைந்துள்ளது.\n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி, மூக்குடி கிராமத்தில்4800 பேர் வசிக்கின்றார்கள்.இதில் ஆண்கள் 2370,பெண்கள்2430 பாலின விகிதம் 1025. எழுத்தறிவு பெற்றவர்கள் 2836 பேர். இதில்1569 பேர் ஆண்கள்;1267 பேர் பெண்கள். எழுத்தறிவு பெற்றுள்ளோர் சதவீதம் 68.34 ஆறு வயதுக்குட்பட்டோர் மொத்தம் 650 ஆண் குழந்தைகள் 342,பெண் குழந்தைகள் 308 ஆவர்.\n\n\n"}
{"id": "208088", "url": "https://ta.wikipedia.org/wiki?curid=208088", "title": "காவல் தெய்வங்கள் பட்டியல், தமிழ்நாடு", "text": "காவல் தெய்வங்கள் பட்டியல், தமிழ்நாடு\n\nகாவல் தெய்வங்கள் பட்டியல், தமிழ்நாடு தமிழ்நாட்டின் கிராமங்களில் உள்ள நாட்டுப்புற காவல் தெய்வங்களின் பட்டியல் ஒச்சாண்டம்மன் கோவில்'கருமாத்தூர்,பொன்னாங்கன் கோவில், காசிநாதர் கோவில் (பெரிய கோவில்),நல்ல குரும்பன் கோவில் ,கருமாத்தூர்,மதுரை\nஶ்ரீ ஆனைக்குட்டி மூனிஸ்வரர் மருதாடு கிராமம்,வந்தவாசி,திருவண்ணாமலை\n\n\n"}
{"id": "208092", "url": "https://ta.wikipedia.org/wiki?curid=208092", "title": "நல்ல நேரம் (தொலைக்காட்சித் தொடர்)", "text": "நல்ல நேரம் (தொலைக்காட்சித் தொடர்)\n\nநல்ல நேரம் இந்தத் தொடர் ஜீ தமிழ் தொலைக்காட்சியில் (திங்கள் முதல் வெள்ளி வரை) இரவு 7:30 மணிக்கு ஒளிபராபான மெகாதொடர் ஆகும். இந்த தொடரை தேவர் பிலிம்ஸ் தயாரித்தது. ஒரு கிராமத்தை கதைக்களமாக கொண்டு, இரண்டு பெரிய மனிதர்கள் மோதிக்கொள்ளும் சம்பவங்களை அடிப்படையாக கொண்டு யானைக்கும், சிறுவனுக்கும் இடையேயான பாசப்போராட்டத்தை சொல்வதே இத்தொடர்.\n\n\n"}
{"id": "208097", "url": "https://ta.wikipedia.org/wiki?curid=208097", "title": "லஷ்கர்-இ-ஜாங்வி", "text": "லஷ்கர்-இ-ஜாங்வி\n\nலஷ்கர்-இ-ஜாங்வி (Lashkar-e-Jhangvi, உருது: لشكرِجهنگوی‎) பாகிஸ்தானில் உள்ள தீவிரவாத அமைப்பு ஆகும். இந்த அமைப்பு 1996 ஆம் ஆண்டு தோற்றுவிக்கப்பட்டது. இந்த அமைப்பானது \"சிபா-இ-ஷபா\" அமைப்பிலிருந்து பிரிந்த \"ரியாஸ் பஸ்ரா\"வால் ஆரம்பிக்கப்பட்டது. இந்த அமைப்பு பாகிஸ்தான் மற்றும் அமெரிக்காவால் தீவிரவாத அமைப்பு என அறிவிக்கப்பட்டுள்ளது.\nஇந்த அமைப்பு தொடர்ந்து ஷியா பிரிவு மக்களையும் அவர்களைப் பாதுகாப்பவர்களையும் அழித்து வந்துள்ளது. பாகிஸ்தான் உளவு அமைப்பால் இந்த தீவிரவாதக் குழு ஆபத்தான ஒன்று என வகைப்படுத்தப்பட்டுள்ளது.\n\nSection::::உருவான விதம்.\n\"ரியாஸ் பஸ்ரா\" தன்னுடன் \"அக்ரம் லகோரி\" மற்றும் \"மாலிக் ஈஷாக்\" ஆகியோரைச் சேர்த்துக் கொண்டு \"சிபா-இ-ஷபா\" அமைப்பிலிருந்து பிரிந்து 1996-ல் இந்த அமைப்பை உருவாக்கினார். 2002 ஆம் ஆண்டு மே மாதம் \"ரியாஸ் பஸ்ரா\" மரணமடைந்த பின்னர் இந்த அமைப்பின் தலைவராக 'அக்ரம் லகோரி\" ஆனார். சிறைச்சாலையிலிருந்த \"மாலிக் ஈஷாக்\" பாகிஸ்தான் உச்ச நீதிமன்றத்தால் 2011 ஆம் ஆண்டு ஜூலை மாதம் 14 ஆம் தியதி விடுதலை செய்யப்பட்டபின்னர் இகுழுவின் செயல் தலைவரானார் (operational chief).\nSection::::தொடர்புகள்.\nஇந்தக் குழுவிற்கு தலிபான், \"இஸ்லாமிக் மூவ்மெண்ட் ஆஃப் உஸ்பெக்கிஸ்தான்\", 'சிபா-இ-ஷபா\", \"ஹர்கத்-உல்-முஜாகித்தீன்\", \"ஜெய்ஸ்-இ-முகம்மது\", அல் காயிதா மற்றும் \"ஜூந்தாலா\" ஆகிய தீவிரவாத இயக்கங்களோடு தொடர்பு இருந்தது. மேலும் இவர்கள் பாகிஸ்தானுக்கு எதிரான தனது செயல்களுக்கு ஆப்கானிஸ்தான் நாட்டின் \"அல் காயிதா\" அமைப்பிடமிருந்து பண உதவியும் பெற்றுள்ளனர்.\n"}
{"id": "208098", "url": "https://ta.wikipedia.org/wiki?curid=208098", "title": "இமாமியா மாணவர் இயக்கம்", "text": "இமாமியா மாணவர் இயக்கம்\n\nஇமாமியா மாணவர் இயக்கம் (Imamia Students Organization, உருது: امامیہ اسٹوڈنٹس آرگنائزیشن پاکستان) பாகிஸ்தான் நாட்டின் ஷியா பிரிவு மாணவர்களின் அமைப்பாகும். இதைச் சுருக்கமாக ஐ.எஸ்.ஓ (I.S.O) என அழைப்பர். இந்த அமைப்பு \"முகம்மது அலி நக்வி\" என்பவரால் 1972 ஆம் ஆண்டு மே மாதம் \"லாகூர், பொறியியல் மற்றும் தொழில்நுட்பப் பல்கலைக்கழகத்தில்\" (University of Engineering and Technology, Lahore.)தொடங்கப்பட்டது. 2013 ஆம் ஆண்டின் நிலவரப்படி இவ்வமைப்பு பாகிஸ்தான் முழுமைக்கும் பரவியுள்ளது. மேலும் கிராமப்புறங்கள், \"ஆசாத் ஜம்மு\", \"காஸ்மீர்\" மற்றும் \"கில்கிட் பால்டிஸ்தான்\" பகுதிகளிலும் பரவியுள்ளது. இதற்கு 1200 கிளை நிலையங்கள் அமைந்துள்ளன. \nSection::::நோக்கம்.\nஇந்த அமைப்பின் நோக்கம் இளம் தலைமுறையினருக்கு குரானையும், முகமது நபியின் போதனைகலையும் சொல்லிக் கொடுப்பது ஆகும். இதன் மூலம் இளம் மாணவர்கள் சமுதாயத்தில் நல்ல மனிதர்களாக உருவாகுவார்கள். மேலும் இஸ்லாம் பாகிஸ்தானுக்கான கடவுளின் கொடை என்பதைப் புரிய வைப்பதும் ஆகும்.\n"}
{"id": "208099", "url": "https://ta.wikipedia.org/wiki?curid=208099", "title": "கே. முத்தையா", "text": "கே. முத்தையா\n\nகே. முத்தையா (சனவரி 14, 1918 - சூன் 10, 2003) விடுதலைப் போராட்ட வீரர். பொதுவுடைமைப் போராளி; இதழாளர்; எழுத்தாளர்; இலக்கியப் பேச்சாளர்; தமிழ்நாடு முற்போக்கு எழுத்தாளர்கள் கலைஞர்கள் சங்கத்தின் கௌரவத் தலைவர். இந்திய விடுதலைக்கு முன்னும் பின்னும் பல ஆண்டுகள் சிறையில் தனது வாழ்க்கையைக் கழித்தவர் ஆவார்.\n\nSection::::பிறப்பு.\nதமிழ் நாட்டில் தஞ்சை மாவட்டம் பேராவூரணி கிராம ஊராட்சிக்குட்பட்ட முடப்புளிக்காடு உள்ளிட்ட 11 கிராமங்களிக்கு கிராம முன்சீப் ஆக வாழ்ந்த கருப்பையாத்தேவர் – வள்ளியம்மை இணையருக்கு முதலாவது குழந்தையாக 1918 சனவரி 14ம் திகதி அன்று பிறந்தவர் முத்தையா.\n\nSection::::கல்வி.\nமுத்தையா தன்னுடைய ஆரம்பக் கல்வி முடப்புளிக்காட்டில் கீற்றுக் கொட்டகைப் பள்ளி ஒன்றில் தொடங்கினார். அந்தப் பள்ளி தாழ்த்தப்பட்டவர்கள் அல்லாத இதர சாதியினர் மட்டுமே படிக்கும் பள்ளியாகும். பிராமணர்களுக்கென்று தனியாகப் பள்ளி இருந்தது, அதில் இதர சாதியினர் படிக்க முடியாது. முத்தையா ஐந்தாம் வகுப்பு வரை அங்கே பயின்றார். ஐந்தாம் வகுப்பு தேறிய முத்தையாவை அவரது தந்தை அதற்கு மேல் படிக்கவைக்க மறுத்துவிட்டார். வீட்டில் உள்ள மாடுகளை மேய்த்து வண்டி ஓட்டினால் வருமானம் வரும் வீட்டு வேலைகளுக்குச் சம்பள ஆள் வைக்க வேண்டியதில்லை என்று முடிவெடுத்து பிடிவாதமாக இருந்தார். ஆனால் முத்தையா தனது சிறிய தந்தை கருப்பையாத் தேவர், அத்தை வீரம்மாளின் பிடிவாதத்தினால் அண்ணன் முத்தையாவின் தந்தை கருப்பையாத் தேவர், நிபந்தனையுடன் படிக்க வைக்க ஒத்துக்கொண்டார். முத்தையன் காலையில் மாட்டுவண்டியை சுத்தம் செய்ய வேண்டும், மாடுகளை மேய்க்க வேண்டும் இந்த இரண்டு பணிகளைச் செய்துவிட்டுத்தான் பள்ளிக்குச் செல்ல வேண்டும். இதற்கு உடன்பட்ட முத்தையா பேராவூரணி ஜில்லா போர்டு ஆரம்ப பள்ளியில் சேர்ந்து தினமும் இரண்டரை கிலோமீட்டர் நடந்தே சென்று படித்தார். தொடர்ந்து பட்டுக்கோட்டை ஜில்லா போர்டு உயர்நிலைப் பள்ளிப் படிப்பைப் பல இன்னல்களுக்கு மத்தியில் முடித்தார்.\n\nSection::::அரசியல் பணி.\nSection::::மாணவத் தலைவர்.\n1932 ஆம் ஆண்டில் பெரியார் சோவியத்து நாட்டில் சுற்றுப்பயணம் முடித்துப் பட்டுக்கோட்டையில் பொதுக்கூட்டத்தில் பேசிய பேச்சு சோசலிசத்தின் பால் ஈடுபாட்டை முத்தையாவிற்கு ஏற்படுத்தியது. 1932 ஆம் ஆண்டு பேராவூரணி தேசவிடுதலைத் தியாகி வீராச்சாமித் தேவர் தலைமையில் நடைபெற்ற கள்ளுக்கடை மறியல் போராட்டத்தில் முத்தையா தன் மாணவ நண்பர்களுடன் சென்று மறியல் செய்தார். அதன் பின்னர் தன் நண்பர்களோடு சேர்ந்து அன்னியத் துணி புறக்கணிப்பு போன்ற போராட்டங்களில் பங்கெடுத்தார். முடப்புளிக்காட்டில் நடைபெறும் சில விழாக்களுக்குச் சென்று வரும் தந்தை கருப்பையாத்தேவருக்கு ஏற்பட்ட மன வேதனை தனக்கும் ஏற்பட்டதால் சமூக ஏற்றத் தாழ்வுக்களுக்கு முடிவு கட்ட வேண்டும் என முடிவு எடுத்துப் பேராவூரணி வட்டாரத்தில் \"11 நாடுகளின் இளைஞர்கள் சங்கம்\" என்ற அமைப்பைக் குருவிக்கரம்பையில் ஏற்படுத்தி அதன் தலைவரானார். இச்சங்கத்தின் மாநாட்டிற்கு, சர்தார் வேதரத்தினம் பிள்ளை, வி. வி. கிரி, ப. ஜீவானந்தம் ஆகியோரை அழைத்துச் சிறப்பாக நடத்தினார்.\n\nநடைபெற்ற இறுதித் தேர்வில் பள்ளியில் அதிக மதிப்பெண் எடுத்த இரண்டாவது மாணவன் என்ற அளவில் தேர்ச்சிபெற்ற முத்தையாவை மேலும் படிக்க வைக்க விரும்பிய கருப்பையாத்தேவர் நீதிக்கட்சித் தலைவரான நாடிமுத்துப்பிள்ளையிடம் அழைத்துப்போய், சிதம்பரம் அண்ணாமலைப் பல்கலைக் கழகத்தின் துணைவேந்தரான தனது நண்பர் வி. எஸ். சீனிவாச சாஸ்திரியாருக்கு அறிமுகக்கடிதம் கொடுத்தார். அந்தக் கடிதத்துடன் பல்கலை கழக மாணவரானார்முத்தையா.\n\n1938 ஆண்டில் திண்டிவனத்தில் காங்கிரஸ் சோசலிஸ்ட் கட்சியின் மாநாடு நடைபெற்றது. இந்த மாநாட்டில் கலந்து கொள்ள பல்கலைக்கழகத்திலிருந்து கே. பாலதண்டாயுதம், முத்தையா உள்ளிட்ட 10 பேர் கலந்து கொண்டனர். மாநாட்டில் ப. ஜீவானந்தம் பேசிய ஆவேசமிக்கப் பேச்சையும், பி. ராம்மூர்த்தி பேசிய பொருளாதார நிலைமைகுறித்த உரையும் இவர்களைக் கவர்ந்தது. இந்தப் பேச்சாளர்களைப் பல்கலைக்கழகத்தில் பேச வைக்க வேண்டும் என முடிவு செய்து தமிழ் மன்ற பேராசிரியரை அணுகி சம்மதிக்க வைத்தனர். நிகழ்ச்சி நாளன்று ஜீவா ஒரு கம்யூனிஸ்ட், புரட்சிக்காரரென காவல்த்துறை மூலமாகப் பேராசிரியருக்குத் தகவல் அனுப்பப்பட்டு நிகழ்ச்சியைத் தடைசெய்ய முயற்சித்தனர். ஆனால் பல்கலையில் இருந்த கம்யூனிஸ்ட் மாணவர்கள் மற்ற மாணவர்களைத் திரட்டி ஜீவாவைப் பேசவைத்தனர். இந்நிகழ்வுக்கு காரணம் கே. பாலதண்டாயுதம் எனக் கருதி அவரையும் சில மாணவரையும் இடை நீக்கம் செய்தனர். இதனால் மாணவர்கள் போராட்டத்தில் இறங்கினர். மாணவர் விடுதி மூடப்பட்டது. கே. பாலதண்டாயுதம் படிப்புக்கு முற்றுப்புள்ளி வைக்கப்பட்டது. கம்யூனிஸ்ட் மாணவச் செயலாளரான கே. பாலதண்டாயுதத்தின் முழுப் பொறுப்பும் முத்தையாவிடம் வந்தது. கம்யூனிஸ்ட் மாணவர் குழுவையும், பல்கலைக்கழக கம்யூனிஸ்ட் கட்சிக் கிளையின் செயலாளர் பொறுப்பையும், படிப்பையும் ஒரே நேரத்தில் செய்து வந்தாலும் வகுப்பில் இண்டர்மீடியட் தேர்வில் முதலாவது மாணவராகத் தேர்ச்சி பெற்றார்.\n\nSection::::தலைமறைவு வாழ்க்கை.\n1939 ஆம் ஆண்டு அண்ணாமலைப் பல்கலைக்கழகத்தில் சிறப்புப் படிப்பிற்காக வந்த ஆர். உமாநாத் இவரது நெருங்கிய நண்பரானார். காவல்துறையினரால் கைது செய்யப்படலாம் என்ற நிலையில் அவ்வாண்டு நடைபெற்ற இறுதி தேர்வை எழுதாமலேயே தேர்வு நடைபெறும் அரங்கிற்கு வெளியே இருந்த காவல்துறையினரிடமிருந்து தப்பி திருச்சிக்குச் சென்றார். திருச்சியில் ரயில்வே தொழிற்சங்க இயக்கத்தில் இணைந்து சங்க வேலைகளைச் சிறிது காலம் செய்து வந்தார். கம்யூனிஸ்ட் ரகசிய மையங்களைக் கண்டுபிடித்து அங்கே தலைமறைவு வாழ்க்கை வாழ்ந்த மோகன் குமாரமங்கலம், பி. ராம்மூர்த்தி, சுப்பிரமணிய சர்மா, கேரளீயன், அனுமந்தராவ், உமாநாத், போன்றவர்களைக் கைது செய்தபின் தமிழகத்தில் கட்சிப்பணி செய்யவும், ஆங்கில ஆவணங்களைத் தமிழாக்கம் செய்யவும், கட்சிக்கடிதங்களை ஊர் ஊராய் கொண்டு சேர்க்கவும், மாணவர் குழுக்களுக்குக் கம்யூனிஸ்ட்ப் பயிற்சி அளிக்கவும் முத்தையா பணிக்கப்பட்டார்.\n\nSection::::சென்னை மாவட்ட செயலாளர்.\nபின்னர் 1942 ஆம் ஆண்டில் கம்யூனிஸ்ட் கட்சிமீதான தடையை ஆங்கில அரசு நீக்கியது. முத்தையாவின் தனது தலைமறைவு வாழ்க்கை முடிவுக்கு வந்தது. அதே ஆண்டில் திருச்செங்கோட்டில் மோகன் குமாரமங்கலத்தின் வீட்டில் கூடி கட்சியின் புதிய மாநிலக் குழுவைத் தேர்ந்தெடுத்தனர். மோகன் குமாரமங்கலம் கட்சியின் மாநிலச் செயலாளராகவும், முத்தையா சென்னை மாவட்டச் செயலாளராகவும் பொறுப்பேற்றுக் கொண்டு செயல்படத் தொடங்கினர்.\n\n1943 ஆம் ஆண்டில் சப்பான் விமானப்படை சென்னை நகரத்தில் வீசிய குண்டினால் செம்பரம்பாக்கம் ஏரி உடைந்து வெள்ளம் சென்னை நகரை சூழ்ந்த நேரத்தில் மக்களைப் பாதுகாப்பான இடத்திற்கு தோணி மூலம் மீட்டு காப்பாற்றினார். 1945 ஆம் ஆண்டில் இந்தியப் பொதுவுடமைக் கட்சி, சுபாசு சந்திர போசின் இந்திய தேசியப் படையினரை விடுதலை செய்ய வேண்டுமெனப் போராட்டம் நடத்தியது. 1946 பிப்ரவரி 23 ஆம் நாள் இராயல் இந்தியக் கடற்படை என்னும் கப்பல் படையினரின் போராட்டத்திற்கு ஆதரவாகச் சென்னையில் முத்தையா தலைமை ஏற்று நடத்திய போராட்டத்தில் மாயாண்டி பாரதி கலந்துகொண்டார். 1947 ஆம் ஆண்டு பிப்ரவரி 23ஆம் நாள் பிரகாசம் அமைச்சரவை பிறப்பித்த அவசரச்சட்டத்தின் படி கைது செய்யப்பட்டு வேலூர் சிறையில் அடைக்கப்பட்டார். சிறையில் ஈ. எம். எஸ். நம்பூதிரிபாத்தும், என். கே. கிருட்டிணனும் நடத்திய அரசியல் வகுப்புகளில் தெரிவித்த கருத்துக்களை குறிப்பெடுத்து பின்னாளில் மார்க்சீய போதனை என்ற தலைப்பில் இரண்டு புத்தகங்களாக வெளியிடப்பட்டது. இந்தப் புத்தகத்தைப் பற்றி முதுபெரும் பொதுவுடைமைவாதி ஐ. மாயாண்டி பாரதி எளிய முறையில் எவரும் புரிந்துகொள்ள முடிந்த தத்துவார்த்தப் புத்தகங்களென நினைவுகூர்ந்தார்\n\nSection::::திருமணம்.\n1950 ஆம் ஆண்டில் சூன் மாதம் 22 ஆம் திகதியன்று திருச்சி ரயில்வே தொழிலாளர் நடேசம்பிள்ளையின் இரண்டாவது மகள் யமுனாவை நேரு அச்சக உரிமையாளர் ஆறுமுகம் பிள்ளை தலைமையில், ராதாபாய் சுப்பராயன், ம. பொ. சி போன்றோர் வாழ்த்தத் திருமணம் நடந்தது. இந்தத் திருமணம் சாதி மறுப்புத் திருமணம் என்பதால் தந்தை வர மறுத்துவிட்டார். தாயாரும், தம்பியுமே திருமணத்திற்கு வந்தனர். முத்தையா அப்போது சென்னை ஜனசக்தி அலுவலகத்தில் முழுநேர ஊழியராகவும், தகவல் களஞ்சியத்தின் பொறுப்பாளராகவும் இருந்தார். இந்திய விடுதலைக்குப் பின்னரும் பிரித்தானியரின் கையில் இருந்த தொழில்களையும் சொத்துகளையும் நாட்டுடைமையாக்க வேண்டும் எனப் பொதுவுடைமைக் கட்சி தலைமை ஏற்று போராட்டங்கள் நடத்தியதால் 1948 ஆம் ஆண்டில் கம்யூனிஸ்ட் கட்சி மீண்டும் தடை செய்யப்பட்டது. முத்தையா கைது செய்யப்பட்டார். இந்த நிலையில் \"செங்கொடி\" என்ற கையெழுத்துப் பத்திரிக்கையை நடத்தினார். 1949 ஆம் ஆண்டில் முத்தையாவின் மனைவி யமுனாவும் 10 பெண்களும் பாதுகாப்புக்கைதிகளை விடுதலை செய்ய வேண்டும் என ஆர்ப்பாட்டம் நடத்தி ஒருமாத காலம் சிறையிலிருந்தார்.\n\nSection::::இதழியல் பணி.\n1952 ஆம் ஆண்டில் சுதந்திர இந்தியாவில் பொதுத் தேர்தல் நடைபெற்றது. அதிராமபட்டினம் சட்டமன்றத் தொகுதியில் போட்டியிட்டு மிகக் குறைவானவாக்கில் வெற்றி வாய்ப்பை இழந்தார். நான்கு ஆண்டுகால காங்கிரஸ் அடக்குமுறை ஆட்சிக்குப் பின் கட்சியின் செய்தித்தாளான \"ஜனசக்தி\" இதழை மீண்டும் நடத்துவதென முடிவு செய்து முத்தையாவை பொறுப்பாசிரியராகக் கட்சி தலைமை நியமித்தது. 1960ல் கட்சிக்குள் நடைபெற்ற சித்தாந்த போராட்டத்தைக் கூர்மையுடன் நடத்தினார். 1952 முதல் 1962 வரை 10 ஆண்டுகாலம் மிகவும் பொறுப்புணர்வுடன் வெளிக்கொணர்ந்தார்.\n\n1963 இல் கட்சி பிளவுபட்டபோது இந்திய கம்யூனிஸ்ட் கட்சி (மார்க்சிஸ்ட்) இல் தன்னை இணைத்துக் கொண்டார். 1963ல் கட்சியின் இதழான தீக்கதிர் செய்தி இதழை நடத்துவது என்று முடிவு செய்து பொறுப்பை முத்தையாவிடம் ஒப்படைத்தது. சென்னை நடேசன் சாலையில் வாடகை வீட்டில் ஒத்திக்கு வாங்கிய சிலிண்டர் இயந்திரத்தில் அச்சிட்டு வெளியிடப்பட்டது. 1969 இல் கட்சியின் மாநிலக்குழு அலுவலகமும், \"தீக்கதிர்\" இதழும் மதுரைக்கு மாற்றப்பட்டது. 1970ல் \"செம்மலர்\" என்ற இலக்கிய மாத இதழ் தொடங்கப்பட்டு அதன் ஆசிரியர் பொறுப்பையும் கட்சி முத்தையாவிடம் ஒப்படைத்தது. 1963 முதல் 1990 வரையிலும் தனது ஆசிரியர் பொறுப்பைத் திறம்பட செய்தார் \n\nSection::::நூல்கள்.\nமுத்தையா எழுதிய \"தமிழிலக்கியங்கள் கூறும் வர்க்க சமுதாயம்\" எனும் நூல், தமிழ் இலக்கியங்களை மிக ஆழமாக ஆய்வு செய்கிறது. \nபிற நூல்கள்:\n\nSection::::முற்போக்கு எழுத்தாளர் சங்கம்.\nமுத்தையாவின் 60 ஆண்டுகால அரசியல் பணியிலும், 50 ஆண்டுகால இதழாளர் வாழ்விலும் மிகச்சிறந்த சாதனையாக 1970 ஆம் ஆண்டு இலக்கியத்தை மக்கள் இயக்கமாக வளர்த்தெடுப்பதென இந்திய பொதுவுடமைக் கட்சி (மார்க்சிஸ்ட்) மாநிலக்குழு எடுத்த முடிவின் அடிப்படையில் கவிஞர்கள், எழுத்தாளர்கள், கலைஞர்கள் என அனைவரையும் இணைத்த ஒரு சங்கத்தை, தமிழ்நாடு முற்போக்கு எழுத்தாளர் சங்கம் என்ற அமைப்பை முற்போக்கு எழுத்தாளர் கு. சின்னப்ப பாரதியுடன் இணைந்து ஏற்படுத்தினார்\n\nSection::::இறப்பு.\n60 ஆண்டுகால அரசியல் பணியிலும், 50 ஆண்டுகால இதழாளர் வாழ்விலும், இலக்கியவாதி, மக்கள் போராளி, இதழாளர், விடுதலைப் போராட்ட வீரர், எனப் பன்முகத்தன்மையோடு வாழ்ந்த கே. முத்தையா 2003ஆம் ஆண்டு சூன்மாதம் 10 ஆம் திகதி மதுரையில் காலமானார்.\n"}
{"id": "208100", "url": "https://ta.wikipedia.org/wiki?curid=208100", "title": "சுமேரியன் உடன் வாணிபம்", "text": "சுமேரியன் உடன் வாணிபம்\n\nசுமேரிய நூல்கள், அவர்கள் வாணிபம் செய்த மூன்று முக்கிய வணிகத்தலங்களை மீண்டும் மீண்டும் குறிப்பிடுகின்றன. அவைகள் பின்வருமாறு; 1)மாகன் 2)தில்மன் 3)மெலுகா. மாகன் என்பது ஓமன் நாட்டை குறிக்கும். இக்குறிப்பு அசிரியன் என்றும் கூறப்படுகிறது.சுமேரியாவில் ஓமன் நாட்டை மாகன் என்று அழைப்பாரகள். தில்மன் என்பது பாரசீக வளை குடா நாகரீகமாகும். இவரகள் மெசபடோமிய நாகரீகத்துடன் வாணிபம் செய்தவர்கள். தில்மன் என்பது பஃஹரைன்,பைலகா மற்றும் குவைத் நாடுகளை குறிக்கும்."}
{"id": "208103", "url": "https://ta.wikipedia.org/wiki?curid=208103", "title": "பிரபலங்கள் கிரிக்கெட் கழகம்", "text": "பிரபலங்கள் கிரிக்கெட் கழகம்\n\nபிரபலங்கள் கிரிக்கெட் கழகம் (CCL) இந்தியாவில் உள்ள 8 முக்கிய திரைப்படத்துறைகளில் இருந்து திரைப்பட நடிகர்கள் கொண்ட எட்டு அணிகள் போட்டியிடும் கிரிக்கெட் விளையாட்டு ஆகும். இந்த கழகம் 2011ம் ஆண்டு ஆரம்பிக்கப்பட்டது. \n\nSection::::வரலாறு.\nSection::::அமைத்தல்.\nவிஷ்ணு வர்தன் இந்துரியால் 2011ம் ஆண்டு 4 அணிகளை கொண்டு அமைக்கப்பட்டது. இரண்டாவது சீசனில் இரண்டு கூடுதல் அணிகள் சேர்க்கப்பட்டன.\n\nSection::::முதல் சீசன்.\n2011ம் ஆண்டு 4 அணிகள் போட்டியிட்டன (சென்னை ரைனோஸ், கர்நாடக புல்டோசர், தெலுங்கு வாரியர்ஸ் மற்றும் மும்பை ஹீரோஸ்) இறுதி சுற்றில் சென்னை ரைனோஸ் கர்நாடகா புல்டோசரை தோற்கடித்து CCL சாம்பியனை வென்றது.\n\nSection::::இரண்டாவது சீசன்.\nஇரண்டாவது சீசன் 2012 ஆம் ஆண்டு 13 ஆம் திகதி ஜனவரி முதல் 13 ஆம் திகதி பிப்ரவரி வரை நடத்தப்பட்டது. இந்த விளயாட்டு அமைப்பில் இரண்டு கூடுதல் அணிகள் (கேரள ஸ்ட்ரைக்கர் மற்றும் பெங்காள் டைகர்ஸ்) சேர்க்கப்பட்டது. இந்தி திரைப்பட குழு \"மும்பை ஹீரோஸ்\" க்கு தலைவராக ஷார்ஜா தேர்வு செய்யப்பட்டார். இரண்டாவது விளயாட்டு அமைப்பில் சென்னை ரைனோஸ் இரண்டாவது முறையாக கர்நாடகா புல்டோசரை தோற்கடித்து சாம்பியன்ஸ் வெற்றி பெற்றது. இது சென்னை ரைனோஸ்க்கு 2வது வெற்றி ஆகும்.\n\nSection::::மூன்றாவது சீசன்.\nமூன்றாவது விளயாட்டு அமைப்பில் மேலும் இரண்டு கூடுதல் அணிகள் (போஜ்புரி திரைப்படத்துறையும் மராத்தி திரைப்படத்துறையும்) சேர்க்கப்பட்டது. மூன்றாவது விளயாட்டு அமைப்பு தொடக்க நிகழ்ச்சி 19 ஆம் திகதி ஜனவரி 2013 ஆம் ஆண்டு மும்பையில் ஆடம்பரமாக நடைபெற்றது. இந்த நிகழ்ச்சியில் பல பிரபல நட்சத்திரங்கள் கலந்து கொண்டனர்.\n\nSection::::அணிகள் மற்றும் செயல்திறன்.\nSection::::செயல்திறன்.\nஅறிக்கை:\n\n\nSection::::CCL 2011.\n2011ம் ஆண்டு CCL விளையாட்டில் தலைவராக நடிகர் சூர்யா மற்றும் துணை தலைவர் நடிகர் அப்பாஸ் ஆகும். \nCCL 2011 இறுதி சுற்றில் சென்னை ரைனோஸ் மற்றும் கர்நாடகா புல்டோசர் மோதிக்கொண்டு அதில் சென்னை ரைனோஸ் கர்நாடகா புல்டோசரை தோற்கடித்து CCL சாம்பியனை வென்றது.\n\nசி.சி.எல் 2011 சென்னை ரைனோஸ் அணி குழுவினர்கள் பட்டியல்\n\nSection::::CCL 2012.\n2012ம் ஆண்டு CCL விளையாட்டில் தலைவராக நடிகர் விஷால் மற்றும் துணை தலைவர் நடிகர் விக்ராந்த் ஆகும். \nCCL 2012 இறுதி சுற்றில் சென்னை ரைனோஸ் மற்றும் கர்நாடகா புல்டோசர் மோதிக்கொண்டு அதில் சென்னை ரைனோஸ் 2வது முறையாகவும் கர்நாடகா புல்டோசரை தோற்கடித்து CCL சாம்பியனை 2வது முறையாக வென்றது.\nசி.சி.எல் 2012 சென்னை ரைனோஸ் அணி குழுவினர்கள் பட்டியல்\n\nSection::::CCL 2013.\n2013ம் ஆண்டு CCL விளையாட்டில் தலைவராக நடிகர் விஷால் மற்றும் துணை தலைவர் நடிகர் விக்ராந்த் ஆகும். CCL 2013ம் ஆண்டு 8 அணிகளை 2 குழுக்களாக பிரிக்கப்பட்டு குழு A சென்னை ரைனோஸ், தெலுங்கு வாரியர்ஸ், கேரளா ஸ்ட்ரைக்கர் மற்றும் மராத்தி வீர் குழு B கர்நாடக புல்டோசர், மும்பை ஹீரோஸ்,பெங்காள் டைகர்ஸ் மற்றும் போஜ்புரி டப்பைங்க்ஸ் ஆகும். \n\nCCL 2013 இறுதி சுற்றில் தெலுங்கு வாரியர்ஸ் மற்றும் கர்நாடகா புல்டோசர் மோதிக்கொண்டு அதில் கர்நாடகா புல்டோசர் தெலுங்கு வாரியர்ஸ்சை தோற்கடித்து CCL 2013ம் ஆண்டு சாம்பியனை கர்நாடகா புல்டோசர் வென்றது.\n\nSection::::CCL 2014.\n2014ம் ஆண்டு CCL விளையாட்டில் தலைவராக நடிகர் விஷால் மற்றும் துணை தலைவர் நடிகர் விக்ராந்த் ஆகும். \n\nCCL 2014ம் ஆண்டு சென்னை அணி தூதுவராக நடிகை திரிஷா மற்றும் அணி விளம்ம்பர தூதுவராக நடிகை சஞ்சிதா ஆகும். 2014ம் ஆண்டு CCL சச்சின டெண்டுல்கர் அறிமுகம் செய்து வைத்தார்.\n"}
{"id": "208110", "url": "https://ta.wikipedia.org/wiki?curid=208110", "title": "சுரதா ஓர் ஒப்பாய்வு (நூல்)", "text": "சுரதா ஓர் ஒப்பாய்வு (நூல்)\n\nசுரதா ஓர் ஒப்பாய்வு என்பது தி. முருகு சுந்தரம் எழுதிய ஒப்பாய்வு நூலாகும். இந்நூலில் கவிஞர் சுரதாவின் எழுத்தினை ஒப்பாய்வு செய்துள்ளார் ஆசிரியர்.\n\n\n"}
{"id": "208115", "url": "https://ta.wikipedia.org/wiki?curid=208115", "title": "சி.சி.எல் 2011 சென்னை ரைனோஸ் அணி குழுவினர்கள் பட்டியல்", "text": "சி.சி.எல் 2011 சென்னை ரைனோஸ் அணி குழுவினர்கள் பட்டியல்\n\nSection::::CCL 2011 பிரபலங்கள் கிரிக்கெட் கழகம்.\n2011ம் ஆண்டு CCL விளையாட்டில் தலைவராக நடிகர் சூர்யா மற்றும் துணை தலைவராக நடிகர் அப்பாஸ் இருந்தார்கள். \nஇறுதி சுற்றில் சென்னை ரைனோஸ் மற்றும் கர்நாடகா புல்டோசர் மோதிக்கொண்டு அதில் சென்னை ரைனோஸ் கர்நாடகா புல்டோசரை தோற்கடித்து CCL சாம்பியனை வென்றது.\n\nசென்னை ரைனோஸ் அணி குழுவினர்கள் பட்டியல்\nஇது முழுமையாக இல்லை\n\n"}
{"id": "208117", "url": "https://ta.wikipedia.org/wiki?curid=208117", "title": "தமிழ்நாடு முற்போக்கு எழுத்தாளர்கள் கலைஞர்கள் சங்கம்", "text": "தமிழ்நாடு முற்போக்கு எழுத்தாளர்கள் கலைஞர்கள் சங்கம்\n\nதமிழ்நாடு முற்போக்கு எழுத்தாளர்கள் கலைஞர்கள் சங்கம் 1975 ஆம் ஆண்டு சூலை 11 மற்றும் 12 திகதிகளில் மதுரையில் நடைபெற்ற செம்மலர் இலக்கிய இதழின் எழுத்தாளர்களின் மாநாட்டில் அமைக்கப்பட்டது தான் தமிழ்நாடு முற்போக்கு எழுத்தாளர் சங்கம். இதில் கவிஞர்கள், எழுத்தாளர்கள், கலைஞர்கள், பாடகர்கள், நடிகர்கள், பேச்சாளர்கள் என அனைவரையும் இணைத்த ஒரு சங்கம், தமிழ்நாடு முற்போக்கு எழுத்தாளர் சங்கம் ஆகும். \n\nSection::::துவக்கம்.\nசெம்மலரில் சிறுகதை, கவிதை, கட்டுரைகள், எழுத அணிதிரட்டிய 13 எழுத்தாளர்களுக்கென 1971ஆம் ஆண்டு தமிழகத்தின் முன்னனி முற்போக்கு இலக்கிய பேச்சாளர் என். சங்கரய்யா அவர்கள் ஓர் பயிற்சி வகுப்பு நடத்தினார். இந்த பயிற்சி வகுப்பில் மக்களுக்கான கலை இலக்கிய வடிவங்களை முன்னெடுத்துச் செல்வது, மிகப் பழமையான கலைவடிவங்களை பாதுகாப்பது போன்ற உத்திகள் கற்றுத்தரப்பட்டது. தொடர்ச்சியாய் தமிழகத்தின் பல பகுதியிலிருந்து எழுத்தாளர்கள் எழுதத்துவங்கி 4 ஆண்டுகளில் வளர்ந்து 1975ஆம் ஆண்டில் மாநாடை நடத்தும் அளவிற்கு மாறியது. \n\n1975 ஆம் ஆண்டு நடைபெற்ற மாநாடு, கொள்கை, சட்டவிதிகள் என அமைப்பு ரீதியான வடிவம் பெற்றது. அதன் தலைவராக முத்தையாவும் பேராசிரியர் இரா. கதிரேசன் பொதுச்செயலாளராகவும் தேர்ந்தெடுக்கப்பட்டனர்.\n\nSection::::மேலும் பார்க்கவும்.\nதமிழ்நாடு முற்போக்கு எழுத்தாளர் கலைஞர்கள் சங்கப் பரிசுகள் மற்றும் விருதுகள்\n"}
{"id": "208118", "url": "https://ta.wikipedia.org/wiki?curid=208118", "title": "சி.சி.எல் 2012 சென்னை ரைனோஸ் அணி குழுவினர்கள் பட்டியல்", "text": "சி.சி.எல் 2012 சென்னை ரைனோஸ் அணி குழுவினர்கள் பட்டியல்\n\nSection::::CCL 2012 பிரபலங்கள் கிரிக்கெட் கழகம்.\n2012ம் ஆண்டு CCL விளையாட்டில் தலைவராக நடிகர் விஷால் மற்றும் துணை தலைவர் நடிகர் விக்ராந்த் ஆகும். இறுதி சுற்றில் சென்னை ரைனோஸ் மற்றும் கர்நாடகா புல்டோசர் மோதிக்கொண்டு அதில் சென்னை ரைனோஸ் 2வது முறையாகவும் கர்நாடகா புல்டோசரை தோற்கடித்து CCL சாம்பியனை 2வது முறையாக வென்றது.\n\n"}
{"id": "208123", "url": "https://ta.wikipedia.org/wiki?curid=208123", "title": "டையோபண்டஸ்", "text": "டையோபண்டஸ்\n\nடையோபண்டஸ் (\"Diophantus\") அலெக்ஸாண்ட்ரியா நகரத்தைச் சேர்ந்த கிரேக்க கணித மேதை ஆவார். இவர் இயற்கணிதத்தின் தந்தை என அழைக்கபடுகிறார். இவர் எழுதிய தொடர் புத்தகங்களானா அரித்மேட்டிகாவில் பல அழிந்துவிட்டன. பின்னங்களை எண்களாக ஏற்றுகொண்ட முதல் கிரேக்க கணிதமேதை டையோபண்டஸ் ஆவார்.\n\nSection::::வாழ்க்கை வரலாறு.\nடையோபண்டஸ் வாழ்கை பற்றி சிறு குறிப்புகளே உள்ளது. அவர் எகிப்து நாட்டின் அலெக்ஸாண்ட்ரியா நகரத்தை சேர்ந்தவர். இவரது காலம் கி.பி 200 மற்றும் 214 முதல் 284 முதல் 298 இடைப்பட்ட காலமாகும். இவரை பற்றிய பல குறிப்புக்கள் மெட்ரோடோருஸ் என்பவர் உருவாகிய கிரேக்க புதிர் மற்றும் விளையாட்டு செய்யுள் திரட்டின் மூலம் அறியப்படுகிறது.\n\nSection::::அரித்மேட்டிகா.\nஅரித்மேட்டிகா கிரேக்க இயற்கணிதத்தின் மிக முக்கிய நூலாகும். இந்த நூல் பல நிச்சயம் மற்றும் நிச்சயமற்ற சமன்பாடுகளுக்கு எண் தீர்வுகளை வழங்குகிறது.டையோபண்டஸ் எழுதிய 13 நூல்களில் 6 மட்டுமே கிடைக்கப்பெற்றது. 1968 இல் கண்டுபிடிக்க பட்ட 4 அரபு புத்தகங்களும் டையோபண்டஸ் எழுதிய புத்தகங்கள் என நம்பப்படுகிறது. \n\nSection::::கணித குறியீடு.\nடையோபண்டஸ் பல இயற்கணித குறியீடுகளையும் அடையாளங்களையும் பயன்படுத்தினார். அவருக்கு முன்னர்வந்த பல கணிதவியலர்கள் அனைவரும் சமன்பாடுகளை முழுவதும் எழுதும் பழக்கத்தை கொண்டனர். ஆனால் டையோபண்டஸ் மீண்டும் மீண்டும் பயன்படும் சமன்பாடுகளுக்கு அடையாளங்களை உபயோகபடுத்தினார்.\n"}
{"id": "208137", "url": "https://ta.wikipedia.org/wiki?curid=208137", "title": "கன்னட நாளிதழ்களின் பட்டியல்", "text": "கன்னட நாளிதழ்களின் பட்டியல்\n\nகன்னட மொழியில் அண்மைய செய்திகளுக்கு முக்கியத்துவம் கொடுத்து நாளிதழ்கள் வெளிவருகின்றன. \n\n"}
{"id": "208138", "url": "https://ta.wikipedia.org/wiki?curid=208138", "title": "மலையாள நாளிதழ்", "text": "மலையாள நாளிதழ்\n\nமலையாள மொழியில் வெளிவரும் நாளிதழ்களின் பட்டியல் பின்வருமாறு:\n\n"}
{"id": "208140", "url": "https://ta.wikipedia.org/wiki?curid=208140", "title": "ஆங்கில நாளிதழ்களின் பட்டியல்", "text": "ஆங்கில நாளிதழ்களின் பட்டியல்\n\nஆங்கில மொழியில் வெளிவரும் நாளிதழ்களின் பட்டியல் பின்வருமாறு:\n\n"}
{"id": "208141", "url": "https://ta.wikipedia.org/wiki?curid=208141", "title": "சந்திரா (திரைப்படம்)", "text": "சந்திரா (திரைப்படம்)\n\nசந்திரா இது 2014ம் ஆண்டு திரைக்கு வந்த ஒரு கற்பனை சரித்திரப்படம் ஆகும். இந்த திரைப்படம் தமிழ் மற்றும் கன்னடம் மொழிகளில் தயாரிக்கப்பட்டது. இந்த திரைப்படத்தை இயக்கியிருப்பவர் நடிகர், இயக்குனர், மாடல், சமூகநலவாதி என பன்முகங்களை கொண்ட ரூபா அய்யர். கற்பனை காதல் கதையாக எழுதி இயக்கியிருக்கிறார். இந்த திரைப்படத்தில் கதாநாயகியாக சிரேயா சரன் மற்றும் கதாநாயகனாக பிரேம் குமார் நடித்துள்ளார்கள். ஒரு முக்கிய கதாபத்திரத்தில் கணேஷ் வெங்கட்ராமன் மற்றும் விவேக் நடிக்கின்றார்கள். இத்திரைப்படம் 27 சூன் 2013 அன்று கன்னடம் மொழியிலும் 14 பெப்ரவரி 2014 அன்று தமிழிலும் வெளியிடப்பட்டுள்ளது.\n\nSection::::கதைச்சுருக்கம்.\nஇந்த திரைப்படம் ஒரு இளவரசியின் கடந்த தலைமுறை காதல் வாழ்க்கையை மையமாக எடுக்கப்பட்டுள்ளது.\n\n\nSection::::வெளியீடு.\nஇந்த திரைப்படம் கன்னட மொழியில் ஜூன் 27.2013ம் ஆண்டு வெளியிடப்பட்டு நல்ல விமர்சனங்கள் மற்றும் வணிக வெற்றியும் அடைந்தது. அதே நேரத்தில் அதிக வசூல் செய்த கன்னட படங்களில் ஒன்றானது.\n\n"}
{"id": "208144", "url": "https://ta.wikipedia.org/wiki?curid=208144", "title": "சனையா இராணி", "text": "சனையா இராணி\n\nசனையா இராணி 17ம் திகதி செப்டம்பர் மாதம் 1983ஆம் ஆண்டு மும்பை மகாராட்டிரத்தில் பிறந்தார். இவர் ஒரு பிரபலமான தொலைக்காட்சி நடிகை ஆவார். இவர் பாலிவுட்டில் (ஃபனா) என்ற படத்தில் ஒரு சிறிய வேடத்தில் நடித்தார். தற்பொழுது விஜய் தொலைகாட்சியில் ஒளிபரப்பாகும் இது காதலா? என்ற தொடரின் மூலம் தமிழ் ரசிகர்களுக்கு பரிசியமானார். இது காதலா? இந்த தொடர் ஸ்டார் பிளஸ் டிவியில் ஒளிபரப்பான இஸ் பார் கோ கய நாம் டூன்? என்ற தொடரின் தமிழ் மொழி மாற்று தொடர் ஆகும்.\n\nதற்பொழுது கலர்ஸ் தொலைக்காட்சி யில் ரங் ரசியா என்ற தொடரில் பார்வதி என்ற வேடத்தில் நடிக்கின்றார்.\n\nSection::::தனிப்பட்ட வாழ்க்கை.\nஇவர் மும்பைகர்ரில் பிறந்தார். இவர் பெர்சியன் வம்சத்தினர். இவருக்கு ஒரு சகோதர் மற்றும் ஒரு சகோதரி உண்டு. இவர் தனது பள்ளி படிப்பை 7 ஆண்டுகள் உதகமண்டலம்தில் (உண்டி) போர்டிங் ஸ்கூல் படித்தார். தனது கல்லூரி படிப்பை Sydenham காலேஜ்ல் படித்தார்.\n\n\"மிலே ஜப் ஹம் தும்\" என்ற தொடரில் இவருடன் நடித்த துணை நடிகர் மொஹிட் செஹ்கல் இவர் காதலித்து வருகின்றார்.\n\nSection::::தொழில்.\nஇவர் முதலில் விளப்பர படங்களில் நடித்துவந்தார். அதை தொடர்ந்து 2006ம் ஆண்டு பானா என்ற திரைபடத்தில் நடித்தார்.\n2007ம் ஆண்டு \"லெப்ட் ரைட் லெப்ட்\" என்ற தொடரில் கேடட் சமீரா ஷெராப் என்ற கதாபத்திரத்திலும் 2008ம் ஆண்டு \"ராதா கி படியான் குச் கற் டிக்ஹஎங்கி\" என்ற தொடரில் சனையா என்ற கதாபத்திரத்தில் நடித்தார். 2008ம் ஆண்டு ஸ்டார் ஒன் தொலைக்காட்சியில் 3வரில் ஒரு கதாநாயகியாக நடித்தார்.\n\nஸ்டார் பிளஸ் தொலைக்காட்சியில் ஒளிபரப்பான இஸ் பார் கோ கய நாம் டூன்? என்ற தொடரில் இவர் கதாநாயகியாக நடித்தார். இந்த தொடர் மாபெரும் வெற்றி தொடர் ஆகும், இந்த தொடரில் நடித்ததற்காக இவர் பல விருதுகளை வென்றார். இந்த தொடரின் மூலம் சின்னத்திரை நடிகைகளில் இவர் ஒரு பிரபல்யமான நடிகை ஆனார். இவர் கலர்ஸ் தொலைக்காட்சி யில் ரங் ரசியா என்ற தொடரில் நடித்துள்ளார்.\n\n"}
{"id": "208151", "url": "https://ta.wikipedia.org/wiki?curid=208151", "title": "பா. ரா. சுப்பிரமணியன்", "text": "பா. ரா. சுப்பிரமணியன்\n\nபா. ரா. சுப்பிரமணியன் (பிறப்பு: டிசம்பர் 20, 1941) தமிழக எழுத்தாளரும், தமிழறிஞரும் ஆவார்.\n\nதிருநெல்வேலி மாவட்டம், பாவூர் சத்திரம் எனும் ஊரில் பிறந்த இவர் கேரளப் பல்கலைக்கழகத்தில் பேராசிரியர் வ. அய். சுப்பிரமணியம் அவர்களின் நெறிப்படுத்தலில் முனைவர் பட்டம் பெற்றார். நாட்டுப்புறப் பாடல்களில் ஆய்வு செய்தவர். அமைப்பியல் கோட்பாட்டைத் தம் ஆய்வுக்குப் பயன்படுத்தியுள்ளார். \n\nசெருமனி கோலோன் பல்கலைக்கழகத்தில் 12 ஆண்டுகள் இந்தியவியல் துறையில் தமிழ் விரிவுரையாளராகவும், தஞ்சாவூர், தமிழ்ப் பல்கலைக்கழகத்தில் பேரகராதித் துறையில் பதிப்பாசிரியராவும் பணியாற்றியுள்ளார். மொழி அறக்கட்டளையில் திட்ட இயக்குநராகப் பணியாற்றி வரும் இவர் எழுதிய \"சொல்வலை வேட்டுவன்\" எனும் நூல் தமிழ்நாடு அரசின் தமிழ் வளர்ச்சித் துறையின் 2009 ஆம் ஆண்டுக்கான சிறந்த நூல்களில் அகராதி, கலைக்களஞ்சியம் வகைப்பாட்டில் பரிசு பெற்றிருக்கிறது.\n\nஇவரது பங்களிப்புகள் வருமாறு:\n\n\n"}
{"id": "208153", "url": "https://ta.wikipedia.org/wiki?curid=208153", "title": "டைகர் வரதாச்சாரியார்", "text": "டைகர் வரதாச்சாரியார்\n\nடைகர் வரதாச்சாரியார் (\"Tiger Varadachariar\", 1 ஆகத்து 1876 - 31 சனவரி 1950) ஒரு தென்னிந்திய கருநாடக இசைக் கலைஞர்.\n\nSection::::குடும்பம்.\nடைகர் வரதாச்சாரியார் தமிழ்நாடு (அப்போதைய) செங்கல்பட்டு மாவட்டத்திலுள்ள கொளத்தூர் என்னும் கிராமத்திலே கண்டடை இராமாநுஜாச்சாரியாரின் மகனாகப் பிறந்தார். தந்தையார் தமிழ், தெலுங்கு, சமக்கிருதம் ஆகிய மொழிகளில் வல்லவராக இருந்தார். வரதாச்சாரியருக்கு, வீணை கிருஷ்ணமாச்சாரியார், கே.வி. ஸ்ரீநிவாச ஐயங்கார் என இரு இளைய சகோதரர்கள் இருந்தனர்.\n\nSection::::இசைப் பயிற்சி.\nகிராமத்தில் ஒரு ஆசிரியரிடம் தொடக்க இசைப் பயிற்சி பெற்ற பின்னர் வரதாச்சாரியார் தனது 14 ஆவது வயதில் சகோதரர்கள் இருவருடனும் சேர்ந்து பட்னம் சுப்பிரமணிய ஐயரிடம் குருகுலவாச முறையில் இசைப் பயிற்சி பெற்றார். அப்போது பட்னம் சுப்பிரமணிய ஐயர் திருவையாற்றில் இருந்தார். பின்னர் அவர் சென்னையில் குடியேறியபோது மூன்று சகோதரர்களும் அவருடனே சென்னைக்குச் சென்று தாங்களும் அங்கு காலாடிப்பேட்டை என்ற இடத்தில் குடியேறினார்கள். இதனால் மூவரும் \"காலாடிப்பேட்டை சகோதரர்கள்\" எனப் பிரபலமாக அறியப்பட்டார்கள்.\n\nSection::::தொழில்.\nவரதாச்சாரியாருக்கு இசையிலே ஈடுபாடு இருந்தும் தகப்பனாரின் விருப்பப்படியும், குடும்ப நிலை கருதியும் அளவை வாரியத்தில் (Survey dept.) வேலைக்குச் சேர்ந்தார். அவரை கோழிக்கோடு என்னும் இடத்திற்கு அனுப்பினார்கள்.\n\nSection::::இசைக் கச்சேரிகள்.\nஅளவை வாரியத்தில் பணி செய்த போதும் தனது இசைப் பயிற்சியை தொடர்ந்து செய்து வந்தார். பணி நேரம் முடிந்தபின் கோவில்கள், திருமண விழாக்கள் போன்ற இடங்களில் கச்சேரிகள் செய்தார். அவரது புகழ் எங்கும் பரவியது. அதனால் இசை விழாக்கள், திருமண வைபவங்கள் முதலியவற்றில் பாட அழைப்புகள் வந்தன. மைசூர் நவராத்திரி விழாவில் பாட அழைப்பு வந்தது. வரதாச்சாரியார் பாடிய பல்லவியைக் கேட்ட மைசூர் மகாராஜா கிருஷ்ணராஜ உடையார் அவரைத் தனது அரண்மனை ஆஸ்தான வித்துவானாக இருக்குமாறு கேட்டுக்கொண்டார். இதனால் வரதாச்சாரியார் தனது அளவை வாரிய வேலையிலிருந்து நீங்கினார்.\n\nஒரு சமயத்தில் வரதாச்சாரியார் பூரணசந்திரிகா இராகத்தில் அமைந்த நுணுக்கமான ஒரு பல்லவியை நான்கு மணி நேரம் பாடிய பாங்கினைக் கேட்ட மகாராஜா அவருக்கு டைகர் என்ற சிறப்புப் பெயரைச் சூட்டினார். அதன் பின்னர் அவர் டைகர் வரதாச்சாரியார் என அழைக்கப்பட்டார்.\n\nSection::::இசைப் பணிகள்.\nபத்து ஆண்டுகள் மைசூர் அரண்மனையில் பணியாற்றிய பின், சென்னைக்கு வந்து மைலாப்பூரில் வாழ்ந்து வந்தார். \n\nசென்னை மியூசிக் அகாதமியினர் \"ஆசிரியர்களுக்கான இசைக் கல்லூரி\" (Teacher's college of Music) தொடங்கியபோது டைகர் வரதாச்சாரியார் அதன் முதல்வராக ஐந்து ஆண்டுகள் பணியாற்றினார்.\n\nஅதன் பின் சென்னைப் பல்கலைக்கழகத்தில் இசைப் பிரிவுக்குத் தலைவராக பணியாற்றினார். அவரது ஆலோசனையில் பேரில் சென்னைப் பல்கலைக்கழகம் இசை பட்டய பயிற்சி (diploma course) தொடங்கியது.\n\nSection::::இசை ஆசிரியராக.\nமாணாக்கர்களுக்கு இசை கற்பிக்க சாதாரணமாக இசை பயிற்றுவிப்போர் கையாளும் முறையிலிருந்து மாறுபட்ட ஒரு பாணியை டைகர் வரதாச்சாரியார் கடைபிடித்தார். பயிற்சி தொடங்கும்போது ஒரு இராகத்தை அதன் முழு வடிவங்களோடு தானே ஒரு அரை மணி நேரம் பாடுவார். அதன் மூலம் மாணாக்கர்கள் அந்த இராகத்தின் வடிவத்தைப் பற்றிய கோலத்தை மனதிலே பதித்துக் கொள்வார்கள். அதன் பின்னர் முத்துஸ்வாமி தீட்சிதரின் \"ஸ்ரீ மூலாதார சக்ர விநாயகா\" என்ற ஆதி தாள பாடலின் பல்லவியை மிக ஆறுதலாக பாடுவார். சிறு பகுதியைப் பாடியபின் மாணாக்கர்களை ஒவ்வொருவராக அதைப் பாடுமாறு கேட்பார். தேவையான இடத்தில் திருத்தங்கள் செய்வார். இறுதியாக மாணாக்கர்கள் எல்லோரும் சேர்ந்து பாடுவார்கள். இந்தக் கிருதியின் பல்லவியை பயில சுமார் ஒரு வாரம் வரையில் எடுக்கும். தான் கற்பித்தவற்றின் குறியீட்டை (notation) கேட்டாலும் கொடுக்கமாட்டார். \"என்னிடம் கற்றால் உங்களுக்கு வேண்டியவற்றை நீங்களே குறியீடு செய்யக்கூடியதாக இருக்கும்\" என அவர் மாணாக்கர்களுக்கு சொல்வார்.\n\nடைகர் வரதாச்சாரியார் அண்ணாமலைப் பல்கலைக்கழக இசைக் கல்லூரியினதும், சென்னை அடையாறு கலாசேத்திராவினதும் முதல்வராக பணியாற்றினார்.\n\nSection::::ஆக்கங்கள்.\nடைகர் வரதாச்சாரியார் தனது குருவான பட்னம் சுப்பிரமணிய ஐயரைப் பின்பற்றி பாடல்களை இயற்றி மெட்டமைத்துள்ளார். கலாசேத்திராவில் நடைபெறும் இசை நாடகங்களில் வரும் பாடல்களுக்கு அவர் மெட்டமைத்தார். அது மட்டுமன்றி, வர்ணங்கள் ஆக்குவதிலும் வல்லவராக இருந்தார். குறிப்பாக மணிரங்கு இராகத்தில் ஒரு ஜம்ப வர்ணம், தர்பார் இராகத்தில் ஒரு ஆதி தாள வர்ணம், ஸ்ரீரஞ்ஜனி இராகத்தில் ஒரு ஆதி தாள வர்ணம், சாவேரி இராகத்தில் ஒரு ஆதி தாள வர்ணம் ஆகியவற்றை ஆக்கியுள்ளார். அவரது கற்பனை சுரங்களைக் குறியீடு செய்தால் அதுவே ஒரு மெட்டாக இருக்கும்.\n\nSection::::குணம்.\n\"மிக்க புகழ் படைத்த கனவானாக இருந்தாலும் அவர் மிக எளிமையானவர். அவர் வெளியே செல்லும்போது நெற்றியில் நாமம் துலங்கும். கோட்டும் மேல் வஸ்திரமும் அணிந்துகொண்டு கையில் குடையுடனும், தென்னங்கீற்றினால் செய்யப்பட்ட வெற்றிலைப் பெட்டியுடனும் செல்வார். யார் வேண்டுமானாலும் அவரைக் காணலாம். ஒரு தடவையேனும் அவர் கோபித்ததை யாரும் கண்டதில்லை. எளிமையின் மறு உருவம் அவர். அவரைப் பற்றி முழுமையாகச் சொல்ல வார்த்தைகள் இல்லை.\" என்கிறார் அவரது மாணாக்கர்களில் ஒருவரான முனைவர் விஞ்சமூரி வரதராஜ ஐயங்கார். இவரின் புகழ்பெற்ற மாணாக்கர்களில் மற்றொருவர் எம்.டி. இராமநாதன் ஆவார்.\n\n\nSection::::டைகர் வரதாச்சாரி தெரு.\nசென்னை மாநகராட்சி டைகர் வரதாச்சாரிக்கு மதிப்பளிக்கு முகமாக அடையாறு, பெசண்ட் நகர், அண்ணா காலனியில் ஒரு தெருவுக்கு அவரின் பெயரை சூட்டியுள்ளது.\n\n"}
{"id": "208154", "url": "https://ta.wikipedia.org/wiki?curid=208154", "title": "செந்தில் கோபாலன்", "text": "செந்தில் கோபாலன்\n\nசெந்தில் கோபாலன் என்பவர் பயிர் என்னும் கிராமப்புற மேம்பாட்டுக்கான ஒரு தன்னார்வ அமைப்பின் நிறுவனர். பயிர் இவர் உருவாக்கிய அரசு சாரா சேவை அமைப்பு ஆகும். செந்தில் குமார் கோபாலன் ரோட்டரி கிளப் சார்பில் தமிழ்நாடு சுற்றுலா செயலாளர் வி இறையன்புவிடமிருந்து இருந்து 2006ல் இருந்து சான்று பெற்றுள்ளார். \n\nSection::::வாழ்க்கை.\nஇவர் இயந்திர பொறியாளர் ஆவார். செந்தில் பயிர் தொடங்குவதற்கு முன் மிச்சிகன், அமெரிக்கா லேசன் இன்க் அச்சு மற்றும் வெளியீடு பிரிவின் முழு புதிய வணிக முயற்சிகளுக்கான பொறுப்பான ஒரு தொழில்நுட்ப குழு மேலாண்மை இயக்குனராக இருந்துள்ளார். அவர் ஐபிஎம்,இந்தியா நிறுவனத்தின் மூலம் மும்பை அருகே உள்ள ஒரு உலகத்தரம் வாய்ந்த வர்த்தக அனல் மின் நிலையத்தில் பணியாற்றியுள்ளார்.\n\nSection::::முக்கிய பணி.\nபயிர் நிறுவனத்தின் முக்கிய இலக்கு அனைவருக்கும் ஆரம்ப சுகாதாரமும் மற்றும் முதன்மை கல்வியும் கொடுக்க வேண்டும். திருச்சி அருகே தெண்ணூர் என்னும் கிராமத்தில் பல நற்பணிகளை செய்து வருகிறார். \n. பயிர் மூலம் தமிழ்நாட்டின் மிக பின்தங்கிய மாவட்டங்களில் உள்ள ஒரு கிராமத்தில் ஒரு மருத்துவமனை கட்டப்பட்டுள்ளது.\n\n"}
{"id": "208155", "url": "https://ta.wikipedia.org/wiki?curid=208155", "title": "அகில் பாரத் நேபாள் எக்டா சமாஜ்", "text": "அகில் பாரத் நேபாள் எக்டா சமாஜ்\n\nஅகில் பாரத் நேபாள் எக்டா சமாஜ் (Akhil Bharat Nepali Ekta Samaj (ABNES)) இந்தியாவில் இயங்கும் அமைப்பு ஆகும். இது இந்தியாவில் வசிக்கும் நேபாள நாட்டைச் சேர்ந்தவர்கள் தங்களது ஒற்றுமையைக் காட்டுவதற்காக ஏற்படுத்தப்பட்ட அமைப்பு ஆகும். 2002 ஆம் ஆண்டு இந்தியாவின் உள்துறை அமைச்சு இந்த அமைப்பை தீவிரவாத அமைப்பு என அறிவித்து அதைத் தடை செய்தது. அரசின் இந்த அறிவிப்பிற்குப் பின்னர் இந்த அமைப்பு தனது பெயரை மாற்றிக் கொண்டு சமூக மற்றும் கலாச்சார நிகழ்வுகளில் கவனம் செலுத்தப் போவதாக இந்த அமைப்பின் செயல் உறுப்பினரான \"ஜெனார்த்தன் தாப்பா\" ( Janardhan Thapa, central committee) அறிவித்தார்.. \n"}
{"id": "208158", "url": "https://ta.wikipedia.org/wiki?curid=208158", "title": "அல்-பதர் (ஜம்மு மற்றும் காஷ்மீர்)", "text": "அல்-பதர் (ஜம்மு மற்றும் காஷ்மீர்)\n\nஅல்-பதர் (Al-Badr, அரபி : البدر‎) எனும் அரபி மொழிச் சொல்லுக்கு முழு நிலவு என்று பொருள். இது ஜம்மு காஷ்மீர் பகுதியில் \"ஜஸ்நீல் நிஹால்\" என்பவரால் நடத்தப்படும் போராளிக்குழு ஆகும்.இக்குழுவை பாகிஸ்தானின் ஐ.எஸ்.ஐ ஆரம்பித்து ஊக்குவித்து வருகிறது. தனது முந்தைய குழுவான \"ஹிஸ்புல்-முஜாகிதின்\"லிருந்து சுதந்திரமாக இயங்க இக்குழுவுக்கு பாகிஸ்தானின் உளவு அமைப்பு \"ஐ.எஸ்.ஐ\" உதவி வருகிறது.\n\nSection::::தலைமை.\nஇப்போரளிக்குழுவானது முதலில் \"அர்ஃபீன் பாய்\" என்பவரால் வழிநடத்தப்பட்டது. இவர் \"ஜென்னீசார் அல்லது \"லுக்மான்\" என்றும் அழைக்கப்பட்டார். 1998 ஆம் ஆண்டு அவரது விலகலுக்குப் பி்றகு தற்போது இக்குழுவின் தலைவராக \"பகத் ஜமீன் கான்\" உள்ளார்.\n\nSection::::பயிற்சி முகாம்கள்.\nஅல்-பதார் போராளிக் குழுவுக்கான பயிற்சி முகாம்கள் பாகிஸ்தானில் உள்ளன. பாகிஸ்தான் மக்களுக்கு பயிற்சியளித்து காஸ்மீரில் சண்டையிட அனுப்புகிறது. \n\nSection::::தடை.\nஅல்-பதர் குழுவுக்கு இந்தியாவும் அமெரிக்காவும் தடைவிதித்துள்ளன.\n"}
{"id": "208160", "url": "https://ta.wikipedia.org/wiki?curid=208160", "title": "திரிபுரா புலிப்படை", "text": "திரிபுரா புலிப்படை\n\nதிரிபுரா புலிப்படை (The All Tripura Tiger Force (ATTF)) இந்தியாவின் திரிபுரா மாநிலத்தில் இயங்கும் பிரிவினைவாதக் குழு ஆகும். இக்குழுவானது 1990 ஆம் ஆண்டு ஜூலை மாதம் 11 ஆம் தியதி தொடங்கப்பட்டது. திரிபுரா தேசிய தன்னார்வக்குழு உறுப்பினர்கள் இணைந்து \"ரஞ்சித் தேப்பார்மா\" தலமையில் இக்குழுவைத் தொடங்கினர். இந்திய அரசால் இக்குழு தீவிரவாதக் குழு என அறிவிக்கப்பட்டுள்ளது. இப்போராளிக் குழுவில் 90% பேர் இந்துகளாகவும் 10% பேர் கிறிஸ்தவர்களாகவும் உள்ளனர்.\nSection::::குறிக்கோள்.\nஇப்போராளிக் குழுவானது,\nபோன்ற கோரிக்கைகளைக் கொண்டுள்ளது.\n"}
{"id": "208164", "url": "https://ta.wikipedia.org/wiki?curid=208164", "title": "புதுவை தாவரவியல் பூங்கா", "text": "புதுவை தாவரவியல் பூங்கா\n\nபுதுவை இந்திய நாட்டில் உள்ள ஒரு யூனியன் பிரதேசம் ஆகும் .இங்கே சுற்றுலா வருபவர்கள் உள்ளநாட்டிலும் வெளிநாட்டிலும் இருந்தும் பலர் வருகிறார்கள் .சுற்றுலா வருபவர்கள் பெரிதும் கவர கூடிய ஒரு சுற்றுலா மையம் ஆக புதுவை தாவரவியல் பூங்கா திகழ்கிறது .சுற்றுலா வரும் பயணிகளை கவரும் பொருட்டு இங்கு பல வகை செடி கொடிகள் அறிய வகை மரங்கள் ,இசை நடன நீருற்று ,பூங்காவை சுற்றி வரும் ஒரு தொடர்வண்டி என பல சிறப்பு அம்சங்கள் இங்கு உள்ளன இங்கு பல வகையான கள்ளி செடிகள் காண படுகின்றன \nSection::::அமைவிடம்.\nதாவரவியல் பூங்கா புதுவை புதிய பேருந்து நிலையத்தில் இருந்து 1 கிலோமீட்டர் தொலைவில் அமைந்து உள்ளது .\nபேருந்து மற்றும் ஷேர் ஆட்டோ மூலம் இங்கு செல்லலாம் \nபுதுவை பழைய பேருந்து நிலையம் மற்றும் அன்ன சதுக்கத்தில் இருந்து சில நிமிட நடை பயணத்திலும் இங்கு சென்று அடையலாம் .\nபூங்காவிற்கு வெளிய உழவர் சந்தை ,பான்லே பாலகமும் செயல் பட்டு வருகிறது\nபல வகை வண்ண மீன்கள் கடல் ஆமை ஒன்றும் இங்குள்ள நீர்வாழ் காட்சிச்சாலையில் பொதுமக்கள் பார்வைக்கு வைக்கப்பட்டு உள்ளது அதனை கண்டு களிக்க கட்டணம் வசூலிக்க படுகிறது .\nSection::::பார்வை நேரம்.\nசுற்றுலா வரும் பயணிகள் இங்கு பார்வை இட பார்வையாளர் நேரம் ஒதுக்க பட்டு உள்ளது \nகாலை :-09:00 மணிமுதல் நண்பகல் 12:45 வரை \nமாலை:- 14:00 மணி முதல் 17:45 வரை \nபூங்காவை சுற்றி பார்க்க கட்டணம் ஏதும் இல்லை .அனால் நீர்வாழ் காட்சிச்சாலை மற்றும் தொடர்வண்டி பயணத்திற்கு நுழைவு கட்டணம் உண்டு .\nSection::::வரலாறு.\nஇந்த தாவரவியல் பூங்கா இந்தியாவில் இருக்கும் தலை சிறந்த பூங்காக்களில் ஒன்றாக கருதப்படுகிறது .இதன் பரப்பளவு 22 ஏக்கர் ஆகும். இந்த பூங்கா கலோனியல் பூங்கா என்றும் முற்காலத்தில் அழைக்கபட்டது .1826 ஆம் ஆண்டு தலைசிறந்த தாவரவியலாளர் பெரோட்டேட்(C.S.PERROTET)பல அறிய மற்றும் முக்கிய தாவரங்கள் கொல்கத்தா ,சென்னை ,இலங்கை மற்றும் ரீயூனியன் தீவு ஆகிய இடங்களில் இருந்து கொண்டுவரப்பட்டது .அதாவது 1500 தாவரவகைகளை உள்ள்ளடிகியது.1831 இல் மேலும் பல மரங்கள் மற்றும் செடிகளை நட்டு புனரமைத்து புதியபொலிவு ஊட்டப்பட்டது .இவருடிய நினைவு சின்னம் பூங்காவின் உள்ளே அமைந்து உள்ளதை காணலாம் .1960 ஆம் ஆண்டு பிரெஞ்சு அரசிடம் இருந்து புதுவை முழு அதிகாரம் பெற்ற பிறகு மாநில தோட்டகலை நிர்வாகத்தின் கீழ் கொண்டுவரப்பட்டது.\nஇங்கு இருக்கும் பெரும்பாலான மரங்களுக்கு பெயர் பலகை உண்டு அதில் அந்த மரங்களின் \n\nSection::::குழந்தைகளுக்கான தொடர்வண்டி.\nகுழந்தைகளுக்கான தொடர்வண்டி1974ஆம் ஆண்டு டிசம்பர் மாதம் 3 ஆம் தேதி துவங்கபட்டது .இந்த தொடர் வண்டிக்கு புலவர் சுப்ரமணிய பாரதியார் பெயர் வைக்கபட்டது .இந்த தொடர் வண்டியில் துவகபட்டபோது இரண்டு பயனர் பெட்டிகள் மட்டும் இருந்தன நிலையத்தின் பெயர் ஜகஜீவன்ராம் என்று வைக்கபட்டது .தொடர்வண்டியின் பாதை சுமார் 0.75 கிலோமீட்டர் ஆகும்\n\nSection::::நறுமண தோட்டம்.\nபூங்காவில் உள்ள 34 மனைகளில் 2 மனைகள் முழுவதுமாக செண்பகம் மற்றும் பாரிஜாத மரங்கள் நடபடுள்ளன ஏப்ரல் மற்றும் மே மாதங்களில் இந்த மரங்கள் பூக்க தொடங்கும் அப்போது அன்னருமணம் அங்கு வருபவர்களை எல்லை இல்ல மகிழ்ச்சியில் ஆழ்த்தும்\n\nSection::::மலர் கண்காட்சி.\nபுதுவையில் ஒவ்வொரு ஆண்டும் மலர் கண்காட்சி நடைபெறும் .1978 ஆம் ஆண்டு முதல் ஒவ்வொரு ஆண்டும் மலர் கண்காட்சி நடைபெறும். இந்த மலர் கண்காட்சி நடைபெறும் நாட்களில் பல வண்ண செடிகளும் மர வகைகளும் பார்வைக்கு வைக்கப்படும் .பிப்ரவரி அல்லது மார்ச் மாதத்தில் இந்த கண்காட்சி நடைபெறும்.இக்கண்காட்சி புதுவை அரசின் வேளாண்துறை சார்பில் நடத்தபடுகிறது .இதை புதுவை மட்டும்மின்றி உலகம் முழுவதிலும் இருந்து மக்கள் கண்டு களிகின்றனர்.\nSection::::தானே புயலின் பொது பூங்காவில் ஏற்பட்ட பாதிப்பு.\n31 டிசம்பர் 2011 அன்று தானே என்ற மிக கடுமையான புயலினால் புதுவை பாதிப்புக்கு உள்ளானது .புதுவையின் பல இடங்களில் பெருத்த சேதம் ஏற்படுத்திய இந்த புயல் தாவரவியல் பூங்காவில் 300க்கும் மேற்பட்ட மரங்களை வேரோடு சிதைத்து இருந்ததது இதில் பெரிதும் வேதனை அளிக்கும் செய்தி அவற்றில் பல மரங்கள் 150 வருடங்களுக்குமேல் வாழ்ந்த மரங்கள் ஆகும் .டிசம்பர் 2013 பிறகு புயலினால் பாதிகப்பட்ட பசுமை கம்பளம் சீரமைக்க தோட்டகலை மற்றும் வேளாண்துறை சார்பில் 400 தாவரவகை நடப்பட்டு பசுமை கம்பளத்தை மேம்படுத்த திட்டம் இட பட்டது அது மட்டும் இன்றி ருத்ராட்ச மரம் ஏலக்காய் மற்றும் சில நறுமணம் தரும் மரங்கள் மட்டற்ற மரங்களுக்கு இடையிடையே நட பட்டு உள்ளன.மேலும் தோட்டகலைதுறை பல பசுமைமாற மரங்களை நடவும் அந்த மரங்கள் அருகே சில புதர் செடிகளை நடவும் திட்டம் இடப்பட்டுள்ளது .\nSection::::ஹாலிவுட் திரைபடத்தில் தாவரவியல் பூங்கா.\nஹாலிவுட் திரைப்படம் ஆன லைப் ஒப் பை (life of pie) புதுவை மையமாக கொண்ட கதையை உடைய ஒரு ஹாலிவுட் திரைப்படம் .இந்த படத்தின் முக்கிய கதாபாத்திரம் புதுவையில் பிறந்து வளர்ந்தவராக காட்டப்படும் .அதில் பல காட்சிகள் இந்த தாவரவியல் பூங்காவில் எடுக்கப்பட்டது .இந்த திரைப்படம் பல சர்வதேசிய விருதுகளை வென்றது .இந்த படத்தின் தயாரிப்பாளர் ஆங் லீ .இந்த படத்தில் வரும் பல மிருககாட்சிச்சாலை சம்பத்தப்பட்ட பல திரைக்காட்சிகள் இந்த பூங்காவில் படமாகபட்டது .இந்த படத்தின் 30 சதவிகித காட்சிகள் புதுவையில் எடுக்கபட்டது .இந்த படத்தின் மூலம் புதுவையின் பல பகுதிகள் உலகுக்கு தெரிய வந்து உள்ளது அதில் தாவரவியல் பூங்கா ஒரு பேரு பங்கு வகிக்கிறது என்பதில் சந்தேகம் இல்லை.\n\nSection::::ஜவகர் பாலர் பவன்.\nஇங்கு குழந்தைகளுக்காக ஒரு பலர் பவன் உள்ளது .இந்த பலர் பவனில் ஒரு நூலகம் உள்ளது .அதில் அங்கிலம் ,தமிழ், ஹிந்தி போன்ற பல மொழி புத்தகம் நூற்று கணக்கில் உள்ளது .\nஇங்கு உள்ள வேதியல் ஆய்வு கூடத்தில் பல வேதியியல் பொருள்கள் இருக்கிறது அதனை பயன்படுத்தி மாணவர்கள் தங்கள் ஆய்வுகளை மேற்கொள்ளலாம் .\nமேலும் மிருதங்கம் ,வீணை மற்றும் பல இசை கருவிகளை மாணவர்களுக்கு இங்கு கற்று தர படுகின்றன .இந்த பாலற்பவனில் கலைகளை கற்க உறுபினராக வேண்டும் .இவர் மட்டும் இன்றி கராத்தே மற்றும் தகேவண்டோ போன்ற பல போட்டிகளும் இங்கு நடைபெறும். போட்டியில் பலரும் ஆர்வமுடன் கலந்து கொள்ளுவார்கள் .இந்த ஜவகர் பாலர்பவன் பள்ளிகல்வித்துறையின் கீழ் செயல்பட்டு வருகிறது.<br>2010 ஆம் ஆண்டு ஜவகர் பாலர் பவன் மற்றும் பள்ளி கல்வி துறை இணைந்து கோடை கால நிகழ்ச்சிகளுக்காக பல பயிற்சிகளை கொடுத்தது அதில் வாய்பாட்டு,வயலின் ,வீணை ,மிருதங்கம்,கிதார்,இசைவிசைபலகை ,மேளம் ,பரதம்,ஓவியம் ,தையல்கலை,கிரிக்கெட் ,சதுரங்கம் ,வலைபந்து அடங்கும் .2006ஆம் ஆண்டு பாலர் பவனில் பயலும் மாணவர்களுக்கு இலவசமாக ரொட்டியும் பாலும் வழங்கப்பட்டது .பால்பவன் சேர்ந்த மாணவர்கள் அவர்களுக்கு மிக பெரும் பெருமையை தேடி தந்து உள்ளனர் .இந்த பாலர் பாவனை சேர்ந்த ரேவதி என்ற புதுடெல்லியில் நடைபெற்ற நிகழ்ச்சியில் பங்குபெற்று பாலஸ்ரீ பட்டம் பெற்றார் .இந்த பாலஸ்ரீ பட்டம் அவருக்கு பரதநாட்டியத்திற்காக வழங்கப்பட்டது .மேலும் மொங்கோலியா நாட்டில் நடைபெற்ற சர்வதேச குழந்தைகள் சபையில் இங்கு இருந்து 5 குழந்தைகள் பங்கு பெற்றனர்\nSection::::கல் மர படிமங்கள்(அ)தொல்லுயிர் எச்சம் பூங்கா.\nஇங்கு பல நூறு ஆண்டுகளுக்கு முன்னால் இருந்த மரங்கள் தட்ப வெட்ப மாறுதல்களால் கல் மர படிமங்கள் ஆகா மாறிவிட்டன இங்கு இருக்கு கல்மரங்கள் புதுவை அருகில் உள்ள திருவக்கரை பகுதியில் இருந்து கொண்டு வர பட்டவை ஆகும் .\n"}
{"id": "208169", "url": "https://ta.wikipedia.org/wiki?curid=208169", "title": "ராஜமன்னார் குழு", "text": "ராஜமன்னார் குழு\n\nமாநில உறவுகளை ஆராய 1969இல் தமிழக அரசால் நிறுவப்பட்டது \n\n  இதன் உறுப்பினர்கள் லட்சுமணசாமி முதலியார், சந்திரா ரெட்டி\n\n1971 இல் இது அறிக்கையை சமர்ப்பித்தது\n\nஇதன் முக்கிய பரிந்துரைகள்\n\nநிதி ஆணையத்தை நிரந்தர அமைப்பாக மாற்றுதல் \n\n திட்ட குழுவினை கலைத்தல் \n\n அனைத்திந்திய பணிகள் கலைப்பு \n\nசரத்து 356 மற்றும் 365 நீக்கம் \n\nமத்திய பட்டியலில் உள்ள சில பகுதிகள் மாநில பட்டியலில் மாற்றம்\n\nஎஞ்சிய அதிகாரங்கள் மாநில பட்டியலில் சேர்ப்பு\n\nகவர்னரின் விருப்பம் உள்ளவரை மாநில அமைச்சரவை பதவி வகிக்கலாம்  என்ற வாக்கியம் நீக்கம்\nமத்திய மாநில அரசுகளுக்கு இடையிலான உறவுகள் குறித்து ஆராய்வதற்காக தமிழக அரசு பி.வி.ராஜமன்னார் தலைமையில் ஒரு குழுவை அமைத்தது.னசென்னைப் பல்கலைக் கழகத்தின் முன்னாள் துணைவேந்தர் ஏ.லெட்சுமண முதலியார் மற்றூம் ஆந்திராவின் முன்னாள் தலைமை நீதிபதி பி.சந்திரா ரெட்டி ஆகியோரும் இதில் அங்கம் வகித்தனர். இக்குழு மே 27, 1971 ஆம் ஆண்டில் அமைக்கப்பட்டது.\n"}
{"id": "208174", "url": "https://ta.wikipedia.org/wiki?curid=208174", "title": "அல்-உமர்-முஜாகிதீன்", "text": "அல்-உமர்-முஜாகிதீன்\n\nஅல்-உமர்-முஜாகிதீன் (Al Umar Mujahideen) இந்தியாவின் ஸ்ரீநகரில் தொடங்கப்பட்ட தீவிரவாதக் குழு ஆகும். இக்குழுவானது முஷ்டாக் அஹமது சர்கார் என்பவரால் 1989 ஆம் ஆண்டு டிசம்பர் மாதம் தொடங்கப்பட்டது. இக்குழுவானது \"ஜம்மு மற்றும் காஷ்மீர் விடுதலை முன்னணி\"யுடன் (Jammu and Kashmir Liberation Front (JKLF) தொடர்புடையது. இந்த இயக்கம் தடை செய்யப்பட்ட ஒன்றாகும். \"முஷ்டாக் அஹமது சர்கார்\" இந்திய அரசால் 1992 ஆம் ஆண்டு மே மாதம் 15 ஆம் தியதி காவல் படையினரால் கைது செய்யப்பட்டு சிறைச்சாலையில் அடைக்கப்பட்டார். ஆஃப்கான் தீவிரவாதிகள் ஐ.சி 814 விமானத்தை அதன் பயணிகளுடன் கடத்தி இவரை விடுவித்தனர். அதன் பின் அவர் பாகிஸ்தானில் உள்ளார்.\n"}
{"id": "208179", "url": "https://ta.wikipedia.org/wiki?curid=208179", "title": "நீரத் சந்திர சவுத்ரி", "text": "நீரத் சந்திர சவுத்ரி\n\nநீரத் சந்திர சவுத்ரி (\"Nirad C. Chaudhuri\", , 23 நவம்பர் 1897 – 1 ஆகத்து 1999) வங்க மொழியைத் தாய்மொழியாகக் கொண்டவர். ஆங்கில எழுத்தாளர். இந்திய வரலாறு, நாகரிகம், பண்பாடு, அரசியல் ஆகியத் தளங்களில் தம் ஆழமான கருத்துகளைப் பதிவு செய்துள்ளார். இந்திய சுதந்திரத்திற்குப் பிறகு காங்கிரசின் செயல்பாடுகள், அயோத்தியில்பாபர் மசூதி இடிப்பு போன்றவற்றில் தம் கருத்துகளை எழுதினார். வங்காளிகளின் வாழ்க்கைமுறைகளில் காணப்பட்ட முரண்பாடுகளை விமர்சனம் செய்து எழுதினார். அவருடைய முதல் நூலான தன் வரலாற்றில் எழுதப்பட்ட செய்திகள் அரசியல், அதிகாரிகள் வட்டத்தில் சினத்தையும் சர்ச்சையையும் கிளப்பின. அவருடைய ஆங்கில உரைநடை செழுமையானது.\n\nSection::::வாழ்க்கைச் சுருக்கம்.\nவங்க தேசத்தில் இப்பொழுது உள்ள கிஷோர்கஞ்சு என்னும் ஊரில் பிறந்தார். கிஷோர்கஞ்சில் தொடக்கக் கல்வியும் கல்கத்தாவில் உயர்கல்வியும் பயின்றார். வரலாற்றுப் பாடத்தில் சிறப்புப் பட்டம் பெற்று கல்கத்தாப் பல்கலைக்கழகத்தில் முதல் மாணவராகத் திகழ்ந்தார். இந்தியப் படைத்துறையில் கணக்குப் பிரிவில் எழுத்தராகப் பணியில் சேர்ந்தார். பின்னர் பத்திரிக்கைத் துறையில் ஈடுபட்டார். மாடர்ன் ரிவ்யூ என்னும் ஆங்கில இதழில் கட்டுரைகள் எழுதினார். சில வங்காள மொழி இதழ்களிலும் எழுதினார்.\n\nஇந்திய விடுதலைப் போராட்ட வீரர் சரத் சந்திர போசு அவர்களின் உதவியாளர் ஆனார். 1941 ஆம் ஆண்டில் ஆல் இந்தியா வானொலியில் அரசியல் விமர்சகர் என்னும் பதவியில் அமர்த்தப்பட்டார். அவர் எழுத்துப் பணி பத்திரிக்கைப் பணி ஆகியவற்றுக்காக தில்லியில் குடியேறினார். 1970 ஆம் ஆண்டிலிருந்து இங்கிலாந்தில் ஆக்சுபோர்டில் தம் இறுதி நாள் வரை வாழ்ந்து வந்தார். 101 ஆண்டுகளுக்கு மேல் உயிர் வாழ்ந்த நீரத் சவுத்ரி தம் 99 ஆம் அகவையிலும் நூல் எழுதினார்.\n\n\n"}
{"id": "208181", "url": "https://ta.wikipedia.org/wiki?curid=208181", "title": "பெங்களூர் பன்னாட்டு திரைப்பட விழா", "text": "பெங்களூர் பன்னாட்டு திரைப்பட விழா\n\nபெங்களூர் பன்னாட்டுத் திரைப்பட விழா என்பது உலகளாவிய திரைப்படங்களுக்கான விழா. இது ஆண்டுதோறும் பெங்களூரில் நடத்தப்படும்.இதை கர்நாடக சலனச்சித்ர அகாடமி என்ற அமைப்பு முன்னின்று நடத்துகிறது. 2013 ஆம் ஆண்டு டிசம்பர் இறுதியில் ஆறாவது திரைப்பட விழா தொடங்கியது. சர்வதேச திரைப்படங்கள் திரையிடப்பட்டு விருதுகள் வழங்கப்பட்டன. சித்ரபாரதி என்ற பிரிவுில் இந்திய மொழிகளில் வெளியான திரைப்படங்களுக்கு பரிசுகள் வழங்கப்படுகின்றன. கர்நாடக அரசின் துணையுடன் நிகழ்ச்சிகள் நடத்தப்படுகின்றன.\n\nSection::::ஒன்றாவது திரைப்பட விழா.\nஇது 2006 ஆண்டில் நடைபெற்றது\n\nSection::::இரண்டாவது திரைப்பட விழா.\nஇது 2008 ஆண்டில் நடைபெற்றது\n\nSection::::மூன்றாவது திரைப்பட விழா.\nஇது 2009 ஆண்டில் நடைபெற்றது\n\nSection::::நான்காவது திரைப்பட விழா.\nஇது 2011 ஆண்டில் நடைபெற்றது\n\nSection::::ஐந்தாவது திரைப்பட விழா.\nஇது 2012 ஆண்டில் நடைபெற்றது\n\nSection::::ஆறாவது திரைப்பட விழா.\nஇது 2013 ஆண்டில் டிசம்பர் இறுதியில் தொடங்கி, 2014 ஜனவரி 2 வரை நடைபெற்றது\n\n"}
{"id": "208189", "url": "https://ta.wikipedia.org/wiki?curid=208189", "title": "என். என். பிள்ளை", "text": "என். என். பிள்ளை\n\nஎன். என். பிள்ளை (\"N. N. Pillai\", 1918–1995) இந்தியாவின் கேரளம் மாநிலத்தைச் சார்ந்தவர். இவர் ஒரு நாடக ஆசிரியர், நடிகர், நாடக இயக்குனர் மற்றும் சொற்பொழிவாளர் ஆவார். இவர் 30 நாடகங்களையும் 40 ஓரங்க நாடங்களையும் நடத்தியுள்ளார். இவர் கேரளாவின் கோட்டயம் மாவட்டத்தின் வைக்கம் ஊரில் பிறந்தவர். கோட்டையம் சி.எம்.எஸ் கல்லூரியில் படித்து தேர்ச்சியடையாததால் வேலைக்காக மலேசியா நாட்டிற்குச் சென்று அங்கு சுபாஷ் சந்திர போஸின் இந்திய தேசிய ரானுவத்தில் சேர்ந்தார். பின்னர் 1945 ஆம் ஆண்டு இந்தியாவிற்குத் திரும்பினார். இவரது நாடகங்கள் கேரளா, இந்தியா மற்றும் வெளிநாடுகளிலும் நடத்தப்பட்டது. மேலும் இவர் மாநில மற்றும் தேசிய விருதுகளைப் பெற்றுள்ளார். இவரது பெற்றோர் உள்ளிலாக்கிரு பறம்பில் நாராயண பிள்ளை, வைக்கம் தெக்கத்தில் பாருக்குட்டி அம்மா ஆவர். இவருக்கு பிறந்தவர்கள் விஜயராகவன், சுலோச்சனா மற்றும் ரேணுகா ஆவோர்.\n"}
{"id": "208201", "url": "https://ta.wikipedia.org/wiki?curid=208201", "title": "வாணி போஜன்", "text": "வாணி போஜன்\n\nவாணி போஜன் (\"Vani Bhojan\", பிறப்பு: 28 அக்டோபர், 1988) ஒரு தமிழ் மாடல் மற்றும் சின்னத்திரை நடிகை ஆவார். இவர் பல விளம்பர படங்களிலும் நடித்துள்ளார். விஜய் தொலைக்காட்சியில் ஒளிபரப்பான ஆஹா தொடரில் அறிமுகம் ஆனார். தொடர்ந்து ஜெயா டிவியில் மாயா, சன் தொலைக்காட்சியில் தெய்வமகள் என நடித்தார்.\n\nSection::::வாழ்க்கைக் குறிப்பு.\nஇவர் அக்டோபர் 22, 1988 ஆம் ஆண்டு நீலகிரி மாவட்டம், ஊட்டியில் பிறந்தார். இவரது அப்பா போஜன் மற்றும் அம்மா பார்வதி ஆவார். இவருக்கு ஒரு அண்ணனும் உள்ளார். இவர் கிங்ஃபிஷர் ஏர்லைன்சில் பணிப்பெண்ணாக 3 ஆண்டுகள் பணிபுரிந்தார். அதோடு வடிவமைப்பு விளம்பர வேலையும் செய்து வந்ததார். இப்போது வடிவமைப்பு விளம்பரம் மூலமாக சின்னத்திரையில் நடித்துவருகிறார்.\n\nஇவர் விஜய் தொலைக்காட்சியில் ஆஹா தொடரில் அறிமுகம் ஆனார். அதனைத் தொடர்ந்து ஜெயா தொலைக்காட்சியில் மாயா, சன் தொலைக்காட்சியில் தெய்வமகள் ஆகிய சின்னத்திரைத் தொடர்களில் நடித்துவருகிறார்.\n\n"}
{"id": "208210", "url": "https://ta.wikipedia.org/wiki?curid=208210", "title": "1766", "text": "1766\n\n1766 (MDCCLXVI) ஒரு புதன்கிழமையில் ஆரம்பமான ஒரு கிரிகோரியன் சாதாரண ஆண்டாகும். பழைய ஜூலியன் நாட்காட்டியில் இது 11 நாட்கள் குறைவாக ஒரு திங்கட்கிழமையில் ஆரம்பமானது.\n\n\n"}
{"id": "208213", "url": "https://ta.wikipedia.org/wiki?curid=208213", "title": "கருப்பை வாய் புற்றிற்கு கதிர் மருத்துவம்", "text": "கருப்பை வாய் புற்றிற்கு கதிர் மருத்துவம்\n\nகருப்பை வாய் புற்றிற்கு கதிர் மருத்துவம் (\"Radiotherapy for carcinoma of uterine cervix\") என்பது கருப்பை புற்றுநோயினை கதிர் மருத்துவத்தின் மூலம் குணப்படுத்தும் மருத்துவமுறையாகும். வளர்ந்து வரும் நாடுகளில் இந்நோய் பெண்களிடம் அதிகம் காணப்படுகிறது. இந்தியாவிலும் 1980கள், 90களுக்கு முன்னர் இந்நோயே முதலிடம் பெற்று இருந்தது. ஆனால் இன்று முலைப் புற்றே முதலிடத்தில் உள்ளது. இதற்கு முக்கிய காரணம் இந்நோயினை எளிதில் பாப் சோதனை மூலம் கண்டு கொள்ள முடிவதும் அறுவை மருத்துவத்துடன் கதிர்மருத்துவமும் மேற்கொள்ளும் போது நல்ல விளைவுகள் கிடைக்கின்றன என்பதுவுமே ஆகும். 1908 -ல் முதலாவதாக ரேடியம் கருப்பை வாய்புற்றிற்கு பயன்படுத்தப்பட்டது. இன்று பல முறைகளுள்ளன.\n\nSection::::நோய்க்கான காரணங்கள்.\nகருப்பை வாய் புற்றுத் தோன்ற முக்கிய காரணங்களாக,\n\n\nஎன்று பல காரணங்கள் காட்டப்படுகின்றன.\n\nSection::::மருத்துவம்.\nநோயினை T.N.M. முறையில் பாகுபடுத்துகின்றனர். இங்கு, T என்பது புற்றுநோயினையும் (Tumour), N என்பது ஊநீர் சுரப்பியில் நோய் உள்ளதையும் (Node), M என்பது நோய் தொலைவிடங்களுக்குப் பரவிய நிலையினையும் காட்டுகின்றன (Metastasis).\n\nமேலும் நோயினை நிலை 1, நிலை 2, நிலை 3, நிலை 4, என்று நான்கு வகையாகப் பிரித்து உள்ளனர். மேலும் உயிரணுக்களின் வளர்ச்சி நிலையினைப் பொருத்து தரம்1, தரம் 2, தரம் 3 என்றும் பிரித்து கொள்ளப்படுகிறது. இவையாவும் கதிர் மருத்துவத்தினைத் திட்டமிட வசதியாக அமைகின்றன.\n\nஇன்று கருப்பை வாய்ப் புற்றிற்கு மருத்துவம் மேற்கொள்ள பல தொலைக்கட்டுப்பாட்டுக் கருவிகள் உள்ளன என்றாலும் அவைகளுக்கு அடிப்படை ஆரம்ப நாட்களில் பயன்பட்ட இசுடாக்கோம், பாரிசு, மான்செசுட்டர் முறைகளே ஆகும் அதனை சிறிது பார்ப்போம்.\n\nசிறிது பிறப்பு உறுப்புத் தொகுதியினைப் பற்றித் தெரிந்து கொள்வது நலமாகும். அடிவயிற்றுப் பகுதியில் நடுக் கோட்டிற்கு இரு பக்கத்திலும் பக்கத்திற்கு ஒன்றாக இரு சூல் பைகள் உள்ளன. இங்கு தான் சூல் முட்டைகள் முதிர்ந்து வெளிப்படுகின்றன. கருக்குழாய் எனப்படும் பலோபியன் குழாயின் நுனியில் காணப்படும் விரல் போன்ற உறுப்புகள் முட்டையின் இழுத்துக் கொள்கிறது. பின் முட்டை மெதுவாக கருக் குழாயில் நகரும். கலவியின் போது வெளிப்படும் விந்து, முட்டையினை கருக்குழாயில் எதிர்கொள்ளும் போது, கருக்கட்டல் நிகழ்கிறது. கருக்கட்டிய நிலையில் அது மெதுவாக நகர்ந்து கருப்பையினை அடைந்து அங்கு வலுவான கருப்பை சுவருடன் ஒட்டிக் கொண்டு வளரத் தலைப்படுகிறது. கருப்பையின் கீழ்ப்பகுதியில் கருப்பை வாய் உள்ளது. இதற்கும் கீழ்பகுதியில் யோனி என்கிற பெண்ணுறுப்பு அமைந்துள்ளது. இங்கு சிறுநீர்க்குழாய் திறப்பும் பெண் லிங்கமும் உள்ளன. பெண்குறியின் வெளிப்பகுதியாகிய \"பேரிதழ்\" (\"Labia majora\") மற்றும் \"சீறிதழ்\" (\"lLabia minora\") ஆகியவை உள்ளன. இவையே பெண்பிறப்பு உறுப்புத் தொகுதி எனப்படுகின்றன. இத்தொகுதியில் எங்கும் புற்றுநோய் வரலாம். கருப்பை பொதுவாக உடலின் நீளச்சிற்கு முன்பக்கமாகச் சரிந்து காணப்படும் .அரிதாகவே பின்பக்கம் சரிந்து காணப்படும்.\n\n'நோய் அறிகுறிகள்.'\n\n@ பொதுவாக மாதவிலக்கு நின்றவர்களிடம் முரண்பாடன, விட்டுவிட்டு தீட்டு படுதல்.\n\n@ பெண்குறியிலிருந்து கெட்ட நாற்றத்துடன் நீர்வெளிப்படுவது.\n\n@ வெள்ளைப் படுவது.\n\n@ தீட்டு நிற்காதவர்களிடம் இரு மாதவிடாய்களுக்கு இடையே அதிக குருதிப் போக்கு.\n\n@ முதுகின் கீழ்பகுதியில் வலி தொடர்ந்து இருப்பது . இவை முக்கிய அறிகுறிகளாகும்.\n\nசோதனைகளும் பதிவு செய்தலும்.\n\nமருத்துவமனைக்கு வரும் பெண்ணிற்கு,\n\n\n\n\n\n\n\n\nகதிர் மருத்துவம், அண்மைக்கதிர் மருத்துவ முறையிலோ தொலைக்கதிர் மருத்துவ முறையிலோ மேற்கொள்ளப்படுகிறது. கதிரியக்ககமுடைய இரேடியம்-226 நீண்ட நாட்களுக்கு அண்மைக்கதிர் மருத்துவத்திற்காக பயன்படுத்தப்பட்டது. இம்முறை \"உள் கியூரி மருத்துவம்\" (\"Endocurie therapy\") எனவும் அறியப்படுகிறது. இரப்பர் குழாய்களில் (tube) ரேடியம் குழாய்கள் எடுத்துக் கொள்ளப்படுகின்றன. அதுபோல் கடினமான இரப்பர் முட்டையுருக்களில் ரேடியம் எடுத்துக் கொள்ளப்படுகின்றன. ரேடியம் குழாய்களில் காணப்படும் சிறு துளைகளின் துணையுடன் இரப்பர் குழாய்களிலும் உருண்டைகளிலும் அவைகள் கீழே விழுந்து விடாமலிருக்க கவனமாக கட்டப்பட்டுள்ளன. இவை முன்பே தயார் நிலையில் இருக்கின்றன. மூன்று நீளங்களிலும் அளவுகளிலும் இரப்பர் குழாய்களும் உருண்டைகளும் உள்ளன. குழாய்களில் முறையே (15,10,10), (15,10), 20 மில்லிகிராம் ரேடியம் குழாய்களும் அதுபோல் உருண்டைகளில் முறையே 25, 20, 17.5 மில்லி கிராம் அளவு ரேடியமும் எடுத்துக் கொள்ளப்படுகின்றன. 2.1 செ.மீ. நீளமுடைய ரேடியம் குழாயில் 1.5 செ.மீ நீளத்திற்கு ரேடியம் உப்பு இருக்கின்றது. கருப்பையின் நீளத்தினையும் பெண்குறியின் அளவினையும் பொருத்து குழாய்களும் ஓவாய்ட்களும் தேர்வு செய்யப்படும்.\n\nபெண்குறியின் உச்சப்பகுதியிலிருந்து 2 செ.மீ. உயரத்திலும் கருப்பையின் அச்சிலிருந்து 2 செ.மீ. பக்கவாட்டிலும் ஒரு புள்ளி A யும் அதே வரியில் மேலும் 3 செ.மீ. தொலைவில் மற்றொரு புள்ளி B யும் கதிர் ஏற்பளவினைக் கணக்கிட தேர்ந்து எடுக்கப்பட்டுள்ளன. இப்புள்ளியில் அச்சிற்கு இரு பக்கத்திலும் உள்ளன. இப்புள்ளிகள் உடலமைப்பினை அடிப்படையாகக் கொண்டே தேர்ந்தெடுக்கப்பட்டுளன. புள்ளி A ன் அருகில் மேல்சிறுநீர் குழாய் செல்கின்றன. புள்ளி B இன் அருகில் இடுப்பு ஊநீர் சுரப்பிகள் உள்ளன. தேவைக்கு அதிகமாக இவ்விடங்களில் கதிர் ஏற்பளவு இருத்தல் கூடாது.. புள்ளி A ல் 80 கிரே அளவினைவிட அதிக ஏற்பளவு கூடாது.\n\nகருப்பை வாய்புற்று நோய்க்கு கதிர்மருத்துவம் மேற்கொள்ளும் போது மிகவும் கவனமாக இருத்தல் வேண்டும் . கருப்பையின் பின்னால் மலக்குடலும் முன்னால் சிறுநீர் பையும் அமைந்துள்ளன. பெண்குறியினையும் இவ்வுறுப்புக்களையும் பிரிக்கும் திசுப்படலம், மிகவும் மெல்லியது. 0.5 செ.மீ.அளவே. கவனக்குறைவுகளினால் இவைகளில் பொத்தல் ஏற்பட வாய்ப்புண்டு. (RVF, VVF) இவைகளின் தாங்கும் அளவினை விட ஏற்பளவுக் கூடக்கூடாது.\n\nஅண்மைக்கதிர் மருத்துவத்தில் பாரீசு முறை, இசுடாக்கோம் முறை, மான்செச்டர் முறை என பலமுறைகள் உள்ளன.\n\nSection::::பாரீசு முறை.\nபாரிசு முறை பாரிசு நகரிலுள்ள ரேடியம் கழகத்தில் இறிகாட் (REguad) எனும் மருத்துவரால் மேற்கொள்ளப்பட்ட முறை. இம்முறையில் குறைந்த அளவு ரேடியம் தொடர்ச்சியாக ஐந்து நாட்களுக்கு அல்லது 8000 மில்லிகிராம் மணிநேரத்திற்கு பெண்ணுறுப்பிலும் கருப்பையிலும் வைத்து மருத்துவம் மேற்கொள்ளப்பட்டது. எடுத்துக் கொள்ளப்பட்ட ரேடியத்தில் ஒரு பகுதி கருப்பையிலும் மறு பகுதி பெண்ணுறுப்பிலும் வைத்து மேற்கொள்ளப்பட்ட இம்முறையே பின்நாளில் மான்செச்டர் முறைக்கு முன்னோடி முறையாகும்.\n\nSection::::இசுடாக்கோம் முறை.\nஇம்முறையில் ஃபோர்செலும் அவரது துணைவர்களும் மேற்கொண்ட முறையில் வெள்ளியாலான சிறுபெட்டியில் பல அளவுகளில் இரேடியம் எடுத்துக் கொண்டு வளைந்த குழாயில் கருப்பை ரேடியமும் எடுத்துக் கொண்டு மருத்துவம் செய்யப்பட்டது. எனினும் பரவலாக மான்செசுட்டர் (Manchester method ) முறையே பின்பற்றப்பட்டது.\n\nSection::::மான்செசுடர் முறை.\nஇம்முறையில் இரப்பர் குழாய்களும் கடின ஒவாய்டுகளும் (முட்டையுருக்கள்) பயன்பட்டன. 65 மில்லி கிராம் ரேடியம் எடுத்துக் கொண்டு முதலில் மூன்று நாட்களும் பின் ஒரு வாரம் இடைவேளைக்குப் பிகு இரண்டு நாட்களும் ஆக ஐந்து நாட்கள் அண்மைக் கதிர் மருத்துவம் செய்யப்பட்டது. இம்முறையில் புள்ளி எ க்கு 60 கிரேயும் புள்ளி பி க்கு சுமார் 20 கிரே அளவும் கதிர் ஏற்பளவு இருக்கக்கூடும்.\n\nஇதற்கான அட்டவணையுடன் கணக்கீடுகள் செய்யப்பட்டன.அமேரிக்க மருத்துவ இயற்பியலாளர் கும்பி தயாரித்த அட்டவணை பயன்படுத்தப்பட்டது.எவ்வளவு ரேடியம் பயன்படுத்த வேண்டும் என்பது இரு வகையில் நிச்சயகப்படுகிறது.\n\nஇவை இரண்டு விதிகளும் அடியில் கண்ட ரேடியம் பங்கீட்டில் கிடைக்கப்பெற்றன.\nபெரிய ஓவாய்ட் --------------------------5 அலகுகள். ஒரு அலகு= 5 மில்லிகிராம் ரேடியம் .\n\nநடுத்தரம்----------------------------------4 அலகுகள்.\n\nசிறியது-----------------------------------3 அலகுகள்.\n\nநீளமான குழாய்--------------------------- 3,2,2 அலகுகள்.\n\nநடுத்தரம்----------------------------------3,2 அலகுகள்\n\nசிறியது ------------------------------------4 அலகுகள்.\n\nமொத்தம் 140 மணி நேரம் பயன் படுத்தப்பட்டது. புள்ளி எ யில் கதிர் ஏற்பளவு சுமார் 75 கிரே..\n\nஅறுவையரங்கில் நோயாளி மேசையின்மேல் படுக்க வைக்கப்பட்டு மயக்க மருந்து கொடுக்கப்படுகிறது. பின் மருத்துவர் ,யோனிவழியாக கருப்பையின் வாயினை பலகன அளவுள்ள கம்பியின் துணையுடன் ,எளிதில் ரேடியமுள்ள குழாயினை செலுத்த வசதியாக விரிவு படுத்திக்கொள்கிறார். துணைக்கருவிகளுடன் முதலில் குழாயினை சரியாக கருப்பையில் வைக்கிறார்.அதன்பின் ஒரே மாதிரியான இரு ஓவாய்டுகளை ,நழுவாமல் இருக்க ரப்பர் அமைப்புடன் பெண்ணுறுப்பில் வைத்து, போதுமான அளவு பஞ்சு அல்லது வலைபோன்ற துணியினைப் பயன்படுத்தி அவைகளை நிலையாக இருக்குமாறு வைத்து, வெளியில் இரு பேரிதழ்களையும் தைத்து விடுகிறார். இது ரேடியம் வெளியே விழுந்து விடாமல் இருக்கவே. இதற்குப்பின் நோயாளி எக்சு கதிர் எந்திரமுள்ள அறைக்கு எடுத்துச் செல்லப்படுகிறார். அங்கு முன்பின் ( AP ) மற்றும் பக்க வாட்டில்(lateral ) படம் எடுக்கப்படுகின்றன.இரு தொடைகளுக்குமிடையே ஒரு கம்பி வளையம் படம் எடுக்கும் போது வைக்கப்படுகிறது. இதன் துணையிடன் உருபெருக்கம் கணிக்கப்படமுடியம். இது ஏற்பளவினை கணக்கிட உதவும். பின் நோயாளி தனி அறையில் வைத்து கவனிக்கப்படுகிறார்.\n\nபுள்ளி பி யில் கதிர் ஏற்பளவு ,எ யிலுள்ள அளவைப்போல் 30% ஆக உள்ளது.எனவே புள்ளி பி யில் ஏற்பளவினைக் கூட்ட தொலைக் கதிர் மருத்துவம் கொடுக்கப்படுகிறது.இந்த நிலையில் பள்ளி எ கனமான( 7 செ.மீ) ஈயக் கட்டியால் காக்கப்படுகிறது.\n\nசிறுநீர் பை மற்றும் மலக் குடல் பெறும் ஏற்பளவுகள்;இந்த புள்ளிகளில் ஏற்பளவுகள் நுட்பமான கருவிகளால் அளந்து தெரிந்து கொள்ளப்படுகின்றன.மலக்குடல் அளவு 40 கிரே ஆகவும் சிறுநீர் பை அளவு 55 கிரே ஆகவும் உள்ளன.\n\nநிலைகள் 1 மற்றும் 2 ல்,அண்மைக் கதிர் மருத்துவமும் ,தொடர்ந்து -சில நாள்கள்இடைவெளிக்குப்பின்- தொலைக்கதிர் மருத்துவமும் கொடுக்கப்படுகின்றது.பொதுவாக நிலை 3 மற்றும் 4 ல் தொலைக் கதிர் மருத்துவமே இரண்டு புலங்களுடனோ அல்லது நான்கு புலங்களுடனோ மொத்தம் 60 கிரே கதிர் ஏற்பளவு கொடுக்கப்படுகிறது.ஒவ்வொரு நாளும் 2 கிரே வீதம் வாரம் 5 நாள்கள் 6 வாரத்தில் இது நிகழும். கதிர் வீச்சு புற்றுநோய் மருத்துவர் ,மருத்துவ இயற்பியலாளர் மற்றும் கதிர் வீச்சு தொழில் நுட்பனர் அனைவரும் இணைந்து செய்யும் ஒரு கூட்டு பணி இது.\n\n'எதிர் விளைவுகள்.'\n\nசில விளைவுகள் உடனடியாகத் தோன்றும்; மற்றும் சில விளைவுகள் காலம் தாழ்த்தித் தோன்றும்.\n\nஉடனடி விளைவுகள், மருத்துவம் தொடங்கி 5 அல்லது 6 நாள்களில்,கதிர்வீச்சினால் நோய் எதிர்ப்புத் திறன் குறைவினால் தொற்றுநோய் ஏற்படலாம். பெண்குறியினைச் சுத்தமாகக் கழுவுதல் மூலமும் மருந்துகள் மூலமும் இதனைக் கட்டுப்படுத்தலாம்.\n\n2 அல்லது 3 வாரங்கள் சென்ற பின் மலக்குடலில் கதிர்வீச்சின் விளைவுகள் தென்படக்கூடும்.சிறுநீர் பையிலும் அழற்சி ஏற்படும். அடிக்கடி சிறுநீர் கழிக்க நேரிடலாம். காலரா போன்று நீர்த்த மலம் அடிக்கடி இருக்கும்.இவ்விளைவுகள் பொதுவாக அதிக ஏற்பளவில் நிகழும். இரு பகுதிகளாக இக்கதிர் மருத்துவம் மேற்கொள்ளும் போது, இடைவெளி 3 அல்லது 4 மாதங்களாக உள்ளபோது ,இந்த இடைவெளியில் நோய் வளரவும் கூடும். ஆனாலும் முதல் பகுதி மருத்துவம் எவ்வாறு செயல்படுகிறது என்பதனை தெரிந்து கொள்ள முடியும். மாறாக குறைந்த இடைவெளியில் இரண்டாவது பகுதி மேற்கொள்ளப்படும் போது தாமத விளைவுகளைத் தான் தெரிந்து கொள்ள முடியும்.\n\nதாமத விளைவு.3 அல்லது 4 மாதங்கள் சென்ற பின்னரே விளைவுகள் தெரியவரும். மலக்குடல், மலப்பை, சிறுநீர்பையில் அழற்சிஏற்படலாம். இது பின்நாளில் விரும்பப்படாத விளைவான மலக்குடல் பெண்ணுறுப்பபு இவைகளுக்கிடையே பொத்தல் விழுதல் ,அதே போன்று பெண்ணுறுப்புக்கும் நிறுநீர் பைக்குமிடையே பொத்தல் ஏற்படுவது என்பன ஏற்படலாம்.இவ்வாறு நிகழும் நிலையில் அறுவை மூலம் சரிசெய்ய முயல்லாம். 4 வாரங்கள் உடலுறவு கொள்ளக்கூடாது என அறிவுறுத்தப்பட வேண்டும். அதன் பின் உடலுறவு கொள்வது பெண்குறி சுவர் ஒட்டிக்கொள்வதை தவிர்க்க உதவும்.\n\nகருப்பை வாய் புற்றும் கருவுற்ற நிலையும்.\n\nநல்ல வேளையாக இது அதிகம் இல்லை. 0.1 % நோயாளிகளே இந்த நிலையில் வருகின்றனர். இதுபோன்ற நிலையில் மருத்துவத்தின் பயன் குறைவாகவேயுள்ளது.இதற்கு முக்கிய காரணம் இயக்குநீரும் அதிகரித்த இரத்த ஓட்டமுமேயாகும். இதனால் புற்று விரைந்து வளர்வதுடன் பிற இடங்களுக்குப் பரவவும் செய்கிறது.கருவுற்ற நிலையே மருத்துவத்திற்கு தடையாகவுள்ளது.அண்மைகாலக் கருத்துப் படி கருவைப் பற்றிக் கவலைபடாமல் முழு கதிர் ஏற்பளவினையும் கொடுத்து தாயைக் காப்பாற்றுவதையே குறியாகக் கொண்டுள்ளது.\n\nகருவுற்ற முதல் ஆறு மாதங்கள் கரு வளரும் வாய்ப்பு குறைவாகவே உள்ளது.நான்கு வாரங்களுக்கு வரம் 1000 சென்டி கிரே வீதம் மெகா வோல்ட் கதிர் மருத்துவம் நல்ல பலனைக் கொடுக்கிறது.கரு கலைந்து விடும். இதற்கு 4 அல்லது 5 வாரங்கள் ஆகலாம். இதற்குப்பின் அண்மைக் கதிர் மருத்துவம் மேற்கொள்ளலாம்.. ரேடியம்,கோபால்ட்,சீசியம் போன்ற கதிர் தனிமங்கள் பயன்படுத்தப் பட்டன.கருச்சிதைவு ஏற்பட இல்லை எனில் ,கரு அறுவை மூலம் அகற்றப்பட வேண்டும்.\n\nகடைசி 2 அல்லது 3 மாதங்கள் உள்ள நிலையில் நோயாளி கருப்பை புற்றுடன் வந்தால் , கரு நல்லநிலையில் இருக்கும் போது சிசேரியன் அறுவை மூலம் குழந்தை காப்பாக எடுக்கப்படுகிறது.இதனைத் தொடர்ந்து உள்கதிர் மருத்துவம் அல்லது தொலைக் கதிர்மருத்துவம் அல்லது இரண்டுமோ மேற்கொள்ளலாம்.எந்த நிலையிலும் கருச்சிதைவைந் தூண்டக்கூடாது. அவ்வாறு செய்வது பிற இடங்களுக்கு புற்று பரவ வாய்பாய்விடும். இது இறப்பிற்கும் வழிவகுக்கும்.\n\n.'கருப்பைப் புற்றிற்கு தடுப்பு மருத்துவம்'\n\nஅண்மை காலத்தில் கருப்பை வாய் புற்றிற்கு கார்டாசில் (Cardasil ) என்னும் தடுப்பு மருந்து உள்ளது.பெண்குழந்தை பூப்பு எய்திய உடன் 3 முறை இந்த தடுப்பு மருந்து சில மாதங்களுக்குள் போடப் படுகிறது.இம்மருந்து HPV 16 மற்றும் 18 வகை வைரசினை அழிக்கிறது.நமது நாட்டில் 70% இந்த வைரசால் தான் தோன்றுகின்றன.நமது நாட்டில் வருடந்தோறும் 1,30000 புது கருப்பை புற்றுடன் மருத்துவத்திற்கு வருகின்றனர்.இதில் 74,000 பேர் நோயினால் மரணமடைகின்றனர் என்று மருத்துவத்திற்கான இந்திய ஆராய்ச்சிக் கழகம்( ICMR) தெரிவிக்கிறது.செர்வாரிக்சு ( Cervarix ) என்பதும் கார்டாசில் போன்ற ஒரு தடுப்பு மருந்தாகும்.\n\nபின் ஏற்றும் கருவிகள் (After loading machine ) .\n\nகதிர்மருத்துவம் தொடங்கிந போது ,கதிரியக்க மூலங்கள் முன்னதாகவே குழாய்களிலும் ஓவாய்டுகளிலும் தயார் நிலையில் வைத்திருந்து, அறுவை மருத்துவ அரங்கில் அவைகளை நோயாளியின் பிறப்பு உறுப்பில் சரியாக வைத்து அதன்பின் எக்சு கதிர் படம் எடுக்கப் பட்டது. இப்படத்தின் உதவியிடன் புள்ளிகள் A யிலும் பள்ளி B யிலும் ளற்பளவுகள் கணிக்கப்பட்டன. இமுமுறையில் பணியாளர், மருத்துவர் மற்றும் தொழில் நுட்பனர் என அனைவரும் கதிர் வீச்சுப் புலத்தில் நேரடியாகச் செயல்பட வேண்டியதாக உள்ளது. ஓரளவாவது கதிர் வீச்சினை ஏற்கும் நிலை தவிர்க்க முடியாதது.இதற்காகவே பின்செலுத்தும் கருவி பயன்பாட்டிற்கு வந்தது. உறுதியான துருப்பிடிக்காத ஆனாலும் அதிக காமா கதிர்களை ஏற்றுக் கொள்ளாத கனமுடைய நுனியில் வளைந்தும் மூடியுமிருக்ககும் உருக்குக் குழாய்கள் மயக்க நிலையிலுள்ள நோயாளியின் கருப்பை மற்றும் பெண்ணுறுப்பில் வைக்கப்படுகின்றன.அசையாமல் நிலைபெற்று இருக்கிறது. இந்தநிலையில் கதிர்படம் எடுக்கப்படுகிறது. நோயாளியிடம் செலுத்தப்பட்ட கருவி சரியாக இருப்பதாக மருத்துவர் கருதினால் ,முன்பே எளிதில் வளைந்து கொடுக்கும் பாலித்தீன் குழாய்களில் தயார் நிலையிலுள்ள கதிரியக்கமுடைய ரேடியம் அல்லது கோபால்ட் அல்லது சீசியம் மிகவும் எளிதாக ச் செலுத்தி ,மீண்டும் அவைகள் நகர்ந்து விடாமல் செய்யப்பட்டது. இதற்கு ஆகும் நேரம் மிகவும் குறைவு.மேலும் இதனை மருத்துவரே கைகளால் மேற்கொள்ள வேண்டும் இம்முறை (Manual after loading method ) எனப்படும்.இங்கும் மிகக்குறைந்த அளவு ஏற்பளவினைத் தவிர்க்க முடியாது.இந்த நிலையினைத் தவிர்க்க, தொலைக் கட்டுப்பாட்டு பின்செலுத்தும் கருவி (Automatic remote after loading machine ) இன்று சந்தைப் படுத்தப் படுகின்றன\n\nஇம்முறையின் மிகவும் முக்கிய நன்மை என்னவென்றால் ,கதிர் மூலம் ஏதுமில்லாத நிலையில் அச்சமின்றி, கவனமாக மெதுவாக கருவியினை நோயாளியிடம் பொருத்தலாம்.குழாய்கள் சரியாக இல்லை என்று மருத்துவர் கருதினால் அதனை முதலிலேயே சரிசெய்துவிட முடியும். கதிர்படம் எடுக்கும் இடத்திலும் யாருக்கும் கதிர் வீச்சில்லை. அவசரம் அவசரமாக படம் எடுக்க வேண்டியதில்லை.\n\nகதிர் தனிமங்கள் நோயாளியின் எந்த உடலுறுப்புடனும் நேரடியாகத் தொடர்பு கொண்டு, அதனால் உடல் நீரினால் பாதிக்கப்படுவதில்லை.உலோகக் குழாயில் மட்டுமே அவைகளுள்ளன. ஒவ்வொரு முறையும் நச்சு நீக்கம் செய்ய வேண்டுவதில்லை.\n\nஇங்கு கதிர் தனிமங்கள் தொலைந்துவிடும் என்ற அச்சம் இல்லை. அவை காப்பாக உள்ளன. இப்படிப்பட்ட கருவிகளின் கூடுதல் நன்மை முழு பாதுகாப்பு ஆகும். மருத்துவத்தின் போதுநோயாளியினை அவசரமாக கவனிக்க வேண்டிய நிலை ஏற்பட்டால் ,கட்டுப்பாட்டுக் கேந்திரத்திலிருந்து கருவியினை இயக்கி கதிர் மூலங்களை மட்டும் அகற்றி விட்டு ,நோயாளியினை கவனிக்கலாம். இப்பணி முடிந்ததும் மறுபடியும் கதிர் தனிமங்களை அதன் இடத்தில் வைக்கலாம்.\n\nஇன்று பொதுவாக தொலைக்கட்டுப்பாட்டுக் கருவிகள் எல்லாம் அதிக,உயர் கதிரியக்கமுடைய மூலகங்களுடன் சந்தைப் படுத்தப்படுகின்றன(High dose rate ). இப்படிப்பட்ட கருவிகளுடன் சில நிமிடங்களில் போதிய ஏற்பளவினைக் கொடுக்கமுடியும்.முன்புபோல் இரண்டு அல்லது மூன்று நாட்கள் நோயாளி தனித்திருக்க வேண்டியதில்லை. இது நோயாளினைப் பொருத்தமட்டில் மிகுந்த மன நிறைவைக் கொடுக்கிறது.புறநோயாளியாகவே மருத்துவம் பெறலாகும் இதனால் செலவு குறையும். இக்கருவிகளில் கோபால்ட் 60 மற்றும் இருடியம் 192 பயனாகிறது.கியூரிட்ரான், மைக்ரோ செலக்ட்ரான்,பூக்ளர் போன்ற கருவிகள் உள்ளன. சில கருவிகளில் ஒரே சமயத்தில் இரு நோயாளிகளுக்கு மருத்துவம் மேற்கொள்ளமுடியும்.\n\nஇப்படிப்பட்ட கருவிகள் கருப்பை வாய் புற்றிற்கு மட்டுமல்லாமல் பிற இடங்களிலும் பயன்படுகிறது\n\nBARC notes\n"}
{"id": "208214", "url": "https://ta.wikipedia.org/wiki?curid=208214", "title": "அகமதாபாத் மாவட்டம்", "text": "அகமதாபாத் மாவட்டம்\n\nஅகமதாபாத் மாவட்டம், இந்திய மாநிலமாகிய குஜராத்தின் மாவட்டங்களில் ஒன்று. இந்தியாவின் 7ஆவது பெரிய நகரமாகிய அகமதாபாத் இதன் தலைநகரம் ஆகும். இந்திய அளவில் அதிக மக்கள் தொகையைக் கொண்ட மாவட்டங்களில் எட்டாவது இடத்தில் உள்ளது. .\n\n\nSection::::மக்கள் வகைப்பாடு.\n2011 ஆம் ஆண்டு மக்கட்தொகை கணக்கெடுப்பின் படி அகமதாபாத் மாவட்டத்தின் மொத்த மக்கட்தொகை 7,045,314. இது தோராயமாக ஹாங்காங் நாட்டின் மக்கட்தொகைக்கு சமமானதாகும். இதன் மூலம் இம்மாவட்டம் இந்தியாவில் உள்ள 640 மாவட்டங்களில் 8வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் அகமதாபாத் மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 22.31%.அகமதாபாத் மாவட்டத்தின் பாலின விகிதப்படி 1000 ஆண்களுக்கு 903 பெண்கள் உள்ளனர். மேலும் அகமதாபாத் மாவட்ட மக்களின் கல்வியறிவு விகிதம் 86.65%..\n\n"}
{"id": "208215", "url": "https://ta.wikipedia.org/wiki?curid=208215", "title": "அண்டார்டிக்கா ஒப்பந்தம்", "text": "அண்டார்டிக்கா ஒப்பந்தம்\n\nஅண்டார்டிக்கா ஒப்பந்தம் Antarctic Treaty System(ATS); என்பது 1959 டிசம்பர் 1 ஆம் நாள் ஏற்படுத்தப்பட்ட ஓர் ஒப்பந்தமாகும். அண்டார்டிக்கா கண்டத்தில் இராணுவ நடவடிக்கைகளை நிறுத்தவும் அக்கண்டத்தை அறிவியல் ஆராய்ச்சிக்கு மட்டுமே பயன்படுத்தவும் இந்நாளில் ஒப்பந்தம் செய்யப்பட்டது.தடை செய்யப்பட இயலாத அண்டார்டிகா கண்டத்தில் அனைத்துலக உறவுகளை ஒழுங்குபடுத்தும் வகையில் ஆஸ்திரேலியா, அர்ஜென்டினா, பெல்ஜியம், சிலி, பிரான்சு, ஜப்பான், நியூசிலாந்து, நார்வே,உருசியக் கூட்டமைப்பு, தென்னாப்பிரிக்கா, இங்கிலாந்து, ஐக்கிய அமெரிக்காஆகிய 12 நாடுகள் இதில் கையெழுத்திட்டன. இப்பகுதியில் எவ்வித இராணுவ நடவடிக்கைகளை எந்த நாடுகளும் மேற்கொள்ளாமல் அறிவியல் ஆய்வுகளை மட்டுமே செய்வதற்கு மேலும் 47 நாடுகள் கையெழுத்திட்டுள்ளன.\n"}
{"id": "208219", "url": "https://ta.wikipedia.org/wiki?curid=208219", "title": "அன்னை சாயிமாதா சிவபிருந்தாதேவி", "text": "அன்னை சாயிமாதா சிவபிருந்தாதேவி\n\nஅன்னை சாயிமாதா சிவ பிருந்தாதேவி புதுக்கோட்டை அருகிலுள்ள திருக்கோகர்ணத்தில் 1927ஆம் ஆண்டு பிறந்தார்.\n\nSection::::சமய, சமூகப்பணிகள்.\nதிலகவதியார் ஆதீனத்தின் முதல் பெண் ஆதீனமாக விளங்கியவரும், சமூக சேவகராகப் பணியாற்றியவரும், நகர மன்ற உறுப்பினராகவும் பணியாற்றியவரும், பள்ளிக்குத் தாளாளராக பணியாற்றியவரும் ஆவார். இவர் மாவட்ட சமூக நலக்குழுத் தலைவியாக தமிழ்நாட்டு ஆளுநரால் நியமிக்கப்பட்டும் பணியாற்றியாற்றினார். பிருந்தாதேவி காங்கிரசு பேரியக்கத்தில் பெருந்தலைவர் காமராஜரின் அன்பிற்கிணங்க கட்சிப்பணியில் ஈடுபட்டார். இவர் இலக்கிய நயத்தோடு கட்சிப்பணிகளை மேடைதோறும் எடுத்துப் பரப்பினார். பிருந்தாதேவி ஏழை அனாதைக்குழந்தைகள், விதவைகள் ஆகியோருக்காக வைத்தியர் முத்துலட்சுமி ரெட்டியின் பெயரில் மகளிர் இல்லம் அமைத்து, 5000த்திற்கும் மேற்பட்ட மங்கையர்களுக்கு வழிகாட்டியாக திகழ்ந்தவர் ஆவார். மாவட்ட நிர்வாகத்திற்கு உறுதுணையாக பல்வேறு சமூகப்பணிகளை ஆற்றிவந்தார். பிருந்தாதேவி பல்வேறு சமய சமுதாய நிகழ்ச்சிகளைப் புதுக்கோட்டையில் நடத்தினார். இவர் திருநூல்கள் பலவற்றையும் எழுதியுள்ளார். அவற்றுள் \"மனிதன் எங்கே போகிறான்?\", \"இந்து மதம்\", \"மனிதன் தெய்வமாகலாம்\" போன்ற நூல்கள் குறிப்பிடத்தக்கவை. இவர் வீணை வாசிக்க கற்றுத் தந்தவரும் ஆவார். பிருந்தாதேவி சமூக சேவகராக, அரசியல்வாதியாக, கல்வியாளராக, இலக்கியவாதியாக, இசையினை அறிந்தவராகப் பரிணமித்து, ஆன்மீகத்தில் உயர்ந்த நிலையினைப் பெற்றுச் சிறந்த பெண்மணியாக வலம்வந்தவர்.\n\nSection::::வெளிநாட்டில்.\nசைவ சமயத்தின் கருத்துக்களையும், திருநெறியத் தமிழ், இலக்கிய பண்பாட்டு நெறிகளையும் தமிழகம் மட்டுமன்றி, மலேசியா, சிங்கப்பூர், இந்தோனேசியா, இலங்கை, அமெரிக்கா, ஜெர்மனி போன்ற நாடுகளில் பயணம் செய்து இவர் பரப்பியுள்ளார்.\n\nSection::::ஆதீனம்.\nஇவரின் திலகவதியார் திருவருள் ஆதீனம், அருள்மிகு சாயிமாதா சிவ பிருந்தாதேவி கல்வி சமூக அறக்கட்டளை (பதிவு) 1120, மச்சுவாடி, புதுக்கோட்டை 622 001 என்ற முகவரியில் இயங்கி வருகின்றது. \n\nSection::::பொற்கிழி விருது.\nஆதீனத்தைத் துவக்கிய அன்னை சாயிமாதா சிவ பிருந்தாதேவியின் பெயரால் தமிழ், இலக்கிய, ஆன்மீகப்பணிக்காகச் சேவையாற்றிவரும் ஒருவருக்கு பொற்கிழி விருது, அன்னையின் கல்வி சமூக அறக்கட்டளையால் 2000ஆம் ஆண்டு முதல் வழங்கப்பட்டு வருகிறது. குன்றக்குடி பெரியபெருமாள், குன்றக்குடி (2000), கலைமாமணி. டாக்டர் விக்கிரமன், சென்னை (2001), புலவர்.பொன். தெய்வநாயகி ஜோதி, சென்னை (2002),எம்,என்.சங்கரநாராயணன் , சென்னை (2003),கலைமாமணி.திருச்சி பரதன், திருச்சி (2004), மு.பெ.சத்தியவேல் முருகனார், சென்னை (2005), டாக்டர் . அய்க்கண் (2006), தமிழாகாரர். தெ. முருகசாமி, புதுச்சேரி (2007), முனைவர். கு.வெ.பாலசுப்பிரமணியன் (2008), பேராசிரியர். பா.நமசிவாயம், திருப்புத்தூர் (2009), டாக்டர். சரஸ்வதி இராமநாதன் (2010), பேராசிரியர். டாக்டர்.சுப. திண்ணப்பன் (2011) போன்றோர் இதுவரை பொற்கிழி விருதினைப் பெற்றுள்ளனர். \n\n\n"}
{"id": "208225", "url": "https://ta.wikipedia.org/wiki?curid=208225", "title": "இந்திய சட்டமன்றத் தேர்தல்கள் 2013", "text": "இந்திய சட்டமன்றத் தேர்தல்கள் 2013\n\nஇந்தியாவின் கர்நாடகா, தில்லி, திரிபுரா, இராஜஸ்தான், நாகலாந்து, மிசோரம், மேகாலயா, சத்தீசுகர் மற்றும் மத்தியப் பிரதேசம் ஆகிய ஒன்பது மாநிலங்கள் அரசுகளின் ஆட்சிகாலம் 2013ம் ஆண்டில் முடிவடைவதால், மேற்படி மாநிலங்களுக்கு தேர்தல் அறிவிக்கப்பட்டு, நடந்து முடிந்தது.\n\nSection::::திரிபுரா.\n23,55,446 வாக்காளர்களைக் கொண்ட திரிபுரா மாநிலத்தில் 11வது சட்டமன்ற தேர்தல், 2013ம் ஆண்டு பிப்ரவரி 14ம் நாள் தேர்தல் நடந்தது. இத்தேர்தலில், இந்தியாவின் அதிககபட்சமாக 93.57விழுக்காடு வாக்குகள் பதிவானது. தேர்தலின் வாக்கு எண்ணிக்கை பிப்ரவரி 28ம் நாள் நடைபெற்றது. இதில் மார்க்சிஸ்ட் கம்யூனிஸ்ட் கட்சி, அதிக தொகுதிகள் வென்று ஆட்சியமைத்தது.\n\nதேர்தல் முடிவுகள்\n\nSection::::மேகாலயா.\n1481473 வாக்காளர்களைக் கொண்ட மேகாலயா மாநிலத்தில் 21வது சட்டமன்ற தேர்தல், 2013ம் ஆண்டு பிப்ரவரி 23ம் நாள் தேர்தல் நடந்தது. இத்தேர்தலில், 88விழுக்காடு வாக்குகள் பதிவானது. தேர்தலின் வாக்கு எண்ணிக்கை பிப்ரவரி 28ம் நாள் நடைபெற்றது. இதில் இந்திய தேசிய காங்கிரசு, அதிக தொகுதிகள் வென்று ஆட்சியமைத்தது.\n\nதேர்தல் முடிவுகள்\n\nSection::::நாகாலாந்து.\n1198449 வாக்காளர்களைக் கொண்ட நாகாலாந்து மாநில சட்டமன்ற தேர்தல், 2013ம் ஆண்டு பிப்ரவரி 23ம் நாள் தேர்தல் நடந்தது. இத்தேர்தலில், 83விழுக்காடு வாக்குகள் பதிவானது. தேர்தலின் வாக்கு எண்ணிக்கை பிப்ரவரி 28ம் நாள் நடைபெற்றது. இதில் நாகா மக்கள் முன்னனி, அதிக தொகுதிகள் வென்று ஆட்சியமைத்தது.\n\nதேர்தல் முடிவுகள்\n\nSection::::கர்நாடகா.\n224 சட்டமன்ற தொகுதிகள் கொண்ட கர்நாடகாவின் 14வது சட்டமன்ற தேர்தல், 2013ம் ஆண்டு மே 5ம் நாள் நடந்தது. இத்தேர்தலில், 66.81விழுக்காடு வாக்குகள் பதிவானது. தேர்தலின் வாக்கு எண்ணிக்கை மே 8ம் நாள் நடைபெற்றது. இதில் இந்திய தேசிய காங்கிரசு, அதிக தொகுதிகள் வென்று ஆட்சியமைத்தது.\n\nதேர்தல் முடிவுகள்\n\nSection::::தில்லி.\n1.19கோடி வாக்காளர்களைக் கொண்ட தில்லி சட்டமன்றத்தின் பொதுத் தேர்தல் 2013, திசம்பர் 4ம் நாள் நடந்தது. இத்தேர்தலில், 74விழுக்காடு வாக்குகள் பதிவானது. 2013 திசம்பர் 8ம் நாள், வாக்கு எண்ணிக்கையின் முடிவில், பாரதிய ஜனதா கட்சி பெரும்பான்மையான இடங்களை கைப்பற்றியும் ஆட்சியமைக்கும் விருப்பம் இல்லாமையால், 30விழுக்காடு வாக்குகள் பெற்று தேர்தலின் இரண்டாம் நிலைக்கு தேர்ந்தெடுக்கப்பட்ட ஆம் ஆத்மி கட்சி, இந்திய தேசிய காங்கிரசின் ஆதரவோடு ஆட்சியமைத்தது.\n\nதேர்தல் முடிவுகள்\nSection::::ராஜஸ்தான்.\n4கோடி வாக்காளர்களைக் கொண்ட ராஜஸ்தான் சட்டமன்றத் தேர்தல் 2013, திசம்பர் 1ம் நாள் நடந்தது. இத்தேர்தலில், 74விழுக்காடு வாக்குகள் பதிவானது. 2013 திசம்பர் 8ம் நாள், வாக்கு எண்ணிக்கையின் முடிவில், பாரதிய ஜனதா கட்சி பெரும்பான்மையான இடங்களை கைப்பற்றி ஆட்சியமைத்தது.\n\nதேர்தல் முடிவுகள்\n"}
{"id": "208228", "url": "https://ta.wikipedia.org/wiki?curid=208228", "title": "ஜென் தத்துவக் கதைகள் (நூல்)", "text": "ஜென் தத்துவக் கதைகள் (நூல்)\n\nஜென் தத்துவக் கதைகள்உலகின் தத்துவ ஆராய்ச்சியாளர்கள், ஆன்மிகவியலாளர்கள் அனைவரையும் கவர்ந்து இழுக்கும் ஓர் அற்புதமான, ஒரு மகத்தான பிரிவு. கிறித்தவம், இசுலாமியம், சீக்கியம், பௌத்தம், இந்து மதம் என்பதைப் போன்று ஒரு தனி மதப் பிரிவு அல்ல ஜென். எந்த விதமான சடங்குகளையோ, மந்திரங்களையோ கூறுவதுமல்ல. இது தான் கடவுள் என்றோ, கடவுளை இப்படித்தான் வணங்கவேண்டும் என்றோ, இவ்விதமான நடைமுறைகளைப் பின்பற்றி அதன்படிதான் கடவுளை அடையவேண்டும் என்றோ குறிப்பிடுவதுமல்ல. \n\nSection::::ஜென் தத்துவம்.\nசப்பானிலும், சீனாவிலும் ஜென் துறவிகள் அதிகம் இருந்திருக்கிறார்கள். இந்நாடுகளில் பௌத்தம், தாவோயிசம், கன்பூசியசிசம் என மூன்று மதங்கள் இருக்கின்றன. ஒருவன் தன்னைத்தானே கண்காணிப்பதும், தவறுகளிலிருந்து திருத்திக்கொள்வதும் சுலபமான காரியமல்ல. முயன்றால் முடியாதது எதுவுமில்லை என வலியுறுத்துவது தான் ஜென் தத்துவம் ஜென் தத்துவங்களை சின்னச் சின்ன கதைகளாக புதிய சாதனையாளருக்கு ( ஞானப் பயிற்சியிலிருப்பவருக்கு) ஜென் தத்துவக் கதைகள் ஒரு நல்ல வழிகாட்டி. இந்த புத்தகத்தில் 77 தலைப்புகளில் தத்துவங்கள் கதைவடிவில் சொல்லப்பட்டிருக்கிறது.\n"}
{"id": "208229", "url": "https://ta.wikipedia.org/wiki?curid=208229", "title": "மன்னே சீகுபான்", "text": "மன்னே சீகுபான்\n\nமன்னே சீகுபான் என அழைக்கப்படும் கார்ல் மன்னே ஜார்ஜ் சீகுபான்( Karl Manne Georg Siegbahn) (3 டிசம்பர் 1886 – 26 செப்டம்பர் 1978) சுவீடன் நாட்டைச் சேர்ந்த ஓர் இயற்பியலாளர். எக்ஸ் கதிர் நிறமாலை மூலம் எலக்ட்ரான்களுக்கு மூன்றாவது உறை(எம். தொடர்) உள்ளது என்பதைக் கண்டறிந்தவர். எக்ஸ் கதிர்த் நிறமாலைத் துறையில் இவரது கண்டுபிடிப்பு மற்றும் ஆய்வுகளுக்காக 1924 ஆம் ஆண்டில் இயற்பியல் நோபல் பரிசு பெற்றார்.\n"}
{"id": "208230", "url": "https://ta.wikipedia.org/wiki?curid=208230", "title": "சேட்", "text": "சேட்\n\nசேட் அல்லது ஷேட் அமைப்பானது வரையயற்ற வைத்தியர்கள் (MSF) இலங்கையை விட்டு நீங்கும் தருணத்தில் உள்ளூரிலே உள சமூக ஆதரவை வழங்குவதற்கு என 1 மார்ச்சு 2004 ஆம் ஆண்டு உருவாக்கப்பட்டது. இது NGO Secretariat ஊடாகவும் இலங்கையில் கம்பனிகளைப் பதியும் சட்டம் ஊடாகவும் பதிவுசெய்யப்பட்டுள்ளது. ஆழிப்பேரலையை ஏற்படுத்திய அவலத்தைத் தொடர்ந்து சிறிது காலத்திற்கு இது தன் பணிகளை மட்டக்களப்பிற்கும் விரிவுபடுத்தியது. 2012 ஆம் ஆண்டு முதல் மிதிவெடி அபாயக் கல்வித்திட்டத்தை வவுனியா மாவட்டத்திலும் கிளிநொச்சியின் கரைச்சி பூநகரிப் பிரதேச செயலர் பகுதிகளிலும் ஐக்கிய நாடுகள் சிறுவர் நிதியத்தால் நிதி, தொழில்நுட்ப அனுசரணையுடன் மிதிவெடி அபாயக் கல்வியினை வழங்கிவருகின்றது. மிதிவெடிகளாலும், வெடிக்காத வெடிநிலையில் உள்ள வெடிபொருட்களால் பாதிக்கப்பட்டவர்களுக்கான உதவிகளை சமூக சேவைத்திணைக்களத்துடன் இணைந்து வழங்கி வருகின்றனர். 2015 ஆம் ஆண்டு ஜூலை முதல் ஐரோப்பிய ஒன்றியத்தின் நிதியுதவுடனும் ஐக்கிய நாடுகள் சிறுவர் நிதியத்தின் தொழில்நுட்ப அனுசரணையுடன் வவுனியா மாவட்டத்தில் சிறுவர் விபத்துத் தவிர்ப்பு விழிப்புணர்வினை ஏற்படுத்து வருகின்றனர். \n"}
{"id": "208232", "url": "https://ta.wikipedia.org/wiki?curid=208232", "title": "ஜார்ஜ் மினாட்", "text": "ஜார்ஜ் மினாட்\n\nஜார்ஜ் ரிச்சர்டு மினாட் (George Richards Minot; டிசம்பர் 2, 1885 – பிப்ரவரி 25, 1950)ஓர் அமெரிக்க மருந்தியல் ஆய்வாளர்.1934 இல் ஜார்ஜ் விப்பிள், வில்லியம் மர்பி என்பவர்களுடன் இணைந்து அனிமியா எனப்படும் இரத்த சோகை நோய்க்கு ஈரல் மருந்தாகப் பயன்படுகிறது என்ற ஆய்வுக்காக மருத்துவத்திற்கா நோபல் பரிசு பெற்றார்.\"\n"}
{"id": "208234", "url": "https://ta.wikipedia.org/wiki?curid=208234", "title": "ஜேம்ஸ் சால்லிஸ்", "text": "ஜேம்ஸ் சால்லிஸ்\n\nஜேம்ஸ் சால்லிஸ்(James Challis FRS;12 டிசம்பர் 1803 – 3 டிசம்பர் 1882) ஓர் இங்கிலாந்து வானியலாளர் ஆவார். ஜார்ஜ் ஏரி, லே வெரியர் ஆகியோர் நெப்டியூன் என்ற எட்டாவது கோளைக் கண்டறியும் முன்னரே அதைப்பற்றி முன்னரே ஊகித்தறிந்து 1846 இல் ஆய்வுகள் மேற்கொண்டவர். கேம்பிரிட்ஜ் அவதாணிப்பு நிலைய இயக்குநரும் ஆவார். \n"}
{"id": "208239", "url": "https://ta.wikipedia.org/wiki?curid=208239", "title": "புளூ கிராசு (இந்தியா)", "text": "புளூ கிராசு (இந்தியா)\n\nபுளு கிராசு (இந்தியா) என்ற அமைப்பு விலங்குகளின் துயர் துடைப்பதற்காக கேப்டன் சுந்தரம் என்பவரால் 1959ஆம் ஆண்டு சென்னையில் தொடங்கப்பட்டது. இந்த அமைப்பு 1964ஆம் ஆண்டு சங்கங்களின் பதிவு சட்டத்தின் கீழ் பதிவு செய்யப்பட்டது.\n\n\n"}
{"id": "208249", "url": "https://ta.wikipedia.org/wiki?curid=208249", "title": "முஷ்டாக் அஹமது சர்கார்", "text": "முஷ்டாக் அஹமது சர்கார்\n\nமுஷ்டாக் அஹமது சர்கார் (Mushtaq Ahmed Zargar) இந்தியாவின் சிறிநகரில் 1967 ஆம் ஆண்டு பிறந்தவர். இவர் அங்குள்ள \"ஜூம்மா மசூதி\"யில் வளந்தவர். தனது 17 ஆம் வயதில் இஸ்லாமியப் போராளிக்குழுக்களின் மீது ஆர்வம் ஏற்பட்டது. 1984 ஆம் ஆண்டு \"ஜம்மு மற்றும் காஸ்மீர் விடுதலை முன்னணி\"யில்(Jammu and Kashmir Liberation Front) உறுப்பினரானார். 1988 ஆம் ஆண்டு ஆகஸ்டு மாதம் பாகிஸ்தானுக்குச் சென்று பயிற்சி பெற்றார். பின்னர் 1989 ஆம் ஆண்டு மேல்மட்டப் பயிற்சிக்காக மீண்டும் பாகிஸ்தான் சென்றார். 189 ஆம் ஆண்டு இரண்டாம் கட்ட பயிற்சி முடிந்து இந்தியா திரும்பியதும் அவரது ஒரு யோசனை \"ஜம்மு காஸ்மீர் விடுதலை முன்னணி\"யில் நிராகரிக்கப்படுகிறது. எனவே அல்-உமர்-முஜாகிதீன் என்ற போராளிக் குழுவைத் தொடங்கினார். அதற்கு பாகிஸ்தான் நிதி உதவி அளித்தது. \"முஷ்டாக் அஹமது சர்கார்\" இந்திய அரசால் 1992 ஆம் ஆண்டு மே மாதம் 15 ஆம் தியதி காவல் படையினரால் கைது செய்யப்பட்டு சிறைச்சாலையில் அடைக்கப்பட்டார். ஆஃப்கான் தீவிரவாதிகள் ஐ.சி 814 விமானத்தை அதன் பயணிகளுடன் கடத்தி இவரை விடுவித்தனர். அதன் பின் அவர் பாகிஸ்தானில் உள்ளார்.\n"}
{"id": "208251", "url": "https://ta.wikipedia.org/wiki?curid=208251", "title": "இந்தியன் ஏர்லைன்ஸ் விமானம் 814", "text": "இந்தியன் ஏர்லைன்ஸ் விமானம் 814\n\nஇந்தியன் ஏர்லைன்ஸ் விமானம் 814 (Indian Airlines Flight 814) பொதுவாக ஐ.சி 814 (IC 814) என்று அழைக்கப்படும். இது நேபாளுக்கும் இந்தியாவிற்கும் இடையே செல்லும் \"இந்தியன் ஏர்லைன்ஸ்\" விமானம் ஆகும். இந்த விமானம் 1999 ஆம் ஆண்டு டிசம்பர் மாதம் 24 ஆம் தியதி வெள்ளிக் கிழமை 178 பயணிகள் மற்றும் 15 விமான ஊழியர்களுடன் கடத்தப்பட்டது. இதை பாகிஸ்தானில் இயங்கும் ஹர்கத்-உல்-முஜாகிதீன் தீவிரவாதக் குழு கடத்தியிருந்தது. இந்தக் கடத்தல் 7 நாட்கள் நீடித்தது. பின்னர் இந்தியச் சிறையில் இருந்த முஷ்டாக் அஹமது சர்கார், அஹமது ஒமர் சையது ஷேக் மற்றும் மெளலானா மசூத் அசார் ஆகியத் தீவிரவாதிகளை விடுவித்தனர். கடத்தப்பட்ட விமானம் ஆப்கானிஸ்தானின் கந்தஹார் விமான நிலையத்தில் கடத்தல்காரர்கள் தரையிறக்கி வைத்திருந்தனர். இவ்விமானம் கடத்தப்பட்ட பின்னர் இந்தியாவின் அமிர்தசரஸ் விமான நிலையம், பாகிஸ்தானின் லாகூர் விமான நிலையம், ஐக்கிய அரபு அமீரகம் நாட்டின் துபாய் ஆகிய விமான நிலையங்களில் தரையிறக்கப்பட்டது. இக்கடத்தலில் 17 பயணிகள் காயமடைந்தனர். \"ரூபின் காட்யால்\" என்பவர் மரணமடைந்தார்.\n"}
{"id": "208254", "url": "https://ta.wikipedia.org/wiki?curid=208254", "title": "ஹர்கத்-உல்-முஜாகிதீன்", "text": "ஹர்கத்-உல்-முஜாகிதீன்\n\nஹர்கத்-உல்-முஜாகிதீன் (Harkat-ul-Mujahideen- al-Islami, உருது: حرکت المجاہدین الاسلامی‎) சுருக்கமாக ஹெச்.யு.எம் (HUM) என்று அழைக்கப்படுகிறது. இது பாகிஸ்தானில் இருந்து இயக்கும் தீவிரவாத அமைப்பு ஆகும். இதனுடைய தீவிரவாதச் செயல்கள் அனைத்தும் இந்தியாவின் காஷ்மீர் மாவட்டத்தில் நடைபெறுகிறது.\n\nSection::::உருவாக்கம்.\nஇக்குழு முதலில் \"ஹர்கர்-உல்-அன்சார்\" என்ற பெயரில் இயங்கியது. 1997 ஆம் ஆண்டு இக்குழுவானது ஒசாமா பின் லேடனுடன் தொடர்புடையது என அமெரிக்காவால் அறிவிக்கப்பட்டது. அதன் பின் இக்குழு தனது பெயரை \"ஹர்கத்-உல்-முஜாகிதீன்\" என மாற்றிக் கொண்டது. இந்தக் குழுவானது இந்தியாவில் தடை செய்யப்பட்ட ஒன்றாகும். இந்தக் குழுவானது 1980 ஆம் ஆண்டு பாகிஸ்தான் ஐ.எஸ்.ஐ அமைப்பால் ஆஃப்கானில் சோவியத் படைகளுக்கெதிராக போரிட அமைக்கப்பட்டது. இந்தக் தீவிரவாதக் குழுக்களுக்கு \"ஐ.எஸ்.ஐ\" அமைப்புடன் நெருங்கிய தொடர்பு உள்ளது.\nSection::::விமானக் கடத்தல்.\n999 ஆம் ஆண்டு பிப்ரவரி மாதம் 24 ஆம் தியதி வெள்ளிக் கிழமை \"இந்தியன் ஏர்லைன்ஸ்\" விமானம் நேபாளத்திலிருந்து 178 பயணிகள் மற்றும் 15 விமான ஊழியர்களுடன் கடத்தப்பட்டது.இந்தியன் ஏர்லைன்ஸ் விமானம் 814 கடத்தல் இந்தக் குழுவால் நடத்தப்பட்டது ஆகும்.\n\nSection::::இங்கிலாந்தில் தடை.\n2005 ஆம் ஆண்டு அக்டோபர் மாதம் 10 ஆம் தியதி இங்கிலாந்து நாட்டு உள்துறை அமைச்சு இந்த இயக்கத்தைத் தடை செய்தது. மேலும் இவ்வியக்கத்தோடு தொடர்புடையவர்களுக்கு 10 வருட சிறைத்தண்டனை வழங்கப்படும் என அறிவித்தது.\n"}
{"id": "208272", "url": "https://ta.wikipedia.org/wiki?curid=208272", "title": "ஹிஸ்புல் முஜாகிதீன்", "text": "ஹிஸ்புல் முஜாகிதீன்\n\nஹிஸ்புல் முஜாகிதீன் (Hizbul Mujahideen அரபி: حزب المجاھدین‎) இந்தியாவின் காஷ்மீர் மாநிலத்தில் செயல்படும் தீவிரவாத அமைப்பு ஆகும். \"ஹிஸ்புல் முஜாகிதீன்\" என்பதற்கு \"புனிதப் போராளிகளின் குழு\" என்று பொருள். இந்தக் குழுவானது இந்தியா மற்றும் ஐரோப்பிய ஒன்றியத்தால் தீவிரவாதக் குழுவாக அறிவிக்கப்பட்டு தடை செய்யப்பட்டுள்ளது. இந்தக் குழுவின் தற்போதைய தலைவர் காஷ்மீரைச் சேர்ந்த \"சையது சலாலுதீன்\" ஆவார். இக்குழு \"அசான் தார்\" என்பவரால் 1989 ஆம் ஆண்டு தொடங்கப்பட்டது. \"சையது சலாலுதீன்\" தற்போது பாகிஸ்தானில் உள்ளார். இவரை இந்தியாவிடம் ஒப்படைக்கும் படி பாகிஸ்தானை இந்தியா பலமுறை கேட்டுக் கொண்டுள்ளது. ஆனால் சமீபத்திய ஊடகப் பேட்டி ஒன்றில் இக்குழுவிலுள்ள ஒருவர் பாகிஸ்தான் அரசு ஒருபோதும் \"சையது சலாலுதீனை\" இந்தியாவிடம் ஒப்படைக்காது எனக் கூறியுள்ளார். அமெரிக்கா அரசு \"சையது சலாலுதீனை\" சர்வதேசத் தீவிரவாதியாக ஜூன் 2017 ஆம் ஆண்டு அறிவித்தது.\nSection::::பாகிஸ்தான் தொடர்பு.\n\"சையது சலாலுதீன்\" இந்தியாவின் காஷ்மீரில் பிறந்திருந்தாலும் அவருக்கு பாகிஸ்தானின் லாகூர் மற்றும் பெஷாவரில் வீடுகள் உள்ளன.\n\"சையது சலாலுதீன்\" பாகிஸ்தானின் ஐ.எஸ்.ஐ அமைப்புடன் தொடர்பு கொள்வதற்காகவும், மேலும் காஷ்மீரில் மேற்கொள்ளப்படும் தீவிரவாதச் செயல்கள் பற்றி விவாதிக்கவும், நிதி தொடர்பான விஷயங்களைக் கையாளவும், பயிற்சி முகாம்கள் பற்றி விவாதிக்கவும் இந்த வீடுகள் பயன்படுத்தப்படுகின்றன.\n\nSection::::வாக்குமூலம்.\n2012 ஆம் ஆண்டின் நேர்காணல் ஒன்றில் \"சையது சலாலுதீன்\", பாகிஸ்தான் தற்போது காஷ்மீரில் தீவிரவாதச் செயல்களை ஊக்கிவிப்பதில்லை என்றும் அதனால் பாகிஸ்தானயே தாக்க உத்தேசித்துள்ளதாகவும் தெரிவித்தான்.\n2013 ஆம் ஆண்டு செப்டம்பர் மாதம் \"ஹிஸ்புல் முஜாகிதீன்\" தளபதிகளில் ஒருவரான \"தாலிப் லாலி\" இந்தியப் பாதுகாப்புப் படையினரால் கைது செய்யப்பட்டார்.\nSection::::இணையத்தளம்.\nஇந்த இயக்கத்தின் இணையத்தளம்.\n\n"}
{"id": "208274", "url": "https://ta.wikipedia.org/wiki?curid=208274", "title": "இந்தியன் முஜாகிதீன்", "text": "இந்தியன் முஜாகிதீன்\n\nஇந்தியன் முஜாகிதீன் (Indian Mujahideen (IM)) ஒரு இஸ்லாமியத் தீவிரவாத இயக்கமாகும். இது இந்தியாவில் இயங்குகிறது. இந்த இயக்கம் இந்தியாவில் பொதுமக்களின் மீது பல்வேறு தாக்குதல்களை நடத்தியுள்ளது. இந்தத் தீவிரவாதக் குழுவானது 2014 ஆம் ஆண்டு இந்தியாவின் தில்லி மாநில முதல்வர் அரவிந்த் கெஜ்ரிவாலைக் கடத்தத் திட்டமிட்டிருந்தது.\nSection::::சர்வதேசத் தடை.\nகாவல்துறையினரின் விசாரணையில் இந்த தீவிரவாத அமைப்பிற்கு லஷ்கர்-ஏ-தொய்பா அமைப்புடன் தொடர்பு உள்ளது கண்டுபிடிக்கப்பட்டுள்ளது. 2010 ஆம் ஆண்டி ஜூன் மாதம் 4 ஆம் தியதி இந்த அமைப்பை தீவிரவாத அமைப்பு என இந்திய அரசு தடை செய்தது. 2010 ஆம் ஆண்டு அக்டோபர் மாதம் 22 ஆம் தியதி நியூசிலாந்து அரசு இந்தத் தீவிரவாத அமைப்பை தடை செய்தது. 2011 ஆம் ஆண்டு செப்டம்பர் மாதம் அமெரிக்கா நாடு இந்த அமைப்பை தீவிரவாத அமைப்பு என பட்டியலிட்டுத் தடை செய்தது. மேலும் இங்கிலாந்தும் இந்த தீவிரவாதக் குழுவைத் தடை செய்தது.\n\n\n"}
{"id": "208284", "url": "https://ta.wikipedia.org/wiki?curid=208284", "title": "ஏலாத்", "text": "ஏலாத்\n\nஏலாத் (\"Eilat\", ; ) என்பது இசுரேலின் தெற்குப் பகுதியிலுள்ள நகரும், அகபா குடாவில் தென் செங்கடலின் முனையில் அமைந்துள்ள, சுறுசுறுப்பாகவும் பிரபல்யம்மிக்கதுமாகிய ஓர் துறைமுகமும் ஓய்விடமுமாகும்.\n\nஇது 47,700 பேர் வசிக்கும் இடமாகவும், நெகேவ் பாலைவனத்தின் தெற்கு பகுதியாகவும், தென் பகுதியில் அரபாத்தையும், எகிப்தின் தாபா கிராமத்தையும், கிழக்கில் யோர்தானின் அஃகபா நகரையும், குடாவிற்கு குறுக்காக தெரியுமாறு தென் கிழக்கில் சவுதி அரேபியா ஹகல் எனும் இடத்தையும் கொண்டுள்ளது. \n\nஏலாத்தின் கடற்கரை, பவளப்பாறைகள், இரவு வாழ்க்கை, இயற்கை அமைவு என்பன இதனை உள்ளூர் மற்றும் வெளிநாட்டு சுற்றுலாவுக்கு பிரபல்யம்மிக்கதாகச் செய்கிறது.\n\n"}
{"id": "208295", "url": "https://ta.wikipedia.org/wiki?curid=208295", "title": "ஜெய்ஸ்-இ-முகமது", "text": "ஜெய்ஸ்-இ-முகமது\n\nஜெய்ஸ்-இ-முகமது (Jaish-e-Mohammed, உருது: جيش محمد‎) இந்தியாவின் காஷ்மீர் மாநிலத்தில் இயங்கும் போராளிக் குழு ஆகும். \"ஜெய்ஷ்-இ-முகம்மது\" எனும் உருதுச் சொல்லுக்கு \"முகம்மதின் படை\" என்று பெயர். இது ஒரு \"ஜிகாதியப்\" போர்க்குழுவாகும். காஷ்மீரில் இயங்கும் போராளிக் குழுக்களுள் மிகவும் கடுமையான குழு இது ஆகும்.\n\nSection::::குறிக்கோள்.\nஇந்த அமைப்பின் முக்கியக் குறிக்கோள் காஷ்மீரைத் தனி நாடாக்குவதாகும். இதன் பொருட்டு காஷ்மீரில் பல்வேறு தாக்குதல்களை நடத்தி வருகிறது. \n\nSection::::தடை.\nஇந்த அமைப்பு 2002 ஆம் ஆண்டிலிருந்து பாகிஸ்தான் நாட்டில் தடை செய்யப்பட்ட போதும், அதன் செயல்பாடுகள் பாகிஸ்தானில் தொடர்கின்றன. இப்போராளிக் குழுவை இந்தியா, பாகிஸ்தான், அமெரிக்கா மற்றும் இங்கிலாந்து ஆகிய நாடுகள் தடை செய்துள்ளன.\n\nSection::::வரலாறு.\n2000 ஆம் ஆண்டு மெளலானா மசூத் அசார் இக்குழுவைத் தொடங்கினார். இவர் இந்தியன் ஏர்லைன்ஸ் விமானம் 814 கடத்தலின் போது விடுவிக்கப்பட்டவர். விடுதலைக்குப் பின் ஹர்கத்-உல்-முஜாகிதீன் போராளிக் குழுவிலிருந்து விலகி, இக்குழுவை ஆரம்பித்தார். \"ஹர்கத்-உல்-முஜாகிதீன்\" இயக்கத்தில் இருந்தவர்களில் பலர் இவரது \"ஜெய்ஸ்-இ-முகம்மது\" இயக்கத்தில் இணைந்தனர். 2002 ஆம் ஆண்டு சனவரி மாதம் இப்போராளிக் குழுவை பாகிஸ்தானின் அப்போதைய அதிபர் பெர்வேஸ் முஷாரஃப் தடை செய்தார். தடையின் காரணமாக இக்குழு தனது பெயரை \"குத்தாம் உல்-இஸ்லாம்\" (Khuddam ul-Islam) என மாற்றிக் கொண்டது.\n\n2019 -ஆம் ஆண்டு பிப்ரவரி 14 அன்று புல்வாமா எனும் இடத்தில் தீவிரவாத தாக்குதல்நடந்தது. சுதந்திர இந்தியாவின் வரலாற்றில் மிகவும் துரதிர்ஷ்டவசமான தாக்குதலான இது, இந்த இயக்கத்தால் நடத்தப்பட்டதாக இந்திய அரசு தகவல்கள் வெளியிட்டது.\n\n\n"}
{"id": "208300", "url": "https://ta.wikipedia.org/wiki?curid=208300", "title": "மௌலானா மஸ்ஊத் அஸ்ஹர்", "text": "மௌலானா மஸ்ஊத் அஸ்ஹர்\n\nமெளலானா மசூத் அசார் (Maulana Masood Azhar) பாகிஸ்தானைச் சேர்ந்த \"ஜிகாத்\" தீவிரவாதி ஆவான். ஜெய்ஸ்-இ-முகமது எனும் தடை செய்யப்பட்டத் தீவிரவாதக் குழுவை அமைத்தவன் ஆவான். இந்தியாவின் தேடப்படும் குற்றவாளிகளுள் மிகவும் முக்கியமானவன்.\nSection::::வாழ்க்கை.\n\"மெளலானா மசூத் அசார்\" பாகிஸ்தானின் \"பவால்பூர்\" பகுதியில் 1968 ஆம் ஆண்டு 10 சகோதர சகோதரிகளுடன் பிறந்தவன். சில தகவல்களில் இவன் 11 குழதைகளுள் மூன்றாவதாக 1968 ஆம் ஆண்டு ஆகஸ்டு மாதம் 7 ஆம் தியதி பிறந்தவன் என குறிப்பிடப்பட்டுள்ளது. இவனது தந்தை \"அல்லா பக்ஸ் ஷபிர்\" அரசுப் பள்ளியில் தலைமை ஆசிரியர். இவர்களுக்கு சொந்தமாகக் கோழிப் பண்ணை உண்டு. \"மெளலானா மசூத் அசார்\" பாகிஸ்தானின் கராச்சி நகரில் படித்தவன். அங்கு \"ஹர்கத்-உல்-அன்சார்\" எனும் அமைப்புடன் தொடர்பு ஏற்பட்டது. சோவியத்- ஆஃப்கான் போரில் பங்கு பெற்று காயமைந்த பின் \"ஹர்கத்-உல்-அன்சார்\" அமைப்பு உருதுப் பத்திரிகையில் பணி செய்ய அனுப்பியது. பின்னர் \"மெளலானா மசூத் அசார்\" \"ஹர்கத்-உல்-அன்சார்\" அமைப்பின் தலைவரானதும் \"சாம்பியா\" \"அபு துபை, \"சவுதி அரேபியா\", அல்பேனியா\", \"மங்கோலியா\" மற்றும் \"இங்கிலாந்து\" போன்ற நாடுகளுக்கு பயணம் செய்து தனது குழுவுக்கு ஆட்களைச் சேர்த்தல், நிதி வசூலித்தல் மற்றும் தனது குழுவின் கொள்கைகளைப் பரப்புதல் ஆகியவற்றில் ஈடுபட்டான்.\nSection::::சோமாலியப் பயணம்.\n\"மெளலானா மசூத் அசார்\" தனது இயக்கத்திற்கு ஆட்களைச் சேர்பதற்காகவும், அல் காயிதா இயக்கக் குழுக்களுடன் தொடர்பு கொள்வதற்காகவும் மற்றும் நிதி திரட்டுதல் போன்ற செயல்களுக்காக சோமாலியா நாட்டிற்கு மூன்று முறை சென்றுள்ளான்.\n"}
{"id": "208302", "url": "https://ta.wikipedia.org/wiki?curid=208302", "title": "பனஸ்வடி", "text": "பனஸ்வடி\n\nபனஸ்வடி என்பது கர்நாடகத்தின் தலைநகரான பெங்களூரின் ஒரு பகுதி. முற்காலத்தில் இருந்தே இப்பகுதியில் குடியிருப்புகள் அதிகம் இருக்கின்றன. சிக்க பனஸ்வடி, டொட்ட பனஸ்வடி என்று இரு பிரிவுகள் உள்ளன. இது பெங்களூர் மாநகர சபையில் 27வது வார்டைக் கொண்டுள்ளது. \n"}
{"id": "208305", "url": "https://ta.wikipedia.org/wiki?curid=208305", "title": "அங்கிள் பன்", "text": "அங்கிள் பன்\n\nஅங்கிள் பன் என்பது பத்ரன் இயக்கத்தில் மோகன்லால் நாயகநாக நடித்த திரைப்படம். இது 1991-ல் வெளியான ஒரு மலையாளத் திரைப்படம்.\n\n\nSection::::பாடல்கள்.\nபழவிளை ரமேசன் எழுதிய பாடல்களுக்கு ரவீந்திரன் இசை அமைத்துள்ளார்.\n"}
{"id": "208307", "url": "https://ta.wikipedia.org/wiki?curid=208307", "title": "அடையாளம் (மலையாளத் திரைப்படம்)", "text": "அடையாளம் (மலையாளத் திரைப்படம்)\n\nஇது எஸ். என். சாமி திரைக்கதையில் கே. மது இயக்கிய மலையாளத் திரைப்படம். இது 1991 இல் வெளியானது. மம்மூட்டி, ரேகா, சோபனா, முரளி ஆகியோர் முக்கிய கதாப்பாத்திரங்களில் நடித்துள்ளனர்.\n\n"}
{"id": "208308", "url": "https://ta.wikipedia.org/wiki?curid=208308", "title": "சங்கீத கலாசிகாமணி விருது", "text": "சங்கீத கலாசிகாமணி விருது\n\nசங்கீத கலாசிகாமணி விருது இந்திய நுண்கலைக் கழகத்தால் (Indian Fine Arts Society) ஒவ்வொரு ஆண்டும் தேர்ந்தெடுக்கப்பட்ட கலைஞர்களுக்கு வழங்கப்படும் ஒரு விருதாகும்.\n\nSection::::சங்கீத கலாசிகாமணி விருது பெற்ற கலைஞர்கள்.\n<div class=\"reflist4\" style=\"padding:10px\" >\n\n<div>\n"}
{"id": "208312", "url": "https://ta.wikipedia.org/wiki?curid=208312", "title": "அத்வைதம் (திரைப்படம்)", "text": "அத்வைதம் (திரைப்படம்)\n\nஅத்வைதம் பிரியதர்சன் இயக்கத்தில் 1991ல் வெளியான மலையாளத் திரைப்படம். இதில் மோகன்லால், ஜெயராம், ரேவதி ஆகியோர் முன்னணி வேடங்களில் நடித்தனர்.\n\nSection::::இசை.\nகைதப்ரம் தாமோதரன் நம்பூதிரி எழுதிய பாடல்களுக்கு எம். ஜி. ராதாகிருஷ்ணன் இசையமைத்துள்ளார். ;பாடல்கள்\n\n"}
{"id": "208313", "url": "https://ta.wikipedia.org/wiki?curid=208313", "title": "எம். டி. இராமநாதன்", "text": "எம். டி. இராமநாதன்\n\nஎம். டி. இராமநாதன் அல்லது எம். டி. ஆர் (\"M. D. Ramanathan\", MDR, 20 மே 1923 - 27 ஏப்பிரல் 1984) என பிரபலமாக அறியப்படும் மஞ்சப்பார தெவச இராமநாதன் ஒரு கருநாடக இசைப்பாடகர்.\n\nSection::::பிறப்பு / கல்வி.\nசென்னை மாகாணம் (Madras Presidency) பாலக்காடு மாவட்டத்தில் (தற்போது இது கேரள மாநிலத்தில் உள்ளது) மஞ்சப்பார என்னும் கிராமத்தில் பிறந்தார். தந்தையார் பெயர் தெவச பாகவதர். அவர் ஒரு இசை ஆசிரியர். இராமநாதன் பாலக்காட்டிலுள்ள விக்டோரியா கல்லூரியில் இயற்பியலில் இளநிலை பட்டம் பெற்றார்.\n\nSection::::இசைப்பயிற்சி.\nதொடக்க இசைப்பயிற்சியை தனது தந்தையாரிடம் கற்றார். பின்னர் மேலும் தகுதி பெறுவதற்காக இராமநாதனை அவரது தந்தை சென்னைக்கு அழைத்துச் சென்றார். அந்தக் காலகட்டத்தில் சென்னை கலாசேத்திராவில் ருக்மிணிதேவி அருண்டேல் \"சங்கீத சிரோமணி\" பாடநெறியை அறிமுகப்படுத்தி அதற்கு புகழ்பெற்ற இசை வித்துவான் டைகர் வரதாச்சாரியாரை முதல்வராக நியமித்திருந்தார். 1944 இல் வகுப்பு தொடங்கியபோது வாய்ப்பாட்டில் முதலாவது மாணவராக இராமநாதன் தேர்ந்தெடுக்கப்பட்டார். முதலாவதாக மட்டுமன்றி வாய்ப்பாட்டில் முதலாவது வகுப்புக்குத் தேர்ந்தெடுக்கப்பட்ட ஒரேயொரு மாணவராகவும் விளங்கினார். இதனால் டைகர் வரதாச்சாரியார் தனிக் கவனம் எடுத்து கற்றுக்கொடுத்தார். விரைவில் இராமநாதன் குருவின் மனதில் இடம் பிடித்துக்கொண்டார். இருவருக்குமிடையில் நல்லுறவும் புரிந்துணர்வும் ஏற்பட்டது. இந்த உறவு டைகர் வரதாச்சாரியார் 1950ல் இறக்கும் வரை தொடர்ந்தது. இராமநாதன் கடைசிவரை தனது குருவின் மீது மதிப்பும் பக்தியும் கொண்டிருந்தார்.\n\nSection::::இசைப்பணி.\nSection::::இசைக்கச்சேரிகள்.\nஇராமநாதன் ஒரு \"நாதோபாசகர்\" - நாதத்தை, இசையை தொழுபவர். அவரது குரலின் ஆழமும் கனதியும் தனித்துவமானவை. அதே போல அவர் பாடும் பாணியும் தனித்துவம் வாய்ந்தது. இசை நிகழ்ச்சிகளில் இவர் மந்த கதியிலேயே பாடுவார். கேட்பவர்கள் பாடல் வரிகளை நன்கு கேட்டு பொருள் விளங்கிக் கொள்ளத் தக்கவாறு இடைவெளி விட்டுப் பாடுவார். சிலர் இவரின் இந்தப் பாணியை விமரிசனம் செய்ததுண்டு. அவர் யாருடைய விமரிசனத்தையும் பொருட்படுத்த மாட்டார். இசையை இசைக்காகவே பாடுவதென்பது இவரின் சிறப்பு. இவரது கனதியான குரலுக்கு மந்த கதியில் பாடுவதே பொருத்தமானது என்பது பல இரசிகர்களின் எண்ணமாக இருந்தது.\n\nஇவர் சகானா, ஸ்ரீ, ஆனந்த பைரவி, ரீதிகெளளை, யதுகுலகாம்போதி ஆகிய இராகங்களில் செய்யும் ஆலாபனைகள் கருநாடக இசை வரலாற்றில் என்றும் சிறப்பான இடம் வகிக்கும். கேதாரம், காம்போதி, ஹம்சத்வனி என்பனவும் அவருக்கு பிடித்த இராகங்களாகும்.\n\nஇராமநாதன் தனது இசைக் கச்சேரிகளின் போது சில சமயம் பாடுவதை இடையிலே நிறுத்திவிட்டு பக்கவாத்தியம் வாசிக்கும் கலைஞர்களுடன் அல்லது இரசிகர்களுடன் உரையாடுவார், விகடம் பண்ணுவார். ஒரு கச்சேரியின்போது பாடலை நிரவல் செய்து கொண்டிருக்கையில் இடையிலே நிறுத்திவிட்டு பாடல் வரிகளின் விளக்கத்தை இரசிகர்களுக்கு எடுத்துச் சொன்னது பல இரசிகர்களின் நினைவில் நிறைந்த நிகழ்ச்சியாகும்.\n\nஇவர் பாடும்போது பக்கவாத்திய கலைஞர்கள் மிகுந்த எச்சரிக்கையுடன் இருப்பார்கள். சில சமயங்களில் பாடல் வரிகளை தொடர்ந்து பாடாமல் வரிகளுக்கிடையே இடைவெளி விடுவார். அச் சமயங்களில் மிருதங்கம் வாசிப்பவர் கூடுதல் ஆவர்த்தனம் வாசிக்கத் தயாராக இருக்கவேண்டும். அதே சமயம் சில வரிகளை திரும்பத் திரும்ப பாடுவார். வயலின் வாசிப்பவர் அடுத்த வரிக்கு அல்லது அடுத்த சங்கதிக்குச் செல்லாமல் எச்சரிக்கையாக இருக்க வேண்டும். இன்னும் சில சமயங்களில் பிரபல கீர்த்தனைகளை மாற்றிப் பாடுவார். முதலில் அநுபல்லவியைப் பாடிவிட்டுப் பின் பல்லவியைப் பாடுவார்.\n\nஇராமநாதனின் இசைக்கச்சேரிகளை நேரில் பார்ப்பவர்களுக்கு அவரின் முக பாவங்களும் அபிநயங்களும் விருந்தாக அமையும். அவரது வாக்குக் கண்ணும், அவர் அடிக்கடி தனது குடுமியை அவிழ்த்து முடிவதும் பார்ப்பதற்கு வேடிக்கையாக இருக்கும்.\n\nஇவர் மந்த கதியில் பாடும் வழக்கம் உள்ளவராதலால் தீட்சிதர் கிருதிகள் சிலவற்றில் மத்திம கதியில் பாடவேண்டிய இடங்கள் வரும்போது பிரமிப்பூட்டும் வகையில் இரண்டு கதிகளிலும் பாடுவார். காம்போதி இராகத்தில் அமைந்த ஸ்ரீ சுப்ரமணியேன நமஸ்தே மற்றும் ஆனந்த பைரவியில் அமைந்த மானச குருகுக என்ற கீர்த்தனைகளில் சரணங்கள் பாடும்போது வர்ணத்தில் உள்ளது போல இரண்டு கதிகளில் பாடுவார்.\nSection::::இசை ஆசிரியராக.\nகலாசேத்திராவில் தனது இசைப் பயிற்சி முடிந்தபின் அங்கேயே தனது குருவான டைகர் வரதாச்சாரிக்கு உதவியாக இருந்தார். பின்னர் கலாசேத்திராவிலேயே இசைப் பேராசிரியராகவும் அதன் பின்னர் அங்கே இருந்த \"நுண்கலைக் கல்லூரிக்கு\" முதல்வராகவும் பணியாற்றினார். கலாசேத்திராவின் முக்கிய பிரிவு நடனப் பயிற்சியாகும். அங்கே நடனம் பயின்ற பல புகழ்பெற்ற நடனமணிகள் இராமநாதனிடமே இசை கற்றனர். தொடக்கத்தில் மாணவர்களுக்கு அவரது இசை நூதனமானதாகவும் மரபு வழி சாராததாகவும் தோன்றியது. ஆனால் போகப்போக அவரது இசையைப் போற்றியதுடன் அதன் மகத்துவத்தையும் அவர்கள் உணர்ந்தார்கள். உருக்மிணிதேவியும் இராமநாதனது இசையைப் புகழ்ந்ததோடு அது சிறப்புத்தன்மை வாய்ந்தது எனத் தனது மாணவர்களுக்கு கூறினார்.\n\nகாயத்ரி சங்கரன் குறிப்பிடத்தக்க மாணவராவார்..\n\nSection::::பாடலாசிரியர்.\nஇராமநாதன் சுமார் 300 கீர்த்தனைகள் தமிழ், தெலுங்கு, சமக்கிருதம் ஆகிய மொழிகளில் இயற்றியுள்ளார். அவற்றில் சில கீழே கொடுக்கப்பட்டுள்ளன. \n\nSection::::இறப்பு.\nநீண்ட காலம் நோய்வாய்ப்பட்டிருந்த பின் தனது 60 ஆவது அகவையில் மாரடைப்பால் காலமானார்.\n\n"}
{"id": "208315", "url": "https://ta.wikipedia.org/wiki?curid=208315", "title": "அனஸ்வரம் (திரைப்படம்)", "text": "அனஸ்வரம் (திரைப்படம்)\n\nஇது ஜோமோன் இயக்கத்தில் 1991 ஆண்டில் உருவான திரைப்படம். இதில் மம்மூட்டி, இன்னசென்ட், குதிரைவட்டம் பப்பு, சுவேதா மேனன் ஆகியோர் முதன்மை வேடங்களில் நடித்துள்ளனர்.\n\nSection::::இசை.\nபி. கே. கோபி எழுதிய பாடல்களுக்கு, இளையராஜா இசையமைத்துள்ளார்.\n\n"}
{"id": "208318", "url": "https://ta.wikipedia.org/wiki?curid=208318", "title": "அபூர்வம் சிலர்", "text": "அபூர்வம் சிலர்\n\nஇது \"கல அடூர்\" இயக்கத்தில் 1991 ஆண்டில் வெளியான மலையாளத் திரைப்படம். இதில் சாய்குமார், இன்னசென்ட், ஜகதி ஸ்ரீகுமார், பார்வதி, உஷா ஆகியோர் முதன்மை வேடங்களில் நடித்துள்ளனர்.\n\nSection::::இசை.\nபாடல்களை கைதப்ரம் தாமோதரன் நம்பூதிரி எழுதியுள்ளார். இதற்கு ஜான்சன் இசையமைத்துள்ளார்.\n\n"}
{"id": "208323", "url": "https://ta.wikipedia.org/wiki?curid=208323", "title": "அபிமன்யு (மலையாளத் திரைப்படம்)", "text": "அபிமன்யு (மலையாளத் திரைப்படம்)\n\nஇது பிரியதர்சன் இயக்கத்தில் 1991 ஆண்டில் வெளியான மலையாள திரைப்படம். இதில் மோகன்லால், சங்கர், கீதா, ஜகதீஷ் முதலானோர் நடித்துள்ளனர். இது \"அரசன்\" என்ற பெயரில் தமிழில் மொழிமாற்றப்பட்டது. \"சத்யாகாத் - கிரைம் நெவர் பேய்ஸ்\" என்ற பெயரில் இந்தியில் மொழிமாற்றப்பட்டது.\n\n\nSection::::பாடல்கள்.\nபாடல்களை கைதப்ரம் தாமோதரன் நம்பூதிரி எழுதியுள்ளார். இதற்கு ரவீந்திரன் இசையமைத்துள்ளார்.\n\nSection::::விருதுங்கள்.\nகேரள அரசின் திரைப்பட விருது\n"}
{"id": "208327", "url": "https://ta.wikipedia.org/wiki?curid=208327", "title": "அமரம்", "text": "அமரம்\n\nஇது 1991-ல் வெளியான மலையாளத் திரைப்படம். அ. க. லோகிததாசு திரைக்கதையைக் கொண்டு பரதன் இயக்கியுள்ளார். மம்மூட்டி, முரளி, மாது, அசோகன், கே. பி. ஏ. சி. லளிதா ஆகியோர் படத்தில் முதன்மை \nகதாபாத்திரங்களில் நடித்துள்ளனர். லளிதாவிற்கு தேசிய திரைப்பட விருது கிடைத்தது.\n"}
{"id": "208329", "url": "https://ta.wikipedia.org/wiki?curid=208329", "title": "ஆனவால் மோதிரம்", "text": "ஆனவால் மோதிரம்\n\nஇது 1991 ஆண்டில் ஜி. எஸ். விஜயன் இயக்கத்தில் உருவான திரைப்படம். இதில் சீனிவாசன், சுரேஷ் கோபி ஆகியோர் முதன்மை வேடங்களில் நடித்துள்ளனர்,\n1990-ல் வெளியான \"ஷார்ட் டைம்\" என்ற அமெரிக்கன் திரைப்படத்தினை தழுவி எடுக்கப்பட்டுள்ளது.\n\n\nSection::::இசை.\nஇந்த படத்தில் பாடல்கள் இல்லை. ஜான்சன் பின்னணி இசையமைத்துள்ளார்.\n\n\n"}
{"id": "208331", "url": "https://ta.wikipedia.org/wiki?curid=208331", "title": "இன்ஸ்பெக்டர் பலராம்", "text": "இன்ஸ்பெக்டர் பலராம்\n\nஇது 1991 ஆம் ஆண்டில், ஐ.வி. சசி இயக்கத்தில் பஷீர் தயாரிப்பில் வெளியான மலையாலத் திரைப்படம். இதில் மம்மூட்டி, முரளி, ஊர்வசி, கீதா ஆகியோர் முதன்மை வேடங்களில் நடித்துள்ளனர்.\n\nSection::::இசை.\nசியாம் இசையமைத்துள்ளார்.\n\n"}
{"id": "208333", "url": "https://ta.wikipedia.org/wiki?curid=208333", "title": "விஜி சந்திரசேகர்", "text": "விஜி சந்திரசேகர்\n\nவிஜி சந்திரசேகர், தென்னிந்திய நடிகை ஆவார். திரைப்படங்களிலும் தொலைக்காட்சித் தொடர்தளிலும் நடித்துள்ள இவர் நடிகை சரிதாவின் தங்கை. பாலசந்தரின் இயக்கத்தில் வெளிவந்த தில்லு முல்லு திரைப்படத்தில் ரஜினிகாந்தின் தங்கையாக நடித்து திரையுலகிற்கு அறிமுகமானார்.\n"}
{"id": "208334", "url": "https://ta.wikipedia.org/wiki?curid=208334", "title": "உமா பத்மநாபன்", "text": "உமா பத்மநாபன்\n\nஉமா பத்மநாபன் திரைப்பட நடிகையும், நிகழ்ச்சித் தொகுப்பாளினியும் ஆவார்.\n\n"}
{"id": "208336", "url": "https://ta.wikipedia.org/wiki?curid=208336", "title": "கந்தர்மடம் சிறீ சித்தி விநாயகர் ஆலயம்", "text": "கந்தர்மடம் சிறீ சித்தி விநாயகர் ஆலயம்\n\nகந்தர்மடம் சித்தி விநாயகர் ஆலயம் என்பது இலங்கையின் வடக்கே உள்ள யாழ்ப்பாண நகரிலே கந்தர்மடம் என்னும் இடத்தில் உள்ள பழம் வீதியில் அமைந்துள்ள ஒரு விநாயகர் ஆலயம் ஆகும். பல காலங்களாக இங்கு வைத்துப் பூசைகள் பல செய்து பேணப்பட்டு வருகின்றது. இக்கோயிலின் பூசகரான விஜேந்திர சர்மா அவர்களே இக்கோயிலை பேணி வருகிறார். இங்கு பரிவார தெய்வங்களாக வைரவர், சிவன், பார்வதி, முருகன் ஆகியவற்றையும் அமைத்துள்ளனர்.\n"}
{"id": "208344", "url": "https://ta.wikipedia.org/wiki?curid=208344", "title": "அஹமது ஒமர் சையது ஷேக்", "text": "அஹமது ஒமர் சையது ஷேக்\n\nஅஹமது ஒமர் சையது ஷேக் (Ahmed Omar Saeed Sheikh உருது: احمد عمر سعید شیخ‎) (பிறப்பு: டிசம்பர் 23, 1973) பாகிஸ்தானைப் பூர்வீகமாகக் கொண்ட பிரித்தானியன் ஆவான். இவனுக்கு \"உமர் ஷேக்\", \"ஷேக் உமர்\", \"ஷேக் சையது\", \"முஸ்தபா முகம்மது அஹமது\" போன்ற பெயர்களும் உண்டு. ஜெய்ஸ்-இ-முகமது, அல் காயிதா, ஹர்கத்-உல்-முஜாகிதீன் மற்றும் தாலிபான் போன்ற தீவிரவாதக் குழுக்களுடன் தொடர்புடையவன் ஆவான். \nSection::::கைது.\n1994 ஆம் ஆண்டு அமெரிக்கா மற்றும் இங்கிலாந்து நாட்டைச் சார்ந்த சுற்றுலாப் பயணிகளை கடத்தியாற்காக கைது செய்யப்பட்டு திகார் சிறைச் சாலையில் அடைக்கப்பட்டான். பின்னர் கடத்தப்பட்ட இந்தியன் ஏர்லைன்ஸ் விமானத்தை விடுவிக்க தீவிரவாதிகளால் விடுவிக்கக் கோரிக்கை விடப்பட்டவன். கடத்தப்பட்ட விமானப் பயணிகளைக் காக்கும் பொருட்டு இவன் விடுவிக்கப்பட்டான். விடுதலைக்குப் பின் அமெரிக்கப் பத்திரிகையாளர் டேனியல் பேர்ள் என்பவரைக் கொலை செய்த குற்றத்திற்காக கைது செய்து பின்னர் 2002 ஆம் ஆண்டு ஜூலை மாதம் 15 ஆம் நாள் மரண தண்டனை என தீர்ப்பளிக்கப்பட்டது. பின்னர் இவன் இங்கிலாந்து நாட்டின் உளவாளியாக இருக்கக்கூடுமோ என விசாரணைக்காக பாகிஸ்தானின் \"ஹைதிராபாத்\" சிறையில் அடைக்கப்பட்டுள்ளான்.\n"}
{"id": "208361", "url": "https://ta.wikipedia.org/wiki?curid=208361", "title": "விஜய் ஆம்ஸ்ட்ராங்", "text": "விஜய் ஆம்ஸ்ட்ராங்\n\nவிஜய் ஆம்ஸ்ட்ராங் (born January 2, 1976) இந்தியத் திரைத்துறையில் இயங்கிக்கொண்டிருக்கும் ஒளிப்பதிவாளர் ஆவார்.\nSection::::வாழ்க்கைக் குறிப்பும், தொழிலும்.\nவிஜய் ஆம்ஸ்ட்ராங் தமிழகத்தில், தேவதானம்பேட்டை எனும் ஊரில் பிறந்தார். சிறு வயதிலேயே புகைப்படக்கலையின் மீது மிகுந்த ஈடுபாடு கொண்டிருந்தார். 2000 ஆம் ஆண்டு இளங்கலை சட்டப்படிப்புப் படித்து முடித்தவர், முன்னதாக விகடன் மாணவப் பத்திரிகையாளர் திட்டத்தில் தேர்ந்தெடுக்கப்பட்டு புகைப்பட நிருபராகவும் பணியாற்றினார்.\nதொடர்ந்து, ஒளிப்பதிவுத்துறையின் மீது இருந்த ஆர்வத்தின் காரணமாக 2002 ஆம் ஆண்டு முதல் விளம்பரத்துறையிலும், தமிழ்த் திரைத்துறையிலும் உதவி ஒளிப்பதிவாளராக பணியாற்றத் துவங்கினார். பி. கண்ணன், சி. ஜே. ராஜ்குமார், துவாரகநாத், சித்தார்த் போன்ற ஒளிப்பதிவாளர்களிடம் உதவியாளராக இருந்தவர் 2009ல் ராஜேஷ் லிங்கம் இயக்கிய ‘புகைப்படம்’ எனும் திரைப்படத்தின் மூலமாக ஒளிப்பதிவாளரானார்.\n\nவாசிப்பிலும் மிகுந்த ஈடுபாடு கொண்ட இவர், அவரது வலைத்தளத்தில் சினிமா குறித்த அறிமுகங்கள் மற்றும் தொழில்நுட்பக் கட்டுரைகளையும் தொடர்ந்து எழுதிவருகிறார். இவரது, டிஜிட்டல் சினிமா குறித்த கட்டுரைகள் குறிப்பிடத்தக்கவை. இவரது சினிமா சார்ந்த கட்டுரைகள் தமிழர் கண்ணோட்டம் போன்ற இதழ்களில் தொடர்ச்சியாக வெளியாகின்றன.\n\nSection::::தற்போதைய படங்கள்.\nபுகைப்படத்தைத் தொடர்ந்து நந்தா பெரியசாமி இயக்கிய, ‘மாத்தி யோசி’ என்ற படத்தில் ஒளிப்பதிவாளராக பணியாற்றினார். இவ்விரண்டு படங்களும் ஒளிப்பதிவுக்காக, விமர்சகர்களின் பரவலான பாராட்டைப் பெற்றன. விரைவில் வெளியாகவிருக்கிற ஒண்டிப்புலி என்ற படத்துக்கு ஒளிப்பதிவு செய்துள்ளார்.\nதற்போது கேபிள் சங்கர் இயக்கத்தில் தயாராகிக்கொண்டிருக்கும் ‘தொட்டால் தொடரும்’ என்ற படத்துக்கும், சார்லஸ் இயக்கத்தில் 'அழகு குட்டி செல்லம்’ திரைப்படத்திலும் பணியாற்றி வருகிறார்.\n\nSection::::குறும்படங்களும் ஆவணப்படங்களும்.\n•‘செடியும் சிறுமியும்’- எடிட்டர் பி.லெனின் இயக்கிய குறும்படம்\n•‘எண்ட்லெஸ் லவ்’- ஜானகி விஸ்வநாதன் இயக்கிய ஆங்கிலக் குறும்படம்\n•I.L.O (International Labor Organization) எனும் குழந்தைத் தொழிலாளர் பற்றிய ஆவணப்படம்\nSection::::விமர்சனங்கள்.\nSection::::புகைப்படம்.\n\"Vijay Armstrong's camera work is commendable\" - The Hindu\n\n\"One facet that uplifts the movie in many places is the great cinematography and wonderful depiction of beautiful Kodaikanal\" - Galatta சினிமா\n\n\"Technically, the film top-notches with colorful visuals offering a pleasant touch to film’s ambience\" - \"What Works: Second half, Cinematography\" - Top 10 Cinema\n\n\"Vijay Amstrong's camera captures Kodaikanal as pleasing as it could be\" - IndiaGlitz\n\n\"விஜய் ஆம்ஸ்ட்ராங்கின் ஒளிப்பதிவு கொடைக்கானல் குளிரை அள்ளித் தெளிக்கிறது\" - தமிழ் கூடல்.com\n\n\"Vijay Armstrong's lens beautifully captures the scenic beauty of Kodaikanal\" - DC\n\n\"The camera has been handled very well, capturing the scenic beauty of the landscape\"\n-Behing Woods\n\n\"Cinematography was top notch\" - Bharatstudent.com\n\n\"Vijay Amstrong's camera captures Kodaikanal as pleasing as it could be\" - IndiaGlitz\n\nSection::::மாத்தியோசி.\n\"Cinematographer Vijay Armstrong indulges in an interesting interplay of dark and light tones\" - The Hindu\n\n\"கரடுமுரடான காடுமேடுகளில் தானும் ஒரு கதாப்பாத்திரமாக அலைஞ்சிருக்கு விஜய் ஆம்ஸ்ட்ராங்கின் கேமரா, சென்னையின் புறநகர் பகுதிகளிலும் கிராமத்தினுடைய அடர்ந்த வெளிகளிலும் நிரந்தரமாக பதிஞ்சுகிடக்கிற வறுமையை எதார்த்தமாக பதிவுசெய்திருக்கிறார் ஒளிப்பதிவாளர்\" - Sun TV\n\n\"ஃபோட்டோகிராபியை பொருத்தமட்டும் ரொம்ப புரபஷனலாக இருக்கு. பத்து நிமிஷம் படத்த பார்த்த உடனே மற்ற மாநிலப் படங்கள்ல இல்லாத ஒரு விஷ்வல் சென்ஸ் நம்ம தமிழ் டைரக்டர்க்கும் சரி சினிமாட்டோகிராஃபர்க்கும் இருக்கும் என்பதை ரொம்ப கிளியரா எஃபெக்ட்டிவா அதே நேரத்தில் இண்டலிஜண்டா, எந்த லொக்கேஷனில் வேண்டுமானாலும் ஷூட் செய்யலாம் ஆனா தனக்கு வேண்டிய எஃபெக்ட் வரும் என்கிற கான்பிடண்ட் சினிமேட்டோகிராபர் விஜய் ஆம்ஸ்ட்ராங்-கிடம் இருக்கிறது\" - ஹாசினி பேசும் படம்\n\nSection::::மேற்கோள்.\n1.http://www.bharatstudent.com/cafebharat/movie_reviews_2-Tamil-Pugaipadam-Movie-Review-3,1021.php (Cinematography was top notch.)\n\n2.http://www.indiaglitz.com/channels/tamil/moviegallery/11971.html\n\n3.http://www.indiaglitz.com/channels/tamil/review/11971.html\n\n4. http://entertainment.oneindia.in/tamil/movies/pugaipadam.html\n\n5. http://www.tamiltwist.com/2010/03/pugaipadam-tamil-movie.html\n\n6. http://movies.sulekha.com/pugaipadam_tamil_movie.htm\n\n7. http://spicyonion.com/movie/pugaipadam/\n\n8. http://chennaionline.com/film/PhotoFeature/June09/Pugaipadam-gallery.aspx?page=1\n\n9. http://www.southdreamz.com/10028/pugaipadam-movie-preview-a-film-with-lot-of-newcomers/\n\n10. http://www.behindwoods.com/tamil-movie-news-1/may-08-04/pugaipadam-27-05-08.html\n\n11. http://www.indiaglitz.com/channels/tamil/moviegallery/11034.html\n\n12. http://entertainment.oneindia.in/tamil/reviews/2010/mathiyosi-movie-review-170310.html\n\n13. http://behindwoods.com/tamil-movie-reviews/reviews-2/maathi-yosi-shammu.html\n\n14. http://www.vijayarmstrong.com/content/profile.pdf\n\nSection::::வெளி இணைப்புகள்.\nஇணைய தளம் \nவலைப்பூ\n"}
{"id": "208369", "url": "https://ta.wikipedia.org/wiki?curid=208369", "title": "தென்னிந்திய சர்வதேசத் திரைப்பட விருதுகள்", "text": "தென்னிந்திய சர்வதேசத் திரைப்பட விருதுகள்\n\nதென்னிந்திய சர்வதேசத் திரைப்பட விருதுகள் (SIIMA விருதுகள்) தென்னிந்திய திரையுலக கலைஞர்கள் மற்றும் தொழில்நுட்ப சாதனைகளை கௌரவப்படுதும் விழாவாகும். இவ்விழாவில் தமிழ், தெலுங்கு, மலையாளம், கன்னடம் திரைப்பட உலகினர்கள் கலந்துகொள்கின்றனர். இதில் நான்கு மொழிகளிலும் சிறந்த படம், சிறந்த நடிகர், நடிகைகள், இயக்குனர்கள், இசை அமைப்பாளர்கள், ஒளிப்பதிவாளர்கள் உள்பட 19 பிரிவுகளில் விருது வழங்கப்படும். இவ்விழா இரண்டு நாட்கள் நடைபெறும். முதல் SIIMA விழா (துபாய் உலக வர்த்தக மையத்தில்) ஜூன் 21-22-2012 அன்று நடைபெற்றது.\n\nSection::::சீமா விருதுகள் 2012.\nதென்னிந்திய சர்வதேச திரைப்பட விருது விழா, முதல்முறையாக 2012ம் ஆண்டு தொடங்கியது. இந்த விழா துபாயில் ஜூன் 21–22, 2012ம் ஆண்டு ஆரம்பித்தது . இவ்விழாவுக்கு தினகரன் நாளிதழ் அச்சு ஊடக உதவிகளை வழங்கியது. இவ்விழாவில் தமிழ், தெலுங்கு, மலையாளம், கன்னடம் திரைப்பட உலகினர் கலந்துகொள்கின்றனர். \n\nஇதில் நான்கு மொழிகளிலும் சிறந்த படம், சிறந்த நடிகர், நடிகைகள், இயக்குனர்கள், இசை அமைப்பாளர்கள், ஒளிப்பதிவாளர்கள் உள்பட 19 பிரிவுகளில் விருது வழங்கப்பட்டது.\n\nவிருது நிகழ்ச்சிக்கிடையே பிரமாண்டமான கலைநிகழ்ச்சிகள் நடைபெறுகின்றது. இக்கலை நிகழ்ச்சியில் சமீரா ரெட்டி, சுருதி ஹாசன், ஹன்சிகா மோத்வானி, சார்மி, அமலா பால், தீட்சா சேத், பிரியாமணி, நிதி சுப்பையா, ஐன்ட்ரிதா ராய், பாரூல் யாதவ், கேத்ரின், பூர்ணா, ஹரிப்ரியா மற்றும் இசை அமைப்பாளர் தேவிஸ்ரீ பிரசாத் உள்பட பலர் பங்கேற்கின்றனர். மற்றும் நான்கு மொழிகளிலும் இருந்து ஏராளமான திரையுலகத்தினர் கலந்துகொண்டனர்.\n\n\nSection::::சீமா விருதுகள் 2013.\nஇது செப்டம்பர் மாதம் 12, 13ம் தேதிகளில் சார்ஜாவில் பிரமாண்டமாக நடந்தது. தமிழ், தெலுங்கு, மலையாளம், கன்னடம் திரைத்துறையினர் கலந்துகொண்டனர். \n\nநான்கு மொழியிலும் சிறந்த படம், சிறந்த இயக்குனர், நடிகர், நடிகைகள் உட்பட 19 பிரிவுகளில் விருது வழங்கப்பட்டது. விழாவை ஆர்யா, ஸ்ரேயா சரண், தெலுங்கு நடிகர் ராணா, இந்தி நடிகர் சோனு சூத் ஆகியோர் தொகுத்து வழங்கினார்கள்.\nநடிகர்கள் மோகன் லால், பிரித்விராஜ், தனுஷ், பாலகிருஷ்ணா, அல்லு அர்ஜுன், புனித் ராஜ்குமார், உபேந்திரா, சொஹைல் கான், நடிகைகள் ஸ்ரீதேவி, அசின், காஜல் அகர்வால், பிரியாமணி ஆகியோர் சிறப்பு விருந்தினர்களாக கலந்துகொண்டனர். விருது வழங்கும் விழாவில் நடிகைகள் சுருதி ஹாசன், ஹன்சிகா, தமன்னா, ஸ்ரேயா, சார்மி, ரம்யா, ரிச்சா உள்ளிட்டோர் நடனமாடினார்கள். விழாவில் வாழ்நாள் சாதனையாளர் விருது சவுகார் ஜானகிக்கு வழங்கப்பட்டது. த்ரிஷா, காவ்யா மாதவனுக்கு சிறப்பு விருதுகள் வழங்கப்பட்டன.\n\n\n"}
{"id": "208376", "url": "https://ta.wikipedia.org/wiki?curid=208376", "title": "சன் குடும்பம் விருதுகள்", "text": "சன் குடும்பம் விருதுகள்\n\nசன் குடும்பம் விருதுகள் ச‌ன் குடு‌ம்ப‌ம் ‌விருதுகளு‌க்கு‌ரியவ‌ர்களை, பா‌ர்வையாள‌ர்க‌ள் தே‌ர்‌ந்தெடு‌க்கு‌ம் ‌நிக‌ழ்‌ச்‌சி ஆகும். இந்த விருது நிகழ்ச்சி 2010ம் ஆண்டு சன் குழுமத்தால் துவங்கப்பட ஒரு சின்னத்திரை விருது நிகச்சி ஆகும். \n\nஇ‌ந்த ‌விருது வழ‌ங்கு‌ம் ‌நி‌க‌ழ்‌ச்‌சியை ச‌ன் குடு‌ம்ப‌ம் ‌விருதுக‌ள் எ‌ன்ற பெய‌‌ரி‌ல் நட‌த்த‌விரு‌க்‌கிறது. ‌சிற‌ந்த நடிக‌ர், நடிகை, ‌வி‌ல்ல‌ன் என 12 ‌பி‌ரிவுக‌ளி‌ல் ‌விருது‌க்கு‌ரியவ‌ர்களை, ச‌ன் டி‌வி பா‌ர்வையாள‌ர்க‌ள் தே‌ர்‌ந்தெடு‌க்‌கிறா‌ர்க‌ள்.\n\nSection::::சன் குடும்பம் விருதுகள் 2010.\n2009ஆ‌ம் ஆ‌ண்டு ஜனவ‌ரி முத‌ல் டி‌ச‌ம்ப‌ர் வரை, ச‌ன் டி‌வி‌யி‌ல் ஒ‌ளிபர‌ப்பான தொட‌ர்க‌ளி‌ல் ‌சிற‌ப்பாக நடி‌த்தவ‌ர்களு‌க்கு வழங்கப்படும் விருது ஆகும். சன் குடும்பம் விருதுகள் 2010 இ‌ந்‌நிக‌ழ்‌ச்‌சியை ‌திரை‌ப்பட நடிகை க‌ஸ்தூ‌ரி தொகு‌த்து வழங்கி உ‌ள்ளா‌ர். ‌நி‌க‌ழ்‌ச்‌சி‌யி‌ல் ‌‌சில தொட‌ர்க‌ளி‌ன் கா‌ட்‌சிக‌ள் ஒ‌ளிபர‌ப்பா‌கு‌ம். அவ‌ற்றை‌ப் பா‌ர்‌த்து அ‌தி‌ல் ‌சிற‌ந்தவ‌ர்க‌ள் யா‌ர் எ‌ன்று பா‌ர்வையாள‌ர்க‌ள் தே‌ர்‌‌ந்தெடு‌த்து எ‌ஸ்.எ‌ம்.எ‌ஸ். மூல‌ம் அனு‌ப்ப வே‌ண்டு‌ம். \n\nஇதை‌த் த‌விர ‌சிற‌ந்த இய‌க்குந‌ர், ‌சிற‌ந்த வசனக‌ர்‌த்தா உ‌ட்பட தொ‌ழி‌ல்நு‌‌ட்ப‌ப் ‌பி‌ரி‌வினரு‌க்கு‌ம் நடுவ‌ர்க‌ள் மூல‌ம் ‌தே‌ர்‌ந்தெடு‌க்க‌ப்ப‌ட்டு ‌விருதுக‌ள் வழ‌ங்க‌ப்பபட்டன.\n\nSection::::சன் குடும்பம் விருதுகள் 2012.\nசன் குடும்பம் விருதுகள் 2012 முழுக்க முழுக்க பெண்களை கவுரவிக்கும் விழாவாக இது நடத்தப்பட்டது. சன் டி.வியில் நாள்தோறும் காலை முதல் இரவு வரை ஒளிபரப்பாகி வரும் தொடர்கள், அதில் நடித்த சிறந்த கலைஞர்கள், தொழில்நுட்ப கலைஞர்களை தேர்வு செய்து விருது கள் வழங்கப்பட்டன. சன் டிவியுடன் நீண்ட நாட்களாகப் பணியாற்றிய கலைஞர்கள் மற்றும் தொடர்களின் தயாரிப்பாளர்களுக்கும் சிறப்பு விருதுகள் வழங்கப்பட்டன.\n\n"}
{"id": "208398", "url": "https://ta.wikipedia.org/wiki?curid=208398", "title": "பூதலூர் கிருஷ்ணமூர்த்தி", "text": "பூதலூர் கிருஷ்ணமூர்த்தி\n\nபூதலூர் கிருஷ்ணமூர்த்தி ஒரு கோட்டு வாத்திய கருநாடக இசைக் கலைஞர்.\n\nSection::::இசைப்பணி.\nசென்னை அடையாறு கலாசேத்திராவில் பணியாற்றினார்.\n\n"}
{"id": "208402", "url": "https://ta.wikipedia.org/wiki?curid=208402", "title": "சித்தூர் சுப்பிரமணியம்", "text": "சித்தூர் சுப்பிரமணியம்\n\nசித்தூர் சுப்பிரமணியம் (1907 - 1975) ஒரு கருநாடக இசை வாய்ப்பாட்டு கலைஞர்.\n\nSection::::பிறப்பு.\nஆந்திர மாநிலம் சித்தூர் மாவட்டம் புங்கனூர் என்னும் ஊரில் பிறந்தார். தகப்பனார் பேரையா. தாயார் முகிலம்மாள். இவரது இயற்பெயர் கனகையா, ஆயினும் தனது குருவான நாயனாரின் இயற்பெயரான சுப்பிரமணியம் என்பதை தன் பெயராகக் கொண்டார்.\n\nSection::::இசைப்பயிற்சி.\nதொடக்கத்தில் தனது பெற்றோரிடம் இசைப் பயிற்சி பெற்றார். ஐந்து வயதிலிருந்தே ஹரிகதை எனப்படும் இசைச் சொற்பொழிவுகள் செய்து வந்தார். பின்னர் காஞ்சிபுரம் நாயினாரிடம் 14 ஆண்டுகள் குருகுல வாச முறையில் இசை கற்றுக்கொண்டார்.\n\nSection::::இசைப் பயணம்.\nகருநாடக இசை அறியாதவர்களும் மெய்ம்மறந்து கேட்கும் வண்ணம் இசை விருந்து படைக்க வல்லவர். அநுபவத்தையும் கற்பனை ஆற்றலையும் கலந்து மணிக்கணக்கில் இராகம் பாடுவார். இவரது இசைப் பாணி \"காஞ்சீபுரம் பாணி\" என தனித்தன்மை வாய்ந்தது. சென்னையில் வாழ்ந்து வந்த அவர் இந்தியா முழுவதும் சுமார் 50 ஆண்டுகள் கச்சேரிகள் செய்தார்.\n\nஅவர் தியாகராஜ கீர்த்தனைகளின் அறிவும், லய தேர்ச்சியும் நாடறிந்தவை. தியாகராஜர், முத்துஸ்வாமி ஆகியோரின் அரிய கீர்த்தனங்களை தேடி எடுத்துப் பாடுவதில் வல்லவர். தானே இயற்றிய சில கீர்த்தனைகளை அவர் கொலம்பியா இசைத்தட்டில் பதிவு செய்தார்.\n\nSection::::குருவாக.\nஇவர் குருகுல முறையில் பல மாணாக்கர்களை உருவாக்கினார். அவர்களில் குறிப்பிடத் தகுந்தவர்கள்: மதுரை சோமசுந்தரம், பாம்பே எஸ். இராமச்சந்திரன், சித்தூர் இராமச்சந்திரன், இவரது மகள் ரேவதி இரத்தினசுவாமி இன்னும் சிலர் இவரிடம் இசை கற்றார்கள்.\nஅண்ணாமலை பல்கலைக்கழகத்தின் இசைப் பிரிவு தலைவராகப் பணியாற்றியதுடன் தென் இந்தியாவின் பல பல்கலைக்கழகங்கள் மற்றும் மாநில, மத்திய அரசு நிறுவனங்கள் என்பவற்றின் இசைத் துறையில் பணியாற்றியுள்ளார். \nதிருப்பதி ஸ்ரீ வெங்கடேச்வரா இசைக் கல்லூரியின் முதல்வராக பணியாற்றியதுடன் அக்காலத்தில் அன்னமாச்சார்யாவின் பல கீர்த்தனைகளுக்கு இசை வடிவமைத்தார். திருப்பதியில் தியாகராஜ இசை விழா நடத்தி தகுதியானவர்களுக்கு \"சப்தகிரி சங்கீத வித்துவான்மணி\" விருது வழங்கினார்.\n\nSection::::யாழ்ப்பாணத்தில்.\nஇலங்கை, யாழ்ப்பாணம் இராமநாதன் சங்கீத அகாதமியின் தலைவராக 1967ஆம் ஆண்டிலிருந்து 1971 ஆம் ஆண்டு வரை பணியாற்றினார். அவரது மகளும் சங்கீத வித்துவானுமாகிய ரேவதி இரத்தினசாமியின் இசைக் கச்சேரி 2013 அக்டோபரில் யாழ்ப்பாணம் இராமநாதன் அகாதமியில் நடைபெற்றது.\n\nSection::::நூற்றாண்டு விழா.\nஇவரது மகளும் மாணவியுமான ரேவதி இரத்தினசாமி \"ஸ்ரீ சுப்பிரமணிய சங்கீத க்ஷேத்திர\" என்ற அமைப்பினை ஏற்படுத்தி மாணவர்களுக்கு இசைப் பயிற்சி அளித்து வருகிறார். இந்த அமைப்பின் சார்பில் சித்தூர் சுப்பிரமணியத்தின் நூற்றாண்டு பிறந்த நாள் விழா 2006ஆம் ஆண்டு கொண்டாடப்பட்டது.\n\n\n"}
{"id": "208420", "url": "https://ta.wikipedia.org/wiki?curid=208420", "title": "பாலி சாம் நரிமன்", "text": "பாலி சாம் நரிமன்\n\nபாலி சாம் நரிமன் (\"Fali Sam Nariman\", பிறப்பு: 10 சனவரி 1929) உலக அளவில் புகழ் பெற்ற சட்ட அறிஞர். இந்தியாவின் உச்ச நீதி மன்றத்தின் முதுபெரும் வழக்குரைஞர்.1950இல் பம்பாய் உயர்நீதி மன்றத்தில் தம் வழக்குரைஞர் தொழிலைத் தொடங்கினார்.பல உயரிய பதவிகளை வகித்தார். 1999ஆம் ஆண்டில் பாராளுமன்ற (மாநிலங்களவை) உறுப்பினர் ஆனார். நீதித்துறையிலும் அரசியல் துறையிலும் அவருடைய கருத்துகள் செவிமடுக்கப்பட்டன. இந்திய அரசியல் சட்டத்தில் வழங்கப் பட்ட உரிமைகளைப் பாதுகாப்பதில் அக்கறை செலுத்தினார்.\n\n1972 மே முதல் 1975 ஜூன் வரை இந்திய கூடுதல் ஜெனரல் என்னும் பதவியில் இருந்தார். 'நெருக்கடி நிலை' இந்திய அரசு பிறப்பித்ததால் அப்பதவியிலிருந்து விலகினார். 1976ஆம் ஆண்டில் அரசியல் சட்ட 42ஆம் திருத்தம் கொண்டுவரப்பட்டபோது அதனை எதிர்த்தார். அரசியல் துறைக்கும் நீதித்துறைக்கும் இடையே ஏற்படும் சிக்கல்களிலும், ஊழல் ஒழிப்பு, நதிநீர்ச் சிக்கல் போன்ற விதயங்களிலும் தம் சட்ட ஆலோசனைகளைத் தெரியப்படுத்தினார். பார்சி இனத்தைச் சேர்ந்த நரிமன் 1955இல் பாப்சி காண்ட்ராக்டர் என்னும் \nபெண்மணியை மணந்தார்.\n\nஇவரது மகன் ரோகின்டன் பாலி நரிமன் இந்திய உச்ச நீதிமன்றத்தில் நீதிபதியாக உள்ளார். அதனால் இவர் சொத்து குவிப்பு வழக்கில், செயலலிதாவுக்காக இந்திய உச்ச நீதிமன்றத்தில் பிணை வாங்க வழக்குரைஞராகப் பணியாற்றியது அறமற்ற செயல் என்ற கருத்து உள்ளது.\n\n\n"}
{"id": "208426", "url": "https://ta.wikipedia.org/wiki?curid=208426", "title": "ஹெர்ஷெல் விண் ஆய்வகம்", "text": "ஹெர்ஷெல் விண் ஆய்வகம்\n\nஹெர்ஷெல் விண் ஆய்வகம், விண்வெளியை ஆய்வதற்காக அமைக்கப்பட்டது. இதை ஐரோப்பிய விண்ணாய்வுக் கழகம் இயக்குகிறது. இது 2009 முதல் 2013 ஆண்டு வரை செயல்பட்டது. அகச்சிவப்பு கதிர்களைப் பயன்படுத்திய உலகின் பெரிய தொலைநோக்கி இதில் உள்ளது குறிப்பிடத்தக்கது. அமெரிக்காவும் தன் நாசா ஆய்வுக் கழகத்தின் மூலம் இந்த திட்டத்தில் இணைந்துள்ளது. ஐரோப்பாவின் பெரிய விண்ணாய்வு திட்டங்களில் இதுவும் ஒன்று. ரொசெட்டா, பிளாங்க், கையா உள்ளிட்ட திட்டங்களுடன் இதுவும் குறிப்பிடத்தக்க ஒன்றாகத் திகழ்ந்தது. இதன் எடை 3,300 கிலோ.\n\nஇது புவியில் இருந்து 1,500,000 கிலோமீட்டர் தொலைவில் எடுத்துச் செல்லப்பட்டு புவியின் சுற்றுப்பாதையில் நிறுத்தப்பட்டது. சர் வில்லியம் ஹெர்ஷெல் என்னும் அறிஞர் அகச்சிவப்புக் கதிரை கண்டிபிடித்தார். அவர் நினைவாக இந்த ஆய்வகத்துக்குப் பெயரிடப்பட்டது. \nவிண்வெளியில் உள்ள குளிர்ந்த, தூசிபடர்ந்த பொருட்களை கண்டறியும் திறன் இதற்குள்ளது. \nஇதன் ஆயுள் காலம் இதில் உள்ள குளிர்விப்பானை பொருத்து அமையும். கணக்கெடுப்பின்படி, மூன்றரை ஆண்டுகள் வரை நீடிக்கும் என தெரிய வந்துள்ளது. \n\nSection::::வளர்ச்சி.\n1982இல், ஐரோப்பிய ஆய்வுக் கழகத்தினால், தொலைநோக்கி உருவாக்கத் திட்டம் கொண்டுவரப்பட்டது. இது தொலைவில் உள்ள பொருட்களை அகச்சிவப்பு கதிர்களின் மூலம் கண்டறிய பயன்படும். உயர்தர வெளியீட்டை தரும் திட்டம் செயற்படுத்தப்பட்டது. 1993இல் உருவாக்கம் முடிந்தது. புவியின் சுற்றுவட்டப் பாதையில், லகிராஞ்சி புள்ளியில் இதை நிறுத்தி செயற்பாடுகளைச் செய்வது என முடிவெடுக்கப்பட்டது. 2009இல் விண்ணை நோக்கி செலுத்தப்பட்டது. இதற்கு ஆன செலவு 1,100 மில்லியன் யூரோக்கள் என கணக்கிடப்பட்டுள்ளது. இதற்கான வடிவமைப்பு, ஏவுதல், திட்டச் செலவுகள், ஆய்வுகள் உள்ளிட்ட அனைத்திற்குமான செலவே இந்த தொகை.\n\nSection::::பயன்பாடு.\nஇது சூரியக் குடும்பம், பால்வீதி பகுதியில் உள்ள பொருட்களிடமிருந்து ஒளியைப் பெறுவதில் சிறப்பு பெற்றிருந்தது. பல பில்லியன் ஒளி ஆண்டுகள் தொலைவில் இருந்த பொருட்களைப் பற்றி ஆயவும் திறன் பெற்றிருந்தது. \nஇதன் முதன்மை ஆய்வுப் பணிகள் நான்கு. அவை:\nஇதன் செயல்பாட்டுக் காலத்தில், 35,000 அவதானிப்புகளை வெளியிட்டது. பல்வேறு ஆய்வுத் திட்டங்களுக்கு தேவைப்பட்ட தகவல்களையும் திரட்டித் தந்தது. \n\nSection::::கருவிகள்.\nஅகச்சிவப்புக் கதிர்களைக் கொண்டு, மில்லிமீட்டருக்கும் குறைவான அலைக்கற்றையின் மூலம் செயல்படுத்தப்பட்ட முதல் திட்டம் இதுவே. 3.5 மீட்டர் அகலத்துடன், பெரிய கண்ணாடியைக் கொண்டது. விண்வெளியில் வைக்கப்பட்டுள்ள பெரிய கண்ணாடியைக் கொண்ட தொலைநோக்கி இது. கண்ணாடி கிளாசில் செய்யப்படாமல், சிலிக்கான் கார்பைடில் செய்யப்பட்டது.\n\nகுறைந்த வெப்ப நிலையைக் கொண்ட மூன்று சென்சர்களில் கண்ணாடியின் ஒளி பிரதிபலிக்கப்பட்டது.\nகருவிகளை குளிர்விக்க 2300 லிட்டர் நீர்ம நிலை ஹீலியம் பயன்பட்டது. இது தீரும் வரை இந்த ஆய்வகம் செயல்படும். குறைந்தது மூன்றாண்டு காலம் இருக்கும் என எண்ணினர். \nஇதனுடன் அமூன்று உணரிகள் சேர்க்கப்பட்டிருந்தன.\nஇதை பல நாடுகளைச் சேர்ந்த வெவ்வேறு அமைப்புகள் இணைந்து வடிவமைத்தன.\nஇவற்றில் சிலவற்றைச் செய்ய நாசா உதவியது.\nஇதற்கான உதவிக் கருவியும் செய்யப்பட்டது. அதன் அமைப்பும் செயற்பாடுகளும் பிளாங்க் திட்டத்தின் உதவிக் கருவியை ஒத்திருந்தது குறிப்பிடத்தக்கது.\n\nஆற்றல் தேவையை நிறைவு செய்ய சூரிய ஒளி பயன்படுத்தப்பட்டது. சூரிய ஒளியை சேமிக்க செல்கள் பயன்படுத்தப்பட்டன. மின்கலமும், ஆற்றலைக் கட்டுப்படுத்தும் பகுதியும் இணைக்கப்பட்டிருந்தன.\n\nSection::::ஏவுதல்.\nகேன்ஸ் மண்டிலியு விண் ஆய்வகத்தில் விண்கலம் வடிவமைக்கப்பட்டது. பிரெஞ்சு கயானாவில் உள்ள கயானா விண்ணாய்வு மையத்தில் இருந்து ஏவப்பட்டது. 2009 இல் மே 14 ஆம் நாளில், பிளாங்க் விண்கலத்துடன் இணைத்தே அனுப்பப் பட்டது. நீள்வட்ட சுற்றுப்பாதையில் நிறுத்தப்பட்டது. இது\nஜூன் 14 ஆம் நாளில் விண்கலத்தை கட்டுப்படுத்தி, தொடர்பு கொண்டனர். சில நாட்களுக்குப் பின்னர், விண்ணில் எடுத்த படங்களை அனுப்பியது. புவியில் இருந்து ஒன்றரை மில்லியன் கிலோமீட்டர் தொலைவில், லகிராஞ்சியன் புள்ளியில் நிறுத்தப்பட்டது.\n\nSection::::கண்டுபிடிப்புகள்.\nஜூலை 21, 2009 இல் இத்திட்டம் வெற்றிகரமாக தொடங்கப்பட்டது. நட்சத்திரத்தின் உருவாக்கம் குறித்த ஆய்வை மேற்கொண்டது. புவியில் இருந்து தொலைநோக்கிகளின் மூலம் கண்டறிந்து உறுதி செய்யப்பட்டது, முன்னர் நெபுலா என கணிக்கப்பட்ட இடம் ஒன்று இந்த ஆய்வின் மூலம் நட்சத்திரம் உருவாகும் இடம் என்று அறியப்பட்டுள்ளது.\n\n2010 ஜூலையில், இதன் ஆய்வு முடிவுகளைக் கொண்டு வானியல், வானியற்பியலில் பல ஆய்வேடுகள் வெளியிடப்பட்டன. மீண்டு 2010 அக்டோபரில் மற்றோர் ஆய்வு வெளியானது. இக்காலகட்டத்தில், இதன் கருவி ஒன்று செயலிழந்தது.\n\n2011 ஆகஸ்டில், விண்வெளியில் ஆக்சிஜன் மூலக்கூறு நிலையில் இருப்பது கண்டறியப்பட்டு, உறுதிபடுத்தப்பட்டது. இது ஹார்ட்லி என்ற குறுங்கோளில் உள்ள டியூட்டரியம் அளவினை கணக்கிட்டது. பூமியில் தண்ணீர் இருப்பதற்கு இதுவும் ஒரு காரணமாக இருக்கலாம் எனக் கருதப்பட்டது. அக்டோபரில், பெருங்கடலில் உள்ள நீரின் ஆவியைப் போன்றே வேறு நட்சத்திரத்திலும் இருப்பதைக் கண்டறிந்தது. அண்ட வெடிப்பின் காரணமாக நட்சத்திரங்கள் தோன்றியதாகவும் இதன் ஆய்வுக் குழுவினர் கண்டறிந்தனர். இதன் இறுதிக்காலத்தில், வியாழன் (ஜுபீடரில்) நீர் இருப்பதற்கு காரணமாக அருகில் உள்ள குறுங்கோள் ஒன்றின் சிதைவு கண்டுபிடிக்கப்பட்டது.\n2013 ஏப்பிரல் 29இல், இதில் இருந்த குளிர்விப்பானும் தீர்ந்தது. இதன் மூலம், இந்த கருவி செயலிழக்கும் நிலையை அடைந்தது. இந்த திட்டம் முடிவுக்குக் கொண்டுவரப்பட்டது. இதை சூரியனை நோக்கியோ, நிலவை நோக்கியோ நகர்த்தலாம் என்ற யோசனைகள் முன்வைக்கப்பட்டன. சூரியனை நோக்கி நகர்த்துவது என்று முடிவானது. \n2013 ஜுன் 17இல், இந்த திட்டம் முடிக்கப்பட்டது. இதனுடன் பூமியில் இருந்த ஆய்வகத்திற்கான தொடர்புகள் முடக்கப்பட்டன. இதன் கருவிகளும் செயலிழக்குமாறு செய்யப்பட்டன. விண்ணில் நிலைநிறுத்தப்பட்டு வெற்றிகரமாக முடிக்கப்பட்ட திட்டங்களில் இதுவும் ஒன்று.\n\n"}
{"id": "208427", "url": "https://ta.wikipedia.org/wiki?curid=208427", "title": "சிவ பிருந்தாதேவி", "text": "சிவ பிருந்தாதேவி\n\nசிவ பிருந்தாதேவி (Siva Brindadevi) (1927 – 1998) அன்னை சாயிமாதாபிருந்தாதேவி என அறியப்படும் இவர் ஒரு ஆன்மிகவாதி மற்றும் சமூக சேவகரும் ஆவார்.\n\nSection::::ஆதீனம்.\nஇவர் புதுக்கோட்டையில் திலகவதியார் திருவருள் ஆதீனம் நிறுவி அதில் ஆதீனமாகவும் செயல்பட்டார்.\n\n"}
{"id": "208429", "url": "https://ta.wikipedia.org/wiki?curid=208429", "title": "வெப்ப மீட்பு நீராவி உருவாக்கி", "text": "வெப்ப மீட்பு நீராவி உருவாக்கி\n\nவெப்ப மீட்பு நீராவி உருவாக்கி (HRSG) என்பது வேறு ஒரு வெப்ப கலனில் இறுந்து வரும் மீள் வெப்பத்தைப் (Exhaust gas) பயன்படுத்தி நீராவி தயாரிக்கும் இயந்திரம்.\n\n\n\n\nSection::::முக்கிய பாகங்கள்.\n1. ஊட்டு நீர் முன் சூடாக்கி (Economizer).\n\n2. ஆவியாக்கக் கலம் (Evaporator).\n3. மீ வெப்பமைவு(superheater).\n\n4. நீர் முன்சூடாக்கி (water preheater).\n5. உருளை(DRUM)\n\n6. உள்ளீட்டு குடுவை (Inlet duct).\n\n7. உறை (Casing).\n\n8. வெளியீட்டு குடுவை ( Outer duct).\n\n9. ஓசையடக்கி (Silencer).\n\n10.புகைக்கூண்டு (Chimeny).\n\n"}
{"id": "208431", "url": "https://ta.wikipedia.org/wiki?curid=208431", "title": "தேசிய குழந்தைகள் அறிவியல் மாநாடு", "text": "தேசிய குழந்தைகள் அறிவியல் மாநாடு\n\nதேசிய குழந்தைகள் அறிவியல் மாநாடு (\"National Children Science Congress NCSC\") National Children Science Congress இந்தியாவில் நடத்தப்படும் குழந்தைகளுக்கான ஒரு நிகழ்வு. 1993லிருந்து, கடந்த 21 ஆண்டுகளாக இந்தியா முழுவதும், அனைத்து மாநிலங்களிலும் ஒவ்வொரு ஆண்டும் நடத்தப்பட்டு வருகிறது. இதனை இந்திய அரசின் தொழில் நுட்பத்துறையும், தேசிய அறிவியல் தொழில்நுட்ப பரிமாற்றக் குழுமமும், மற்றும் ஆர்விபிஎஸ்பியும் (Rashtriya Vigyan Evan Prodyogiki Sanchar Parishad RVPSP), இணைந்து நடத்துகின்றன. மாநிலங்களின் அறிவியல் தொழில் நுட்பக்கழகம் / தன்னார்வல இயக்கங்கள் இதில் பங்கேற்று இதனை ஒருங்கிணைத்து நடத்தி வருகின்றன. இந்தியாவின் மற்ற மாநிலங்களில், அரசு சார்ந்த அமைப்புகளும், தமிழ்நாடு, புதுச்சேரி மற்றும் ஆந்திராவில் தன்னார்வல அமைப்புகளும் நடத்தி வருகின்றன. அகில இந்திய மக்கள் அறிவியல் கூட்டமைப்பைச் சேர்ந்த, புதுவை அறிவியல் இயக்கம் புதுவையிலும், தமிழ்நாடு அறிவியல் இயக்கம், தமிழ்நாட்டிலும் இதனை கடந்த 21 ஆண்டுகளாக, சிறப்புடன் நடத்தி வருகின்றன. \n\n\nSection::::நடத்தப்படும் காலம்.\nஒவ்வொரு ஆண்டும், டிசம்பர் மாதம் 27 -31 தேதிகளில், தேசிய குழந்தைகள் அறிவியல் மாநாடு, ஏதாவது ஒரு மாநிலத் தலைநகரில் நடக்கும். பொதுவாக இதில், இந்தியாவின் முதல் குடிமகனான குடியரசுத் தலைவர் பங்கேற்று, மாணவர்களுக்கு, இளம் விஞ்ஞானி பட்டமும், சான்றிதழும், பரிசும் கொடுப்பார்.\n\nSection::::கருப்பொருள்.\nதேசிய குழந்தைகள் அறிவியல் மாநாட்டுக்கான கருப் பொருளை இந்திய அரசின் அறிவியல் தொழில் நுட்பத்துறை, உலகின் அன்றைய சூழல் மற்றும் தேவையை ஒட்டி தேர்ந்தெடுக்கும். ஒவ்வொரு இரண்டு ஆண்டுக்கு ஒரு முறை இந்த தலைப்பு மாறுபடும். இந்த மாநாட்டின் கருப் பொருள் ஆற்றல் இதன் கீழ் குழந்தைகள், 6 துணைத்தலைப்புகளில் ஆய்வு அறிக்கை சமர்ப்பிப்பார்கள்.\n\n\nSection::::தேர்வு முறைகள்.\nஅறிக்கையை மாணவர்கள், மாவட்ட மாநாட்டில் சமர்ப்பிப்பார்கள். அதிலிருந்து மாநில மாநாட்டிற்கு அறிக்கை தெரிவு செய்யப்படுகிறது. பின்னர், தேசிய மாநாட்டிற்குக் குழந்தைகளின் அறிக்கைகள் தேர்ந்தெடுக்கப்படுகிறது. எல்லா நிலைகளிலும், பங்கு பெறும் குழந்தைகளுக்கு இளம் விஞ்ஞானி சான்றிதழும், பரிசும் தரப்படுகிறது.\n\nகுழந்தைகள் அறிவியல் மாநாட்டில், ஆய்வறிக்கை சமர்ப்பிக்கும் குழந்தைகள், மதிப்பீட்டாளர் முன்பு உரையாடல்/நேர்காணலும் செய்ய வேண்டும். இங்கு குழந்தைகள், தங்கள் ஆய்வறிக்கைக்கான பிரச்சினை மற்றும் தீர்வையும் சொல்லுவார்கள்.\n\nஒரு மாவட்டத்தில் சுமார் 200 ஆய்வறிக்கைகள் என்றால், ஒவ்வொரு ஆண்டும் இந்த தகவல்கள் தமிழ்நாடு முழுவதும் சுமார் 200 X 5 X 30 =30,000 குழந்தைகளுக்கு இந்த அறிவுத்தேடல் நடை பெறுகிறது. இந்தியா முழுவதும், சுமார் 90 ,0000 குழந்தைகள் இதில் பங்கேற்கின்றனர்.\n\nதேசிய குழந்தைகள அறிவியல் மாநாடு நடைபெறும் இடத்தில், ஒரே நாளில், அனைத்து மாநிலங்களையும் சேர்ந்த குழந்தைகள், சாதி, மதம், இனம், மொழி கடந்து சந்தோஷமாய் கூடி விளையாடி இருப்பார்கள், அங்கேதான், உண்மையான தேசிய ஒற்றுமையும், ஒருமைப்பாடும் காணப்படுகிறது. மேலும் கடந்த 8 ஆண்டுகளாக, தெற்கு ஆசிய நாடுகளான, நேபாளம், பூடான், பர்மா, மலேசிய, தாய்வான் நாடுகள் பங்கேற்கின்றன.\n\n\n"}
{"id": "208432", "url": "https://ta.wikipedia.org/wiki?curid=208432", "title": "உள்ளடக்கம் (திரைப்படம்)", "text": "உள்ளடக்கம் (திரைப்படம்)\n\nஇது கமல் இயக்கத்தில் 1991 ஆண்டில் வெளியான மலையாளத் திரைப்படம். இதில் \nமோகன்லால், முரளி, அமலா, சோபனா ஆகியோர் முதன்மை வேடங்களில் நடித்துள்ளனர். சிறந்த நடிகர், சிறந்த இயக்குனர், இது சிறந்த டப்பிங் ஆகியவற்றிற்கான கேரள அரசின் விருதுகளை பெற்றுள்ளது.\n\nSection::::இசை.\nகைதப்ரம் தாமோதரன் நம்பூதிரி எழுதிய பாடல்களுக்கு, ஔசேப்பச்சன் இசையமைத்துள்ளார்.\n\n\n"}
{"id": "208433", "url": "https://ta.wikipedia.org/wiki?curid=208433", "title": "என்றெ சூர்யபுத்ரிக்கு", "text": "என்றெ சூர்யபுத்ரிக்கு\n\nஇது ஃபாசில் இயக்கத்தில் 1991-ல் வெளியான மலையாளத் திரைப்படம். சுரேஷ் கோபி, அமலா, ஸ்ரீவித்யா ஆகியோர் முதன்மை கதாபாத்திரங்களில் நடித்துள்ளனர்.\n\n"}
{"id": "208434", "url": "https://ta.wikipedia.org/wiki?curid=208434", "title": "இன் த லைன் ஆஃப் ஃபயர்", "text": "இன் த லைன் ஆஃப் ஃபயர்\n\nஇன் த லைன் ஆஃப் ஃபயர் (In the Line of Fire) என்பது பாகிஸ்தான் முன்னாள் அதிபர் பெர்வேஸ் முஷாரஃப் எழுதிய புத்தகம் ஆகும். இப்புத்தகமானது 2006 ஆம் ஆண்டு செப்டம்பர் மாதம் 25 ஆம் தியதி வெளியிடப்பட்டது. இந்தப் புத்தகம் பெர்வேஸ் முஷாரஃபின் நினைவுகளின் தொகுப்பு ஆகும். அவரது சுயசரிதை என்ற விளம்பரத்தோடு வெளியிடப்பட்டது.\nSection::::உள்ளடக்கம்.\nஇப்புத்தகத்தில் முஷாரஃபின் தனிப்பட்ட வாழ்க்கை மற்றும் தேசிய சர்வதேச விஷயங்கள் அடங்கியுள்ளது. அவர் அவரது இளமைக் காலத்தைப் பற்றியும் அவரது கல்வி மற்றும் துருக்கியில் அவர் கழித்த வாழ்க்கையைப் பற்றியும் இப்புத்தகத்தில் எழுதியுள்ளார். மேலும் அவர் அதிகாரத்தில் மற்றும் ஆட்சியில் இருந்த போது நடந்த நிகழ்வுகளையும் எழுதியுள்ளார். இதில் அவர் பாகிஸ்தான் ராணுவத்தில் பணியாற்றிய போது நடந்த நிகழ்ச்சிகளையும் எழுதியுள்ளார்.\n\nSection::::மொழிபெயர்ப்பு.\nஇப்புத்தகம் ஆங்கிலம், உருது தவிர இந்திய மொழிகளில் இந்தி, தமிழ் மற்றும் வங்காள மொழிகளில் வெளியானது.\n\nSection::::தமிழில்.\nஇப்புத்தகம் பல்வேறு இந்திய மொழிகளில் மொழிபெயர்க்கப்பட்டுள்ளது. தமிழில் கிழக்கு பதிப்பகம் வெளியீடாக \"உடல் மண்ணுக்கு\" என்ற தலைப்பில் () வெளியாகியுள்ளது. இப்புத்தகம் ரூபாய் 250 விலையில் 2007 ஆம் ஆண்டு ஜனவரி 10 ஆம் தியதி 30 ஆவது சென்னை புத்தகக் கண்காட்சியில் வெளியானது.\n"}
{"id": "208436", "url": "https://ta.wikipedia.org/wiki?curid=208436", "title": "கனல்காற்று", "text": "கனல்காற்று\n\nகனல்காற்று () சத்யன் அந்திக்காடு இயக்கத்தில் 1991-ல் உருவான மலையாளத் திரைப்படம்.\n\n"}
{"id": "208438", "url": "https://ta.wikipedia.org/wiki?curid=208438", "title": "முந்தல் குடா", "text": "முந்தல் குடா\n\nமுந்தல் குடா (,) என்பது இலங்கையின் மேற்கு மாகாண மாவட்டமான புத்தளத்தில் உள்ள ஒரு குடாவாகும். இது சில நேரங்களில் முந்தல் குளம் எனவும் அழைக்கப்படுவது உண்டு.\n\nஇந்தக் குடா, வடக்கிலிருக்கும் புத்தளம் கடல் நீரேரியுடன் ஒரு கால்வாய் மூலம் இணைக்கப்பட்டுள்ளது. இதன் நீர் உப்புத்தன்மை கொண்டது.\n\nஇந்தக்குடா, நெல் வயல்கள், தென்னை மரங்கள், பயிர்ச்செய்கை நிலங்கள் மற்றும் புத்தர்களால் சூழப்பட்டுள்ளது. இந்த நிலம் இறால் பிடிக்கின்ற இடமாகும். இங்கு நெற் பயிர்ச்செய்கையும் இடம்பெறுகிறது. இந்த இடத்திற்கு பல பறவைகள் வந்து செல்கின்றன.\n\n"}
{"id": "208442", "url": "https://ta.wikipedia.org/wiki?curid=208442", "title": "சூரிய ஒளி மண்டலம்", "text": "சூரிய ஒளி மண்டலம்\n\nகடல் அல்லது ஏரியின் எந்த அளவு ஆழம் வரை ஒளிச்சேர்க்கை செய்ய சூரிய ஒளி கிடைக்கிறதோ அந்த ஆழம் வரை உள்ள பகுதியை சூரிய ஒளி மண்டலம் (\"Sun light Zone\") அல்லது ஒளி நிரம்பிய மண்டலம் (\"Photic zone\") என்று அழைக்கிறார்கள்.\n\nஇது கடலின் மேற்பரப்பிலிருந்து ஒளியின் அடர்த்தி 1% ஆகக் குறையும் வரை உள்ள பகுதி ஆகும். இந்த ஆழம் ஏறத்தாழ சுமார் 200 மீ வரை இருக்கும் . ஆனால் பாசி மற்றும் மாசடைந்த நீர் நிலைகளில் இது சற்று மாறுபடலாம். இந்த அளவு ஆழத்தில் மட்டும் 90% உயிரினங்கள் வாழ்கின்றன.குறைந்த அளவு உயிரினங்கள் மட்டுமே ஆழ்கடல் பகுதியில் வாழ்கின்றன.\n\nநீரின் ஒளி ஊடுருவும் தன்மையைப் பொறுத்து சூரிய ஒளி மண்டலத்தின் ஆழம் மாறுபடுகிறது, Secchi வட்டு என்ற கருவியின் உதவியுடன் இந்த சூரிய ஒளி மண்டலத்தின் ஆழத்தை அளவிடமுடியும்.\n"}
{"id": "208449", "url": "https://ta.wikipedia.org/wiki?curid=208449", "title": "கேப்டன் அமெரிக்கா: த வின்றர் சோல்யர்", "text": "கேப்டன் அமெரிக்கா: த வின்றர் சோல்யர்\n\nகேப்டன் அமெரிக்கா:த வின்றர் சோல்ஜர் (\"Captain America: The Winter Soldier\") இது 2014ம் ஆண்டு திரைக்கு வர இருக்கும் அமெரிக்கா சூப்பர் ஹீரோ திரைப்படமாகும். இத்திரைப்படம் கேப்டன் அமெரிக்கா வரிசையில் வந்த 2வது பகுதி ஆகும். இந்த திரைப்படத்தை அந்தோணி ரஷ்ய ஜோ ரஷ்ய இயக்கியுள்ளார். இந்த திரைப்படத்தை மார்வெல் ஸ்டுடியோ மற்றும் வால்ட் டிஸ்னி ஸ்டுடியோவில் மோஷன் பிக்சர்ஸ் தயாரித்து உள்ளது. இந்த திரைபடத்தில் கதாநாயகனாக கிறிஸ் இவான்ஸ் மற்றும் இவருடன் சேர்த்து ஸ்கார்லெட் ஜோஹான்சன், செபாஸ்டியன் ஸ்டான், சாமுவேல் எல். ஜாக்சன், அந்தோணி மக்கி நடித்துள்ளார்கள்.\n\nகேப்டன் அமெரிக்கா: குளிர்கால சோல்ஜர் 2D மற்றும் 3D ல், ஏப்ரல் 4, 2014 அன்று வெளியிடப்பட திட்டமிடப்பட்டுள்ளது.\n\n\nSection::::படப்பிடிப்பு.\nஏப்ரல் 1, 2013 அன்று லாஸ் ஏஞ்சல்ஸ் நகரில் உள்ள ராலே மன்ஹாட்டன் பீச்சில் ஸ்டுடியோவில் முதன்மை புகைப்படபிடிப்பு நடந்தது. \nமே 14, 2013 அன்று, தயாரிப்பு படப்பிடிப்பு நேஷனல் மால் மற்றும் தியோடர் ரூஸ்வெல்ட் பாலதில் நடைபெற்றது.\n\n\nSection::::இசை.\nஜூன் 2013 ல், ஹென்றி ஜேக்மேன் திரைப்படத்தின் இசை அமைப்பாளர் என்று அறிவிக்கப்பட்டது.\n\nSection::::விளம்பரம்.\nஜூலை 2013 ல், மார்வெல் ஸ்டுடியோ ஒரு சேதமடைந்த மற்றும் நிறமாற்றமடைந்த கேப்டன் அமெரிக்கா கவசத்தைச் சித்தரிக்கும் ஒரு விளம்பர சுவரொட்டி ஒன்றை வெளியிட்டது.\n\n\n"}
{"id": "208461", "url": "https://ta.wikipedia.org/wiki?curid=208461", "title": "ரித்தேஷ் தேஷ்முக்", "text": "ரித்தேஷ் தேஷ்முக்\n\nரித்தேஷ் தேஷ்முக் இவர் ஒரு இந்தியத்திரைப்பட நடிகர் ஆவர். இவர் மறைந்த அரசியல்வாதி விலாஸ்ராவ் தேஷ்முக் மற்றும் வைஷாலி தேஷ்முக் மகன் ஆவர். இவர் நடிகை ஜெனிலியா காதலித்து 2012ம் திருமணம் செய்து கொண்டார். இவர் ஹிந்தி மற்றும் மராத்தி மொழி திரைப்படங்களில் நடித்தார். இவர் மாஸ்தி என்ற காமெடி திரைப்படத்தில் நடித்து பல விருதுகளை வென்றார்.\n\nSection::::வாழ்க்கை.\nஇவர் மகாராஷ்டிரா முன்னாள் முதல்வர் மற்றும் மறைந்த அரசியல்வாதி விலாஸ்ராவ் தேஷ்முக் மற்றும் வைஷாலி தேஷ்முக் மகன் ஆவர். \nஇவர் துஜே மேரி கஸம் என்ற திரைபடத்தில் இவருக்கு ஜோடியாக நடித்த நடிகை ஜெனிலியா காதலித்து 2012ம் திருமணம் செய்து கொண்டார்.\n\nSection::::திரைப்பட வாழ்க்கை.\nஇவர் 2013ம் ஆண்டு துஜே மேரி கஸம் என்ற திரைபடத்தின் முலம் தனது சினிமா வாழ்க்கையை தொடங்கினார். இதில் இவருக்கு ஜோடியாக இவரின் காதல் மனைவி ஜெனிலியா நடித்துள்ளார். அதன் பிறகு அவுட் ஒப் கொன்றோல் என்ற திரைபடத்தில் நடித்தார்.\n\n2004ம் ஆண்டு மாஸ்தி என்ற காமெடி திரைப்படத்தில் நடித்தார் இவ் திரைபடத்தில் இவரின் நடிப்பு எல்லோராலும் பாராட்டப்பட்டது, இவ் படத்துக்கு இவர் சிறந்த துணை நடிகருக்கான பிலிம்பேர் விருது வென்றார்.\n\nஅதன் பிறகு இவர் பல வெற்றி திரைப்படங்களில் நடித்து இன்று இவர் பாலிவுட் சினிமாவில் ஒரு முக்கியமான நடிகரானார்.\n\n2012ம் ஆண்டு (தேரே நாள் லவ் ஹோ காய) என்ற படத்தில் தனது மனைவி ஜெனிலியாயுடன் ஜோடி சேர்த்து நடித்தார்.\n\nஇவர் தற்போது லை பாரி என்ற மராத்தி மொழி திரைப்படத்தில் நடித்துகொண்டு இருக்கிறார் இது இவரின் முதல் மராத்தி மொழி திரைப்படம் ஆகும்.\n\n\n\n\n\n\n\n\n\n\n\n\n\n"}
{"id": "208464", "url": "https://ta.wikipedia.org/wiki?curid=208464", "title": "தைமோமா", "text": "தைமோமா\n\nதைமோமா (Thymoma) என்பது தைமசு சுரப்பியில் ஏற்படும் கட்டியாகும். தைமசு சுரப்பி நெஞ்சில் இதயத்திற்கு முன்பும் நெஞ்சுப் பட்டை எலும்பிற்கு பின்பும் அமைந்துள்ளது. சிலவகை வெள்ளை அணுக்கள் இங்கு தான் முழு வளர்ச்சி அடைகின்றன. இவை டி உயிரணுக்கள் (T- cell) எனப்படுகின்றன. தைமோமா புற்றுநோயல்ல. தைமசு கட்டி பிற இடங்களுக்கு பரவாது. உயிருக்கு ஊறுவிளைவிக்காது. ஆனால் தைமசு புற்று (Thymic carcinoma) உடலுக்கும் உயிருக்கும் தீங்கு ஏற்படுத்தும் பிற இடங்களுக்கு பரவும். ஆரம்ப நிலையில் கண்டு கொண்டு மருத்துவம் மேற்கொண்டால் குணப்படுத்த முடியும்.\n"}
{"id": "208468", "url": "https://ta.wikipedia.org/wiki?curid=208468", "title": "இழைய-வளி விகிதம்", "text": "இழைய-வளி விகிதம்\n\nகதிர் மருத்துவத்தில் இழைய-வளி விகிதம் அல்லது திசு-வளி விகிதம் (\"Tissue-Air ratio\", TAR, அல்லது \"Tissue to Air Ratio\") என்பது உடல் மாதிரிப் பொருளில் (phantom) கதிர் மூலத்திலிருந்து ஒரு குறிப்பிட்ட தொலைவில் ஏற்றுக் கொள்ளப்பட்ட கதிர் ஏற்பளவு வீதத்திற்கும் அதே தொலைவில் வளியில் கதிர் ஏற்பளவு வீதத்திற்கும் உள்ள விகிதமாகும்.\n\nபல புல அளவுகளுக்கும் இழையத்தில் பல ஆழங்களுக்கும் அளவீடுகள் எடுக்கப்படுகின்றன. இது கதிர் மருத்துவத்தில் கூடிய அளவில் பயன்படும் ஒரு காரணியாகும். பல ஆழத்திற்கும் பல புல அளவுகளுக்கும் இழைய-வளி விகிதம் அடங்கிய அட்டவணை உள்ளது.\n\nதிசு-வளி விகிதத்தைப் போல் திசு-மாதிரிப் பொருள் Tissue- Phantom Ratio, TPR) விகிதமும் கதிர் மருத்துவதில் கதிர்வீச்சிக் கால அளவினைக் காணப் பயன்படும் ஒரு முக்கிய காரணியாகும்.இது ஒரு குறிப்பிட்டத் தொலைவில் மாதிரிப் பொருளில் கணித்த ஏற்பளவிற்கும் அதேத் தொலைவில்அதே புள்ளியில் d செ.மீ.ஆழத்தில்,பெறப்பட்ட ஏற்பளவிற்குமுள்ள விகிதமாகும்.இந்த d செ.மீ. உச்ச ஏற்பளவினைக் கொடுக்கும் புள்ளியானால் திசு மாதிரிப் பொருள் விகிதமே விழுக்ககாட்டில் ஆழ ஏற்பளவாகும் (%DD).மருத்துவம் திட்டமிடலில் இவையாவும் முக்கிய காரணிகளாகும்.அனைத்திற்கும் அட்டவணைகள் உள்ளளன. \n\n\n"}
{"id": "208470", "url": "https://ta.wikipedia.org/wiki?curid=208470", "title": "கொங்கு தேச ராஜாக்கள் (நூல்)", "text": "கொங்கு தேச ராஜாக்கள் (நூல்)\n\nகொங்கு தேச ராஜாக்கள் என்பது தொன்ம நூலாகும். இதை வரலாற்று நூலாக எடுத்துக்கொள்ள முடியாது என ஆய்வாளர்கள் கூறியுள்ளனர். இந்த நூலில் உள்ள கதைப்படி கங்கநாட்டை முதலில் ரெட்டி வம்சமும், பின்னர் கங்க வம்சமும், அரசாண்டதாக சொல்கிறது. இந்த கதை நூலில் கூறப்படும் கங்க வம்ச அரசர்கள் வரலாற்று கால அரசர்களாக இருந்தாலும் கங்கநாட்டை கொங்குநாட்டாக சித்தரித்ததோடு அல்லாமல் கங்கநாட்டை ஆண்ட அரசர்களை எல்லாம் தவறாக கொங்கு நாட்டு அரசர்களாக கூறுகிறது இந்நூல்.\n\nSection::::கதையில் கூறப்படும் கங்க வம்சம்.\nஇவர்கள் வரலாற்று கால அரசர்கள். இருந்தாலும் கங்கநாட்டை கொங்குநாட்டாக சித்தரித்ததோடு அல்லாமல் கங்கநாட்டை ஆண்ட அரசர்களை எல்லாம் கொங்கு நாட்டு அரசர்களாக கூறுகிறது நூல்.\n\nSection::::ஆய்வாளர் தரப்பு கண்டனங்கள்.\nகொங்கு தேச ராஜாக்கள் என்னும் இந்த பழங்கதை நூலை தொடர்ந்து ஆய்வுத்துறை மாணவர்கள் வரலாற்று நூல் போல் பயன்படுத்துவதை நீலகண்ட சாஸ்திரி தன் \"Historical Method in Relation to Indian History\" நூலில் கண்டித்துள்ளார். இது வரலாற்று ஆவணமாகக் காட்ட இது எந்த ஒரு சான்றையும் காட்டவில்லை என்பதும் ஆய்வாளர்கள் கருத்தாகும். இதை மதுரைத் தல வரலாறு என்றும் புராணக்கதையையும் கெலடி நிருப விஜயம் என்னும் வரலாற்றுக்கு ஒத்து வராத நூல்களையும் தழுவி எழுதப்பட்டது என்பதால் இதில் உள்ள எல்லா வரலாறுகளையும் ஏற்றுக்கொள்ள மறுக்கின்றனர் ஆய்வாளர்கள்.\n"}
{"id": "208483", "url": "https://ta.wikipedia.org/wiki?curid=208483", "title": "மதுபாலா (தொலைக்காட்சித் தொடர்)", "text": "மதுபாலா (தொலைக்காட்சித் தொடர்)\n\nமதுபாலா என்பது ஒரு இந்தி மொழி தொலைகாட்சித் தொடர் ஆகும். இந்த தொடர் மே 28, 2012 முதல் ஆகத்து 9, 2014 வரை திங்கள் முதல் வெள்ளி வரை கலர்ஸ் தொலைக்காட்சியில் ஒளிபரப்பாகி 648 அத்தியாங்களுடன் நிறைவு பெற்றது. இந்த தொடர் இந்திய திரைப்படத்துறை நூற்றாண்டுகால வரலாற்றினை உடையது. இதனை நினைவு கூறும் விதமாக தயாரிக்கப்பட்டது.\n\nஇந்தத் தொடர் பாலிமர் தொலைக்காட்சியில் மொழிமாற்றம் செய்யப்பட்டு பிப்ரவரி 18, 2013 முதல் திங்கள் முதல் வெள்ளி வரை மாலை 6:30 மணிக்கு மற்றும் இரவு 8 மணிக்கும் ஒளிபரப்பானது.\n\nSection::::கதைச்சுருக்கம்.\nதிரைப்பட படப்பிடிப்புத் தளத்தில் பிறக்கும் மதுபாலா என்ற நடுத்தர வர்க்க பெண்ணின் ஆசைகளை மதிப்பீடுகளை திரைப்படப்பிடிப்புத் தள பின்னணியில் விளக்குகிறது அதே தருணம் பிரபல நடிகரான ஆர் கேக்கும் மதுபாலாவுக்கும் இடையில் வரும் காதலையும் இந்த தொடர் விளக்குகிறது.\n\n\nSection::::வேறு மொழிகள்.\nஇந்த தொடர் தமிழ், தெலுங்கு மற்றும் மலையாளம் மொழிகளில் மொழி மாற்றம் செய்யப்பட்டு ஒளிபரப்பானது. கன்னட மொழியில் மறு தயாரிப்பு செய்யப்பட்டுள்ளது.\n\n"}
{"id": "208484", "url": "https://ta.wikipedia.org/wiki?curid=208484", "title": "ரங் ரசியா (தொலைக்காட்சி தொடர்)", "text": "ரங் ரசியா (தொலைக்காட்சி தொடர்)\n\nரங் ரசியா என்பது ஒரு இந்தி மொழி காதல் கதைக்களம் கொண்ட தொலைகாட்சித் தொடர் ஆகும். இந்த தொடர் திசம்பர் 30, 2013 முதல் செப்டம்பர் 19, 2014 வரை திங்கள் முதல் வெள்ளி வரை இரவு 9:30 மணிக்கு கலர்ஸ் தொலைக்காட்சியில் ஒளிபரப்பாகி 188 அத்தியாங்களுடன் நிறைவு பெற்றது. இது காதலா? என்ற தொடரில் நடித்த சனையா இராணி இந்தத் தொடரில் ஒரு அப்பாவி கிராமத்துப் பெண்ணாக நடித்தார். கலர்ஸ் தொலைக்காட்சிக்காக இவர் நடிக்கும் முதல் நெடுந்தொடர் இதுவாகும். இவருக்கு ஜோடியாக ஆஷிஷ் ஷர்மா நடிக்கிறார். இவர் இதற்கு முன் ’சந்திரகுப்தா மயூரா’ என்ற தொடரில் நடித்தவர்.\n\nஇந்தத் தொடர் ராஜ் தொலைக்காட்சியில் அழகிய லைலா என்ற பெயரில் மொழிமாற்றம் செய்யப்பட்டு திங்கள் முதல் வெள்ளி வரை இரவு 9:30 மணிக்கு ஒளிபரப்பானது.\n\nSection::::கதைசுச்ருக்கம்.\nஒரு கிராமத்து பெண் பார்வதி சனையா இராணி மற்றும் ஒரு இராணுவ அதிகாரி ருத்ரா ஆஷிஷ் ஷர்மா இவர்களுக்குள் நடக்கும் காதல் மற்றும் வெறுப்பு இவைகளை மையமாக வைத்து எடுக்கப்பட்ட தொடர் ஆகும்.\n\n\nSection::::தயாரிப்பு.\nசரத் ​​பவார் பிலிம்ஸ் பிரைவேட் லிமிடெட் இந்தியத் தொலைக்காட்சி மற்றும் திரைப்பட தயாரிப்பு நிறுவனம் ஆகும். இந்த நிறுவனம் மும்பையில் அமைந்துள்ளது. இவ் நிறுவனம் 2011ல் சவுரப் திவாரி மற்றும் அபினவ் சுக்லா மூலம் உருவாக்கப்பட்டது. 2011ம் ஆண்டு இந்நிறுவனத்தால் கலர்ஸ் தொலைக்காட்சி தயாரிக்கப்பட்ட தொடர் மதுபாலா ஆகும். அதற்கு பிறகு லைப் ஓகே தொலைக்காட்சியில் 2013ம் ஆண்டு ’டூ தில் ஏக ஜான்’ (Do Dil Ek Jaan) என்ற தொடரைத் தயாரித்துள்ளது.\n\n"}
{"id": "208489", "url": "https://ta.wikipedia.org/wiki?curid=208489", "title": "மூன்று முடிச்சு (தொலைக்காட்சித் தொடர்)", "text": "மூன்று முடிச்சு (தொலைக்காட்சித் தொடர்)\n\nசசுரால் சிமார் கா என்பது ஒரு இந்தி மொழி தொலைகாட்சித் தொடர் ஆகும். இந்த தொடர் ஏப்ரல் 25, 2011 முதல் மார்ச்சு 2, 2018 வரை கலர்ஸ் தொலைக்காட்சியில் ஒளிபரப்பாகி 2,063 அத்தியாங்களுடன் நிறைவு பெற்றது. \n\nஇந்த தொடர் தமிழ் மொழியில் 'மூன்று முடிச்சு' என்ற பெயரில் மொழிமாற்றம் செய்யப்பட்டு முதல் திங்கள் முதல் வெள்ளிக் கிழமை வரை இரவு 9.30 முதல் 10.00 மணி வரை பாலிமர் தொலைக்காட்சியில் ஒளிபரப்பாகின்றது. இதுவே தமிழ் மொழிமாற்றுத் தொலைக்காட்சித் தொடர்களில் நீண்ட காலமாக ஒளிபரப்பாகி வரும் தொடர் ஆகும்.\n\nSection::::கதைச்சுருக்கம்.\nஅத்யாயம் 1 முுதல் 1980 வரை\n\nசீமா மற்றும் ரோகிணி என்ற இரு சகோதரிகளும் ஒரே குடுபத்திற்கு திருமணம் செய்கின்றனர், இவர்களின் புகுந்த வீட்டில் வரும் பிரச்சனைகளை எப்படி எதிர்கொன்றனர் என்பது தான் இந்த தொடரின் கதை.\n\n\n"}
{"id": "208499", "url": "https://ta.wikipedia.org/wiki?curid=208499", "title": "எண்கிழமை", "text": "எண்கிழமை\n\nஎண்கிழமை என்பது கிறித்தவத்தில் ஒரு விழாவுக்குப்பின் வரும் எட்டாம் நாளையோ அல்லது சில பெருவிழாக்களுக்குப்பின் வரும் எட்டு நாட்களையும் கூட்டாகவோ குறிக்க பயன்படுத்தப்படும் பதமாகும்.\n\nSection::::கத்தோலிக்க திருச்சபையின் இலத்தீன் வழிபாட்டு முறையில்.\nதிருத்தந்தை பன்னிரண்டாம் பயஸ் 23 மார்ச் 1955இல் வெளியிட்ட ஆணையின் படி கிறித்துமசு, உயிர்ப்பு ஞாயிறு மற்றும் பெந்தக்கோஸ்து ஆகிய விழாக்களுக்கு மட்டுமே எண்கிழமை கொண்டாடுவது நடைமுறையாக்கப்பட்டது. மேலும் 1969 நிகழ்ந்த மாற்றத்தில் பெந்தக்கோஸ்து விழா இப்பட்டியலில் இருந்து நீக்கப்பட்டது.\n\nஉயிர்ப்பு விழாவின் எண்கிழமை \"ஆண்டவரின் பெருவிழாக்கள்\" (Solemnities of the Lord) என கொண்டாடப்படுகின்றன. 30 ஏப்ரல் 2000, முதல் இவ்வெண்கிழமையின் இறுதிநாள் \"இறை இரக்கத்தின் ஞியாயிறாக\" கொண்டாடப்படுகின்றது.\n\nகிறிஸ்து பிறப்பின் எண்கிழமை பின்வருமாறு ஒழுங்கு செய்யப்பட்டுள்ளது:\n"}
{"id": "208503", "url": "https://ta.wikipedia.org/wiki?curid=208503", "title": "மீத்தேன் வாயு திட்டம், இந்தியா", "text": "மீத்தேன் வாயு திட்டம், இந்தியா\n\nமீத்தேன் வாயு திட்டம் ஒன்றிய அரசு மற்றும் தனியார் கூட்டு திட்டமாகும். இதன் நோக்கம் டெல்டா மாவட்டங்களான திருவாரூர், தஞ்சாவூர் ஆகிய பகுதிகளில் பூமிக்கு அடியில் கண்டறியப்பட்டுள்ள மீத்தேன் வாயுவைக் கிணறுகள் அமைத்து எடுப்பதாகும். இதற்கு விவசாயிகள் மற்றும் பொதுமக்கள் கடும் எதிர்ப்பு தெரிவித்து வருகின்றனர்.\nSection::::அரசு தனியார் ஒப்பந்தம்.\nதமிழகத்தின் டெல்டா பகுதியான திருவாரூர், தஞ்சாவூர் மாவட்டங்களில் குறிப்பாக திருவாரூர் மாவட்டம் மன்னார்குடிப் பகுதியில் பூமிக்கு அடியில் அரியவகை நிலக்கரி இருப்பதாக மத்திய இயற்கை எரிவாயு மற்றும் பெட்ரோலியத்துறை கண்டறிந்துள்ளது. அந்த நிலக்கரி படிமத்தின் மேல் மீத்தேன் வாயு படர்ந்துள்ளது. ஒன்றிய அரசு மீத்தேன் வாயுவை வியாபாரரீதியாக எடுக்கும் பொருட்டு ஹரியானா மாநிலத்தை சேர்ந்த கிரேட் ஈஸ்ட்டர் எனர்ஜி என்ற நிறுவனத்துடன் 2010 ஆம் ஆண்டு ஒப்பந்தம் செய்துள்ளது. இந்நிறுவனம் மீத்தேன் வாயு திட்டத்தில் 5000 கோடி வரை முதலீடு செய்து இருப்பதாக கூறப்படுகிறது. 35 ஆண்டுகளுக்கு மீத்தேன் எடுக்க முடிவு செய்திருந்ததாகவும் கூறப்படுகிறது.\n\nSection::::விவசாயிகள் எதிர்ப்பு.\nஆரம்பம் முதலே விவசாயிகள் மற்றும் பொதுமக்கள் இந்த திட்டத்திற்கு கடும் எதிர்ப்பு தெரிவித்து வருகின்றனர். இந்த போரட்டங்களை நம்மாழ்வார் என்ற இயற்கை வேளான் விஞ்ஞானி முன்னின்று நடத்தினர். இந்த திட்டம் நிறைவேற்றப்பட்டால் சுற்று சூழல் பாதிக்கும் என்றும், கிணறுகள் அமைக்கும் பொழுது வெளியேற்றப்படும் நீரினால் நிலத்தடி நீர் குறைந்து கடல்நீர் உட்புகும் என்றும் இதனால் விவசாயிகளின் வாழ்வாதாரம் பாதிக்கப்படும் போன்றவை போராட்டகாரர்கள் முன்வைக்கும் கருத்துக்களாகும். சுற்றுச்சூழல் மற்றும் வனத்துறை அமைச்சகம் ஏற்கனவே இத்திட்டத்திற்கு தடையில்லா சான்று வழங்கி உள்ளது.\n\nSection::::தற்காலிகத் தடை.\nதிருவாரூர், தஞ்சாவூர் மாவட்டங்களில் விவசாயிகள் மற்றும் பொதுமக்களின் போராட்டத்தினால் முதலமைச்சர் ஜெயலலிதா தற்காலிகமாக மீத்தேன் வாயுக் கிணறுகள் தொடர்பான செயல்பாடுகளுக்குத் தடை விதித்தார்.\n"}
{"id": "208506", "url": "https://ta.wikipedia.org/wiki?curid=208506", "title": "தமிழ்க் கல்வி வளர்ச்சி மையம்", "text": "தமிழ்க் கல்வி வளர்ச்சி மையம்\n\nதமிழ்க் கல்வி வளர்ச்சி மையம் என்பது தமிழ் மொழிக் கல்வியை பர்மாவில் ஊக்குவிக்கும் ஒர் அமைப்பு ஆகும். சீரானா பாடத் திட்டம், தமிழ் மொழித் தேர்வுகள், பரிசுகள், தமிழ் மொழிப் பள்ளிகள் போன்ற செயற்திட்டங்களை இந்த அமைப்பு முன்னெடுத்து வருகிறது. இந்த அமைப்பின் செயலாளராக சோலை.தியாகராஜன் பணியாற்றுகிறார்.\n\n"}
{"id": "208516", "url": "https://ta.wikipedia.org/wiki?curid=208516", "title": "சனவரி 2014", "text": "சனவரி 2014\n\nசனவரி 2014 (\"January 2014\") , 2014 ஆம் ஆண்டின் முதலாவது மாதமாகும். இம்மாதம் ஒரு புதன்கிழமை ஆரம்பித்து 31 நாட்களின் பின்னர் ஒரு வெள்ளிக்கிழமை முடிவடைந்தது. தமிழ் நாட்காட்டியின் படி தை மாதம் சனவரி 14, செவ்வாய்க்கிழமை தொடங்கி, பெப்ரவரி 12 புதன்கிழமை முடிவடைந்தது. இசுலாமிய நாட்காட்டியின் படி கிஞ்சுரா 1435ம்ஆண்டின் ரபி உல் அவ்வல் மாதம் சனவரி 3 வெள்ளிகிழமை தொடங்கி சனவரி 31 வெள்ளிகிழமை முடிவடைந்தது.\n\n\n"}
{"id": "208519", "url": "https://ta.wikipedia.org/wiki?curid=208519", "title": "வடமராட்சி கடல் நீரேரி", "text": "வடமராட்சி கடல் நீரேரி\n\nவடமராட்சி கடல் நீரேரி (\"Vadamarachchi Lagoon\") என்பது இலங்கையின் வடமாகாணத்தின் யாழ்ப்பாணக் குடாநாட்டில் உள்ள ஒரு கடல் நீரேரி ஆகும். இது தொண்டைமானாறு கடல் நீரேரி எனவும் அழைக்கப்படுகிறது. இந்தக்கடல் நீரேரி வடமராட்சியை வலிகாமம் மற்றும் தென்மராட்சி வலயங்களில் இருந்து பிரிக்கிறது.\n\nஇந்தக் கடல் நீரேரி யாழ்ப்பாணத்தின் வடக்கிலுள்ள இந்து சமுத்திரத்துடன் ஒரு சிறிய கால்வாயூடாக சென்று தொண்டைமானாறுக்கு அருகில் இணைகிறது. இங்கு உப்பு நீரும் உப்புக் கலந்த நிறைந்திருக்கின்றது. இந்தக் கடல் நீரேரியில் கடல் நீர் கலப்பதைத் தவிர்க்க தொண்டைமானாறில் மதகைக் கதவு ஒன்று அமைக்கப்பட்டுள்ளது.\n\nஇந்தக் கடல் நீரேரி அடர்த்தியாக வளர்ந்த பனை மரங்கள், தென்னை மரங்கள், புல்வெளிகள், நெல் நிலங்கள், திறந்தவெளிக் காடுகள் என்பவற்றால் சூழப்பட்டுள்ளது.\n\nஇந்தக் கடல் நீரேரி அமெரிக்கன் பிளெமிங்கோ, வாத்து, டெரன்ஸ், கல்ஸ் போன்ற நீர்ப்பறவைகளைக் கவரும் இடமாக உள்ளது.\n"}
{"id": "208527", "url": "https://ta.wikipedia.org/wiki?curid=208527", "title": "எலும்புக் கட்டி", "text": "எலும்புக் கட்டி\n\nஎலும்புக் கட்டி (\"Osteoma\") என்பது எலும்புத் திசுக்களின் புது வளர்ச்சி (Neoplasm) ஆகும். ஆஸ்டியோமா எனும் எலும்பில் தோன்றும் இந்த வீக்கம் புற்று அன்று. பிற இடங்களுக்கு பரவாது என்றாலும் அழுத்தம் காரணமாக வலி ஏற்படும். ஆனால் எலும்புப் புற்றுநோய் (Osteosarcoma ) அதிக வலியினைக் கொடுக்கும். பிற இடங்களுக்கும் பரவும். கதிர்மருத்துவம், வேதிமருந்துகள் எல்லாம் அதிக பயன்படாது. முழுமையாகக் புற்று காணப்படும் பகுதியினை அறுவை மூலம் களைவதே நல்ல பயனைக் கொடுக்கிறது. எலும்பில் காணப்படும் புற்றுநோய் பெரும்பாலும் தொலைபரவல் (Metastatic ) காரணமாகத் தோன்றுகின்ற துணைப் புற்றாகவே (Secondary T) உள்ளன.\n\n"}
{"id": "208537", "url": "https://ta.wikipedia.org/wiki?curid=208537", "title": "பலுசிஸ்தான் விடுதலை இராணுவம்", "text": "பலுசிஸ்தான் விடுதலை இராணுவம்\n\nபலுசிஸ்தான் விடுதலை இராணுவம் (\"Balochistan Liberation Army\") மேற்குப் பாகிஸ்தானின் மலைப்பகுதியிலுள்ள தீவிரவாதக் குழு ஆகும். 2000 ஆம் ஆண்டின் கோடைக்காலத்தின் போதே இக்குழுவைப் பற்றி தெரிய வந்தது. இத்தீவிரவாதக் குழுவின் தற்போதைய தலைவர் \"ஹைர்பையர் மார்ரி\" ஆகும். சுமார் 500 போராளிகளைக் கொண்டது இத்தீவிரவாதக் குழு.\n\nSection::::தடை.\nஇக்குழுவானது 2006 ஆம் ஆண்டு ஏப்ரல் மாதம் தீவிரவாதக் குழு என பாகிஸ்தான் அரசால் அறிவிக்கப்பட்டது. இக்குழுவானது பாகிஸ்தானில் பொதுமக்கள் மீதும், ராணுவ வீரர்கள் மீதும் பத்திரிகையாளர்கள் மீதும் தாக்குதல் நடத்தப்பட்டதை தொடர்ந்து இவ்வாறு அறிவிக்கப்பட்டது. 2006 ஆம் ஆண்டு ஜூலை மாதம் 17 ஆம் தியதி இங்கிலாந்து இக்குழுவை தீவிரவாதக் குழு என அறிவித்தது. இக்குழுவின் செயல்பாடுகள் தீவிரத்தன்மை வாய்ந்தவை என அமெரிக்கா அறிவித்தது. ஆனாலும் அமெரிக்காவும் ஐரோப்பிய ஒன்றியமும் இக்குழுவை தீவிரவாதக் குழு என அறிவிக்கவில்லை. பாகிஸ்தான் அதிகாரிகள் இக்குழுவிற்கு இந்தியா உதவி செய்கிறது எனக் கூறுகின்றனர்.\n\nSection::::தாக்குதல்.\nமுகமது அலி ஜின்னா தனது கடைசிக் காலத்தில் வாழ்ந்த வீடான \"க்வைத்-இ-அசாம் ரெஸிடன்ஸி\" 2013 ஆம் ஆண்டு ஜூன் மாதம் வெடிபொருட்களால் தாக்கப்பட்டு பலத்த சேதமடைந்தது. இத்தாக்குதலுக்கு பலுசிஸ்தான் விடுதலை இராணுவம் பொறுப்பேற்றுக் கொண்டது. மேலும் அந்நினைவிடத்தில் இருந்த பாகிஸ்தான் நாட்டுக் கொடி அகற்றப்பட்டு பலுசிஸ்தான் ராணுவத்தினரின் கொடி ஏற்றப்பட்டது.\n"}
{"id": "208541", "url": "https://ta.wikipedia.org/wiki?curid=208541", "title": "தேசிய நெடுஞ்சாலை 1 (இந்தியா)", "text": "தேசிய நெடுஞ்சாலை 1 (இந்தியா)\n\nதேசிய நெடுஞ்சாலை 1 (\"National Highway 1\" அல்லது \"NH 1\") பாக்கித்தான் எல்லை அருகே இந்தியாவின் பஞ்சாப் மாநிலத்தின் அட்டாரி நகரி என்ற நகரையும் இந்தியாவின் தலைநகரான புது தில்லியையும் இணைக்கும் தேசிய நெடுஞ்சாலையாகும். துவக்கத்தில் இச்சாலை லாகூரிலிருந்து வங்காளம் வரை நீண்டிருந்தது. இச்சாலை ஷெர் ஷா சூரியின் காலத்தில் ஆரம்பிக்கப்பட்டது. இது கிராண்ட் ட்ரங்க் ரோடு என்ற சாலையின் ஒருபகுதியாகும். ஒரு பகுதி, வடக்குப்பகுதியில் அமைந்துள்ள சாலை தேசிய நெடுஞ்சாலை 1 (NH 1) எனவும் தெற்குப்பகுதியில் அமைந்துள்ளதை தேசிய நெடுஞ்சாலை 2 (NH 2)என தேசிய நெடுஞ்சாலை துறை பிரித்துள்ளது. இச்சாலை மிகவும் பழமையான ஒன்று.\nSection::::சாலை அமைப்பு.\nதேசிய நெடுஞ்சாலை 1 அமிர்தசரஸ், ஜலந்தர், லூதியானா, ராச்புரா, அம்பாலா, குருச்சேத்திரம், கர்னால், பானிப்பட், சோனிபட், மற்றும் தில்லி போன்ற நகரங்களுக்கு ஊடாகச் செல்கின்றது. இச்சாலை 456 கி.மீ (283 மைல்) நீளம் கொண்டது. இந்த வழியில்தான் தில்லி-லாகூர் பேருந்து வசதி நடைபெருகிறது. இச்சாலை ஒரே அளவாக இல்லாமல் வாகா எல்லையிலிருந்து ஜலந்தர் வரை 4 வழிச்சாலையாகவும், ஜலந்தரிலிருந்து சோனிபட் மற்றும் தலைநகர் டெல்லி சந்திப்பு வரை 6 வழிப்பாதையாகவும், அதன்பின்னர் 8 வழிப்பாதையாகவும் அமைந்துள்ளது. \n"}
{"id": "208546", "url": "https://ta.wikipedia.org/wiki?curid=208546", "title": "ஆட்டைப் பெரிய திருவிழா", "text": "ஆட்டைப் பெரிய திருவிழா\n\nஆட்டைப் பெரிய திருவிழா சோழ அரசர்களால் கொண்டாடப்பட்ட ஒரு திருவிழா. ஆண்டுக்கு ஒரு முறை நடைபெறும் இத்திருவிழா கொடியேற்றத்துடன் 10 நாட்கள் நடைபெற்று வந்தது. ஆட்டை என்பது ஆண்டு என்று பொருள்\n\nசோழ அரசர்கள் தம்மிடையே பலவிதமான நிபுணத்துவம் வாய்ந்த குழுக்களை வைத்து தம் அரசவையையும், மக்களையும் நேர்த்தியான முறையில் ஆண்டு வந்தனர். சோழ அரசர்களின் மிக வலிமையான நினைவுச் சின்னமாக இன்றும் கெம்பீரமாக விளங்கி வருவது இராஜராஜ சோழனால் கட்டப்பட்ட\"தஞ்சைப் பெரிய கோயில்\" ஆகும். \n\nSection::::நிபுணர் குழு.\nமன்னன் இராஜராஜன் தம் நிபுணர் குழுவாக பெருந்தச்சர், பெருங்கணி, கடிகையர் மற்றும் சிவயோகியர் ஆகியோர் பொறுப்பில் பிடாரர் தளிகைப் பெண்டுகள், உடுக்கை வாசிப்பான், முத்திரைச் சங்கு ஊதுவான், சகடை கொட்டுவான் இவர்களோடு கோல் இனமை செய்வான் ஒருவரும் இருந்தார். \n\nSection::::வழிபாட்டுக் கொள்கை.\nகோல் இனமை செய்யும் இவரின் வழிகாட்டுதலில் ஒவ்வொரு நாளும் வளிமண்டல நாள் சூழ் திறம் அன்றைய நாளின் நட்சத்திரப் பண்பிற்கேற்ப கரண முயற்சிகளால் திருத்தமாடப் பெற்றது. இதுவே தஞ்சைப் பெரிய கோயிலின் முதன்மையான வழிபாட்டுக் கொள்கை ஆகும்.\n\nSection::::இராஜராஜனின் தனிச்சிறப்பு.\nபோர் வெற்றிகளால் பிறநாட்டுக் கருவூலங்களைக் கொள்ளை கொண்டு தனது அரச வலிமையை ஊக்கப்படுத்திக் கொண்ட மன்னன், தமிழர் மரபின் பல அறிவுத்துறைகளை அவ்வவற்றின் படைத் தகமை வழிநின்று மீட்டெடுத்தான். அந்தந்தத் துறை சார்ந்த பல வல்லுநர் குழுக்களின் நம்பிக்கையைப் பெற்றான். வல்லுநர்களின் கொள்கை முடிவுகளில் மன்னன் தலையிட்டதே இல்லை.\n\nகுஞ்சரமல்லன் உள்ளிட்ட மூவர் குழுவினரிடம் கோயிலின் கட்டுமான வடிவமைப்புப் பொறுப்பை ஒப்படைத்ததோடு அவர்களின் குடிவழியினரும் தொடர்ந்து ஊதியம் பெற்றுப் பணியாற்றக் காணிகளை நிவந்தங்களாக ஏற்படுத்தினான்.\n\nSection::::தஞ்சைப் பெரிய கோயிலின் வடிவமைப்புக் கொள்கை.\nபலகுலாம் படைசெய் நெடுநிலை மாடம் என்று கருவூரார் தனது திருவிசைப் பாவில் குறிப்பிடும் கருங்கல் கட்டுமானம், அதன் முன்புறம் ஒரு நாடக சாலை, திருமுற்றம் திருவாசல் என்ற நேர்கிழக்கு அச்சுக்கோட்டு அமைப்பில் இராஜராஜன் திருவாசலும் கேரளாந்தக வாசலும் ஒன்றுக்கொன்று தொடர்புடைய அளவுகளால் திட்டமிடப்பட்டிருக்கின்றன. உயரம், கால்புறவாய், பத்தி, சுவர்க் கால்கள் திண்ணை வரியின் உயரம் ஆகியவை ஒன்றன் நிழல் மற்றதனைச் சுட்டும் வகையில் அமைக்கப்பட்டிருக்கின்றன. சிறிய கோபுரத்தின் நடுக் கலசத்தின் நிழல் பெரிய கோபுரத்தின் சுவர்க்கால்களில் ஏறி மறைவது உற்று நோக்கத்தக்கது. நிழலின் வழியே வடசெலவு தென்செலவுத் திருப்பத்தின் எல்லையினை வரைவு செய்து ‘கிட்டிக்கல்’ அமைத்திருப்பதான நுட்பம் மேலாய்வுக்கு உரியது.\n\nஇரண்டு கோபுரங்களுக்கும் இடையில் ஒரு நிழல் காண் மண்டியம் அமைக்கப்பட்டு அதன் அருகில் இருந்தே ஆட்டைப் பெரிய திருவிழா அறிவிப்புச் செய்யப்பட்டிருப்பதாகக் கருத இடம் இருக்கிறது.\n\nஆட்டைப் பெரிய திருவிழாவின் முதல் மூன்று நாட்கள் ‘திருப்பறையளவு’ செய்யப்பட்டிருக்கிறது. இது புத்தாண்டு அறிவிப்பேயன்றி வேறில்லை என்று கருதலாம். \n\nமன்னன் இராஜராஜன் தனது மெய்கீர்த்தியில் குறிப்பிடும் ‘அகவிளங்கும் யாண்டு’ பற்றிய வெற்றிச் செய்தியினை யாரும் சரிபார்த்துக் கொள்ளலாம் என்று பெருமையுடன் குறிப்பிடவே மன்னனின் பெருந்தச்சுக் குழுவினர் இத்தகு கட்டுமான வடிவமைப்பைத் திட்டமிட்டு உருவாக்கினரோ என்று ஐயப்படவைக்கிறது.\n\nSection::::ஆட்டைப் பெரிய திருவிழா அறிவிப்பு.\nபெருந்தச்சுக் குழுவினரைப் போல ‘கடிகையார்’ என்றொரு குழுவினரை ஏற்படுத்தி ‘ஆட்டைப் பெரிய திருவிழா’வை உரிய நாளில் அறிவிப்பு செய்யும் பொறுப்பையும் ஒப்படைத்தான் என்று தெரிகிறது. ஆட்டைப் பெரிய திருவிழாவின் முதல் மூன்று நாட்கள் ‘திருப்பறையறைவு’ செய்யப்பட்டது என்றும் அதனைத் தொடர்ந்து ‘9’ நாட்கள் திருமேனி எழுந்தருளுநாள் விழாக்கள் கடைப்பிடிக்கப்பட்டன என்று தெரிகிறது.\n\nSection::::ஆட்டைப் பெரிய திருவிழாவும் தமிழ் புத்தாண்டும்.\nதமிழ்ப் புத்தாண்டு எது?.. சித்திரை முதல் தேதியா, தை முதல் தேதியா என்ற சர்ச்சை ‘ஆட்சிக்கு ஆட்சி’ மாறிமாறி எழுந்துவரும் நிலையில், தமிழ் ஆராய்ச்சியாளர்கள் புதுத் தகவல் ஒன்று கூறுகின்றனர். இதுகுறித்து தமிழ் அறிஞரும் ஆய்வாளருமான தென்னன் மெய்ம்மன் கூறியது \n\nசோழர் காலத்தில் பழந்தமிழர்கள் சூரியனை வழிபட்டு, அதன் அடிப்படையிலான நாட்காட்டியைப் பின்பற்றினர். அதன் அடிப்படையில் இன்று (5.1.2014) தமிழ்ப் புத்தாண்டு பிறக்கிறது. சூரியன் நகருவதால் ஏற்படும் நிழலை அங்குலம் அங்குலமாக கணக்கிட்டே சோழர்கள் நாட்காட்டியை நிர்ணயித்தார்கள். சூரியன் வடக்கில் ஆறு மாத காலமும் தெற்கில் ஆறு மாத காலமும் வலசை செல்லும் தன்மை கொண்டது. தமிழ் இலக்கியங்கள் இதை வட செலவு, தென் செலவு என்று குறிப்பிடுகின்றன.\n\nஅதன்படி மார்கழி மாதத்தின் அமாவாசை (ஜனவரி 1-ம் தேதி) முடிந்த மூன்றாம் நாள் (ஜனவரி 4-ம் தேதி) மாலை பிறை தெரியும். அதற்கு மறுநாள்தான் (ஜனவரி 5-ம் தேதி) தை முதல் நாள். ராஜராஜ சோழன் சதயம் தொடங்கி பூசம் வரை 12 நாட்கள் தமிழ்ப் புத்தாண்டு கொண்டாடினான். \n\n12-ம் நாள் முழு நிலவுடன் தைப்பூசத் திருவிழா நிறைவுறும். அதன் பெயர் ‘ஆட்டைத் திருவிழா’. இதற்கான ஆதாரங்கள் தஞ்சாவூர் பெரிய கோயில் ராஜராஜன் திருவாசல் கல்வெட்டிலேயே இருக்கின்றன.\nஅதன் அடிப்படையில் 04.01.2014 மாலை பிறை தெரிந்த நிலையில், ஜனவரி 5-ம் தேதி தமிழ்ப் புத்தாண்டு பிறக்கிறது.\n"}
{"id": "208550", "url": "https://ta.wikipedia.org/wiki?curid=208550", "title": "லயன்எயார் பறப்பு 602", "text": "லயன்எயார் பறப்பு 602\n\nலயன்எயார் பறப்பு 602 (\"Lionair Flight 602\") என்பது இலங்கையின் வட-மேற்குக் கரைக் கடலில் வீழ்ந்த இலயன் ஏர் வானூர்தி நிறுவனத்தின் அந்தோனொவ் ஏஎன்-24 ரக பயணிகள் வானூர்தி ஆகும். இவ்வானூர்தி 1998 செப்டம்பர் 29 இல் காங்கேசன்துறையில் இருந்து பல உயர் மட்ட இராணுவத்தினருடனும் சில பயணிகளுடனும் கொழும்பு நோக்கிப் புறப்பட்டது. புறப்பட்ட சில நிமிட நேரத்தில் ராடார் கருவிகளில் இருந்து மறைந்தது. ஆரம்பகட்ட விசாரணைகளில் இருந்து இவ்வானூர்தி விடுதலைப் புலிகளால் சுட்டு வீழ்த்தப்பட்டதாக அறிவிக்கப்பட்டது. அதில் பயணம் செய்த 7 பணியாளர்கள் உட்பட அனைத்து 55 பேரும் கொல்லப்பட்டனர். விமானம் சுட்டு வீழ்த்தப்பட்டதை அடுத்து கொழும்புக்கும் யாழ்ப்பாணத்திற்கும் இடையிலான அனைத்து விமான சேவைகளும் இடைநிறுத்தப்பட்டன.\n\nSection::::வானூர்தியும் அதன் பணியாளர்களும்.\nஅந்தோனொவ் ஏஎன்-24 வானூர்து பெலருசின் கொமெலாவியா நிறுவனத்திடம் இருந்து 602 பறப்புக்காக குத்தகைக்கு வாங்கப்பட்டது. பெலருசிய விமானி மத்தோச்க்கோ அனத்தோலி இதன் தலைவராகப் பணியாற்றினார். யாழ்ப்பாண வானூர்தி நிலையத்தில் இருந்து புறப்பட்ட 10 நிமிட நேரத்தில் விமானம் காணாமல் போயிற்று. பெலருசைச் சேர்ந்த லிசைவானொவ் சியார்கெய், கொசுலோவ் செர்கெய், அனாபிரியென்கா சியார்கெய் ஆகியோரும் இயக்கப் பணியாளர்களும், தர்சினி குணசேகர, கிரிஷான் நெல்சன், விஜிதா ஆகிய உள்ளூர் பணியாளர்களும் இவ்விமானத்தில் பயணம் செய்தனர். இதில் பெண் உபசரணையாளராக இருந்த தர்சினி குணசேகர முன்னாள் காவல்துறைப் பேச்சாளரான மூத்த காவல்துறை அத்தியட்சகரான குணசேகரவின் புதல்வியாவார்.\n\nSection::::சிதைவுகள் கண்டுபிடிப்பு.\n2012 அக்டோபரில் இவ்விமானத்தின் சிதைந்த பகுதிகள் என நம்பப்படும் ஒரு தொகுதி வடக்குக் கடலில் இரணைதீவில் இருந்து வடபகுதியில் சுமார் 4 கடல் மைல்களுக்கு அப்பால் கடலில் தரைமட்டத்தில் மூழ்கியிருந்தது இலங்கைக் கடற்படையினரால் கண்டுபிடிக்கப்பட்டது. இதனை தோண்டி எடுக்கும் பணிகள் 2013 மே 3 முதல் 6 வரையில் ஆழ்கடலில் இடம்பெற்றன. விமானத்தின் உதிரிப் பாகங்களும் பயணிகளின் ஆடைகள் போன்றவையும் அந்த விமானத்தை ஓட்டிச் சென்ற பெலருசிய விமானியின் தங்கப்பல் ஒன்றும் கண்டுபிடிக்கப்பட்டுள்ளன.\n\nSection::::அடையாளம் காணுதல்.\nஇந்த விமான விபத்தின் போது பெறப்பட்ட சிதைவுகளை அடையாளம் காணும் நோக்குடன் சனவரி 11, 2014 மற்றும் சனவரி 12, 2014 ஆகிய தினங்களில் யாழ்ப்பாணம் நகரசபை மண்டபத்தில் காட்சிப்படுத்தப்பட்டது . இதில் ஆடைகள் உடமைகள் போன்ற 72 வகையான பொருட்கள் காட்சிப்படுத்தப்பட்டிருந்தன. காட்சிப்படுத்தப்பட்ட பொருட்களில் 17 பேரை அவர்களது உறவினர்கள் அடையாளம் கண்டுள்ளதாக அறிவிக்கப்பட்டது.\n\n"}
{"id": "208556", "url": "https://ta.wikipedia.org/wiki?curid=208556", "title": "எக்சு-மென்: இடேசு ஒஃப் பியூச்ச ஃபாசுற்று", "text": "எக்சு-மென்: இடேசு ஒஃப் பியூச்ச ஃபாசுற்று\n\nஎக்ஸ்-மென்: டேய்ஸ் ஒஃப் ஃப்யூச்ச பாஸ்ற் (ஆங்கிலம்: X-men Days of Future Past, தமிழ்: எக்ஸ்-மென்: கடந்த காலத்தின் எதிர்காலம்) 2014ம் ஆண்டு வெளியான அமெரிக்கா நாட்டு சூப்பர் ஹீரோ திரைப்படம். இது எக்ஸ்-மென் திரைப்பட வரிசையில் வரும் 7வது பகுதி திரைப்படம் ஆகும். இந்த திரைப்படத்தை பிறையன் சிங்கர் இயக்குகின்றார். இவர் ஏற்கனவே வெளிவந்த எக்ஸ் மேன்-பர்ஸ்ட் கிளாஸ் என்ற படத்தை இயக்கியவர். இந்த திரைப்படத்தில் ஹக் ஜேக்மேன், ஜேம்ஸ் மெக்காவே, மைக்கேல் பாஸ்பேண்தே, ஜெனிபர் லாரன்ஸ், ஹாலே பெர்ரி, நிக்கோலசு ஹோல்ட், எலன் பேஜ், சான் ஆஷ்மோர், பீட்டர் டின்க்லகே, இயன் மெக்கெல்லன், பேட்ரிக் ஸ்டீவர்ட், ஓமர் சி, டேனியல் கிட்மோரே, பூபூ ஸ்டீவர்ட், பேன் பின்க்பிங், ஆடன் கண்டோ, இவான் பீட்டர்ஸ், ஜோஷ் ஹெல்மன் மற்றும் லூகாஸ் டில் நடித்துள்ளார்கள். இந்த படம் 3D & 2D இல், 2014 மே 23ம் திகதி வெளியானது.\n\n\nSection::::நடிகர்களின் நடிப்பு.\nவால்வரின் கதாபாத்திரத்தில் நடித்திருக்கும் ஹக் ஜேக்மேன், முந்தைய எக்ஸ் மென் படங்களில் நடித்திருப்பதுபோல் இதிலும் சிறப்பான நடிப்பை வெளிப்படுத்தியிருக்கிறார். இவருடைய கம்பீரமான தோற்றம் மிரட்டலாக இருக்கிறது.\n\nமிஸ்டிக் கதாபாத்திரத்தில் வரும் ஜெனிபர் லாரன்ஸ் ஊதா நிறத்திலான தோற்றத்துடன் பயமுறுத்துகிறார். சண்டைக் காட்சிகளில் மிரட்டியிருக்கிறார். இவரை மையப்படுத்தியே கதை நகர்வதால் இவருக்கு நடிப்பதற்குண்டான வாய்ப்பு அதிகம். அதை அவர் கவனமாகவும், திறமையாகவும் செய்திருக்கிறார்.\n\n50 வருடங்களுக்கு முந்தைய பேராசியரியராக வரும் ஜேம்ஸ் மெக்காவே, வில்லனாக வரும் மைக்கேல் பாஸ்பேண்தே ரும் சிறப்பான நடிப்பை வெளிப்படுத்தியிருக்கிறார்கள்.\n\nSection::::படப்பிடிப்பு.\nஇந்த திரைப்படம் மொண்ட்ரியால் எடுக்கப்பட்டது.\n\nSection::::வெளியீடு.\nஇதன் முதன்மை புகைப்படம் மாண்ட்ரீல், கனடாவில் ஏப்ரல் 2013 ல் தொடங்கிய ஆகஸ்ட் 2013 ல் முடிந்தது. இந்த படம் 3D & 2D இல், 2014 மே 23ம் திகதி வெளியானது.\n\nSection::::இசை.\nஇந்த திரைப்படத்துக்கு ஜான் ஓட்மேன் இசை அமைகிற்றார், இவர் முன்னதாக எக்ஸ்-மென் 2 திரைப்படத்துக்கு இசை அமைத்தார் என்பது குறிப்பிடத்தக்கது.\n\n\n"}
{"id": "208562", "url": "https://ta.wikipedia.org/wiki?curid=208562", "title": "டிரான்ஸ்போர்மர்ஸ்: ஏஜ் ஆஃப் எக்ஸ்டிங்சன்", "text": "டிரான்ஸ்போர்மர்ஸ்: ஏஜ் ஆஃப் எக்ஸ்டிங்சன்\n\nடிரான்ஸ்போர்மர்ஸ்: ஏஜ் ஆஃப் எக்ஸ்டின்க்சன் () இது 2014ம் ஆண்டு வெளியான அமெரிக்காவின் அறிவியல் அதிரடித் திரைப்படம் ஆகும். இது டிரான்ஸ்போர்மர்ஸ் திரைப்பட வரிசையில் 4வது பகுதி திரைப்படம் ஆகும்.\n\nஇந்த திரைப்படத்தில் மார்க் வால்பர்க், நிக்கோலா பெல்ட்ஸ், ஜாக் ரெய்னோர், கேள்சே க்ரேம்ம்ர், டி. ஜே. மில்லர், சோபியா மைல்ஸ், லி பின்க்பிங், ஸ்டான்லி துக்கி, ஹான் கேங், தீத்து வேல்லிவேர் நடித்திருக்கின்றனர்.\n\n\nSection::::வெளியீடு.\nஇந்த படம் 3D இல், 2014 ஜூன் 27ம் தேதி வெளியானது.\n\n"}
{"id": "208570", "url": "https://ta.wikipedia.org/wiki?curid=208570", "title": "சுவிட்சர்லாந்து மொழிகள்", "text": "சுவிட்சர்லாந்து மொழிகள்\n\nசுவிட்சர்லாந்தின் தேசிய மொழிகள் நான்கு ஆகும். அவை, செருமன், பிரான்சியம், இத்தாலியம் மற்றும் உரோமாஞ்சு ஆகும்.\n\nசுவிட்சர்லாந்து நாட்டில் 64% செருமானி மொழியும், 20% பிரான்சிய மொழியும், 6.5% இத்தாலிய மொழியும், 0.5% உரோமாஞ்சு மொழியும் பேசுகின்றனர்.\n\n\nSection::::வரலாறு.\n1950ல் இருந்து 2000ம் ஆண்டு வரை சுவிட்சர்லாந்து நாட்டில் பேசப்படும் மொழிகளின் விபரம்.\n"}
{"id": "208590", "url": "https://ta.wikipedia.org/wiki?curid=208590", "title": "ஹெர்குலிஸ்: த திரசியன் வோர்ஸ்", "text": "ஹெர்குலிஸ்: த திரசியன் வோர்ஸ்\n\nஹெர்குலஸ்: தி த்ராசியன் வார்ஸ் இது 2014ஆம் ஆண்டு வெளியான அமெரிக்கா நாட்டு அதிரடி சாகசங்கள் நிறைந்த திரைப்படம் ஆகும். இந்த திரைப்படத்தை பிரெட் ரட்னர் இயக்கியுள்ளார். இந்த திரைப்படத்தில் டுவெயின் ஜான்சன், அக்ஸல் ஹென்னி, ருபுஸ் செவேல், இயான் மெக்ஷேனால், ரீஸ் ரிட்சி, ஸ்டீவ் பிகோச்கே, ஜோசப் ஃபின்னஸ், ஜான் ஹர்ட், ரெபேக்கா பெர்குசன், இரினா சாயக் நடித்துள்ளார்கள்.\n\n\nSection::::நடிகரின் பங்களிப்பு.\nரெஸ்லி வீரரான நாயகன் ஹெர்குலிஸ் இப்படத்தின் படப்பிடிப்பு தொடங்குவதற்கு முன் எட்டு மாதங்கள் கடுமையான பயிற்சி செய்ததுடன், இப்படத்திற்காக ஜிம்மே கதியென்று கிடந்தது குறிப்பிடத்தக்கது. இப்படத்தின் கிராபிக்ஸ் காட்சிகளும் மிக சிறப்பாக அமைந்துள்ளது குறிப்பிடத்தக்கது.\n\nSection::::வெளியீடு.\nஇந்தப் படம் ஜூலை 25, 2014 அன்று வெளியானது.\n\n"}
{"id": "208591", "url": "https://ta.wikipedia.org/wiki?curid=208591", "title": "த லெஜண்டு ஒப் ஹெர்குலிஸ்", "text": "த லெஜண்டு ஒப் ஹெர்குலிஸ்\n\nதி லேகேந்த் ஒப் ஹெர்குலஸ் இது 2014ஆம் ஆண்டு வெளியான அமெரிக்கா நாட்டு அதிரடித் திரைப்படம். இந்த திரைப்படத்தை ரென்னி ஹர்லின் இயக்கியுள்ளார். இந்த திரைப்படத்தில் கெல்லன் லூட்ஸ், கெயா வைஸ், ஸ்காட் அட்கின்ஸ், ரோக்ஸென் மெக்கி மற்றும் லியம் கர்ரிகன் நடித்துள்ளார்கள்.\n\n\nSection::::வெளியீடு.\nஇந்த படம் 3D இல், ஜனவரி 10, 2014 அன்று வெளியானது.\n\nSection::::விளம்பரம்.\nஇந்த திரைப்படத்தின் முன்னோட்டக் காட்சி (டிரெய்லர்) அக்டோபர் 13. 2013 அன்று வெளியானது.\n\n"}
{"id": "208599", "url": "https://ta.wikipedia.org/wiki?curid=208599", "title": "கிரனோபிள்", "text": "கிரனோபிள்\n\nகிரனோபிள் (\"Grenoble\", ; ) பிரான்சு நாட்டின் தென்கிழக்குப் பகுதியில் பிரான்சிய ஆல்ப்சு அடிவாரத்தில் டிராக் ஆறு ஐசரெ ஆற்றுடன் கூடுமிடத்தில் அமைந்துள்ள ஓர் நகரமாகும். ரோன்-ஆல்ப்சு பிராந்தியத்தில் அமைந்துள்ள கிரனோபிள் ஐசரெ திணைக்களத்தின் தலைநகரமாக விளங்குகிறது. மலைத்தொடருக்கு அண்மையில் இருப்பதாலும் நகரின் அளவைக் கொண்டும் இது \"ஆல்ப்சின் தலைநகரம்\" என பிரான்சு நாட்டில் அறியப்படுகிறது.\n\nகிரனோபிளின் வரலாறு 2000 ஆண்டுகளுக்கும் மேற்பட்டது. ஒரு சிறிய காலிய சிற்றூராக இருந்த கிரனோபிள் 11வது நூற்றாண்டில் டவுஃபீனின் தலைநகரமாக ஆனபிறகு இதன் மதிப்புக் கூடியது. வரலாற்றில் பெரும்பாலும் இது பிரான்சு இராச்சியத்தின் எல்லையில் அமைந்திருந்த எளிமையான நகராட்சியாகவும் அரண்காவல் கோட்டை நகரமாகவும் விளங்கியது. \n\nமிக விரைவான தொழில் வளர்ச்சியால் இதன் முதன்மை பெருகியது. இங்கு கையுறைத் தயாரிப்புத் தொழில் 18வது,19வது நூற்றாண்டுகளில் முதன்மையாக இருந்தது. பின்னர் 19வது இருபதாவது நூற்றாண்டுகளில் புனல் மின்நிலையங்கள் அமையத் தொடங்கின. இரண்டாம் உலகப் போருக்குப் பின்னர் 1968இல் X ஒலிம்பிக் குளிர்கால விளையாட்டுகள் இங்கு நடைபெற்றன. இந்நகரம் தற்போது ஐரோப்பாவின் குறிப்பிடத்தக்க அறிவியல் மையமாக விளங்குகிறது.\n\n2008ஆம் ஆண்டு கணக்கெடுப்பின்படி கிரனோபிளின் மக்கள்தொகை 156,659ஆக இருந்தது. அவ்வாண்டில் கிரனோபிள் பெருநகரப் பகுதியின் (பிரெஞ்சு: \"aire urbaine de Grenoble\") மக்கள்தொகை 664,832 ஆகவிருந்தது. நகரக் குடிமக்கள் \"கிரனோபிளாய்\" (\"Grenoblois\") என்று அழைக்கப்படுகின்றனர்.\n\n"}
{"id": "208601", "url": "https://ta.wikipedia.org/wiki?curid=208601", "title": "புறவழி மூளைக் காயம்", "text": "புறவழி மூளைக் காயம்\n\nபுறவழி மூளைக் காயம் (\"Traumatic brain injury\", TBI), அல்லது மண்டையோட்டிற்குள்ளான காயம் (\"intracranial injury\") புறவிசையினால் மூளை காயப்படுத்தப்படுவதைக் குறிக்கும். இது மேலும் நோயின் தீவிரம், ஏற்பட்ட விதம் (உட்புற அல்லது ஊடுருவு மண்டைக் காயம்), மற்றும் பிற தன்மைகளால் (காட்டாக, குறிப்பிட்ட இடத்தில் அல்லது பரவலான பரப்பில்) வகைப்படுத்தப்படுகின்றன. \"தலைக் காயம்\" என்பது பொதுவாக இதனைக் குறிப்பிட்டாலும் அது விரிவான பொருளுடையது;மூளையல்லாது மண்டையாட்டிலோ உச்சந்தலையிலோ ஏற்படும் காயங்களையும் குறிக்கும்.\nபுறவழி மூளைக் காயம் உலகளவில் உயிரிழப்பு மற்றும் ஊனத்திற்கான முதன்மைக் காரணங்களில் ஒன்றாக விளங்குகிறது; குறிப்பாக குழந்தைகள் மற்றும் இளைஞர்களிடையே உயிரிழப்பிற்கு முதன்மைக் காரணமாக உள்ளது. பெண்களை விட ஆண்களே கூடுதலாக இந்நோய்க்கு வாய்ப்படுகின்றனர். கீழே விழுதல், வாகன விபத்துகள், வன்முறை ஆகியன காரணங்களாக அமைகின்றன. சாலை விபத்துகளில் தொழில்நுட்ப உதவியால் காயத்தின் தீவிரத்தைக் குறைத்தல் (தலைக்கவசங்கள், இருக்கைப் பட்டிகள், காற்று பைகள்) மற்றும் பாதுகாப்பு குறித்த விழிப்புணர்வு பரப்புரைகள், சாலை விதிகளை கண்டிப்பாக நடைமுறைப்படுத்துதல் போன்றவை இதற்கான தடுப்பு வழிகளாகும்.\n"}
{"id": "208602", "url": "https://ta.wikipedia.org/wiki?curid=208602", "title": "திருப்பாம்புரம் சுவாமிநாதர்", "text": "திருப்பாம்புரம் சுவாமிநாதர்\n\nதிருப்பாம்புரம் என். சுவாமிநாதர் (1898 - 1961) தமிழ்நாட்டைச் சேர்ந்த ஒரு கருநாடக இசை புல்லாங்குழல் வாத்தியக் கலைஞர்.\n\nSection::::இசைப் பின்னணி.\nஇசை மும்மூர்த்திகளில் ஒருவரான முத்துசுவாமியின் சீடர்களில் குறிப்பிடத் தக்கவர் சாத்தனூர் பஞ்சநதர். தமிழ்த்தாத்தா உ. வே. சாமிநாதர், பஞ்சநதரை தஞ்சாவூர் வட்டாரத்தின் முக்கியமான இசைக் கலைஞர் என பாராட்டியுள்ளார். இத்தகைய பஞ்சநதரின் இரண்டு முக்கிய சீடர்கள் வீணை தனம்மாள் மற்றும் நாதசுவர வித்துவான் திருப்பாம்புரம் நடராஜசுந்தரம் ஆகியோராவர். அவரின் மற்றொரு குறிப்பிடத்தக்க சீடர் வயலின் வித்துவான் திருக்கோடிக்காவல் கிருஷ்ணர். சாத்தனூரின் இராக பாவம் பற்றி வீணை தனம்மாள் குறிப்பிடும்போது அது போன்ற இராக பாவத்தைத் தான் வேறு எவரிடமும் கேட்டதில்லை எனக் கூறினார். வீணை தனம்மாளும் நடராஜசுந்தரமும் முத்துசாமியின் காலடியில் இசை கற்ற \"சாத்தனூர் பஞ்சு\" அவர்களே தங்கள் முதன்மை குரு என மகிழ்ச்சி கொண்டிருந்தார்கள். நடராஜசுந்தரமும் அவரது சகோதரர் சுப்பிரமணியமுமே முதன்முதலாக இரட்டையராக நாதசுவரம் வாசித்த பெருமைக்குரியவர்கள்.\n\nSection::::பிறப்பு.\nநடராஜசுந்தரத்தின் மூன்று மகன்களில் முதலாவது மகனாக சுவாமிநாதன் 1898 ஆம் ஆண்டு பிறந்தார்.\n\nSection::::இசைப் பயிற்சி.\nசிலகாலம் நாதசுவரம் வாசிக்கப் பயின்ற பின்னர் வாய்ப்பாட்டு கற்றுக்கொள்ளத் தொடங்கினார். குரல் உடைந்தபடியால் வாய்ப்பாட்டை விட்டு புல்லாங்குழல் கற்றுக் கொள்ளத் தொடங்கினார். புல்லாங்குழல் வாசிப்பதற்கு வேண்டிய நுட்பங்களை தாமாகவே கற்றுக் கொண்டார். வாய்ப்பாட்டின்போது குரலில் வரும் கமகங்களை புல்லாங்குழலில் கொண்டுவர வேண்டும் என்பது அவரின் குறியாக இருந்தது. இதையும் தானாகவே பயின்றார்; வெற்றியும் பெற்றார். ஆனாலும் இசையின் ஆன்மா தடம் மாறாமல் கவனம் எடுத்துக் கொண்டார்.\n\nதந்தையாரைப் போல சுவாமிநாதர் முத்துசாமி கிருதிகளில் மிகுந்த விருப்பம் உடையவராக இருந்தார். அவற்றில் நல்ல தேர்ச்சியும் பெற்றார். அக்காலத்தில் பல்லடம் சஞ்சீவ, டி. ஆர். மகாலிங்கம் (மாலி) ஆகியோர் புல்லாங்குழல் வாசிப்பதில் முன்னணியில் இருந்தனர். இருந்தும் திருப்பாம்புரம் சுவாமிநாதர் இரசிகர்கள் மத்தியில் தனக்கென ஒரு இடம் பிடித்திருந்தார். சுவாமிநாதர் முத்துசாமி கிருதிகளிலே கூடிய கவனம் செலுத்தினார். அவரின் விளம்பகால நடையையும் கமகங்களையும் பின்பற்றி புல்லாங்குழல் இசையை ஏறக்குறைய பாடுவது போல வெளிக் கொணருவதில் அவர் வெற்றிபெற்றார். சுவாமிநாதரின் இந்தப் பாணியை மாலி பாராட்டினார்.\n\nSection::::இசைக் கச்சேரிகள்.\nதிருப்பாம்புரம் சுவாமிநாதர் தனது இசைக் கச்சேரிகளில் அதிகளவு முத்துசாமி கிருதிகளை வாசித்தார். \"சதுர்தச இராகமாலிகை, ஸ்ரீ விஸ்வநாதம் ஆகியவற்றை கச்சேரி மேடைகளுக்கு அறிமுகம் செய்து அவற்றைப் பிரபலமாக்கினார். அதே போல ஹஸ்திவதனாய நமஸ்துப்யம் கிருதியையும் அவரே பிரபலப் படுத்தினார். இராமசுவாமியின் 108 இராக-தாளமாலிகாவை பொறுமையுடன் கற்று பின்னர் அதனை ஆர்வமுள்ள தனது சீடர்களுக்கு கற்றுக் கொடுத்தார்.\n\nSection::::இசை ஆசிரியர்.\nசென்னையில் 1948 ல் தொடங்கிய மத்திய கருநாடக இசைக் கல்லூரியில் ஆசிரியராகப் பணியாற்றினார்.\nமாணவர்களுக்கும் ஏனைய ஆசிரியர்களுக்கும் தீட்சிதர் கிருதிகள் பலவற்றை கற்றுக் கொடுத்தார். அண்ணாமலைப் பல்கலைக் கழகத்தின் இசைப் பிரிவின் தலைவராகப் பணியாற்றினார். அக்காலத்தில் முத்துத்தாண்டவரின் 60 கீர்த்தனைகளை சுரதாளக்குறிப்புடன் வெளியிட்டார். அவற்றில் சில:\nகுருகுல முறையிலும் சில மாணாக்கர்களுக்கு இசை கற்றுக் கொடுத்தார். வீணை தனம்மாளின் பேரனான டி. விசுவநாதன் இவரிடம் புல்லாங்குழல் கற்றார். டி. வி. நமசிவாயம், எஸ். நரசிம்மலு, சீர்காழி கோவிந்தராஜன் ஆகியோர் வாய்ப்பாட்டு கற்றுக்கொண்டார்கள்.\n\nSection::::மறைவு.\n1961 பெப்புருவரியில் காலமானார்.\n\n\n"}
{"id": "208605", "url": "https://ta.wikipedia.org/wiki?curid=208605", "title": "நேரும் வீதப்படியான உயிரிழப்புகளுக்கான காரணங்களின் பட்டியல்", "text": "நேரும் வீதப்படியான உயிரிழப்புகளுக்கான காரணங்களின் பட்டியல்\n\nஉலகளவில் இறப்பு வீதங்களைக் கொண்டு பட்டியலிடப்பட்ட 2002ஆம் ஆண்டிற்கான மனித உயிரிழப்புக்களுக்கான காரணங்களின் பட்டியல் கீழே தரப்பட்டுள்ளது. அவ்வாண்டில் 57,029,000 இறப்புக்கள் பட்டியலிடப்பட்டுள்ளன. சில காரணங்களில் அவற்றின் கீழுள்ள, குறிப்பிடக்கூடிய, துணைக்காரணங்களால் நேர்ந்தவையும் சேர்க்கப்பட்டுள்ளன. சிலவற்றில் இவை தவிர்க்கப்பட்டுள்ளன. இதனால் மொத்தக் கூட்டுத்தொகை 100 விழுக்காட்டை காட்டாதுள்ளது. 2005ஆம் ஆண்டில் உலக சுகாதார அமைப்பின்படி, ஏறத்தாழ 58 மில்லியன் பேர்கள் இறந்துள்ளனர்.\n\nSection::::எத்தனைமுறை என்பதன்படி காரணங்கள்.\nகுறிப்பு:வண்ணமிடப்பட்ட பின்னணி இக்காரணங்கள் பிந்தைய பட்டியல் ஒன்றிலும் இடம்பெற்றுள்ளதைக் குறிக்கிறது.\n"}
{"id": "208608", "url": "https://ta.wikipedia.org/wiki?curid=208608", "title": "அல் நுஸ்ரா முன்னணி", "text": "அல் நுஸ்ரா முன்னணி\n\nஅல் நுஸ்ரா முன்னணி அல்லது ஜபாத் அல் நுஸ்ரா (Al-Nusra Front அல்லது Jabhat al-Nusra,அரபி: جبهة النصرة لأهل الشام‎) என்பது சிரியாவில் இயங்கும் ஒரு தீவிரவாத இயக்கமாகும்.\n\nSection::::அமைப்பின் தொடக்கம்.\nஇது அல் காயிதாவின் கிளை அமைப்பாகும். 2012 ஆம் ஆண்டு ஜனவரி மாதம் 23 ஆம் தியதி \"சிரியா மக்கள் போரின்\" போது ஆரம்பிக்கப்பட்டது. இவ்வமைப்பு தன்னை மிகவும் ஆக்ரோஷமான மற்றும் வெற்றிகரமான அமைப்பு எனப் பிரகடனப்படுத்தியுள்ளது.\n\nSection::::சர்வதேசத் தடை.\nஐக்கிய நாடுகள் அமைப்பு, அமெரிக்கா,ஆஸ்திரேலியா இங்கிலாந்து ஆகிய நாடுகள் இவ்வமைப்பைத் தீவிரவாத அமைப்பு என வகைப்படுத்தித் தடை செய்துள்ளன.\n\nSection::::அமெரிக்காவும் இஸ்ரேலும்.\nஇவ்வமைப்பானது அமெரிக்காவும் இஸ்ரேலும் இஸ்லாத்தின் எதிரிகள் என்று அறிவித்துள்ளது. மேலும் சிரியா நாட்டின் மீதான மேற்குலகின் தாக்கத்தையும் கண்டித்துள்ளது.\n"}
{"id": "208609", "url": "https://ta.wikipedia.org/wiki?curid=208609", "title": "புத்தாண்டுத் தீர்மானம்", "text": "புத்தாண்டுத் தீர்மானம்\n\nபுத்தாண்டுத் தீர்மானம் என்பது புத்தாண்டின்போது, ஒருவர் புதிய ஆண்டில் ஒருவர் ஏதவது ஒன்றைச் செய்வதாகவோ கடைப்பிடிப்பதாகவோ உறுதி எடுத்துக்கொள்வதைக் குறிக்கும். பொதுவாக மேற்கு நாடுகளிலேயே இது ஒரு மரபாக வழங்கி வந்தது எனினும், தற்காலத்தில் உலகின் எல்லாப் பகுதிகளிலும் இவ்வாறு புத்தாண்டுத் தீர்மானம் எடுத்துக்கொள்வது பரவலாக இடம்பெற்று வருகிறது. புத்தாண்டுத் தீர்மானங்கள் பொதுவாக உறுதி எடுத்துக்கொள்பவர் தனது பழக்க வழக்கங்களையோ இயல்புகளையோ மேம்படுத்திக் கொள்வது, ஏதாவது நல்ல செயல்களில் ஈடுபடுவது போன்றவற்றோடு தொடர்புடையனவாகவே அமைகின்றன.\n\nSection::::தோற்றம்.\nபுத்தாண்டுத் தீர்மானங்களை எடுக்கும் வழக்கம் எப்போது தோன்றியது என்று உறுதியாகக் கூற முடியாது. ஆனால், பல ஆயிரம் ஆண்டுகளுக்கு முன்பே பபிலோனியாவில் தமது கடவுளுக்கு முன் இவ்வாறான உறுதிமொழிகளை எடுத்துக்கொள்ளும் வழக்கம் இருந்தது. அவர்களுடைய தீர்மானங்கள், இரவலாக வாங்கிய பொருட்களைத் திரும்பக் கொடுப்பது வாங்கிய கடன்களைத் திருப்பிச் செலுத்துவது போன்றவையாக அமைந்திருந்தன.\n\nஉரோமர்கள், புத்தாண்டின் முதல் மாதமான சனவரிக்கு உரிய சானுசு என்னும் கடவுளுக்கு இவ்வாறான உறுதிமொழிகளைக் கொடுத்தனர். ஐரோப்பாவின் நடுக்காலத்தில், பிரபுக்கள் ஒவ்வொரு நத்தார் பண்டிகைக்குப் பின்னரும் பிரபுகளுக்கு உரிய நெறிமுறைகளின் படி நடப்பதாக உறுதி எடுத்துக் கொள்வது வழக்கமாக இருந்தது.\n\nSection::::பொதுவான தீர்மானங்கள்.\nதற்காலத்தில் பெரும்பாலான புத்தாண்டுத் தீர்மானங்கள் பின்வரும் வகைகளுக்குள் அடங்குகின்றன. \n\n\n"}
{"id": "208622", "url": "https://ta.wikipedia.org/wiki?curid=208622", "title": "திருப்பாம்புரம்", "text": "திருப்பாம்புரம்\n\nதிருப்பாம்புரம் தமிழ்நாடு, திருவாரூர் மாவட்டம், குடவாசல் வட்டத்திலுள்ள ஒரு ஊராகும்.\n\nSection::::அமைவிடம்.\nகும்பகோணத்தில் இருந்து காரைக்கால் செல்லும் வீதியில் கொல்லுமாங்குடிக்கு மேற்கே கற்கத்தி என்ற ஊர் உள்ளது. அங்கிருந்து தெற்குத் திசையில் திருப்பாம்புரம் என்னும் இந்த அழகிய ஊர் அமைந்துள்ளது. இந்தப் பகுதி பண்டைய சோழ நாடு ஆகும்.\n\nSection::::ஊர் சிறப்பு.\nஇங்கு திருப்பாம்புரம் சேஷபுரீஸ்வரர் கோயில் என்ற பிரசித்தி பெற்ற கோவில் உள்ளது. இக்கோவிலில் இராசராசன், இராசேந்திரன், சுந்தர பாண்டியன், சரபோஜி மன்னர்கள் காலத்திய கல்வெட்டுக்கள் காணப்படுவதால் இது ஒரு பழம் பெருமை வாய்ந்த ஊராகும். கல்வெட்டுக்கள் இறைவனை \"பாம்புரம் உடையார்\" எனவும், பிள்ளையாரை \"ராஜராஜப் பிள்ளையார்\" எனவும், அம்பாளை \"மாமலையாட்டி\" எனவும் குறிப்பிடுகின்றன.\n\nSection::::பிரபல நபர்கள்.\nதிருப்பாம்புரம் பிரபல இசை வித்துவான்களின் பிறப்பிடமாகும். நாதசுவர வித்துவான் திருப்பாம்புரம் நடராஜசுந்தரம் பிள்ளை, அவரது மகனும் பிரபல புல்லாங்குழல் வித்துவானுமாகிய திருப்பாம்புரம் என். சுவாமிநாத பிள்ளை ஆகியோர் இந்த ஊரைச் சேர்ந்தவர்களே.\n"}
{"id": "208633", "url": "https://ta.wikipedia.org/wiki?curid=208633", "title": "கிமு 45", "text": "கிமு 45\n\nஆண்டு கிமு 45 (\"45 BC\") என்பது ஒரு வியாழன், வெள்ளி அல்லது சனிக்கிழமையில் தொடங்கிய ஒரு சாதாரண ஆண்டு அல்லது ஒரு வெள்ளி அல்லது சனிக்கிழமையில் தொடங்கிய நெட்டாண்டு ஆகும். இவ்வாண்டிலேயே யூலியன் நாட்காட்டி பயன்பாட்டுக்கு வந்தது. அக்காலத்தில், அக்காலத்தில் இவ்வாண்டு \"சகா அற்ற சீசரின் ஆட்சி ஆண்டு\" (\"Year of the Consulship of Caesar without Colleague\") எனவும், \"ஆண்டு 709\" (பண்டைய உரோமன் அப் ஊர்பி கொண்டிட்டா நாட்காட்டியில்) எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு கிமு 45 என அழைக்கும் முறை நடைமுறைக்கு வந்தது.\n\nSection::::நிகழ்வுகள்.\n<onlyinclude>\n</onlyinclude>\n\n"}
{"id": "208638", "url": "https://ta.wikipedia.org/wiki?curid=208638", "title": "விக்கி டோனர்", "text": "விக்கி டோனர்\n\nவிக்கி டோனர், 2012 இல் வெளிவந்த இந்தித் திரைப்படம். இதை ஷூஹித் சர்கார் இயக்கினார். ஜான் ஆபிரகாம் தயாரிப்பில் உருவானது. ஆயுஷ்மான் குரானா, யாமி கவுதம், அன்னு கவுதம் ஆகியோர் முன்னணி வேடங்களில் நடித்தனர். 2012, ஏப்ரல் 20 இல் வெளியானது. இதன் திரைக்கதை விந்து தானத்தை அடிப்படையாகக் கொண்டது. ஸ்டார்பக் என்ற கனேடிய பிரெஞ்சுத் திரைப்படத்தை தழுவி எடுக்கப்பட்டது. அன்னு கபூருக்கு சிறந்த துணை நடிகருக்கான தேசிய விருதும், பிலிம்பேர் விருதும் வழங்கப்பட்டன. இதில் எட்டுப் பாடல்கள் உள்ளன.\n\n"}
{"id": "208647", "url": "https://ta.wikipedia.org/wiki?curid=208647", "title": "இரைப்பை அழற்சி", "text": "இரைப்பை அழற்சி\n\nஇரைப்பையழற்சி அல்லது இரையகவழல் (Gastritis) என்பது இரைப்பையின் உட்புறச் சுவர் பல்வேறு காரணங்களினால் அழற்சி அடைவதைக் குறிக்கின்றது. அதிகப்படியான மது அருந்துதல், இஸ்டீராய்டற்ற அழற்சிக்கெதிரான மருந்துகளான (NSAIDs) ஆஸ்பிரின், ஐபுரூஃபென் ஆகியவற்றைத் தொடர்ந்து உபயோகப்படுத்துதல் ஆகியவை முதன்மையான தீவிரக் காரணங்களாக உள்ளன. சிலவேளைகளில் பெரிய அறுவைச் சிகிச்சை, புறவழிக் காயங்கள், தீக்காயங்கள், கடுமையான கிருமித் தொற்றுகளும் இரைப்பையழற்சி உருவாகக் காரணங்களாகின்றன. உடற்பருமனைக் குறைக்க மேற்கொள்ளப்படும் அறுவைச் சிகிச்சையின்போது நிகழும் சீரமைக்கப்பட்ட செரிமானக் குழாயாலும் இரைப்பையழற்சி உருவாகலாம். நாட்பட்டக் காரணங்களாகப் பாக்டீரியா, முதன்மையாக எலிக்கோபேக்டர் பைலோரி கிருமித்தொற்று, பித்தநீர் பின்னொழுக்கு (bile reflux), உளைச்சல் ஆகியவற்றைக் கூறலாம். சில தன்னெதிர்ப்பு பிறழ்வுகளும் இரைப்பையழற்சியினை உருவாக்கலாம். வயிறு எரிச்சலடைதல், வயிற்று வலி ஆகியவை பொதுவாகக் காணப்படும் அறிகுறிகளாகும். செரிக்க இயலாமை (அஜீரணம்), வயிற்று உப்புசம், குமட்டுதல், வாந்தி, இரத்தச்சோகை ஆகியவை பிற அறிகுறிகளாகும். சிலருக்கு மேல்வயிற்றில் எரிச்சல், நிரம்பிய உணர்வு இருக்கலாம். இரைப்பை அகநோக்கிச் சோதனை (gastroscopy), இரத்தப் பரிசோதனை, முழுமையான குருதி எண்ணிக்கைச் சோதனை அல்லது மலப் பரிசோதனை இரைப்பையழற்சியினைக் கண்டறியப் பயன்படுத்தலாம். அமில எதிர்ப்பிகள், புரோட்டான் ஏற்றித் தடுப்பிகளைப் போன்ற மருந்துகள் அல்லது நுண்ணுயிர் எதிர்ப்பிகள், காரமான உணவுகளைத் தவிர்த்தல் ஆகியவை சிகிச்சைக்கு உபயோகப்படுத்தப்படுகின்றன. இரத்தச் சோகை உள்ளவர்களுக்குப் பி ஊசி மருந்துகள் கொடுக்கப்படுகிறது என்றாலும், பொதுவாகச் சாப்பிடக்கூடிய பி-12 துணை உணவுகள் பரிந்துரைக்கப்படுகின்றன.\n\nSection::::அறிகுறிகள்.\nஇரைப்பையழற்சியுள்ள பலர் அறிகுறிகளற்றவர்களாகவேக் காணப்படுகின்றனர். என்றாலும், மேற்புற மையப்பகுதியில் வயிற்று வலி இருப்பது பொதுவாக உள்ள அறிகுறியாகும். வலியானது, மழுங்கிய, தெளிவற்ற நிலையிலோ, எரிச்சலுடன் கூடிய வலி பற்களை நெரிக்கும் வண்ணம் புண்ணாக அல்லது கூர்மையாகவோக் காணப்படுகிறது. வயிற்றின் மேற்புற மையப்பகுதியில் வலி பொதுவாகக் காணப்பட்டாலும், வயிற்றின் மேற்புற இடது பகுதியிலிருந்து முதுகு வரை எங்கு வேண்டுமானாலும் வலி ஏற்படலாம்.\n\nபிற அறிகுறிகள்:\n"}
{"id": "208648", "url": "https://ta.wikipedia.org/wiki?curid=208648", "title": "பயனளவைக் கொள்கை", "text": "பயனளவைக் கொள்கை\n\nஅமெரிக்காவில் இருபதாம் நூற்றாண்டில் எழுந்த தத்துவக் கொள்கை இப்பயனளவைக் கொள்கை ஆகும். அமெரிக்காவில் குடியேறிய பிற ஐரோப்பிய னாட்டு மக்களூம் இன்கிலான்து மக்களூம் பல்வேரு பிரச்சனைகலை சன்திக்க னேரிட்டது.இப்பிரச்சனைகலுக்கு உரிய ஆயத்தமான னிரன்தர தீர்வுகள் ஏதும் காணப்படாமல்,தன்கள் வாழ்க்கையையே சோதனைகளாக கொண்டு அனுபவன்கள் மூலமாக பிரச்சனைகளூக்கு தீர்வுகள் கண்டனர்.உண்மை என்பது ஒருவர் பெரும் அனுபவம் வாயிலாக அறீயப்படுவது.எனவே ஒவ்வொரு மனிதனும் வாழ்வில் மாருபட்ட உண்மையினை பெருகின்ரனர்.என்வே அவ்வுண்மையினை அனுபவமாக பெட்ரு வாழ்க்கை முரையினை மேம்படுத்தி கொள்கின்ரனர்.எனவே தான் உண்மை என்பது ஒன்றல்ல என்றும் அது பற்பல என்றும் பரைசாட்ருகின்ரது.\n"}
{"id": "208655", "url": "https://ta.wikipedia.org/wiki?curid=208655", "title": "சுமந்த் ராமன்", "text": "சுமந்த் ராமன்\n\nசுமந்த் சி ராமன் ஒரு பிரபலமான தமிழ் தொலைக்காட்சித் தொகுப்பாளர் மற்றும் விளையாட்டு வர்ணனையாளர் ஆவார். தூர்தர்ஷனின் பொதிகை தொலைக்காட்சியில் பிஎஸ்என்எல் விளையாட்டு வினாடி வினா நிகழ்ச்சி தொகுப்பாளர்.\n"}
{"id": "208657", "url": "https://ta.wikipedia.org/wiki?curid=208657", "title": "ஜேம்ஸ் கண்டோல்பினி", "text": "ஜேம்ஸ் கண்டோல்பினி\n\nஜேம்ஸ் கண்டோல்பினி அமெரிக்கத் திரைப்பட நடிகர் ஆவார். எச்பிஓ தொலைக்காட்சியில் வெளியான தி சோப்ரனோஸ் என்ற நாடகத் தொடரில் நடித்து பிரபலமானவர். இவர் எம்மி விருது, ஸ்கிரீன் ஆக்டர்ஸ் கில்ட் விருது, கோல்டன் குளோப் விருது ஆகியவற்றை பெற்றுள்ளார். \nஇவர் ஆவணப் படங்களையும் தயாரித்துள்ளார். இவர் முப்பதுக்கும் அதிகமான திரைப்படங்களிலும், ஐந்து தொலைக்காட்சித் தொடர்களிலும் நடித்துள்ளார். இனஃப் செட் என்ற திரைப்படத்திற்காக அபல விருதுகளைப் பெற்றார். தி சொப்ரனோஸ் என்ற நாடகமும் பல விருதுகளைப் பெற்றுத்தந்தது.\n"}
{"id": "208663", "url": "https://ta.wikipedia.org/wiki?curid=208663", "title": "300: ரைஸ் ஒப் அன் எம்பையர்", "text": "300: ரைஸ் ஒப் அன் எம்பையர்\n\n300: ரிஸ் ஒப் அன் எம்பிரே இது 2014ஆம் ஆண்டு வெளியான அமெரிக்கா நாட்டின் அதிரடித் திரைப்படம். இந்த திரைப்படத்தை நோம் முர்றோ இயக்கியுள்ளார். இந்த திரைப்படத்தில் சல்லிவன் ஸ்டேபிள்டன், இவா கிரீன், லீனா ஹெஅடேய், ஹான்ஸ் மாதேசன், ரோட்ரிகோ சாண்டோரோ, ஹான்ஸ் மாதேசன் மற்றும் ஜாக் ஓ கோன்னெல் நடித்துள்ளார்கள்.\n\nSection::::வெளியீடு.\nஇந்த திரைப்படம் மார்ச் 7ம் திகதி 2014ம் ஆண்டு 3D மற்றும் ஐமேக்ஸ் 3D இல் வெளியானது. மார்ச் 7ம் திகதி தமிழ் மற்றும் ஆங்கிலம் மொழிகளில் இந்தியாவில் வெளியானது.\n\n\nSection::::இசை.\nஇந்த படத்துக்கு இசையமைப்பாளர் ஜன்கி சல் இசை அமைத்துள்ளார்.\n\n"}
{"id": "208664", "url": "https://ta.wikipedia.org/wiki?curid=208664", "title": "நீர்கொழும்புக் குடா", "text": "நீர்கொழும்புக் குடா\n\nநீர்கொழும்புக் குடா என்பது இலங்கையின் தென்மேற்குப் பகுதியான நீர்கொழும்பிலுள்ள ஒரு மிகப்பெரிய கழிமுகக் குடாவாகும். \n\nஇந்தக் குடாவில் சில சிறிய ஆறுகளும் ஒரு கால்வாயும் கலக்கின்றன. இது ஒரு சிறிய கால்வாய் மூலம் வடக்கில் நீர்கொழும்பு நகருக்கருகில் கடலுடன் கலக்கிறது. இது அதிக மக்கள் தொகை கொண்ட வலயத்தால் சூழப்பட்டுள்ளதுடன் நெல் நிலங்கள், தென்னை பயிர்ச்செய்கை மற்றும் புல் நிலங்களாலும் சூழப்பட்டுள்ளது. இந்த நிலம் மீன்பிடிக்கும் விவசாயத்திற்கும் பயன்படுகிறது. இந்தக்குடா பெருந்தொகையான சதுப்பு நிலத்தைக் கொண்டுள்ளது. இந்தக்குடா கோர்மொரண்ட்ஸ், ஹீரோன்ஸ், எக்றேட்ஸ், கல்ஸ், டேர்ன்ஸ் போன்ற நீர்ப்பறவைகளையும் கவர்ந்து வருகிறது. \n\n"}
{"id": "208667", "url": "https://ta.wikipedia.org/wiki?curid=208667", "title": "ஆக்சைடு", "text": "ஆக்சைடு\n\nஆக்சைடு \"(oxide)\" என்பது குறைந்தது ஒர் ஆக்சிசன் அணுவும் மற்றொரு வேதித் தனிமமும் சேர்ந்துள்ள ஒரு சேர்மம் ஆகும். ஒக்சைடு அல்லது ஒக்சைட்டு என்ற பெயர்களாலும் ஆக்சைடு அழைக்கப்படுகிறது. இதனுடைய மூலக்கூற்று வாய்ப்பாட்டில் ஆக்சைடு என்பது ஆக்சிசனின் O2– இரட்டை எதிர்மின் அயனியாகக் கருதப்படுகிறது. குறிப்பாக உலோக ஆக்சைடுகள் ஆக்சிசனின் எதிர்மின் அயனியை −2. என்ற ஆக்சிசனேற்ற நிலையைக் கொண்டுள்ளன. புவியின் மேலோடு பெரும்பாலும் திண்ம ஆக்சைடுகளால் ஆகியிருக்கிறது. தனிமங்கள் காற்றில் உள்ள ஆக்சிசன் அல்லது நீரில் உள்ள ஆக்சிசனால் ஆக்சிசனேற்றப்படுவதே இதற்கு காரணமாகும். ஐதரோ கார்பன்கள் ஆக்சிசனில் எரிவதால் இரண்டு முக்கியமான ஆக்சைடுகள் தோன்றுகின்றன. அவை கார்பனோராக்சைடு மற்றும் கார்பனீராக்சைடு என்பனவாகும். தனிமங்கள் தூய நிலையில் இருந்தாலும் பெரும்பாலும் அவற்றின் மீது ஆக்சைடு படலங்கள் தோன்றுகின்றன. உதாரணமாக அலுமினியத்தின் மீது அலுமினியம் ஆக்சைடு Al2O3 படலம் உருவாகிறது. இதை வினைமுடக்க அடுக்கு என்கிறார்கள். இது அலுமினியத்தை அரிப்பிலிருந்து தடுக்கிறது. தனித்த நிலையில் சில தனிமங்கள் பல ஆக்சைடுகளை உருவாக்குகின்றன. ஒவ்வொன்றும் வெவ்வேறு அளவுகளில் ஆக்சிசனையும் தனிமத்தையும் கொண்டிருக்கின்றன. சில ஆக்சைடுகளில் இவை கார்பனோராக்சைடு மற்றும் கார்பனீராக்சைடைக் குறிப்பிடுவது போல ஆக்சிசன்களின் எண்ணிக்கையைக் குறிப்பிட்டு அழைப்பது வழக்கமாக இருக்கிறது. மற்றும் சில நிகழ்வுகளில் இரும்பு(II) ஆக்சைடு இரும்பு(III) ஆக்சைடு என்று குறிப்பிடுவது போல தனிமத்தின் ஆக்சிசனேற்ற எண்ணைக் குறிப்பிட்டு அழைக்கவும் செய்கிறார்கள். நைட்ரசன் போன்ற சில தனிமங்கள் பல வகையான ஆக்சைடுகளை உருவாக்குகின்றன.\n\nSection::::உருவாக்கம்.\nஎலக்ட்ரான் ஏற்புத்தன்மை காரணமாக ஆக்சிசன், அனைத்து தனிமங்களுடனும் சேர்ந்து அவற்றுடன் தொடர்புடைய ஆக்சைடுகளைத் தருகின்றன. உயர்ந்த தனிமங்களான தங்கம் அல்லது பிளாட்டினம் போன்றவை விலைமதிப்பு மிக்கவையாகும். ஏனெனில் அவை நேரடியாக ஆக்சிசனுடன் வினைபுரிவதை எதிர்க்கின்றன. தங்கம் (III) ஆக்சைடு போன்ற ஆக்சைடுகள் வேறு வகையான பாதைகளில் தயாரிக்கப்படுகின்றன.\nதனிமங்கள் நீராற்பகுக்கப்படுதல் ஆக்சிசனேற்றம் அடைதல் என்ற இரு வேறு வழிகளால் அரிப்புக்கு உள்ளாகின்றன. தண்ணீர் மற்றும் ஆக்சிசன் சேர்ந்து உருவாகும் அரிப்பு இன்னும் அதிகமானதாகும். கிட்டத்தட்ட அனைத்து தனிமங்களும் வளி மண்டலத்தில் இருக்கும் ஆக்சிசன் அல்லது ஆக்சிசன் நிறைந்த சூழலில் எரிகின்றன. நீர் மற்றும் காற்று கலந்த சூழலில் பொதுவாக காற்றில் சோடியம் போன்ற உலோகங்கள் தீவிரமாக எரிந்து ஐதராக்சைடுகளை உருவாக்குகின்றன. இதன் காரணமாகவே கார உலோகங்களும் கார மண் உலோகங்களும் அவற்றின் உலோக வடிவில் கிடைப்பதில்லை. சீசியம் ஆக்சிசனுடன் தீவிரமாக வினைபுரிகிறது. இதனால் வெற்றிடக் குழாய்களில் வாயு அகற்றியாக இது பயன்படுத்தப்படுகிறது. சோடியம் மற்றும் பொட்டாசியம் கரைசல்கள் ஆக்சிசன் நீக்கியாக சில கரிமக் கரைப்பான்களில் பயன்படுத்தப்படுகிறது. பெரும்பாலான தனிமங்களின் மேற்பரப்பு ஆக்சைடு மற்றும் ஐதராக்சைடு படலங்கலால் ஆனதாகும். அலுமினியம் தனிமத்தின் அலுமினியம் ஆக்சைடு படலம் உருவாகி அதன் வினையை மட்டுப்படுத்தி அரிப்பிலிருந்து பாதுகாக்கிறது. உலோக பகுதிகள் மீது மேலும் ஆக்சைடு படலத்தை உருவாக்கி உலோகங்களை அரிப்பிலிருந்து பாதுகாக்கிறார்கள். மக்னீசியம் மற்றும் அலுமினியம் உலோகங்கள் திட்ட வெப்பநிலை அழுத்தத்தில் ஆக்சிசனுடன் மெதுவாக வினைபுரிகின்றன. நன்றாக தூளாக்கப்பட்ட பெரும்பாலான தனிமங்களின் தூள்கள் பயங்கரமாக வெடிக்கும் தன்மையைக் கொண்டுள்ளன. திண்ம எரிபொருள் ஏவுர்திகளில் இவற்றை பயன்படுத்துகிறார்கள்.\n\nஇரும்பு உலர் ஆக்சிசனுடன் வினைபுரிந்து இரும்பு (II) ஆக்சைடாக உருவாகிறது. ஆனால் நீரேற்ற பெரிக் ஆக்சைடுகள் (Fe2O3−x(OH)2x) உருவாக ஆக்சிசனும் நீரும் அவசியமாகிறது. 3.5 பில்லியன் ஆண்டுகளுக்கு முன்னர் கடலில் வீழ்படிவாக்கப்பட்ட இரும்பிலிருந்து ஒளிச்சேர்க்கை பாக்டீரியா மூலம் ஏமடைட்டு என்ற கனிமமாக மாற்றப்பட்டு வெளிப்படுவதாகக் கருதப்படுகிறது. \n\nSection::::கட்டமைப்பு.\nதனித்த மூலக்கூறுகளிலிருந்து பல்லுருவ மற்றும் படிக அமைப்புகள் வரை ஆக்சைடுகள் பல்வேறு வகையான கட்டமைப்புகள் கொண்டுள்ளன. திட்ட வெப்ப அழுத்த நிலையில் ஆக்சைடுகள் திடப்பொருட்களிலிருந்து வாயுக்கள் வரை இருக்கின்றன. \n\nSection::::உலோக ஆக்சைடுகள்.\nபெரும்பாலான உலோகங்களின் ஆக்சைடுகள் பலபகுதி கட்டமைப்பை ஏற்றுக்கொள்கின்றன. ஆக்சைடுகள் பொதுவாக மூன்று உலோக அணுக்களுடன் இணைந்திருக்கின்றன. (எ.கா, உரூட்டைல் கனிமம்) அல்லது ஆறு உலோக அணுக்களுடன் (கார்போரண்டம் அல்லது பாறை உப்பு கட்டமைப்பு) இணைந்திருக்கின்றன. M-O பிணைப்புகள் பொதுவாக வலுவானவையாக இருப்பதால் இந்த சேர்மங்கள் குறுக்கிணைப்பு பலபடிகளாகக் கருதப்படுகின்றன. திண்மங்கள் அமிலங்கள், காரங்களால் பாதிக்கப்பட்டாலும் கரைப்பான்களில் கரையாத தன்மையைப் பெறுகின்றன. வாய்ப்பாடுகள் மிக எளிமையானவையாகும். பல ஆக்சைடுகள் விகிதவியல் அளவுகளில் இருப்பதில்லை. \n\nSection::::ஒடுக்க வினைகள்.\nஉலோகங்கள் அதன் ஆக்சைடுகளில் இருந்து ஒரு ஒடுக்கும் முகவரை சேர்ப்பதன் மூலமாக ஒடுக்க வினை நிகழ்ந்து எளிமையாகப் பிரித்தெடுக்கப்படுகின்றன. பெரும்பாலும் கார்பன் கல்கரி வடிவில் ஒடுக்கும் முகவராகச் செயல்படுகிறது. இரும்புத் தாதுவை ஒடுக்கி இரும்பு தயாரித்தல் மிகவும் எளிய எடுத்துக் காட்டாகும். பல படிநிலைகள் இருந்தாலும் தொகுக்கப்பட்ட சமன்பாடு இங்கு தரப்படுகிறது. \nஉலோக ஆக்சைடுகள் கரிமச் சேர்மங்களால் ஒடுக்கப்படுகின்றன. இச்செயல்முறை பல வேதியியல் மாற்ற செயல்பாடுகளுக்கு அடிப்படையாக அமைகிறது.\n\nSection::::வெப்ப சிதைவு.\nவினைத்திறன் குறைவாக உள்ள தனிமங்களின் ஆக்சைடுகள் வெப்பப் படுத்துவதால் ஒடுக்கமடைகின்றன. உதாரணமாக வெள்ளி ஆக்சைடு 200 பாகை செல்சியசு வெப்பநிலைக்கு சூடுபடுத்துவதால் ஒடுக்கமடைகிறது.. \n\nSection::::இடப்பெயர்ச்சி ஒடுக்கம்.\nஅதிக வினைத்திறன் கொண்ட உலோகத்தின் ஆக்சைடுகள் வினைத்திறன் குறைந்த உலோகத்தின் ஆக்சைடுகளை இடப்பெயர்ச்சி செய்து ஒடுக்கமடைகின்றன. எடுத்துக்காட்டாக துத்தநாகம் வினைத்திறன் மிக்கது ஆகும், இது அதைவிட வினைத்திறன் குறைந்த தாமிரத்தின் ஆக்சைடை இடப்பெயர்ச்சி செய்கிறது, \n\nSection::::நீரேற்றல் தாக்கம்.\nஇலத்திரன் நாட்டம் குறைவான தனிமங்களின் ஒக்சைட்டுகளை நீரில் கரைக்கும் போது நீரேற்றல் தாக்கம் நடைபெறும். உதாரணமாக சோடியம் ஒக்சைட்டு (கார இயல்புள்ளது) நீரில் கரைக்கப்படும் போது சோடியம் ஐதரொக்சைட்டு உருவாகும்.\n"}
{"id": "208673", "url": "https://ta.wikipedia.org/wiki?curid=208673", "title": "ஹனி சிங்", "text": "ஹனி சிங்\n\nஹனி சிங், இந்திய நாட்டு இசையமைப்பாளரும், பாடகரும் ஆவார். இவர் திரைப்படங்களிலும் நடித்துள்ளார். இவரது இயற்பெயர் ஹிர்தேஷ் சிங். இவர் பல இந்தித் திரைப்படங்களுக்கு இசையமைத்துள்ளார்.\n\nSection::::தொழில்.\nஷகல் பே மத் ஜா என்ற இந்தி படத்திற்கு பாடல் உருவாக்கி புகழ் பெற்றார். இவர் தமிழிலும் பாடல்களை பாடியுள்ளார். எதிர்நீச்சல் திரைப்படத்திலும் எதிர்நீச்சலடி என்ற பாடலை பாடினார். 2005 இல் பேஷி என்ற பாடல் தொகுப்பின் மூலம் பாடகராகினார். கடைசியாக, 2013 ஆண்டில் புளூ ஐஸ் என்ற பாடலை வெளியிட்டார். பஞ்சாபியிலும் பாடல்களைப் பாடி விருதுகளைப் பெற்றுள்ளார். இதுவரை இரண்டு இந்தி திரைப்படங்களில் நடித்துள்ளார்.\n"}
{"id": "208675", "url": "https://ta.wikipedia.org/wiki?curid=208675", "title": "ஜியா கான்", "text": "ஜியா கான்\n\nஜியா கான் திரைப்பட நடிகையும், பாடகியும் ஆவார். இவர் இந்தி திரைப்படங்களில் நடித்துள்ளார். நிசப்த் என்ற திரைப்படத்தில் நடித்து, சிறந்த நடிகைக்கான விருதிற்கு பரிந்துரைக்கப்பட்டார். அண்மையில், ஹவுஸ்புல் என்ற இந்தி திரைப்படத்தில் நடித்தார்.\nஇவரது அப்பாவும் திரைப்பட நடிகர். இவரது இசுலாமியப் பெற்றோருக்கு, அமெரிக்காவின் நியூயார்க்கில் பிறந்தார். மன்ஹாட்டனில் கலைக் கழகத்தில் பயின்றவர். பாப் பாடல்களும் பாடியிருக்கிறார்.\nமூன்றே இந்தி திரைப்படங்களில் நடித்திருந்த போதும், பெரும்புகழை எட்டியிருந்தார். 2013 ஆண்டில் தற்கொலை செய்துகொண்டார்.\n"}
{"id": "208676", "url": "https://ta.wikipedia.org/wiki?curid=208676", "title": "ஆஸ்கர் பிஸ்டோரியஸ்", "text": "ஆஸ்கர் பிஸ்டோரியஸ்\n\nஆஸ்கர் லெனர்ட் கார்ல் பிஸ்டோரியஸ் (Oscar Leonard Carl Pistorius, பி. நவம்பர் 22, 1986) தென்னாப்பிரிக்காவைச் சேர்ந்த ஓட்டப் பந்தய வீரர். இவரது இயற்பெயர் ஆஸ்கர் லியோனார்டு கார்ல் பிஸ்டோரியஸ் என்பதாகும். இவருக்கு முட்டிக்கு கீழே கால்கள் இல்லை. மாற்றுத் திறனாளிகளுக்கான ஒலிம்பிக் போட்டிகளில் பங்கேற்றுள்ளார். போட்டிகளில் பங்கேற்று முதல் பரிசையும் பெற்றுள்ளார். 2012 கோடைகால ஒலிம்பிக்கில் தங்கப் பதக்கத்தை வென்றார் என்பது குறிப்பிடத்தக்கது.\n\nSection::::சாதனைகள்.\n2004 தொடங்கி, 2008 வரையிலும் நடைபெற்ற போட்டிகளில் குறைந்த நேரத்தில் ஓடி தங்கம், வெள்ளி பதக்கங்களைப் பெற்றிருக்கிறார். இதில் நூறு மீட்டர், இருநூறு மீட்டர், நானூறு மீட்டர், தொடர் ஓட்டப் போட்டிகளும் அடங்கும். இவரது சாதனைகளைப் பாராட்டி தென்னாப்பிரிக்காவின் அதிபர் உயரிய விருதை வழங்கி பெருமைப்படுத்தினார். 2008 இல் டைம்ஸ் இதழ் வெளியிட்ட சிறந்த நூறு நபர்களில் இவருடைய பெயரும் இடம் பெற்றிருந்தது குறிப்பிடத்தக்கது.\n\nSection::::கொலை வழக்கு.\nபிப்ரவரி 14, 2013 அன்று, பிரிட்டோரியாவில் பிஸ்டோரியஸ் வீட்டில் அவரது காதலி ரீவா ஸ்டீன்காம்ப் கொலை செய்யப்பட்டார். அடுத்த நாள் பிரிட்டோரியா காவல்துறை பிஸ்டோரியசை கைது செய்து அவர் மீது கொலை குற்றச்சாட்டியது. மார்ச் 3, 2014 அன்று, பிரிட்டோரியா உயர்நீதிமன்றத்தில் விசாரணை தொடங்கியுள்ளது.\n"}
{"id": "208677", "url": "https://ta.wikipedia.org/wiki?curid=208677", "title": "ரே லூயிஸ்", "text": "ரே லூயிஸ்\n\nரே லூயிஸ் அமெரிக்க கால்பந்தாட்ட வீரர். பதினேழு ஆண்டுகளாக தேசிய கால்பந்து கழகத்தில் இருந்தார். \nஇதற்கு முன்னர் மியாமி பல்கலைக்கழகக் கல்லூரியின் குழுவிற்காக விளையாடினார்.\nமைய வரிசையில் விளையாடி, மதிப்பிற்குரிய வீரருக்கான விருதைப் பெற்றுள்ளார். பின்னர், ஈஎஸ்பிஎன் தொலைக்காட்சிக்காக பணிபுரிந்தார். 1996 முதல் 2012 வரை விளையாடி இருக்கிறார். இவர் நினைவாக, பால்டிமோரில் உள்ள வடக்கு நிழற்சாலைக்கு இவரது பெயர் இடப்பட்டுள்ளது. பால்டிமோர் ரேவன்ஸ் குழுவிலும் விளையாடியுள்ளார்.\n"}
{"id": "208679", "url": "https://ta.wikipedia.org/wiki?curid=208679", "title": "ஜேசன் காலின்ஸ்", "text": "ஜேசன் காலின்ஸ்\n\nஜேசன் காலின்ஸ்' (பிறப்பு: திசம்பர் 2, 1978) அமெரிக்கக் கூடைப்பந்தாட்ட வீரர். தேசிய கூடைப்பந்தாட்ட கழகத்தில் விளையாடியவர். ஸ்டான்போர்டு பல்கலைக்கழகத்தில் பயின்றவர். இவர் ஓரினச் சேர்க்கையாளர் ஆவார். இவர் கலிபோர்னியாவில் உள்ள நார்த்ரிட்சு பகுதியில் பிறந்தவர். நியூ ஜெர்சி நெட்ஸ் என்ற குழுவிற்காக விளையாடியுள்ளார். பின்னர் மின்னசொட்டா டிம்பர்வுல்ஸ், மெம்பிஸ் கிரிஸ்லிஸ், பாஸ்டன் செல்டிக்ஸ், வாஷிங்டன் விசார்ட்ஸ் உள்ளிட்ட குழுக்களிலும் விளையாடியுள்ளார். 2001 முதல் 2013 வரை விளையாடியுள்ளார்.\n"}
{"id": "208681", "url": "https://ta.wikipedia.org/wiki?curid=208681", "title": "டி. பிருந்தா", "text": "டி. பிருந்தா\n\nடி. பிருந்தா என அறியப்படும் தஞ்சாவூர் பிருந்தா (1912 - 1996) ஒரு கருநாடக இசைப்பாடகரும் இசை ஆசிரியருமாவார்.\n\nSection::::தொடக்ககால இசை அநுபவங்கள்.\nவீணை தனம்மாளின் பேத்தியான பிருந்தா முதலில் தனது தாயார் காமாட்சியிடம் இசை பயின்றார். இந்தப் பயிற்சி வீணை தனம்மாளின் பாணியில் இருந்தது. வசீகரிக்கும் தன்மை உடைய, ஆறுதலான நடையில், நுணுக்கமான கமகங்களுடன் இராகங்களைக் கையாளுதல் இந்தப் பாணியின் சிறப்பு. வீணை தனம்மாளும் இவருக்கு இசைப் பயிற்சி அளித்தார்.\n\nஅதன் பின் சிறிது காலம் காஞ்சீபுரம் நயினார் பிள்ளையிடம் இசைப் பயிற்சி பெற்றார். நயினார் பிள்ளையின் பாணி கம்பீரமான, வேகமான அசைவுகளுடன் கூடிய லயத்தைக் கொண்டதாகும்.\n\nஆகவே பிருந்தா தனம்மாளின் உன்னதமான, நுணுக்கமான பாணியையும் நயினா பிள்ளையின் ஆண்மை கம்பீரத்துடன் கூடிய பாணியையும் ஒன்றுசேர்த்து இழையோடுமாப் போல பாடினார்.\n\nSection::::இசைப் பணி.\nSection::::இசை அறிவு.\nஅவரது அபிமானிகளும் இசை இரசிகர்களும் அவரை ஒரு அசாதாரண இசை அறிவு படைத்தவராக கருதினார்கள்.\nஅவர் பேகடா, முகாரி, சகானா, சுருட்டி, வராளி, யதுகுலகாம்போதி போன்ற சிக்கலான அமைப்பையும் நுணுக்கமான கமகங்களையும் கொண்ட இராகங்களை இசைப்பதில் வல்லவர். கருநாடக இசை மும்மூர்த்திகள், பட்னம் சுப்பிரமணிய ஐயர் ஆகியோரின் அரிய கீர்த்தனைகள், க்ஷேத்திரையா பதம் மற்றும் ஜாவளிகளுக்கு அவர் ஒரு களஞ்சியமாக திகழ்ந்தார்.\n\nSection::::இசை ஆசிரியர்.\nஇவரின் இசை பாண்டித்தியமும் நிபுணத்துவத்துவமும் பல இசையாளர்களைக் கவர்ந்தது. அவர்கள் பிருந்தாவிடம் இசைப்பயிற்சி பெற வந்தார்கள். சங்கீத கலாநிதிகள் செம்மங்குடி சீனிவாச ஐயர், எம். எஸ். சுப்புலட்சுமி, ஆர். கே. ஸ்ரீகண்டன் ஆகியோர் அவரிடம் இசை கற்றனர். இசையாளர்கள் இராமநாதன் கிருஷ்ணன், அருணா சாய்ராம், சித்திரவீணை ரவிகிரண், பி. கிருஷ்ணமூர்த்தி, சித்திரவீணை கணேஷ், கே. என். சசிகிரண், கிரணவல்லி வித்யாசங்கர், கீதா ராஜா, பி. பாலசுப்பிரமணியன் ஆகியோர் பிருந்தாவின் முழு நேர மாணவர்கள். அவரது பேரனும் சீடருமாகிய திருவாரூர் எஸ். கிரீஷ் ஒரு சாதனை இசைக் கலைஞர் ஆவார்.\n\nSection::::அரங்கு இசை.\nபிருந்தா தொடக்க காலத்தில் பெருமளவு தனது சகோதரியான டி. முக்தாவுடன் இணைந்தும் பிற்காலத்தில் தனது மகள் வேகவாகினி விஜயராகவனுடன் சேர்ந்தும் இசைக் கச்சேரிகள் செய்தார். இவர் அமெரிக்கா வாசிங்டன் மாநில சியாட்டில் பல்கலைக் கழகத்திலும் ஒரு வெளிப்பேர் கலைஞராக பணியாற்றினார்.\n\nSection::::ஒரு சீடரின் பார்வையில்.\nஇவரின் மாணவர்களில் ஒருவரான கிரணவல்லி வித்தியாசங்கர் \"பிருந்தாம்மா\" பற்றிக் கூறுவது:\nSection::::இறப்பு.\nசிறிது காலம் நோய்வாய்ப் பட்டிருந்த பின் 1996 ல் காலமானார்.\n\n\n"}
{"id": "208682", "url": "https://ta.wikipedia.org/wiki?curid=208682", "title": "ஐந்நூற்றுவர்", "text": "ஐந்நூற்றுவர்\n\nஐந்நூற்றுவர் எனப்படுவோர் முற்காலத்தில் சாளுக்கியத் தலைநகராகிய வாதாபியில் உள்ள ஐகோலே என்னுமிடத்தில் அமையப் பெற்றிருந்த ஒரு வணிகக் கழகத்தினர் ஆவர். இன்றைய இந்தியாவின் தமிழகம், கருநாடகம் ஆகிய பகுதிகளுக்கிடையில் இவர்களின் வணிகம் சிறந்து விளங்கியது. இவர்களைப் பற்றிப் பொ.கா. 9 ஆம் நூற்றாண்டிலிருந்துள்ள கல்வெட்டுக்கள் சில குறிப்பிடுகின்றன. சாளுக்கியத் தலைநகரில் இருந்த ஏராளமான கோயில்களிற் பணியாற்றிய பிராமணர்களிற் சிலர் ஐந்நூற்றுவருடனான வர்த்தகத்திலீடுபட்டதாகத் தெரிய வருகிறது. எனினும் ஐந்நூற்றுவரிற் பெரும்பாலானோர் தொலை தூர வணிகத்திலீடுபட்ட வணிகர்களாவர். பொ.கா. 9 ஆம் நூற்றாண்டுக்கும் 14 ஆம் நூற்றாண்டுக்குமிடைப்பட்ட காலப் பகுதியைச் சேர்ந்த கல்வெட்டுக்கள் இவர்களால் கோயில்களுக்கு வழங்கப்பட்ட கொடைகளைப் பற்றியும் இவர்களின் வணிக நடவடிக்கைகளையும் வணிகப் பொருட்களையும் பற்றியும் தெளிவுறுத்துகின்றன. \n\nதென்னிந்தியாவிலும் தென்கிழக்காசியாவிலும் செயற்பட்ட இவ்வணிகக் கழகம் கன்னடத்தில் ஐயவோலே என்றும் தெலுங்கில் ஐயவோலு என்றும் வடமொழியில் ஆரியரூபா என்றும் தமிழில் ஐந்நூற்றுவர் என்றும் அறியப்படுகிறது. சோழர்களின் கடுமையான கட்டுப்பாடு காரணமாக இவர்களின் சொந்தப் பண்பாட்டு நடவடிக்கைகள் மட்டுப்படுத்தப்பட்டாலும் சோழர்களின் கீழ் இவர்கள் மிக்க வலிமை பெற்றனர். இவர்கள் வீர வளஞ்சிய தர்மம் எனப்பட்ட வீர தீர அல்லது உயர் மரபு வணிகச் சட்டத்தின் காவலர்களாயிருந்தனர். இவர்களின் கொடியிற் காணப்பட்ட காளை மாட்டைச் சின்னமாகக் கொண்டிருந்த இவர்கள் தீரமிக்க வணிகர்களாகப் புகழ் பெற்றிருந்தனர்.\n\nSection::::விபரம்.\nபொ.கா. 1055 ஆம் ஆண்டைச் சேர்ந்த கல்வெட்டொன்றிலிருந்து பெறப்பட்ட பின்வரும் பந்தி ஐந்நூற்றுவரின் நடவடிக்கைகளையும் வணிகப் பொருட்களையும் பற்றிக் குறிப்பிடுகிறது:\n\n\"உண்மை, தூய்மை, நன்னடத்தை, கொள்கை, அடக்கம், ஆழ்ந்த அறிவு போன்ற பல்வேறு நற்றன்மைகளுக்காக உலகெங்கும் புகழ் பெற்றோரும் வீர வளஞ்சியர் தருமத்தின் (வீரதீர வணிகர் சட்டம்) காவலரும் 32 வெலோமாக்களையும் 18 நகரங்களையும் 64 யோக பித்தாக்களையும் திசை காட்டியின் நாற்றிசையும் ஆசிரமங்களையும் உடையோரும் உலகமே தமது சாக்குப் பை போலும், ... பாம்புகள் ஓடித் திரிவது போன்றும் வெற்றிலைப் பையைத் தம் அந்தரங்கப் பையாகவும் கொண்டு பல்வேறு நாடுகளிலும் சுற்றித் திரிவதற்கென்றே பிறந்தோருமாகிய இவர்கள்\"...\n\n\"தரை வழியாகவும் கடல் வழியாகவும் ஆறு கண்டங்களின் பகுதிகளில் உயர் வகை யானைகள், நன்கு வளர்ந்த குதிரைகள், பெரும் நீல மணிகள், நிலாமணிக் கற்கள், முத்துக்கள், மாணிக்கங்கள், வைரங்கள், ... ஏலம், கிராம்பு, சந்தனம், கற்பூரம், கத்தூரி, குங்குமம், ஏனைய வாசனைப் பொருட்கள், மருந்துகள் என்பவற்றைப் பேரளவில் விற்பதன் மூலம் அல்லது தமது தோள்களில் சுமந்து விற்பதன் மூலம் சுங்கத் தீர்வைகளின் இழப்புக்களிலிருந்து பாதுகாப்புப் பெற்று பேரரசின் கருவூலங்களில் பொன்னையும் மணியையும் படைக் கலங்களையும் நிரப்புகின்றனர்; ஏனையவற்றிலிருந்து அவர்கள் அறிஞர்களுக்கும் முனிவர்களுக்கும் ஒவ்வொரு நாளும் கொடையளிக்கின்றனர்; வெண்குடைகளைத் தம் கவிகைகளாகவும் வலிய கடலைத் தம் அகழிகளாகவும் இந்திரனை தம் வாட்களைக் காப்போனாகவும் வருணனை வளங் கொடுப்பவனாகவும் குபேரனை பொருள் வழங்குபவனாகவும்...\"\n\nSection::::தோற்றமும் நடவடிக்கைகளும்.\nஇடத்துக்கிடம் மாறி மாறி இடம் பெயர்ந்து வணிகம் செய்த இவர்களின் நடவடிக்கைகளே இவர்கள் ஒரு வணிகக் கழகத்தினராக ஆகக் காரணமாகின. ஏனைய வணிகக் கழகங்களுடன் ஒப்பிடும்போது, இவர்களே ஆகவும் கவர்ச்சியுடையோராகத் திகழ்ந்தனர். மணிக்கிராமம் எனப்பட்ட மற்றுமொரு வணிகக் கழகத்தைச் சேர்ந்தோரும் இவர்களும் பல்வேறு துறைமுகங்களிலும் வணிக மையங்களிலும் காணப்பட்டனர். இவர்கள் கோயில்களுக்குக் கொடையளித்தல், பிராமணர்களுக்கு உணவளித்தல், நீர்ப்பாசன வசதிகளைப் பராமரித்தலில் பங்கு பெறல் முதலிய செயற்பாடுகளில் ஈடுபட்டனர். தென்னிந்தியாவில் காணப்பட்ட இவர்களின் கல்வெட்டுக்கள் இவர்களின் உண்ணாட்டு, வெளி நாட்டு வணிக நடவடிக்கைகளுக்குச் சான்றுகளாக அமைகின்றன. இவ்வணிகர்களில் சிலர் \"\"நானாதேசி\"\" (அல்லது \"வெவ்வேறு நாட்டினர்) என்றும், வேறு சிலர் \"\"சுவதேசி\"\" (அல்லது \"சொந்த நாட்டினர்\") என்றும் அறியப்பட்டனர். இவர்கள் தென்கிழக்காசியாவில் இந்தியப் பண்பாட்டைப் பரப்பும் செயலிலும் ஈடுபட்டனர்.\n\nகோயில்களையும் சிலைகளையும் எழுப்புவது மன்னர்களினதும் கோயிற்கட்டுமானங்களுக்குத் துணை புரிந்த ஐந்நூற்றுவர், நகரத்தார், கோமதியர் போன்ற வணிகக் கழகங்களினதும் கொடைகளின் மூலமே நிகழ்ந்ததென்பதை கிடைக்கப் பெறும் சான்றுகள் காட்டுகின்றன. அவ்வாறே, புவியியல் அடிப்படையில் தங்களுக்குள் கழகம் அமைத்துக் கொண்டிருந்த விசுவகர்ம குலம் (சாதி) போன்ற ஆச்சாரிகளின், அஃதாவது கட்டிடக் கலைஞர்களின் பங்களிப்பும் கோயிற்கட்டுமானங்களுக்குக் கிடைத்தது.\n\nSection::::வீர வளஞ்சியர்.\nஐந்நூற்றுவர் கழக வணிகர்கள் கன்னடத்தில் வீர பலஞ்சா என்றும் தமிழில் வீர வளஞ்சியர் என்றும் தெலுங்கில் வீர பலிஜா என்றும் \"தீரமிக்க வணிகர்கள்\" என்ற பொருளில் அழைக்கப்பட்டனர். வீர வளஞ்சிய தருமத்தின் காவலர்களாகத் தம்மைக் காட்டிக் கொண்ட இவ்வணிகர்களைப் பற்றி நடுக்கால ஆந்திரத்துக் கல்வெட்டுக்கள் பலவும் குறித்துரைக்கின்றன. வீர வளஞ்சியர் பற்றிக் காணப்படும் கல்வெட்டுக்கள் நிறையவே உள்ளன. எடுத்துக் காட்டாக, ஆந்திராவின் கடப்பா மாவட்டத்தில் உள்ள அனிலமை எனும் கிராமத்தில் கண்டெடுக்கப்பட்ட பொ.கா. 1531 ஆம் ஆண்டைச் சேர்ந்த கல்வெட்டொன்று அக்கிராமத்திலிருந்த சங்கமேசுவரர் கோயிலுக்கு ஐந்நூற்றுவர் வணிகக் கழகத்தின் வீர வளஞ்சியர்களால் கொடையளிக்கப்பட்ட விளக்கின் காரணமாகப் பருத்தி, நூல், துணிமணிகள் போன்ற வணிகப் பொருட்களுக்கான தீர்வை நீக்கம் பற்றிக் குறிப்பிடுகிறது. \n\nஐந்நூற்றுவர் அல்லது \"ஐயவோலா-எனும்பாரு-சுவாமிகளு\" எனப்பட்டோர் வீர வளஞ்சிய தருமத்தின் காவலர்களாகவும் வீர வளஞ்சிய சமயத்தைப் பின்பற்றுவோராகவும் இருந்தனரென்று நெல்லூர்ச் செப்பேடுகள் குறிப்பிடுகின்றன. குண்டூர் மாவட்டத்தின் சிந்தப்பள்ளியில் காணப்பட்ட பொ.கா. 1240 ஐச் சேர்ந்த கல்வெட்டொன்று வீர வளஞ்சிய சமயத்தில் (வணிகக் கழகத்தில்) உபயநானாதேசிகளும் கவரர்களும் மும்முறி தண்டர்களும் இருந்ததாகவும் ஐந்நூறு வீரர்களைத் தம்முடன் வைத்திருக்கும் உரித்துடையோராக இருந்ததாகவும் குறிப்பிடுகிறது. இவர்களில் உபயநானாதேசிகள் எனப்படுவோர் பல்வேறு பகுதிகளையும் நாடுகளையும் சேர்ந்த தேசிகளும் பரதேசிகளும் நானாதேசிகளுமாக இருந்த அதே வேளை, கவரர்கள் எனப்படுவோர் கவரேசுவரர் எனப்பட்ட கடவுளை வழிபடும் வணிகர்களாக இருந்தனர். \n\nநகரேசுவரரை வழிபட்ட வைசியர்களைக் கொண்ட நகரத்தார் சமூகத்தையும் (\"சிறீ கவரேசுவர திவ்ய தேவ சிறீபாத பதுமராதக் குழு\") எனப்பட்ட கவரேசுவரரை வழிபட்ட வளஞ்சியர் சமூகத்தின் கவரர்களையும் போலச் சில வணிகக் கழகங்கள் சமய அடையாளங்களின் அடிப்படையில் அமையப் பெற்றிருந்தன. மும்முறி தண்டர்கள் எனப்படுவோர் முதலில் போர் வீரர்களாயிருந்து பின்னர் வணிகர்களாக மாறியோராவர். பெல்லாரி மாவட்டத்தின் குருகோடு என்னுமிடத்தில் கண்டெடுக்கப்பட்ட பொ.கா. 1177 ஆம் ஆண்டின் கல்வெட்டொன்று மும்முறி தண்டர் எனப்படுவோர் ஆரியபுரம் அல்லது ஐகோலே என்ற நகரின் ஐந்நூற்றுவர் வணிகக் கழகத்தின் ஒரு பிரிவினரெனக் குறிப்பிடுகிறது. போர்களும் படையெடுப்புக்களும் நடைபெற்றுக் கொண்டிருந்தாலும், வீர வளஞ்சிய சமயம் போன்ற வணிகக் கழகங்கள் பல்வேறு பேரரசுகளின் கீழும் வள மிக்கனவாகவே திகழ்ந்தன.\n\nSection::::தொடர்புடைய தமிழ் ஆவணங்கள்.\nசேர நாட்டில் பொ.கா. 1000 ஆம் ஆண்டளவில் பாஸ்கர ரவி வர்மாவின் ஆட்சிக் காலத்திய கல்வெட்டொன்று மூன்று துண்டுகளாக உடைந்த நிலையில் கோழிக்கோட்டுக்கு அருகில் உள்ள பண்டலையினி கொல்லம் என்னுமிடத்தில் உள்ள பள்ளிவாசலொன்றில் கண்டெடுக்கப்பட்டது. அது ஐந்நூற்றுவர் வணிகக் கழகத்திலிருந்த வளஞ்சியர் பற்றியும், ஏனைய வணிகர் பற்றியும் குறிப்பிடுகிறது. இவர்கள் தமிழில் வெறுமனே 'ஐந்நூற்றுவர்' என்றே அழைக்கப்பட்டனர். \n\nவிசாகப்பட்டினத்திற் கண்டெடுக்கப்பட்ட மூன்று கல்வெட்டுக்களில் இரண்டு தெலுங்கிலும் ஒன்று தமிழிலும் காணப்பட்டன. தமிழ்க் கல்வெட்டு தெலுங்குக் கல்வெட்டொன்றின் தமிழ் வடிவமாகும். விசாகப்பட்டினத்தில் \"ஐந்நூற்றுவர் பெரும்பள்ளி\" என்ற இடத்தில் காணப்பட்ட அவை பொ.கா. 1090 இல், அஃதாவது கங்க மன்னன் அனந்தவர்மதேவனின் ஆட்சிக்காலத்தில் எழுப்பப்பட்டவையாகும். மற்றொரு தெலுங்குக் கல்வெட்டு தலைமை மகாமண்டலேசுவரர் குலோத்துங்க பிரிதிவீசுவரரினால் ஐந்நூற்றுவர் பெரும்பள்ளிக்கு வழங்கப்பட்ட நன்கொடைகளைப் பற்றிக் குறிப்பிடுகிறது. அஞ்சுவண்ணத்தார் எனப்பட்டோர் ஐந்நூற்றுவரின் துணையைப் பெற்றமையையும் ஐந்நூற்றுவர் வணிகக் கழகத்தின் உறுப்பினர்களைப் போன்றே மதிக்கப்பட்டமையையும் அக்கல்வெட்டு கூறுகிறது. \n\nதென்னிந்தியாவில் ஐந்நூற்றுவர் வணிகக் கழகம் நன்கு விரிவடைந்த வேளையில் உள்ளூர் வணிகக் கழகங்கள் இவர்களுடன் சேர்ந்து கொண்டமை இதன் மூலம் தெரிய வருகிறது. மணிக்கிராமம் வணிகக் கழகம், நானாதேசி வணிகக் கழகம் என்பனவும் ஐந்நூற்றுவர் வணிகக் கழகத்துடன் சேர்ந்து கொண்டன. கடல் கடந்த வணிகத்தில் சிறப்புற்றுத் திகழ்ந்த ஐந்நூற்றுவர் வணிகக் கழகம் ஸ்ரீவிஜயத்தில் நன்கு புகழுடன் விளங்கியது. இந்தோனேசியாவின் மேற்குச் சுமாத்திரா மாகாணத்தின் பாருசு என்னுமிடத்தில் கண்டெடுக்கப்பட்ட பொ.கா. 1088 இன் கல்வெட்டொன்றில் இது சிறப்பாகக் குறிக்கப்பட்டுள்ளது. மேலும், தென்னிந்திய வணிகர்கள் இன்றைய பர்மா, தாய்லாந்து ஆகிய பகுதிகளிலும் தமது செயற்பாடுகளைக் கொண்டிருந்தனர்.\n"}
{"id": "208683", "url": "https://ta.wikipedia.org/wiki?curid=208683", "title": "குப்லாய் கான்", "text": "குப்லாய் கான்\n\nகுப்லாய் கான் (மங்கோலியன்: Хубилай хаан, Xubilaĭ xaan; செப்டம்பர் 23, 1215 – பிப்ரவரி 18, 1294), சிச்சு (சீனம்: 元世祖; பின்யின்: Yuán Shìzǔ; வேடு-கில்சு: Yüan Shih-tsu), என்ற கோயிலில் சூட்டப்பட்ட பெயரால் அழைக்கப்படுகிறார். இவர் மங்கோலியப் பேரரசின் ஐந்தாவது பெருமைக்குரிய கான் ஆவார். இவர் மங்கோலியப் பேரரசின் பிரிவாகிய யுவான் அரசமரபை தோற்றுவித்து 1260 முதல்1294 வரை ஆண்டார்.\n\nகுப்லாய் கான் செங்கிசு கானின் பேரன் ஆவார். குப்லாய் கானின் தந்தை டொல்சி செங்கிஸ் கானின் நான்கு மகன்களில் இளையவர் ஆவார். இவரின் மூத்த சகோதரர் மாங்கி கானுக்கு அடுத்து, குப்லாய் புதிய கானாக 1260ல் பதவிக்கு வந்தார். மாங்கி கானுக்கு பின் இவரின் இளைய சகோதரர் ஆரிக் புகாவுக்கும் இவருக்கும் பதவிச் சண்டை 1264ம் ஆண்டு ஆரிக் புகா தோற்கும் வரை நீடித்தது. இச்சண்டை மங்கோலியப் பேரரசில் ஒற்றுமையின்மையைக் காட்டும் தொடக்கமாகக் கருதப்பட்டது . குப்லாய் கானுக்கு சீனா, மங்கோலியா ஆகிய பகுதிகளில் உண்மையான அதிகாரம் இருந்தது, ஆனால் மங்கோலியப் பேரரசின் மற்ற இடங்களில் அதிகாரம் முழுமையாக இல்லை.\n\n1271ல் குப்லாய் கான் யுவான் அரசமரபைத் தோற்றுவித்தார். 1279ல் யுவான் படைகள் சாங் அரசமரபின் இறுதி எதிர்ப்பை முறியடித்தனர். சீனா முழுவதையும் வென்று சீனப் பேரரசர் என அழைக்கப்பட்ட இவரே சீனா முழுவதையும் ஆண்ட முதல் சீன இனத்தைச் சாராதவர் ஆவார். 1260க்குப் பின் புதிய நிலப்பரப்புகளைக் கைப்பற்றிய மங்கோலிய கானும் இவர் மட்டுமே ஆவார்.\n\nSection::::தொடக்க கால வாழ்க்கை.\nகுப்லாய் டொல்சிக்கும் நெசுடோரியன் கிறித்துவர் (கிழக்கு கிறுத்துவ சபை) சொர்காக்டனி பெகி ஆகியோரின் இரண்டாவது மகன் ஆவார். செங்கிஸ் கானின் அறிவுரைப்படி சொர்காக்டனி பெகி பௌத்த மதத்தை சேர்ந்த பெண்ணை இவரைக் கவனிக்கும் தாதியாக நியமித்தார். செங்கிஸ் கான் கவாருச்மிடு பேரரசை வெற்றி கொண்டு திரும்பும் போது இலி ஆற்றுப்பகுதியில் 1224ல் தங்கள் முதல் வேட்டையை முடித்திருந்த மாங்கிக்கும் குப்லாய்க்கும் சடங்கு செய்தார் . அப்போது குப்லாய்க்கு ஒன்பது வயது ஆகியிருந்தது.\n\n1236ல் மங்கோலிய-யின் போருக்குப் பின் ஒகெடெய் எபய் மாகாணத்தை டொல்சி குடும்பத்தாருக்கு அளித்தார். டொல்சியின் மறைவுக்கு பின் குப்லாய் அதன் ஒரு பகுதியைப் பெற்றார். குப்லாய்க்கு அனுபவம் இல்லாததால் அவரது அதிகாரிகள் தங்கள் விருப்பப்படி நடந்தனர். அதிகாரிகளிடையே ஊழல் மிகுந்திருந்தது. அவர்கள் அதிக வரி விதித்ததால் நிறைய மக்கள் வெளியேறியதால் வரி வருமானம் குறைந்தது. குப்லாயின் தாய் சொர்காக்டனி நிருவாகத்தில் இவருக்கு உதவ புதிய அதிகாரிகளை அனுப்பினார். குப்லாய் மேற்கொண்ட வரி சீரமைப்பினால் வெளியேறிய மக்களில் பலர் திரும்பினர்\n\nகுப்லாயின் தொடக்ககால வாழ்வில் அவர் சீனப் பண்பாட்டைப் பற்றியும் சீனர் வாழ்க்கை முறைபற்றியும் அறிய அதிக ஆர்வம் கொண்டது அவரது வாழ்வில் பின்னர் மிகுந்த செல்வாக்கு செலுத்தக்கூடியதாக இருந்தது. வட சீனாவில் இருந்த பௌத்த மதத்தலைவர் ஆயுன் என்பவரை 1242 இல் குப்லாய் காரகோரத்துக்கு அழைத்து பௌத்த மெய்யியல் குறித்துக் கேட்டறிந்தார். ஆயுன் 1243ல் பிறந்த குப்லாயின் மகனுக்கு சென்சின் என்று பெயர் வைத்தார். ஆயுன் முன்னர் தாவோயிசத்தைப் பின்பற்றிய தற்போது பௌத்தத்தைப் பின்பற்றும் லியு பின்சோங் என்பவரைக் குப்லாயிக்கு அறிமுகப்படுத்தினார். லியு பின்சோங் ஓவியம், கவிதை, கணிதம், எழுத்து போன்ற பல்துறையிலும் விற்பனராக இருந்தார். ஆயுன் தன் மடத்துக்குத் திரும்பியதும் குப்லாய் லியு பின்சோங்கைத் தனக்கு ஆலோசனை கூறும் அறிஞர் குழுவில் சேர்த்தார்.\n\nSection::::வட சீன வெற்றி.\nகுப்லாயின் சகோதரர் மாங்கி மங்கோலியப் பேரரசின் பெருமைக்குரிய கானாக ஆனதும் குப்லாயும் குரிச்மியன் முகமது யலவாச்சும் வடசீனாவுக்கு மாங்கியால் அனுப்பப்பட்டார்கள். குப்வாய்க்கு அரசரின் நபராக வடசீனாவில் வரவேற்பு அளிக்கப்பட்டது. இவர் அரசரின் நபராக பதவிவகித்த காலத்தில் எனான் மாகாணத்தில் விவசாய உற்பத்தியை அதிகப்படுத்தினார் ஜிஆன் மாகாணத்துக்கு பொருப்பேற்ற பிறகு சமூக நலத் திட்டங்களுக்கு அதிக பணத்தை ஒதுக்கினார் இவ்வாறான இவரின் நிருவாக மேலாண்மை காரணமாக சீனத் தளபதிகள் இடையே நன்மதிப்பைப் பெற்றார். இந்த நன்மதிப்பு யுவான் அரசமரபு உருவாக்கத்தின் போது துணை புரிந்தது. \n\n1253ல் குப்லாய் யுனான் மாகாணத்தை தாக்குமாறு பணிக்கப்பட்டார். குப்லாய் தலி அரசை அடிபணியுமாறு கூறி அவர்களின் முடிவை கேட்க சென்ற குப்லாயின் தூதர்கள் அரச குடும்பத்தால் கொல்லப்பட்டனர். மங்கோலியர்கள் மூன்று பிரிவாக பிரிந்து தாக்குதல் தொடுத்தனர். முதல் பிரிவு கிழக்கு பகுதி வழியாக சிசுன் வடிநிலம் நோக்கி நகர்ந்தார்கள் இரண்டாவது பிரிவு மலைப்பாங்கான சிசுனின் மேற்குப்பகுதி வழியாகவும் மூன்றாவது பிரிவு வடபுறமிருந்த ஏரி பகுதி வழியாகவும் நகர்ந்தார்கள். குப்லாய் தென்புறமாக சென்று முதல் பிரிவுடன் இணைந்து கொண்டார். குப்லாய் தலி நகரை கைப்பற்றினாலும் தனது தூதர்களை கொன்றனர் என்று கோபம் கொள்ளாமல் அங்குள்ள மக்களுக்கு பெரும் சிரமம் கொடுக்காமல் விட்டார்.\n\nதிபெத்திய துறவிகளின் குணப்படுத்தும் முறையால் ஈர்க்கப்பட்டு 1253ல் சக்யா ஒழுங்கை சார்ந்த துறவி திரோகன் சோக்யல் பாக்காவை தன் அறிஞர்கள் குழுவில் இணைத்துக்கொண்டார். பௌத்த தந்திர கோயிலான சாபுய்யில் குப்லாய்க்கும் அவர் மனைவிக்கும் இவர் ஆசி வழங்கினார்.\n12545ல் உக்கேரனிய இனத்தவரான லியன் (1231-1280) என்பவரை சமாதான ஆணையகத்தின் தலைவராக அறிவித்தார். குப்லாய்யை பிடிக்காத அதிகாரிகள் சிலர் அவர் தன்னை வெல்ல முடியாதவராக எண்ணிக்கொண்டு மங்கோலியப் பேரரசு போல் புதிய பேரரசு அமைக்க முயல்வதாக மாங்கி கானிடம் தெரிவித்தனர். வரி வசூலை கவனிக்கும் இரு அதிகாரிகளை குப்லாயின் அதிகாரிகளை விசாரிக்க மாங்கி கான் அனுப்பினார். அவர்களில் ஒருவர் ஆரிக் புகாவின் நெருங்கி நண்பரும் வட சீனாவின் ஆளுநரும் ஆவார். அவர்கள் 142 விதிமீறல்கள் இருந்தாக சொல்லி அதற்கு துணைபுரிந்ததாக சீன அதிகாரிகளை குற்றஞ்சாட்டி சிலரை சிறைச்சேதம் செய்தனர். குப்லாய் உருவாக்கிய சமாதான ஆணையம் கலைக்கப்பட்டது . குப்லாய் இரு தூதர்களை அனுப்பி அவர்களுடன் தன் மனைவிகளையும் அனுப்பி மாங்கி கானை சமாதானம் செய்தார். மாங்கி கான் பொதுவில் வைத்து குப்லாயை மன்னித்து அவருடன் முன்பிருந்தது போலவே நட்பானார்.\n\nதாவோயிசத்தவர்கள் பௌத்த மடங்களை தாக்கி அங்கிருந்த செல்வங்களை சூறையாடினர். அதை நிறுத்தச்சொன்ன மாங்கி தாவோயிசத்தவர்களுக்கும் பௌத்தர்களுக்கும் சமாதானத்தை நிறுவச்சொல்லி குப்லாய்க்கு கட்டளையிட்டார் . குப்லாய் தாவோயித்தவர்களையும் பௌத்தர்களையும் 1258ன் ஆரம்பத்தில் கூட்டி 237 தாவோயிசக் கோவில்களை பௌத்த கோவில்களாக கட்டாயப்படுத்தி மாற்றினார் மேலும் தாவோயிசத்தின் நூல்களை அழித்தார்.. குப்லாய் கானும் யுவான் அரசமரபும் பௌத்தத்தை ஆதரித்த போதிலும் மங்கோலியப் பேரரசின் பிரிவுகளான சாங்கடய் கானகம், தங்க கூட்ட கானகம், இல்கானகம் போன்றவற்றின் கான்கள் பின்னர் இசுலாமிற்கு பல்வேறு காலங்களில் மாறினார்கள்.\n\n1258ல் மாங்கி கான் கிழக்குப் பகுதியுள்ள படைக்கு குப்லாயை தளபதியாக நியமித்தார். தான் சிசுன் பகுதியை தாக்கும் போது தனக்கு உதவ வரும்படி பணித்திருந்தார். மாங்கி கான் போரில் காயம் பட்டதால் குப்லாய் வீட்டில் தங்கியிருக்க அனுமதி கிடைத்தது. ஆனால் குப்லாய் சகோதரன் மாங்கி கானுக்கு உதவ முடிவெடுத்து சிசுன் நோக்கி சென்றார். சிசுன் பகுதியை அடையும் முன் மாங்கி இறந்துவிட்ட தகவல் கிடைத்த போதும் அதை இரகசியமாக வைத்திருந்து யாங்சி ஆற்றங்கரையோரமாக இருந்த பகுதிகளை கைப்பற்றினார்.\n\nசொங் அரசமரபின் அமைச்சர் சிய சிடோ ரகசியமாக குப்லாயை சந்தித்து 200,000 சொங் நாணயங்களையும் 200,000 பொதி பட்டையும் யாங்சி ஆற்றை எல்லையாக கொண்டால் தருவதாக சொன்னார் . முதலில் இதற்கு குப்லாய் ஒப்புக்கொள்ளவில்லை பின்னர் ஒப்புக்கொண்டார்.\n\nSection::::கடைசி காலங்கள்.\n1291 இல் குப்லாய் கான் தனது பேரன் கம்மலாவை புர்கான் கல்துன் மலைக்கு இக் கோரிக் (விலக்கப்பட்ட பகுதி) தனக்குச் சொந்தமானது என்று உறுதிப்படுத்த அனுப்பினார். அங்குதான் செங்கிஸ்கான் புதைக்கப்பட்டார். அந்த புனிதமான பகுதி குப்லாய்கானின் வழி வந்தவர்களால் மிகக் கடுமையான பாதுகாப்புக்கு உட்படுத்தப்பட்டது. 1293 ஆம் ஆண்டில் பயன் கரகோரத்தை தனது கட்டுப்பாட்டில் வைத்திருந்தார். அதனைச் சுற்றியிருந்த பகுதிகளின் மீது தனது ஆதிக்கத்தை மீண்டும் நிலை நிறுத்தினார். எனவே குப்லாயின் எதிரியான கைடு பெரிய அளவிலான ராணுவ நடவடிக்கைகளை அடுத்த மூன்று ஆண்டுகளுக்கு எடுக்க முயற்சி செய்யவில்லை. 1293 இல் இருந்து குப்லாயின் ராணுவம் கைடுவின் படைகளை நடு சைபீரிய பீடபூமியில் இருந்து அப்புறப்படுத்தியது.\n\n1281 இல் குப்லாய் தன் மனைவி சபி இறந்தவுடன் தனது ஆலோசகர்களிடம் நேரடி தொடர்பை ஏற்படுத்திக் கொள்வதிலிருந்து பின்வாங்கினார். தனது ராணிகளில் ஒருவரான நம்புயி மூலமாக அறிவுரைகளை வழங்கினார். குப்லாயின் மகள்களில் இரண்டு பேரது பெயர்கள் மட்டுமே தெரிய வருகின்றன. அவருக்கு வேறு மகள்களும் இருந்திருக்கலாம். தனது தாத்தா செங்கிஸ்கானின் காலத்தில் இருந்த வல்லமை மிக்க பெண்களை போல் இல்லாமல் குப்லாய்கானின் மனைவிகள் மற்றும் மகள்கள் கிட்டத்தட்ட இருந்த இடம் தெரியாமல் இருந்தனர். குப்லாய் தனக்கு அடுத்து கானாக தனது மகன் செஞ்சினை தேர்ந்தெடுத்திருந்தார். செஞ்சின் செயலகத்தின் தலைவராக இருந்தார். மேலும் அரசமரபை கன்பூசிய வழிமுறைகளின்படி நிர்வாகம் செய்தார். தங்க நாடோடிக் கூட்டத்தின் பிடியில் இருந்து திரும்பி வந்த நோமுகான் செஞ்சினை தேர்வு செய்ததில் தனக்கு இருந்த எதிர்ப்பை வெளிப்படுத்தினார். ஆனால் அவர் வடக்கு பகுதிக்கு நாடுகடத்தப்பட்டார். 1285 இல் ஒரு அதிகாரி செஞ்சினுக்காக குப்லாய் கான் தனது பதவியிலிருந்து விலக வேண்டும் என்று ஆலோசனை கூறினார். அந்த ஆலோசனை குப்லாய்கானை கோபப்படுத்தியது. செஞ்சினை பார்க்க மறுத்தார். 1286 இல் செஞ்சின் இறந்தார். தனது தந்தைக்கு 8 ஆண்டுகளுக்கு முன்னரே அவர் இறந்தார். குப்லாய் கான் இதற்காக வருந்தினார். தனது மனைவி பைரம் (கொகேஜின்) உடன் தொடர்ந்து நெருக்கமாக இருந்தார்.\n\nதனது விருப்பத்திற்குரிய மனைவி, மற்றும் தேர்வு செய்யப்பட்ட வாரிசு செஞ்சின் ஆகியோரின் இறப்புகளால் குப்லாய் கான் சோர்வுற்றிருந்தார். வியட்நாம் மற்றும் ஜப்பான் ஆகிய நாடுகளின் மீது எடுக்கப்பட்ட படையெடுப்புகளும் தோல்வியில் முடிந்திருந்தன. ஆறுதல் தேடிக் கொள்வதற்காக குப்லாய் கான் உணவு மற்றும் மதுவின் பக்கம் தனது கவனத்தைத் திருப்பினார். இதன் காரணமாக அவரின் எடை கூடியது. கீல்வாதம் மற்றும் சர்க்கரை வியாதியால் பாதிக்கப்பட்டார். மது மற்றும் பொதுவாகவே மாமிசம் நிறைந்த மங்கோலிய உணவுகளை குப்லாய் கான் அதிகமாக உட்கொண்டார். அவருக்கு கீல்வாதம் வந்ததற்கு இதுவும் ஒரு காரணமாக இருந்திருக்கலாம். தனது குடும்பத்தின் இழப்பு, உடல்நலக் குறைவு மற்றும் வயோதிகம் ஆகியவற்றின் காரணமாக குப்லாய் கானுக்கு மன அழுத்தம் ஏற்பட்டது. அந்நேரத்தில் கிடைத்த எல்லா விதமான மருத்துவ சிகிச்சைகளையும் குப்லாய் கான் பெற்றார். கொரிய ஷாமான்கள் முதல் வியட்நாமிய மருத்துவர்கள் வரையானவர்களிடம் இருந்து தீர்வுகள் மற்றும் மருந்துகளை எடுத்துக்கொண்டார். ஆனால் எதுவும் பலன் தரவில்லை. 1293 ஆம் ஆண்டின் இறுதியில் பாரம்பரிய புதுவருட பிறப்பு விழாவில் கலந்துகொள்ள பேரரசர் மறுத்தார். தனது இறப்பிற்கு முன்னர் குப்லாய் பட்டத்து இளவரசரின் முத்திரையை செஞ்சினின் மகனான தெமுரிடம் கொடுத்தார். தெமுர் மங்கோலியப் பேரரசின் அடுத்த ககானாகவும், யுவான் அரசமரபின் இரண்டாவது ஆட்சியாளராகவும் பதவி ஏற்றார். குப்லாய் கான் படிப்படியாக உடல் நலம் குன்றினார். 1294 ஆம் ஆண்டு பிப்ரவரி 18 ஆம் தேதி தனது 78 வது வயதில் இறந்தார். இரண்டு நாட்களுக்குப் பிறகு மங்கோலியாவில் இருந்த கான்களை புதைக்கும் இடத்திற்கு அவரது உடல் கொண்டு செல்லப்பட்டது.\n\nSection::::மரபு.\n1260 இல் குப்லாய் கான் ஆட்சியை கைப்பற்றிய நிகழ்வானது மங்கோலிய பேரரசை ஒரு புதிய திசையில் உந்தியது. இவரது சர்ச்சைக்குரிய தேர்வானது மங்கோலியர்களிடையே ஒற்றுமையின்மையை அதிகரித்த போதும், சீனாவுடன் மங்கோலியப் பேரரசின் மற்ற பகுதிகளுக்கிடையே பெயரளவிலான தொடர்பை ஏற்படுத்துவதில் குப்லாய்க்கு இருந்த விருப்பமானது சர்வதேச கவனத்தை மங்கோலியப் பேரரசின் மீது ஈர்த்தது. ஒரு ஒன்றிணைந்த, ராணுவ ரீதியில் சக்தி வாய்ந்த சீனாவை மறுஉருவாக்கம் செய்வதில் குப்லாய் மற்றும் அவரது முன்னோர்களின் படையெடுப்புகள் பெரும் முக்கியத்துவம் வாய்ந்தவையாக அமைந்தன. திபெத், மஞ்சூரியா மற்றும் மங்கோலிய புல்வெளி ஆகியவற்றை நவீன பெய்ஜிங்கை தலைநகராகக் கொண்டு ஆண்ட மங்கோலிய ஆட்சியானது பின்வந்த சிங் அரச மரபின் உள் ஆசிய பேரரசுக்கு முன்னோடியாக அமைந்தது.\n"}
{"id": "208692", "url": "https://ta.wikipedia.org/wiki?curid=208692", "title": "சீனப் பெரும் கால்வாய்", "text": "சீனப் பெரும் கால்வாய்\n\nசீனப் பெரும் கால்வாய் (\"Grand Canal\") அல்லது பெய்ஜிங்-கான்சு பெருங்கால்வாய் (\"Beijing-Hangzhou Grand Canal\") உலகின் நீளமான கால்வாய் அல்லது செயற்கை ஆறு ஆகும். இது பெய்ஜிங்கில் தொடங்கி எபாய், சான்டாங், ஜிங்சு மற்றும் சிஜியங் மாகாணங்கள் வழியாக மஞ்சள் ஆற்றையும் யாங்சி ஆற்றையும் இணைத்துப் பின் சிஜியங் மாகாணத்தின் கான்சூ நகரை அடைகிறது. கால்வாயின் பழைய தடமானது சுய் அரசமரபின் (581-618) கிமு ஐந்தாம் நூற்றாண்டைச் சேர்ந்தது. இது சீனாவின் குறிப்பிடத்தகுந்த சுற்றுலா இடங்களில் ஒன்றாகும் . \n\nகால்வாயின் மொத்த நீளம் 1,776 கிமீ (1,104 மைல்). இக்கால்வாயின் உயரமான இடம் சான்டாங் மலை உச்சியில் 42மீ (138 அடி) ஆகும். இது கப்பல்கள் செல்லக்கூடிய கால்வாய் ஆகும். சாங் அரசமரபில் (960-1279) கிமு 10ம் நூற்றாண்டில் கதவுகள் பொருத்தப்பட்ட பின், உயரமான இடங்களை அடைய இருந்த தடை (சிரமம்) விலகியது. இக்கால்வாய் வரலாற்றின் எல்லா காலங்களிலும் பல்வேறு அறிஞர்களால் பாராட்டப்பட்டிருக்கிறது . \n\nமஞ்சள் ஆற்றில் அடிக்கடி ஏற்படும் வெள்ளம் இக்கால்வாயின் பாதுகாப்பிற்கும் செயல்பாட்டிற்கும் அச்சுறுத்தலாக இருந்தது. போர்காலங்களில் மஞ்சள் ஆற்றங்கரை உடைக்கப்பட்டு எதிரி படைகளின் முன்னேற்றம் தடைசெய்யப்பட்டது. இதனால் மக்களுக்குப் பொருளாதார முறையிலும் சிரமம் ஏற்பட்டது. சீரழிவாலும் அடிக்கடி பயன்பாட்டில் இல்லாமலும் இக்கால்வாய் போனாலும் சுய் ஆட்சிமரபு காலத்தில் இருந்தே சீனாவின் பொருளாதாரம் வளர்வதற்கு முதன்மையானதாக இக்கால்வாய் இருந்தது.\n"}
{"id": "208693", "url": "https://ta.wikipedia.org/wiki?curid=208693", "title": "பியூரான் (விண்கலம்)", "text": "பியூரான் (விண்கலம்)\n\nபியூரான் விண்கலம் என்பது (, , பனிப்புயல்) வடிவமைப்பிலும் செயல்பாட்டிலும் அமெரிக்காவின் விண்ணோடத்தை ஒத்த சோவியத் யூனியனின் சுற்றுப்பாதை வாகனமாகும். 1988-ஆம் ஆண்டில் மனிதரற்ற சோதனை பறத்தலுக்கு உட்படுத்தப்பட்டது; இதன்மூலம், விண்ணுக்கு அனுப்பப்பட்ட ஒரே சோவியத் விண்ணோடமாக இது திகழ்கிறது. சோவியத் யூனியனின் பிளவுக்குப் பிறகு, 1993-ஆம் ஆண்டில் \"பியூரான் விண்கல\" மேம்பாட்டுத் திட்டம் நிறுத்தப்பட்டது. பியூரான் விண்கலம், சோவியத் விண்ணோடமாக கருதப்பட்டது; இதன் வானூர்தி மட்டுமே மறுபயன்பாட்டுக்கு உகந்ததாகும் (உண்மையில், மறுபடியும் இது பறத்தலுக்கு பயன்படுத்தப்படவில்லை). விண்கலத்தின் முக்கியமான பகுதி - ஒரு முறை மட்டுமே பயன்படுத்தப்படக்கூடிய சக்திவாய்ந்த ஏவூர்தி பொறி (\"எனெர்ஜியா\").\n\nபைக்கானூர் விண்வெளி ஏவுதளத்தின் விமானப் பணிமனையில் நிறுத்தப்பட்டிருந்த பியூரான் விண்கலம் (பறத்தலுக்குப் பயன்படுத்தப்பட்டது), 2002-ஆம் ஆண்டில் பணிமனை இடிந்து விழுந்ததில் முற்றிலும் சேதமானது.\n"}
{"id": "208709", "url": "https://ta.wikipedia.org/wiki?curid=208709", "title": "பி.டி. கத்தரிக்காய்", "text": "பி.டி. கத்தரிக்காய்\n\nபிடி கத்தரிக்காய் (ஆங்கிலம்:Bt brinjal) என்பது மரபணு மாற்றக் கத்தரிக்காய் ஆகும். இது மண்ணுக்கடியில் இருக்கும் பாசில்லஸ் துரிஞ்சியென்சிஸ் பாக்டீரியாவிலிருந்து எடுக்கப்படும் மரபணுவைக்(Cry1Ac) கொண்டு மரபணு மாற்றம் செய்யப்படும் விதையிலிருந்து உருவாக்கப்படும் கத்தரிச் செடியாகும்.மஹிகோ ஜல்னா, மகாராஷ்டிராவைச் சார்ந்த ஒரு இந்திய விதை நிறுவனத்தினால் பி.டி கத்தரிக்காய் உருவாக்கப்பட்டது. \n\nஇது நல்ல பூச்சி எதிர்ப்பு சக்தியும், அதிக விளைச்சலும், குறைந்த செலவும் மற்றும் குறைந்த சுற்றுச்சூழல் பாதிப்பை ஏற்படுத்தும் வகையிலும் உருவாக்கப்பட்டது. ஆனால் பி.டி. கத்தரிக்காயினால் மனித உடல் மற்றும் உயிர் பாதுகாப்பு, வாழ்வாதாரம் மற்றும் பல்லுயிர்க்கு பாதகமான தாக்கத்தை எற்படுத்தலாம் என்று கருதப்படுகிறது.\n\n"}
{"id": "208714", "url": "https://ta.wikipedia.org/wiki?curid=208714", "title": "அய்யப்பன் பாட்டு", "text": "அய்யப்பன் பாட்டு\n\nகேரளத்தில் வாழும் அய்யப்ப பக்தர்கள் அய்யப்பனை வேண்டி நடத்துகிற கலையே அய்யப்பன் பாட்டு. இதை சாஸ்தாம்பாட்டு என்றும் அழைக்கின்றனர். \nஅய்யப்பன் பிறக்கும் முன்னர் இருந்த பந்தளம் நாட்டு ராஜா குடும்பத்துக் கதையை பாட்டாக பாடுவர். \nதேவர்களுக்கும் அசுரர்களுக்கும் இடையிலான போர் உள்ளிட்ட பிற கதைகளையும் பாட்டில் கேட்கலாம்.\n\nSection::::நிகழ்த்தும் முறை.\nஇதில் குறைந்தது ஐவர் ஈடுபடுவர். அனைவரிடமும் உடுக்கை இருக்கும். பந்தலில் அமர்ந்துகொண்டு, நிலவிளக்கை ஏற்றி கணபதியையும், சரஸ்வதியையும் போற்றிப் பாடுவர். பின்னரே, மற்ற கடவுள்களைப் பற்றிப் பாட வேண்டும் என்பது விதி. \nபாட்டுப் பாடுகையில் சிலர் துள்ளவும் செய்வர். தீக்கனலில் இறங்குவதும் உண்டு. இலத்தாளம், உடுக்கை ஆகியவற்றைப் பயன்படுத்துவர். இரவு நேரங்களில் நிகழ்த்தப்படும்.\n"}
{"id": "208716", "url": "https://ta.wikipedia.org/wiki?curid=208716", "title": "நசியான் கிரகோரி", "text": "நசியான் கிரகோரி\n\nநசியான் கிரகோரி ( \"Grēgorios ho Nazianzēnos\"; c. 329 – 25 ஜனவரி 389 or 390), அல்லது நசியானுஸ் கிரகோரி என்பவர் 4ம் நூற்றாண்டில் வாழ்ந்த கான்ஸ்டான்டினோபிலின் பேராயர் ஆவார். திருச்சபைத் தந்தையர்களுள் இவர் மிகவும் குறிக்கத்தக்க இடத்தைப்பெருகின்றார். நன்கு கற்றறிந்த மெய்யியலாளரான இவர் ஹெலனிசக்கொள்கைகளை துவக்கத்திருச்சபையில் கொணரக்காரனியானார். பைசாந்தியப் பேரரசில் இறையியலாளர்களின் முன்னோடியாக இவர் கருதப்படுகின்றார்.\n\nகிரேக்க மற்றும் இலத்தீன் இறையியலாளர்களீடையே இவரின் திரித்துவம் குறித்த இறையியட்கொள்கைகள் அதிக தாக்கத்தை ஏற்படுத்தியதால் இவர் திரித்துவ இறையியலாளர் எனவும் அறியப்படுகின்றார். இவர் கப்போடோசிய தந்தையர்களுள் ஒருவராவார்.\n\nகிழக்கத்திய மற்றும் மேற்கத்திய கிறித்தவத்தில் இவர் புனிதர் என ஏற்கப்படுகின்றார். கத்தோலிக்க திருச்சபையில் இவர் மறைவல்லுநர்களுள் ஒருவராவார்; கிழக்கு மரபுவழி திருச்சபை மற்றும் கிழக்கு கத்தோலிக்க திருச்சபைகள் இவரை புனித யோவான் கிறிசோஸ்தோம் மற்றும் புனித பெரிய பசீலோடு சேர்த்து \"மூன்று புனித தலைவர்கள்\" (Three Holy Hierarchs) எனப்போற்றுகின்றது.\n\nSection::::மேற்கோள்கள்.\n \n"}
{"id": "208726", "url": "https://ta.wikipedia.org/wiki?curid=208726", "title": "இடையர்கள் குழந்தை இயேசுவை காணுதல்", "text": "இடையர்கள் குழந்தை இயேசுவை காணுதல்\n\nஇடையர்கள் குழந்தை இயேசுவை காணுதல் () என்பது திருவிவிலியத்தின் புதிய ஏற்பாட்டில் கிறிஸ்துவின் பிறப்பிற்குப் பின் நடந்த நிகவாகும். இது இயேசு பிறந்ததை வானதூதர் இடையர்களுக்குத் தோன்றி அறிவித்ததன்பின், அவர்கள் குழந்தை இயேசுவைக் கண்டு வணங்கிய நிகழ்வாகும்.\n\nSection::::விவிலிய குறிப்பு.\nஇது திருவிவிலியத்தின் லூக்கா நற்செய்தியில் 2 ஆம் அதிகாரத்தில் குறிப்பிடப்பட்டுள்ளது (லூக்கா 2:8-20). அவ்வதிகாரத்தில் தங்கள் கிடையைக் காவல் காத்துக்கொண்டிருந்த இடையர்களுக்கு வானதூதர் தோன்றி \"ஆண்டவராகிய மெசியா தாவீதின் ஊரில் பிறந்திருக்கிறார், குழந்தையைத் துணிகளில் சுற்றித் தீவனத் தொட்டியில் கிடத்தியிருப்பதைக் காண்பீர்கள்\" எனக் கூறினார் என்றும், இதைக் கேட்ட அவர்கள் அக்குழந்தையை காண சென்று வணங்கி கடவுளைப்போற்றினர் என குறிப்பிடப்பட்டுள்ளது.\n\nSection::::குடிலில் இந்நிகழ்வின் சித்தரிப்பு.\nகிறித்துமஸ் குடிலில் குழந்தை இயேசு, மரியாள், யோசேப்பு, தேவதூதர்கள், மூன்று அரசர்கள் ஆகியோருடன் இடையர்களையும் அவர்களுடைய கிடையையும் காட்சிப்படுத்துவது வழக்கமான ஒன்றாகும்.\n"}
{"id": "208733", "url": "https://ta.wikipedia.org/wiki?curid=208733", "title": "1764", "text": "1764\n\n1764 (MDCCLXIV) ஒரு ஞாயிற்றுக்கிழமையில் ஆரம்பமான ஒரு கிரெகோரியன் நெட்டாண்டாகும். 11-நாட்கள் பின்நோக்கிய பழைய யூலியன் நாட்காட்டியில் இது வியாழக்கிழமையில் ஆரம்பமானது.\n\n\n\n\n"}
{"id": "208742", "url": "https://ta.wikipedia.org/wiki?curid=208742", "title": "நாசரேத்துக்குத் திரும்பிச் செல்லுதல்", "text": "நாசரேத்துக்குத் திரும்பிச் செல்லுதல்\n\nநாசரேத்துக்குத் திரும்பிச் செல்லுதல் திருவிவிலியத்தின் புதிய ஏற்பாட்டில் குறிப்பிடப்பட்டுள்ள இயேசுவின் வாழ்க்கைக் காட்சி. அதன் படி யோசேப்பும், மரியாவும், குழந்தை இயேசுவுடன் எகிப்திலிருந்து நாசரேத்துக்கு வந்தனர் என லூக்கா நற்செய்தி குறிப்பிடுகிறது. அதன் பின் அவர்கள் நாசரேத்துவிலே வாழ்ந்து வந்தனர். இதனாலே இயேசு நசரேயன் எனவும் அழைக்கப்பட்டார் என குறிப்பிடப்பட்டுள்ளது. \n\nSection::::விவிலிய குறிப்பு.\nஇந்த காட்சியை லூக்கா நற்செய்தியும், மத்தேயு நற்செய்தியும் விவரிக்கின்றன. ஏரோது இறந்த பின், அவர்கள் இஸ்ரயேல் நாட்டுக்குச் செல்லுமாறு தூதர் பணித்தார். ஆனால் யூதேயாவில் அர்க்கெலா தன் தந்தைக்குப்பின் அரசாளுவதாகக் கேள்விப்பட்டு அங்கே போக யோசேப்பு அஞ்சியதால், கனவில் எச்சரிக்கப்பட்டுக் கலிலேயப் பகுதிகளுக்குப் புறப்பட்டுச் சென்றார். அங்கு அவர் நாசரேத்து எனப்படும் ஊருக்குச் சென்று அங்குக் குடியிருந்தார் எனவும், இவ்வாறு, \"நசரேயன்\" என அழைக்கப்படுவார் என்று இறைவாக்கினர்கள் உரைத்தது நிறைவேறியது எனவும் நற்செய்திகள் குறிப்பிடுகின்றன(மத்தேயு 2:19-23),(லூக்கா:2:39-40).\n"}
{"id": "208746", "url": "https://ta.wikipedia.org/wiki?curid=208746", "title": "ஐதரசீன்", "text": "ஐதரசீன்\n\nNH எனும் மூலக்கூற்று வாய்ப்பாடுடைய அசேதனச் சேர்மமே ஐதரசீன் ('Hydrazine') ஆகும். இது நிறமற்ற, தீப்பற்றக்கூடிய, அமோனியா போன்ற வாடையுடைய திரவமாகும். இது மிகவும் நச்சுத்தன்மையானது. நிலைப்புத்தன்மை அற்றது. இது பல்வேறு பயன்களைக் கொண்டிருப்பதால் 2002ஆம் ஆண்டளவில் 260000 தொன் ஐதரசீன் உற்பத்தி செய்யப்பட்டது. பல்பகுதிய நுரைத் தயாரிப்பிலும், பல்பகுதியத்தைத் தயாரிக்கப் பயன்படும் வினைவேகமாற்றிகளை உருவக்கவும், மருந்து உற்பத்தியிலும், ரொக்கட்டுகளில் எரிபொருளாகவும் ஹைட்ரஸைன் பயன்படுகின்றது. மின்னுற்பத்தி நிலையங்களில் நீரில் கரைந்துள்ள ஒக்சிசன் அரிப்பை ஏற்படுத்துமென்பதால் ஒக்சிசனை அகற்ற இது பயன்படுகின்றது.\n\nSection::::மூலக்கூற்று அமைப்பும் இயல்புகளும்.\nஐதரசீனின் அடர்த்தி 1.021 g cm ஆகும். எனினும் இதன் நீரேற்றப்பட்ட வடிவம் இதனை விட சிறிது அடர்த்தி கூடியது (1.032 g cm). ஐதரசன் அணு ஒன்றின் வெளியேற்றத்துடன் இரு அமோனிய மூலக்கூறுகள் இணைக்கப்பட்டமையை ஐதரசீனின் மூலக்கூற்றுக் கட்டமைப்பு காட்டுகின்றது. இரண்டு நைதரசன் அணுக்களுக்கு இடையே 1.45 Å (145 pm) இடைவேளி உள்ளது.\n\nநீரில் கரைக்கப்படும் போது அமோனியா போன்ற காரத்தன்மையை ஐதரசீன் காட்டுகின்றது.\n\nஐதரசீன் தீப்பற்றக்கூடிய திரவமாகும். எரியும் ஒவ்வொரு கிலோகிராம் ஐதரசீனும் 194.1 x 10 J வெப்பத்தை வழங்கும் திறனுடையது.\n\nSection::::உற்பத்தி.\nகுளோரமைனையும் (அமோனியம் குளோரைட்டு) அமோனியாவையும் தாக்கத்துக்கு உட்படுத்துவதால் ஐதரசீனை உற்பத்தி செய்ய முடியும்.\n\nயூரியாவோடு அல்லது அமோனியாவோடு சோடியம் ஹைபோகுளோரைற்றைத் தாக்கத்துக்கு உட்படுத்துவதாலும் ஐதரசீனை உற்பத்தி செய்ய முடியும்.\n\nஅமோனியாவையும் ஐத்ரசன் பர ஒக்சைட்டையும் கொண்டும் இதனை உற்பத்தி செய்யலாம்.\n\nSection::::ரொக்கெட்டுகளில் ஐதரசீனின் பயன்பாடு.\nஇரண்டாம் உலகப் போரிலேயே ஐதரசீன் முதன் முதலாக ரொக்கெட் எரிபொருளாகப் பயன்பட்டது. முதல் ரொக்கெட் பூட்டப்பட்ட விமானமான 'Messerschmitt Me 163B' இல் இது B-Stoff (நீரேற்றப்பட்ட ஐதரசீன்) என்ற பெயருடன் எரிபொருளாகப் பயன்படுத்தப்பட்டது.\n\nஎரிபொருளாக மட்டுமன்றி தள்ளுகைப் பொருளாகவும் ஐதரசீன் பயன்படுகின்றது. இது இவ்வாறு தள்ளுகை ஆற்றலை வெளிப்படுத்த ஆக்சிசன் தேவைப்படாமையால் விண்வெளி ஓடங்களில் சிறிய தள்ளுகை ரொக்கெட்டுகளாகப் பயன்படுகின்றது. வைகிங், ஃபீனிக்ஸ் மற்றும் கியூரியோசிட்டி ஓடங்களில் இவ்வாறான சிறிய ரொக்கெட்டுகள் பயன்படுத்தப்பட்டன.\n\nஎல்லா ஐதரசீனைப் பயன்படுத்தும் தனித்தள்ளுகை இயந்திரங்களிலும் ஊக்க வினைவேகமாற்றிகள் தாக்கத்தைத் தூண்டவும் தொடரவும் பயன்படுத்தப்படுகின்றன. இரீடியம் உலோகத்தோடிணைந்த அலுமினா அல்லது நனோ கார்பன் நார்கள் அல்லது மொசிப்டினம் நைட்ரைட்டோடிணைந்த அலுமினா ஊக்கிகளாகப் பயன்படுகின்றன. இவை ஐதரசீனை ஐதரசன் மற்றும் நைதரசனாகப் பிரிகையுற உதவுகின்றன.\n\n\nமுதலாவது மற்றும் இரண்டாவது தாக்கங்கள் புறவெப்பத்தாக்கங்களாகும். வெப்பநிலையை சடுதியாக 800 °Cக்கு உயர்த்தும் ஆற்றல் இத்தாக்கங்களுக்கு உண்டு. மூன்றாவது தாக்கம் அகவெப்பத் தாக்கமாகும். இது வெப்பநிலையைக் குறைத்தாலும், இத்தாக்கம் அதிகளவு வாயுவை வெளியேற்றும் ஆற்றலுள்ளது. இவ்வனைத்துத் தாக்கங்களும் ஊக்கிகளில் தங்கியுள்ளதால் இத்தாக்கங்களை விரும்பியவாறு கட்டுப்படுத்தி ரொக்கெட்டுகளை இயக்க முடியும்.\n"}
{"id": "208761", "url": "https://ta.wikipedia.org/wiki?curid=208761", "title": "ஆழ்கடல் உயிரினங்கள்", "text": "ஆழ்கடல் உயிரினங்கள்\n\nகடலின் சூரிய ஒளி மண்டலத்திற்குக் கீழே வாழும் உயிரினங்கள் ஆழ்கடல் உயிரினங்கள் (\"Deep sea creature\") என்பதை குறிக்கும். இந்த உயிரினங்கள் நூற்றுக்கணக்கான பார் (அளவை) அழுத்தம், மிக சிறிய அளவு ஆக்சிஜன், மிக சிறிய உணவு, இருட்டு, அதீதக் குளிர் என கடினமான நிலைமைகளைச் சமாளிக்க வேண்டும். அதாவது கடலின் 1000 மீ ஆழத்தில், 3 முதல் 100C வெப்ப நிலையில், 2 முதல் 1000 பார் (அளவை) அழுத்தத்தில் இந்த உயிரினங்கள் வாழ்கின்றன.\n\nSection::::அழுத்த சுழ்நிலை.\nஇந்த உயிரினங்கள் சூரிய ஒளி மண்டலத்திற்கு கீழே அதீத அழுத்தத்தில் வாழப் பரிணாம வளர்ச்சி பெற்றுள்ளன. இந்த அதீத அழுத்தத்தைச் சமாளிக்கும் வண்ணம் பெரும்பாலும் மீன்கள் 25 செ.மீ நீளம் மட்டுமே இருக்கும். மேலும், இவை வழவழப்பான சதையையும், குறைந்த பட்ச எலும்பு அமைப்பையும் கொண்டிருக்கும். பெரும்பாலும் இவை காற்றுப் பைகளை கொண்டிருப்பதில்லை.\n\nSection::::ஒளி பற்றாக்குறை.\nஇந்த உயிரினங்களுக்கு இருட்டினில் உணவினைக் கண்டுபிடிக்கவும் மற்ற உயிரினங்களிடமிருந்து தப்பிக்கவும் , சிறப்புத் தகவமைப்பு தேவைப்படுகிறது. பெரும்பாலான உயிரினங்கள் மிகப் பெரிய கண்களும் கூம்பு போன்ற அமைப்பும் மற்றும் அதிக உணர்திறன் கொண்டதாகவும் இருக்கின்றன. இதில் சில வகை உயிரினங்கள் புறப்பார்வைக்குப் பதிலாக பெரிய உணர்வுப்புழைகளைக் (கரப்பான் பூச்சியின் மீசை போன்ற அமைப்பு) கொண்டுள்ளன. மேலும் இவை இனப்பெருக்கம் செய்ய தனது துணையைக் கண்டுபிடிக்கும் தேவையை நீக்குவதற்காக பெரும்பாலும் இருபால் உயிரினங்களாகவே உள்ளன. சில உயிரினங்கள் தனது துணை உயிரினம் வெளியிடும் இரசாயன வாசனையைக் கண்டறிய வலுவான உணர்திறனைப் பெற்றுள்ளன.\n\nSection::::வளங்கள் பற்றாக்குறை.\nஇந்த ஆழ் பகுதியில், ஒளிச்சேர்க்கை செய்ய போதுமான சூரிய ஒளியும் மீன்களின் உயர் வளர்சிதை மாற்றத்திற்குத் தேவையான ஆக்சிஜனும் போதுமானதாக இல்லை. எனவே ஆக்சிஜன் பயன்படுத்துவதைக் குறைப்பதற்கு ஏற்ப அவைகளுக்கு மெதுவாகவே உயர் வளர்சிதை மாற்றம் நடைபெறுகிறது. மேலும் பல மாதங்கள் கூட உணவு இல்லாமல் வாழ்கின்றன. பெரும்பாலான உணவு கடலின் மேல் பகுதியில் இருந்து விழும் கரிம பொருட்களாலும் அல்லது கடலில் வாழும் உயிரினங்கள் இறந்து விழும்பொழுதும் கிடைக்கிறது.\n\nஇந்த இறந்த உயிரினங்களின் உடல் சிதையும் பொழுது சிறிதளவு ஆக்ஸிஜனும் இவற்றிற்குக் கிடைக்கும். மேலும், உணவு தேட ஆற்றலை வீணாக்காமல் இருக்க பதுங்கியிருந்து இரையைத் தாக்குகிறது.\n\nSection::::ஒளிர்தல்.\nஒளிர்தல் (Bioluminescence) என்பது வேதியியல் வினைகள் மூலம் ஒளி உருவாக்கக்கூடிய திறன் ஆகும். அதாவது, தாங்கள் செல்லும் பாதையின் வெளிச்சத்திற்காகவும், இரையை ஈர்க்கவும் மற்றும் தன் துணையை ஈர்க்கவும் எனப் பல வழிகளில் இந்த ஒளியை இவை பயன்படுத்துகின்றன. இந்த ஒளியின் காரணமாக சில உயிரினங்கள் வைப்பர் மீன், பிரகாச ஒளி மீன் (flashlight fish) எனப் பெயரிடப்பட்டுள்ளன. மேலும், ஒளிர்தலின் மூலம் எதிரிகளைக் குழப்பி அவைகளின் போக்கினை மாற்றவும் உதவுகிறது. இந்த ஒளிர்தலுக்கு தேவையான ஒளியை உருவாக்குகின்ற இரசாயன செயல்முறையில், குறைந்தது இரண்டு இரசாயனங்கள் தேவைப்படுகிறது. அந்த இரசாயனத்திற்கு லூசிஃபெரின் (luciferin) என்று பெயர். அந்த இரசாயன செயல்முறைக்கு லூசிஃபெரஸ் (luciferase) என்று பெயர்.\n\nSection::::ஆழ்கடல் ஆராய்ச்சி.\nஆராய்ச்சியாளர்கள் ஆழமான கடல் தரையில் இரண்டு சதவீதத்திற்கும் குறைவான உயிரினங்களை மட்டுமே ஆராய்ந்துள்ளனர். இன்றளவும் ஒவ்வொரு புதிய ஆராய்ச்சியின் போதும் பல புதிய இனங்கள் கண்டுபிடிக்கப்படுகின்றன. கடலில், தரை மற்றும் மேற்பரப்பிற்கு இடையே தீவிர அழுத்த வேறுபாடு உள்ளது. எனவே இந்த ஆழ்கடல் உயிரினங்கள் மேற்பரப்பில் வாழ்வது சாத்தியமற்றது. இந்த உயிரினங்களை மேலே கொண்டு வந்து ஆராய்ச்சி செய்ய இயலாது. எனவே நாம் கடலின் உள்ளே சென்றுதான் ஆராய முடியும். தற்போதைய, நவீன கண்டுபிடிப்புகள் மூலம் நாம் இந்த உயிரினங்களை அருகிலும், நீண்ட நேரமும் பார்க்க இயலும்.\n\nஜெஃப்ரி ட்ராஜென் (Jeffery Drazen) என்ற கடல் உயிரியல் ஆராய்ச்சியாளர், இந்த உயிரினங்களை மேலே கொண்டு வந்து ஆராய்ச்சி செய்ய, ஒரு அழுத்த மீன் பொறி (a pressurized fish trap) என்ற அமைப்பை உருவாக்கினார். ஆழ்கடல் உயிரினம் பிடிக்கப்பட்டு மேற்பரப்பிற்குக் கொண்டுவரும் பொழுது அதன் உள் அழுத்த மட்டம் மெதுவாக மாற்றப்படுகிறது. இதன் மூலம் அவை சூழ்நிலைக்கு ஏற்றவாறு தங்களைச் சரிசெய்து கொள்ளும் என நம்பப்படுகிறது.\n\nமற்றொரு அறிவியல் குழு, பியர் மற்றும் மேரி கியூரி பல்கலைக்கழகத்திலிருந்து, PERISCOP என்று அழைக்கப்படும் ஒரு நவீன கருவியை உருவாக்கியுள்ளனர். இதன் மூலம், உயிரினங்களை மேலே கொண்டு வந்த பிறகும் அதே அழுத்த சூழலில் மாதிரிகள் வைத்து பராமரிக்கமுடியும்.\nஇந்த மாதிரிகளில், எந்த அழுத்தம் பாதிக்கும் தொந்தரவுகளும் இல்லாமல் மேற்பரப்பில் நெருக்கமான ஆய்வு செய்ய முடியும்.\n\n"}
{"id": "208764", "url": "https://ta.wikipedia.org/wiki?curid=208764", "title": "உப்பாறு குடா", "text": "உப்பாறு குடா\n\nஉப்பாறு குடா என்பது இலங்கையின் கிழக்கு மாகாண மாவட்டமான மட்டக்களப்பிலுள்ள ஒரு கழிமுகக் குடாவாகும். \n\nஇந்தக் குடாவில் சில சிறிய ஆறுகளும் கலக்கின்றன. இந்தக் குடா தெற்கில் கடலுடன் ஒரு சிறிய கால்வாய் மூலம் இணைக்கப்பட்டுள்ளது.\n\nஇந்தக்குடா பசுமைக் காடுகளாலும் புதர்களாலும் சூழப்பட்டுள்ளது. இந்த நிலம் மீன்பிடிக்கும் நெற்பயிர்ச் செய்கைக்கும் பயன்படுகிறது.\n\nஇந்தக்குடா சதுப்பு நிலங்களையும் கடற்தாவரங்களையும் அதிகமாகக் கொண்டுள்ளது. இந்தக்குடா அதிக வகையான நீர்ப்பறவைகளை கவர்கிறது.\n"}
{"id": "208766", "url": "https://ta.wikipedia.org/wiki?curid=208766", "title": "இயேசுவின் திருமுழுக்கு", "text": "இயேசுவின் திருமுழுக்கு\n\nஇயேசு தனது பணி வாழ்வைத் தொடங்குவதற்கு முன் திருமுழுக்கு யோவானிடம் யோர்தான் நதிக்கரையில் திருமுழுக்கு பெற்றார். இந்நிகழ்வு மத்தேயு, மாற்கு, லூக்கா மற்றும் யோவான் நற்செய்திகளில் குறிப்பிடப்பட்டுள்ளன. இயேசுவின் உருமாற்றம், சிலுவைச் சாவு, உயிர்த்தெழுதல், விண்ணேற்றம் ஆகியவற்றுடன் திருமுழுக்கும் அவரின் இந்து முக்கிய வாழ்க்கை நிகழ்வுகளில் ஒன்றாக கருதி அனேக திருச்சபைகளில் ஆண்டின் முதல் அல்லது இரண்டாம் வாரங்களில் அனுசரிக்கப் படுகிறது. இந்நிகழ்வை கத்தோலிக்க திருச்சபையானது ஒளியின் மறைபொருள்களுள் ஒன்றாக ஜெபமாலையில் ஜெபிக்க பணிக்கிறது.\n\nSection::::விவிலிய குறிப்புகள்.\nஇயேசுவின் திருமுழுக்கானது மத்தேயு, மாற்கு, லூக்கா மற்றும் யோவான் ஆகிய நான்கு நற்செய்திகளிலும் காணக்கிடைக்கிறது.\n\n\"மத்தேயு நற்செய்தியில்\" இயேசு யோவானிடம் திருமுழுக்குப் பெற\nகலிலேயாவிலிருந்து யோர்தானுக்கு வந்தார்.\nயோவான், \"நான்தான் உம்மிடம் திருமுழுக்குப் பெற வேண்டியவன்;\nநீரா என்னிடம் வருகிறீர்?\" என்று கூறித் தடுத்தார்.\nஇயேசு, \"இப்பொழுது விட்டுவிடும்.\nகடவுளுக்கு ஏற்புடையவை அனைத்தையும்\nநாம் நிறைவேற்றுவதுதான் முறை\" எனப் பதிலளித்தார்.\nஅதற்கு யோவானும் இணங்கினார் என்றும் (மத்தேயு 3:13-17)\n\n\"மாற்கு நற்செய்தியில்\" அக்காலத்தில் இயேசு கலிலேயாவிலுள்ள\nநாசரேத்திலிருந்து வந்து\nயோர்தான் ஆற்றில் யோவானிடம் திருமுழுக்குப் பெற்றார் என்றும் (மாற்கு 1:9-11)\n\n\"லூக்கா நற்செய்தியில்\" மக்களெல்லாரும் திருமுழுக்குப் பெறும்\nவேளையில் இயேசுவும் திருமுழுக்குப் பெற்று,\nஇறைவனிடம் வேண்டிக் கொண்டிருந்தபோது வானம் திறந்தது என்றும் (லூக்கா 3:21-22)\n\nமூன்று நற்செய்திகளின் ஒற்றுமை\n\nஎன்று மூன்று நற்செய்திகளிலும் ஒரிரு சொல் வேற்றுமைகளைத் தவிர ஒன்று போல் குறிப்பிடப்பட்டுள்ளது.\n\nஆனால் யோவான் நற்செய்தியில் \"தூய ஆவி புறாவைப்போல வானிலிருந்து இறங்கி இவர் மீது இருந்ததைக் கண்டேன்.\nஇவர் யாரென்று எனக்கும் தெரியாதிருந்தது.\nஆனால் தண்ணீரால் திருமுழுக்குக் கொடுக்கும்படி என்னை அனுப்பியவர்\n'தூய ஆவி இறங்கி யார்மீது இருப்பதைக் காண்பீரோ\nஅவரே தூய ஆவியால் திருமுழுக்குக் கொடுப்பவர்' (யோவான் 1:32-33) என்று குறிப்பிடப்பட்டுள்ளது.\n\"யோவான் நற்செய்தியில்\" மூன்று நற்செய்திகளை விட தனித்துவமாக குறிப்பிடப்பட்டுள்ளது. திருமுழுக்கு யோவானின் வாழ்க்கைக் குறிப்பை குறிப்பிட்டு பின்னர் அனேகருக்கு திருமுழுக்கு கொடுப்பதாகவும், இயேசுவின் வருகையை முன் அறிவிப்பதாகவும், பின்னர் இயேசுவுக்கு திருமுழுக்கு கொடுத்து அதை தானே சான்று பகர்வதாகவும் குறிப்பிடப்பட்டுள்ளது. (யோவான் 1:19-34)\n"}
{"id": "208769", "url": "https://ta.wikipedia.org/wiki?curid=208769", "title": "யே ஹாய் முஹப்படீன் (தொலைக்காட்சி தொடர்)", "text": "யே ஹாய் முஹப்படீன் (தொலைக்காட்சி தொடர்)\n\nயே ஹாய் முஹப்படீன் என்பது ஸ்டார் பிளஸ் டிவியில் ஒளிப்பாகும் இந்தி மொழித் தொலைக்காட்சி தொடர் ஆகும். இந்த தொடரை பாலாஜி டெலிபிலிம்ஸ் என்ற நிறுவன தயாரிக்கின்றது. இந்த தொடர் மஞ்சு கபூரின் எழுதிய நாவலை அடிப்படையாக கொண்டு எடுக்கப்பட்டுள்ளது. \n\nதமிழ் பெண்ணான இஷிதாவுக்கும் பஞ்சாபி பையனான தொழில் அதிபருக்கும் இடையில் உள்ள காதலை சொல்லுகின்றது. இந்த தொடர் தமிழ், மலையாளம், கன்னடம், பெங்காலி போன்ற மொழிகளில் மறுதயாரிப்பு செய்யப்பட்டுள்ளது என்பது குறிப்பிடத்தக்கது.\n\n\n"}
{"id": "208774", "url": "https://ta.wikipedia.org/wiki?curid=208774", "title": "தில்லி சட்டமன்றத் தேர்தல், 2013", "text": "தில்லி சட்டமன்றத் தேர்தல், 2013\n\nதில்லி சட்டமன்றத் தேர்தல் 4 திசம்பர் 2013ல் நடைபெற்று 8 திசம்பர் 2013ல் வாக்கு எண்ணிக்கை நடந்தது. எதிர்க்கட்சியாக இருந்த பாரதிய ஜனதா கட்சி அதிக இடங்களில் வெற்றிபெற்றிருந்த நிலையில் தனிப்பெரும்பான்மை பெறவில்லை. புதிய கட்சியான ஆம் ஆத்மி கட்சி 28 தொகுதிகளில் வெற்றி பெற்றது. ஆட்சி அமைக்க யாருக்கும் அறுதிப்பெரும்பான்மை கிடைக்காத நிலையில் தொங்கு சட்டமன்றம் நிலையில் இழுபறியில் இருந்தது.\n\nஅதிக இடங்களில் வெற்றி பெற்றிருந்த போதிலும் தனிப்பெரும்பான்மை கிடைக்காததால், பாஜக ஆட்சி அமைக்க விருப்பமில்லை என்று தெரிவித்ததை அடுத்து ஆம் ஆத்மி கட்சிக்குக் காங்கிரஸ் வெளியிலிருந்து ஆதரவு தெரிவித்தது.\n"}
{"id": "208786", "url": "https://ta.wikipedia.org/wiki?curid=208786", "title": "டானியல் கொட்கே", "text": "டானியல் கொட்கே\n\nடானியல் கொட்கே ஒரு கணனிப் பொறியளாளர் மற்றும் அப்பிள் நிறுவனத்தின் ஆரம்ப பணியாளர்களிள் ஒருவராகும்.\n\nSection::::அப்பிள்.\nடானியல் கொட்கே அவர்கள் 1976இல் ஸ்டீவ் ஜொப்ஸ் மற்றும் ஸ்டீவ் வொஸ்னியக் ஆகியோர் ஸ்டீவ் ஜொப்ஸின் வீட்டு வாகனத் தரிப்பிடத்தில் அப்பிள் I கணனியைத் தயாரித்தபோது அந்தக் குழுவில் பங்குபற்றினார் என்பது குறிப்பிடத்தக்கது. அப்பிள் நிறுவனத்தைத் தயாரிக்க முன்னரே டானியல் கொட்கே மற்றும் ஸ்டீவ் ஜொப்ஸ் ஆகியோர் ரீட் கல்லூரியில் நண்பர்களாக இருந்தனர். இவர்கள் இருவரும் ஆண்மீக அறிவொளியைத் தேடி அமெரிக்காவில் இருந்து இந்தியா சென்று திரும்புமளவிற்கு நண்பர்களாக இருந்தனர். அப்பிள் I, அப்பிள் II, மக்கின்டோஸ் போன்ற செயற்றிட்டங்களில் டானியல் கொட்கே பணியாற்றியதுடன் மக்கின்டோசின் ஆரம்ப வெளியீடுகளின் உட்புறத்தில் டானியல் கொட்கேயின் கையெழுத்தைக் இன்றும் காணக்கூடியதாக உள்ளது.\n\nஆயினும் அப்பிள் நிறுவனம் பங்குச்சந்தையில் இடம்பெற்ற போது டானியல் கொட்கேயிற்கு பங்குகள் எதனையும் வழங்க ஸ்டீவ் ஜொப்ஸ் மறுப்புத் தெரிவித்தார். டானியல் கொட்கேயிற்கு பூச்சியம் பங்குகளையே வழங்க முடியும் என்று கூறியதாக வோல்ட்டர் ஐசாக்சன் எழுதிய ஸ்டீவ் ஜொப்சின் சுயசரிதையில் தெரிவிக்கப்பட்டுள்ளது.\n\n"}
{"id": "208788", "url": "https://ta.wikipedia.org/wiki?curid=208788", "title": "கடை திறப்பு (நூல்)", "text": "கடை திறப்பு (நூல்)\n\nகடை திறப்பு எனும் நூல் முருகு சுந்தரம் எழுதியதாகும். இந்நூலை குறளியம் வெளியிட்டுள்ளது. முனைவர் தமிழண்ணல், முனைவர் எழில் முதல்வன், பேராசிரியர் இ.சு. பாலசுந்தரம் ஆகியோர் இந்நூலைப் பற்றி குறிப்புரை எழுதியுள்ளார். \n\n\n"}
{"id": "208792", "url": "https://ta.wikipedia.org/wiki?curid=208792", "title": "காசிநாத் (நடிகர்)", "text": "காசிநாத் (நடிகர்)\n\nகாசிநாத் ஒரு நடிகர். இவர் கன்னடத் திரைப்படங்களில் நடித்துள்ளார். இவர் திரைப்படங்களை தயாரித்து, இயக்கியும் உள்ளார். இந்திய சமூகத்தால் ஏற்கப்படாத கருத்துகளை தன் திரைப்படங்களில் வலியுறுத்துவார்.\nஇரட்டை அர்த்த வசனங்களையும் இவரது படங்களில் காண முடியும். ஏறத்தாழ நாற்பது திரைப்படங்களில் நடித்துள்ளார். இவரது திரைப்படங்களில் சில பிற மொழிகளில் மாற்றப்பட்டு வெளியாகியுள்ளன. முதன்முதலில் அமர மதுர பிரேம என்ற திரைப்படத்தில் நடித்தார். கடைசியான மிஸ்டர்,420 என்ற திரைப்படத்தில் நடித்தார். சில திரைப்படங்களைத் தயாரித்தும், நடனமாடியும், பாடியும் உள்ளார்.\n\n"}
{"id": "208793", "url": "https://ta.wikipedia.org/wiki?curid=208793", "title": "கல்யாண் குமார்", "text": "கல்யாண் குமார்\n\nகல்யாண் குமார் (28 ஜூலை 1928 - 1 ஆகஸ்ட் 1999), கன்னடத் திரைப்பட நடிகர் ஆவார். 1950- 1999 காலகட்டத்தில் தமிழ், கன்னடம், தெலுங்கு உள்ளிட்ட மொழிகளில் இருநூற்றுக்கும் அதிகமான திரைப்படங்களில் நடித்தார். இவர் தமிழில் முதன்முதலாக நெஞ்சில் ஓர் ஆலயம் என்ற திரைப்படத்தில் நடித்தார். இவர் நடித்த கடைசி தமிழ்த் திரைப்படம் 1994 ஆம் ஆண்டு வெளியான ஜெய் ஹிந்த் ஆகும்.\n\n"}
{"id": "208795", "url": "https://ta.wikipedia.org/wiki?curid=208795", "title": "உதயகுமார் (கன்னட நடிகர்)", "text": "உதயகுமார் (கன்னட நடிகர்)\n\nஉதய குமார், கன்னடத் திரைப்பட நடிகர். இவருக்கு நடன சாம்ராட், கலா கேசரி உள்ளிட்ட சிறப்புப் பெயர்கள் உண்டு. \nஇவர் 29 ஆண்டுகள் திரைத்துறையில் இருந்தவர். இவர் 153 கன்னடத் திரைப்படங்களிலும், 15 தெலுங்கு திரைப்படங்களிலும், 6 தமிழ்த் திரைப்படங்களிலும் ஒரு இந்தி திரைப்படத்திலும் நடித்துள்ளார். கன்னடத் திரையுலகின் முக்கிய நடிகர்களுள் ஒருவராகத் திகழ்ந்தார்.\n\n"}
{"id": "208806", "url": "https://ta.wikipedia.org/wiki?curid=208806", "title": "கொழுமம்", "text": "கொழுமம்\n\nகொழுமம் (ஆங்கிலம்:KOLUMAM-(KOZHUMAM)) இந்தியாவின் தமிழ்நாடு மாநிலத்தில் அமைந்துள்ள திருப்பூர் மாவட்டம், மடத்துக்குளம் வட்டம், மடத்துக்குளம் ஊராட்சி ஒன்றியத்தில் இருக்கும் ஒரு சிற்றூர். இந்தச் சிற்றூர் மடத்துக்குளம் வருவாய் வட்டத்தின் வருவாய் கிராமமான சங்கரராமநல்லூர் -கிழக்கு (கிராம எண்:37) இன் உட்கடை ஊர் ஆகும்.\n\nSection::::பெயர் சிறப்பு.\nகொங்கு நாட்டில் வாழ்ந்த வள்ளல்களில் குமணவள்ளல் இவ்வூரைத் தலைநகராகக் கொண்டு ஆட்சி செய்ததாக அறியப்படுகிறது. அக்காலத்தில் இவ்வூர் குழுவூர் என அழைக்கப்பட்டதாக இங்குள்ள கரிய வரதராஜபெருமாள் கோவில் கல்வெட்டு தெரிவிக்கிறது.\n\nSection::::அமைவிடம்.\nபழனியிலிருந்து உடுமலைப்பேட்டை செல்லும் வழியில் பழனியிலிருந்து சுமார் 20 கி.மீ.தூரத்திலும், உடுமலைப்பேட்டையிலில் இருந்து 18 கி.மீ.தூரத்திலும் அமைந்து உள்ளது. கடல் மட்டத்திலிருந்து 405 மீட்டர் உயரத்தில் உள்ளது. இந்த கிராமத்திலிருந்து வட கிழக்கே சுமார் 6 கி.மீ தூரத்தில் ஐவர்மலை சமணர் குகைகள் அமைந்துள்ளது.\n\nSection::::முக்கிய பயிர்.\nஇங்கு நெல் (பாரம்பரிய நெல் ரகங்கள்), கரும்பு, வாழை அதிகமாக விளைகின்றன. இது அமராவதியாற்றின் தெற்கு கரையில் அமைந்துள்ளதால் செழிப்பான நிலப்பகுதியாகும்.\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி, கொழுமம் கிராமத்தில் 681 வீடுகள் உள்ளது. இவ்வூரில் 2654 பேர் வசிக்கின்றார்கள்.இதில் ஆண்கள் 1339,பெண்கள்1315 பாலின விகிதம் 982. எழுத்தறிவு பெற்றவர்கள் 1420 பேர். இதில் 829 பேர் ஆண்கள்; 591 பேர் பெண்கள். எழுத்தறிவு பெற்றுள்ளோர் சதவீதம் 61.08%. ஆறு வயதுக்குட்பட்டோர் மொத்தம் 329 ஆண் குழந்தைகள் 174,பெண் குழந்தைகள் 155 ஆவர்.\n\n\n"}
{"id": "208812", "url": "https://ta.wikipedia.org/wiki?curid=208812", "title": "அவசர மருத்துவம்", "text": "அவசர மருத்துவம்\n\nஅவசர மருத்துவம் என்பது கடிய நோய்கள், காயங்கள், நீண்டகால நோய் ஒன்றினால் திடீரென்று தோன்றும் உயிர்கொல்லி நிலைமை முதலிய சந்தர்ப்பங்களால் பாதிப்படைந்திருக்கும் அனைத்துத் தரப்பு நோயாளிகளுக்கும் உயிரைக் காக்கவென உடனடியாக வழங்கப்படும் மருத்துவ சிகிச்சை முறைமையாகும். இது மருத்துவத்தின் ஒரு சிறப்புப் பிரிவாக அடங்குகின்றது. அவசர மருத்துவம் ஒரு அவசர சிகிச்சை தேவையான நோயாளிக்கு முதன்முதலில் கொடுக்கப்படும் மருத்துவ முறைமையாகும். \nஇம்மருத்துவ முறையில் பொதுவாக நீண்ட காலத்துக்கு அல்லது தொடர்ச்சியான பராமரிப்பு தேவைப்படாது. அவசர மருத்துவ நிபுணர்கள் நோயாளியின் நிலைமையைத் துரிதமாக அறிந்து, நோய் வகைகளை உடனடியாக அறுதியிட்டு, அதற்குரிய சிகிச்சையைத் தாமதமின்றி ஆரம்பித்து நோயாளியை மீள் நிலைக்குக் கொண்டுவருதல் அவசர மருத்துவத்தின் முக்கிய நோக்கமாகும். அவசர மருத்துவம் பல்வேறுபட்ட இடங்களில் மேற்கொள்ளப்படுகின்றது: மருத்துவமனையில் உள்ள அவசர மருத்துவப் பிரிவும் தீவிர கண்காணிப்புப் பிரிவும், மருத்துவமனைக்கு நோயாளியைக் கொண்டுவர முன்னர் சிகிச்சைகள் மேற்கொள்ளப்படும் அவசர மருத்துவச் சேவையகம், போர்க்காலம் அல்லது விபத்து போன்ற சில சந்தர்ப்பங்களில் நோய் அல்லது காயம் ஏற்பட்ட இடம்.\n\nபல்வேறு சந்தர்ப்பங்களில் உடனடிச் சிகிச்சை வழங்கப்படாதவிடத்து உயிருக்கு கெடுதி ஏற்படலாம். நெஞ்சு வலி, வயிற்று வலி, மூச்சுத் திணறல், இதயத்துடிப்பு ஒழுங்கின்மை மற்றும் பல சந்தர்ப்பங்களில் அவசர மருத்துவ உதவி தேவைப்படும். எடுத்துக்காட்டாக, கடிய வயிற்று வலியால் அவதிக்குள்ளாகி இருக்கும் ஒருவருக்கு குடல்வாலழற்சி ஏற்பட்டிருக்கலாம். உடனடியான அறுவைச்சிகிச்சை வழங்கப்படாதவிடத்து வயிற்றறையுறை அழற்சி ஏற்படும்; உயிருக்குக் கெடுதி ஏற்படுத்தும் நிகழ்வாக இது அமைகின்றது.\n"}
{"id": "208813", "url": "https://ta.wikipedia.org/wiki?curid=208813", "title": "கொமரலிங்கம்", "text": "கொமரலிங்கம்\n\nகொமரலிங்கம் (ஆங்கிலம்:KOMARALINGAM-) இந்தியாவின் தமிழ்நாடு மாநிலத்தில் அமைந்துள்ள திருப்பூர் மாவட்டம், மடத்துக்குளம் வட்டம், மடத்துக்குளம் ஊராட்சி ஒன்றியத்தில் இருக்கும் ஒரு பேரூராட்சி . மடத்துக்குளம் வருவாய் வட்டத்தின் வருவாய் கிராமம் (கிராம எண்:39) ஆகும்.\n\nSection::::பெயர் சிறப்பு.\nகொங்கு நாட்டில் வாழ்ந்த வள்ளல்களில் குமணவள்ளல் பின் வந்தோர் இவ்வூரை தலைநகராகக் கொண்டு ஆட்சி செய்ததாக அறியப்படுகிறது. அக்காலத்தில் இவ்வூர் அமராவதி ஆற்றின் கரையில் இருந்ததால் கரையூர் என அழைக்கப்பட்டதாக இங்குள்ள கல்யாண பெருமாள் கோவில் கல்வெட்டு தெறிவிக்கிறது. \nSection::::அமைவிடம்.\nபழனியிலிருந்து உடுமலைப்பேட்டை செல்லும் வழியில் பழனியிலிருந்து சுமார் 22 கி.மீ.தூரத்திலும், உடுமலைப்பேட்டையிலில் இருந்து 12 கி.மீ.தூரத்திலும் அமைந்து உள்ளது. கடல் மட்டத்திலிருந்து 415 மீட்டர் உயரத்தில் உள்ளது. இந்த கிராமத்திலிருந்து வட கிழக்கே சுமார் 7 கி.மீ தூரத்தில் ஐவர்மலை சமணர் குகைகள் அமைந்துள்ளது.\n\nSection::::முக்கிய பயிர்.\nஇங்கு நெல் (பாரம்பரிய நெல் ரகங்கள்), கரும்பு, வாழை அதிகமாக விளைகின்றன. இது அமராவதியாற்றின் வடக்குக் கரையில் அமைந்துள்ளதால் செழிப்பான நிலப்பகுதியாகும்.\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி, கொழுமம் கிராமத்தில் 1816 வீடுகள் உள்ளது. இவ்வூரில் 11737 பேர் வசிக்கின்றார்கள்.இதில் ஆண்கள் 5888,பெண்கள்5849 பாலின விகிதம் 962. எழுத்தறிவு பெற்றவர்கள் 6467 பேர். இதில் 3726 பேர் ஆண்கள்; 2741 பேர் பெண்கள். எழுத்தறிவு பெற்றுள்ளோர் சதவீதம் 62.38%. ஆறு வயதுக்குட்பட்டோர் மொத்தம் 1341 ஆண் குழந்தைகள் 680,பெண் குழந்தைகள் 661 ஆவர்.\n\n"}
{"id": "208816", "url": "https://ta.wikipedia.org/wiki?curid=208816", "title": "சந்தன மேரி", "text": "சந்தன மேரி\n\nசந்தன மேரி பெண்கள் உரிமைகள், ஒடுக்கப்பட்ட மக்களின் உரிமைகள் தொடர்பாகச் செயற்பட்டுவரும் ஒரு பொதுவுடமைச் சமூகச் செயற்பாட்டாளர். இவர் உழைக்கும் பெண்கள் இயக்கம் என்ற அமைப்பைத் தொடங்கி நடத்தி வருகிறார். இவர் சமூகக் கருத்துக்கள் உள்ள பாடல்களை பாடவும் வல்லவர்.\n\nSection::::இளமைக் கால வாழ்வு.\nபர்மாவில் படைத்துறை ஆட்சி ஏற்பட்ட போது சிறு வயதில் தமிழகத்தில், சிவகங்கை மாவட்டம் சூராணத்துக்கு இடம்பெயர்ந்தார்.\n\nSection::::விருதுகள்.\n2013 இக்கான நீயா நானாவின் சமூகப் போராளிக்கான விருதை இவர் பெற்றார்.\n"}
{"id": "208819", "url": "https://ta.wikipedia.org/wiki?curid=208819", "title": "குருசாமி பாலசுப்பிரமணியன்", "text": "குருசாமி பாலசுப்பிரமணியன்\n\nகுருசாமி பாலசுப்பிரமணியன் (கும்பகோணம், தமிழ்நாடு) ஒரு சமூக சேவையாளர், காந்தியடிகள் நற்பணிக் கழகம் அமைப்பாளர். சிறு வணிகரான இவர் காந்தியடிகள் நற்பணிக் கழகம் ஊடாக சுமார் 300 வரையான வசதி குறைந்த மாணவர்களுக்கு இலவசக் கல்வியை வழங்க ஏற்பாடு செய்துள்ளார்.\n\nSection::::விருதுகள்.\n2013 இக்கான நீயா நானாவின் சிறந்த நம்பிக்கையாளர் விருதை இவர் பெற்றார்.\n"}
{"id": "208820", "url": "https://ta.wikipedia.org/wiki?curid=208820", "title": "குறுங்காடு தங்கசாமி", "text": "குறுங்காடு தங்கசாமி\n\nகுறுங்காடு தங்கசாமி தமிழகத்தில் குறுங்காடு வளர்ப்பில் முன்னோடிகளில் ஒருவர். இவர் புதுக்கோட்டையில் சேந்தங்குடியில் இருந்த வறண்ட 10 ஏக்கர் நிலத்தை சில பத்து ஆண்டுகளில் குறுங்காடாக மாற்றினார். குறுங்காடு வளர்ப்பினால் பணம் ஈட்ட முடியும் என்றும் நிரூபித்தார்.\n\nவிவசாயிகள் தமக்கு சொந்தமான நிலத்தில் மூன்றில் ஒரு பங்கிலாவது ஒரு குறுங்காட்டை உருவாக்க வேண்டும் என்று இவர் பரிந்துரைக்கிறார். பயன்படுத்தப்படாமல் இருக்கும் அரசு நிலங்களிலும் அரசு பல வகை மரங்களை நட வேண்டும் என்று இவர் கூறுகிறார்.\n\n"}
